"","Misc","SpeechBody","SpeechID","ParliamentaryRole","Speaker","SpeakerID","Date","id"
"1710","ΣΥΝΕΔΡΙΑΣΗ "," Κυρίες και κύριοι συνάδελφοι, αρχίζει η συνεδρίαση.
(",94746,"Chairman","ΠΡΟΕΔΡΕΥΩΝ",75,"10-01-2014",75
"1711","		ΣΕΛ226
(Σημείωση: Ο παρακάτω πίνακας περιεχομένων δεν αποτελεί το τελικό κείμενο, διότι εκκρεμούν ορθογραφικές και συντακτικές διορθώσεις)
ΠΙΝΑΚΑΣ ΠΕΡΙΕΧΟΜΕΝΩΝ
ΙΕ΄ ΠΕΡΙΟΔΟΣ 
ΠΡΟΕΔΡΕΥΟΜΕΝΗΣ ΚΟΙΝΟΒΟΥΛΕΥΤΙΚΗΣ ΔΗΜΟΚΡΑΤΙΑΣ
ΣΥΝΟΔΟΣ Β΄
ΣΥΝΕΔΡΙΑΣΗ ΞΓ΄
Παρασκευή  10 Ιανουαρίου 2014
ΘΕΜΑΤΑ
 
Α. ΕΙΔΙΚΑ ΘΕΜΑΤΑ 
1. Επικύρωση Πρακτικών, σελ. 
2.  Άδεια απουσίας του Βουλευτή κ. Α. Λοβέρδου, σελ. 
3. Ανακοινώνεται ότι τη συνεδρίαση παρακολουθούν μαθητές από το 7ο Γυμνάσιο Νέας Σμύρνης, το 3ο Δημοτικό Σχολείο Αρσάκειο Ψυχικού, το Δημοτικό Σχολείο Κάτω Καστριτσίου Αχαΐας, τα ιδιωτικά Εκπαιδευτήρια Διαμαντόπουλου και το 6ο Δημοτικό Σχολείο Ναυπλίου, σελ. 
4. Αναφορά στην ανάληψη της Ελληνικής Προεδρίας της Ευρωπαϊκής  Ένωσης, σελ. 
5. Ανακοινώνεται ότι με την με την υπ’  αριθμ. 160/85 από 9.1.2014 απόφαση του Προέδρου της Βουλής κ. Ευάγγελου Μεϊμαράκη συγκροτήθηκαν οι προβλεπόμενες, από το άρθρο 43Α του Κανονισμού της Βουλής, Υποεπιτροπές των Ειδικών Μόνιμων Επιτροπών: Α) Υποεπιτροπή Υδατικών Πόρων της Ειδικής Μόνιμης Επιτροπής Προστασίας Περιβάλλοντος, Β) Υποεπιτροπή για τα θέματα των Ατόμων με Αναπηρία της Ειδικής Μόνιμης Επιτροπής Ισότητας, Νεολαίας και Δικαιωμάτων του Ανθρώπου και Γ) Υποεπιτροπή Νησιωτικών και Ορεινών Περιοχών της Ειδικής Μόνιμης Επιτροπής Περιφερειών, σελ. 
6. Ανακοινώνεται ότι το Υπουργείο Εργασίας, Κοινωνικής Ασφάλισης και Πρόνοιας υπέβαλε στη Βουλή το κείμενο της Διεθνούς Σύστασης Εργασίας με αριθμό 202, σχετικά με τα «Εθνικά κατώτατα όρια κοινωνικής προστασίας», που υιοθετήθηκε από την 101η Διεθνή Συνδιάσκεψη Εργασίας (Ιούνιος 2012), σελ. 
7. Επί διαδικαστικού θέματος, σελ. 
 
Β. ΚΟΙΝΟΒΟΥΛΕΥΤΙΚΟΣ ΕΛΕΓΧΟΣ 
1. Απαντήσεις Υπουργών σε ερωτήσεις Βουλευτών, σελ. 
2. Ανακοίνωση του δελτίου επικαίρων ερωτήσεων της Δευτέρας 13 Ιανουαρίου 2014, σελ. 
3. Συζήτηση επικαίρων ερωτήσεων:
    α) Προς τον Υπουργό Περιβάλλοντος, Ενέργειας και Κλιματικής Αλλαγής:, σελ. 
        i) σχετικά με τη λήψη μέτρων εξάλειψης των φαινομένων της ατμοσφαιρικής ρύπανσης, σελ. 
        ii) σχετικά με τα μέτρα περιβαλλοντικής αντιμετώπισης του φαινομένου της αιθαλομίχλης, σελ. 
    β) Προς τον Υπουργό Παιδείας και Θρησκευμάτων, σχετικά με τη λήψη μέτρων για τη σίτιση σε όλα τα σχολεία της χώρας, σελ. 
    γ) Προς τον Υπουργό Εργασίας, Κοινωνικής Ασφάλισης και Πρόνοιας:
        i) σχετικά με το αίτημα μετεγκατάστασης του Καζίνου της Πάρνηθας που έχει καταθέσει η εταιρεία «Ελληνικό Καζίνο Πάρνηθας Α.Ε.» στο Υπουργείο Τουρισμού, σελ. 
        ii) σχετικά με την ορθή εφαρμογή των υπηρεσιών Υγείας και Ασφάλειας στους εργαζομένους, σελ. 
    δ) Προς τον Υπουργό Εσωτερικών, σχετικά με την αύξηση των κρουσμάτων βίας κατά των γυναικών, σελ. 
4. Συζήτηση επίκαιρης επερώτησης του Προέδρου της Κοινοβουλευτικής Ομάδας της Δημοκρατικής Αριστεράς κ. Φωτίου Κουβέλη και βουλευτών του κόμματός του, προς τον Υπουργό Ναυτιλίας και Αιγαίου, σχετικά με τα προβλήματα στην εφαρμογή της νησιωτικής πολιτικής, σελ. 

ΠΡΟΕΔΡΕΥΟΝΤΕΣ
ΔΡΑΓΑΣΑΚΗΣ Ι. , σελ.
ΔΡΙΒΕΛΕΓΚΑΣ Ι. , σελ.
ΟΜΙΛΗΤΕΣ

Α. Επί της αναφοράς στην ανάληψη της Ελληνικής Προεδρίας της Ευρωπαϊκής  Ένωσης:
ΑΝΑΓΝΩΣΤΑΚΗΣ Δ. , σελ.
ΒΑΡΒΙΤΣΙΩΤΗΣ Μ. , σελ.
ΔΡΑΓΑΣΑΚΗΣ Ι. , σελ.
ΛΟΒΕΡΔΟΣ Α. , σελ.
ΜΑΝΙΑΤΗΣ Ι. , σελ.
ΞΗΡΟΤΥΡΗ - ΑΙΚΑΤΕΡΙΝΑΡΗ Α. , σελ.
ΟΙΚΟΝΟΜΟΥ Β. , σελ.
ΦΟΥΝΤΑ Ν. , σελ.

Β. Επί διαδικαστικού θέματος:
ΒΑΡΒΙΤΣΙΩΤΗΣ Μ. , σελ.
ΔΡΑΓΑΣΑΚΗΣ Ι. , σελ.

Γ. Επί των επικαίρων ερωτήσεων:
ΓΡΗΓΟΡΑΚΟΣ Λ. , σελ.
ΚΑΤΣΩΤΗΣ Χ. , σελ.
ΚΑΦΑΝΤΑΡΗ Χ. , σελ.
ΚΕΓΚΕΡΟΓΛΟΥ Β. , σελ.
ΚΕΔΙΚΟΓΛΟΥ Σ. (ΠΑΣΟΚ), σελ.
ΜΑΝΙΑΤΗΣ Ι. , σελ.
ΠΑΠΑΚΩΣΤΑ - ΣΙΔΗΡΟΠΟΥΛΟΥ Α. , σελ.
ΡΕΠΟΥΣΗ Μ. , σελ.
ΣΤΡΑΤΟΥΛΗΣ Δ. , σελ.
ΦΟΥΝΤΑ Ν. , σελ.

Δ. Επί της επίκαιρης επερώτησης:
ΑΝΑΓΝΩΣΤΑΚΗΣ Δ. , σελ.
ΒΑΡΒΙΤΣΙΩΤΗΣ Μ. , σελ.
ΒΟΥΛΤΕΨΗ Σ. , σελ.
ΓΙΑΝΝΑΚΑΚΗ Μ. , σελ.
ΚΑΤΣΩΤΗΣ Χ. , σελ.
ΚΟΥΖΗΛΟΣ Ν. , σελ.
ΚΥΡΙΤΣΗΣ Γ. , σελ.
ΛΟΒΕΡΔΟΣ Α. , σελ.
ΜΑΡΙΑΣ Ε. , σελ.
ΞΗΡΟΤΥΡΗ - ΑΙΚΑΤΕΡΙΝΑΡΗ Α. , σελ.
ΟΙΚΟΝΟΜΟΥ Β. , σελ.
ΠΑΝΟΥΣΗΣ Ι. , σελ.
ΡΕΠΟΥΣΗ Μ. , σελ.
ΣΥΡΜΑΛΕΝΙΟΣ Ν. , σελ.
ΤΡΙΑΝΤΑΦΥΛΛΟΣ Κ. , σελ.
ΦΟΥΝΤΑ Ν. , σελ.

ΠΡΑΚΤΙΚΑ ΒΟΥΛΗΣ
ΙΕ’ ΠΕΡΙΟΔΟΣ
ΠΡΟΕΔΡΕΥΟΜΕΝΗΣ ΚΟΙΝΟΒΟΥΛΕΥΤΙΚΗΣ ΔΗΜΟΚΡΑΤΙΑΣ
ΣΥΝΟΔΟΣ Β΄
ΣΥΝΕΔΡΙΑΣΗ ΞΓ΄
Παρασκευή 10 Ιανουαρίου 2014
Αθήνα, σήμερα στις 10 Ιανουαρίου 2014, ημέρα Παρασκευή και ώρα 10.02΄ συνήλθε στην Αίθουσα των συνεδριάσεων του Βουλευτηρίου η Βουλή σε ολομέλεια για να συνεδριάσει υπό την προεδρία του Ε΄ Αντιπροέδρου αυτής κ. ΙΩΑΝΝΗ ΔΡΙΒΕΛΕΓΚΑ.
"," Σύμφωνα με την από 9 Ιανουαρίου 2014 εξουσιοδότηση του Σώματος επικυρώθηκαν με ευθύνη του Προεδρείου τα Πρακτικά της ΞΒ΄ συνεδριάσεώς του, της Πέμπτης 9 Ιανουαρίου 2014, σε ό,τι αφορά στην ψήφιση στο σύνολο των σχεδίων νόμων: α) «Κύρωση της Σύμβασης για την έκδοση πιστοποιητικού ικανότητας γάμου», β) «Κύρωση της Σύμβασης που απαλλάσσει από την επικύρωση ορισμένες πράξεις και έγγραφα» και γ) «Κύρωση της Σύμβασης για τη διεθνή συνεργασία σε ζητήματα διοικητικής συνδρομής προς τους πρόσφυγες». 
Κυρίες και κύριοι συνάδελφοι, έχω την τιμή να ανακοινώσω στο Σώμα το δελτίο επίκαιρων ερωτήσεων της Δευτέρας 13 Ιανουαρίου 2014.
Α. ΕΠΙΚΑΙΡΕΣ ΕΡΩΤΗΣΕΙΣ Πρώτου Κύκλου (Άρθρο 130 παράγραφοι 2 και 3 του Κανονισμού της Βουλής)
1. Η με αριθμό 404/7-1-2014 επίκαιρη ερώτηση του Βουλευτή Χανίων της Νέας Δημοκρατίας κ. Μανούσου Βολουδάκη προς τον Υπουργό Αγροτικής Ανάπτυξης και Τροφίμων, σχετικά με τη θέση της Κυβέρνησης στις προτάσεις του Οργανισμού Οικονομικής Συνεργασίας και Ανάπτυξης (ΟΟΣΑ) για το ελαιόλαδο.
2. Η με αριθμό 395/7-1-2014 επίκαιρη ερώτηση του Βουλευτή Φθιώτιδας του Συνασπισμού Ριζοσπαστικής Αριστεράς κ. Βασιλείου Κυριακάκη προς τον Υπουργό Υγείας, σχετικά με την Προγραμματική Σύμβαση για τη Λειτουργία των Κέντρων Πρόληψης και τις οφειλές του ΟΚΑΝΑ.
3. Η με αριθμό 397/7-1-2014 επίκαιρη ερώτηση του Βουλευτή Β΄ Αθηνών των Ανεξάρτητων Ελλήνων κ. Βασιλείου Καπερνάρου προς τον Υπουργό Εσωτερικών, σχετικά με την κατεδάφιση αυθαίρετων κατασκευών σε καταυλισμό Αθιγγάνων στα Μέγαρα Αττικής. 
4. Η με αριθμό 402/7-1-2014 επίκαιρη ερώτηση του Βουλευτή Λαρίσης του Λαϊκού Συνδέσμου–Χρυσή Αυγή κ. Χρυσοβαλάντη Αλεξόπουλου προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την καταβολή του ενιαίου οικογενειακού επιδόματος σε πολύτεκνες και τρίτεκνες οικογένειες που επαναπατρίστηκαν τα τελευταία χρόνια.
5. Η με αριθμό 399/7-1-2014 επίκαιρη ερώτηση του Βουλευτή Α΄ Θεσσαλονίκης του Κομμουνιστικού Κόμματος Ελλάδας κ. Θεοδοσίου Κωνσταντινίδη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την αντιμετώπιση των προβλημάτων στην επιχείρηση «ΑΡΒΑΝΙΤΙΔΗΣ ΑΕΕΕ».
Β. ΕΠΙΚΑΙΡΕΣ ΕΡΩΤΗΣΕΙΣ Δεύτερου Κύκλου (Άρθρο 130 παράγραφοι 2 και 3 του Κανονισμού της Βουλής)
1. Η με αριθμό 405/7-1-2014 επίκαιρη ερώτηση του Βουλευτή Δωδεκανήσου της Νέας Δημοκρατίας κ. Εμμανουήλ Κόνσολα προς τους Υπουργούς Οικονομικών και Εργασίας, Κοινωνικής Ασφάλισης και Πρόνοιας, σχετικά με την αναγκαιότητα αναστολής της καταβολής φορολογικών, ασφαλιστικών και λοιπών υποχρεώσεων προς χρηματοπιστωτικά ιδρύματα από τους πολίτες και τις επιχειρήσεις που υπέστησαν ζημιές από τις πλημμύρες στη Ρόδο και την Ψέριμο.
2. Η με αριθμό 396/7-1-2014 επίκαιρη ερώτηση της Βουλευτού Β΄ Θεσσαλονίκης του Συνασπισμού Ριζοσπαστικής Αριστεράς κ. Ευαγγελίας Αμμανατίδου-Πασχαλίδου προς τον Υπουργό Αγροτικής Ανάπτυξης και Τροφίμων, σχετικά με τη χρηματοδότηση του Τμήματος Παθολογίας Υδρόβιων Οργανισμών στη Θεσσαλονίκη.
3. Η με αριθμό 400/7-1-2014 επίκαιρη ερώτηση του Βουλευτή Β΄ Αθηνών του Κομμουνιστικού Κόμματος Ελλάδας κ. Χρήστου Κατσώτη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την αντιμετώπιση των προβλημάτων για τους απολυμένους στο φαρμακευτικό όμιλο «ALAPIS».
Κυρίες και κύριοι συνάδελφοι, εισερχόμαστε στη συζήτηση των 
ΕΠΙΚΑΙΡΩΝ ΕΡΩΤΗΣΕΩΝ
Θα συζητηθεί η δεύτερη με αριθμό 393/7-1-2014 επίκαιρη ερώτηση πρώτου κύκλου της Βουλευτού Β΄ Αθηνών του Συνασπισμού Ριζοσπαστικής Αριστεράς κ. Χαράς Καφαντάρη προς τους Υπουργούς Περιβάλλοντος, Ενέργειας και Κλιματικής Αλλαγής και Οικονομικών, σχετικά με τη λήψη μέτρων εξάλειψης των φαινομένων της ατμοσφαιρικής ρύπανσης. 
Στην επίκαιρη ερώτηση θα απαντήσει ο Υπουργός Περιβάλλοντος, Ενέργειας και Κλιματικής Αλλαγής κ. Ιωάννης Μανιάτης.
Κυρία Καφαντάρη, έχετε τον λόγο για δύο λεπτά για να αναπτύξετε την επίκαιρη ερώτηση.",94747,"","ΕΠΙΚΥΡΩΣΗ ΠΡΑΚΤΙΚΩΝ",NA,"",NA
"1712","
"," Καλημέρα, κύριε Υπουργέ. 
Τέτοιες μέρες, πριν από έναν χρόνο, με τον προκάτοχό σας Υπουργό είχαμε τη συζήτηση εδώ στη Βουλή μιας επίκαιρης ερώτησης για την αντιμετώπιση του νέφους της αιθαλομίχλης, όπου καταθέσαμε μια σειρά προτάσεων για τη θεραπεία της κατάστασης. Για πληρέστερη ενημέρωσή σας θα καταθέσω στα Πρακτικά αντίγραφο της τότε δευτερολογίας μου.
(Στο σημείο αυτό η Βουλευτής κ. Χαρούλα Καφαντάρη καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Ένας χρόνος πέρασε και καμμία προσπάθεια θεραπείας του φαινομένου δεν έχει γίνει από το Υπουργείο σας. Αντίθετα, η κατάσταση χειροτερεύει. Έναν χρόνο μετά βρισκόμαστε πάλι εδώ να συζητάμε το θέμα της αιθαλομίχλης, που τελικά είναι γέννημα θρέμμα των ανάλγητων και αφρόνων μνημονιακών επιλογών που η συγκυβέρνηση Νέας Δημοκρατίας και ΠΑΣΟΚ επιβάλλουν κι εσείς προσωπικά στηρίζετε. 
Αν και βλέπετε ότι οι πολιτικές τις οποίες στηρίζετε δεν πατάσσουν το λαθρεμπόριο των καυσίμων και συρρικνώνουν τα έσοδα του κράτους, εσείς ως Κυβέρνηση συνεχίζετε την εφαρμογή τους καλυμμένοι πίσω από αστεία επιχειρήματα όπως «Δεν μειώνεται ο Ειδικός Φόρος Κατανάλωσης Πετρελαίου Θέρμανσης για να μην επωφεληθούν αυτοί που θερμαίνουν τις πισίνες τους». 
Αναφέρουμε ότι το κράτος έχασε περί τα 237 εκατομμύρια έσοδα, το δε λαθρεμπόριο καυσίμων οργιάζει με το ναυτιλιακό πετρέλαιο, όπως σας προειδοποιεί κι ο ΟΟΣΑ στην πρόσφατη έκθεσή του. Αναφέρουμε δε, ότι το σύστημα εισροών-εκροών, ψηφισμένο από το 2009, εφαρμόστηκε στο 70% των πρατηρίων καυσίμων, αλλά δεν έχει προχωρήσει στα διυλιστήρια και στο ναυτιλιακό πετρέλαιο. 
Από την αρχή της τρέχουσας θητείας στη Βουλή έχουμε ως ΣΥΡΙΖΑ και εγώ προσωπικά καταθέσει δεκατρείς ερωτήσεις, τρεις επίκαιρες και δύο ΑΚΕ, σχετικά με την ατμοσφαιρική ρύπανση είτε από το φωτοχημικό νέφος, νέφος από το τροποσφαιρικό όζον τη θερινή περίοδο, είτε της αιθαλομίχλης που άρχισε έντονα να εμφανίζεται στα μεγάλα αστικά κέντρα από πέρυσι με την έξαρση της ενεργειακής φτώχειας του πληθυσμού, που ενισχύθηκε με την πολιτική σας για τον ειδικό φόρο κατανάλωσης.
Η αυξημένη συγκέντρωση αερίων ρύπων, μικροσωματιδίων στην ατμόσφαιρα των μεγάλων αστικών κέντρων εγκυμονεί σοβαρούς κινδύνους για την υγεία των πολιτών, όπως ενημερώνουν διεθνείς και εθνικοί φορείς. Η πολιτική σας για τον ειδικό φόρο κατανάλωσης συνέβαλε στην ενεργειακή φτώχεια, μας οδήγησε στα μαγκάλια του χθες και δυστυχώς οδήγησε και σε θύματα. Επίσης, σύμφωνα με πρόσφατες μελέτες που αναφέρουν επιστημονικά περιοδικά –και συγκεκριμένα αναφέρω και τον Ιατρικό Σύλλογο Αθήνας- οι βλάβες ήταν σοβαρές στη δημόσια υγεία. 
Η Ευρωπαϊκή Επιτροπή Περιβάλλοντος στις εκθέσεις της για την ποιότητα της ατμόσφαιρας, σας δείχνει το δρόμο. Χρειάζεται θάρρος και αλλαγή πολιτικής για τη θεραπεία των περιβαλλοντικών προβλημάτων. Εσείς, όμως, αντί να κάνετε το αυτονόητο, πρώτα απ’ όλα με τον ειδικό φόρο κατανάλωσης στο πετρέλαιο και να επαναφέρετε την τιμή του στα επίπεδα της Γερμανίας -0,9 ευρώ το λίτρο- αντί να διαπραγματευθείτε σθεναρά για τη μείωση της τιμής του φυσικού αερίου, αντί να μειώσετε το ΦΠΑ που τα βαρύνει, αντί να λάβετε μέτρα για τη βελτίωση της ποιότητας του πετρελαίου θέρμανσης, αναλώνεστε, σχεδιάζετε και εξαγγέλλετε αποσπασματικά,  αμφιβόλου αποτελεσματικότητας μέτρα.
Αλήθεια, κύριε Υπουργέ, έχετε να μας παρουσιάσετε μελέτη που να αποδεικνύει την αποτελεσματικότητα του μέτρου της μείωσης της τιμής του ηλεκτρικού ρεύματος τις μέρες που παρατηρείται υπέρβαση αερίων, μικροσωματιδίων και παρουσιάζεται το φαινόμενο της αιθαλομίχλης	; Έχετε να μας παρουσιάσετε μελέτη που να αποδεικνύει τη βελτίωση της ποιότητας της ατμόσφαιρας με τα έκτακτα μέτρα που σχεδιάζετε; Αλήθεια, κύριε Υπουργέ, τα τριακόσιες πενήντα χιλιάδες περίπου νοικοκυριά που αυτήν τη στιγμή δεν έχουν ηλεκτρικό ρεύμα, αφού οι μνημονιακές πολιτικές σας και η υπερφορολόγηση τα έχει καταδικάσει σε ενεργειακή φτώχεια και ένδεια, πώς θα ζεσταθούν ή θα επωφεληθούν από τις εκπτώσεις στις τιμές της ηλεκτρικής ενέργειας;",94748,""," ΧΑΡΟΥΛΑ ΚΑΦΑΝΤΑΡΗ",114,"",114
"1713","
"," Ευχαριστούμε, κυρία Καφαντάρη.
Ο κύριος Υπουργός έχει τον λόγο για τρία λεπτά.",94749,"Chairman","ΠΡΟΕΔΡΕΥΩΝ",75,"",75
"1714","
 "," Ευχαριστώ, κύριε Πρόεδρε.
Κυρία συνάδελφε, σας ευχαριστώ για την ερώτηση, γιατί πραγματικά θεωρώ πως το πολύ σοβαρό ζήτημα της αιθαλομίχλης, σε αυτήν ακριβώς εδώ την Αίθουσα, πρέπει να συζητηθεί με διαφάνεια και πληρότητα και το γεγονός ότι καταθέσατε τη συγκεκριμένη ερώτηση, βοηθά πάντα το αρμόδιο Υπουργείο να βρίσκεται σε μία πλήρη εγρήγορση και ταυτόχρονα να ενημερώνει τους συναδέλφους για τις πρωτοβουλίες τις οποίες παίρνει.
Θα ξεκινήσω με το μείζον θέμα που θέσατε στην τοποθέτησή σας με το ζήτημα του ειδικού φόρου κατανάλωσης. Επειδή, όπως γνωρίζετε πολύ καλά, αυτό είναι ένα ζήτημα κεντρικής πολιτικής της χώρας, το οποίο χειρίζεται το αρμόδιο Υπουργείο Οικονομικών, εγώ δεν θα πω τίποτα περισσότερο για το συγκεκριμένο θέμα. Θα καταθέσω, όμως, για τα Πρακτικά της Βουλής την απομαγνητοφωνημένη συνέντευξη της 26ης Δεκεμβρίου 2013 του Υπουργού Οικονομικών κ. Στουρνάρα, όπου υπάρχουν απαντήσεις για όλα αυτά τα θέματα. 
(Στο σημείο αυτό ο Υπουργός Περιβάλλοντος, Ενέργειας και Κλιματικής Αλλαγής κ. Ιωάννης Μανιάτης καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Έρχομαι τώρα στα ζητήματα που σχετίζονται άμεσα με τις αρμοδιότητες του Υπουργείου Περιβάλλοντος, Ενέργειας και Κλιματικής Αλλαγής, καθώς επίσης και με τα ζητήματα του Υπουργείου Υγείας.
 Θέλω να ξεκαθαρίσω το εξής: Αυτό το κακό φαινόμενο της αιθαλομίχλης που εμφανίστηκε από πέρυσι και το οποίο αντικειμενικά βασίζεται και στην κρίση που περνάει η ελληνική κοινωνία, αλλά και στο ότι υποχρεωτικά εκατοντάδες χιλιάδες νοικοκυριά άλλαξαν τον τρόπο θέρμανσής τους εξαιτίας ακριβώς της οικονομικής κρίσης, είχε ως αποτέλεσμα να αρχίσουν να παίρνονται κάποια μέτρα από την αρχή της χρονιάς.
Πιο συγκεκριμένα, στις 27 Μαρτίου 2013 το Υπουργείο Υγείας με απόφαση του Γενικού Γραμματέα Υγείας συγκρότησε μία επιτροπή, η οποία επρόκειτο να εισηγηθεί συγκεκριμένα μέτρα, με βάση όλες τις προδιαγραφές και τις οδηγίες και συστάσεις του Παγκόσμιου Οργανισμού Υγείας και των αντίστοιχων προδιαγραφών της Ευρωπαϊκής Ένωσης.
Στην απόφαση αυτή -την οποία επίσης θα καταθέσω- συμμετέχουν, με βάση την υπογραφή του Γενικού Γραμματέα, η κ. Καραούλη Βασιλική, προϊσταμένη της Διεύθυνσης Υγειονομικής Μηχανικής, η κ. Κατσουγιάννη Κλέα, καθηγήτρια Επιδημιολογίας της Ιατρικής, η κ. Καρακατσάνη Άννα, πνευμονολόγος στο «ΑΤΤΙΚΟΝ», ο κ. Λάλος Αντώνιος, διευθυντής Εθνικού Μετεωρολογικού Κέντρου, ο κ. Σαρηγιάννης Δημοσθένης, αναπληρωτής καθηγητής Περιβαλλοντικής Μηχανικής του Αριστοτελείου Πανεπιστημίου και ορισμένοι άλλοι επιστήμονες.
(Στο σημείο αυτό ο Υπουργός Περιβάλλοντος, Ενέργειας και Κλιματικής Αλλαγής κ. Ιωάννης Μανιάτης καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Το λέω αυτό και έκανα ανάγνωση των ονομάτων, για να είναι σαφές ότι με απόφαση του Υπουργείου Υγείας συγκροτήθηκε μια επιστημονική επιτροπή με πλήρη τεκμηρίωση του τι επρόκειτο να εισηγηθεί. Στις 27 Μαρτίου συνέβη αυτό. 
Στις 29 Οκτωβρίου 2013 με έγγραφο της αρμόδιας Υφυπουργού Υγείας, της κ. Ζέττας Μακρή, έρχεται το πόρισμα της συγκεκριμένης επιτροπής στην αρμόδια Διεύθυνση του Υπουργείου Περιβάλλοντος. Μάλιστα, η κυρία Υφυπουργός αναφέρει στο έγγραφό της ότι «το ανώτερο πόρισμα έγινε αποδεκτό  από την πολιτική ηγεσία σε ό, τι αφορά στις αρμοδιότητες του Υπουργείου Υγείας». Καταθέτω και το συγκεκριμένο έγγραφο.
(Στο σημείο αυτό ο Υπουργός Περιβάλλοντος, Ενέργειας και Κλιματικής Αλλαγής κ. Ιωάννης Μανιάτης καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Επιπλέον, καταθέτω και το ίδιο το πόρισμα της επιτροπής των επιστημόνων, –αυτό έχει ημερομηνία Σεπτέμβριος 2013- όπου υπάρχουν όλες οι προτάσεις, οι οποίες πρέπει να σας πω -όπως θα μου δοθεί η δυνατότητα να το πράξω στη δευτερολογία μου- ότι έχουν όλες ενσωματωθεί στην κοινή υπουργική απόφαση που έχουν συνυπογράψει δέκα  Υπουργοί.
(Στο σημείο αυτό ο Υπουργός Περιβάλλοντος, Ενέργειας και Κλιματικής Αλλαγής κ. Ιωάννης Μανιάτης καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Κύριε Πρόεδρε, στη δευτερολογία μου θα συνεχίσω με την τεκμηρίωση των θέσεων της Κυβέρνησης. 
Σας ευχαριστώ πολύ.",94750,""," ΙΩΑΝΝΗΣ ΜΑΝΙΑΤΗΣ",170,"",170
"1715","
"," Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, σαράντα ένας μαθητές και μαθήτριες και τρεις εκπαιδευτικοί - συνοδοί τους από το 7ο Γυμνάσιο Νέας Σμύρνης. 
Στο σημείο αυτό θα ήθελα να ενημερώσω τους αγαπητούς επισκέπτες μας ότι σήμερα, Παρασκευή, είναι ημέρα ερωτήσεων και επερωτήσεων και παρίστανται οι ερωτώντες Βουλευτές και οι απαντώντες Υπουργοί. Αυτή είναι η διαδικασία, γι’ αυτό βλέπετε αυτήν την εικόνα την Αίθουσα.  
Η Βουλή σάς καλωσορίζει. 
(Χειροκροτήματα απ’ όλες τις πτέρυγες της Βουλής)
Κυρία Καφαντάρη, έχετε τον λόγο για τρία λεπτά.",94751,"Chairman","ΠΡΟΕΔΡΕΥΩΝ",75,"",75
"1716","
"," Είναι θετικό βήμα, κύριε Υπουργέ, οι επιτροπές με επιστήμονες και ειδικούς για τα ζητήματα αυτά. Όμως, θα πω ότι η ενεργειακή φτώχεια του ελληνικού λαού συνεχίζεται ακόμα μέχρι σήμερα.
Η δημιουργία της αιθαλομίχλης έχει πολλές αιτίες, όπως αναλύσαμε και στη συζήτηση που είχαμε με τον προκάτοχό σας. Τα πολλαπλά αίτια της δημιουργίας της αναγνωρίζονται και στις εκθέσεις για την ποιότητα του ατμοσφαιρικού αέρα που εκδίδουν οι αρμόδιες υπηρεσίες του Υπουργείου σας. 
Εδώ θα σημειώσουμε ότι έχουμε καταθέσει ερωτήσεις, που κάποιες δεν έχουν ακόμα απαντηθεί από το ΥΠΕΚΑ, σχετικά με τα εγκατεστημένα δίκτυα παρακολούθησης της ατμοσφαιρικής ρύπανσης, την ιστοσελίδα του ΥΠΕΚΑ που δεν επιτελεί το ρόλο της, κύριε Υπουργέ, ως σημείο άμεσης πληροφόρησης των πολιτών, παρά την αντίστοιχη οδηγία της Ευρωπαϊκής Ένωσης.
Η αντιμετώπιση τέτοιων προβλημάτων χρειάζεται ουσιαστικά μια ολοκληρωμένη πολιτική που θα περιλαμβάνει αυτονόητα μέτρα, άμεσα σε πρώτη φάση, μεσοπρόθεσμα και μακροπρόθεσμα. Απαιτείται ένας σχεδιασμός, τον οποίο εσείς ως Κυβέρνηση δεν έχετε. Απαιτούνται άμεσα μέτρα κατάργησης των υπέρογκων ειδικών φόρων και της παροχής φθηνών ποιοτικών και περιβαλλοντικά φιλικότερων καυσίμων, αλλαγή του ενεργειακού μείγματος της χώρας σε βάρος των ορυκτών καυσίμων, εξοικονόμηση ενέργειας και ενεργειακή θωράκιση των κτηρίων, μέτρα που θα συνδυάζονται με δράσεις και πολιτικές που θα μειώνουν τη χρήση της κυκλοφορίας των αυτοκινήτων, θα παρέχουν κίνητρα και φθηνό εισιτήριο για χρήση μαζικών μέσων μεταφοράς, θα βελτιώνουν τις συνθήκες ζωής των πολιτών, θα προστατεύουν τους ελεύθερους χώρους και τα περιαστικά δάση και θα μειώνουν την αστική θερμική νησίδα. 
Όμως, εσείς προωθείτε κοντόφθαλμες πολιτικές με αμφίβολα οικονομικά αποτελέσματα που εγκυμονούν σοβαρούς κινδύνους, τόσο για το περιβάλλον όσο και για τη δημόσια υγεία.
Τέλος, τα έκτακτα μέτρα που προωθείτε επαφίενται στην καλή θέληση και στην καλή πληροφόρηση των περιφερειαρχών. Αλήθεια, γιατί θα πρέπει να λαμβάνονται μέτρα, όταν υπάρχει υπέρβαση σε τρεις σταθμούς μέτρησης, αδιαφορώντας για τις τοπικές συνθήκες που καλύπτονται από έναν και μόνο σταθμό, εφόσον μάλιστα το δίκτυο μέτρησης είναι ανεπαρκές υπερδιπλασιάζοντας μάλιστα και τα διεθνώς αποδεκτά όρια; Ανατρέπεται έτσι μια πολιτική του Υπουργείου εδώ και τριάντα χρόνια. Μέχρι σήμερα και ένας σταθμός να είχε υπέρβαση, λαμβάνονταν μέτρα. 
Αλήθεια, κύριε Υπουργέ, τι θα γίνει με τις περιοχές στις οποίες δεν υπάρχουν σταθμοί μέτρησης; Τι θα γίνει με αυτά τα οποία εξαγγέλλετε τα οποία έρχονται εκ των υστέρων ως «ασπιρίνη» να θεραπεύσουν έναν καρκίνο, να δίνετε με τα μέτρα που εξαγγείλατε δωρεάν ή με μειωμένη τιμή ηλεκτρικό ρεύμα, όταν το φαινόμενο της αιθαλομίχλης ουσιαστικά έχει παρουσιαστεί;
Επίσης, θα ήθελα να πω σε σχέση με την ΚΥΑ που έχετε ανακοινώσει και υπογράψει, το εξής: Αναφέρετε χαρακτηριστικά, «Είναι δυνατόν να δύνανται να παίρνουν έκτακτα μέτρα». Δηλαδή, δεν έχει υποχρεωτικό χαρακτήρα η επιβολή των έκτακτων μέτρων; 
Κύριε Υπουργέ, επιτρέψτε μου να πω ότι ο ρόλος σας δεν είναι να είστε  Υπουργός δημιουργίας του success story με τους υδρογονάνθρακες. Είστε Υπουργός Περιβάλλοντος, Ενέργειας και Κλιματικής Αλλαγής. Πρέπει να λάβετε σοβαρά κι αποτελεσματικά μέτρα μείωσης και της αιθαλομίχλης και του φωτοχημικού νέφους που εμφανίζεται το καλοκαίρι. 
Μην ξεχνάτε ότι όλα αυτά αναγράφονται -και δεν πρέπει να το ξεχνάτε- στη διακυβερνητική του ΟΗΕ για το κλίμα, άλλοι και πως πολλοί ερευνητές αναφέρουν ότι ενισχύονται και από την επελαύνουσα κλιματική αλλαγή. 
Κύριε Υπουργέ, πως θα προεδρεύσετε στα συμβούλια των Υπουργών της Ευρωπαϊκής Ένωσης με την Αθήνα και τις μεγάλες περιοχές της χώρας -και όχι μόνο- πνιγμένες στην αιθαλομίχλη και τους πολίτες της, της μνημονιακά καθημαγμένης χώρας, εκτεθειμένους στις συνέπειες της έκθεσης αυτής. 
Ευχαριστώ πολύ.",94752,""," ΧΑΡΟΥΛΑ ΚΑΦΑΝΤΑΡΗ",114,"",114
"1717","
","  Τον λόγο έχει ο κύριος Υπουργός για τρία λεπτά.",94753,"Chairman","ΠΡΟΕΔΡΕΥΩΝ",75,"",75
"1718","
"," Ευχαριστώ, κύριε Πρόεδρε.
 Αντιλαμβάνομαι τη σκοπιμότητα της συναδέλφου να πει με λεκτικές υπερβολές αυτό που θέλει να πει. Θα ξεπεράσω όλες τις προσωπικές αιχμές, γιατί γνωρίζω πολύ καλά ότι με πολύ σοβαρότητα η κυρία συνάδελφος παλεύει για τα ζητήματα του περιβάλλοντος και θα αναφερθώ στα συγκεκριμένα θέματα. 
Κυρίες και κύριοι συνάδελφοι, η υπογραφή της κοινής υπουργικής απόφασης από τους δέκα συναρμόδιους Υπουργούς -που για να υπογράψουν οι Υπουργοί, έχουν συνυπογράψει οι αρμόδιοι υπηρεσιακοί παράγοντες που είναι πολλές φορές καλύτεροι γνώστες των πραγμάτων από τους μη ειδικούς- έχει μια συγκεκριμένη διαδικασία, η οποία εκτός των άλλων προβλέπει και τη δυνατότητα λήψης μέτρων προληπτικά. 
Θέλω, λοιπόν, να ξεκαθαρίσω τούτο: Η λήψη των μέτρων, η οποία συναποφασίστηκε, αφορά μια σειρά μέτρων τα οποία υπακούουν στο πόρισμα των επιστημόνων του Υπουργείου Υγείας και ταυτόχρονα λαμβάνουν πρόνοια ώστε να δίνεται η δυνατότητα είτε στον Υπουργό Περιβάλλοντος για την Περιφέρεια Αττικής είτε στους Περιφερειάρχες, που έτσι κι αλλιώς από το νόμο έχουν την αρμοδιότητα να παίρνουν μέτρα προληπτικά. 
Θα σας διαβάσω συγκεκριμένα -γιατί έχει σημασία- τη δεύτερη παράγραφο του άρθρου 7 –εδάφιο β΄- «Κήρυξη εφαρμογής των βραχυπρόθεσμων μέτρων»: «Η ανακοίνωση κήρυξης εφαρμογής των μέτρων εκδίδεται όταν οι μετρούμενες τιμές είναι αρκετά χαμηλότερες των οριακών τιμών κάθε επιπέδου, αλλά υπάρχει πρόβλεψη δυσμενούς εξέλιξης των μετεωρολογικών συνθηκών ή όταν συντρέχουν σχετικοί επιβαρυντικοί παράγοντες». 
Άρα, υπάρχει πλήρης πρόβλεψη -και το ξέρουν αυτό οι περιφερειάρχες, διότι τους έχουμε ενημερώσει- να λαμβάνουν μέτρα προληπτικά πριν εμφανιστεί το φαινόμενο. 
Όσον αφορά την άλλη υπουργική απόφαση, που σχετίζεται με το κοινωνικό οικιακό τιμολόγιο, λυπάμαι πάρα πολύ. Το γεγονός ότι θα δίνεται σε πεντακόσιες χιλιάδες οικογένειες -δηλαδή για περίπου ενάμισι με δύο εκατομμύρια Ελλήνων- χαμηλού εισοδήματος τις μέρες τις κρίσιμες δωρεάν ηλεκτρικό ρεύμα -για το ανταγωνιστικό κόστος της ενέργειας- για διπλάσιο αριθμό ημερών, το ξεπερνάμε έτσι; Δεν είναι έστω ένα μέτρο; Μικρό; Μικρό. Είναι, όμως, ένα μέτρο που δίνει τη δυνατότητα στο νοικοκυριό χαμηλού εισοδήματος εναλλακτικά, δωρεάν, να χρησιμοποιήσει ένα θερμαντικό σώμα. 
Επιπλέον, πρέπει να πω ότι μου κάνει εντύπωση το ότι δεν κάνατε καμμία αναφορά στο ότι έχουμε δώσει τη δυνατότητα να έχουν με έκπτωση 70% ηλεκτρικό ρεύμα οι περίπου χίλιες δομές κοινωνικής αλληλεγγύης για όλο το χρόνο σε όλη τη χώρα. 
Βεβαίως, θα ήθελα στο σημείο αυτό να προσθέσω το γεγονός ότι εκδόθηκε και νέα υπουργική απόφαση, η οποία δίνει έκπτωση 70% στο ανταγωνιστικό κόστος -τελικά καθαρό περίπου 50% στην καταναλισκόμενη ενέργεια- για περίπου δυόμισι εκατομμύρια νοικοκυριά μεσαίου εισοδήματος. Το κόστος εκτιμάται ότι θα είναι της τάξης των σαράντα εκατομμυρίων. Και σχετικά με αυτό έχουμε καταβάλλει κι εμείς προσπάθειες. Διότι αντιλαμβάνεστε ότι για το Υπουργείο Περιβάλλοντος δεν είναι εύκολο για τα ζητήματα της προστασίας της υγείας των ανθρώπων και της μείωσης της ατμοσφαιρικής ρύπανσης να πάρει από το οικονομικό επιτελείο της Κυβέρνησης σαράντα εκατομμύρια. 
Άρα, σε μια τέτοια προσπάθεια, που ως Υπουργείο έχουμε χρέος να καταγράφουμε με αξιοπιστία τις μετρήσεις, με διαφάνεια να ενημερώνουν οι υπηρεσίες μας τους πολίτες, οι επιστήμονες, οι αρμόδιοι υπηρεσιακοί παράγοντες και ταυτόχρονα να εξαντλούμε τις δυνατότητες του κρατικού προϋπολογισμού, προκειμένου να πάρουμε όποια μέτρα θεωρούν οι αρμόδιες υπηρεσίες -και μας εισηγούνται- ότι είναι χρήσιμα για τη μείωση του φαινομένου, θεωρώ ότι θα ήταν χρήσιμο και από την πλευρά της Αντιπολίτευσης να υπάρχει μία τοποθέτηση θετική, έτσι ώστε, αν χρειαστεί να πάρουμε κι άλλα μέτρα, να είναι βέβαιο ότι ενώνουμε δυνάμεις προκειμένου να αντιμετωπίσουμε αυτό το πολύ σοβαρό θέμα.
Ευχαριστώ πολύ, κύριε Πρόεδρε.",94754,""," ΙΩΑΝΝΗΣ ΜΑΝΙΑΤΗΣ",170,"",170
"1719","
"," Εμείς ευχαριστούμε, κύριε Υπουργέ.
Συνεχίζουμε με την τρίτη με αριθμό 392/7-1-2014 επίκαιρη ερώτηση δεύτερου κύκλου της Βουλευτού Αιτωλοακαρνανίας της Δημοκρατικής Αριστεράς κ. Νίκης Φούντα προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με τα μέτρα περιβαλλοντικής αντιμετώπισης του φαινομένου της αιθαλομίχλης. 
Στην επίκαιρη ερώτηση θα απαντήσει ο Υπουργός κ. Ιωάννης Μανιάτης.
Κυρία Φούντα, έχετε το λόγο για δύο λεπτά για να αναπτύξετε την επίκαιρη ερώτηση.",94755,"Chairman","ΠΡΟΕΔΡΕΥΩΝ",75,"",75
"1720","
"," Ευχαριστώ πολύ, κύριε Πρόεδρε.
Στο ίδιο μήκος κύματος, κύριε Υπουργέ, ένα χρόνο πριν και από τη Δημοκρατική Αριστερά και από μένα προσωπικά κατατέθηκε η υπ’ αριθμόν 869 ερώτηση που αφορούσε ουσιαστικά τις αρνητικές επιπτώσεις του μέτρου της εξίσωσης του Ειδικού Φόρου Κατανάλωσης στο πετρέλαιο κίνησης και θέρμανσης και άρα την αύξηση της τιμής του πετρελαίου και το κατά πόσο αυτό ουσιαστικά επέτεινε το θέμα της αιθαλομίχλης και δημιούργησε τραγικές συνθήκες στα αστικά κέντρα.
Δυστυχώς, κανένα μέτρο από τότε, όπως ειπώθηκε, δεν έχει προωθηθεί. Το μοναδικό αντικίνητρο που ψηφίσαμε κατά τη διάρκεια της προηγούμενης χρονιάς, κύριε Υπουργέ, ήταν δύο άρθρα για τις ποινικές ρήτρες που αφορούσαν τη λαθροϋλοτομία. Και αυτό το μέτρο δεν απέδωσε -παρότι σωστό- ελλείψει ελεγκτικών μηχανισμών και προσωπικού στις δασικές υπηρεσίες, αλλά κυρίως λόγω της μεγάλης ανάγκης των πολιτών για θέρμανση σε καιρό κρίσης και ανέχειας. Δυστυχώς, και αυτό το είχαμε προβλέψει.
Γνωρίζετε πολύ καλά τις μετρήσεις που καταγράφηκαν στα μεγάλα αστικά κέντρα, αλλά φέτος και σε μικρότερα αστικά κέντρα -και αυτή είναι η μεγάλη διαφορά- από το Αστεροσκοπείο και από το Ινστιτούτο «Δημόκριτος». Με βάση τις χημικές αναλύσεις μεγάλο ποσοστό οφείλεται στην καύση ξυλείας, η οποία ρυπαίνει, μάλιστα, σε ετήσια βάση -το είχαμε επισημάνει και πέρυσι- ως και τρεις φορές περισσότερο από τα αυτοκίνητα. 
Οι επιπτώσεις τις υψηλής ατμοσφαιρικής ρύπανσης στη δημόσια υγεία έχουν επισημανθεί. Έχουν να κάνουν με αναπνευστικά προβλήματα, νευρολογικά, αναπτυξιακά, ακόμα και αναπαραγωγικά. 
Οι προτάσεις που είχαμε καταθέσει πέρυσι είχαν να κάνουν με τη συνεργασία των τριών Υπουργείων, κάτι που έγινε φέτος κατόπιν εορτής. Επειδή υπήρξε αδράνεια για ακόμη ένα χρόνο -γιατί αυτή η κοινή υπουργική απόφαση προβλέπει αρκετά πράγματα τα οποία, όμως, όπως είπα και πριν, έρχονται κατόπιν εορτής και θέλω ένα σχόλιό σας πάνω σε αυτό- η μεγάλη αύξηση της ατμοσφαιρικής ρύπανσης πλέον στα αστικά κέντρα είναι κοινά αποδεκτό γεγονός. Η έξαρση του φαινομένου της παράνομης υλοτομίας καλά κρατεί και η αύξηση των πυρκαγιών, που εκδηλώθηκαν από εστίες θέρμανσης, είχαν, όπως ξέρετε πολύ καλά, ως αποτέλεσμα ακόμη και το θάνατο ανθρώπων. 
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Με την ελπίδα πως αυτή τη φορά, κύριε Υπουργέ, δεν θα λειτουργήσουμε κατόπιν εορτής, ούτε θα αιφνιδιαστούμε από τα νέα δεδομένα, προτείνουμε και πάλι -και ολοκληρώνω- να δοθούν κίνητρα στους πολίτες για την ενεργειακή αναβάθμιση των κτηρίων τους και κυρίως του μηχανολογικού τους εξοπλισμού μέσω του προγράμματος «Εξοικονόμηση κατ’ οίκον». 
Κύριε Υπουργέ, πρέπει να πάνε περισσότερα κονδύλια σε αυτό το πρόγραμμα από άλλους κωδικούς. Πρέπει να δοθούν κίνητρα για την ενεργειακή αποκατάσταση και την τακτοποίηση των αυθαιρέτων –θα αναφερθώ σε αυτό στη δευτερολογία μου- και φυσικά, σε οικονομικό επίπεδο, να γίνει άρση της εξίσωσης του φόρου κατανάλωσης. Το Υπουργείο Οικονομικών πρέπει επιτέλους να ακούσει. 
Ερωτάσθε -και ευχαριστώ για την ανοχή, κύριε Πρόεδρε- τα εξής: Ποια μέτρα προτίθεστε να λάβετε άμεσα ώστε να λειτουργήσει, πέραν της κοινή υπουργική απόφαση, όλο αυτό το θέμα με την αιθαλομίχλη; Δεν πρέπει να επαναληφθούν αυτά τα φαινόμενα. Ποια βήματα θα ακολουθηθούν για την περιβαλλοντική ενημέρωση των πολιτών για το θέμα; Ενημέρωση στα σχολεία; Μέσω συλλόγων; Μέσω τηλεοπτικών μηνυμάτων μήπως; Πώς; 
Και αναφορικά με το πρόγραμμα «Εξοικονόμηση κατ’ οίκον» και τις σχετικές εξαγγελίες -σας έχω ακούσει να μιλάτε πάρα πολλές φορές για εξοικονόμηση- θέλω να μας πείτε τι πραγματικά θα κάνετε αυτή τη φορά για να μπορέσουμε να προχωρήσουμε στο σωστό δρόμο και με το θέμα «πρόληψη» σε πρώτο πλάνο στην ατζέντα μας.
Ευχαριστώ.",94756,""," ΝΙΚΗ ΦΟΥΝΤΑ",286,"",286
"1721","
"," Κύριε Υπουργέ, έχετε τoν λόγο για τρία λεπτά.",94757,"Chairman","ΠΡΟΕΔΡΕΥΩΝ",75,"",75
"1722","
"," Κύριε Πρόεδρε, οφείλω να σημειώσω ότι και η συνάδελφος, η κ. Νίκη Φούντα, είναι από τους συναδέλφους που με πολλή προσοχή και πολλή επιμέλεια παρακολουθεί από κοντά τα ζητήματα του Υπουργείου Περιβάλλοντος και πάντα είναι υποβοηθητική η παρέμβασή της μέσω της άσκησης του κοινοβουλευτικού ελέγχου.
Πάλι για χρήση των Πρακτικών, θα καταθέσω για τα Πρακτικά τις τρεις υπουργικές αποφάσεις που προανέφερα στην ερώτηση της συναδέλφου. Επίσης, επειδή το θεωρώ χρήσιμο, καθώς δεν έχουν πάρει δημοσιότητα, θα καταθέσω και τρία ακόμη έγγραφα.
Το πρώτο έγγραφο είναι η απόφαση του Υφυπουργού Οικονομικών με ημερομηνία 4 Οκτωβρίου 2013, που βάζει τις προδιαγραφές, τις απαιτήσεις και τις μεθόδους δοκιμών για τα καύσιμα στερεής βιομάζας στο Γενικό Χημείο του Κράτους. Από τον Οκτώβριο οι κρατικές υπηρεσίες έχουν πια προδιαγραφές για το τι πρέπει να ισχύει για τη βιομάζα.
Επίσης, θα καταθέσω το Πρωτόκολλο Συνεργασίας ανάμεσα στο Γενικό Χημείο του Κράτους και τη Γενική Γραμματεία Καταναλωτή για τους ελέγχους που πρέπει να γίνονται σε όλη τη χώρα από κλιμάκια των δύο φορέων που προανέφερα, δηλαδή της Γενικής Γραμματείας Καταναλωτή και του Γενικού Χημείου του Κράτους, έτσι ώστε να ελέγχεται κατά πόσον η βιομάζα, η οποία δίνεται στον τελικό καταναλωτή, υπακούει στις προδιαγραφές που έχουν υπάρξει.
Τέλος, θα καταθέσω ένα έγγραφο της Γενικής Γραμματείας Καταναλωτή με το συγκεκριμένο πρόγραμμα ελέγχων σε καύσιμα στερεής βιομάζας.
Παρακαλώ να κατατεθούν στα Πρακτικά.
(Στο σημείο αυτό ο Υπουργός Περιβάλλοντος, Ενέργειας και Κλιματικής Αλλαγής κ. Ιωάννης Μανιάτης καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)
Θεωρώ πως είναι πάρα πολύ σημαντικό το ζήτημα ότι για άλλη μια φορά ανοίγουμε το θέμα της εξοικονόμησης ενέργειας.
 Η εξοικονόμηση ενέργειας, κυρίες και κύριοι συνάδελφοι, αποτελεί και για την Ελληνική Προεδρία του πρώτου εξαμήνου του 2014 μία από τις κορυφαίες αναπτυξιακές προτεραιότητες όχι μόνο σε εθνικό επίπεδο αλλά και σε πανευρωπαϊκό επίπεδο. Και θέλω να είμαι σαφής στην Αίθουσα: 
Η προτεραιότητα που ονομάζεται από την πλευρά της Ελληνικής Προεδρίας «Στήριξη των Ευάλωτων Καταναλωτών - Καταπολέμηση της Ενεργειακής Φτώχειας» και η οποία προτεραιότητα αναφέρεται στα περίπου πενήντα εκατομμύρια ευρωπαίων πολιτών που κινδυνεύουν από ενεργειακή φτώχεια, είναι μία προτεραιότητα όπου στη διάρκεια του εξάμηνου, που θα ασκεί την Προεδρία η Ελλάδα, θα δοθεί η μέγιστη δυνατή στήριξη. Και θα επιδιώξουμε να έχουμε αποφάσεις απ όλα τα κράτη-μέλη που, πράγματι, θα στηρίξουν τα περίπου πενήντα εκατομμύρια ευρωπαίων πολιτών που πάσχουν από ενεργειακή φτώχεια.
Ιδιαίτερα τώρα για τη χώρα μας το ζήτημα της εξοικονόμησης ενέργειας και ιδιαίτερα το πρόγραμμα «Εξοικονομώ κατ’ οίκον», το οποίο είναι το κορυφαίο, το πρώτο αναλογικά με τον πληθυσμό και τις οικονομικές δυνατότητες της χώρας, βρίσκεται σε ένα πολύ καλό στάδιο. Θα σας αναφέρω το τελευταίο σημείωμα της υπηρεσίας για το που βρίσκεται αυτήν τη στιγμή.
Έχουν κατατεθεί εκατόν ογδόντα μία χιλιάδες επτακόσιες πενήντα πέντε αιτήσεις στις τράπεζες. Οι μισές περίπου από αυτές έχουν λάβει προέγκριση δανείου. Για σαράντα πέντε χιλιάδες εξακόσιες εβδομήντα τέσσερις εξ αυτών συνολικού επιλέξιμου προϋπολογισμού 472 εκατομμυρίων ευρώ έχουν ήδη εκδοθεί αποφάσεις υπαγωγής στο πρόγραμμα.
Τέλος, έχουν υπογραφεί τριάντα πέντε χιλιάδες επτακόσιες εβδομήντα εννιά δανειακές συμβάσεις και από αυτές έχουν ολοκληρωθεί είκοσι χιλιάδες εξακόσια εξήντα οχτώ έργα συνολικού επιλέξιμου προϋπολογισμού 200 εκατομμυρίων ευρώ.
Κλείνω, προσθέτοντας στους αριθμούς αυτούς που προανέφερα δύο ακόμη παρατηρήσεις.
Πρώτον, το πρόγραμμα του Υπουργείου για την εξοικονόμηση ενέργειας στους Οργανισμούς Τοπικής Αυτοδιοίκησης έχει διαθέσει πάνω από 200 εκατομμύρια ευρώ και ήδη «τρέχουν» αυτές οι επενδύσεις σε περίπου εκατόν τριάντα δήμους της χώρας προκειμένου να θωρακίσουν ενεργειακά δημοτικά κτήρια, σχολεία και άλλες δομές που χρησιμοποιούν οι δήμοι.
Επίσης, θέλω να προσθέσω -και κρατήστε μου το χρόνο από τη δευτερολογία μου, κύριε Πρόεδρε- ότι στο πλαίσιο της νέας προγραμματικής περιόδου στόχος του Υπουργείου μας είναι το περίπου 1 δισεκατομμύριο ευρώ, που στο πλαίσιο του ΕΣΠΑ δίνεται για εξοικονόμηση ενέργειας, έως και να διπλασιαστεί, διότι εκτός του γεγονότος ότι στηρίζει ενεργειακά κυρίως τα νοικοκυριά χαμηλού και μέσου εισοδήματος, επιπλέον δημιουργεί πολύ μεγάλο αριθμό θέσεων εργασίας στον χειμαζόμενο τομέα της οικοδομής.
Πρέπει να σας πω ότι μόνο από το «Εξοικονομώ κατ’ οίκον» η εκτίμηση είναι ότι θα δημιουργηθούν –έχουν ήδη αρχίσει να δημιουργούνται- περίπου δώδεκα χιλιάδες θέσεις εργασίας στην οικοδομή. 
Άρα, η στήριξη προγραμμάτων εξοικονόμησης ενέργειας, ιδιαίτερα στα κτήρια, έχει διπλό στόχο: Πρώτον, στηρίζουμε ενεργειακά και μειώνουμε το ενεργειακό κόστος των νοικοκυριών χαμηλού και μέσου εισοδήματος και ταυτόχρονα χτυπάμε στην καρδιά του το μεγάλο πρόβλημα της ανεργίας που βασανίζει τον τόπο.
Ευχαριστώ πολύ, κύριε Πρόεδρε.",94758,""," ΙΩΑΝΝΗΣ ΜΑΝΙΑΤΗΣ",170,"",170
"1723"," 
"," Η κ. Φούντα έχει τον λόγο για τρία λεπτά.",94759,"Chairman","ΠΡΟΕΔΡΕΥΩΝ",75,"",75
"1724","
"," Χαίρομαι πολύ γι’ αυτά που άκουσα, κύριε Υπουργέ. Έχω ζητήσει πάρα πολλές φορές από το Βήμα της Βουλής να γίνει κάτι τέτοιο. Κρατάω τη δέσμευσή σας ότι στην επόμενη προγραμματική συμφωνία –το επαναλαμβάνω- το ένα δισεκατομμύριο που προβλέπεται για την εξοικονόμηση ενέργειας στα κτήρια μέσω παρεμβάσεων θα διπλασιαστεί. Και αυτό έχει να κάνει -όπως αναφέρατε πολύ σωστά- με τις θέσεις εργασίας που δημιουργούνται στον χειμαζόμενο κλάδο της κατασκευής και των μηχανικών κατ’ επέκταση. 
Να πω μόνο -και με βάση τα στοιχεία που αναφέρατε- ότι ένα χρόνο πριν επισημάναμε πάλι σε κάθε τόνο ότι η θέρμανση οφείλει να αποτελεί κοινωνικό αγαθό και θα πρέπει να διασφαλίζεται σε όλους ανεξαιρέτως.
Ένα χρόνο μετά, με την ΚΥΑ, με τις προβλεπόμενες εκπτώσεις στους οικιακούς καταναλωτές και τη μηδενική χρέωση στα κοινωνικά τιμολόγια σε περιόδους αυξημένης ατμοσφαιρικής ρύπανσης από αιωρούμενα σωματίδια, εν μέρει το ΥΠΕΚΑ δέχεται αυτό που είχαμε προτείνει πέρυσι και δυστυχώς δεν είχε γίνει αποδεκτό, για τους εξής λόγους: Αφ’ ενός, γιατί η προβλεπόμενη έκπτωση στο ανταγωνιστικό σκέλος του τιμολογίου είναι μάλλον μικρή σε πραγματικούς αριθμούς για να μπορέσει να αποτελέσει από μόνη της κίνητρο. Αφ’ ετέρου, γιατί εάν αποδεχόσασταν τον κοινωνικό χαρακτήρα, θα έπρεπε να αποδεχθείτε και ότι το μέτρο της εξίσωσης -όχι επειδή το λέμε, αλλά επειδή έχει αποδειχθεί από την πραγματικότητα- του φόρου κατανάλωσης στο πετρέλαιο έχει αποτύχει. Και το Υπουργείο Οικονομικών πρέπει να το ακούσει και επιτέλους να το παραδεχθεί. 
Η Δημοκρατική Αριστερά είχε καταθέσει μια πολύ ολοκληρωμένη πρόταση τότε, που καταπολεμούσε το λαθρεμπόριο καυσίμων από τη στιγμή που έμπαινε στα σύνορα της χώρας μέχρι που έφτανε στον καταναλωτή, με ελέγχους, με scanner στα σύνορα, με πάρα πολλά στοιχεία και σε όλες τις φάσεις της διακίνησής του. Φυσικά και τότε δεν εισακουστήκαμε. 
Αντ’ αυτού -και αυτό μας κάνει πάρα πολύ μεγάλη έκπληξη, κύριε Υπουργέ, και θέλω το σχόλιό σας- στην έκθεση του ΥΠΕΚΑ προς την Ευρωπαϊκή Επιτροπή, αναφορικά με τα μέτρα πολιτικής που προτίθεται να υιοθετήσει η Ελλάδα για τη θέσπιση του καθεστώτος επιβολής της υποχρεωτικής ενεργειακής απόδοσης, διαπιστώνει κανείς με έκπληξη -όπως είπα- ότι η αύξηση του ειδικού φόρου κατανάλωσης στο πετρέλαιο θέρμανσης λέει ότι είχε ως αποτέλεσμα τη σημαντική μείωση της τελικής κατανάλωσης πετρελαίου θέρμανσης στον οικιακό εξοπλισμό. Δηλαδή, περιγράφεται αυτό ως μέτρο περιβαλλοντικής αναβάθμισης της χώρας. Αυτό το πράγμα είναι ανεπίτρεπτο! 
Στο, δε, πραγματικά περιβαλλοντικό σκέλος της ανάπτυξης φροντίζει να κρατά το ΥΠΕΚΑ μια μετριοπαθή στάση, προβλέποντας την ενεργειακή αναβάθμιση -και αυτά τα στοιχεία έρχονται σε αντίθεση με αυτά που προαναφέρατε- λιγότερων από διακοσίων τριάντα χιλιάδων κατοικιών ως το 2020. Θα το ψάξω, βέβαια, καλύτερα. Πρόκειται, όμως, για στοιχεία που είναι ανηρτημένα στο δικό σας site. Και αυτό από τη στιγμή που περισσότερες από δύο εκατομμύρια επτακόσιες χιλιάδες κατοικίες στερούνται βασικής μόνωσης. 
Όπως είπα, κρατάω τη δέσμευσή σας, διότι εμείς επιμένουμε στα κίνητρα για την ενεργειακή αναβάθμιση των κτηρίων, αλλά κυρίως σωστά τοποθετημένων, μελετημένων και διαστασιολογημένων μηχανολογικών εξοπλισμών. 
Σας έχω αναφέρει πάρα πολλές φορές την ολοκληρωμένη πρόταση της Δημοκρατικής Αριστεράς αναφορικά με την ενεργειακή αναβάθμιση των κτηρίων που είναι αυθαίρετα και την τακτοποίησή τους μέσω τιμολογίων. Προτίθεμαι να καταθέσω νέα επίκαιρη ερώτηση γι’ αυτό. 
Να ολοκληρώσω, λέγοντας ότι πέρυσι ο τότε Υπουργός κ. Λιβιεράτος μίλησε για ετοιμότητα της πολιτείας, συντονισμό επιτροπών και Υπουργείων, για εφαρμογή ολοκληρωμένου στρατηγικού σχεδίου δράσης με δέσμες άμεσων και μακροπρόθεσμων ενεργειών. Πόσες φορές, κύριε Υπουργέ, συγκλήθηκε επιτροπή εμπειρογνωμόνων από τότε; 
Ανακοινώσατε εκστρατεία ευαισθητοποίησης των πολιτών ένα χρόνο πριν. Πόσο έγκαιρα βγήκε αυτή η καμπάνια; Πόσο απέδωσαν οι έλεγχοι που μας είχατε ανακοινώσει στην εμπορία -όπως είπα- στερών καυσίμων κ.λπ.; Καταθέσατε τα τρία έγγραφα τώρα. Έχει αποδώσει αυτή η καμπάνια;
Έχει αποδώσει αυτή η καμπάνια;
Ολοκληρώνω, αναφέροντας –θα την καταθέσω μόνο για τα Πρακτικά- μία επιστολή του WWF –σας ήρθε χθες- η οποία νομίζω ότι είναι πάρα πολύ εύστοχη, θέτει ερωτήματα σε σχέση με τους λόγους καθυστέρησης για τις αναρτήσεις όλων αυτών των στοιχείων αναφορικά με τα αιωρούμενα σωματίδια.
 Να κάνω και μία μικρή προσθήκη: Η περιφέρεια, κύριε Υπουργέ, υστερεί σε στοιχεία. Να σημειώσουμε, για παράδειγμα ότι στην Περιφέρεια Δυτικής Ελλάδας δεν υπάρχουν εγκατεστημένοι σταθμοί μέτρησης της ατμοσφαιρικής πίεσης σε όλες τις πόλεις, πλην της Πάτρας. Το Αγρίνιο, για παράδειγμα, κατά τη διάρκεια των γιορτών παρουσίασε πολύ μεγάλο πρόβλημα και δυστυχώς δεν υπήρχε δυνατότητα να ενημερωθούν οι πολίτες για να λάβουν τα απαραίτητα μέτρα.
Θα θέλαμε τη δέσμευσή σας ότι αυτό το πρόβλημα θα αρθεί.
Ευχαριστώ πολύ.",94760,""," ΝΙΚΗ ΦΟΥΝΤΑ",286,"",286
"1725","
"," Κύριε Υπουργέ, έχετε τον λόγο να απαντήσετε για τρία λεπτά.",94761,"Chairman","ΠΡΟΕΔΡΕΥΩΝ",75,"",75
"1726","
"," Κυρία συνάδελφε, θέσατε πολλά θέματα. Θα προσπαθήσω να απαντήσω στα περισσότερα.
Δεν θα επανέλθω στο ζήτημα του λαθρεμπορίου καυσίμων, του ειδικού φόρου κατανάλωσης, διότι θεωρώ ότι το Υπουργείο Οικονομικών έχει δώσει τις απαντήσεις και ήδη έχω καταθέσει τις συγκεκριμένες δηλώσεις του αρμόδιου Υπουργού του κ. Στουρνάρα.
Το δεύτερο που θα ήθελα να σχολιάσω είναι πως θεωρώ πως το γεγονός ότι η Ελλάδα ως μόνο κράτος-μέλος παίρνει συγκεκριμένα μέτρα μέσω της καθαρής ηλεκτρικής ενέργειας να στηρίξει κατά τις δύσκολες ημέρες της αιθαλομίχλης νοικοκυριά χαμηλού και μέσου εισοδήματος, είναι ένα μέτρο το οποίο ασφαλώς δεν μπορεί να θεωρηθεί ότι αντιμετωπίζει πλήρως αυτήν την αρνητική κατάσταση που ζούμε τα τελευταία δύο χρόνια, θεωρώ, όμως, ότι πρέπει να αναγνωρίσουμε όλοι πως συμβάλλει και ελπίζουμε ότι θα συμβάλει αποφασιστικά στον περιορισμό του αρνητικού αυτού φαινομένου.
Τρίτη παρατήρηση: Έχετε δίκιο ότι πρέπει να υπάρχει μία συνεχής παρακολούθηση στα ζητήματα των ελέγχων που γίνονται από τα συνεργεία της Γενικής Γραμματείας Καταναλωτή, των περιφερειών, του Γενικού Χημείου του Κράτους και γνωρίζουμε πολύ καλά ότι οι περιφέρειες και οι περιφερειάρχες, αλλά και οι αρμόδιες κεντρικές υπηρεσίες εξαντλούν τις δυνατότητες που έχουν, προκειμένου να γίνονται τέτοιοι έλεγχοι. Είναι πιθανό -ίσως και σήμερα- να υπάρξουν ανακοινώσεις σε σχέση με το συγκεκριμένο ζήτημα.
Αναφορικά με την εξοικονόμηση ενέργειας, να πω ότι ανήκω σε αυτούς που θα ήθελαν τη στήριξη όλων σας, όλων των πτερύγων της Βουλής, προκειμένου, όταν θα γίνει η κατανομή των κονδυλίων ανάμεσα στα Υπουργεία και τις περιφέρειες, όλοι μαζί να παλέψουμε ώστε το μεγαλύτερο ποσό που δικαιούται το μεσαίο και χαμηλό νοικοκυριό για την εξοικονόμηση ενέργειας να πάει ακριβώς σε αυτές τις δράσεις.
Εδώ πρέπει να σας πω ότι είναι και ένα ζήτημα πολιτικών αποφάσεων. Θα πρέπει να κάνουμε επιλογές σε αυτόν τον τόπο, σε μία χώρα που είναι σε κρίση, σε μία κοινωνία που είναι σε κρίση και που βλέπει μπροστά της την υπέρβαση της κρίσης, με ποιον τρόπο θα ξεπεράσουμε αυτήν την κρίση. Η εξοικονόμηση ενέργειας, δηλαδή στην πραγματικότητα η ενεργειακή θωράκιση των περίπου οκτώ εκατομμυρίων μοναδιαίων ιδιοκτησιών δομημένων που έχουμε είναι η μεγάλη αναπτυξιακή πρόκληση της χώρας. 
Εάν κάποτε κάποιοι μηχανικοί ή κάποιοι «άρχοντες» της κεντρικής διοίκησης ή της τοπικής αυτοδιοίκησης θεωρούσαν ότι «ανάπτυξη» και ιδιαίτερα «αστική ανάπτυξη» σημαίνει να χτίσουμε και άλλα ντουβάρια και ασύστολα να επεκτείνουμε είτε με σχέδια πόλης είτε με αυθαίρετο τρόπο το δομημένο περιβάλλον, αυτό τέλειωσε!
 Η μοναδική επιλογή που έχει αυτή η χώρα πια είναι το ήδη υφιστάμενο, ενεργειακά μη επαρκές, ενεργειακά σπάταλο, από τα πιο σπάταλα της Ευρώπης κτηριακό απόθεμα, να το αναβαθμίσουμε, να το στηρίξουμε, να στηρίξουμε το σύνολο των πρωτοβουλιών. Και δεν αναφέρομαι μόνο στις κατοικίες αναφέρομαι στη δεύτερη μη αναφερόμενη συνήθως  μεγάλη ομάδα κτηρίων, που είναι τα κτήρια επαγγελματικής χρήσης και αναφέρομαι και στην τρίτη επίσης συχνά μη αναφερόμενη ομάδα κτηρίων που είναι τα πάνω από διακόσιες χιλιάδες κτήρια του δημοσίου. Άρα θα πρέπει να υπάρξει μία εθνική συστράτευση στον εθνικό στόχο για να έχουμε πάνω από 20% εξοικονόμηση ενέργειας έτσι όπως πρέπει πραγματικά να βαδίσει η χώρα εν όψει του 2020. 
Είμαι βέβαιος ότι με τις παρατηρήσεις των συναδέλφων θα καταφέρουμε να ενώσουμε τις δυνάμεις μπροστά σε αυτόν τον εθνικό στόχο.
Ευχαριστώ πολύ, κύριε Πρόεδρε.",94762,""," ΙΩΑΝΝΗΣ ΜΑΝΙΑΤΗΣ",170,"",170
"1727","
"," Κύριε Υπουργέ, και τα προγράμματα «Leader» έτυχαν καθολικής αποδοχής και στήριξης, αλλά είδατε πού πήγαν τα λεφτά.",94763,""," ΑΠΟΣΤΟΛΟΣ ΑΛΕΞΟΠΟΥΛΟΣ",7,"",7
"1728","
"," Να κάνετε ερώτηση, κύριε Αλεξόπουλε.
Κυρίες και κύριοι συνάδελφοι, έχω την τιμή να ανακοινώσω στο Σώμα το εξής: Με την υπ’ αριθμόν 160/85 από 9-1-2014 απόφαση του Προέδρου της Βουλής συγκροτήθηκαν οι προβλεπόμενες, από το άρθρο 43Α του Κανονισμού της Βουλής, Υποεπιτροπές των Ειδικών Μόνιμων Επιτροπών: Α) Υποεπιτροπή Υδατικών Πόρων της Ειδικής Μόνιμης Επιτροπής Προστασίας Περιβάλλοντος, Β) Υποεπιτροπή για τα θέματα των Ατόμων με Αναπηρία της Ειδικής Μόνιμης Επιτροπής Ισότητας, Νεολαίας και Δικαιωμάτων του Ανθρώπου και Γ) Υποεπιτροπή Νησιωτικών και Ορεινών Περιοχών της Ειδικής Μόνιμης Επιτροπής Περιφερειών. 
Η σχετική απόφαση θα καταχωριστεί στα Πρακτικά της σημερινής συνεδρίασης. 
(Στο σημείο αυτό κατατίθεται στα Πρακτικά η προαναφερθείσα απόφαση, η οποία έχει ως εξής:
(Να μπουν οι σελ. 38-40)",94764,"Chairman","ΠΡΟΕΔΡΕΥΩΝ",75,"",75
"1729","
"," Συνεχίζουμε με την πέμπτη με αριθμό 391/7-1-2014 επίκαιρη ερώτηση πρώτου κύκλου της Βουλευτού Α΄ Πειραιώς της Δημοκρατικής Αριστεράς κ. Μαρίας Ρεπούση προς τον Υπουργό Παιδείας και Θρησκευμάτων, σχετικά με τη λήψη μέτρων για τη σίτιση σε όλα τα σχολεία της χώρας.
Στην επίκαιρη ερώτηση θα απαντήσει ο Υφυπουργός Παιδείας και Θρησκευμάτων κ. Συμεών Κεδίκογλου.
Κυρία Ρεπούση, έχετε τον λόγο για δυο λεπτά για να αναπτύξετε την επίκαιρη ερώτηση.",94765,"Chairman","ΠΡΟΕΔΡΕΥΩΝ",75,"",75
"1730","
"," Ευχαριστώ, κύριε Πρόεδρε.
Κύριε Υπουργέ, όπως γνωρίζουμε, η φτωχοποίηση πολλών οικογενειών επιφέρει κατακόρυφη αύξηση της παιδικής φτώχειας. Οι συνέπειες της παιδικής φτώχειας είναι πολλές και ιδιαίτερα καταστροφικές και αναφέρω μερικές: Υλική στέρηση, κακή διατροφή, μαθησιακές δυσκολίες, κακές σχολικές επιδόσεις, χαμηλές δεξιότητες, δυσμενείς προοπτικές απασχόλησης, σοβαρό κίνδυνο βλαβών της υγείας των παιδιών και μεγάλη σχολική διαρροή. Αυτά τα στοιχεία προκύπτουν μέσα από έρευνες, δηλαδή μέσα από τη βιβλιογραφία. 
Η αντιμετώπιση της παιδικής φτώχειας πρέπει να είναι πρωταρχικός στόχος όλων των αρμόδιων φορέων και η δημόσια πολιτική οφείλει να προστατεύει τα παιδιά από τις ακραίες συνέπειες της οικονομικής κρίσης που περνάει η χώρα μας, παρέχοντάς τους επαρκή και υγιεινή διατροφή στο σχολείο.
Η σχολική σίτιση δεν μπορεί να εξαλείψει την παιδική φτώχεια, τα ποσοστά της οποίας ολοένα επιδεινώνονται. Αποτελεί ωστόσο ουσιαστική και άμεση απάντηση σε μια από τις πλέον επικίνδυνες πτυχές της. 
Θα δώσω μερικά στοιχεία για το θέμα της παιδικής φτώχειας και της πείνας που αντιμετωπίζουν τα παιδιά στο σχολείο. Σύμφωνα με μία έρευνα που έκανε το Ινστιτούτο Πρόληψης, σε δέκα πέντε χιλιάδες οκτακόσιους ενενήντα επτά μαθητές από εκατόν πενήντα δυο σχολεία υπάρχουν δραματικά ποσοστά επισιτιστικής ανασφάλειας με μέτρια ή σοβαρή πείνα. 
Το 64,2% των παιδιών, σύμφωνα με αυτά που λένε τα ίδια στοιχεία από τα ερωτηματολόγιο, έχουν επισιτιστική ανασφάλεια με πείνα μέτρια ή σοβαρή, ενώ μόνο το 35,8% των παιδιών παρουσιάζει σιτιστική ασφάλεια, πράγμα που σημαίνει ότι τα παιδιά πηγαίνουν στο σχολείο χωρίς να πεινούν. 
Το θέμα προκαλεί την οργή και την αγωνία της ελληνικής κοινωνίας. Αποτυπώνεται καθημερινά…
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Τρία λεπτά δεν έχω, κύριε Πρόεδρε;",94766,""," ΜΑΡΙΑ ΡΕΠΟΥΣΗ",241,"",241
"1731","
"," Δυο λεπτά στην πρωτολογία, κυρία συνάδελφε.",94767,"Chairman","ΠΡΟΕΔΡΕΥΩΝ",75,"",75
"1732","
"," Αποτυπώνεται καθημερινά σε δεκάδες δημοσιεύματα στον ελληνικό αλλά και στον ξένο έντυπο και ηλεκτρονικό Τύπο και είναι συχνές οι εικόνες παιδιών που αναζητούν τροφή στα αποφάγια άλλων μαθητών. 
Έχουν υπάρξει πρωτοβουλίες από την πλευρά ιδιωτικών φορέων, ωστόσο -παρά τις εξαγγελίες που έχουν γίνει κατά καιρούς από το Υπουργείο Παιδείας- δεν βλέπουμε μια πολιτική σχολικής σίτισης που να αντιμετωπίζει το φαινόμενο αυτό. 
Αναφέρω χαρακτηριστικά ότι το πρόγραμμα που έχετε εξαγγείλει στο πλαίσιο της δράσης «Στήριξη των Σχολείων με Ενιαίο Αναμορφωμένο Εκπαιδευτικό Πρόγραμμα» μέσα στο οποίο υπάρχει η πρόβλεψη για την παροχή μικρογευμάτων, απευθύνεται μόνο σε παιδιά δημοτικού και για το σχολικό έτος 2013-2014 δεν έχει ξεκινήσει ακόμη.
Θέλουμε λοιπόν συγκεκριμένα να μας πείτε ποια είναι τα μέτρα που παίρνει και προτίθεται να πάρει στο άμεσο μέλλον συγκεκριμένα το Υπουργείο Παιδείας για να αντιμετωπίσει το ζήτημα της πείνας των παιδιών στα σχολεία.
Σας ευχαριστώ.",94768,""," ΜΑΡΙΑ ΡΕΠΟΥΣΗ",241,"",241
"1733","
"," Έχετε τον λόγο, κύριε Υπουργέ, για τρία λεπτά.",94769,"Chairman","ΠΡΟΕΔΡΕΥΩΝ",75,"",75
"1734","
"," Ευχαριστώ, κύριε Πρόεδρε κι ευχαριστώ και τη συνάδελφο που θέτει αυτό το θέμα. 
Είναι πράγματι ένα κρίσιμο ζήτημα, αλλά πρέπει να πούμε στο σημείο αυτό ότι ουδέποτε δίναμε ολοκληρωμένα, καθολικά, σε όλους τους μαθητές ως ελληνικό κράτος σίτιση στα σχολεία. Αν θέλετε, δεν ήταν αυτός και ο σκοπός των σχολείων μας. 
Βεβαίως, καταλαβαίνω ότι σήμερα στην κρίση θα πρέπει να κάνουμε ό,τι μπορούμε για να βοηθήσουμε όπου υπάρχει ανάγκη, αλλά σήμερα κάνουμε μία  καλή αρχή. 
Θα σας μιλήσω συγκεκριμένα λοιπόν γι’ αυτό το πρόγραμμα που κι εσείς προηγουμένως περιγράψατε. Υλοποιούμε ένα πρόγραμμα σε διακόσια ενενήντα σχολεία για το σχολικό έτος 2013-2014, όταν πέρυσι το Υπουργείο μας κάλυψε μόνο σαράντα οκτώ σχολεία κι είχαμε περίπου δέκα χιλιάδες ωφελούμενους μαθητές, ενώ με αυτό το πρόγραμμα θα φτάσουμε και θα ξεπεράσουμε τις ογδόντα δύο χιλιάδες. 
Πέρυσι υλοποιήθηκε τον τελευταίο μήνα της σχολικής χρονιάς και φέτος ξεκινάμε από την επόμενη εβδομάδα. Έχουμε την προέγκριση. Σήμερα κιόλας ετοιμάζεται η πρόσκληση στα κυλικεία και από την επόμενη εβδομάδα προγραμματίζεται η διανομή. 
Το πρόγραμμα εντάσσεται στο πλαίσιο δράσεων για τα ΕΑΕΠ, δηλαδή τη στήριξη των σχολείων με Ενιαίο Αναμορφωμένο Εκπαιδευτικό Πρόγραμμα και γίνεται με βάση τα οικονομικά κριτήρια, τα οποία είναι συγκεκριμένα ανάλογα με το μέσο οικογενειακό εισόδημα των περιοχών όπου βρίσκονται τα σχολεία, όπως αποτυπώνεται στην επίσημη ιστοσελίδα του Υπουργείου Οικονομικών.
Αντικείμενο του έργου είναι πράγματι η παροχή σχολικών μικρογευμάτων-σνακ στους μικρούς μαθητές, τα οποία δίνονται στα κυλικεία του εκάστοτε σχολείου και η διαφορά με άλλες δράσεις που έχουμε από το Ινστιτούτο Πρόληψης για παράδειγμα είναι ότι εμείς δεν επιλέγουμε μαθητές αλλά επιλέγουμε σχολεία ακριβώς για να δώσουμε καθολικά σε αυτά τα σχολεία, σε όλους τους μαθητές, για να μην υπάρχουν διακρίσεις. Άρα λοιπόν δίνουμε στα σχολεία με βάση τους κοινωνικοοικονομικούς δείκτες.
Το πρόγραμμα έχει προϋπολογισμό 9.400.000 ευρώ εκ των οποίων το μεγαλύτερο ποσό θα προωθηθεί από σχολεία των Νομών Αθηνών και Θεσσαλονίκης, γιατί όπως ξέρετε αυτές οι αστικές περιοχές έχουν πληγεί περισσότερο από την κρίση σε σχέση με τις περιοχές της επαρχίας.
Παράλληλα, θα σας αναφέρω κι ένα άλλο πρόγραμμα, αν και δεν είναι άμεσης αρμοδιότητας του Υπουργείου Παιδείας, ωστόσο και αυτό συμβάλλει προς την κατεύθυνση την οποία συζητάμε σήμερα. Είναι το πρόγραμμα του Υπουργείου Αγροτικής Ανάπτυξης το οποίο υλοποιεί το σχέδιο προώθησης κατανάλωσης των φρούτων στα σχολεία. Αν θέλετε, έχει κύριο στόχο την προώθηση της σωστής διατροφής, ώστε να μπουν περισσότερα φρούτα στη διατροφή των παιδιών, ώστε να αποφύγουμε τα φαινόμενα παχυσαρκίας. 
Η υλοποίησή λοιπόν αυτού του προγράμματος, για την τρέχουσα σχολική περίοδο 2013-2014, έχει αποφασιστεί για τα δημοτικά σχολεία της Περιφέρειας Αττικής και Θεσσαλονίκης.
 Έχει έναν συνολικό προϋπολογισμό 3.114.000 ευρώ χωρίς το ΦΠΑ. Κατά την υλοποίηση του προγράμματος θα διανεμηθούν μήλα, πορτοκάλια, φρουτοσαλάτα και χυμοί στα παιδιά και όσον αφορά την πορεία εξέλιξης του προγράμματος, έχει δημοσιευτεί η διακήρυξη του διεθνούς ανοιχτού διαγωνισμού για την ανάδειξη φορέα εκτέλεσης του έργου, ο οποίος θα διενεργηθεί στις 24 Ιανουαρίου 2014, δηλαδή σε λίγες ημέρες. 
Από εκεί και πέρα, επιδιώκουμε μία στενή συνεργασία μεταξύ των εκπαιδευτικών δομών και των πρωτοβουλιών κοινωνικής αλληλεγγύης. Από πέρυσι είχαμε εκδώσει εγκύκλιο για την ενίσχυση των μαθητών πρωτοβάθμιας και δευτεροβάθμιας εκπαίδευσης που αντιμετωπίζουν πρόβλημα σίτισης, με οδηγία οι διευθυντές των σχολικών μονάδων να επικοινωνούν με τις κοινωνικές υπηρεσίες των δήμων και τις Ιερές Μητροπόλεις που έχουν εκδηλώσει επιθυμία να συνεισφέρουν.
Πρέπει να πω ότι επίσημα στο Υπουργείο δεν έχουν έρθει περιστατικά με ονοματεπώνυμο που να λένε ότι τα τάδε παιδιά αντιμετώπισαν συγκεκριμένα προβλήματα. Γι’ αυτό, ήδη έχω ζητήσει από τους περιφερειακούς διευθυντές να καταγράψουν όπου υπάρχουν τεκμηριωμένα –επαναλαμβάνω  όμως τεκμηριωμένα- τέτοιου είδους προβλήματα ώστε να έχουμε συνολική εικόνα ως Υπουργείο.
Επίσης, θα ήθελα να σας ενημερώσω και για τη σίτιση στα Μουσικά Σχολεία επ’ ευκαιρία αυτής της ερώτησης.
 Όπως ξέρετε υπήρχε ένα νομικό κενό. Όταν πέρασαν οι αρμοδιότητες για τη μεταφορά στις περιφέρειες δεν είχε προβλεφθεί τι θα γίνει με τη σίτιση. Ήρθαμε σε συνεργασία με το Υπουργείο Εσωτερικών που είναι το αρμόδιο Υπουργείο κι έχει συμπεριλάβει στο νομοσχέδιό του αυτήν την τροπολογία που θα λύνει το θέμα της σίτισης και στα Μουσικά Σχολεία τώρα πια που ψηφίστηκε ο προϋπολογισμός.
Επίσης με την ευκαιρία να αναφέρω ότι διπλασιάσαμε τους δικαιούχους φοιτητικής μέριμνας από τις πενήντα επτά χιλιάδες στις εκατόν δέκα χιλιάδες φοιτητές, ενώ δώσαμε τη δυνατότητα σίτισης στους αναπληρωτές εκπαιδευτικούς που ζουν μακριά από το σπίτι τους, με στόχο την έμμεση αναπλήρωση της μείωσης των αποδοχών τους.
Άρα συνοψίζω: Το πρόγραμμα διανομής μικρογευμάτων σε διακόσια ενενήντα σχολεία με χαμηλό εισόδημα. Το πρόγραμμα του Υπουργείου Αγροτικής Ανάπτυξης, όπως σας είπα. Κοιτάμε επίσης με όλους τους φορείς να  ’ρθουμε σε επαφή και σε συνεργασία και διαθέτουμε όσο μπορούμε, αλλά και αξιοποιούμε περισσότερα διαθέσιμα κονδύλια από την Ευρωπαϊκή Ένωση.
Θα επανέλθω στη δευτερολογία μου.
Ευχαριστώ.",94770,""," ΣΥΜΕΩΝ ΚΕΔΙΚΟΓΛΟΥ",117,"",117
"1735","
"," Εμείς ευχαριστούμε τον κύριο Υπουργό.
Κυρία συνάδελφε, έχετε τον λόγο για τρία λεπτά.",94771,"Chairman","ΠΡΟΕΔΡΕΥΩΝ",75,"",75
"1736","
"," Ευχαριστώ, κύριε Πρόεδρε.
Κύριε Υπουργέ, το πρόγραμμα που έχει εξαγγελθεί από το Υπουργείο Παιδείας σωστά αφορά τα σχολεία και την καθολική σίτιση, γιατί δεν θέλουμε μέσα απ’ αυτά τα προγράμματα σχολικής σίτισης να στοχοποιήσουμε τα παιδιά που πεινάνε σε σχέση με τα παιδιά που δεν πεινάνε. Έτσι, θα πρέπει αυτά τα προγράμματα να απευθύνονται σε όλους τους μαθητές και τις μαθήτριες και όχι σε συγκεκριμένα παιδιά, για τα οποία υπάρχουν ενδείξεις. Γι’ αυτό θεωρώ ότι τα συγκεκριμένα στοιχεία που ζητάτε από τα σχολεία αυτά με την εγκύκλιο, πολύ δύσκολα θα τα έχετε, διότι πιστεύω ότι πολύ σωστά οι εκπαιδευτικοί προστατεύουν τα παιδιά αυτά. 
Εδώ, στις συνθήκες αυτής της κρίσης που περνά η χώρα μας, δεν πρόκειται για μεμονωμένα περιστατικά. Δεν θέλουμε, δηλαδή, να μας πει το τάδε σχολείο ότι δέκα ή δεκαπέντε μαθητές πεινάνε. Υπάρχει, σύμφωνα με έρευνα που έχει γίνει του Ινστιτούτου Πρόληψης –φαντάζομαι ότι τη γνωρίζετε και δεν αμφισβητείτε τα αποτελέσματά της- διαβαθμίσεις σ’ αυτό που λέμε «πείνα των παιδιών», οι οποίες είναι πάρα πολύ σημαντικές και η πολιτεία πρέπει όλες να τις συμπεριλάβει.
Επίσης, θέλω να σας πω ότι τα προγράμματα σχολικής σίτισης άλλων ευρωπαϊκών χωρών, τα οποία «ντύνονται» και με επιδιώξεις υγιεινής διατροφής –υπάρχει και αυτή η παράμετρος- σχεδιάζονται ώστε να αφορούν όλα τα παιδιά. Όσον αφορά τα διακόσια ενενήντα σχολεία που έχετε επιλέξει, στόχος του Υπουργείου Παιδείας θα πρέπει να είναι η διεύρυνσή τους, ώστε να αφορά όλα τα σχολεία, γιατί αυτό θα φέρει και μία ελάφρυνση στην ελληνική οικογένεια.
Όμως, με την ευκαιρία αυτών που μας είπατε για το πρόγραμμα αυτό, δεν μου απαντήσατε γιατί το συγκεκριμένο πρόγραμμα το οποίο έχετε εξαγγείλει δεν έχει ακόμα ξεκινήσει. Πότε περιμένετε να το ξεκινήσετε; Όταν τελειώσει το σχολικό έτος; Βρισκόμαστε στη μέση του σχολικού έτους. Μιλήσατε για ένα συγκεκριμένο πρόγραμμα και σύμφωνα με τα στοιχεία που έχουμε εμείς, παρ’ όλο που το αντικείμενο της δράσης είναι από 31-8-2011 έως 31-10-2014, είμαστε στον Ιανουάριο μήνα του 2014 –δηλαδή, αρκετούς μήνες μετά την έναρξη της σχολικής χρονιάς- και το πρόγραμμα δεν έχει ξεκινήσει. Θα θέλαμε, λοιπόν, μία απάντηση γι’ αυτό σε ό,τι αφορά τη μη έναρξη του συγκεκριμένου προγράμματος. 
Τα άλλα είναι θετικές δράσεις. Αυτά που κάνει η Εκκλησία, αυτά που κάνουν τα ιδρύματα ή αυτά που κάνουν οι δήμοι –γιατί και οι δήμοι έχουν προγράμματα σχολικής σίτισης- είναι πολύ θετικές δράσεις. Θέλουμε, όμως, μία συγκεκριμένη απάντηση για το πώς το Υπουργείο Παιδείας που έχει ένα πρόγραμμα και μία πολιτική, θα αξιοποιήσει όλες αυτές τις δράσεις ώστε να αποκτήσουν συνεκτικό ιστό, προκειμένου να ανταποκριθεί στο αίτημα της ελληνικής κοινωνίας που είναι επιτακτικό για τη σχολική σίτιση, που θα πρέπει πια να επεκταθεί συνολικά. 
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Η απάντηση ότι ποτέ στα ελληνικά σχολεία δεν ήταν στόχος η σίτιση, δεν ευσταθεί, γιατί φυσικά και ποτέ δεν ήταν στόχος. Τώρα, όμως, έχουμε συνθήκες βαθιάς κρίσης και αδυναμίας της ελληνικής οικογένειας να καλύψει τα στοιχειώδη. Πρέπει, λοιπόν, να μας πείτε συγκεκριμένα –πρώτον- γιατί το πρόγραμμα δεν έχει ξεκινήσει ακόμα και –δεύτερον- τι σκοπεύετε να κάνετε, έτσι ώστε να έχετε μία ολοκληρωμένη πολιτική σχολικής σίτισης που να αφορά όλο και περισσότερα σχολεία.",94772,""," ΜΑΡΙΑ ΡΕΠΟΥΣΗ",241,"",241
"1737","
"," Κύριε Υπουργέ, έχετε τον λόγο για τρία λεπτά.",94773,"Chairman","ΠΡΟΕΔΡΕΥΩΝ",75,"",75
"1738","
"," Όσον αφορά το πρόγραμμα, σας είπα ότι ξεκινά η διανομή των μικρογευμάτων από την επόμενη εβδομάδα. Σας εξήγησα και πώς ακριβώς είναι το πρόγραμμα. Έχουμε, δηλαδή, την προέγκριση, εστάλη η πρόσκληση στα κυλικεία και από την επόμενη εβδομάδα περιμένουμε τη διανομή.",94774,""," ΣΥΜΕΩΝ ΚΕΔΙΚΟΓΛΟΥ",117,"",117
"1739","
"," Γιατί καθυστέρησε τόσο πολύ;",94775,""," ΜΑΡΙΑ ΡΕΠΟΥΣΗ",241,"",241
"1740","
"," Τώρα, το ότι στόχος μας θα πρέπει να είναι η κάλυψη όσο το δυνατόν περισσότερων σχολείων, πιστεύω ότι είναι κάτι στο οποίο θα συμφωνήσουμε όλοι εδώ μέσα. Απλώς, υπενθυμίζω ότι, δυστυχώς, δεν έχουμε τη δυνατότητα να δώσουμε καθολική σίτιση για όλα τα παιδιά σε όλη την επικράτεια της χώρας μας.
Από εκεί και πέρα, θα ήθελα να κάνω και κάποιες γενικότερες παρατηρήσεις που προκύπτουν από την πρωτολογία σας, όπου μιλήσατε για τις εικόνες με τα αποφάγια στα οποία τρέχουν άλλα παιδιά, κοκ. 
Κοιτάξτε, είναι ο τρόπος που προσεγγίζουμε το θέμα. Αντί ουσιαστικά να ψέξουμε τις προηγούμενες κυβερνήσεις που δεν είχαν ποτέ εκμεταλλευτεί τα κοινοτικά κονδύλια γι’ αυτή τη σημαντική κοινωνική παροχή…",94776,""," ΣΥΜΕΩΝ ΚΕΔΙΚΟΓΛΟΥ",117,"",117
"1741","
"," Του ΠΑΣΟΚ τις κυβερνήσεις;",94777,""," ΜΑΡΙΑ ΡΕΠΟΥΣΗ",241,"",241
"1742","
"," …προσπαθούμε να δώσουμε μία εικόνα κατοχής μ’ αυτά που περιγράφουμε, σήμερα που κάτι κάνουμε. Ξέρετε ότι πολλές φορές τα όρια μεταξύ κοινωνικής ευαισθησίας, κοινωνικής αλληλεγγύης και λαϊκισμού είναι μικρά και αυτά πρέπει να το προσέξουμε. Αυτό το λέω γιατί σας εκτιμώ και ξέρω τη σοβαρότητα με την οποία αντιμετωπίζετε το θέμα.
Όμως, επιτρέψτε μου να πω ότι δεν είχε αντιμετωπιστεί αυτό το θέμα με την ίδια σοβαρότητα απο όλες τις πλευρές και εδώ στο Κοινοβούλιο. Θα σας διαβάσω συγκεκριμένα στοιχεία, για να δείτε τι εννοώ. Οι πτυχές αυτής της «προπαγάνδας της συγκίνησης», όπως έχει περιγραφεί, ξετυλίγονται τα τέσσερα τελευταία χρόνια με στόχο να εξυπηρετήσει πολιτικές σκοπιμότητες και να φέρει μια οργή. 
Για παράδειγμα το ISKRA, που ξέρετε ότι εκφράζει τις θέσεις του αριστερού ρεύματος στον Συνασπισμό, στο ΣΥΡΙΖΑ, έγραφε: «Σκηνές Κατοχής έχουν αρχίσει να εκτυλίσσονται στα σχολεία λαϊκών συνοικιών όπου, σύμφωνα με καταγγελίες σωματείων και φορέων, σημειώνονται λιποθυμίες μικρών μαθητών από ασιτία. Οργή απέναντι στους υπευθύνους της κατάστασης που έχουν όνομα και πολιτική ταυτότητα! Δεν είναι η κρίση που γενικώς φταίει, αλλά η βάρβαρη πολιτική της κυβέρνησης  του Γιώργου Παπανδρέου και της τρόικας». 
Δεν επιχειρηματολογούν λέγοντας ότι οι μαθητές δεν σιτίζονται καταλλήλως, που αν θέλετε είναι μια τραγική αλλά πραγματική συνέπεια της κρίσης, αλλά ότι κυριολεκτικά σωριάζονται από την πείνα μέσα στις τάξεις. Στοιχεία συγκεκριμένα για λιποθυμίες δεν υπάρχουν, αλλά είναι στο πλαίσιο του «κάτι μου είπαν», «κάτι άκουσα» κ.ο.κ..
Θα σας διαβάσω εδώ τι είχε πει ο Δήμαρχος Μεσολογγίου κ. Κατσούλης που κατήγγειλε ότι σε σχολείο μεσοαστικής περιοχής του δήμου του υπάρχουν παιδιά που ζουν μόνο με νερό. Ο δήμαρχος δήλωσε: «Ο γιός μου μου είπε ότι κάποια παιδιά έρχονται κίτρινα στο σχολείο και δείχνουν ότι κάτι δεν πάει καλά».
Δεν θα σας τα έλεγα αυτά, αλλά έχουν δημοσιευτεί στην «ΑΥΓΗ» στις 25-10-2011. Υπάρχει μία σειρά από τέτοιους είδους περιγραφές, καταγγελίες στο διαδίκτυο, όπως γνωρίζετε και εσείς. 
Οι λιποθυμίες στα σχολεία είναι ένα μέσο -αν θέλετε- από την «προπαγάνδα της συγκίνησης», όπως είχαμε και για τις αυτοκτονίες, για τις οποίες είχαμε πει «περιμένετε να δούμε και την επιστημονική έρευνα, γιατί δεν μπορεί κάθε αυτοκτονία να χρεώνεται στη σταθεροποιητική πολιτική και στο μνημόνιο». 
Τα λέω όλα αυτά όχι για να παραγνωρίσω το πρόβλημα που πραγματικά υπάρχει, αλλά επειδή στη χώρα μας έχουμε και τα κοινωνικά δίκτυα, έχουμε το θεσμό της οικογένειας, έχουμε την Εκκλησία, έχουμε όλους αυτούς τους φορείς, είναι δύσκολο να πιστέψω ότι ένας γονιός, έστω και άνεργος, δεν θα ψάξει να βρει μία φέτα ψωμί να δώσει στο παιδί του και θα το αφήσει να είναι μέσα στην ασιτία. Μπορεί να δυσκολεύεται σε όλους τους τομείς της ζωής του, αλλά τα παιδιά του θα τα φροντίσει. 
Είναι άλλο, βεβαίως, η κακή διατροφική συνήθεια, ότι δεν παίρνουμε πρωινό και συνεπώς δεν πάμε όπως πρέπει στα σχολεία μας, κάτι που ισχύει εδώ και χρόνια, και είναι άλλο πράγμα να πούμε ότι αυτό γίνεται ακριβώς επειδή δεν έχουμε να δώσουμε μία φέτα ψωμί στα παιδιά μας.
Η κατάσταση είναι δύσκολη, είναι τραγική σε κάποιες περιπτώσεις, αλλά θα πρέπει να δείξουμε και εμείς αυτοσυγκράτηση και να λέμε τα πράγματα με την πραγματική τους διάσταση.
Σας ευχαριστώ.",94778,""," ΣΥΜΕΩΝ ΚΕΔΙΚΟΓΛΟΥ",117,"",117
"1743","
 "," Κι εμείς ευχαριστούμε τον κύριο Υπουργό.
  Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, τριάντα μαθητές και μαθήτριες και τρεις εκπαιδευτικοί συνοδοί τους από το 7ο Γυμνάσιο Νέας Σμύρνης. 
Πριν σας καλωσορίσω θα σας πω κάτι που το λέω και  σε άλλους,  ότι η Παρασκευή είναι ημέρα της συζήτησης των επικαίρων ερωτήσεων. Αυτό σημαίνει ότι παρίστανται μόνο οι Βουλευτές οι οποίοι απευθύνουν την ερώτηση και οι Υπουργοί οι οποίοι απαντούν. Γι’ αυτό βλέπετε και σχεδόν άδεια την Αίθουσα.
Η Βουλή σάς καλωσορίζει. 
(Χειροκροτήματα απ’ όλες τις πτέρυγες της Βουλής)
Συνεχίζουμε με την έκτη με αριθμό 398/7-1-2014 επίκαιρη ερώτηση πρώτου κύκλου του Βουλευτή Β΄ Αθηνών του Κομμουνιστικού Κόμματος Ελλάδας κ. Χρήστου Κατσώτη προς τους Υπουργούς Οικονομικών και Εργασίας, Κοινωνικής Ασφάλισης και Πρόνοιας, σχετικά με το αίτημα μετεγκατάστασης του Καζίνου της Πάρνηθας που έχει καταθέσει η εταιρεία «Ελληνικό Καζίνο Πάρνηθας Α.Ε.» στο Υπουργείο Τουρισμού.  
Θα απαντήσει ο Υφυπουργός Εργασίας, Κοινωνικής Ασφάλισης και Πρόνοιας κ. Βασίλειος Κεγκέρογλου.
Κύριε Κατσώτη, έχετε το λόγο για δύο λεπτά για να αναπτύξετε την επίκαιρη ερώτηση.",94779,"Chairman","ΠΡΟΕΔΡΕΥΩΝ",75,"",75
"1744","
"," Ευχαριστώ, κύριε Πρόεδρε.
Κύριε Υφυπουργέ, οι χίλιοι πενήντα εργαζόμενοι του Καζίνο της Πάρνηθας, μετά από το αίτημα της εταιρείας για τη μετεγκατάσταση σε νέα θέση που θα συμφωνηθεί με το ελληνικό δημόσιο, όπως σημειώνεται στην αίτηση, ανησυχούν ιδιαίτερα. 
Είναι γνωστό και θυμίζουμε ότι το 2003 η ιδιωτικοποίηση έγινε με κύρια επιχειρήματα την αξιοποίηση και ανακαίνιση του συγκροτήματος, η οποία θα έπρεπε να έχει ολοκληρωθεί σε μια πενταετία, σύμφωνα με τη σύμβαση πώλησης του 49% των μετοχών και την παραχώρηση του μάνατζμεντ, καθώς και την αύξηση των θέσεων εργασίας. Το επισημαίνουμε γιατί οι θέσεις εργασίας έχουν μειωθεί.
Η εταιρεία παρ’όλα τα κέρδη που έχει αποκομίσει από το 2003 και μέχρι σήμερα δεν έχει τηρήσει τις συμβατικές υποχρεώσεις για ανακατασκευή του συγκροτήματος, για αύξηση των θέσεων εργασίας και διατήρηση των συλλογικών συμβάσεων. 
Αντίθετα, κύριε Υπουργέ, πρωτοστατεί στην επίθεση που δέχονται σήμερα όλοι οι εργαζόμενοι, αρνούμενη να υπογράψει τη συλλογική σύμβαση εργασίας που χρόνια ισχύει και διασφαλίζει τους όρους εργασίας των εργαζομένων.
Ο αριθμός των εργαζομένων είναι μειούμενος. Επισημαίνουμε ότι από χίλιους τετρακόσιους εργαζόμενους το 2007 σήμερα έχει χίλιους πενήντα. Παράλληλα, έχει προχωρήσει εδώ και δέκα μήνες στην υπογραφή μεγάλου αριθμού ατομικών συμβάσεων με πολύ δυσμενέστερους όρους από αυτούς που υπήρχαν στην καταγγελθείσα από την πλευρά της επιχειρησιακή συλλογική σύμβαση εργασίας. Οι ατομικές συμβάσεις είναι γνωστό ότι έχουν υπογραφεί με το πιστόλι στον κρόταφο.
Στο αίτημα για μεταφορά του Καζίνου καμμία αναφορά δεν γίνεται για τη διασφάλιση των θέσεων εργασίας και των δικαιωμάτων των εργαζομένων.
(Στο σημείο αυτό κτυπάει προειδοποιητικά το κουδούνι λήξεως του χρόνου ομιλίας του κυρίου Βουλευτή)
Το ερώτημά μας είναι σαφέστατο, κύριε Υπουργέ: Ποιες ενέργειες σκοπεύετε να κάνετε, η Κυβέρνηση συνολικά, ώστε να διασφαλισθούν οι θέσεις εργασίας και οι όροι εργασίας των εργαζομένων σε οποιαδήποτε περίπτωση και με οποιοδήποτε ιδιοκτησιακό καθεστώς της επιχείρησης;",94780,""," ΧΡΗΣΤΟΣ ΚΑΤΣΩΤΗΣ",113,"",113
"1745","
"," Ορίστε, κύριε Υπουργέ, έχετε το λόγο για τρία λεπτά.",94781,"Chairman","ΠΡΟΕΔΡΕΥΩΝ",75,"",75
"1746","
"," Ευχαριστώ, κύριε Πρόεδρε.
Κύριε συνάδελφε, με την ερώτηση που καταθέσατε θέτετε διάφορα θέματα που έχουν να κάνουν με τη δραστηριότητα της συγκεκριμένης επιχείρησης και βεβαίως υπάρχουν θέματα που είναι αρμοδιότητας διαφορετικών φορέων. Αυτό το δείχνει και η ίδια η ερώτηση, η οποία απευθύνεται στο Υπουργείο Οικονομικών και στο Υπουργείο Εργασίας, αλλά τίτλο έχει ένα αίτημα που έχει κατατεθεί στο Υπουργείο Τουρισμού.
Άρα, θα προσπαθήσω να απαντήσω στα θέματα τα οποία είναι της αρμοδιότητας του Υπουργείου μας μεταφέροντάς σας όμως και τις έγγραφες απαντήσεις του Υπουργείου Τουρισμού όπου αναφέρεται ότι «Για τα θέματα λειτουργίας του Καζίνου αρμόδια είναι η ανεξάρτητη διοικητική αρχή Επιτροπή Ελέγχου και Εποπτείας Παιγνίων», που είναι ουσιαστικά ο φορέας στον οποίο θα πρέπει να απευθυνθεί για οποιοδήποτε θέμα έχει να κάνει με τη λειτουργία του καζίνο η συγκεκριμένη επιχείρηση, κατά την άποψή μου.
Τώρα σε σχέση με τη μετεγκατάσταση στην οποία αναφέρεστε, με το ν. 2206/1994 υπήρχε αυτή η πρόβλεψη, όμως καταργήθηκε με το ν. 3139/2003. Ρητά ορίζεται ότι «Το Καζίνο Πάρνηθας επιτρέπεται να λειτουργεί μόνο στις εγκαταστάσεις του ξενοδοχείου «MONT PARNES»». 
Άρα, τη στιγμή που καλούμαστε να απαντήσουμε στην ερώτηση, δεν τίθεται θέμα μετεγκατάστασης. Εάν αποφασιστεί, εάν συμφωνηθεί, εάν υπάρξει εξέλιξη στο θέμα της μετεγκατάστασης με αποφάσεις των αρμόδιων αρχών και Υπουργείων, σαφώς θα υπάρξει και παρέμβαση του Υπουργείου Εργασίας που έχει να κάνει με τα εργασιακά θέματα και τη διαφύλαξη των δικαιωμάτων των εργαζομένων. Αυτό όμως δεν μπορούμε να το συζητήσουμε από τη στιγμή που δεν υφίσταται θέμα μετεγκατάστασης τούτη την ώρα.
Σχετικά με το θέμα που έχει να κάνει με τη συλλογική σύμβαση και τις διαφορές τις οποίες υπάρχουν, κατά σύμπτωση ή κατά ευτυχή συγκυρία, την Τρίτη 14 του μήνα έχει οριστεί τριμερής συνάντηση στο Υπουργείο, προκειμένου να συζητηθούν τα θέματα τα οποία έχει θέσει η πλευρά των εργαζομένων. Κυρίως είναι η διαφωνία σε σχέση με το χρόνο εργασίας. Όμως δεν μπορώ να προσδιορίσω ότι αυτό είναι το αίτημα ή την ατζέντα των θεμάτων που θα θέσει συνολικά η πλευρά των εργαζομένων. 
Με αυτή τη διαδικασία τη συμφιλιωτική θα επιδιώξουμε με την παρέμβασή μας να υπάρξει θετική κατάληξη ούτως ώστε να διασφαλίζονται και οι θέσεις εργασίας και τα δικαιώματα των εργαζομένων και ταυτόχρονα η λειτουργία της επιχείρησης.
Σας ευχαριστώ, κύριε Πρόεδρε.",94782,""," ΒΑΣΙΛΕΙΟΣ ΚΕΓΚΕΡΟΓΛΟΥ",115,"",115
"1747","
"," Ευχαριστούμε, κύριε Υπουργέ.
Το λόγο έχει ο συνάδελφος κ. Κατσώτης για τρία λεπτά.",94783,"Chairman","ΠΡΟΕΔΡΕΥΩΝ",75,"",75
"1748","
"," Κύριε Υπουργέ, όντως η επίκαιρη ερώτηση έχει αρκετά ερωτήματα και απευθύνεται στο Υπουργείο Οικονομικών και στο Υπουργείο Τουρισμού. Τα ερωτήματα έχουν να κάνουν με τη δέσμευση της εταιρείας όταν ιδιωτικοποιήθηκε, έτσι ώστε να τηρήσει τους όρους του εκσυγχρονισμού με τη διασφάλιση των θέσεων εργασίας. Τα ερωτήματα που αφορούν εσάς έχουν να κάνουν με το θέμα των συλλογικών συμβάσεων εργασίας, τη μη υπογραφή και την άρνηση της εταιρείας να εφαρμόσει δικαστικές αποφάσεις. 
Υπάρχει αυτή η τριμερής, όπως λέτε, στις 14 του μήνα. Έχω ενημερωθεί. Πρέπει να σας ενημερώσω, κύριε Υφυπουργέ, ότι η εταιρεία αρνείται να εφαρμόσει απόφαση του δικαστηρίου στο οποίο έχουν προσφύγει οι εργαζόμενοι για το χρόνο εργασίας. Είναι γνωστό ότι ο χρόνος εργασίας στη συγκεκριμένη επιχείρηση μέσα από συλλογικές συμβάσεις εδώ και αρκετά χρόνια είναι μειωμένος κατά μισή ώρα. Ο χρόνος των διαλειμμάτων είναι τέτοιος έτσι ώστε να διασφαλίζεται η απρόσκοπτη λειτουργία της δουλειάς των εργαζομένων. Και όμως η επιχείρηση επιδιώκει μέσα από τους εκβιασμούς να καταργήσει όλα αυτά που για χρόνια υπάρχουν στη συγκεκριμένη επιχείρηση αλλά και στις επιχειρήσεις αυτού του είδους σε όλη την Ελλάδα. 
Κύριε Υφυπουργέ, υπάρχει μεγάλη ανησυχία για τη μετεγκατάσταση. Η επιχείρηση ανακοίνωσε στους εργαζόμενους την πρόθεση αυτή. Και η ανακοίνωσή της δεν είναι απλά για να εκβιάσει τους εργαζόμενους να υπογράψουν μια σύμβαση που διασφαλίζει τα κέρδη τους, στην πλάτη βέβαια των ίδιων των εργαζομένων. Η ανακοίνωση έχει να κάνει με εκβιασμούς απέναντι στην Κυβέρνηση έτσι ώστε να διασφαλίσει τοποθεσία τέτοια και χώρο τέτοιο που θα της επιτρέπει να αυξήσει τον κύκλο εργασιών, να είναι κοντά σε κατοικημένες περιοχές, αν θέλετε, έτσι ώστε η πρόσβαση να είναι ακόμα καλύτερη απ’ όσους έχουν αυτή την αρρώστια τού να παίζουν στο καζίνο, για να μπορεί να κερδίσει ακόμα περισσότερα. Αυτή είναι η πρόθεσή της. Δηλώνει στους εργαζόμενους ότι θα προσπαθήσει αυτό να το υλοποιήσει στο επόμενο διάστημα. 
Οι εργαζόμενοι ανησυχούν εύλογα γιατί γνωρίζουμε ότι η Κυβέρνηση έχει μπροστά της ως κύριο στόχο την αποκρατικοποίηση, έχει μπροστά της ως κύριο στόχο τη διευκόλυνση των επιχειρηματικών ομίλων, έτσι ώστε να κερδίζουν ακόμα περισσότερα, χωρίς εμπόδια, πάνω στις πλάτες των εργαζομένων αλλά ακόμα και στο ίδιο το περιβάλλον, με ό,τι αυτό συνεπάγεται για τους εργαζόμενους και τα λαϊκά στρώματα. 
Με βάση, λοιπόν, όλα αυτά την απάντησή σας στο κομμάτι στο οποίο είστε αρμόδιος πιστεύουμε ότι θα τη δούμε μετά την τριμερή συνάντηση. Η Υπουργός Τουρισμού αλλά και το Υπουργείο Οικονομικών δεν απάντησε στην ερώτηση. Έχουν ευθύνες, συγκαλύπτουν και εντείνουν την ανησυχία των εργαζομένων όταν δεν απαντούν, όπως είπατε εσείς σήμερα, ότι «ο νόμος δεν επιτρέπει μετεγκατάσταση». Αυτό το λέτε εσείς, κύριε Υπουργέ. Όμως η επιχείρηση λέει ότι έχει συνεννοηθεί με το Υπουργείο Οικονομικών και με το Υπουργείο Τουρισμού για τη μετεγκατάσταση. 
Άρα, εδώ οφείλει το Υπουργείο Οικονομικών και το Υπουργείο Τουρισμού να δώσει σαφή απάντηση στους χίλιους πενήντα εργαζόμενους και βεβαίως να πάρει τις ευθύνες γιατί δεν έχουν τηρηθεί οι όροι της μεταβίβασης της επιχείρησης στην εταιρεία «Ελληνικό Καζίνο ΑΕ».",94784,""," ΧΡΗΣΤΟΣ ΚΑΤΣΩΤΗΣ",113,"",113
"1749","
"," Έχετε το λόγο για τρία λεπτά, κύριε Υπουργέ.",94785,"Chairman","ΠΡΟΕΔΡΕΥΩΝ",75,"",75
"1750"," 
","  Ευχαριστώ, κύριε Πρόεδρε.
Δεν έχω να προσθέσω πολλά πράγματα παρά μόνο ότι η δική μας επιδίωξη ως Υπουργείο Εργασίας θα είναι σε κάθε περίπτωση να υπάρχει διασφάλιση των δικαιωμάτων των εργαζομένων και βεβαίως λειτουργία της επιχείρησης η οποία να διασφαλίζει τις θέσεις εργασίας. Σε κάθε περίπτωση, εφόσον υπάρξει οποιαδήποτε εξέλιξη στο θέμα της μετεγκατάστασης, εμείς θα έχουμε παρέμβαση που θα αφορά ακριβώς το θέμα των εργαζομένων, των θέσεων εργασίας. Χωρίς αυτή τη δέσμευση δεν θα υπάρχει η δική μας συναίνεση.
Ευχαριστώ.",94786,""," ΒΑΣΙΛΕΙΟΣ ΚΕΓΚΕΡΟΓΛΟΥ",115,"",115
"1751","
"," Και εμείς ευχαριστούμε, κύριε Υπουργέ. 
Συνεχίζουμε με τη δεύτερη με αριθμό 394/7-1-2014 επίκαιρη ερώτηση δευτέρου κύκλου του Βουλευτή Β΄ Αθηνών του Συνασπισμού Ριζοσπαστικής Αριστεράς κ. Δημητρίου Στρατούλη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την ορθή εφαρμογή των υπηρεσιών υγείας και ασφάλειας στους εργαζόμενους.
Θα απαντήσει και πάλι ο Υφυπουργός Εργασίας, Κοινωνικής Ασφάλισης και Πρόνοιας κ. Βασίλειος Κεγκέρογλου. 
Κύριε συνάδελφε, έχετε το λόγο για δύο λεπτά. Άλλωστε αποτελείτε κάθε Παρασκευή και κάθε Δευτέρα δίδυμο με τον κ. Κεγκέρογλου!",94787,"Chairman","ΠΡΟΕΔΡΕΥΩΝ",75,"",75
"1752"," 
"," Βεβαίως.",94788,""," ΔΗΜΗΤΡΙΟΣ ΣΤΡΑΤΟΥΛΗΣ",263,"",263
"1753"," 
"," Ορίστε, έχετε το λόγο.",94789,"Chairman","ΠΡΟΕΔΡΕΥΩΝ",75,"",75
"1754"," 
"," Ευχαριστώ πολύ, κύριε Πρόεδρε. 
Θέλω να ρωτήσω τον κύριο Υπουργό το εξής. Κοιτώντας τις προηγούμενες μέρες τους ελέγχους που κάνει το Σώμα Επιθεώρησης Εργασίας στις επιχειρήσεις και με βάση τα συμπεράσματα αυτών των ελέγχων, σε ένα πολύ μεγάλο ποσοστό των εργαζομένων –θα σας έλεγα στο μεγαλύτερο ποσοστό εργαζομένων- διαπιστώνεται από το Σώμα Επιθεώρησης Εργασίας ότι δεν φτάνουν οι υπηρεσίες υγείας και ασφάλειας της εργασίας. 
Διερευνώντας λίγο περισσότερο το θέμα και σε συναντήσεις που είχα με τον Σύλλογο Τεχνικών Ασφαλείας, διαπίστωσα ότι αυτό οφείλεται στους εξής λόγους: Ο πρώτος λόγος είναι ότι πάρα πολλές επιχειρήσεις, παρά την υποχρέωσή τους, δεν χρησιμοποιούν τεχνικό ασφαλείας. 
Ο δεύτερος λόγος, κύριε Υπουργέ, είναι ότι και οι τεχνικοί ασφαλείας οι οποίοι χρησιμοποιούνται δεν έχουν πιστοποιηθεί. Δηλαδή, η ειδικότητα του τεχνικού ασφαλείας, παρ’ ότι έχουν πιστοποιηθεί εκατόν εξήντα τεχνικά επαγγέλματα –ακόμα και μπογιατζήδες, χτίστες κ.λπ.- δεν έχει πιστοποιηθεί με διαδικασίες, όρους, προϋποθέσεις κ.λπ.. Μοναδική προϋπόθεση, κύριε Υπουργέ, -από ό,τι διαπίστωσα- είναι να έχει πάρει κάποιος πτυχίο μηχανικού και να έχει κάποια προϋπηρεσία, δηλαδή το πότε πήρε το πτυχίο του. 
Γνωρίζετε πολύ καλά και εσείς ότι ούτε στις πολυτεχνικές μας σχολές υπάρχει η ειδικότητα του τεχνικού ασφαλείας, ώστε να είναι εκπαιδευμένος για ζητήματα ασφάλειας και υγείας των εργαζομένων μέσα στις επιχειρήσεις, αλλά και όπου γίνονται μαθήματα γι’ αυτό το αντικείμενο είναι για πάρα πολύ λίγες ώρες και μόνο τα τελευταία χρόνια. Δεν επαρκούν, δηλαδή, για να πούμε ότι κάποιος είναι έτοιμος να παίξει το ρόλο του τεχνικού ασφαλείας.
 Το κυριότερο όμως είναι ότι δεν υπάρχουν διαδικασίες πιστοποίησης που να του λένε ότι πρέπει να έχεις αυτές τις τυπικές και ουσιαστικές προϋποθέσεις και, εφόσον συμβαίνει αυτό, να τον καταγράψει σε ειδικό κατάλογο και να πάρει και ειδικό κωδικό ως τεχνικός ασφαλείας. 
Το τρίτο -και τελειώνω, κύριε Πρόεδρε- είναι ότι έχει δοθεί η δυνατότητα από παλαιότερους νόμους σε μικρές, πολύ μικρές και μεσαίες επιχειρήσεις να μην χρησιμοποιείται τεχνικός ασφαλείας, αλλά ο ίδιος ο εργοδότης σε αυτές τις μικρές επιχειρήσεις να παίζει το ρόλο του τεχνικού ασφαλείας, με την προϋπόθεση ότι θα κάνει ένα σεμινάριο δέκα ωρών -μέσω των ΚΕΚ και των κονδυλίων του ειδικού λογαριασμού ΛΑΕΚ στον ΟΑΕΔ- το οποίο ουσιαστικά δεν δίνει τίποτα, αφού αυτός ούτε εκπαιδεύεται ούτε φροντίζει για αυτά τα πράγματα.
Κύριε Υπουργέ, αν λάβουμε υπ’ όψιν την ασυδοσία, πάρα πολλές φορές, και την αυθαιρεσία των εργοδοτών σε πάρα πολλές επιχειρήσεις που δεν τηρούν τους κανονισμούς υγείας και ασφάλειας των εργαζομένων και την έλλειψη τεχνικών ασφαλείας, αν λοιπόν όλα αυτά συνδυαστούν, προκύπτουν μεγάλοι κίνδυνοι για την υγεία και την ασφάλεια των εργαζομένων στους χώρους εργασίας. Αυτό μεταφράζεται σε εργατικά ατυχήματα και ξέρετε ότι έχει μεγάλες επιπτώσεις τόσο στα ίδια τα θύματα των εργατικών ατυχημάτων που μπορεί να μείνουν ανάπηρα ή να πεθάνουν, όσο και στις οικογένειές τους. Έχει επιπτώσεις στο Εθνικό Σύστημα Υγείας που επιβαρύνεται με πάρα πολλά έξοδα, καθώς και επιπτώσεις στα ίδια τα ασφαλιστικά ταμεία που και αυτά επιβαρύνονται. Και όλα αυτά συμβαίνουν σε μία περίοδο μάλιστα που υφίστανται μια σειρά θυσίες οι εργαζόμενοι και έχουν προβλήματα και το ΕΣΥ και το ασφαλιστικό μας σύστημα. 
Επομένως, κύριε Υπουργέ, θα ήθελα να σας ρωτήσω ως Υπουργείο τι θα κάνετε για να αντιμετωπιστεί αυτό το πρόβλημα; Διότι ουσιαστικά η αξιοποίηση των τεχνικών ασφαλείας, η πιστοποίησή τους και διάφορα άλλα μέτρα θα μπορούσαν να βοηθήσουν και για τη διασφάλιση της υγείας των εργαζομένων αλλά και για την πρόληψη από εργατικά ατυχήματα που έχουν μια σειρά επιπτώσεις, όπως ανέφερα προηγουμένως.
Σας ευχαριστώ πολύ, κύριε Πρόεδρε.",94790,""," ΔΗΜΗΤΡΙΟΣ ΣΤΡΑΤΟΥΛΗΣ",263,"",263
"1755"," 
"," Κύριε Υπουργέ, έχετε το λόγο για τρία λεπτά.",94791,"Chairman","ΠΡΟΕΔΡΕΥΩΝ",75,"",75
"1756"," 
"," Ευχαριστώ, κύριε Πρόεδρε, και ευχαριστώ και το συνάδελφο για τη συγκεκριμένη ερώτηση, γιατί μου δίνεται η ευκαιρία να παρουσιάσω μία πολιτική δράσης και λειτουργίας υπηρεσιών σε έναν τομέα πάρα πολύ βασικό, ιδιαίτερα την περίοδο της κρίσης. 
Και αναφέρομαι ιδιαίτερα στην περίοδο της κρίσης, γιατί τα προβλήματα τα οποία πρέπει να αντιμετωπιστούν, πρέπει να έχουν και το αντικείμενο της υγείας και της ασφάλειας στην εργασία, παρά το γεγονός ότι διάφορες απόψεις, δήθεν προοδευτικών, επικεντρώνονται μόνο στο οικονομικό στοιχείο. 
Έρχομαι πίσω στο 2010, όπου είχα την τύχη ως Υφυπουργός Εργασίας να ξεκινήσω για πρώτη φορά στην Ελλάδα την προσπάθεια για τη διαμόρφωση εθνικής στρατηγικής για την υγεία και την ασφάλεια στην εργασία. Βεβαίως, αυτή η προσπάθεια μετά από τον απαραίτητο διάλογο με τους κοινωνικούς εταίρους και τις υπηρεσίες του Υπουργείου, κατέληξε σε ένα σχεδιασμό για το 2010-2013 ο οποίος παρουσιάστηκε επίσημα στην Επιτροπή Κοινωνικών Υποθέσεων της Βουλής στις 17 Μαΐου 2011. 
Αυτός ο σχεδιασμός –τον οποίο και θα σας παραδώσω, κύριε συνάδελφε- αφού θέτει τις προτεραιότητες, τις πολιτικές και τις δράσεις, καταλήγει σε συγκεκριμένες ενέργειες, οι οποίες θα έπρεπε να γίνουν σε κάθε τομέα, είτε αυτό αφορά την ολοκλήρωση του θεσμικού πλαισίου είτε αφορά την επιμόρφωση, την κατάρτιση και την ενημέρωση εργαζομένων, τεχνικών ασφαλείας, επιχειρηματιών και βεβαίως τις διαδικασίες πιστοποίησης των τεχνικών ασφαλείας και του όλου συστήματος συνολικά. 
Άρα, όσον αφορά τον τομέα «Υγεία και ασφάλεια στην εργασία», η χώρα από το 2010 –και το λέω μετά λόγου γνώσεως- δεν βαδίζει στα τυφλά. Έχει συγκεκριμένο σχεδιασμό, ο οποίος θα τύχει και απολογισμού στο πρώτο διάστημα του 2014, μια και ολοκληρώθηκε ο χρόνος που προβλεπόταν για πρώτη φορά –και το λέω για να μη μιλάμε με λόγια του αέρα- προκειμένου ταυτόχρονα με τον απολογισμό και το διάλογο που ξεκινάμε με τους κοινωνικούς εταίρους, να διαμορφώσουμε και την εθνική στρατηγική για τα έτη 2014-2017, πατώντας πάνω στον απολογισμό της δουλειάς που έχει γίνει. 
Στην πρωτομιλία μου θα περιοριστώ να απαντήσω σχετικά με τα ζητήματα που έθεσε ο συνάδελφος κατόπιν, όπως είπε, των συναντήσεων που είχε με τους τεχνικούς ασφαλείας, με το Σύλλογο Τεχνικών Ασφαλείας.  
Κατ’ αρχάς, θα ήθελα να πω ότι καμμία επιχείρηση που υποχρεούται να κάνει δήλωση για να έχει τεχνικό ασφαλείας, δεν μπορεί  να μπει στο σύστημα «Εργάνη» για να δηλώσει εργαζόμενους εάν δεν έχει επιλέξει τεχνικό ασφαλείας. Υπάρχει ένα κουτάκι στο σύστημα, όπου πρέπει η επιχείρηση να βάλει το όνομα του τεχνικού ασφαλείας ή της εταιρείας με την οποία έχει συμβληθεί για την παροχή αυτών των υπηρεσιών. Διαφορετικά, δεν μπορεί να πάει παραπέρα, αλλά ούτε μπορεί και να καταθέσει ΑΠΔ, για να προχωρήσει στη δήλωση και ασφάλιση των εργαζομένων. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υφυπουργού)
Αυτό είναι κάτι πολύ σημαντικό και το λέω γιατί με αυτόν τον τρόπο οδηγείται η επιχείρηση στις ανάλογες ενέργειες, προκειμένου να αποκτήσει τεχνικό ασφαλείας. Όμως, όσον αφορά το ποιοι μπορούν να κάνουν τους τεχνικούς ασφαλείας, ποιοι μπορεί να είναι τεχνικοί ασφαλείας σε μία επιχείρηση, σίγουρα δεν μπορεί να είναι γενικά και αόριστα όλοι οι εργοδότες για όλες τις επιχειρήσεις. Τα πράγματα είναι ξεκαθαρισμένα. 
Κατ’ αρχάς, μιλάμε για τις επιχειρήσεις που έχουν εργαζομένους μέχρι έναν ορισμένο αριθμό και τους δίνεται η δυνατότητα αντί να έχουν σύμβαση με εξωτερικό συνεργάτη, τεχνικό ασφαλείας ή εταιρεία ΕΞΥΠΠ, να έχουν ως τεχνικό ασφαλείας είτε εργαζόμενό της είτε τον ίδιο τον επιχειρηματία. 
Θα ήθελα να πω ότι το αίτημα του να μπορούν να πιστοποιούνται οι επιχειρηματίες με προϋποθέσεις -τις οποίες θα σας αναφέρω- ως τεχνικοί ασφαλείας, είναι αίτημα και του κ. Σκορίνη που ανήκει στην παράταξή σας και ο οποίος μέχρι πρόσφατα ήταν Γενικός Γραμματέας της ΓΣΕΒΕΕ. Και το αναφέρω, για να μην τα λέμε και έτσι και αλλιώς. Θα πρέπει να λέμε τα πράγματα όπως είναι στην πραγματικότητα.",94792,""," ΒΑΣΙΛΕΙΟΣ ΚΕΓΚΕΡΟΓΛΟΥ",115,"",115
"1757"," 
"," Δεν το λέμε.",94793,""," ΔΗΜΗΤΡΙΟΣ ΣΤΡΑΤΟΥΛΗΣ",263,"",263
"1758"," 
"," Υπάρχει λοιπόν ένα αίτημα. Αυτό το αίτημα, λοιπόν, θα το ικανοποιήσουμε γενικά; Όχι. Προβλέπονταν από την εθνική στρατηγική συγκεκριμένες προϋποθέσεις, οι οποίες λένε ότι αν, για παράδειγμα, η επιχείρηση ανήκει στην κατηγορία που έχει από είκοσι έως πενήντα εργαζόμενους, δεν μπορεί ο οποιοσδήποτε εργαζόμενος ή ο οποιοσδήποτε επιχειρηματίας να κάνει τον τεχνικό ασφαλείας. Πρέπει να είναι της αντίστοιχης ειδικότητας. 
Πρέπει να έχει πιστοποιηθεί μέσα από τη διαδικασία της κατάρτισης και της επιμόρφωσης. Όταν έχουμε λιγότερους εργαζόμενους, από είκοσι και κάτω, μπορεί βεβαίως να είναι και ο επιχειρηματίας και εργαζόμενος στην επιχείρηση, αλλά με την αντίστοιχη ειδικότητα. Και μιλάμε για ΑΕΙ ή ΤΕΙ. Για λιγότερους εργαζόμενους λέμε ότι μπορεί να έχει και ειδικότητα δευτεροβάθμιας εκπαίδευσης ή από ΙΕΚ. Να είναι, δηλαδή, τεχνικός του τεχνικού επαγγελματικού λυκείου, του ΕΠΑΛ ή να έχει ειδικότητα από ΙΕΚ.",94794,""," ΒΑΣΙΛΕΙΟΣ ΚΕΓΚΕΡΟΓΛΟΥ",115,"",115
"1759"," 
"," Ολοκληρώστε, κύριε Υπουργέ. Έχετε και τη δευτερολογία σας.",94795,"Chairman","ΠΡΟΕΔΡΕΥΩΝ",75,"",75
"1760","
"," Θα τα πω σχεδόν όλα στην πρωτομιλία μου, γιατί νομίζω ότι το θέμα είναι ενιαίο.
Εκεί που πρέπει να συμφωνήσουμε είναι στο να γίνεται ουσιαστικά η κατάρτιση και η επιμόρφωση, άρα και η πιστοποίηση ότι κάποιος μπορεί να είναι τεχνικός ασφαλείας. Και σε αυτό θέλω να σας διαβεβαιώσω ότι έχει γίνει πάρα πολύ σημαντική δουλειά. Έχω φέρει μαζί μου τις εκδόσεις του Υπουργείου Εργασίας και του ΕΛΙΝΥΑΕ.",94796,""," ΒΑΣΙΛΕΙΟΣ ΚΕΓΚΕΡΟΓΛΟΥ",115,"",115
"1761","
"," Δεν πιστεύω να θέλετε να τις διαβάσετε.",94797,"Chairman","ΠΡΟΕΔΡΕΥΩΝ",75,"",75
"1762","
"," Είναι δωρεάν, κύριε Πρόεδρε. Δεν είναι προς πώληση.",94798,""," ΒΑΣΙΛΕΙΟΣ ΚΕΓΚΕΡΟΓΛΟΥ",115,"",115
"1763","
"," Εγώ θα τις ήθελα, κύριε Πρόεδρε. Να μου τις δώσει.",94799,""," ΔΗΜΗΤΡΙΟΣ ΣΤΡΑΤΟΥΛΗΣ",263,"",263
"1764","
"," Γιατί έχω φέρει αυτές τις εκδόσεις; Όλα αυτά, είτε είναι του Υπουργείου Εργασίας είτε του ΕΛΙΝΥΑΕ, που είναι και γενικά αλλά και εξειδικευμένα εγχειρίδια, είναι αυτά που χρησιμοποιούνται στην κατάρτιση, στην ενημέρωση και στην επιμόρφωση. Τα σεμινάρια είναι ουσιαστικά, αλλά πρέπει να γίνουν ουσιαστικότερα. Η πολιτική μας στηρίζεται βεβαίως στη Γενική Διεύθυνση Υγιεινής και Ασφάλειας του Υπουργείου Εργασίας, στο ΣΕΠΕ, αλλά και στο ΕΛΙΝΥΑΕ. Είναι βασικοί πυλώνες. Γίνεται σημαντική δουλειά. Μην την απαξιώνουμε.",94800,""," ΒΑΣΙΛΕΙΟΣ ΚΕΓΚΕΡΟΓΛΟΥ",115,"",115
"1765"," 
"," Κύριε Υπουργέ, θα σας διακόψω. Κρατήστε και για τη δευτερολογία σας.",94801,"Chairman","ΠΡΟΕΔΡΕΥΩΝ",75,"",75
"1766"," 
"," Υπάρχουν ζητήματα διαπιστωμένα, τα οποία πράγματι με τη νέα στρατηγική και με το διάλογο που κάνουμε, τα έχουμε εντοπίσει.",94802,""," ΒΑΣΙΛΕΙΟΣ ΚΕΓΚΕΡΟΓΛΟΥ",115,"",115
"1767"," 
"," Κύριε Υπουργέ, σας παρακαλώ.",94803,"Chairman","ΠΡΟΕΔΡΕΥΩΝ",75,"",75
"1768","
"," Μερικά από αυτά τα έχουν επισημάνει και οι τεχνικοί επιθεωρητές και οι τεχνικοί ασφαλείας και θα τα λάβουμε υπ’ όψιν στη νέα εθνική στρατηγική. 
Ευχαριστώ πολύ.",94804,""," ΒΑΣΙΛΕΙΟΣ ΚΕΓΚΕΡΟΓΛΟΥ",115,"",115
"1769","
"," Ευχαριστούμε τον κύριο Υπουργό.
Το λόγο έχει ο κ. Στρατούλης για τρία λεπτά.",94805,"Chairman","ΠΡΟΕΔΡΕΥΩΝ",75,"",75
"1770","
"," Ευχαριστώ, κύριε Πρόεδρε.
Κατ’ αρχάς ευχαριστώ τον κύριο Υπουργό γιατί έφερε το πρόγραμμα δράσης για το 2010-2013. Θα θέλαμε να πάρουμε αυτό και όποιο άλλο υλικό και ως Αξιωματική Αντιπολίτευση να το αξιοποιήσουμε για τη δουλειά που έχουμε, του ελέγχου του κυβερνητικού έργου, αλλά και των προτάσεων. Με την απάντησή του ο κύριος Υπουργός έθεσε ζητήματα ουσίας, τα οποία θα ήθελα να κουβεντιάσουμε σε αυτά τα λίγα δευτερόλεπτα και να πάρω απαντήσεις με τη δευτερολογία του. 
Το πρώτο ζήτημα, κύριε Υπουργέ. Είπατε -και πολύ σωστά- ότι το πρόγραμμα του 2010-2013, το σχέδιο που είχε το Υπουργείο Εργασίας γι’ αυτό το συγκεκριμένο ζήτημα της διασφάλισης της υγείας και της ασφάλειας στους χώρους εργασίας, περιελάμβανε την υποχρέωση της πολιτείας να καταλήξει σε ένα μηχανισμό πιστοποίησης της δραστηριότητας του τεχνικού ασφαλείας: Απόδοσης του συγκεκριμένου κωδικού και περιγραφής των ουσιαστικών και τυπικών προσόντων που θα ζητούνταν γι’ αυτό. 
Κύριε Υπουργέ, είμαστε στο 2014 –μόνο οκτώ ημέρες βέβαια πέρασαν- και δυστυχώς δεν έχει προσδιοριστεί αυτή η διαδικασία πιστοποίησης. Θα ήθελα, λοιπόν, μία συγκεκριμένη απάντηση για το εάν υπάρχουν χρονοδιαγράμματα και ποια είναι η πολιτική βούληση του Υπουργείου για να λυθεί επιτέλους αυτό το πάρα πολύ βασικό ζήτημα.
Δεύτερον. Πολύ σωστά είπατε ότι και η ΓΣΕΒΕΕ η ίδια ζητούσε σε μικρές και πολύ μικρές επιχειρήσεις να είναι ή ένας εργαζόμενος από εκεί που έχει μία παρόμοια ειδικότητα ή ο ίδιος ο εργοδότης μετά από  εκπαίδευση. 
Τα ζητήματα που θέτουμε εμείς είναι. Πρώτον, εάν επαρκεί αυτή η εκπαίδευση με δέκα ώρες σεμινάρια και μάλιστα μέσω ΚΕΚ και δεύτερον -που είναι το πιο βασικό και θέλουμε να το σκεφτείτε, να μας απαντήσετε και να το δείτε στο Υπουργείο εν’ όψει της αποτίμησης για το τι έγινε την προηγούμενη τριετία και του προγράμματος δράσης μέχρι το 2017- ότι στις μικρές και πολύ μικρές επιχειρήσεις, όπου έχει τη δυνατότητα να είναι ο εργοδότης τεχνικός ασφαλείας μετά από αυτήν την εκπαίδευση των δέκα ωρών, δεν υπάρχει διαδικασία ελέγχου και αξιολόγησής του.
Η πρόταση η δικιά μας, κύριε Υπουργέ, είναι να δίνεται η δυνατότητα σε πιστοποιημένο τεχνικό ασφαλείας, εφόσον θεσπιστεί αυτή η πιστοποίηση, τουλάχιστον μία φορά το χρόνο να κάνει έναν έλεγχο σ’ αυτές τις επιχειρήσεις, ώστε να γίνεται μια επικαιροποίηση εκτίμησης του πραγματικού επαγγελματικού κινδύνου. Νομίζω ότι είναι μία ρεαλιστική πρόταση και πρέπει να τη δείτε. 
Το τρίτο -και τελειώνω, κύριε Πρόεδρε- είναι το εξής. Είπατε πολύ σωστά -το γνωρίζουμε κι εμείς- ότι στο σύστημα «Εργάνη» περιλαμβάνεται ένα κουτάκι που λέει να έχουν τεχνικό ασφαλείας, αλλιώς δεν τους αποδέχεται το σύστημα. Είναι σωστό, κύριε Υπουργέ. Εμείς, όμως, προτείνουμε και κάτι άλλο. Το ένα πρόβλημα είναι αυτό. Και σωστά μπήκε μέσα. 
Υπάρχει, όμως, κι ένα άλλο πρόβλημα, κύριε Υπουργέ: Όχι το να βάλουν το κουτάκι στην «Εργάνη», αλλά το ζήτημα του πώς αναγγέλλουν στο ΚΕΤΕΚ την πρόσληψη τεχνικού ασφαλείας. 
Μέχρι τώρα γνωρίζατε ότι πάνε και σχηματίζουν ουρές και χάνονται ώρες και για τους ίδιους τους εκπροσώπους των εργοδοτών αλλά και από το ελεγκτικό προσωπικό, τους επιθεωρητές εργασίας, που αντί να κάνουν εξωτερικούς ελέγχους, κάθονται να παραλάβουν τα χαρτιά για τον τεχνικό ασφαλείας. 
Η πρότασή μας, κύριε Υπουργέ, είναι να μπορούν να μηχανογραφηθούν οι διαδικασίες αναγγελίας στα ΚΕΤΕΚ και να δηλώνεται από τον εργοδότη, το λογιστή του ή τον υπάλληλό του με ηλεκτρονικό τρόπο η πρόσληψη τεχνικού ασφαλείας. 
Με αυτόν τον τρόπο, κύριε Υπουργέ, και θα απελευθερωθούν ελεγκτές, επιθεωρητές εργασίας, να κάνουν τη δουλειά τους μέσα στις επιχειρήσεις και δεύτερον -και κυριότερο- κύριε Υπουργέ, θα αποφευχθεί η καταστρατήγηση που γίνεται από ορισμένες κακόπιστες περιπτώσεις που δείχνουν ότι την ίδια στιγμή, την ίδια ώρα, είναι τεχνικός ασφάλειας στη Θεσσαλονίκη, στην Πάτρα και στην Αλεξανδρούπολη. Το ξέρετε το πρόβλημα, το έχουμε κουβεντιάσει και παλαιότερα στην Επιτροπή Κοινωνικών Υποθέσεων. Νομίζω ότι αυτή είναι μία σωστή πρόταση την οποία πρέπει να λάβετε υπ’ όψιν. 
Κύριε Πρόεδρε, θα ήθελα, με την άδειά σας, να πω και κάτι τελευταίο και αν μπορεί και είναι σε θέση να απαντήσει ο Υπουργός, γιατί είναι άσχετο το θέμα.
Κύριε Υπουργέ, τις τελευταίες μέρες άτομα με αναπηρία έχουν πάρει Βουλευτές από όλα τα κόμματα της Συμπολίτευσης και της Αντιπολίτευσης και λένε ότι παρά τη σωστή απόφαση που πάρθηκε ώστε η γνωμάτευση που βγάζουν τα κέντρα πιστοποίησης αναπηρίας για σαράντα τρεις ασθένειες, χρόνιες παθήσεις, να θεωρείται για αόριστο χρόνο, δεν έχει πάει αυτή η υπουργική απόφαση ή η ερμηνευτική της εγκύκλιος στα κέντρα πιστοποίησης αναπηρίας με αποτέλεσμα να υπάρχει μεγάλη ταλαιπωρία.
Αν είστε έτοιμος -γιατί κι εγώ δεν θέλω να αιφνιδιάσω για ζητήματα που δεν περιλαμβάνονται στην ερώτηση- νομίζω ότι πρέπει να δώσετε κάποιες διευκρινίσεις, ώστε και ο κόσμος να ηρεμήσει και να ξέρουμε τι ακριβώς συμβαίνει.
Ευχαριστώ πολύ, κύριε Πρόεδρε.",94806,""," ΔΗΜΗΤΡΙΟΣ ΣΤΡΑΤΟΥΛΗΣ",263,"",263
"1771","
"," Ευχαριστούμε πολύ τον κύριο συνάδελφο.
Κύριε Υπουργέ, έχετε το λόγο για να απαντήσετε.",94807,"Chairman","ΠΡΟΕΔΡΕΥΩΝ",75,"",75
"1772"," 
"," Ευχαριστώ, κύριε Πρόεδρε.
Κατ’ αρχάς, δεν αιφνιδιαζόμαστε, γιατί είναι θέματα με τα οποία ασχολούμαστε καθημερινά. Αφού τα άτομα αυτά περάσουν μία φορά από την επιτροπή, η γνωμάτευση η οποία θα λάβουν είναι αορίστου χρόνου.",94808,""," ΒΑΣΙΛΕΙΟΣ ΚΕΓΚΕΡΟΓΛΟΥ",115,"",115
"1773"," 
"," Έχει πάει η ερμηνευτική εγκύκλιος;",94809,""," ΔΗΜΗΤΡΙΟΣ ΣΤΡΑΤΟΥΛΗΣ",263,"",263
"1774"," 
"," Επομένως, μπορεί να γίνεται παρερμηνεία αν πρέπει να περάσουν έστω μία φορά. Το ένα είναι αυτό.
Το δεύτερο είναι ότι οι επιτροπές, δυστυχώς, δεν λειτουργούν λόγω της απεργίας των γιατρών. Υπάρχει τεράστιο θέμα. Ενώ είχαμε κάνει μία προσπάθεια και από εκατό χιλιάδες οι εκκρεμείς υποθέσεις έπεσαν τον Ιούνιο στις εξήντα πέντε χιλιάδες, τον Οκτώβρη στις είκοσι οκτώ χιλιάδες και θα μηδενίζονταν μέχρι το Φεβρουάριο -όπως είχαμε εκτιμήσει και είχα την τιμή να ενημερώσω τη Βουλή- δυστυχώς αντιστράφηκε αρνητικά αυτή η κατάσταση όχι για θέματα των ΚΕΠΑ, αλλά για θέματα που προκαλούνται από αποφάσεις σε άλλους χώρους.",94810,""," ΒΑΣΙΛΕΙΟΣ ΚΕΓΚΕΡΟΓΛΟΥ",115,"",115
"1775","  
"," Για το πρώτο θα βγάλετε ερμηνευτική εγκύκλιο;",94811,""," ΔΗΜΗΤΡΙΟΣ ΣΤΡΑΤΟΥΛΗΣ",263,"",263
"1776"," 
"," Εμείς, λοιπόν, τη Δευτέρα ξεκινάμε μία ουσιαστική συζήτηση για το πρόβλημα αυτό, προκειμένου να δοθεί λύση συνολικά. 
Μέσα σε αυτό περιλαμβάνεται και η ιστορία που έχει να κάνει με τις σαράντα τρεις μη αντιστρεπτές ασθένειες. Πρέπει, όμως, να πούμε ότι στο πλαίσιο αυτό πρέπει να εξεταστούν οι προτάσεις και για άλλες ασθένειες, οι οποίες έχουν ήδη κατατεθεί και είναι περίπου δέκα στον αριθμό. Αυτό θα αποσυμφορήσει συνολικά την κατάσταση. 
Για να επανέλθω, όμως, στην ερώτηση, θέλω να σας πω ότι αναφέρατε μία σειρά μη δράσης η οποία στην πράξη, όμως, είναι δράσης. Δηλαδή, στα πανεπιστήμια υπάρχει το μάθημα Υγιεινής και Ασφάλειας στην εργασία σε συγκεκριμένα τμήματα. Υπάρχει. Το ότι πρέπει το πρόγραμμα σπουδών να προσαρμοστεί και να βελτιωθεί, αυτό έχει να κάνει με τις αποφάσεις της πανεπιστημιακής κοινότητας και της κοινότητας των ΤΕΙ, προκειμένου να βάλουν αυτήν την παράμετρο μέσα. Είναι, δηλαδή, δικό τους θέμα, στο πλαίσιο της αυτοτέλειας  και το γνωρίζετε πάρα πολύ καλά. Κι εκεί όταν γίνονται τέτοιες προτάσεις, θα πρέπει να υποστηρίζονται από όλους που έχουν την αντίληψη ότι είναι ένα πάρα πολύ βασικό θέμα.
Το ΕΛΙΝΥΑΕ αλλά και η Ελληνική Διεύθυνση Υγείας και Ασφάλειας του Υπουργείου Εργασίας, κάνει σε πολλά σχολεία -σε όσα έχουν ενταχθεί στο πρόγραμμα- ακόμα και στο δημοτικό αυτήν, την εκπαίδευση γιατί είναι σημαντικό από μικρή ηλικία να μπορέσει να υπάρξει, τουλάχιστον, η επαφή με το θέμα. 
Θα σας δώσω μία από τις εκδόσεις που αφορά το σχολείο και το σπίτι για παιδιά, προκειμένου να έχετε μία πρώτη επαφή με το θέμα που έχει να κάνει με την ουσία της εκπαίδευσης. Θα μπορέσω να εξασφαλίσω και άλλες εκδόσεις για να σας δώσω.
Βεβαίως, τώρα που θα κάνουμε τον απολογισμό, θα δούμε πού δεν προχωρήσαμε για να το βάλουμε στη νέα εθνική στρατηγική. Αυτή είναι και η έννοια του απολογισμού. Κανένας επιχειρηματίας, καμμία επιχείρηση που έχει εργαζόμενους δεν μπορεί να κάνει δήλωση χωρίς τεχνικό ασφαλείας, εφόσον υποχρεούται. Οι τεχνικοί ασφαλείας πρέπει να έχουν συγκεκριμένες προδιαγραφές ως προς το πτυχίο και ως προς την επιμόρφωση, που δεν είναι δέκα ώρες. Είναι λάθος πληροφόρηση αυτή. Για ένα βιβλιοπωλείο, παραδείγματος χάριν, μπορεί να είναι δέκα ώρες, αλλά όταν πρόκειται για ένα εργαστήριο ζαχαροπλαστικής ή οτιδήποτε άλλο, όπου έχουμε αυξημένο κίνδυνο, ή βιομηχανία ή βιοτεχνία, οι ώρες είναι πολύ περισσότερες. Είναι εφταήμερο το σεμινάριο. Είναι ουσιαστική η δουλειά που γίνεται και πρέπει να την κάνουμε ουσιαστικότερη.
Η κατάληξη πρέπει να είναι δημιουργία Εθνικού Μητρώου Τεχνικών Ασφαλείας, το οποίο, εμείς μέσα στο πλαίσιο της νέας εθνικής στρατηγικής μέσα στο 2014, θα θεσμοθετήσουμε προκειμένου να αρθεί και αυτή η έλλειψη η οποία υφίσταται όχι επί της ουσίας όμως, αλλά για να μπορείς να κάνεις τον έλεγχο, για να έχεις το πιστοποιημένο μητρώο και να μπορείς να προχωρήσεις παρακάτω.
Αυτό, λοιπόν, είναι η κατάληξη μιας εθνικής στρατηγικής που εφαρμόζεται εδώ και τρία χρόνια. Είμαστε σε θέση πλέον να το θεσμοθετήσουμε αυτό, το οποίο και θα μας δώσει τη δυνατότητα για παραπέρα βήματα.
Θα ήθελα να πω ότι η νέα εθνική στρατηγική, σε συνεργασία με την Ευρωπαϊκή Ένωση και τον ευρωπαϊκό οργανισμό που έχει έδρα το Μπιλμπάο στην Ισπανία και συμβάλλει πάρα πολύ, θα δώσει στη χώρα μας τη δυνατότητα να λύσει όλα τα προβλήματα σε αυτό το συγκεκριμένο θέμα.
Επιπλέον, θα ήθελα να σας πω ότι πριν το Πάσχα θα γίνει στις Βρυξέλλες το πανευρωπαϊκό συνέδριο για την υγεία και την ασφάλεια στην εργασία, που βάζει κυρίως τα ζητήματα των νέων προβλημάτων που έχουν προκύψει με την αύξηση του στρες και της καταπόνησης στην εργασία. Βεβαίως, στη χώρα μας, στο Ζάππειο, θα κάνουμε στο πλαίσιο της Ελληνικής Προεδρίας, περίπου το πρώτο δεκαήμερο του Ιουνίου, μία εκδήλωση η οποία θα αφορά την υγεία και την ασφάλεια στους χώρους εργασίας.
Αυτά σε γενικές γραμμές. 
Στο πρώτο τρίμηνο, όμως, ξεκινάει -και θα ολοκληρωθεί πιστεύω τον Απρίλιο- ο διάλογος για τη διαμόρφωση της εθνικής στρατηγικής, ούτως ώστε να την παρουσιάσουμε και στην Επιτροπή της Βουλής. Πρέπει να σας επισημάνω ότι τον Μάιο του 2011 που την παρουσίασα, δεν υπήρχε το ανάλογο ενδιαφέρον από τους Βουλευτές, ενώ είναι ένα πάρα πολύ σοβαρό θέμα.
Ευχαριστώ.",94812,""," ΒΑΣΙΛΕΙΟΣ ΚΕΓΚΕΡΟΓΛΟΥ",115,"",115
"1777","
"," Και εμείς ευχαριστούμε.
Ολοκληρώνουμε τις επίκαιρες ερωτήσεις με τη συζήτηση της πρώτης με αριθμό 407/7-01-2014 επίκαιρης ερώτησης δευτέρου κύκλου της Βουλευτού Β΄ Αθηνών της Νέας Δημοκρατίας κ. Αικατερίνης Παπακώστα-Σιδηροπούλου προς τους Υπουργούς Δικαιοσύνης, Διαφάνειας και Ανθρωπίνων Δικαιωμάτων και Εσωτερικών, σχετικά με την αύξηση των κρουσμάτων βίας κατά των γυναικών.
Θα απαντήσει ο Αναπληρωτής Υπουργός Εσωτερικών κ. Λεωνίδας Γρηγοράκος.
Τον επιλέξατε, κυρία Παπακώστα, μάλλον εσείς, γιατί είναι γνωστή η ευαισθησία του Υπουργού για τα γυναικεία θέματα.
Έχετε το λόγο, κυρία συνάδελφε, για δύο λεπτά.",94813,"Chairman","ΠΡΟΕΔΡΕΥΩΝ",75,"",75
"1778","
"," Δεν θα αναγνώσετε την ερώτηση, κύριε Πρόεδρε;",94814,""," ΑΙΚΑΤΕΡΙΝΗ ΠΑΠΑΚΩΣΤΑ-ΣΙΔΗΡΟΠΟΥΛΟΥ",227,"",227
"1779","
"," Με βάση τον καινούργιο Κανονισμό, περιληπτικά αναπτύσσει ο Βουλευτής την ερώτησή του.",94815,"Chairman","ΠΡΟΕΔΡΕΥΩΝ",75,"",75
"1780","
"," Μάλιστα, κύριε Πρόεδρε. Ευχαριστώ θερμά.
Κύριε Υπουργέ, πράγματι, ως Πρόεδρος της αρμόδιας Επιτροπής της Βουλής για τα ανθρώπινα δικαιώματα, για την ισότητα αλλά και για τη νεολαία, διαπιστώσαμε μετά και από επιστημονικές έρευνες και μελέτες τις οποίες έχουμε στη διάθεσή μας -και είναι, επίσης, στη διάθεσή σας οποτεδήποτε θεωρείτε σκόπιμο να τις αξιοποιήσετε- ότι ήδη υπάρχει σε περίοδο οικονομικής κρίσης μία, αν θέλετε, αύξηση και μία έκρηξη των φαινομένων βίας σε βάρος των γυναικών, αλλά δυστυχώς  το τελευταίο διάστημα και σε βάρος των ηλικιωμένων ατόμων.
Ήδη, όμως, από το Μάιο του 2011 -και εδώ είναι το σημαντικό- έχει ανοίξει προς υπογραφή η σύμβαση του Συμβουλίου της Ευρώπης για την πρόληψη και την καταπολέμηση της βίας κατά των γυναικών και της ενδοοικογενειακής βίας.
Είναι η λεγόμενη σύμβαση της Κωνσταντινούπολης, την οποία η χώρα μας έχει υπογράψει, αναμένεται όμως να κυρωθεί, προκειμένου να τεθεί σε νομική ισχύ.
Πρέπει να σας πω ότι η οικονομική, όπως είπα προηγουμένως, και κοινωνική κρίση έχει επιφέρει αλλαγές δυστυχώς και ανακατατάξεις ακόμα και στις σχέσεις μεταξύ των δύο φύλων, μία εκ των οποίων αλλαγών είναι η αύξηση των κρουσμάτων της βίας και κατά άλλων μελών της οικογένειας, όπως είναι οι ηλικιωμένοι.
Επίσης, έχω να επισημάνω, κύριε Πρόεδρε και κύριε Υπουργέ, ότι υπάρχει έκρηξη και ενός άλλου φαινομένου παράλληλα. Το φαινόμενο αυτό, το οποίο εντείνει τη βία στον καιρό της κρίσης, είναι μία εξτρεμιστική ρητορική, μία ακραία ρητορική, η οποία αναπτύσσεται από ακροδεξιά μορφώματα, κατά τη διάρκεια τέτοιων περιόδων ανασφάλειας οικονομικής και κοινωνικής. Κατά συνέπεια σε περιόδους μεγάλης κοινωνικής πίεσης και οικονομικής ανασφάλειας, σαν τούτη εδώ που βιώνουμε, φαίνεται πως η βία για κάποιους αποτελεί μία ψευδεπίγραφη διέξοδο, με θύματα, όχι μόνο γυναίκες και ανηλίκους – τα παιδιά – αλλά και μία άλλη μεγάλη κοινωνική ομάδα, τους ηλικιωμένους.
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Γι’ αυτό η πολιτεία πρέπει να είναι έτοιμη. Κι εγώ οφείλω να σας επισημάνω ως αρμόδια Πρόεδρος της Ειδικής Μόνιμης Επιτροπής της Βουλής ότι πρέπει η πολιτεία να αναλάβει δράση, ώστε να αντιμετωπίσει το φαινόμενο.
Και πρέπει να σας πω – θα μου δοθεί και η ευκαιρία και μετά, κύριε Πρόεδρε – ότι δυστυχώς στα θέματα της βίας δεν έχουμε δεδομένα. Και δεν έχει δεδομένα και η Ευρώπη. Και αυτό, από την τιμή που μου έκανε το Ευρωπαϊκό Ινστιτούτο για την Ισότητα (EIGE), να με έχει ανακηρύξει ως Πρέσβειρα Καλής Θελήσεως του Δείκτη για την Ισότητα των Φύλων μπόρεσα να το διαπιστώσω στις Βρυξέλλες  στη δημοσίευση των αποτελεσμάτων του εν λόγω Δείκτη Ισότητας. Αυτό επίσης είναι ένα ζήτημα, το οποίο πρέπει να αντιμετωπίσουμε.
Εν πάση περιπτώσει – κλείνοντας, κύριε Πρόεδρε, και σας ευχαριστώ – θέλω να γνωρίζω, κύριε Υπουργέ, για να μεταφέρω και στα μέλη της επιτροπής μας, αλλά και εσείς στην Ολομέλεια, πότε πρόκειται να κυρωθεί η υπογραφείσα από τη χώρα μας Σύμβαση της Κωνσταντινούπολης και ποιες άλλες δράσεις προτίθεσθε ή έχετε ήδη αναλάβει και τρέχετε, προκειμένου να αντιμετωπιστούν τα κρούσματα βίας σε βάρος μεγάλων ομάδων του πληθυσμού.
Σας ευχαριστώ.",94816,""," ΑΙΚΑΤΕΡΙΝΗ ΠΑΠΑΚΩΣΤΑ-ΣΙΔΗΡΟΠΟΥΛΟΥ",227,"",227
"1781","
"," Εμείς ευχαριστούμε την κυρία συνάδελφο.
Το λόγο έχει ο Υπουργός κ. Γρηγοράκος.
Έχετε τρία λεπτά, κύριε Υπουργέ.",94817,"Chairman","ΠΡΟΕΔΡΕΥΩΝ",75,"",75
"1782","
"," Κυρία Παπακώστα, πραγματικά αισθάνομαι ευτυχής γιατί βρίσκομαι σήμερα εδώ να απαντήσω στην ερώτησή σας. Ξέρω το μεγάλο έργο που έχετε κάνει. Ξέρω ότι είστε πολλά χρόνια στο μετερίζι για την ισότητα των γυναικών, για ό,τι αφορά τη γυναίκα, για τη βία, ξέρω ότι συμμετέχετε σε διεθνείς οργανισμούς. Αλλά θέλω επιπλέον να σας πω ότι είμαι περήφανος που αυτήν τη στιγμή είμαι ο αρμόδιος Υπουργός στα θέματα ισότητας, γιατί η Γενική Γραμματεία Ισότητας, το ΚΕΘΙ, αλλά και οι συνεργάτες μου στο Υπουργείο Εσωτερικών έχουν κάνει μία καταπληκτική δουλειά. Πραγματικά θα μπορούσα να μιλάω γι’ αυτό πάρα πολλές ώρες, έχουν κάνει πραγματικά καταπληκτική δουλειά.
Σχετικά με αυτό που ρωτήσατε για τη Συνθήκη της Κωνσταντινούπολης, να ξέρετε ότι ήδη έχει πάει στη Νομοπαρασκευαστική Επιτροπή και θα έρθει να εναρμονιστεί με τους δικούς μας νόμους και πολύ γρήγορα θα εφαρμόζουμε κι εμείς εδώ τη συνθήκη. Είναι ένα δεσμευτικό κείμενο αυτή η συνθήκη και παρουσιάζει ένα ολοκληρωμένο νομικό πλαίσιο για την προληπτική προστασία των θυμάτων, καθώς και για την παύση της ατιμωρησίας.
Η βία είναι βία απ’ όπου κι αν προέρχεται, δεν έχει μαύρο ή κίτρινο χρώμα. Η βία είναι μια φασιστική πράξη και πρέπει να την καταδικάζουμε, ιδιαίτερα μάλιστα όταν αυτή η βία ασκείται σε ανήμπορα άτομα, στις γυναίκες, ασκείται μέσα στο σπίτι, είναι οικογενειακή βία. Και ξέρουμε ότι τα τελευταία χρόνια, όπως είπατε κι εσείς προηγουμένως, λόγω της κρίσης, όλα αυτά τα φαινόμενα έχουν αυξηθεί στην ελληνική κοινωνία, διότι και η ίδια η γυναίκα, που περνάει δύσκολες στιγμές, έχει αναλάβει μεγαλύτερο ρόλο στη διαχείριση των οικονομικών, που είναι δύσκολα στην οικογένεια τα τελευταία χρόνια.
Ήθελα να σας πω όμως – και να πω πάλι ότι είμαι περήφανος για μία τέτοια Γενική Γραμματεία – ότι από το Νοέμβριο του 2009 οι δράσεις είναι πολύ μεγάλες και προχωράει πάρα πολύ γρήγορα η Γενική Γραμματεία, στην οποία κι εσείς όλα αυτά τα χρόνια συμπαρίστασθε.
Έχουμε, λοιπόν, ένα πρόγραμμα για τη γυναίκα 2010 – 2013, που είναι το Εθνικό Πρόγραμμα για την Ουσιαστική Ισότητα των Φύλων. 
Έχουμε αυτήν τη στιγμή για πρώτη φορά, κυρία Παπακώστα -και τα ξέρετε αυτά- εξήντα μία δομές σε όλη τη χώρα για την πρόληψη και την αντιμετώπιση της βίας. Έχουμε τη γραμμή SOS 15900. Έχουμε τριάντα εννέα συμβουλευτικά κέντρα από τη Γενική Γραμματεία Ισότητας και έχουμε και είκοσι έναν ξενώνες φιλοξενίας γυναικών θυμάτων βίας σε όλη την Ελλάδα. 
Αυτόν τον καιρό στην Γενική Γραμματεία προΐσταται η κ. Κόλλια και σας λέω ότι το τελευταίο χρονικό διάστημα έχουμε πάει και έχουμε εγκαινιάσει και εμείς τέτοια κέντρα σε όλη την Ελλάδα και θα έχουμε τη χαρά να εγκαινιάσουμε και άλλα σε όλες τις πρωτεύουσες των νομών.
Αυτό που έχουμε, όμως, να σας πούμε είναι ότι στη Γενική Γραμματεία Ισότητας έχουμε δημιουργήσει ένα δίκτυο με το Αριστοτέλειο Πανεπιστήμιο Θεσσαλονίκης και προσπαθούμε να φτιάξουμε μία δικτύωση όλων των δομών και του κώδικα δεοντολογίας.
Επίσης, έχουμε έναν ιστότοπο για την ισότητα, όπου μπορεί να μπει κανείς στο 15900, στον ιστότοπο «isotita.gr» και να δει ότι λειτουργεί σε εικοσιτετράωρη βάση, τριακόσιες εξήντα πέντε μέρες το χρόνο και προσφέρει της υπηρεσίες του στα ελληνικά και στα αγγλικά σε όλες τις γυναίκες, σε όλα τα θύματα βίας. 
Όλα αυτά τα κέντρα να ξέρετε ότι λειτουργούν σε πάρα πολλές πόλεις στην Ελλάδα. Βέβαια, θα ήθελα να αναφερθώ σε ένα από αυτά τα κέντρα, το πολυκέντρο που είναι στην Αθήνα, το οποίο λειτουργεί και προσφέρει ολοκληρωμένη στήριξη στις γυναίκες και το οποίο γίνεται σε συνεργασία με το μαιευτήριο «Έλενα». Τα ξέρετε πολύ καλά αυτά. Στο νοσοκομείο «Έλενα» είχα κάνει και εγώ παλιά Πρόεδρος και ήμουν από τα τότε γνώστης του αντικειμένου. Άρα, λοιπόν, πρέπει να δούμε και τη γυναίκα από πλευρά συμβουλευτικής σε θέματα σεξουαλικής και αναπαραγωγής. Προχωράμε, επίσης, και σε ένα τελευταίο πρόγραμμα που είναι το πρόγραμμα «Δεν Είσαι Μόνη-Δεν Είσαι Μόνη» για τις γυναίκες. Αυτά είναι τα λίγα που έχουμε κάνει.
Ολοκληρώνω, όμως, λέγοντας ότι σε όλα τα συμβουλευτικά κέντρα που έχουμε κάνει στην Ελλάδα, έχουμε κάνει και τοπικές συμβάσεις με τους δικηγορικούς συλλόγους και στηρίζουμε και νομικά όλα τα θύματα βίας.
Στη δευτερολογία μου μπορώ να σας πω και περισσότερα.  Νομίζω, όμως, ότι είναι ένα τμήμα που έχει δουλέψει πάρα πολύ, κύριε Πρόεδρε, και εγώ αισθάνομαι πολύ ευτυχής, γιατί η Γενική Γραμματεία Ισότητας των Φύλων προσφέρει πολιτισμό στην Ελλάδα.
Ευχαριστώ.",94818,""," ΛΕΩΝΙΔΑΣ ΓΡΗΓΟΡΑΚΟΣ",63,"",63
"1783","
"," Και εμείς ευχαριστούμε τον κύριο Υπουργό.
Το λόγο έχει η συνάδελφος, η κ. Παπακώστα, για τρία λεπτά.
ΑΙΚΑΤΕΡΙΝΗ ΠΑΠΑΚΩΣΤΑ – ΣΙΔΗΡΟΠΟΥΛΟΥ: Ευχαριστώ πολύ, κύριε Πρόεδρε.
Πράγματι, λοιπόν, έχω διακρίνει ότι ο κύριος Υπουργός έχει ευαισθησία για τα ζητήματα αυτά. Εγώ επέλεξα στην επίκαιρη ερώτησή μου να στοχεύσω και να εξειδικεύσω τις προθέσεις της Κυβέρνησης, σε σχέση με την κύρωση, όπως προείπα, της υπογραφής σας από την Ελλάδα, της Σύμβασης της Κωνσταντινούπολης. Αυτή η σύμβαση σημειωτέων, όπως επισημάνατε και εσείς κύριε Υπουργέ, αποτελεί το πρώτο νομικά δεσμευτικό μέσο και εργαλείο για τη δημιουργία ενός ολοκληρωμένου θεσμικού νομοθετικού πλαισίου για την προστασία όχι μόνο των γυναικών -και θα ήθελα αυτό να το επισημάνω και να το υπογραμμίσω- αλλά και των ανδρών. Οφείλω να υπογραμμίσω -και χαίρομαι που το είπατε- ότι η σύμβαση έχει ήδη προχωρήσει στο νομοθετικό στάδιο επεξεργασίας της. Δεν ισχύει, λοιπόν, μόνο για τις γυναίκες, γιατί τα συμβαλλόμενα μέρη, άρα και η Ελλάδα εφόσον την κυρώσει, θα είναι υποχρεωμένα, θα ενθαρρύνονται να εφαρμόσουν το προστατευτικό πλαίσιο στα παιδιά, στους ηλικιωμένους αλλά και στους άνδρες οι οποίοι εκτίθενται, όποτε εκτίθενται, σε  κάθε φύσεως και μορφής βία.
Κατά συνέπεια λοιπόν, πρέπει να σας πω ότι αυτό είναι πάρα πολύ σημαντικό να συμβεί, διότι με αυτόν τον τρόπο θα μπορέσουμε να αντιμετωπίσουμε, τουλάχιστον σε επίπεδο νομοθετικό, με πιο ολοκληρωμένο τρόπο την αύξηση των κρουσμάτων βίας, που τα τελευταία χρόνια έχουν σημειώσει μία άνοδο της τάξεως του 47%, δυστυχώς.
Επίσης, αυτό στο οποίο έχω εστιάσει την προσοχή μου και τα μέλη της Επιτροπής Ισότητας και Ανθρωπίνων Δικαιωμάτων -πολλοί συνάδελφοι μετέχουν ήδη σε αυτήν την επιτροπή, στην οποία έχω τη χαρά και την τιμή ως Πρόεδρός της να διαπραγματευόμαστε τα ζητήματα- είναι η έξαρση αυτής της βίας συνέπεια, όπως είπα, μιας ακροδεξιάς, μιας ακραίας ρητορικής, η οποία το τελευταίο διάστημα δίνει ως πρότυπο προς τα έξω τη δήθεν διέξοδο με την εκτόνωση της άσκησης βίας σε βάρος πιο αδύναμων συμπολιτών μας.
Αυτό, λοιπόν, θέλει μία άλλου είδους αντιμετώπιση, πολιτική αντιμετώπιση. Οι δράσεις στις οποίες αναφερθήκατε είναι αυτές και χρειάζεται ακόμα μεγαλύτερη εμβάθυνση, γιατί πολύ σωστά ειπώθηκε στην τελευταία εκφορά και αποστροφή του λόγου σας, κύριε Υπουργέ, ότι το θέμα της άσκησης της βίας και της καταπολέμησης αυτής της άσκησης βίας εναντίον όλων των πολιτών δεν είναι θέμα ισότητας. Είναι θέμα πρωτίστως παραβίασης θεμελιωδών ανθρωπίνων δικαιωμάτων. Μέρος αυτής της παραβίασης των ανθρωπίνων δικαιωμάτων είναι και η άσκηση βίας σε βάρος των γυναικών, των ηλικιωμένων αλλά και των παιδιών, υπό την έννοια ότι πρωταρχική και θεμελιώδης προτεραιότητά μας, ως άσκηση πολιτικής προς την κοινωνία και προστασίας μέσω της πολιτικής μας, είναι η προστασία της προσωπικότητας του ανθρώπου και η μη προσβολή της για κανέναν λόγο από οποιονδήποτε. 
Ευχαριστώ πολύ, κύριε Πρόεδρε.",94819,"Chairman","ΠΡΟΕΔΡΕΥΩΝ",75,"",75
"1784","
"," Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία της Βουλής, αφού προηγουμένως συμμετείχαν στο εκπαιδευτικό πρόγραμμα «Εργαστήρι Δημοκρατίας» που οργανώνει το Ίδρυμα της Βουλής, είκοσι επτά μαθητές και μαθήτριες και μία εκπαιδευτικός - συνοδός από το 3ο Δημοτικό Σχολείο Αρσάκειο Ψυχικού. 
Η Βουλή τούς καλωσορίζει. 
(Χειροκροτήματα απ’ όλες τις πτέρυγες της Βουλής)
Να διευκρινίσω προς εσάς ότι σήμερα, ημέρα Παρασκευή, είναι ημέρα ερωτήσεων και επερωτήσεων όπου παρίστανται οι Βουλευτές που ερωτούν και οι Υπουργοί που απαντούν. 
Ο Αναπληρωτής Υπουργός Εσωτερικών, κ. Λεωνίδας Γρηγοράκος έχει το λόγο για τρία λεπτά.",94820,"Chairman","ΠΡΟΕΔΡΕΥΩΝ",75,"",75
"1785","
"," Χαίρομαι για τα λεχθέντα από την κ. Παπακώστα και θέλω να επαναλάβω δύο πράγματα που έχουν σχέση με τη βία των γυναικών, γιατί αυτή η βία των γυναικών που εμφανίζεται συγκαλύπτεται γενικά απ’ όλες τις σύγχρονες κοινωνίες. 
Η βία είναι βία και είναι καταδικαστέα. Όπως είπα και προηγουμένως, δεν υπάρχει άσπρη, κόκκινη, κίτρινη, δεξιά, αριστερά, κεντρώα βία. Η βία είναι βία. Είναι μία αποτρόπαια, φασιστική πράξη. 
Έτσι, λοιπόν, βλέπουμε -γιατί γίνονται τεράστιες έρευνες στον κόσμο- τα συνταρακτικά αποτελέσματα που έδωσε η Παγκόσμια Οργάνωση Υγείας τα τελευταία χρόνια. Το 35% των γυναικών παγκοσμίως έχουν πέσει θύματα βίας από το σύντροφό τους ή έχουν υποστεί σεξουαλική κακοποίηση. Είμαστε μάρτυρες αυτόν τον καιρό αυτού του φαινομένου, αυτού του τραγικού γεγονότος στην Ινδία, όπου όλοι εμείς οι ίδιοι, όπως καταλαβαίνετε, το καταδικάζουμε και δεν θα θέλαμε να συμβεί ποτέ σε έναν πολιτισμένο χώρο, όπως είναι η Ευρώπη.
Είναι γεγονός ότι η οικονομική κρίση έχει αλλάξει τα δεδομένα. Είναι γεγονός ότι δημιουργεί ανασφάλεια, συγκρούσεις στην οικογένεια. Έτσι, λοιπόν, βλέπουμε το θέμα της ενδοοικογενειακής βίας στην Ελλάδα -δηλαδή αυτής της αόρατης βίας που κρύβεται πίσω από τις πόρτες, από τα παράθυρα- να γίνεται μία αυστηρά οικογενειακή υπόθεση που δεν θέλει κανείς να τη βγάλει προς τα έξω. Διότι η ενδοοικογενειακή βία δεν περιλαμβάνει μόνο τη σωματική κακοποίηση. Έχουμε τη συναισθηματική κακοποίηση, έχουμε τις έμμεσες απειλές, έχουμε την ψυχολογική βία, έχουμε τη σεξουαλική κακοποίηση, την κοινωνική απομόνωση. 
Όλα αυτά, είμαι στην ευχάριστη θέση να σας διαβεβαιώσω ότι η Γενική Γραμματεία Ισότητας και το ΚΕΘΙ έχουν αυτόν τον καιρό πραγματικά βάλει πλάτη να στηρίξουν τις Ελληνίδες γυναίκες αλλά και οποιονδήποτε Έλληνα, στο πλαίσιο αυτής της μεγάλης ψυχολογικής βίας που ασκείται από την κρίση στην Ελλάδα. Έχουν αυξηθεί όλα αυτά τα κρούσματα τα τελευταία χρόνια. 
Όμως, αυτά τα δύο κέντρα και το Υπουργείο Εσωτερικών αλλά και η ίδια Κυβέρνηση, η οποία πραγματικά με τόση στοργή σκύβει επάνω σε αυτά τα προβλήματα, μας έχουν δώσει την ευκαιρία να είμαστε σε όλη την Ελλάδα, σε όλες τις πρωτεύουσες των νομών, να έχουμε καταπληκτικές δομές στην Αττική, να έχουμε πραγματικά μία πάρα πολύ καλή συνεργασία με τους δήμους και να έχουμε ένα μεγάλο, καλά οργανωμένο δίκτυο που προστατεύει τους ανθρώπους και ιδιαίτερα τις γυναίκες και τα παιδιά από τη βία. 
Ειλικρινά σας λέω -δεν μ’ αρέσει να λέω πολλά- είμαι πολύ περήφανος που αυτόν τον καιρό υπάρχουν αυτές οι δύο δομές του Υπουργείου Εσωτερικών σε όλη την Ελλάδα μ’ αυτό το καταπληκτικό προσωπικό που μεριμνά για τη βία στην οικογένεια, τη βία κατά των γυναικών, τη βία γενικά κατά των παιδιών ή οποιουδήποτε ανθρώπου υπόκειται σε αυτήν την πραγματικά αποτρόπαιη έκφραση της ανθρώπινης συμπεριφοράς. 
Εγώ θα ήθελα να σας ευχαριστήσω και πάλι και να πω χρόνια πολλά και η καινούργια χρονιά να έχει λιγότερα κρούσματα βίας. 
Κύριε Πρόεδρε, προχθές πήγαμε να εγκαινιάσουμε ένα κέντρο που είναι μία καταπληκτική εγκατάσταση. Όπως είπα στους κυρίους και στις κυρίες που είναι κοινωνικοί λειτουργοί και ήταν εκεί, «εύχομαι να πηγαίνουν όλα καλά και να μην έχετε δουλειά».",94821,""," ΛΕΩΝΙΔΑΣ ΓΡΗΓΟΡΑΚΟΣ",63,"",63
"1786"," 
"," Αυτό πιστεύω ότι δεν ισχύει για εμάς. 
Ευχαριστούμε, κύριε Υπουργέ.
Η πρώτη με αριθμό 406/7-1-2014 επίκαιρη ερώτηση πρώτου κύκλου του Βουλευτή Ηρακλείου της Νέας Δημοκρατίας κ. Ελευθερίου Αυγενάκη προς τον Υπουργό Πολιτισμού και Αθλητισμού, σχετικά με τη σύσταση της επιτροπής διαλόγου για την αναθεώρηση του θεσμικού πλαισίου είσπραξης των πνευματικών δικαιωμάτων δεν θα συζητηθεί λόγω κωλύματος του Υπουργού και διαγράφεται.
Η τρίτη με αριθμό 403/7-1-2014 επίκαιρη ερώτηση πρώτου κύκλου του Βουλευτή Δωδεκανήσου του Πανελλήνιου Σοσιαλιστικού Κινήματος κ. Δημητρίου Κρεμαστινού προς τον Υπουργό Υποδομών, Μεταφορών και Δικτύων, σχετικά με την έλλειψη υποδομών σε τουριστικές περιοχές της Ρόδου δεν θα συζητηθεί λόγω αναρμοδιότητας του Υπουργού και διαγράφεται.
Η τέταρτη με αριθμό 401/7-1-2014 επίκαιρη ερώτηση πρώτου κύκλου του Βουλευτή Μεσσηνίας του Λαϊκού Συνδέσμου – Χρυσή Αυγή κ. Δημητρίου Κουκούτση προς τον Υπουργό Υγείας, σχετικά με την επιβολή του νέου τέλους για νοσηλεία στα δημόσια νοσοκομεία δεν θα συζητηθεί λόγω κωλύματος του Βουλευτή και διαγράφεται.
Κυρίες και κύριοι συνάδελφοι, ολοκληρώθηκε η συζήτηση των επίκαιρων ερωτήσεων.",94822,"Chairman","ΠΡΟΕΔΡΕΥΩΝ",75,"",75
"1787","
"," Κύριοι συνάδελφοι, εισερχόμαστε στην ημερήσια διάταξη των
ΕΠΕΡΩΤΗΣΕΩΝ
Θα συζητηθεί η υπ’ αριθμόν 13/13/22-11-2013 επίκαιρη επερώτηση του Προέδρου της Κοινοβουλευτικής Ομάδας της ΔΗΜΑΡ κ. Φωτίου Κουβέλη και των Βουλευτών του κόμματός του κ.κ. Δημητρίου Αναγνωστάκη, Μαρίας Γιαννακάκη, Γεωργίου Κυρίτση, Σπυρίδωνος Λυκούδη, Αικατερίνης Μάρκου, Ασημίνας Ξηροτύρη- Αικατερινάρη, Βασιλείου Οικονόμου, Ιωάννη Πανούση, Μαρίας Ρεπούση, Νικολάου Τσούκαλη, Νίκης Φούντα, Γρηγορίου Ψαριανού και Θωμά Ψύρρα προς τους Υπουργούς Ναυτιλίας και Αιγαίου, Διοικητικής Μεταρρύθμισης και Ηλεκτρονικής Διακυβέρνησης, Ανάπτυξης και  Ανταγωνιστικότητας και Αγροτικής Ανάπτυξης και Τροφίμων, σχετικά με προβλήματα στην εφαρμογή της νησιωτικής πολιτικής.
Το λόγο έχει η κ. Μαρία Ρεπούση για δέκα λεπτά.",94823,"Chairman","ΠΡΟΕΔΡΕΥΩΝ",75,"",75
"1788","
"," Ευχαριστώ, κύριε Πρόεδρε. 
Με την επερώτησή μας αυτή η Δημοκρατική Αριστερά θέλει να αναδείξει τα προβλήματα της νησιωτικής πολιτικής που έχει η χώρα μας. 
Όπως όλοι και όλες γνωρίζουμε, κύριε Υπουργέ, κυρίες και κύριοι Βουλευτές, η χώρα μας δεν είναι μόνο ηπειρωτική, αλλά και νησιωτική. Η νησιωτική Ελλάδα καλύπτει το 18% του εδάφους και το 13% των Ελλήνων πολιτών ζουν στα εκατόν εξήντα πέντε νησιά που κατοικούνται σε ένα σύνολο δυόμισι χιλιάδων νησιών που διαθέτει η πατρίδα μας. Αυτός είναι τεράστιος εθνικός πλούτος και παράγοντας συνολικής εθνικής ευημερίας, γεγονός που απαιτεί την προσοχή της πολιτείας και το σχεδιασμό ολοκληρωμένης και συνεκτικής πολιτικές όχι μόνο για την αντιμετώπιση των ιδιαίτερων προβλημάτων που αντιμετωπίζουν οι νησιωτικές πολιτικές σε σχέση με της ηπειρωτικές, αλλά και την πολύπλευρη ανάπτυξη των νησιών μας που δεν μπορεί να βασίζεται μόνο στον τουρισμό και την οικοδομή, όπως κατά κύριο λόγο γινόταν μέχρι τώρα, αλλά στην ενίσχυση όλων των οικονομικών δραστηριοτήτων, για τις οποίες υπάρχουν τοπικά πλεονεκτήματα, στην αξιοποίηση όλων των πλουτοπαραγωγικών πηγών μίας χωρικής ενότητας, όπως είναι το κάθε ελληνικό νησί, στην ανάδειξη της ιδιαίτερης πολιτιστικής κληρονομιάς και των φυσικών του πόρων, στην ανάδειξη δηλαδή της νησιωτικής ταυτότητας του κάθε ελληνικού νησιού και στην ολοκληρωμένη αξιοποίηση αυτής της νησιωτικής ταυτότητας. 
Με άλλα λόγια, κύριε Υπουργέ, θέλουμε νησιά που ζουν και ευημερούν όλο το χρόνο και όχι μόνο στη διάρκεια της τουριστικής τους περιόδου, που όπως γνωρίζουμε ποικίλει από νησί σε νησί, θέλουμε νησιά βιώσιμα, νησιά ποιοτικά. 
Το Σύνταγμα της χώρας μας το προβλέπει. Σύμφωνα με το άρθρο 101, παράγραφος γ΄ του ελληνικού Συντάγματος, ο κοινός νομοθέτης και η διοίκηση, όταν δρουν κανονιστικά, υποχρεούνται να λαμβάνουν υπ’ όψιν τους τις ιδιαίτερες συνθήκες των νησιωτικών περιοχών, μεριμνώντας για την ανάπτυξή τους. Είναι η λεγόμενη «ρήτρα της νησιωτικότητας», η οποία υπαγορεύει οριζόντιες πολιτικές, προκειμένου να έχουμε όχι μόνο νησιά αλλά και νησιώτες. 
Η ρήτρα της νησιωτικότητας είναι σήμερα, σε συνθήκες κρίσης και δημοσιονομικής πειθαρχίας –για να το πω κομψά- περισσότερο από αναγκαία σε όλα τα μέτρα που λαμβάνει η πολιτεία, διότι διαφορετικά τα νησιά μας, κυρίως τα ακριτικά και τα μικρά νησιά, κινδυνεύουν από ερήμωση. 
Η κρίση, κύριε Υπουργέ, στα νησιά δεν δημιουργεί μόνο φτωχοποίηση αλλά και μετανάστευση. Όταν οι νησιώτες δεν έχουν τη δυνατότητα να μετακινηθούν καθ’ όλη τη διάρκεια του έτους, δεν έχουν υπηρεσίες δημοσίου συμφέροντος και χρειάζεται να μετακινηθούν για το οτιδήποτε -τη στιγμή μάλιστα που αυτή η μετακίνηση γίνεται όλο και πιο δύσκολη, όταν δηλαδή απειλείται το μεταφορικό αγαθό- όταν δεν έχουν γιατρό ή σχολείο για τα παιδιά τους, φεύγουν από τον τόπο τους, τον εγκαταλείπουν. 
Τα νησιά μας σήμερα, ιδιαίτερα τα μικρά νησιά, κινδυνεύουν από αποπληθυσμό. Τα Αντικύθηρα για παράδειγμα, ένα μικρό νησάκι, δεν έχουν καμμία υπηρεσία περίθαλψης. Δεν υπάρχει καν ένας γιατρός. Δεν υπάρχει αγροτικός γιατρός. Επίσης, πολλά από τα σχολεία των ακριτικών νησιών της χώρας έχουν βασικές ελλείψεις εκπαιδευτικού προσωπικού, στην πρωτοβάθμια και δευτεροβάθμια εκπαίδευση. 
«Μικρά νησιά, μεγάλες φουρτούνες!» ήταν ο επιτυχημένος τίτλος χθεσινής αθηναϊκής εφημερίδας για τα προβλήματα ακτοπλοϊκής σύνδεσης που αντιμετωπίζει μια σειρά νησιών μας. 
Για το σκοπό αυτό, προκειμένου να σχεδιαστεί μία ολοκληρωμένη και συνεκτική νησιωτική πολιτική που θα λαμβάνει υπ’ όψιν της τα προβλήματα που αντιμετωπίζουν οι νησιώτες και θα σχεδιάζει πολιτικές για την πολύπλευρη ανάπτυξη των νησιών, η ελληνική Βουλή ψήφισε τον Απρίλιο του 2013 το ν.4150/2013, επιχειρώντας να εξειδικεύσει τη συνταγματική επιταγή και να δημιουργήσει το νομικό πλαίσιο για την εφαρμογή της ρήτρας της νησιωτικότητας. 
Θέσπισε, για παράδειγμα, το Συμβούλιο Νησιωτικής Πολιτικής και με πρόταση της Δημοκρατικής Αριστεράς, με επιμονή της Δημοκρατικής Αριστεράς, το έθεσε υπό τον Πρωθυπουργό, προκειμένου να διατρέχει οριζόντια όλα τα Υπουργεία και να μεριμνά για το σύνολο των πολιτικών. 
(Στο σημείο αυτό την Προεδρική Έδρα καταλαμβάνει ο Δ΄ Αντιπρόεδρος της Βουλής κ. ΙΩΑΝΝΗΣ ΔΡΑΓΑΣΑΚΗΣ )
Ταυτόχρονα, εκτός από το Συμβούλιο Νησιωτικής Πολιτικής, θέσπισε το Ερευνητικό Ινστιτούτο Νησιωτικής Πολιτικής. Παράλληλα, υιοθέτησε την άποψη για επέκταση της νησιωτικής πολιτικής από τους πέντε νομούς του Αιγαίου στο σύνολο της νησιωτικής χώρας -γιατί δεν πρέπει να ξεχνάμε ότι νησιωτική Ελλάδα δεν είναι μόνο το Αιγαίο, είναι και το Ιόνιο, είναι και ο Αργοσαρωνικός- ικανοποιώντας έτσι το χρόνιο αίτημα των νησιωτών των άλλων περιοχών. 
Επίσης, εκπόνησε αναπτυξιακή στρατηγική για το νησιωτικό χώρο, που βασίστηκε όχι μόνο στην τσιμεντοποίηση των νησιών, αλλά και στην αξιοποίηση των συγκριτικών τους πλεονεκτημάτων και υπέβαλε τις σχετικές προτάσεις στο Υπουργείο Ανάπτυξης και Ανταγωνιστικότητας, σύμφωνα με τις διαδικασίες εκπόνησης του ΕΣΠΑ 2014-2020.  
Ταυτόχρονα φρόντισε για την ενημέρωση του ελληνικού Κοινοβουλίου, όπου συγκλήθηκε για πρώτη φορά ειδική επιτροπή, τοποθετήθηκαν όλες οι πολιτικές παρατάξεις και παράλληλα κλήθηκαν να παραστούν και οι εκπρόσωποι της χώρας μας στο Ευρωπαϊκό Κοινοβούλιο, για να συμβάλουν και αυτοί στην προώθησή της σε ευρωπαϊκό επίπεδο.
Υποβλήθηκαν συγκεκριμένες προτάσεις για την αναδιάρθρωση του ακτοπλοϊκού δικτύου, για τη βελτίωση του σχεδιασμού και την παρακολούθηση υλοποίησης ειδικά των άγονων γραμμών, με βάση τα όσα προβλέπουν η Συνθήκη της Λισαβόνας και γενικότερα η κοινοτική νομοθεσία περί υπηρεσιών γενικού οικονομικού συμφέροντος, η εδαφική συνοχή του ελληνικού και ευρωπαϊκού χώρου αλλά και το δικαίωμα των Ευρωπαίων πολιτών για κινητικότητα.
Υποβλήθηκαν προτάσεις και αναλήφθηκαν πρωτοβουλίες σε κρίσιμους τομείς για την ανάπτυξη της χώρας και των νησιών ειδικότερα, όπως στη θαλάσσια πολιτική και στη διαχείριση του παράκτιου χώρου, στην αναβάθμιση των παρεχόμενων τουριστικών υπηρεσιών με εξασφάλιση πόρων για χρηματοδότηση των πολύ μικρών τουριστικών επιχειρήσεων, σε συνεργασία με τα Υπουργεία Ανάπτυξης και Τουρισμού, στην προστασία των υδατικών και άλλων φυσικών πόρων σε συνεργασία με το Υπουργείο Περιβάλλοντος, στην προώθηση της κοινωνικής οικονομίας σε συνεργασία με το Υπουργείο Εργασίας.
Ταυτόχρονα υπήρξε συνεργασία με την Ευρωπαϊκή Επιτροπή, το Ευρωπαϊκό Κοινοβούλιο και άλλους ευρωπαϊκούς θεσμούς για την προώθηση ευρωπαϊκής νησιωτικής πολιτικής, ειδικά εν όψει της επικείμενης Ελληνικής Προεδρίας.
Αυτά συντελέστηκαν στη διάρκεια της συγκυβέρνησης Νέας Δημοκρατίας, ΠΑΣΟΚ και Δημοκρατικής Αριστεράς και θέλω να πιστεύω με την ουσιαστική συμβολή της Δημοκρατικής Αριστεράς.
Μετά τον ανασχηματισμό της Κυβέρνησης και την αποχώρηση της Δημοκρατικής Αριστεράς, βρισκόμαστε αντιμέτωποι με ενέργειες που, κατά την άποψή μας, αποδομούν το έργο που έχει γίνει. 
Συγκεκριμένα αναφέρομαι στα εξής. 
Η αρμόδια γραμματεία για την εφαρμογή της νησιωτικής πολιτικής στελεχώθηκε, μετά την παραίτηση του προηγούμενου γραμματέα, με καθυστέρηση τεσσάρων μηνών, όσον αφορά δηλαδή την πρόταση για το νέο Γενικό Γραμματέα Αιγαίου και Νησιωτικής Πολιτικής. Το αποτέλεσμα είναι οι αναγκαίες πρωτοβουλίες σε πολιτικό επίπεδο να έχουν βαλτώσει. Στην ερώτησή μας αναφερόμαστε συγκεκριμένα σε αυτές.
Δεύτερον, το σχέδιο του ΕΣΠΑ 2014-2020 -ενώ είχαμε υποβάλει συγκεκριμένες προτάσεις- που δόθηκε πρόσφατα στους αρμόδιους φορείς για παρατηρήσεις περιλαμβάνει περιορισμένες αναφορές στο νησιωτικό χώρο και σε καμμία περίπτωση δεν συνιστά ούτε καν πρόπλασμα νησιωτικής αναπτυξιακής στρατηγικής. Γνωρίζουμε ότι το ΕΣΠΑ 2014-2020 είναι καθοριστικό για την ανάπτυξη της χώρας και βλέπουμε να απουσιάζει εκεί το θέμα της ανάπτυξης της νησιωτικής πολιτικής.
Τρίτον, οι συνεχείς καθυστερήσεις και ματαιώσεις δρομολογίων αποτελούν καθημερινότητα για τους κατοίκους των νησιών, επιφέροντας την αγανάκτηση των νησιωτών, των τουριστών και των επαγγελματιών, πλήττοντας συνολικά την οικονομία των νησιωτικών περιοχών. Επιπλέον, εξαιτίας της μείωσης των ποσών που διατίθενται για τις άγονες γραμμές, ξεκινούν οριζόντιες περικοπές σε πολλές συνδέσεις άγονων γραμμών με αποτέλεσμα να πλήττονται πολλά μεσαία και μικρά νησιά της χώρας, όπως τα Κύθηρα, η Κάρπαθος, η Κάσος, η Ανάφη, η Θηρασιά αντί συνολικής αναδιάρθρωσης του δικτύου με σαφή κριτήρια κάλυψης των αναγκών.
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Τελειώνω, κύριε Πρόεδρε, σε ένα λεπτό.
Εμείς, ως Δημοκρατική Αριστερά, υποστηρίζουμε ότι χρειάζεται επανασχεδιασμός του δικτύου των άγονων γραμμών με υιοθέτηση διαφορετικών κριτηρίων ενδεχομένως, όπως η επιβατικότητα, η μεταφορική ικανότητα του κάθε νησιού. Δεχόμαστε ότι ενδεχομένως υπήρξαν πάρα πολλές σπατάλες στη χρηματοδότηση των άγονων γραμμών, όμως δεν βλέπουμε από τη μεριά της πολιτείας μία ολοκληρωμένη, συνεκτική πρόταση για το πώς θα αντιμετωπίσει τη συνδεσιμότητα των νησιών και την ενδοεπικοινωνία τους.
Άλλα παραδείγματα. Δεν ανακοινώνονται έγκαιρα τα δρομολόγια και δεν τηρείται η δυνατότητα κρατήσεων και αγοράς εισιτηρίων για όλο το έτος, παρά τις διαμαρτυρίες των τουριστικών φορέων και των δημάρχων των νησιών.
Αυτό έχει σημαντικές αρνητικές συνέπειες για την ανάπτυξη της τουριστικής κίνησης των νησιών. Δεν τηρούνται οι συμβάσεις ανάθεσης υπηρεσίας δημοσίου συμφέροντος και αναρωτιόμαστε εάν το Υπουργείο βλέπει τις συμβάσεις που έχει υπογράψει η ελληνική πολιτεία και εάν μεριμνά για την τήρηση όλων των όρων προς όφελος του δημοσίου συμφέροντος. Μεθοδεύεται συστηματικά η μεταφορά των αρμοδιοτήτων της ακτοπλοΐας που έχουν ανατεθεί στο πάλαι ποτέ Υπουργείο Αιγαίου και στη Γενική Γραμματεία Αιγαίου και Νησιωτικής Πολιτικής, αντί να συμβεί το αντίθετο, δεδομένου ότι η ακτοπλοΐα αποτελεί αναπόσπαστο τμήμα της νησιώτικης πολιτικής, απελευθερώνοντας ταυτόχρονα στελέχη του Λιμενικού Σώματος για το καθ’ ύλην καθήκον τους, που είναι η φύλαξη των θαλάσσιων συνόρων της χώρας και η αστυνόμευση των θαλασσών, των λιμανιών και γενικά της παράκτιας ζώνης της χώρας και τήρηση του νόμου.
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού) 
Δεν προλαβαίνω τώρα, οπότε στη δευτερολογία μου θα αναφερθώ στις προτάσεις της Δημοκρατικής Αριστεράς, τις οποίες θα καταθέσουμε και στα Πρακτικά. Περιμένω τις απαντήσεις σας, κύριε Υπουργέ, στα ζητήματα που θέσαμε στην επερώτησή μας και θα επανέλθουμε.
Ευχαριστώ πολύ.
(Χειροκροτήματα από την πτέρυγα της ΔΗΜΑΡ)",94824,""," ΜΑΡΙΑ ΡΕΠΟΥΣΗ",241,"",241
"1789","
"," Ευχαριστούμε.
Κυρίες και κύριοι συνάδελφοι, γίνεται γνωστό στο Σώμα ότι από τα άνω δυτικά θεωρεία παρακολουθούν τη συνεδρίασή μας είκοσι εννέα μαθήτριες και μαθητές και ένας εκπαιδευτικός από το Δημοτικό Σχολείο Κάτω Καστριτσίου Αχαΐας.
Η Βουλή σάς καλωσορίζει.
(Χειροκροτήματα απ’ όλες τις πτέρυγες της Βουλής)
Το λόγο έχει ο κ. Αναγνωστάκης για πέντε λεπτά.",94825,"Chairman","ΠΡΟΕΔΡΕΥΩΝ",74,"",74
"1790","
"," Ευχαριστώ πολύ, κύριε Πρόεδρε. 
Κύριε Πρόεδρε, θα σας παρακαλούσα, αν και ξέρω ότι παραβιάζουμε τον Κανονισμό, αν υπάρχει η δυνατότητα, να συμψηφιστεί ο χρόνος της δευτερολογίας και της πρωτολογίας μου, έτσι ώστε να έχω μία σχετική άνεση, για να ολοκληρώσω τη σκέψη μου.",94826,""," ΔΗΜΗΤΡΙΟΣ ΑΝΑΓΝΩΣΤΑΚΗΣ",11,"",11
"1791","
"," Με την άδεια του Σώματος, δεν έχω αντίρρηση.",94827,"Chairman","ΠΡΟΕΔΡΕΥΩΝ",74,"",74
"1792","
"," Ευχαριστώ.
Κύριε Πρόεδρε, ξέρετε πολύ καλά ότι η συζήτησή μας γίνεται βάσει του άρθρου 134 -και απευθύνομαι στον κύριο Υπουργό, για να τεκμηριώσω την επίκαιρη επερώτηση- και μάλιστα με βάση την παράγραφο 1 του συγκεκριμένου άρθρου, που λέει ότι οι Βουλευτές έχουν το δικαίωμα να απευθύνουν στους Υπουργούς επερωτήσεις που αποσκοπούν στον έλεγχο της Κυβέρνησης και έχουν ως αντικείμενο πράξεις ή παραλείψεις της. Μερικές από αυτές αναφέρθηκαν μόλις λίγο πριν από τη συνάδελφο κ. Ρεπούση.
Θέλω να θυμίσω τη χρονολογική εξέλιξη κάποιων γεγονότων που ενισχύουν τόσο το επίκαιρο της επερώτησής μας όσο και τη σοβαρότητα του περιεχομένου αυτής της επίκαιρης επερώτησης.
Κύριε Υπουργέ, είναι γνωστό σε εσάς, αλλά και στις κυρίες και τους κυρίους Βουλευτές ότι με την ανάληψη της Προεδρίας της Ένωσης η ατζέντα είναι προκαθορισμένη και εκτός από τα ζητήματα της μετανάστευσης, της απασχόλησης, της ανεργίας, έχει ως θέμα και τη νησιωτική πολιτική. Αυτό δείχνει το καίριο της επερώτησης της Δημοκρατικής Αριστεράς και θέλω- να το συνδέσω και με μία συνεπή συμπεριφορά του κόμματός μας απέναντι στις παραλείψεις, τις καθυστερήσεις που έχει δείξει το Υπουργείο Ναυτιλίας και Αιγαίου.
Πιο συγκεκριμένα, κύριε Υπουργέ, στις 3 Οκτωβρίου 2012 έγινε μία συνάντηση εργασίας και συγκεκριμένα στην αίθουσα 151 της Βουλής. Εκεί ο προκάτοχός σας, ο κ. Μουσουρούλης, σε συνεργασία με τον τότε Γενικό Γραμματέα Αιγαίου και Νησιωτικής Πολιτικής, τον κ. Σπιλάνη, κατέθεσαν ένα συγκεκριμένο σχέδιο δράσης που αφορούσε τις νομοθετικές ρυθμίσεις, έτσι ώστε να υλοποιηθεί η συνταγματική επιταγή που περιλαμβάνεται στο άρθρο 101 του Συντάγματος, τους άξονες στρατηγικής για τα ελληνικά νησιά και τους άξονες προτεραιότητας στους οποίους θα επικέντρωνε την προσοχή και τη δράση του το Υπουργείο κατά το επόμενο διάστημα. Μάλιστα, οι άξονες που είχε θέσει τότε αυτή η πρόταση ήταν το ποιοτικό, «πράσινο» και ένα νησί ίσων ευκαιριών.
Δυστυχώς, από τότε μέχρι σήμερα και ενώ κατατέθηκε αυτό το κείμενο του στρατηγικού και επιχειρησιακού σχεδιασμού, παρακολουθούμε με θλίψη την απουσία στοχευμένων πολιτικών, έτσι ώστε να δοθεί ανάσα ανακούφισης στους νησιώτες και βεβαίως να δούμε επιτέλους μία πρώτη δράση και ενέργεια αναπτυξιακής πολιτικής.
Σας θυμίζω δε, κύριε Υπουργέ, ότι τον Δεκέμβριο του 2012 το Υπουργείο είχε εκδώσει και ένα συγκεκριμένο δελτίο Τύπου που περιέγραφε τα βήματα που θα ακολουθήσει, έτσι ώστε να εκκινηθεί η διαδικασία που περιέγραψα προηγουμένως.
Ως Δημοκρατική Αριστερά θέλω να πιστεύω ότι έχουμε κατοχυρώσει -και είμαι σίγουρος και βέβαιος και απόλυτος γι’ αυτό- πέραν όλων των άλλων που μπορεί κάποιος να μας προσάψει, μία σοβαρότητα ως προς τον κοινοβουλευτικό έλεγχο, γιατί πάντα μιλούμε με στοιχεία και πάντα είμαστε εκείνο το κόμμα που καταθέτουμε συγκεκριμένες και ολοκληρωμένες προτάσεις. 
Έτσι λοιπόν, κύριε Υπουργέ, τον Γενάρη του 2013, η Δημοκρατική Αριστερά εξέδωσε δελτίο Τύπου για τα συστήματα νησιωτικής πολιτικής και μάλιστα επικροτούσαμε το ότι επιτέλους, μετά από το 1992 που για πρώτη φορά υπήρξαν ψήγματα μιας νησιωτικής πολιτικής, υπάρχει διάθεση, υπάρχει πρόθεση. Είχαμε επισημάνει ότι, παρ’ όλα αυτά, η Δημοκρατική Αριστερά διαπιστώνει ότι σε μία σειρά από πολιτικές που υιοθετούνται σήμερα, στο πλαίσιο της μείωσης της σπατάλης και του ανασχεδιασμού του κράτους, λαμβάνονται μέτρα που είναι αντίθετα προς το πνεύμα των γενικών κατευθύνσεων μιας αποτελεσματικής νησιωτικής πολιτικής. Για να μην κουράσω, θα το καταθέσω λίγο αργότερα, αφού ολοκληρώσω την ομιλία μου, στα Πρακτικά για να το έχετε υπ’ όψιν σας. 
Δεν μείναμε όμως μόνο στην έκδοση δελτίου Τύπου. Στις 29 Αυγούστου του 2013 καταθέσαμε ως Κοινοβουλευτική Ομάδα της Δημοκρατικής Αριστεράς ερώτηση με αριθμό 1065. Εκεί κρούαμε τον κώδωνα της αδράνειας, για να μην πω του κινδύνου, γιατί δεν είχε διαπιστωθεί κάποια ουσιαστική παρέμβαση, αλλά αντίθετα, κύριε Υπουργέ, στη λογική της ισονομίας εξισώσατε προς τα κάτω αυτή την αρχή, αφού μειώσατε τα δρομολόγια των συγκεκριμένων γραμμών. 
Επανερχόμαστε τον Οκτώβριο του 2013, πάλι με ερώτηση της Κοινοβουλευτικής Ομάδας μας, με θέμα «Αντιμετώπιση του προβλήματος της συνεχούς υποβάθμισης των θαλάσσιων μεταφορών που απομονώνει τα νησιά». Και βέβαια, σήμερα, συζητάμε την επίκαιρη επερώτηση που κατατέθηκε στις 22-11-2013. 
Κύριε Υπουργέ, οι παραλείψεις σας, οι καθυστερήσεις σας, έστω και αδρά περιγράφηκαν προηγουμένως από την κ. Ρεπούση. 
Θέλω να σταθώ σε ένα ζήτημα το οποίο είναι καθοριστικό και είναι η ακτοπλοΐα, κύριε Υπουργέ. Η ακτοπλοΐα ήταν και είναι ζήτημα μείζονος σημασίας και ύψιστης προτεραιότητας, βασικό εργαλείο για την ανάπτυξη των νησιών, γιατί η ανάπτυξη και η ακτοπλοΐα αποτελούν για τα νησιά μας τις δύο όψεις του ίδιου νομίσματος. Η ελκυστικότητα των νησιών ως τόπου κατοικίας και οικονομικής δραστηριότητας και ειδικότερα τουρισμού, που αποτελεί τον πυλώνα της όποιας προσπάθειας οικονομικής ανάκαμψης της χώρας, εξαρτώνται από το δίκτυο και τα χαρακτηριστικά του και την ποιότητα των παρεχόμενων υπηρεσιών.
Είναι λοιπόν υποχρέωση της πολιτείας να διασφαλίζει το δικαίωμα πρόσβασης και μετακίνησης στους κατοίκους των συγκεκριμένων περιοχών δώδεκα μήνες τον χρόνο. Η ακτοπλοΐα αποτελεί τη βασική σύνδεση για τα νησιά, γιατί μέσω της κανονικότητας και συχνότητας των ακτοπλοϊκών συγκοινωνιών έχουμε, πρώτον, τη διασφάλιση και συνοχή του εθνικού χώρου, τη στήριξη της οικονομίας των νησιωτικών περιοχών, την προώθηση της τουριστικής ανάπτυξης της χώρας. 
Μέσω αυτής της πολιτικής προστατεύεται η επιβίωση των νησιωτών και ειδικά των κατοίκων των μικρών νησιών, αφού επιτρέπει την πρόσβαση σε υπηρεσίες, όπως η υγεία, η εκπαίδευση και βέβαια η συναλλαγή με το δημόσιο. 
Τέλος, δημιουργούνται κοινωνίες τριακοσίων εξήντα πέντε ημερών στα νησιά, με την ανάπτυξη δραστηριοτήτων καλύτερα κατανεμημένων στον χρόνο και βεβαίως, μέσω αυτού, υπάρχει η ανάπτυξη εναλλακτικών μορφών τουρισμού για την αξιοποίηση του σημαντικού πολιτιστικού και οικολογικού κεφαλαίου των νησιών. 
Για εμάς, κύριε Υπουργέ, θα πρέπει πρώτα από όλα να υπάρξει στοχευμένη δράση, έτσι ώστε να επιτευχθεί ο στόχος δημιουργίας συνθηκών ανάπτυξης στα νησιά, αφού πρώτα εξασφαλίσουμε τα στοιχειώδη, όπως είναι, για παράδειγμα, η έγκαιρη ανακοίνωση δρομολογίων. Να υπάρχει ο ορθολογικός σχεδιασμός του ακτοπλοϊκού δικτύου, με σκοπό την εξυπηρέτηση των συγκοινωνιακών αναγκών με τη βέλτιστη αξιοποίηση των κονδυλίων που διατίθενται από το κράτος για την επιδότηση των άγονων γραμμών.
 (Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Τέλος, θα πρέπει, κύριε Υπουργέ, να υπάρχει η δυνατότητα γα ακτινωτά δρομολόγια με μετ’ επιβίβαση, χρησιμοποιώντας διαφορετικά μέσα.
 Ο συνδυασμός δε με αεροπορικά δρομολόγια, όπως, για παράδειγμα, στην περίπτωση Κόκα-Λήμνου, με οργανωμένη μετεπιβίβαση και ενιαίο εισιτήριο, μπορεί να δώσει, κατά τη γνώμη μας, πρόσθετες εναλλακτικές λύσεις. Και βέβαια, να υπάρχει ίση μεταχείριση των παρεχομένων υπηρεσιών. 
Αντιλαμβάνομαι ότι δεν έχω πολύ χρόνο, γι’ αυτό κλείνω επισημαίνοντας ακόμα δύο σημαντικά στοιχεία για τη Δημοκρατική Αριστερά.
Πρέπει, κύριε Υπουργέ, να υπάρξει επιδότηση της ακτοπλοΐας και βέβαια πρέπει να εξεταστούν όλες οι δυνατότητες για τη χρηματοδότηση επενδύσεων στο συγκεκριμένο τομέα από ευρωπαϊκούς πόρους για την αγορά πλοίων ή ακόμα και για τη ναυπήγηση από τις δικές μας τοπικές ναυπηγοεπισκευαστικές εταιρείες.",94828,""," ΔΗΜΗΤΡΙΟΣ ΑΝΑΓΝΩΣΤΑΚΗΣ",11,"",11
"1793","
"," Παρακαλώ, ολοκληρώστε, κύριε συνάδελφε.",94829,"Chairman","ΠΡΟΕΔΡΕΥΩΝ",74,"",74
"1794"," 
"," Κλείνω αμέσως, κύριε Πρόεδρε.
Ξέρω ότι η πολιτική του Υπουργείου Ναυτιλίας και Αιγαίου θα πρέπει να είναι στο πλαίσιο της εθνικής προσπάθειας ανασυγκρότησης και ανάταξης της ελληνικής οικονομίας. Εμείς, κύριε Υπουργέ, θα είμαστε εδώ. Ό,τι θετικό βλέπουμε, θα το επιδοκιμάζουμε και θα το επιβραβεύουμε. Να είστε, όμως, απόλυτα βέβαιος ότι θα ασκούμε κοινοβουλευτικό έλεγχο, γιατί θέλουμε να υπηρετήσουμε τα συμφέροντα του Έλληνα πολίτη και γι’ αυτό είμαστε σ’ αυτήν την Αίθουσα.
Ευχαριστώ πολύ, κύριε Πρόεδρε, για την ανοχή σας. 
(Στο σημείο αυτό ο Βουλευτής κ. Δημήτριος Αναγνωστάκης                          καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)",94830,""," ΔΗΜΗΤΡΙΟΣ ΑΝΑΓΝΩΣΤΑΚΗΣ",11,"",11
"1795","
"," Η κ. Ξηροτύρη έχει το λόγο.",94831,"Chairman","ΠΡΟΕΔΡΕΥΩΝ",74,"",74
"1796","
"," Ευχαριστώ, κύριε Πρόεδρε.
Ο σκοπός της δικής μου παρέμβασης στην επερώτησή μας είναι να καταδειχθεί η ιδιαιτερότητα του νησιωτικού χώρου και η αναγκαιότητα να υιοθετηθεί μία ολοκληρωμένη νησιωτική πολιτική. Ιδιαιτερότητα που απαιτεί ειδικές πολιτικές και παρεμβάσεις, ώστε να ενταχθούν οι νησιωτικές περιοχές πραγματικά σε μία πορεία βιώσιμης ανάπτυξης. Και με βάση αυτήν την ιδιαιτερότητα, αυτό το ειδικό υπόβαθρο, να διερευνηθούν οι στρατηγικοί στόχοι της ανάπτυξης του νησιωτικού χώρου και οι τομείς παρέμβασης.
Στα βασικά ερωτήματα, ποια είναι η κατάσταση των νησιών και οι ανάγκες τους, ποιες είναι οι αιτίες των πολλαπλών προβλημάτων και ποιες, εντέλει, είναι οι ενδεικνυόμενες πολιτικές που θα εφαρμοστούν, είναι γεγονός ότι την τελευταία εικοσαετία περίπου επιχειρήθηκε με φιλόδοξα προγράμματα μία πρώτη προσέγγιση, μέσα από την πορεία υλοποίησης κυρίως των επιχειρησιακών προγραμμάτων των Κοινοτικών Πλαισίων Στήριξης, του Β’ και Γ’ ΚΠΣ και του ΕΣΠΑ, έχει καταγραφεί η κατάσταση και οι ανάγκες και έχει επιδιωχθεί η επίτευξη φιλόδοξων πολλές φορές στόχων. Πλην όμως, οι μεγάλες αδυναμίες στις διαδικασίες σύνθεσης και εξειδίκευσης και πολύ περισσότερο της υλοποίησης ενός δίκαιου, ισόρροπου κοινωνικά συνεκτικού και βιώσιμου σχεδιασμού περιφερειακής ανάπτυξης στη χώρα και οι παρεμβάσεις του πελατειακού κράτους και των συγκεκριμένων συμφερόντων, ήταν πολλαπλάσιες στη διαδικασία διαμόρφωσης της νησιώτικης πολιτικής για την ανάπτυξή τους. Έτσι, δεν καταφέραμε σαν χώρα, παρ’ όλο που πέρασαν πάρα πολλά προγράμματα και κονδύλια, να μπορέσουμε να έχουμε ένα στρατηγικό σχεδιασμό που θα μετατρέπει τα ειδικά χαρακτηριστικά και τις ιδιαιτερότητες των νησιών, όπως το μικρό τους μέγεθος, την έλλειψη προσπελασιμότητας, την απομόνωση, το ιδιόμορφο φυσικό αλλά φανταστικό και πολιτιστικό περιβάλλον, από μειονεκτήματα σε πλεονεκτήματα, αφού παράλληλα θα έχει επιλύσει τα βασικά θέματα των υποδομών τους. 
Το μοντέλο ανάπτυξης που ακολουθήθηκε στην πορεία αυτών των προγραμμάτων ή όπως τελικά υλοποιήθηκε, θα έλεγα ότι έχει οδηγήσει τις νησιωτικές οικονομίες να υστερούν κατά πολύ στην κατά κεφαλή παραγωγή, ενώ η δομή τους είναι προβληματική: Μονοκαλλιέργεια τουρισμού παραλίας σε συνδυασμό με την παραθεριστική δόμηση, περιθωριοποιημένος ο αγροτικός τομέας και απουσία καινοτόμων δράσεων. 
Τα δημογραφικά χαρακτηριστικά είναι αρκετά δυσμενή: Γήρανση του πληθυσμού, έλλειμμα στην εκπαίδευση και στη διά βίου κατάρτιση. 
Από την άλλη πλευρά, οι περιβαλλοντολογικές πιέσεις είναι πάρα πολύ μεγάλες, υπάρχουν προβλήματα στην ποιότητα των υποδομών του πόσιμου νερού, υποβάθμιση του εδάφους κ.λπ..
Επιπλέον, η περιορισμένη οικονομική βάση, το μικρό μέγεθος των τοπικών αγορών και τα υψηλά κόστη μεταφοράς και εσόδου σε απομακρυσμένες αγορές, επηρεάζουν αρνητικά την αποδοτικότητα αυτής της μικρής οικονομίας που δημιουργείται στα νησιά. 
Είναι, λοιπόν, ανάγκη το Υπουργείο Ναυτιλίας, αλλά και οι περιφέρειες και η αυτοδιοίκηση, με κάθε τρόπο να ξεφύγουν από τη στασιμότητα, να αποκτήσουν όραμα και σχέδιο για τη νησιωτική ανάπτυξη και να αξιοποιήσουν τις προβλέψεις τόσο της εθνικής νομοθεσίας, το άρθρο 101 και το άρθρο 106 του Συντάγματος, όσο και της κοινοτικής νομοθεσίας, το άρθρο 174. 
Παράλληλα, πρέπει τώρα να χρησιμοποιηθούν οι πολύ χαρακτηριστικές και καινοτόμες προτάσεις του Ευρωπαϊκού Κανονισμού για τους τομείς της αλιείας και της θαλάσσιας πολιτικής, προτάσεις οι οποίες αναφέρονται στην έξυπνη και πράσινη αλιεία, για τη μετάβαση από μία βιώσιμη αλιεία που θα προκαλεί μικρότερη ζημιά στη θάλασσα και θα στηρίζει εστιασμένα και την καινοτομία, αλλά και τους κατοίκους, καθώς και έξυπνη, πράσινη υδατοκαλλιέργεια που να αντιμετωπίζει τον ανταγωνισμό και να παρέχει στους καταναλωτές υγιή προϊόντα υψηλής διατροφικής αξίας. 
Η βιώσιμη και χωρίς αποκλεισμούς εδαφική ανάπτυξη είναι το βασικότερο μέλημά μας για να αντιστραφεί η παρακμή παράκτιων περιοχών σε σχέση με τις εσωτερικές κοινότητες, καθώς και η ολοκληρωμένη θαλάσσια πολιτική για τη στήριξη αυτών των οριζόντιων προτεραιοτήτων.
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Επίσης, μεταξύ των άλλων θεμάτων, είναι θετικό -και ολοκληρώνω σε ένα λεπτό, κύριε Πρόεδρε- ότι η ολοκληρωμένη διαχείριση του θαλάσσιου και παράκτιου τουρισμού θα απασχολήσει την Ελληνική Προεδρία. 
Θα ήθελα να κάνω μια μικρή αναφορά στα θέματα της ΑΟΖ. Στη δευτερολογία μου θα πω περισσότερα. Η δημιουργία ΑΟΖ στη Μεσόγειο -και ιδιαίτερα η ελληνική ΑΟΖ- είναι πάρα πολύ θετική για τα ελληνικά νησιά. Πέρα από την αξιοποίηση του ορυκτού πλούτου, η αξιοποίηση της επιφάνειας υδατικής ζώνης είναι πάρα πολύ σημαντική, διότι καθορίζεται τελικά ένα σταθερό υπόβαθρο και μέσα από εκεί θα μπορούμε να κάνουμε και την ενεργειακή μας πολιτική αλλά και τη θαλάσσια πολιτική μας.
Θέλω, λοιπόν, να πω ότι το Υπουργείο Ναυτιλίας, έχοντας υπ’ όψιν τις αδυναμίες και τις ελλείψεις στην υλοποίηση των προγραμμάτων του ΕΣΠΑ και των προηγούμενων προγραμμάτων, καθώς και τις κατευθύνσεις του Ευρωπαϊκού Κανονισμού, θα πρέπει στη νέα προγραμματική περίοδο 2014-2020 να ζητήσει σε επίπεδο Ευρωπαϊκής Ένωσης βελτιώσεις στις αρχές της εδαφικής συνοχής, δηλαδή αυτές που θα επιτρέψουν στους κατοίκους των διαφόρων περιοχών να έχουν πιο ισότιμη κοινωνική, πολιτική και οικονομική στήριξη μέσα από τη διεύρυνση των κριτηρίων για την κατάταξη των περιφερειών, μέσα από την ειδική μέριμνα για τις νησιώτικες περιοχές, την επανεξέταση των κανόνων διασυνοριακής συνεργασίας κ.λπ.. 
Σε εθνικό επίπεδο η νέα προσέγγιση για το νέο πρόγραμμα και ο σχεδιασμός θα πρέπει να υλοποιεί και να αφορά πράγματι μία ολοκληρωμένη νησιωτική πολιτική για να είναι πετυχημένο το εγχείρημα. Γι’ αυτό χρειάζεται ένας αποτελεσματικός συντονισμός όλων των εμπλεκομένων φορέων και πολύ προετοιμασία. Και χρειάζεται, βέβαια, από τώρα να συζητήσουμε τις προτάσεις. 
Στη δευτερολογία μου θα παρουσιάσω τις προτάσεις γι’ αυτήν τη νέα προσέγγιση της αναπτυξιακής πολιτικής.",94832,""," ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",213,"",213
"1797"," 
"," Φοβάμαι ότι κάνατε ήδη χρήση του χρόνου της δευτερολόγιας.
Το λόγο έχει η κυρία Γιαννακάκη.",94833,"Chairman","ΠΡΟΕΔΡΕΥΩΝ",74,"",74
"1798","
"," Ευχαριστώ πολύ, κύριε Πρόεδρε.
Κύριε Υπουργέ, η Ελλάδα, λόγω της γεωγραφικής της ιδιομορφίας, μπορεί και πρέπει να κάνει χρήση των προνοιών του άρθρου 174 της συνθήκης λειτουργίας της Ευρωπαϊκής Ένωσης, δηλαδή της Συνθήκης της Λισαβόνας. Σκοπός και στόχος της ελληνικής Κυβέρνησης θα ήταν να εντάξει τα ελληνικά νησιωτικά συμπλέγματα σε αυτό το πλαίσιο. 
Εδώ θα μου επιτρέψτε, κύριε Υπουργέ, να κάνω την εξής επισήμανση: Πάρα πολύ συχνά, όταν αναφερόμεθα στα ελληνικά νησιά, αναφερόμαστε μόνο στα νησιά του Αιγαίου και ξεχνάμε τα νησιά του Ιονίου. Ακόμη και ο τίτλος της Γενικής Γραμματείας παραπέμπει μόνο στα νησιά του Αιγαίου.
Άρα, στόχος της ελληνικής δημοκρατίας και της ελληνικής Κυβέρνησης θα έπρεπε να είναι να εντάξει όλα τα ελληνικά νησιά στο πλαίσιο της ευρωπαϊκής ολοκληρωμένης θαλάσσιας πολιτικής και ειδικότερα σε όσα προβλέπονται στην ατζέντα του προγράμματος «Γαλάζια Ανάπτυξη», το οποίο έχει χρονικό ορίζοντα το 2020.
Και για να σας βοηθήσω, κύριε Υπουργέ, στην τοποθέτησή σας αργότερα, θέλω να σας πω ότι ως Δημοκρατική Αριστερά παρακολουθούμε με πάρα πολύ μεγάλο ενδιαφέρον τις τοποθετήσεις σας αναφορικά με την ολοκληρωμένη θαλάσσια πολιτική της Ευρωπαϊκής Ένωσης, αλλά και του προγράμματος «Γαλάζια Ανάπτυξη», στο πλαίσιο των προτεραιοτήτων της Ελληνικής Προεδρίας. 
Δεν θα θέλαμε, λοιπόν, να μας επαναλάβετε τα όσα ενδιαφέροντα έχετε πει τις τελευταίες ημέρες, αλλά πολύ συγκεκριμένα βήματα και ενέργειες στο εθνικό πλαίσιο.
Ποιος είναι ο σκοπός των δύο αυτών ευρωπαϊκών νομοθετημάτων, όπως διαβάζουμε και στις σχετικές εκθέσεις του Ευρωπαϊκού Κοινοβουλίου; Σκοπός είναι η δημιουργία συνεργειών και η δημιουργία και καθιέρωση συντονισμένων και οριζόντιων πολιτικών, ώστε να δημιουργηθεί μία προστιθέμενη ευρωπαϊκή αξία και να δημιουργηθούν θέσεις εργασίας στους θαλάσσιους κλάδους, με στόχο όχι μόνο την οικονομική ανάπτυξη, αλλά εν γένει τη βελτίωση της ζωής των κατοίκων των νησιών, των Ελλήνων νησιωτών.
Στόχος, επίσης, θα πρέπει να είναι η τόνωση της ανταγωνιστικότητας στο πλαίσιο των περιφερειών των κρατών μελών και η δημιουργία των κατάλληλων προϋποθέσεων για βιώσιμη ανάπτυξη αυτών των περιοχών. Ακόμη, θα πρέπει να είναι η επαρκής χρηματοδότηση. Και αυτό προβλέπεται -και το γνωρίζετε, κύριε Υπουργέ- από το πρόγραμμα «Γαλάζια Ανάπτυξη» για τις μικρομεσαίες επιχειρήσεις, που δραστηριοποιούνται ακριβώς σε αυτούς τους τομείς, καθώς και η προώθηση έργων υψηλού κόστους, που σχετίζονται με όλο το πλέγμα εκείνων των πολιτικών που θα βοηθήσει στην καλυτέρευση της ζωής των ανθρώπων που ζουν στα ελληνικά νησιά, όπως είναι οι μεταφορές, οι επικοινωνίες, η ενέργεια.
Επίσης, θέλω να θυμίσω ότι στο άρθρο 174 της Συνθήκης της Λισαβόνας γίνεται μία επισήμανση, η οποία θα πρέπει να αξιοποιηθεί από την ελληνική πλευρά. Ποια είναι αυτή: Γίνεται σαφής διαφοροποίηση μεταξύ των άλλων νησιωτικών περιοχών της Ευρώπης και των νησιών της Μεσογείου. Και αυτό για ποιο λόγο; Γιατί αναγνωρίζεται από την πλευρά της Ευρωπαϊκής Ένωσης ότι στη Μεσόγειο τα νησιά είναι πιο απομεμακρυσμένα από τις άλλες περιοχές της Ευρώπης, οπότε υπάρχει μεγαλύτερος κίνδυνος αποπληθυσμού αλλά και έλλειψης επικοινωνίας, όχι μόνο μεταξύ τους αλλά και με την ενδοχώρα αυτών των νησιών.
Τι προβλέπεται, λοιπόν; Προβλέπεται η δημιουργία ελευθέρων ζωνών, ώστε να υπάρχει μια μείωση της φορολογίας, η οποία θα λειτουργήσει ως ανάχωμα στην παρατεταμένη ύφεση που πλήττει αυτές ακριβώς τις περιοχές της Ευρώπης και ειδικά της Ελλάδας.
Όσον αφορά στην Κοινή Αγροτική Πολιτική 2014-2020, εδώ πρέπει να συμφωνήσουμε ότι από κανονιστική άποψη δεν μπορούν να υπάρξουν ξεχωριστά προγράμματα όσον αφορά τις νησιωτικές περιοχές. Όμως, κύριε Υπουργέ, - και γι’ αυτό θα ήταν χρήσιμη και η παρουσία του κ. Τσαυτάρη εδώ – θα μπορούσαν να υπάρξουν πολύ συγκεκριμένα υποπρογράμματα, όπως και συγκεκριμένα μέτρα που θα παρείχαν μια ιδιαίτερη μέριμνα για τις νησιωτικές περιοχές και θα περιείχαν πολύ συγκεκριμένα μέτρα και δράσεις γι’ αυτές.
Θα θέλαμε, λοιπόν, να γνωρίζουμε ως Δημοκρατική Αριστερά αν υπάρχουν συγκεκριμένες αναλύσεις, πού βρίσκεται η διαβούλευση σε αυτά τα υποπρογράμματα και ποια θα είναι τα πολύ συγκεκριμένα χαρακτηριστικά.
Τέλος -και θα συνεχίσω στη δευτερολογία μου- θέλω να σημειώσω και πάλι πως όλα τα προηγούμενα εντάσσονται σε ένα πρόγραμμα συντονισμένων δράσεων κι οριζόντιων πολιτικών, όχι μόνο εθνικών αλλά και κοινοτικών. Διότι αν υπάρξουν αποσπασματικές ενέργειες, όπως υπήρχαν μέχρι τώρα, θα υπάρξει ένα τεράστιο κόστος κι ένα χάσμα, όσον αφορά στη μη εκμετάλλευση των ευκαιριών που παρέχονται στη χώρα μας από το κοινοτικό πλαίσιο. 
Οπότε, το βασικό ερώτημα της τοποθέτησής μου είναι. Ποια είναι τα συγκεκριμένα βήματα που σκοπεύετε να κάνετε, προκειμένου να εκμεταλλευθείτε τις μεγάλες δυνατότητες που δίνει το ευρωπαϊκό πλαίσιο στις νησιωτικές περιοχές;",94834,""," ΜΑΡΙΑ ΓΙΑΝΝΑΚΑΚΗ",54,"",54
"1799","
","  Ευχαριστούμε πολύ.
Το λόγο έχει η κ. Νίκη Φούντα για πέντε λεπτά.",94835,"Chairman","ΠΡΟΕΔΡΕΥΩΝ",74,"",74
"1800","
"," Ευχαριστώ, κύριε Πρόεδρε.
 Όπως ειπώθηκε και από τους προηγούμενους συναδέλφους, στις προηγούμενες τοποθετήσεις, παρά τα όσα ορίζει το άρθρο 174 της Συνθήκης της Λισαβόνας, η ρήτρα της νησιωτικότητας δυστυχώς δεν έχει αναδειχθεί και δεν έχει αναπτυχθεί μια ολοκληρωμένη νησιωτική πολιτική με γνώμονα αυτό το άρθρο. 
Εξαιτίας των ελλείψεων σε υποδομές, τον περιορισμό στην πρόσβαση αλλά και της στρεβλής, ανισομερούς και μονοδιάστατης ανάπτυξης, η έννοια της νησιωτικότητας δεν έχει, δυστυχώς, αποκτήσει θετικές συνδηλώσεις. Κυρίως, παρ’ ότι μας διαφεύγει, η έννοια της νησιωτικότητας δεν έχει θετικές συνδηλώσεις για το ίδιο το ανθρώπινο δυναμικό της χώρας μας. Νησιά που ζουν τρεις, τέσσερις μήνες το χρόνο και στη συνέχεια ερημώνουν, δεν μπορεί να είναι ο κανόνας για τον ελλαδικό χώρο. 		
Άρση της απομόνωσης, δηλαδή τα νησιά να γίνουν βιώσιμα με διατήρηση των κατοίκων τους καθ’ όλη τη διάρκεια του έτους αλλά και με την προσέλκυση νέων και με επέκταση των οικονομικών δραστηριοτήτων πέραν της τουριστικής περιόδου, σημαίνει ενδυνάμωση και άλλων τομέων της παραγωγικής οικονομίας. 
Αυτό θα είναι και το βασικό τμήμα της τοποθέτησής μου, πώς, δηλαδή, τα νησιά θα γίνουν παραγωγικά και πώς θα έχουν ουσιαστικά ζωή καθ’ όλη τη διάρκεια το χρόνου με γνώμονα την ενέργεια και την αγροτική ανάπτυξη. 
Ωστόσο, με όρους πραγματικότητας, σε ένα γεωγραφικά κατακερματισμένο χώρο σαν το ελληνικό αρχιπέλαγος, δεν μπορούμε να κάνουμε λόγο για οικονομίες κλίμακας ή για μαζική παραγωγή και, βέβαια, δεν επιτρέπεται η διασπάθιση των περιορισμένων φυσικών πόρων. 
Είναι στοίχημα, λοιπόν, η έννοια της νησιωτικότητας να συνδεθεί με την ποιότητα, με ποιοτικώς παραγόμενα προϊόντα και υπηρεσίες. 
Το σύνθημά μας, λοιπόν -κι ελπίζω να είναι σύνθημα για όλους μας- θα πρέπει να είναι η νησιωτικότητα ως ποιότητα, κύριε Υπουργέ. 
Οποιαδήποτε τέτοια προοπτική σχεδιασμού, προϋποθέτει, κατ’ αρχάς, την αειφόρο και βιώσιμη ανάπτυξη και διατήρηση του φυσικού περιβάλλοντος. 
Δυστυχώς, το ειδικό πλαίσιο για τον τουρισμό -και είναι κάτι που κανονικά θα έπρεπε να αφορά το δικό σας Υπουργείο- δίνει μεγαλύτερο βάρος στη μεγέθυνση του τουριστικού προϊόντος με οποιοδήποτε κόστος, παρά στην ενσωμάτωση των αρχών της βιώσιμης ανάπτυξης και την ορθολογικής χωροταξικής διάταξης. 
Επιτρέψτε μου να επικεντρωθώ, λοιπόν, σε δυο θέματα. Στην παραγωγή ιδιαίτερων τοπικών προϊόντων με βέλτιστες αγροπεριβαλλοντικές πρακτικές και στην ενεργειακή αναβάθμιση με τη σταδιακή μετάβαση στο μοντέλο του «πράσινου νησιού». 
Στις κατά καιρούς τοποθετήσεις του κυρίου Υπουργού Ναυτιλίας και στις πλέον πρόσφατες με την ευκαιρία της Ελληνικής Προεδρίας, ακούμε τα περί ποιοτικών νησιών με περιορισμό της χρήσης ακριβών πόρων. 
Κύριε Υπουργέ, θα μπορούσαν οι ανανεώσιμες πηγές ενέργειας, να αποτελέσουν βασική αναπτυξιακή προοπτική με περιβαλλοντικά οικονομικά και κοινωνικά θετικό πρόσημο για τα νησιά μας;
Έχετε κάνει ως Υπουργείο, σχετικές κρούσεις προς το Υπουργείο Περιβάλλοντος, Ενέργειας και Κλιματικής Αλλαγής; Τι γίνεται με τις συνεχείς αναστολές εγκατάστασης και νέων αδειών; Αυτά προωθεί το Υπουργείο Περιβάλλοντος, Ενέργειας και Κλιματικής Αλλαγής αυτήν τη στιγμή. 
Είναι ή όχι κρίσιμο ζήτημα, η ενεργειακή εξάρτηση των νησιών από αυτόνομους σταθμούς παραγωγής από πετρέλαιο ή μαζούτ; Ήμασταν μαζί στην επιτροπή, όπου ακούσατε ότι η ΔΕΗ δίνει 1,2 δισεκατομμύριο ευρώ ουσιαστικά για τις μετακινήσεις και τις ανάγκες που έχει σε μαζούτ, εν έτει 2013 τότε, 2014 πλέον σήμερα. 
Πώς θα περάσουμε σε μια τέτοια αναπτυξιακή προοπτική με την αύξηση των τιμών των καυσίμων, χωρίς αντίθετα να αξιοποιούμε το υψηλό ηλιακό και αιολικό δυναμικό που διαθέτουμε;
Να σημειώσουμε ότι κατά κανόνα τα ελληνικά νησιά τροφοδοτούνται από απαρχαιωμένα και απομονωμένα δίκτυα με σταθμούς χαμηλής απόδοσης. Η αύξηση της ζήτησης ιδιαίτερα τους καλοκαιρινούς μήνες, λόγω της τουριστικής ανάπτυξης, δεν σήμαινε ποτέ κάποιο σοβαρό εκσυγχρονισμό των δικτύων, δυστυχώς. Το πρακτικό αποτέλεσμα είναι αστάθεια δικτύου, ρύπανση, υψηλό κόστος που μάλιστα πλησιάζει, όπως είπαμε, το ένα δισεκατομμύριο για την επισφαλή ηλεκτροδότηση των μη διασυνδεδεμένων νησιών. 
Αυτή η εμμονή σε ένα ξεπερασμένο, κύριε Υπουργέ, ενεργειακό πρότυπο, το καλοκαίρι που μας πέρασε, όπως καλά ξέρετε, οδήγησε στην έκρηξη του σταθμού της ΔΕΗ στη Σαντορίνη. Μόνο κατόπιν αυτού, το ΥΠΕΚΑ αναγκάστηκε εσπευσμένα και πρόχειρα να κάνει κάποιες στοιχειώδεις κινήσεις για τη διασύνδεση και να δρομολογήσει διαγωνισμό, ώστε να ικανοποιηθεί το αίτημα για ανάπτυξη των δικτύων μεταφοράς ενέργειας και διασύνδεσης των νησιών με το κεντρικό δίκτυο ηλεκτροδότησης της χώρας. 
Θα θέλαμε τη δέσμευσή σας ότι θα πιέσετε όσο μπορείτε το Υπουργείο προς αυτήν την κατεύθυνση. Είναι μια συζήτηση που υπάρχει είκοσι χρόνια άλλωστε.
Η συζήτηση, όμως, για την περαιτέρω διείσδυση των ΑΠΕ, πέρα από την αναγκαία βελτίωση του ενεργειακού μείγματος, που είναι ευρωπαϊκή μας υποχρέωση, αφορά και το ίδιο το μοντέλο παραγωγής στα νησιά. Θα υπάρξουν νέες θέσεις εργασίας, αφού οι πράσινες επενδύσεις δημιουργούν περισσότερες θέσεις εργασίας ανά επενδυόμενο ευρώ από κάθε άλλο είδος επένδυσης, εξοικονόμηση πόρων, αντιστροφή της οικολογικής υποβάθμισης των νησιών, αποκέντρωση και άρα εκδημοκρατισμός, κύριε Υπουργέ, του ελέγχου της παραγωγής ενέργειας, ιδίως με την επέκταση των δυνατοτήτων αυτοπαραγωγής και ιδιοκατανάλωσης από φωτοβολταϊκά και μικρές ανεμογεννήτριες. Αυτό είναι το δικό μας στοίχημα. Μιλάμε πάντα για επενδύσεις που θα σέβονται τη φέρουσα ικανότητα και διατήρηση του τοπίου.
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Θα ολοκληρώσω την πρωτομιλία μου και την τοποθέτηση λέγοντας ότι, δυστυχώς, μέχρι τώρα δεν έχουμε δει σοβαρά τα νησιά μας, ως προνομιακό πεδίο για την υλοποίηση της πράσινης ανάπτυξης με χρήση νέων τεχνολογιών σε περιφερειακό επίπεδο. Είναι κάτι που οι βόρειες ευρωπαϊκές χώρες το έχουν κάνει κανόνα. Ούτε έχουμε δει τις ΑΠΕ ως μέσο συγκράτησης των τοπικών πληθυσμών και προώθησης νέων συνεργατικών σχημάτων με τη συμμετοχή της τοπικής αυτοδιοίκησης, που είναι ένα πολύ σημαντικό εργαλείο για τα νησιά και των μικρών επενδυτών, ή ως προϋπόθεση για την περαιτέρω ανάπτυξη άλλων τεχνολογιών διαχείρισης υδάτινων πόρων, παραδείγματος χάριν την αφαλάτωση, που έχουν ανάγκη οι νησιωτικές περιοχές.
Άρα, πρέπει κάποια στιγμή να μπορέσουμε να εκμεταλλευτούμε την πολλαπλασιαστική δυναμική που θα μπορούσαν να αποκτήσουν πρότυπες κοινότητες, όπως το εγχείρημα που έγινε με τον Άη-Στράτη ως πράσινο νησί-πρότυπο.
Ευχαριστώ πολύ.
(Χειροκροτήματα από την πτέρυγα της ΔΗΜΑΡ)",94836,""," ΝΙΚΗ ΦΟΥΝΤΑ",286,"",286
"1801","
"," Ευχαριστούμε κι εμείς.
Τώρα έχει το λόγο ο κ. Κυρίτσης και μετά ο κ. Πανούσης.
Έχετε από τρία λεπτά, κύριοι συνάδελφοι.",94837,"Chairman","ΠΡΟΕΔΡΕΥΩΝ",74,"",74
"1802","
"," Κύριε Πρόεδρε, θα πάρω όλο το χρόνο που μου αναλογεί τώρα. Δεν θα δευτερολογήσω.",94838,""," ΓΕΩΡΓΙΟΣ ΚΥΡΙΤΣΗΣ",150,"",150
"1803","
"," Αυτό θα το κάνουμε με την άδεια του Σώματος, από τον Κανονισμό δεν προβλέπεται.",94839,"Chairman","ΠΡΟΕΔΡΕΥΩΝ",74,"",74
"1804","
"," Ναι, βεβαίως, το ξέρω. Αν δίνει την άδεια το Σώμα…",94840,""," ΓΕΩΡΓΙΟΣ ΚΥΡΙΤΣΗΣ",150,"",150
"1805","
"," Ναι, αλλά το άθροισμα του χρόνου θα τηρηθεί, γιατί διαπιστώνω κάποιες υπερβάσεις.",94841,"Chairman","ΠΡΟΕΔΡΕΥΩΝ",74,"",74
"1806","
"," Άλλωστε εδώ θα λέμε αλήθειες, γιατί μεταξύ μας είμαστε.
Κύριε Υπουργέ, η ρήτρα της νησιωτικότητας, δεν αποτελεί μία τυπική συνταγματική επιταγή. Η ιδιαίτερη μέριμνα για τις νησιωτικές περιοχές είναι υποχρέωση μιας χώρας όπως η Ελλάδα. Η αξιοποίηση του πλούσιου νησιωτικού χώρου που διαθέτουμε, έχει πολλαπλά οφέλη τόσο για την τοπική όσο και για την εθνική οικονομία.
Ωστόσο, μέχρι στιγμής η ρήτρα της νησιωτικότητας έχει παραμείνει μόνο σε επίπεδο διακηρύξεων. Οι όποιες ευνοϊκές ρυθμίσεις θεσπίστηκαν στο παρελθόν ήταν αποσπασματικές και δεν εντάχθηκαν ποτέ σε ένα ολοκληρωμένο σχέδιο. Όμως, η νησιωτική πολιτική μπορεί να είναι αποτελεσματική μέσω της ολοκληρωμένης διαχείρισης του νησιωτικού χώρου, η οποία θα ενισχύσει την κοινωνική συνοχή και θα δημιουργήσει αναπτυξιακές προοπτικές για τι μέλλον.
Δυστυχώς, όμως, ο τομέας, κύριε Υπουργέ, της νησιωτικής πολιτικής διακρίνεται από στασιμότητα. Εξακολουθείτε να μη λαμβάνετε υπ’ όψιν τις ιδιαιτερότητες του νησιωτικού χώρου. Εξακολουθείτε να μην αξιοποιείτε τα συγκριτικά μας πλεονεκτήματα. Σε αυτά εντάσσεται και η σπουδαία πολιτιστική μας κληρονομιά, τόσο ως μοχλός ανάπτυξης των νησιών όσο και ως πόλος έλξης τουριστών.
Κύριε Υπουργέ, αν κάτι χρειαζόμαστε είναι η ποιοτική αναβάθμιση των νησιών μας. Χρειάζεται να αξιοποιήσουμε την πολιτιστική μας κληρονομιά. Για παράδειγμα, ο κυκλαδίτικος πολιτισμός των νησιών μας, η ιστορία τους, όλα αυτά δεν έχουν προβληθεί ούτε έχουν συνδεθεί με τον τουρισμό. Είναι ένας τουρισμός που παραμένει στείρος, ξερός, κολλημένος σε πρότυπα περασμένων δεκαετιών και εξακολουθεί το μοντέλο «ξαπλώστρα, θάλασσα, ξενοδοχείο» και τούμπαλιν.
Αν δεν επιχειρήσουμε να αναβαθμιστούμε ποιοτικά, κάθε προσπάθεια, κύριε Υπουργέ, θα πέφτει στο κενό, τα νησιά θα παραμένουν ως έχουν, απομονωμένα τους περισσότερους μήνες με ελλιπείς συγκοινωνίες, με μεγάλη ανεργία και εσωτερική μετανάστευση, αποκομμένα από την υπόλοιπη χώρα. 
Καμμιά, όμως, προσπάθεια, κανένα σχέδιο νησιωτικής πολιτικής δεν πρόκειται να πετύχει, αν δεν έχει ως βασικό του άξονα τον πολιτισμό, αν δεν στηρίζεται στην αξιοποίηση και ανάδειξη της πολιτιστικής μας κληρονομιάς. Θα πρέπει να παράξουμε τουριστικό προϊόν υψηλής ποιότητας που θα διαφοροποιείται αλλά και θα στηρίζεται σε ίδιες δυνάμεις. 
Επίσης, θα πρέπει  να στηρίξουμε τον σύγχρονο πολιτισμό, τη σύγχρονη δημιουργία, να δώσουμε κίνητρα για κινηματογραφικές παραγωγές, παραδείγματος χάριν, στα νησιά. Βέβαια, θα πρέπει να απευθυνθούμε και στις τοπικές κοινωνίες, να δώσουμε κίνητρα για δράσεις πολιτισμού, για συνεχή δρώμενα, να κατασκευάσουμε πολιτιστικές υποδομές, ας πούμε, βιβλιοθήκες, μουσεία, θέατρα, που θα απευθύνονται τόσο στους νησιώτες, όσο και στους τουρίστες.
Όμως, όπως όλη η χώρα, κύριε Υπουργέ, θα πρέπει να χτιστεί ξανά από το μηδέν, το ίδιο θα πρέπει να συμβεί και στα νησιά μας. Οι συνάδελφοι μου εδώ αναφέρθηκαν σε πολλούς τομείς και σε προβλήματα της νησιωτικής πολιτικής. Προσωπικά, θα επιμείνω ότι ο πολιτισμός αποτελεί πυλώνα ποιοτικής ανάπτυξης και θα πρέπει να ξεπεράσετε τις ολιγαρχικές αντιλήψεις που είχατε μέχρι σήμερα.
Τι βάρος έχετε δώσει στα μουσεία; Πώς αξιοποιείτε τα πιστοποιημένα αντίγραφα των έργων του κυκλαδικού πολιτισμού; Πώς αναδεικνύετε την ιστορία των νησιών; Τι έχετε κάνει με τις πολιτιστικές διαδρομές; Εγώ προσωπικά θα φανταζόμουν πώς θα φαινόταν σε έναν τουρίστα, αν είχε τη δυνατότητα να κάνει τη διαδρομή του Οδυσσέα από νησί σε νησί μέχρι να φτάσει στην Ιθάκη. Έτσι φέρνω ένα παράδειγμα.
Όμως, όλα αυτά χρειάζονται σχέδιο και συνέργειες όλων των αρμόδιων φορέων. Η προβολή του πολιτισμού, η σύνδεσή του με τον τουρισμό δεν είναι στο περιθώριο της νησιωτικής πολιτικής. Αντίθετα, αποτελεί προϋπόθεση για τη βιώσιμη ανάπτυξη.
Κύριε Υπουργέ, τα πράγματα τα αλλάζουν όσοι μπορούν να ονειρεύονται και να πηγαίνουν κόντρα σε τέτοιους μίζερους καιρούς. Κάντε το!
(Χειροκροτήματα από την πτέρυγα της ΔΗΜΑΡ)",94842,""," ΓΕΩΡΓΙΟΣ ΚΥΡΙΤΣΗΣ",150,"",150
"1807","
"," Ευχαριστούμε πολύ τον κ. Κυρίτση.
Τον λόγο έχει ο κ. Πανούσης για τρία λεπτά.",94843,"Chairman","ΠΡΟΕΔΡΕΥΩΝ",74,"",74
"1808","
"," Θα μου επιτρέψει κι εμένα, κύριε Πρόεδρε, το Σώμα να μη δευτερολογήσω.
Κύριε Υπουργέ, αγαπητοί συνάδελφοι, ψάχνει κανείς καλόπιστα να βρει κάποια πραγματικά ισχυρά επιχειρήματα, για το ότι η Κυβέρνηση έχει βάλει ως προτεραιότητα τη νησιωτική πολιτική. Αντίθετα, βρίσκει τις ίδιες ελλείψεις, απουσίες, παραλείψεις και ελαττώματα ενός διοικητικού ανορθολογισμού και μιας διοικητικής αποδυνάμωσης πιο έντονα, βέβαια, στις νησιωτικές περιοχές και μια τάση αποδιοργάνωσης δε, καθώς επανέρχονται τα πράγματα στον κεντρικό κυβερνητικό μηχανισμό. Αφήνουμε, δηλαδή, τη Γενική Γραμματεία Αιγαίου και Νησιωτικής Πολιτικής για να φτιάξουμε μια γενική γραμματεία, ενδεχομένως, Ναυτιλίας.
Πολιτική χωρίς σχεδιασμό, χωρίς προγραμματισμό και χωρίς στρατηγική δεν υπάρχει. Για να συνεχίσω τη σκέψη του Γιώργου του Κυρίτση, νιώθει κανείς πως είμαστε στη δεκαετία του 1970, πως βλέπουμε την ταινία «Γοργόνες και Μάγκες», μόνο που πλέον ούτε γοργόνες διαθέτουμε, καθώς δεν έχουμε ελκυστικά επενδυτικά κίνητρα ούτε μάγκες διαθέτουμε, καθ’ ότι οι δημόσιοι φορείς δεν τηρούν ούτε αρχές ούτε σχεδιασμό.
Άρα, υπάρχει ανορθολογισμός στις επιλογές και αδυναμία συμμετοχικού προγραμματισμού της ανάπτυξης από τις νησιώτικες περιοχές.
Αναρωτιέμαι, όμως, πόσες μικρές Ελλάδες συγκροτούν τελικά το ελληνικό κράτος; Η Ελλάδα των νησιών; Η Ελλάδα των ορεινών όγκων; Η Ελλάδα των πρωτευουσών των μεγαλουπόλεων; Αυτός ο ίδιος διοικητικός ανορθολογισμός επικρατεί και απλώνεται σε όλον τον ευρύτερο δημόσιο τομέα, από την υδροδότηση και τη ΔΕΗ, από τη  γενική αποψίλωση διοικητικών υπηρεσιών, βλέπε ΔΟΥ που πάνε στα ΚΕΦ αλλά τα ΚΕΦ έχουν τα αρχεία σε κεντρικά ηπειρωτικά σημεία, βλέπε τις περιφερειακές υπηρεσίες του τουρισμού του ΕΟΤ, βλέπε τα υποκαταστήματα του ΙΚΑ, βλέπε τη μετακίνηση της επιθεώρησης του Λιμενικού των Ιονίων νήσων από την Κέρκυρα στην Ηγουμενίτσα, τις Εφορείες Αρχαιοτήτων και Νεωτέρων Μνημείων στα Γιάννενα. 
Βέβαια το κυριότερο και το χειρότερο -θα έλεγα- είναι το ζήτημα της εκπαίδευσης. Αν είναι δυνατό να πιστεύουμε ότι μπορεί να έχουμε μια εκπαίδευση και μια αγάπη προς τη μόρφωση, όταν μετακινούνται ακόμα και νήπια καθημερινά στα νησιά μέσα σε κακό οδικό δίκτυο για να μάθουνε γράμματα. Πραγματικά γυρνάμε στο 1970!
Κράτος χωρίς υποδομές, χωρίς ασφάλεια, χωρίς εκπαίδευση, χωρίς πολιτισμό και χωρίς υπηρεσίες υγείας δεν υπάρχει. Πώς, λοιπόν, μπορεί να υπάρξει ανάπτυξη στα νησιωτικά συμπλέγματά μας; Τα γνωστά διαρθρωτικά προβλήματα της περιφερειακής ανάπτυξης της χώρας δεν λύνονται μόνο διότι έχει ιδιομορφίες η Ελλάδα με τα διάσπαρτα νησιά αλλά κυρίως λόγω της παραδοσιακής συγκεντρωτικής λογικής του κράτους. 
Συνεπώς, χρειαζόμαστε ένα άλλο παράδειγμα πολυεπίπεδης αλληλοελεγχόμενης διακυβέρνησης, δηλαδή ένα άλλο είδος διοικητικής ελευθερίας. Σήμερα οι τεχνολογίες υπερβαίνουν τα παλιά χωροχρονικά εμπόδια και η ηλεκτρονική διακυβέρνηση μπορεί να λύσει τα παλαιά ανυπέρβλητα προβλήματα διοίκησης. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Τελειώνω κύριε Πρόεδρε. 
Θα μου επιτρέψετε να τελειώσω με τον εκατοστό αφορισμό του Βιτγκενστάιν: «Μια από τις δυσκολίες της φιλοσοφίας, είναι ότι μας λείπει η συνολική θέα. Συναντούμε του ίδιου είδους δυσκολίες που θα είχαμε και με τη γεωγραφία μιας χώρας που θα μας έλειπε ο χάρτης, ή αυτός ο χάρτης θα ήταν κομματιασμένος». Τηρουμένων των αναλογιών, κάτι παρόμοιο συμβαίνει και με τη νησιωτική πολιτική. 
Ευχαριστώ.
(Χειροκροτήματα από την πτέρυγα της ΔΗΜΑΡ)",94844,""," ΙΩΑΝΝΗΣ ΠΑΝΟΥΣΗΣ",223,"",223
"1809","
"," Και εμείς ευχαριστούμε.
Κύριε Υπουργέ, έχετε το λόγο.",94845,"Chairman","ΠΡΟΕΔΡΕΥΩΝ",74,"",74
"1810","
"," Ευχαριστώ, κύριε Πρόεδρε.
Ευχαριστώ τους συναδέλφους, για την ευκαιρία που μας δίνουν σήμερα να πούμε ορισμένα πράγματα για τη νησιωτική πολιτική. Και μάλιστα, όχι μόνο στο πλαίσιο των αρμοδιοτήτων μου, γιατί πάρα πολλά από αυτά τα οποία θίξατε στην κριτική σας δεν αφορούν το Υπουργείο Ναυτιλίας και Αιγαίου, όπως είναι ο σχεδιασμός του ΕΣΠΑ ή η αξιοποίηση ευρωπαϊκών προγραμμάτων. –Ξέρετε, άλλωστε, ότι υπάρχει ένας σχεδιασμός για την επόμενη προγραμματική περίοδο, η οποία γίνεται σε κεντρικό κυβερνητικό επίπεδο και συντονίζεται από το Υπουργείο Ανάπτυξης. –Παράλληλα, μας δίνουν τη δυνατότητα να αναδείξουμε ορισμένα ζητήματα, που έχουν να κάνουν  με τη λειτουργία του ίδιου του Υπουργείου, τα οποία θεωρώ ότι βρίσκονται 100% προς το στόχο της εκπλήρωσης αυτού που λέμε «χρηστή διοίκηση» και εξυπηρέτηση της νησιωτικής πολιτικής.
Ξεκινώ, όμως, με το βασικό στοιχείο, το οποίο αυτό το εξάμηνο οφείλουμε όλοι να αναδείξουμε. Και λυπάμαι που η ηγεσία σας δεν συμμετείχε προχθές στην εορταστική εκδήλωση για την ανάληψη της Ευρωπαϊκής Προεδρίας. Γιατί, αυτό το οποίο προσπαθούμε στο πλαίσιο της Ευρωπαϊκής Προεδρίας- και μόνο η Ελλάδα μπορεί να κάνει- είναι να αναδείξει, ακριβώς, την ιδιαιτερότητα της θαλάσσιας πολιτικής της Ευρωπαϊκής Ένωσης και της πολιτικής για τη νησιωτικότητα. Δεν είναι εύκολο, όμως, ούτε το περιβάλλον, ούτε και υπάρχουν πάρα πολλοί σύμμαχοι σε αυτήν τη διαδικασία. Πρέπει να είμαστε ειλικρινείς. Πολύ λίγες χώρες έχουν αυτό το ειδικό ενδιαφέρον. 
Εγώ τη Δευτέρα θα βρίσκομαι στην Κύπρο σε μια τριμερή συνάντηση Ελλάδας-Κύπρου-Μάλτας. Και αυτό για να αναδείξουμε και να χαράξουμε από κοινού γραμμές, στο πλαίσιο της Προεδρίας όχι μόνο της Ελληνικής αλλά και της Ιταλικής στη συνέχεια, με την οποία έχουμε άριστη συνεργασία, για το πρόβλημα της νησιωτικότητας και για τα θέματα τα οποία έχουν να κάνουν με τη διαχείριση του περιβάλλοντος στη Μεσόγειο, την αντιμετώπιση της μεγάλης πρόκλησης της λαθρομετανάστευσης, της αξιοποίησης του υποθαλάσσιου ορυκτού πλούτου και όλων των συναφών θεμάτων που έχουν σχέση με αυτήν την ευρωπαϊκή θαλάσσια πολιτική.
Ήδη, άλλωστε, έχει αναδειχθεί από την ελληνική Κυβέρνηση και από την Ελληνική Προεδρία ως τέταρτος οριζόντιος πυλώνας η θαλάσσια πολιτική της Ένωσης και είμαστε σε μια στενή συνεργασία με την Επίτροπο την κ. Δαμανάκη και με άλλους Επιτρόπους, για να προχωρήσουμε ορισμένα πράγματα, τα οποία έχουν ωριμάσει πλέον.
Τέτοια θέματα, είναι η ολοκληρωμένη θαλάσσια πολιτική της Ευρωπαϊκής Ένωσης, ο θαλάσσιος χωροταξικός σχεδιασμός, που θα αντιμετωπίσει πολλά από τα αναπτυξιακά και περιβαλλοντικά συστήματα, τα οποία και εσείς θέσατε, τα θέματα εναρμόνισης στην παρακολούθηση της αλιείας και η εξασφάλιση της χρηματοδότησης του ΕMSA, που είναι ο Ευρωπαϊκός Οργανισμός για την Αντιμετώπιση της Θαλάσσιας Ρύπανσης, τον οποίο και θέλουμε να ενισχύσουμε, ακριβώς επειδή παίζει καταλυτικό ρόλο στη διατήρηση του θαλασσίου περιβάλλοντος. Και, βεβαίως, σε αυτά τα θέματα, είναι και η αντιμετώπιση της λαθρομετανάστευσης. Γιατί εμείς -πέρα από όλα όσα αναφέρατε- αυτό το οποίο βλέπουμε στο νησιωτικό μας περιβάλλον είναι ότι είναι και ένα περιβάλλον στο οποίο έχουμε τα θαλάσσια σύνορα της Ευρωπαϊκής Ένωσης. Και βέβαια να αντιμετωπίσουμε με επάρκεια αυτό το οποίο έχει συμβεί το τελευταίο διάστημα σε μεγάλα νούμερα, την απώλεια ανθρωπίνων ζωών στη θάλασσα. Αυτοί είναι οι άξονες της πολιτικής μας.
Εγώ χαίρομαι, γιατί η Ελλάδα κατέχει την τελευταία θέση όσον αφορά την απώλεια ανθρώπινων ζωών στη θάλασσα. Εμείς, στην αντιμετώπιση της λαθρομετανάστευσης κάνουμε μία πολύ μεγάλη προσπάθεια. Οι άνδρες και οι γυναίκες του Λιμενικού Σώματος, καταβάλλουν πάρα πολύ μεγάλη προσπάθεια για να πετύχουν αυτά τα αποτελέσματα αλλά θεωρούμε ότι πρέπει συνολικά ως Ευρώπη να δούμε αυτό το ζήτημα. 
Εμείς ως νησιωτικότητα αντιλαμβανόμαστε ένα πράγμα: Τα νησιά –στα λατινικά το νησί λέγεται isola γι’ αυτό και ο τίτλος τον οποίο βάζουμε είναι «Ιslands against isolation»- δεν θέλουμε να είναι αποκλεισμένα και πρέπει να φτάσουν σε ένα επίπεδο συγκοινωνιακής, οικονομικής, εφοδιαστικής, ενεργειακής, εκπαιδευτικής, ιατροφαρμακευτικής, πολιτιστικής επάρκειας. Ακριβώς, για να μπορέσουν να μπουν μέσα σε συνθήκες ανταγωνισμού. Αυτός είναι ο στόχος που θέλουμε να δείξουμε στην Ευρώπη ότι, δηλαδή, δεν μπορεί να βάζει το κάθε νησί στην ίδια μοίρα με οποιαδήποτε περιοχή της ηπειρωτικής χώρας.
 Όμως πολλές φορές, οι κραυγές απόγνωσης και δικαιολογημένης αντίδρασης απέναντι σε συγκοινωνιακούς, παραδείγματος χάριν, αποκλεισμούς που ακούμε από νησιά, μου θυμίζουν κάτι που είχα διαβάσει στο παρελθόν. Όταν κάποια στιγμή επικρατούσε θαλασσοταραχή στη Μάγχη, το αγγλικό ναυαρχείο έβγαλε την εξής ανακοίνωση: «Δεν εκτελούνται τα δρομολόγια Ντόβερ-Καλαί. Η ήπειρος απεκλείσθη». Ας το δούμε λιγάκι διαφορετικά. Αυτός ο οποίος θίγεται από τους αποκλεισμούς, είναι ο ίδιος ο νησιώτης. Και εμείς θα δουλέψουμε σκληρά, για να μην αισθάνεται σε καμμία περίπτωση αποκλεισμένος. 
Σε ό,τι αφορά το ίδιο το Υπουργείο μας, θα ήθελα να πω ότι προχωρήσαμε σε μία θεσμική θωράκισή του με έναν καινούργιο οργανισμό. Μέχρι τώρα το Υπουργείο Ναυτιλίας και Αιγαίου, μέσα από τις διαρκείς αλλαγές που είχαν γίνει, ακόμα και την κατάργηση και επανασύστασή του, λειτουργούσε με πολλούς και διαφορετικούς οργανισμούς.
Σήμερα, βρίσκεται ήδη στην τελική φάση επεξεργασίας από το Υπουργείο Διοικητικής Μεταρρύθμισης και θα προωθηθεί στο Συμβούλιο της Επικρατείας για την τελική επικύρωση ο νέος οργανισμός, με τον οποίο θωρακίζεται επιτέλους η Γενική Γραμματεία Αιγαίου. Θωρακίζεται στον αποκλειστικό στόχο που πρέπει να έχει, δηλαδή στην εξυπηρέτηση της ρήτρας νησιωτικότητας. 
Διοικητικές πράξεις και χρηματοδοτήσεις, θα πρέπει να φεύγουν από έναν κουβά. Μέχρι τώρα είχαμε δύο διευθύνσεις, μία στο Υπουργείο Ναυτιλίας και μία στη Γενική Γραμματεία Αιγαίου να κάνουν ακριβώς την ίδια δουλειά, να χρηματοδοτούν δρομολόγια. Αποτέλεσμα αυτού ήταν να κάνει άλλα ο Πειραιάς, άλλα η Μυτιλήνη άλλα χαρτιά να ζητάει ο Πειραιάς άλλα η Μυτιλήνη, άλλη διαδικασία να έχει ο ένας και άλλη ο άλλος. Στο πλαίσιο του εξορθολογισμού οργανώσαμε μία διεύθυνση να κάνει αυτήν τη δουλειά, την επιδότηση και να έχει μία συνολική εποπτεία όλων των συνδέσεων στο Αιγαίο.",94846,""," ΜΙΛΤΙΑΔΗΣ ΒΑΡΒΙΤΣΙΩΤΗΣ",27,"",27
"1811","
"," Πού την κάνατε;",94847,""," ΒΑΣΙΛΕΙΟΣ ΟΙΚΟΝΟΜΟΥ",215,"",215
"1812","
"," Σε όλη τη χώρα.
Δώσαμε βαρύτητα στην προστασία του θαλασσίου περιβάλλοντος, γιατί πλέον στον κλάδο ελέγχου εμπορικών πλοίων αναθέτουμε μόνο ελεγκτικές αρμοδιότητες και του αφαιρούμε τις νομοθετικές αρμοδιότητες. Θεωρήσαμε ότι δεν μπορούσαμε να έχουμε και τον ελεγκτή και τον ελεγχόμενο στο ίδιο πρόσωπο, στον ίδιο φορέα. Έπρεπε για να εξασφαλίσουμε ότι τα πλοία μας, τα πλοία που ελέγχονται από την ελληνική σημαία, κρατούν τουλάχιστον ένα πολύ υψηλό επίπεδο ασφάλειας που έχει σχέση με το περιβάλλον.
Αναδιαρθρώσαμε το Λιμενικό Σώμα σε επίπεδο όχι μόνο κεντρικής δομής αλλά και περιφερειακής. Δημιουργήσαμε δύο μεγάλες περιφερειακές ενότητες, το βόρειο και νότιο Αιγαίο. Μεταφέραμε το κέντρο, την περιφερειακή διεύθυνση από την Καβάλα στη Μυτιλήνη. 
Αναβαθμίζουμε την παρουσία μας σχεδόν σε όλα τα νησιά, καταργώντας αυτήν την τάξη του υπολιμεναρχείου και κάνουμε πλήρη λιμεναρχεία σχεδόν στο σύνολο των νησιών μας, διατηρώντας την παρουσία μας σε όλη την επικράτεια. Δίνουμε όμως ιδιαίτερο βάρος, παράλληλα, στις μεταθέσεις και τις τοποθετήσεις στα νησιά, ακριβώς για να υπάρχει επάρκεια αστυνόμευσης και επιτήρησης και βέβαια μειώνουμε τη γραφειοκρατία σε όλους τους άλλους κλάδους, για να μπορέσουμε να αξιοποιήσουμε καλύτερα το προσωπικό μας.
Όσον αφορά την ακτοπλοΐα, αντιλαμβάνομαι ότι υπάρχει πολύ μεγάλη κριτική. Το γεγονός ότι δεν έχουμε υποστεί δραματικές περικοπές δρομολογίων οφείλεται στον εξορθολογισμό των δρομολογίων, αν λάβουμε υπ’ όψιν μας ότι το 2009, ο προϋπολογισμός για την επιδότηση των ακτοπλοϊκών συνδέσεων ήταν 130 εκατομμύρια και σήμερα ξεπερνά μόλις τα 70 εκατομμύρια. 
Συζητάμε για μία περίοδο στην οποία υπήρχε διπλάσιος συνολικός τζίρος στις ακτοπλοϊκές εταιρείες και σήμερα βρισκόμαστε στο μισό σε σχέση με το 2009. Η επιβατική κίνηση μειώνεται. Το γεγονός ότι έχουν αυξηθεί οι αεροπορικές συνδέσεις στα νησιά και οι τουρίστες πλέον δεν χρησιμοποιούν τα ακτοπλοϊκά δρομολόγια -αφού υπάρχει και αύξηση των πτήσεων τσάρτερ- έχει δημιουργήσει ένα στενό οικονομικό περιβάλλον.
Και, όμως, προχωρήσαμε στην υιοθέτηση προτάσεων που είχαν γίνει και από τον προηγούμενο Γενικό Γραμματέα Αιγαίου και Νησιωτικής Πολιτικής. Μειώσαμε τη γραφειοκρατία και τα δικαιολογητικά για τη συμμετοχή των πλοίων στις άγονες γραμμές. 
Αποφασίσαμε να αξιολογήσουμε την αποδοτικότητα των ποσών που επιδοτούμε και γι’ αυτό προσθέσαμε συμβατικό όρο για πρώτη φορά, να αποκτήσει το Υπουργείο Ναυτιλίας και Αιγαίου στοιχεία για την κίνηση από τις εταιρείες που δεν τα είχε μέχρι τώρα. Κάθε μήνα πλέον είναι υποχρεωμένες οι εταιρείες να μας υποβάλλουν δελτία κίνησης.
Δώσαμε τη δυνατότητα να φεύγουν τα πλοία όχι μόνο από τον Πειραιά αλλά και από το Λαύριο, ώστε να μειώσουμε τη διαδρομή για το βόρειο Αιγαίο κατά μιάμιση ώρα. Δυστυχώς καμμία εταιρεία δεν το αξιοποίησε. 
Αλλάξαμε την προκήρυξή μας, ιδιαίτερα σε ό,τι αφορά τις δυτικές Κυκλάδες. Δεν περιοριστήκαμε μόνο σε πλοία τρίτης κατηγορίας. Άλλαξα την προκήρυξη, επαναπροκήρυξα τη γραμμή, για να μπουν πλοία και πρώτης και δεύτερης κατηγορίας αλλά, δυστυχώς, κανένα δεν εμφανίστηκε. Εξορθολογίσαμε, στο πλαίσιο προτάσεων που είχαν κατατεθεί τις επιδοτήσεις ώστε να αξιοποιήσουμε τους πόρους μας. 
Γίνεται μία ολόκληρη κουβέντα για τα Κύθηρα και τα Αντικύθηρα, τα οποία όμως εξυπηρετούνται καθημερινά. Σήμερα, η γραμμή εξυπηρέτησης των Αντικυθήρων από τον Πειραιά είναι η ακριβότερη γραμμή που υπάρχει στην Ελλάδα, δηλαδή 200 ευρώ η επιδότηση ανά επιβάτη. 
Τα στατιστικά στοιχεία της γραμμής είναι δραματικά, όταν υπάρχει καθημερινή εξυπηρέτηση από τη Νεάπολη. Προσπαθούμε να επεκτείνουμε το δρομολόγιο, ώστε να υπάρχει καθημερινή σχεδόν εξυπηρέτηση και από το Γύθειο και να συνδέονται και τα Αντικύθηρα με το Καστέλι της Κρήτης.
Αξιοποιούμε τα λιμάνια μας. Γίνεται ένα τεράστιο έργο αναβάθμισης και βελτίωσης όλων των λιμενικών υποδομών, γιατί το λιμάνι είναι πύλη ζωής για κάθε νησί. Και όχι μόνο κάνουμε έργα. Θα σας πω ότι συνολικά στο Αιγαίο, από τα στοιχεία που έχουμε σήμερα που μιλάμε, χρηματοδοτούνται χίλια διαφορετικά έργα ύψους 1 δισεκατομμυρίου ευρώ από διάφορα προγράμματα, που τα περισσότερα από αυτά έχουν σχέση με τις υποδομές και ειδικά με τις λιμενικές υποδομές. Είναι μία πάρα πολύ μεγάλη δουλειά, η οποία γίνεται και από τις περιφέρειες. 
Αν θέλετε, στη συνέχεια, θα σας καταθέσω το σύνολο των έργων που σήμερα εκτελούνται, για να καταλάβετε και πόσο σημαντικά είναι και ποια είναι η προσοχή που επιδεικνύει το ελληνικό κράτος. 
(Στο σημείο αυτό ο Υπουργός Ναυτιλίας και Αιγαίου κ. Μιλτιάδης Βαρβιτσιώτης καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Για να μη σταματά η ακτοπλοϊκή σύνδεση προβλέπουμε -και θα ζητήσω τη στήριξή σας- σε επερχόμενη νομοθετική ρύθμιση, την οποία μάλλον θα φέρουμε εκτάκτως, να υπάρχει όχι μόνο πλοίο ασφαλείας αλλά ένα πλοίο, ώστε στην περίπτωση που είτε εγκαταλείψει κάποιο τη γραμμή είτε κάποια εταιρεία καταρρεύσει, να μπορούμε άμεσα να αντιμετωπίσουμε την έκτακτη συγκοινωνιακή ανάγκη. Να μπορούμε, δηλαδή, χωρίς προκηρύξεις, χωρίς διαγωνισμούς να καλύψουμε έκτακτες ανάγκες. Σήμερα, δεν έχει τη δυνατότητα το Υπουργείο να το κάνει αυτό. Δεν υπάρχει νομοθετική πρόβλεψη και θα ζητήσω τη στήριξη από όλες τις πτέρυγες της Βουλής προς αυτήν την κατεύθυνση. 
Φέρνουμε ένα νομοσχέδιο για τα σκάφη αναψυχής, στο οποίο απελευθερώνουμε τόσο πολύ τον κλάδο, ώστε να δώσουμε τη ζωή που χρειάζεται στα νησιά. 
Και βέβαια, μου κάνει εντύπωση το ότι ασχοληθήκατε με πάρα πολλά και διαφορετικά θέματα αλλά δεν θίξατε ένα μείζον θέμα σε όλη σας την επερώτηση. Μιλήσατε για όλα, με εξαίρεση το νερό. Η υδροδότηση των νησιών είναι το υπ’ αριθμόν 1 ζήτημα.
Θα σας πω ότι μέχρι σήμερα το ελληνικό κράτος, επειδή κανένας δεν είχε ασχοληθεί με τον ενιαίο συντονισμό των δράσεων των υδροδοτήσεων των νησιών, πληρώνει περίπου 10.000.000 ευρώ ετησίως για τη μεταφορά νερού. Σήμερα που μιλάμε με το αντίστοιχο κονδύλι και με πολύ λιγότερα, έτσι όπως σχεδιάζεται από τη γενική γραμματεία Αιγαίου και το Γενικό της Γραμματέα, ο οποίος μπορεί να ορίστηκε με έναν μήνα καθυστέρηση αλλά έχει κάνει εξαιρετική δουλειά μέχρι σήμερα, πιστεύω ότι μέσα στις επόμενες εβδομάδες, θα είμαστε έτοιμοι να προκηρύξουμε έναν ενιαίο διαγωνισμό που θα έχει σχέση με την τροφοδοσία με επάρκεια σε νερό, αξιοποιώντας όλες τις υποδομές που υπάρχουν στα νησιά.
Σήμερα, δεκαπέντε νησιά έχουν ελλείψεις σε νερό. Κατακερματισμένα έργα, αφαλατώσεις για τις οποίες αγοράστηκαν τα μηχανήματα και δεν έχουν εγκατασταθεί, ελλειμματικές συμβάσεις συντήρησης, αδυναμία τοπικών αρχόντων να ανταποκριθούν στα θεσμικά τους καθήκοντα, διαφθορά. Δεν υπάρχει σε ένα νησί μετρητής, με ευθύνη της τοπικής αυτοδιοίκησης, για να μετράει πόσο νερό παραδίδει αυτός που το μεταφέρει. 
Αρνούνται δήμαρχοι στην ίδια τους τη διοικητική περιφέρεια, όταν απαρτίζεται από πολυνησία, το κεντρικό νησί να υδροδοτεί τα μικρότερα και θέλουν να τα μεταφέρουμε εμείς από το Λαύριο. Τέτοιες στρεβλώσεις αντιμετωπίζουμε. Διότι περιφερειακή ανάπτυξη σημαίνει ότι και οι τοπικές κοινωνίες θα πρέπει να συμμετέχουν σε αυτήν.
Τέλος, για τον πολιτισμό -ο αγαπημένος μου φίλος κ. Κυρίτσης έκανε σκληρή κριτική- επειδή μιλήσατε για τη νησιωτική πολιτική, η οποία είχε αναγγελθεί πέρυσι αλλά δεν εφαρμόστηκε έκτοτε, θα σας απαντήσω μόνο με ένα στοιχείο της Γενικής Διεύθυνσης Πολιτισμού και θα σας το καταθέσω στα Πρακτικά. 
Τι λέει ο Γενικός Διευθυντής Πολιτισμού, όταν ζητήσαμε τη γνώμη του εν όψει της συζητήσεως της σημερινής επερωτήσεως; Λέει τα εξής: «Ως Προϊστάμενος της Διεύθυνσης Πολιτισμού αλλά και ως αναπληρωτής Προϊστάμενος της Διεύθυνσης Γενικών Υποθέσεων Διεθνών και Ευρωπαϊκών Θεμάτων μέχρι τις 13 Μαΐου του 2013, που χειριζόμουν το μεγαλύτερο όγκο θεμάτων της διεύθυνσης, δεν έχω ιδέα για την εκπόνηση αναπτυξιακής στρατηγικής για το νησιωτικό χώρο που θα βασίζεται όχι στην τσιμεντοποίηση των νησιών αλλά στην αξιοποίηση των συγκριτικών τους πλεονεκτημάτων (πολιτισμός και περιβάλλον)». Το καταθέτω στα Πρακτικά.
(Στο σημείο αυτό ο Υπουργός Ναυτιλίας και Αιγαίου κ. Μιλτιάδης Βαρβιτσιώτης καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Το λέω αυτό, γιατί ξέρω…",94848,""," ΜΙΛΤΙΑΔΗΣ ΒΑΡΒΙΤΣΙΩΤΗΣ",27,"",27
"1813","
"," Ούτε καν το Κοινοβούλιο παρακολουθεί. Να τον ελέγξετε τον υπάλληλο. Δεν παρακολουθεί τίποτα.",94849,""," ΒΑΣΙΛΕΙΟΣ ΟΙΚΟΝΟΜΟΥ",215,"",215
"1814","
"," Το λέω…",94850,""," ΜΙΛΤΙΑΔΗΣ ΒΑΡΒΙΤΣΙΩΤΗΣ",27,"",27
"1815","
"," Δεν παρακολουθεί τίποτα ο κύριος υπάλληλος. Έχουμε εξεγερθεί.",94851,""," ΒΑΣΙΛΕΙΟΣ ΟΙΚΟΝΟΜΟΥ",215,"",215
"1816","
"," Κύριε Οικονόμου, σας παρακαλώ, μην εκτίθεστε!",94852,""," ΜΙΛΤΙΑΔΗΣ ΒΑΡΒΙΤΣΙΩΤΗΣ",27,"",27
"1817","
"," Εγώ εκτίθεμαι;",94853,""," ΒΑΣΙΛΕΙΟΣ ΟΙΚΟΝΟΜΟΥ",215,"",215
"1818","
"," Μην εκτίθεστε, κύριε Οικονόμου.",94854,""," ΜΙΛΤΙΑΔΗΣ ΒΑΡΒΙΤΣΙΩΤΗΣ",27,"",27
"1819","
"," Εσείς εκτίθεστε.",94855,""," ΒΑΣΙΛΕΙΟΣ ΟΙΚΟΝΟΜΟΥ",215,"",215
"1820","
"," Σας παρακαλώ, αφήστε να ολοκληρώσει ο κύριος Υπουργός.",94856,"Chairman","ΠΡΟΕΔΡΕΥΩΝ",74,"",74
"1821","
"," Κύριε Πρόεδρε, κατ’ αρχάς, θα ήθελα το χρόνο της διακοπής και λίγο ηρεμία, αν γίνεται, από τους συνεργάτες σας.",94857,""," ΜΙΛΤΙΑΔΗΣ ΒΑΡΒΙΤΣΙΩΤΗΣ",27,"",27
"1822","
"," Για να δούμε τι ξέρει και τι δεν ξέρει ο κύριος αυτός και γιατί δεν τα ξέρει.",94858,""," ΒΑΣΙΛΕΙΟΣ ΟΙΚΟΝΟΜΟΥ",215,"",215
"1823","
"," Παρακαλώ, κύριε Οικονόμου, να ολοκληρώσει ο Υπουργός και μετά θα έχετε το λόγο.",94859,"Chairman","ΠΡΟΕΔΡΕΥΩΝ",74,"",74
"1824","
"," Όμως ήδη για το 2014, προχωρούμε και χρηματοδοτούμε τους ετήσιους κωπηλατικούς αγώνες, τη Ρεγκάτα, τους αιγαιοπελαγίτικους αγώνες στίβου, τις θεατρικές συναντήσεις ερασιτεχνικών και όχι μόνο θιάσων, κάνουμε εκδόσεις και βεβαίως, διοργανώνουμε εκθέσεις. Παράλληλα, προσπαθούμε να φιλοξενήσουμε μία τεράστια αθλητική διοργάνωση, το America’s Cup και να φέρουμε προπονητικά κέντρα για ιστιοπλοϊκούς αγώνες στο Αιγαίο.
Πέρα από αυτό, χρηματοδοτούμε συγκεκριμένες αναστηλώσεις μνημείων του Αιγαίου. Θα σας πω ότι σε κάποιες περιπτώσεις οι συμβάσεις που έχουν υπογραφεί στο παρελθόν είναι σε ιλιγγιώδη ποσά αλλά προχωρούμε τουλάχιστον στον εξορθολογισμό αυτών των συμβάσεων, για να αναστηλώσουμε σημεία πολιτισμού στο Αιγαίο. Βεβαίως επαναπροκηρύχθηκαν και θα δοθούν σε τελετή πολύ σύντομα υποτροφίες στους αριστεύσαντες μαθητές στα νησιά κάτω των τριών χιλιάδων κατοίκων, κάτι το οποίο είχε καταργηθεί στο παρελθόν.
Βέβαια, ολοκληρώνοντας, κύριε Πρόεδρε, θέλω να σας πω ότι έχουμε προχωρήσει στην υλοποίηση του συγχρηματοδοτούμενου έργου «Διασυνοριακή Συνεργασία για την Ανάπτυξη του Θαλασσίου Χωροταξικού Σχεδιασμού» σε συνεργασία με την Κύπρο. Σας είπα ότι τη Δευτέρα θα συζητήσουμε και αυτό το θέμα με τον Κύπριο ομόλογό μου.
Σαν εκκρεμότητες, έχουμε την εφαρμογή της ρήτρας νησιωτικότητας ως προς το εξής, στην εφαρμογή της ίδρυσης του Ινστιτούτου Νησιωτικής Πολιτικής και του Συμβουλίου Νησιωτικής Πολιτικής. Και γιατί αυτό; Πρώτα απ’ όλα, το Συμβούλιο Νησιωτικής Πολιτικής, έχει γίνει ένα πάρα πολύ μεγάλο όργανο και ακόμα δεν μας έχουν ορίσει όλοι οι φορείς, παρ’ ότι έχουν οχληθεί δις -πολύ πρόσφατα, λίγο πριν τα Χριστούγεννα ήταν η δεύτερη όχληση- να μας ορίσουν εκπροσώπους τους για να τους συγκαλέσουμε. Πολλοί -και φορείς της τοπικής αυτοδιοίκησης- έχουν αμελήσει αυτήν την υπόθεση. Όμως, στόχο έχουμε εμείς, μετά την πρώτη του σύγκληση να οριστεί μία εκτελεστική γραμματεία για να μπορεί να είναι λειτουργικό όργανο.",94860,""," ΜΙΛΤΙΑΔΗΣ ΒΑΡΒΙΤΣΙΩΤΗΣ",27,"",27
"1825","
"," Ακόμα δεν την έχετε συστήσει;",94861,""," ΜΑΡΙΑ ΡΕΠΟΥΣΗ",241,"",241
"1826","
"," Διότι ένα όργανο εκατόν πενήντα ανθρώπων δεν μπορεί να υπάρχει. Είναι μόνο πανηγυρικές οι συνεδριάσεις. Πρέπει να υπάρχει μία εκτελεστική γραμματεία, η οποία να λειτουργήσει αυτό το Συμβούλιο Νησιωτικής Πολιτικής. Βέβαια, έχουν στελεχωθεί και τα ΚΕΣΑ και τα ΚΕΣΥΠΟΘΑ, όπως ορίζει ο ν. 4178/2013, που ψηφίστηκε το καλοκαίρι και εντός του μηνός αρχίζει η λειτουργία τους, μετά από πάρα πολλά χρόνια.
Τέλος, θέλω να πω για την ενεργειακή επάρκεια κάτι και να κλείσω με αυτό. Δεν υπάρχει αμφιβολία ότι ο ενεργειακός σχεδιασμός στο Αιγαίο είναι μία μεγάλη πρόκληση για όλη τη χώρα και ότι πρέπει να είναι πολυσύνθετος, διότι πολλές φορές οι ανανεώσιμες πηγές ενέργειας, λόγω της ιδιαιτερότητας του περιβάλλοντος, είναι δύσκολο να εγκατασταθούν και είναι δύσκολο δε να υπάρχει αυτάρκεια από ΑΠΕ. Φανταστείτε στη Σαντορίνη, να τοποθετηθούν στην Καλντέρα είτε φωτοβολταϊκά είτε ανεμογεννήτριες.
Αλλοιώνεις ένα μαγευτικό μοναδικό περιβάλλον, διότι τα σημεία και της Θήρας και της Θηρασιάς που είναι υψηλότερα και έχουν περισσότερο άνεμο, είναι αυτά τα οποία βρίσκονται πάνω στην Καλντέρα. 
Άρα καταλαβαίνετε ότι το μεγαλύτερο πρόβλημα που έχουμε, είναι το πρόβλημα της ενεργειακής διασύνδεσης. Αυτό είναι ένα θέμα για το οποίο η Κυβέρνηση έχει αναλάβει πρωτοβουλίες. Βέβαια, νομίζω ότι χρειάζεται να γίνουν παρεμβάσεις και στο πλαίσιο του συνολικού ενεργειακού σχεδιασμού της χώρας, κάτι το οποίο δεν εμπίπτει βεβαίως αποκλειστικά στο Υπουργείο Ναυτιλίας.
Εγώ θέλω να σας ευχαριστήσω για άλλη μία φορά, για την ευκαιρία που μας δίνετε να αναδείξουμε στοιχεία της πολιτικής μας. Θα ήθελα να πω ότι δεν είναι εύκολα να γίνουν όλα ούτε και εποπτεύονται από το δικό μας Υπουργείο. Το δικό μας Υπουργείο, έχει ένα στόχο που θέλει να αναδείξει μέσα από τη Γενική Γραμματεία Αιγαίου και Νησιωτικής Πολιτικής. Να υπάρχει –επιτέλους- μία επιτήρηση εφαρμογής της ρήτρας νησιωτικότητας στην εθνική νομοθεσία. Πρέπει να σταματήσει η Γενική Γραμματεία Αιγαίου να κάνει διοικητικά πάρεργα, τα οποία είχε συνηθίσει να κάνει όλα αυτά τα χρόνια. Πρέπει να έχει επιτελικό χαρακτήρα και ένα χαρακτήρα προβολής αυτής της ιδιαιτερότητας της νησιωτικότητας προς την Ευρωπαϊκή Ένωση.
Ευχαριστώ πάρα πολύ.",94862,""," ΜΙΛΤΙΑΔΗΣ ΒΑΡΒΙΤΣΙΩΤΗΣ",27,"",27
"1827","
"," Ευχαριστούμε κι εμείς.
Κυρίες και κύριοι συνάδελφοι, στο σημείο αυτό θα ήθελα να σας ανακοινώσω τους Κοινοβουλευτικούς Εκπροσώπους που όρισαν οι Κοινοβουλευτικές Ομάδες για τη συζήτηση της παρούσας επίκαιρης επερώτησης.
Από το ΣΥΡΙΖΑ, ορίζεται Κοινοβουλευτικός Εκπρόσωπος ο Βουλευτής κ. Νικόλαος Συρμαλένιος, από το ΠΑΣΟΚ, ο κ. Κωνσταντίνος Τριαντάφυλλος, από το Λαϊκό Σύνδεσμο-Χρυσή Αυγή, ο κ. Νικόλαος Κούζηλος, από το ΚΚΕ, ο κ. Χρήστος Κατσώτης και από τους Ανεξάρτητους Δημοκρατικούς Βουλευτές, ο κ. Ανδρέας Λοβέρδος. 
Οι Κοινοβουλευτικοί Εκπρόσωποι των λοιπών κομμάτων παραμένουν ως έχουν.
Κυρίες και κύριοι συνάδελφοι, θα ήθελα επίσης να σας ανακοινώσω ότι ο Βουλευτής κ. Ανδρέας Λοβέρδος ζητεί άδεια ολιγοήμερης απουσίας του στο εξωτερικό.
Η Βουλή εγκρίνει;",94863,"Chairman","ΠΡΟΕΔΡΕΥΩΝ",74,"",74
"1828","
"," Μάλιστα, μάλιστα.",94864,"","ΟΛΟΙ ΟΙ ΒΟΥΛΕΥΤΕΣ",NA,"",NA
"1829","
"," Η Βουλή ενέκρινε τη ζητηθείσα άδεια.
Θα ήθελα, επίσης, να ενημερώσω το Σώμα ότι το Υπουργείο Εργασίας, Κοινωνικής Ασφάλισης και Πρόνοιας, υπέβαλε στη Βουλή το κείμενο της Διεθνούς Σύστασης Εργασίας με αριθμό 202, σχετικά με τα «Εθνικά κατώτατα όρια κοινωνικής προστασίας», που υιοθετήθηκε από την 101η Διεθνή Συνδιάσκεψη Εργασίας (Ιούνιος 2012).
Οι ενδιαφερόμενοι συνάδελφοι, μπορούν να ζητήσουν αντίγραφα από τη Διεύθυνση Νομοθετικού Έργου της Βουλής.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, οκτώ μαθητές και μαθήτριες και δύο εκπαιδευτικοί από τα Ιδιωτικά «ΕΚΠΑΙΔΕΥΤΗΡΙΑ ΔΙΑΜΑΝΤΟΠΟΥΛΟΥ».
Η Βουλή τούς καλωσορίζει. 
(Χειροκροτήματα απ’ όλες τις πτέρυγες της Βουλής)
Εισερχόμαστε στην αγόρευση των Κοινοβουλευτικών Εκπροσώπων. Θυμίζω ότι δικαίωμα δευτερολογίας έχει μόνο ο Κοινοβουλευτικός Εκπρόσωπος του επερωτώντος κόμματος, ενώ οι υπόλοιποι συνάδελφοι έχουν δικαίωμα να μιλήσουν για έξι λεπτά.
Το λόγο έχει ο Κοινοβουλευτικός Εκπρόσωπος της Δημοκρατικής Αριστεράς κ. Βασίλειος Οικονόμου.
Ορίστε, κύριε συνάδελφε, έχετε το λόγο για δώδεκα λεπτά.",94865,"Chairman","ΠΡΟΕΔΡΕΥΩΝ",74,"",74
"1830","
"," Κύριε Πρόεδρε, κύριε Υπουργέ, καταλαβαίνετε βέβαια ότι η επίκαιρη επερώτηση την οποία καταθέσαμε γι’ αυτό το σημαντικό –κατά τη δική μας αξιολόγηση- θέμα της νησιωτικής πολιτικής που μία κυβέρνηση καλείται να εφαρμόσει, τον τρόπο που την ασκεί και τα αποτελέσματά της, είναι ένα θέμα από το οποίο εμείς δεν πάμε να βγάλουμε πολιτικό όφελος με την κλασική έννοια ή να ψηφοθηρήσουμε ή να παραστήσουμε εδώ τους ευαίσθητους και να μεμφθούμε σώνει και καλά την Κυβέρνηση. 
Γι’ αυτό, λοιπόν, εγώ σας άκουσα με πολλή προσοχή. Κλείσατε το λόγο σας ευχαριστώντας μας, γιατί σας δώσαμε την ευκαιρία να εκθέσετε την πολιτική σας. Τέλος πάντων, εμείς έχουμε το δικαίωμα ως Αντιπολίτευση να κρίνουμε, να κριτικάρουμε και να δούμε ποια ζητήματα δεν προχωρούν καλά. Αυτό είναι θεμιτό. Όμως, ακούγοντάς σας για είκοσι λεπτά που απαντούσατε στους Βουλευτές της Δημοκρατικής Αριστεράς, δεν κατάλαβα τελικά –μπορεί οι δικές μου ικανότητες να μην είναι υπερφυσικές αλλά πιστεύω ότι έχω το μέσο όρο- ποιος είναι ο πυρήνας και το κέντρο βάρους της νησιωτικής πολιτικής που εφαρμόζει αυτή η Κυβέρνηση υπό την υπουργία του Μιλτιάδη Βαρβιτσιώτη.
Αυτό το λέω, γιατί είναι ήδη οκτώ μήνες Υπουργός ο Μιλτιάδης Βαρβιτσιώτης και μπορεί να γίνει ένας πρώτος απολογισμός του έτους. Υπάρχει ένας πρώτος κύκλος. Και πρέπει να δούμε και εμείς την νέα κυβέρνηση δύο κομμάτων, ΠΑΣΟΚ και Νέας Δημοκρατίας -προφανώς έχετε μία νέα πολιτική, μία καινούργια προσέγγιση- τα αποτελέσματα της νέας πολιτικής και ποια είναι αυτή.
Ξέρετε, τα γεωγραφικού χαρακτήρα Υπουργεία, όπως είναι το Υπουργείο Αιγαίου, πρώην Νησιωτικής Πολιτικής ή το Υπουργείο Μακεδονίας και Θράκης, όταν αναγγέλλεται ο ανασχηματισμός ή η δημιουργία μιας κυβέρνησης, υποτίθεται ότι είναι τα τελευταίας σημασίας. Τα φώτα της δημοσιότητας πέφτουν σε άλλα Υπουργεία και σε άλλα πρόσωπα. Όμως, κατά την άποψή μας, τα πιο σημαντικά Υπουργεία, είναι αυτά τα οποία καλούνται να κάνουν ένα συνδυασμό πολιτικών, μία σύμπτυξη πολιτικών και ένα συντονισμό πολιτικών, που είναι το χειρότερο και πιο δύσκολο ως αποτέλεσμα. Και αυτό, γιατί εσείς δεν μπορείτε εύκολα να πείτε, «Εξαγγέλλω ένα έργο», διότι εσείς πρέπει να συντονίσετε αυτόν, που είτε λέγεται περιφέρεια είτε λέγεται Υπουργείο Ανάπτυξης κοκ.. Είναι πιο δύσκολο το έργο σας και ο ρόλος σας.
Όμως ο Υπουργός Ναυτιλίας και Αιγαίου, έχει τη δυνατότητα να πει ποιο είναι το γενικό στρατηγικό σχέδιο και να αρχίζει να βάζει τους παίχτες, να βάζει τα εργαλεία του κράτους και να βάζει τους φορείς που θα φέρουν και θα υλοποιήσουν αυτό το σχέδιο. 
Μέχρι το καλοκαίρι του 2013, καλώς ή κακώς, με την τρικομματική Κυβέρνηση υπήρχε ένα σχέδιο. Το κατέθεσε και το πρότεινε η Δημοκρατική Αριστερά, μέσω της αντιπροσώπευσης που είχε. Ήταν ένα σχέδιο το οποίο η τότε κυβέρνηση το ενέκρινε. 
Από τότε υπάρχει άλλη προσέγγιση; Εκείνο το σχέδιο το ενστερνίζεστε; Εκείνο το σχέδιο το δέχεστε; Εκείνο το σχέδιο το οποίο κατατέθηκε, κατά την άποψή μας, ήταν ολοκληρωμένο. Οι τότε εταίροι της Κυβερνήσεως το απεδέχθησαν. Συνεχίζετε να το αποδέχεστε; Αν συνεχίζετε, τότε λέμε ότι δεν έχετε φέρει κάτι καινούργιο. Δεν είναι κακό αυτό. Δέχεστε μία πολιτική γραμμή η οποία χαράχθηκε και η οποία αντικειμενικά είναι σωστή. Το εφαρμόζετε αυτό το σχέδιο;
 Εδώ ακούσαμε από τους Βουλευτές της Δημοκρατικής Αριστεράς ότι αυτό το σχέδιο ουσιαστικά έχει απονεκρωθεί, όχι γιατί το Συμβούλιο Νησιωτικής Πολιτικής δεν το έχετε κάνει πράξη. Αυτό, βέβαια, είναι σημαντική έλλειψη. Αν αυτό που έχεις ενστερνιστεί σαν ένα βασικό όργανο άσκησης κεντρικής πολιτικής στρατηγικού χαρακτήρα δεν το εφαρμόζεις, κάτι τρέχει. Ή δεν συμφωνείς με αυτήν την πολιτική, άρα δεν χρειάζεσαι κεντρικό όργανο, ή το όργανο αυτό θεωρείς και εκτιμάς ότι δεν σου κάνει τη δουλειά. Αν, όμως, είναι απλά και μόνο, «Δεν έχω προλάβει να το στελεχώσω», «Δεν έχω βρει την εκτελεστική γραμματεία», «Είναι πολλά τα μέλη» και όλες αυτές οι δικαιολογίες που συνήθως ακούγονται, τότε καταλαβαίνετε ότι το χρεώνεστε προσωπικά, ως μία βασική έλλειψη της δικιάς σας υπουργίας. Και της Κυβέρνησης, βέβαια. Δεν είναι προσωπικό ποτέ το θέμα. Άρα, εμείς εκτιμούμε ότι υπήρχε σχέδιο. 
Λυπούμαι βαθύτατα, διότι μέσα στην εσωτερική σας λειτουργία ως Υπουργείο και ως υπηρεσίες και απευθυνόμενος σε ένα γενικό διευθυντή, δεν «πήρε μυρωδιά» ο κύριος γενικός διευθυντής. Και το φέρατε εδώ πέρα και τον εκθέτετε τον άνθρωπο. Κάνετε, όμως, πολύ καλά. Και με την ευκαιρία αυτή, θα κάνω αύριο μία ερώτηση, για να δω τι σκοπεύετε να κάνετε με έναν κρατικό λειτουργό ο οποίος «δεν πήρε μυρωδιά». Ούτε στις κοινές συσκέψεις με το Υπουργείο Ανάπτυξης του τότε Υπουργού και γενικού γραμματέα. Σας τα έχουμε εδώ και προφανώς σας διευκολύνουμε, γιατί εμείς δεν θέλουμε να σας βάλουμε ντρίπλες ή πονηριές. 
Σας λέμε, όμως, ότι αυτό το σχέδιο που είχατε συμφωνήσει τότε σαν κυβέρνηση, έχει εκτεθεί στο Ευρωπαϊκό Κοινοβούλιο -ήρθαν αντιπρόσωποί του-στο ελληνικό Κοινοβούλιο, στο Υπουργείο Ανάπτυξης, κυρία Βούλτεψη. Παντού έχει συζητηθεί. Σας το λέμε. Δεν σας κρύβουμε τίποτα. 
Αυτός ο άνθρωπος -για να μην τον ονομάσω αλλιώς- δεν «πήρε τίποτα μυρωδιά»; Πώς λειτουργούσε; Πόσους υπαλλήλους έχει αυτό το Υπουργείο; Πόσο μεγάλη διεύθυνση έχει από κάτω, που δεν μπορεί να παρακολουθήσει τι λέει η πολιτική του ηγεσία; Και τολμάει και στέλνει τέτοιο χαρτί; Και εσείς έρχεστε εδώ και μας το λέτε, αντί να του πείτε: «Τι κάνεις εσύ εκεί πέρα; Δεν παρακολουθείς; Τι έρχεσαι να εφαρμόσεις σαν κρατικός υπάλληλος».
Λοιπόν, κάντε του μία παρατήρηση -εμείς δεν θέλουμε να είμαστε αυστηροί- τουλάχιστον για να παρακολουθεί τι λένε οι ηγεσίες του στο Υπουργείο.
Άρα, λοιπόν, αν η ηγεσία του Υπουργείου έχει πει ότι χαράσσω μια πολιτική για τη νησιωτική χώρα -που σημαίνει ενιαία χώρα και όχι χώρα δύο ταχυτήτων- αλλά αναπτύσσω τα πολιτιστικά, αναπτύσσω τον τουρισμό, αναπτύσσω την υδροδότηση –για την οποία είπατε ότι δεν το είπαμε- αναπτύσσω το ενεργειακό κομμάτι και εκεί μέσα έχω την υποδοχή της ανάπτυξης για τη χώρα μας μέσα από τον τουρισμό, από το αγροτικό κομμάτι του πρωτογενή και την αλιεία που αναφέρατε, τότε ναι, εντάξει να το δεχθούμε. Ναι, αλλά ο κύριος δεν «πήρε μυρωδιά». Άρα, δεν έχουν «πάρει πολλοί μυρωδιά» εκεί μέσα. Υπάρχει, λοιπόν, πρόβλημα και το βλέπουμε μετά από οκτώ μήνες. 
Είπατε και κάνατε ένα σχόλιο –νομίζω υπερβολικό- για την Ελληνική Προεδρία που ξεκίνησε. Τη χαιρετίζουμε, τη θεωρούμε μια πολύ σημαντική εξέλιξη και μια μεγάλη ευκαιρία. Όμως, προσέξτε, κύριε Υπουργέ. Δεν πρέπει να μείνουμε στις φιέστες ή στο πανηγυρικό κομμάτι αυτής της υπόθεσης. Η χθεσινή εκδήλωση, ήταν μια εκδήλωση η οποία πραγματικά βοήθησε να πέσουν τα φώτα πάνω σε αυτό το γεγονός. Βέβαια, μακριά από εμάς οι μεγάλοι πανηγυρισμοί και οι μεγάλες θεωρίες και οι φανφάρες. Ας δούμε, όμως, ποια είναι η ουσία. Η ουσία είναι, αν εσείς με το ειδικό βάρος της προεδρεύουσας χώρας, ως ηγεσία αυτής της χώρας, θα θέσετε στα φόρα και στα όργανα της Ευρωπαϊκής Ένωσης το ζήτημα του νησιωτικού χώρου. Θα το κάνετε;
Μιλούσατε για την αλιεία. Έχουμε, λοιπόν, εδώ τα στοιχεία. Συγγνώμη αλλά είναι πολύ θλιβερό. Πολύ θλιβερό! Αφού θα δείτε -ή έχετε δει- την κ. Δαμανάκη, πείτε της, λοιπόν, αν δεν σας έχουν πληροφορήσει οι ελλειμματικές και ελαττωματικές υπηρεσίες σας -όπως σας είπα με το προηγούμενο παράδειγμα- ότι τελειώνει το Ευρωπαϊκό Ταμείο Αλιείας –το 2013 ουσιαστικά τελειώνει το ΕΣΠΑ- και δεν έχει κάνει μια πρόταση για την αλιεία. Έλεος! Εδώ δεν έχει κάνει πρόταση, πώς να πάει να πάρει χρηματοδότηση; Δεν έχει κάνει πρόταση! Πότε θα την κάνει; Σε δέκα χρόνια; Μήπως λέτε το επόμενο;",94866,""," ΒΑΣΙΛΕΙΟΣ ΟΙΚΟΝΟΜΟΥ",215,"",215
"1831","
"," Δεν πρέπει να κάνετε αυτήν την ερώτηση, στον Υπουργό Αγροτικής Ανάπτυξης γι’ αυτό το θέμα;",94867,""," ΜΙΛΤΙΑΔΗΣ ΒΑΡΒΙΤΣΙΩΤΗΣ",27,"",27
"1832"," 
"," Ναι, αλλά σας είπα ότι είστε ο συντονιστής μιας υπόθεσης. Σας αφορά. Είναι ο χώρος σας. Πρέπει να πιάσετε τον Υπουργό Αγροτικής Ανάπτυξης που κοιμάται και να του πείτε: «Τι κάνεις, ρε άνθρωπε; Τελείωσε το ΕΣΠΑ και δεν έχεις κάνει μια πρόταση για την αλιεία και μιλάς;». Εσείς θα το κάνετε, κύριε Υπουργέ. Πού να πάω τώρα; Δεν έχω εδώ τον κ. Τσαυτάρη να του μιλήσω. Τι να κάνω;
Μιλάτε για χίλια προγράμματα ανάπτυξης, για χίλια επενδυτικά προγράμματα. Συμφωνώ. Δεν είπα τίποτα. Τα ίδια είπε και η κ. Ξηροτύρη και η κ. Ρεπούση και όλοι μας. Να σας πω όμως κάτι; Σας παρακαλώ, λοιπόν, πολύ συγκεκριμένα να τα βάλετε μπρος από αύριο, μήπως και πάρουμε 20 εκατομμύρια. Βέβαια, θα μου πείτε τι είναι 20 εκατομμύρια τώρα μπροστά στα δισεκατομμύρια ενός προϋπολογισμού και μπροστά στα επενδυτικά προγράμματα που πρέπει να γίνουν. Όμως, όλη η συζήτηση για τα 25 ευρώ, αφορούσε μια ιστορία 30 εκατομμυρίων και το κάναμε πρώτο θέμα στη δημοσιότητα.
Και έρχομαι στο πρόγραμμα που αφορά τέσσερα επενδυτικά προγράμματα, ιδιωτικά, για την αυτοδιοίκηση –είναι εδώ οι άνθρωποι που τα ξέρουν καλά- για τα Δωδεκάνησα, για τον αλιευτικό και καταδυτικό τουρισμό. Έχουν ήδη υπάρξει για τα Δωδεκάνησα, την Κάλυμνο, τη Λέσβο, τη Λήμνο, τον Άη Στράτη, τη Χίο, τις Οινούσσες –είναι και ο κ. Τριαντάφυλλος εδώ- τα Ψαρά. Παραμένουν ανενεργά, καθώς τα συναρμόδια Υπουργεία Ναυτιλίας και Αιγαίου –που είστε εσείς πλέον- και Τουρισμού δεν έχουν υπογράψει ακόμα τις σχετικές αποφάσεις. 
Μα, κύριε Υπουργέ, πώς κοιμάστε ήσυχος και άνετα το βράδυ, όταν δεν επενδύουμε 20 εκατομμύρια ευρώ σ’ αυτές τις σκληρά δοκιμαζόμενες περιοχές, όταν δεν μας τα δίνουν; Υπάρχουν οι προτάσεις αλλά δεν υπογράφετε τις υπουργικές αποφάσεις και μένουν τα 20 εκατομμύρια που μας φέρνουν –θα μας τα φέρουν- για τέσσερα επενδυτικά προγράμματα. Προχωρήστε τα! Έλεος! Μην κοιμάστε ήσυχα το βράδυ. Μην κοιμάστε καθόλου το βράδυ. Καθίστε στο γραφείο σας και τελειώστε τα διεκπεραιωτικά. 
Μα θα μου πει κάποιος, τι είναι μια υπουργική απόφαση; Τι είναι; Όταν αφορούν το εσωτερικό του Υπουργείου σας, μπορεί να μην είναι τίποτα. Όμως, όταν έχω 20 εκατομμύρια τα οποία περιμένουν να αναπτύξουν κάποιες επενδυτικές και αναπτυξιακές δράσεις, δεν τα κάνετε. Λέει «όχι, όχι» από πίσω ο γενικός γραμματέας αλλά έτσι είναι η πραγματικότητα. 
Ακούστε! Κύριε γενικέ, ήμασταν και μαζί στα Θεοφάνεια προχθές και μίλησε ο Υπουργός εδώ για τα θέματα των λιμένων, τα λιμάνια, τις πύλες που μπορεί να προωθήσουν την ανάπτυξη της χώρας και της νησιωτικής Ελλάδας. Και πραγματικά το Λαύριο πήρε κομμάτι του Πειραιά και πολύ καλά κάνατε. Να πάρει και η Ραφήνα, γιατί σας λέω ότι ήμασταν με τον γενικό σας στη Ραφήνα. Ελπίζω, βέβαια, οι επισκέψεις, να μην είναι πάλι μόνο εθιμοτυπικού και πανηγυρικού χαρακτήρα αλλά ουσιαστικού. 
Ξέρετε γιατί το λέω; Για να έχει πρόσβαση ο τουρίστας -δεν λέω ο επισκέπτης- από το διεθνές αεροδρόμιο «Ελευθέριος Βενιζέλος». Διότι έχουμε αυτήν τη καλή συγκυρία. Έχουμε το διεθνές αεροδρόμιο δίπλα σε δύο λιμάνια, της Ραφήνας και του Λαυρίου. Και, βέβαια, έχουμε και το λιμάνι του Πειραιά. Φτιάξτε μια συγκοινωνία, να μπορεί να πάει ο κόσμος γρήγορα. Φτιάξτε τον προαστιακό που σας τον ζητούν όλοι οι παραγωγικοί φορείς να συνδέσει και το Λαύριο, ώστε να μπορεί να παίρνει ο άλλος το τρένο από την Αθήνα για να πηγαίνει στο Λαύριο. Συνδέστε το αεροδρόμιο με τους οδικούς άξονες για να τελειώσουμε. 
Θα μου πεις: «Πάλι δικό μου θέμα είναι;» Αυτό είναι το θέμα του Υπουργείου Υποδομών, Μεταφορών και Δικτύων, του Χρυσοχοϊδη.» Εσείς όμως, πρέπει να το συντονίσετε, γιατί στέλνετε τις εταιρείες στο Λαύριο και στην Ραφήνα και δεν πάνε. Και ξέρετε γιατί δεν πάνε; Διότι δεν συμφέρει. Είναι ολόκληρος «Γολγοθάς» για να φτάσεις στο Λαύριο, ενώ αν έχεις φτιάξει την υποδομή, θα προχωρήσεις. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Τα λέω επιγραμματικώς. Έχουμε καταθέσει πολλές ερωτήσεις για τα νησιά μας και ειδικά για τα θέματα της υγείας. Να σας πω για την Σέριφο, που είναι ο παιδίατρος; Να σας πω για την Ανάφη, που είναι αγροτικός γιατρός και ο νοσηλευτής του περιφερειακού ιατρείου; Να σας πούμε για τους Λειψούς, που είναι το ΕΚΑΒ; Να σας πούμε για την Αμοργό -τα έχω σημειώσει εδώ- για την Ικαρία, για τους Φούρνους, για την Πάτμο, όπου δεν υπάρχει κέντρο υγείας; Να σας πω διάφορα παραδείγματα που έχω πρόχειρα εδώ; 
Μιλάτε για δεκαεπτά εκατομμύρια τουρίστες, εκ των οποίων οι περισσότεροι κατευθύνονται προς τα νησιά. Μπράβο, ανοίξαμε την κρουαζιέρα. Μα μόνο η κρουαζιέρα είναι; Δεν θα αναπτύξετε τον ιατρικό τουρισμό, τον αλιευτικό τουρισμό, το θρησκευτικό τουρισμό, τον καταδυτικό τουρισμό και χίλιες δύο μορφές τουρισμού; Δεν θα τα αναπτύξετε αυτά; Πώς, όμως, θα τα αναπτύξετε; Μπορούμε να δεχθούμε τον κόσμο, χωρίς ρεύμα, χωρίς ενέργεια; Έπεσαν τα «ρολά» στη Σαντορίνη και ξεφτιλιστήκαμε παγκοσμίως. Χωρίς  νερό -και θα κάνουμε τη συζήτηση μετά για το τι σημαίνει νερό- χωρίς ιατρό -να χτυπήσει ένας άνθρωπος στο πόδι και να μην μπορεί να πάει στο κέντρο υγείας- χωρίς σχολείο, χωρίς προσωπικό στα σχολεία -είναι δεκάδες οι ερωτήσεις- πως θα αναπτυχθούν τα νησιά μας; 
Εμείς, λοιπόν, καταθέτουμε την αγωνία μας, καταθέτουμε την κριτική μας, καταθέτουμε ξανά την πρότασή μας. Ήταν, υποτίθεται, μια κυβερνητική πολιτική. Έχει παγώσει. Δεν είναι θέμα προσωπικό. Υπήρξε μια πολιτική επιλογή. Δεν υπάρχει ο τότε γραμματέας. Δεν υπάρχει από το κόμμα. Η πολιτική, όμως, είναι πολιτική. Ή τη δέχεσαι ή δεν την δέχεσαι. Ή έχεις ένα πολιτικό σχέδιο ή δεν το έχεις. Αν θέλεις να αντικαταστήσεις το παλαιό πολιτικό σχέδιο, φέρε ένα καινούργιο. Αν δεν έχεις κάποια καινούργια ιδέα -δεν είναι κακό αυτό- και πιστεύεις ότι το σχέδιο που έχεις στα χέρια σου μπορείς να το εφαρμόσεις, εφάρμοσε το. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)",94868,""," ΒΑΣΙΛΕΙΟΣ ΟΙΚΟΝΟΜΟΥ",215,"",215
"1833","
"," Ολοκληρώστε παρακαλώ.",94869,"Chairman","ΠΡΟΕΔΡΕΥΩΝ",74,"",74
"1834","
"," Κλείνω, κύριε Πρόεδρε.
Η δική μας αντιπολίτευση, όπως καταλαβαίνετε, είναι δημιουργική, είναι παραγωγική, είναι μια αντιπολίτευση, η οποία στοχεύει στο να δώσει λύσεις και να πιέσει για τις λύσεις. 
Σας ευχαριστώ πολύ. 
(Χειροκροτήματα από την πτέρυγα της ΔΗΜΑΡ)",94870,""," ΒΑΣΙΛΕΙΟΣ ΟΙΚΟΝΟΜΟΥ",215,"",215
"1835","
"," Ευχαριστούμε κι εμείς.
Η κ. Βούλτεψη έχει το λόγο.",94871,"Chairman","ΠΡΟΕΔΡΕΥΩΝ",74,"",74
"1836","
"," Θα προτιμούσα πρώτα να ακούσω και τους άλλους συναδέλφους και μετά να πάρω το λόγο.",94872,""," ΣΟΦΙΑ ΒΟΥΛΤΕΨΗ",39,"",39
"1837","
"," Το λόγο έχει ο κ. Συρμαλένιος.
Ορίστε, κύριε συνάδελφε, έχετε το λόγο για έξι λεπτά.",94873,"Chairman","ΠΡΟΕΔΡΕΥΩΝ",74,"",74
"1838","
"," Με την ανοχή του Σώματος, θα ήθελα ένα δύο λεπτά ακόμα.",94874,""," ΝΙΚΟΛΑΟΣ ΣΥΡΜΑΛΕΝΙΟΣ",266,"",266
"1839"," 
"," Εδώ δεν υπάρχουν. Δεν υπάρχει απόθεμα. Γνωρίζετε το θέμα. Προσπαθήστε να είστε σύντομος.",94875,"Chairman","ΠΡΟΕΔΡΕΥΩΝ",74,"",74
"1840","
"," Κύριε Υπουργέ, κύριοι συνάδελφοι, εκφράζω κατ’ αρχάς την ικανοποίησή μου που για δεύτερη φορά, μετά και τη δική μας επερώτηση πέρυσι το Φεβρουάριο, μιλάμε για τη νησιώτικη πολιτική. 
Παράλληλα, εκφράζω και τη φωνή της μεγάλης δυσαρέσκειας, αγανάκτησης και οργής που υπάρχει στις νησιώτικες κοινωνίες για τα αποτελέσματα των πολιτικών, που ιδιαίτερα τα τελευταία χρόνια και λόγω των μνημονίων, αντιμετωπίζουν τα νησιά μας. 
Ξεκινώντας, θέλω να πω πως συμφωνούμε και εμείς με το ότι η νησιωτική πολιτική δεν αναφέρεται μόνο στο Αιγαίο. Το Αιγαίο, βεβαίως, είναι το αρχιπέλαγος. Υπάρχουν, όμως, και τα Ιόνια νησιά αλλά και μια σειρά από άλλα νησιά στη χώρα μας, η οποία είναι κατ’ εξοχήν νησιωτική. Άρα, πρέπει να μιλάμε συνολικά για νησιωτική πολιτική. 
Όμως, κύριε Υπουργέ, θέλω να αναφερθώ στα αποτελέσματα της πολιτικής σας. Θα σας πω δύο, τρία χαρακτηριστικά παραδείγματα, τα οποία είναι αυτών των ημερών. 
Το ένα παράδειγμα, αφορά στο ακριτικό Καστελλόριζο όπου μόλις προχθές, αμέσως μετά την πανηγυρική παρουσία δύο Υπουργών, του κ. Αβραμόπουλου και του κ. Γεωργιάδη, στα Θεοφάνεια, πέθανε ένας άνθρωπος αβοήθητος επειδή δεν υπήρχαν υπηρεσίες υγείας να τον καλύψουν. 
Και ξέρετε πολύ καλά ότι πολλοί κάτοικοι από το Καστελλόριζο καταφεύγουν και στην Τουρκία, για να βρουν τη στοιχειώδη ιατρική κάλυψη και περίθαλψη. 
Ένα δεύτερο στοιχείο, είναι η αγωνία και η απομόνωση των ανθρώπων και στις δυτικές Κυκλάδες, που μέσα στις γιορτές προσπαθούσαν να πάνε στα νησιά τους ή να έρθουν από τα νησιά τους στον Πειραιά και δεν μπορούσαν να το κάνουν γιατί, όπως ξέρετε πολύ καλά, δεν υπήρχε πλοίο. Και είχαμε έρθει με τους φορείς και σας επισκεφθήκαμε στο γραφείο σας.
Ένα τρίτο στοιχείο, το οποίο είναι των ημερών, είναι το ότι θέλετε να καταργήσετε τη γραμμή Κύθηρα - Αντικύθηρα. Αύριο, μεθαύριο, αν δεν κάνω λάθος, με πρωτοβουλία και του Μητροπολίτη και των φορέων της περιοχής, διοργανώνεται μία μεγάλη συγκέντρωση διαμαρτυρίας, για να μην κοπεί αυτή η γραμμή. 
Και δεν είναι το κόστος, κύριε Υπουργέ, γιατί είπατε ότι είναι η ακριβότερη γραμμή. Δεν μετράμε το κόστος με αυτήν την έννοια. Μετρήσατε τις επιπτώσεις της ανάπτυξης γι’ αυτές τις περιοχές και τι ανάπτυξη θα μπορούσαν να έχουν, αν υπήρχε σταθερότητα σε μία τέτοια γραμμή; Ποιος έκανε αυτήν τη μελέτη, για να δει τις επιπτώσεις αυτές; 
Μέχρι σήμερα δεν εφαρμόστηκε κανένας θεσμός νησιωτικότητας. Και το Συμβούλιο Νησιωτικής Πολιτικής, για το οποίο μας είπατε ότι υπάρχουν αυτές οι καθυστερήσεις, πρέπει να σας θυμίσω ότι δεν θεσμοθετήθηκε πέρυσι μόνο στο νόμο του κ. Μουσουρούλη. Θεσμοθετήθηκε από τον «Καλλικράτη», από το 2010. Έχουμε φτάσει στο 2014 και ακόμη δεν υπάρχει Συμβούλιο Νησιωτικής Πολιτικής, δεν υπάρχει, βεβαίως, Ινστιτούτο Νησιωτικής Πολιτικής. Δεν υπάρχουν νησιωτικές πολιτικές και πολιτικές εφαρμογής της νησιωτικής ιδιαιτερότητας, παρά το γεγονός ότι αυτές οι πολιτικές έχουν θεσμοθετηθεί και από τις ευρωπαϊκές συνθήκες και από το ελληνικό Σύνταγμα. 
Η μόνη πολιτική η οποία υπάρχει, είναι ο μειωμένος ΦΠΑ στο Αιγαίο και οι φοροαπαλλαγές στους κατοίκους των μικρών νησιών, οι οποίες, όμως, καταργήθηκαν με τις μνημονιακές πολιτικές. 
Άρα, δεν υπάρχει νησιωτική πολιτική. 
Το ακτοπλοϊκό. Είμαστε η μόνη χώρα στην Ευρωπαϊκή Ένωση, κύριε Υπουργέ, όπου αποκλειστικά η ακτοπλοϊκή αγορά διεξάγεται μέσα από ιδιωτικές εταιρείες. Και είμαστε η μόνη χώρα που έχει τόσο ακριβά εισιτήρια. 
Η κατάσταση αυτή δεν μπορεί να συνεχιστεί. Είναι επιτακτική ανάγκη -και αυτή είναι η δική μας πρόταση- να συσταθεί άμεσα ένας δημόσιος κοινωνικός φορέας ακτοπλοΐας με συνεργασία του κράτους και της αυτοδιοίκησης, που θα αναλάβει και τον ανασχεδιασμό των ακτοπλοϊκών δρομολογίων αλλά και το συγκοινωνιακό έργο, σε πρώτη φάση κυρίως των γραμμών δημοσίου συμφέροντος. 
Από την πλευρά μας, βρισκόμαστε σε μία διαδικασία εξειδικευμένης επεξεργασίας για να καταθέσουμε ολοκληρωμένα αυτήν την πρόταση, την οποία σύντομα θα θέσουμε και σε δημόσια διαβούλευση. 
Η Δημοκρατική Αριστερά θέτει ερωτήματα, όπως εάν η Κυβέρνηση θα πάρει πρωτοβουλίες για να ανατρέψει το αναπτυξιακό πρότυπο κ.λπ.. Θέλω να πω ότι είναι σωστά τα ερωτήματα, συνάδελφοι της ΔΗΜΑΡ. Έχετε, όμως κι εσείς ευθύνη - όσο ήσασταν στην κυβέρνηση- διότι επιτρέψατε να κοπούν στοιχειώδεις υπηρεσίες, όπως οι ΔΟΥ, το ΙΚΑ και μία σειρά από άλλες υπηρεσίες. Και σήμερα ταλαιπωρούνται οι νησιώτες, γιατί δεν έχει βρεθεί ακόμη το υποκατάστατό τους,  οι ισοδύναμες εκείνες υπηρεσίες οι οποίες θα καλύψουν αυτά τα κενά. 
Θέλω να πω ότι η Κυβέρνηση, κατά την άποψή μας, όχι μόνο δεν θα πάρει πρωτοβουλίες αξιοποίησης πολιτικών νησιωτικότητας, όχι μόνο δεν θα αλλάξει το αναπτυξιακό μοντέλο αλλά θα βαθύνει περισσότερο την κρίση, την απομόνωση. Όπως είδατε, οι επιδοτήσεις ήδη κόβονται. Πάνω από 70 εκατομμύρια ευρώ.
Η ανεξέλεγκτη και άνιση ανάπτυξη σε βάρος των νησιωτικών κοινωνιών θα συνεχιστεί. Άλλωστε το τουριστικό μοντέλο το οποίο επαγγέλλεστε, είναι ένα μοντέλο το οποίο και στο χωροταξικό του τουρισμού -το οποίο πέρασε ως προεδρικό διάταγμα και όχι από τη Βουλή- αλλά και από τα άλλα νομοσχέδια των στρατηγικών επενδύσεων, αυτό που προκρίνουν είναι η τσιμεντοποίηση,  να χτιστούν όλες οι ακτές και τα νησιά μας ανεξάρτητα αν είναι περιοχή «Natura» ή όχι. Αυτό το μοντέλο θέλετε είτε του μαζικού τουρισμού του «all inclusive», που δεν αποφέρει τίποτα στις τοπικές κοινωνίες είτε ενός πολυτελούς τουρισμού, που δεν έχει καμμία σχέση με την αξιοποίηση των συγκριτικών πλεονεκτημάτων. 
Εμείς έχουμε ολοκληρωμένο σχέδιο νησιωτικής πολιτικής, το οποίο έχει να κάνει με τη βιώσιμη αειφόρο και ισόρροπη ανάπτυξη των νησιών μας. Έχει να κάνει με την ανάπτυξη του τουρισμού αλλά ταυτόχρονα και των άλλων μεγάλων παραγωγικών τομέων -ανάλογα με τα συγκριτικά πλεονεκτήματα- με έμφαση στην αγροτική οικονομία και το οργανικό δέσιμο τουρισμού-αγροτικής οικονομίας, έτσι ώστε να αναδειχθούν τα τοπικά προϊόντα για να υπάρξει μεγαλύτερη απασχόληση και όχι η εποχική απασχόληση που υπάρχει σήμερα και το χειμώνα φτάνει σε πολύ μεγάλα ποσοστά. 
Τέλος, για να μη μακρηγορήσω, θέλουμε να προτείνουμε, η Γραμματεία Νησιωτικής Πολιτικής να μη λειτουργεί αποσπασματικά αλλά ως συντονιστικό κέντρο όλων των επιμέρους πολιτικών και των άλλων Υπουργείων και υπηρεσιών που ασχολούνται με τις νησιωτικές πολιτικές. Ενδεχομένως να σκεφτείτε να φτιαχτούν και κάποιες υπηρεσίες στα άλλα Υπουργεία, που να ασχολούνται αποκλειστικά με τη νησιωτική πολιτική. 
Κλείνοντας, θέλω να προτείνω τη μετατροπή της Υποεπιτροπής Νησιωτικών Περιοχών της Βουλής σε μια θεσμοθετημένη μόνιμη επιτροπή και όχι απλώς γνωμοδοτική. Θα ήταν ένα θετικό βήμα για την ανάδειξη της νησιωτικής μας ιδιαιτερότητας και την εφαρμογή πολιτικών για τα νησιά μας. 
Σας ευχαριστώ.",94876,""," ΝΙΚΟΛΑΟΣ ΣΥΡΜΑΛΕΝΙΟΣ",266,"",266
"1841"," 
"," Αυτό αφορά τη Βουλή. 
Ο κ. Τριαντάφυλλος έχει το λόγο.",94877,"Chairman","ΠΡΟΕΔΡΕΥΩΝ",74,"",74
"1842"," 
"," Ευχαριστώ πολύ, κύριε Πρόεδρε. 
Κύριε Υπουργέ, κυρίες και κύριοι συνάδελφοι, είναι πραγματικά ευχάριστο, να έχουμε τη δυνατότητα στη Βουλή των Ελλήνων να συζητούμε ένα ζήτημα, το οποίο είναι πάρα πολύ σημαντικό. Και γι’ αυτόν το λόγο, νομίζω ότι αξίζουν συγχαρητήρια στην Κοινοβουλευτική Ομάδα της ΔΗΜΑΡ, που έθεσε το ζήτημα με έναν τρόπο σαφή και ο οποίος πραγματικά είναι δημιουργικός και καταθέτει προτάσεις. 
Θα ξεκινήσω από το εξής: Όταν μιλούμε για νησιωτική πολιτική, πρέπει να έχουμε στο μυαλό μας είτε είμαστε νησιώτες είτε προερχόμαστε από άλλα μέρη της Ελλάδας, ότι είναι στο επίκεντρό της η θάλασσα. Δηλαδή, στο επίκεντρό της είναι το θαλάσσιο περιβάλλον, είναι η χωροταξία. Είναι τα ζητήματα που έχουν να κάνουν με τη διαχείριση του νερού. Είναι τα ζητήματα που έχουν να κάνουν με τη ναυτιλία. Είναι τα ζητήματα που έχουν να κάνουν με το θαλάσσιο αλιευτικό τουρισμό. 
Είναι, όμως και αυτό το οποίο χαρακτηρίζει τα νησιά είτε ως γεωγραφικές είτε ως κοινωνικές οντότητες. Τι είναι; Είναι ουσιαστικά το ότι πρόκειται για μικρές κοινωνίες -ως επί το πλείστον-, για μικρές οικονομίες, που περιλαμβάνουν μικρές, κυρίως, επιχειρήσεις. Επομένως, αυτή η ιδιαιτερότητα των νησιών και της νησιωτικής πολιτικής κατ’ επέκταση, είναι κάτι που πρέπει να έχουμε στο μυαλό μας όταν συζητάμε για κάθε τύπο ανάπτυξης είτε αυτή αφορά την αναπτυξιακή στρατηγική –που σημαίνει μακροπρόθεσμη προοπτική ανάπτυξης στα νησιά μας και στο νησιωτικό χώρο- είτε αφορά τη δύσκολη οικονομική συγκυρία που βιώνει όλη η χώρα. 
Και ξεκινάω με αυτό. Θεωρώ ότι υπάρχει, πράγματι, μία πολύ μεγάλη δυσκολία στα δημόσια οικονομικά. Πραγματικά μέσα στον προηγούμενο χρόνο, τόσο επί υπουργίας κ. Μουσουρούλη όσο όμως και με τους γενικούς γραμματείς –μεταξύ αυτών ήταν και ο κ. Σπιλάνης-, κατορθώθηκε και είχαμε την εκπόνηση ενός αναπτυξιακού στρατηγικού σχεδίου, το οποίο δεν είναι καλό να το παίρνει πάνω του ένα μόνο κόμμα. 
Θεωρώ ότι, πραγματικά, ήταν ένα αντικείμενο πραγματικής διαβούλευσης όχι μόνο μέσα στη Βουλή, όχι μόνο μεταξύ όλων των κομμάτων του Κοινοβουλίου αλλά και μεταξύ των τοπικών φορέων κυρίως των  νησιωτικών κοινωνιών. Πραγματικά συμπληρώθηκε, διορθώθηκε, τροποποιήθηκε. Ήταν και είναι ένα σχέδιο που αφορά μια περίοδο μέχρι το 2020. Είναι ένα πραγματικά αναπτυξιακό στρατηγικό σχέδιο το οποίο εκτιμώ ότι με την αξιοποίηση των ευρωπαϊκών προγραμμάτων της νέας περιόδου, δηλαδή του νέου ΕΣΠΑ, του ΣΕΣ, μέχρι το 2020 μπορεί να αποδώσει απτά, πρακτικά αποτελέσματα στην καθημερινότητα των πολιτών. 
Πραγματικά είναι μεγάλη ευθύνη και της σημερινής ηγεσίας του Υπουργείου να προχωρήσει την υλοποίηση, την προετοιμασία, την εκπόνηση των καταλλήλων μελετών, ούτως ώστε να έχουμε τα αποτελέσματα αυτού του σχεδιασμού. 
Όταν όμως συζητούμε για την παρούσα συγκυρία πρέπει να έχουμε στο μυαλό μας ότι υπάρχουν πραγματικά προβλήματα στην ακτοπλοΐα, ότι υπάρχουν ζητήματα, τα οποία θίγουν στον πυρήνα της την εκδοχή του ευρωπαϊκού κεκτημένου  που έχει να κάνει με την ελευθερία στην κίνηση των πολιτών. Θίγουν στον πυρήνα τους, δηλαδή, το ζήτημα του να μπορεί ο νησιώτης να μετακινείται στον ηπειρωτικό κορμό της χώρας. Και αυτό είναι κάτι το οποίο πρέπει να το δούμε, ανεξάρτητα από την οικονομική συγκυρία αλλά λαμβάνοντας υπ’ όψιν και τις δυνατότητες που έχει το κράτος.
Έγινε μια σύσκεψη μεταξύ των Βουλευτών από τα νησιά του βορείου Αιγαίου και του Υπουργού Ναυτιλίας και Αιγαίου. Νομίζω ότι αυτή η σύσκεψη έβγαλε κάποιες συγκεκριμένες προτάσεις, που είναι πολύ σημαντικό να ακουστούν σ’ αυτήν τη συζήτηση σήμερα. 
Πρώτο ζήτημα, είναι το θέμα των άγονων γραμμών, το πώς δηλαδή θα  μπορέσουμε να αλλάξουμε τη φυσιογνωμία και από άγονες γραμμές, από γραμμές δηλαδή που εξυπηρετούν απλά και μόνο τη συγκοινωνιακή σύνδεση μικρών νησιών με μεγαλύτερα ή μικρών νησιών με το κέντρο, να πάμε σε γραμμές οι οποίες θα επιδοτούνται μεν αλλά θα παράγουν ανάπτυξη. Θα δημιουργούν δηλαδή αναπτυξιακή προοπτική για τους τόπους που συνδέουν. Αυτό είναι μια μεγάλη πρόκληση. Μπορούμε δηλαδή, να δημιουργήσουμε ακτοπλοϊκούς άξονες στο Αιγαίο –γιατί αυτό αφορά κυρίως- όπως δημιουργούνται οι οδικοί άξονες, ούτως ώστε να μπορέσουμε να λύσουμε με ένα τρόπο αναπτυξιακό σε επίπεδο προοπτικής το ζήτημα της οικονομίας, της εξωστρέφειας που χρειάζονται τα νησιά όχι μόνο για τον τουρισμό ή για την παραγωγή αλλά για την καθημερινή επιβίωση των πολιτών. 
Το δεύτερο ζήτημα, νομίζω ότι έγινε αποδεκτό από τον κύριο Υπουργό τότε. Είναι το ζήτημα των καυσίμων. Σήμερα, όπως γνωρίζετε όλοι μέσα στην Αίθουσα, το μεγαλύτερο κόστος της ακτοπλοϊκής σύνδεσης είναι τα καύσιμα. Περίπου το 60% του κόστους σύνδεσης, του κόστους δηλαδή του κάθε δρομολογίου, είναι τα καύσιμα. Πώς μπορούμε να αντιμετωπίσουμε αυτό το θέμα; 
Υπάρχουν δυο προοπτικές. Αφ’ ενός να μπορέσει να χρηματοδοτηθεί μέσα από ευρωπαϊκά προγράμματα ο εκσυγχρονισμός των μηχανών, των καυστήρων των πλοίων και αφ’ ετέρου να μπορέσουμε να έχουμε μετατροπή των καυσίμων σε αέριο. Είναι μακροπρόθεσμο όμως υπάρχουν προηγούμενα παραδείγματα τουλάχιστον στη Βόρεια Ευρώπη, όπως μπορεί να ενημερώσει τη Βουλή και ο κύριος Υπουργός. 
Το τρίτο ζήτημα είναι ο συνδυασμός μεταφορών. Δηλαδή, να  μπορέσουμε να αξιοποιήσουμε όλα τα δυνατά μέσα, αεροπλάνα και καράβια, ούτως ώστε να πετύχουμε το καλύτερο δυνατό αποτέλεσμα σε επίπεδο μεταφορών. 
Το τελευταίο σημείο στην συγκεκριμένη κατεύθυνση, είναι να μπορέσουμε να αξιοποιήσουμε στο πλαίσιο και του στρατηγικού σχεδιασμού μας το επόμενο ευρωπαϊκό πρόγραμμα, ούτως ώστε να έχουμε κατασκευή νέων πλοίων με προγράμματα σύμπραξης δημοσίου και ιδιωτικού τομέα.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Κύριε Πρόεδρε, θα ήθελα την ανοχή σας για δυο λεπτά ακόμα.
Μόνο μ’ αυτόν τον τρόπο μπορούμε να αντιμετωπίσουμε μακροπρόθεσμα μια κρίση στην ακτοπλοΐα, η οποία οφείλεται αφ’ ενός στον περιορισμό των δημοσίων δαπανών καθώς και στη μείωση της δυνατότητας των πολιτών να μετακινούνται, αφ’ ετέρου στην αύξηση της τιμής των καυσίμων. Μόνο με έναν τρόπο τέτοιο μπορούμε να αντιμετωπίσουμε τα προβλήματα που βιώνουν οι κάτοικοι του βορείου Αιγαίου τόσο στη Χίο, στη Μυτιλήνη ή στη Σάμο. 
Πρέπει να θέσουμε επί τάπητος επιτέλους το ζήτημα της αξιοπιστίας των ακτοπλοϊκών εταιρειών. Δεν είναι δυνατόν μια εταιρεία, παραδείγματος χάριν στα Ψαρά, να παίρνει το συμβόλαιο και να εκτελεί όποτε αυτή θέλει αλλάζοντας την παραμονή το δρομολόγιο, με αποτέλεσμα βεβαίως να μην εξυπηρετείται καθόλου η ανάπτυξη των μικρών νησιών αλλά μόνο το κέρδος της συγκεκριμένης επιχείρησης. Να τεθεί επί τάπητος το θέμα της αξιοπιστίας και να ληφθούν τα κατάλληλα μέτρα.
Έρχομαι, τώρα, στα εσωτερικά του Υπουργείου. Είναι δεδομένο, κύριε Υπουργέ, ότι χρειάζεται εξορθολογισμός, Το είπατε πέντε φορές στην ομιλία σας. Ο εξορθολογισμός, όμως, θέλει και κατεύθυνση και νομίζω ότι η κατεύθυνση της διατήρησης των αρμοδιοτήτων της Γενικής Γραμματείας Αιγαίου και Νησιωτικής Πολιτικής, είναι απαραίτητη. 
Εάν χρειάζονται συγχωνεύσεις, αυτές πρέπει να λαμβάνουν υπ’ όψιν τα ζητήματα της περιφερειακής ανάπτυξης και της αποκέντρωσης των Υπουργείων, ούτως ώστε να έχουμε τη δυνατότητα, ναι μεν να υπάρχει ενιαίο κέντρο διαχείρισης των χρηματοδοτήσεων αλλά αυτό δεν είναι ανάγκη να υπάρχει στον Πειραιά, μπορεί να υπάρξει και στη Μυτιλήνη, ούτως ώστε να μπορεί να διαδραματίζει ένα ρόλο και σε επίπεδο τοπικής κοινωνίας. 
Θα ήθελα να κλείσω -έχοντας πολλά να πω αλλά πρέπει να κλείσω γιατί είναι περιορισμένος ο χρόνος μας- λέγοντας το εξής: Στις νησιωτικές περιοχές προκειμένου να μπορέσουμε να μιλήσουμε για αναπτυξιακή νησιωτική πολιτική, θα πρέπει να λάβουμε υπ’ όψιν το εξής, ότι θα πρέπει να συγκεράσουμε κάθε φορά την προστασία του περιβάλλοντος και του πολιτισμού και των οικισμών των παραδοσιακών, από τη μία μεριά, αλλά και τη δυνατότητα να απλοποιήσουμε τις επενδύσεις, τη δυνατότητα δηλαδή να μην υπάρχει ανάσχεση στις επενδύσεις με τέτοιο τρόπο που καθίστανται αυτές ασύμφορες και τελικά δεν γίνονται ποτέ. Να μπορέσουμε να αξιοποιήσουμε τους φυσικούς μας κόλπους, ούτως ώστε να δημιουργήσουμε για πρώτη φορά σε μία νησιωτική περιοχή -όπως είναι η χώρα μας- αγκυροβόλια. Να έχουμε τη δυνατότητα, δηλαδή, να αξιοποιήσουμε τις παραλίες, τους φυσικούς μας κόλπους, με ένα σύγχρονο πλαίσιο, με αγκυροβόλια τα οποία θα προσεγγίσουν υψηλού επιπέδου τουρίστες και θα αναπτύξουν μικρομεσαίες επιχειρήσεις που θα κερδίζουν προς όφελος των τοπικών κοινωνιών. Να αξιοποιήσουμε τη δυνατότητα που μας δίνει πλέον η Ευρωπαϊκή Ένωση μετά από δύο χρόνια πιλοτικού προγράμματος…",94878,""," ΚΩΝΣΤΑΝΤΙΝΟΣ ΤΡΙΑΝΤΑΦΥΛΛΟΣ",276,"",276
"1843","
"," Παρακαλώ ολοκληρώνετε, κύριε συνάδελφε.",94879,"Chairman","ΠΡΟΕΔΡΕΥΩΝ",74,"",74
"1844","
"," Ευχαριστώ πολύ, κύριε Πρόεδρε.
Τη δυνατότητα που μας δίνει μετά από τρία χρόνια πιλοτικού προγράμματος της έκδοσης βίζας στα νησιά μας, στα λιμάνια, να το περάσουμε, μετά την αναθεώρηση του Κώδικα Θεωρήσεων της Ευρωπαϊκής Ένωσης, σε ένα μόνιμο μηχανισμό, ούτως ώστε να προσελκύσουμε ακόμα περισσότερους τουρίστες. 
Με αυτό ξαναέρχομαι στη μεγάλη σημασία της συγκοινωνιακής σύνδεσης και κάνω αναφορά, κλείνοντας, στον αείμνηστο γιατρό, το Δήμαρχο της Τήλου. 
Εκεί, στην άκρη του Αιγαίου, κύριε Υπουργέ, υπάρχει ένα νησάκι, η Τήλος με έναν αυτοδιοικητικό που πραγματικά υπήρξε ιστορικό πρόσωπο όχι μόνο για το νησί αυτό, στον οποίο η Βουλή πρέπει να αποτίει τιμή κάθε φορά που μιλάει για νησιωτική πολιτική. Ένας άνθρωπος που πραγματικά υπήρξε παράδειγμα και υπόδειγμα για όλους μας, ο οποίος έφτιαξε το θαύμα της Τήλου, ένα θαύμα ενός τόπου καταδικασμένου στο τέλος της δεκαετίας του ’80 αλλά που σήμερα έχει περίπου χίλιους κατοίκους. Αυτό το θαύμα της Τήλου εμείς πρέπει να το κάνουμε θαύμα για κάθε νησί της Ελλάδας, να το περάσουμε παραπέρα και να το δυναμώσουμε.
Σας ευχαριστώ πολύ.",94880,""," ΚΩΝΣΤΑΝΤΙΝΟΣ ΤΡΙΑΝΤΑΦΥΛΛΟΣ",276,"",276
"1845","
"," Ευχαριστούμε, κύριε Τριαντάφυλλε. 
Ο κ. Μαριάς έχει το λόγο. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, κύριε Υπουργέ, κύριοι Βουλευτές, το θέμα που συζητούμε είναι πάρα πολύ σημαντικό και αφορά την εφαρμογή της νησιωτικής πολιτικής. Για να μιλήσουμε, όμως, για εφαρμογή της νησιωτικής πολιτικής, πρέπει να υπάρχει νησιωτική πολιτική. Αυτή είναι η πρώτη παρατήρηση την οποία κάνουμε.
Από αυτό το Βήμα, οι Ανεξάρτητοι Έλληνες έχουν μεταφέρει την αγωνία των κατοίκων των νησιών για το τι μέλλει γενέσθαι. Αυτήν τη στιγμή η κατάσταση την οποία βιώνουν -και βιώνουμε και εμείς που είμαστε Βουλευτές σε περιοχές, σε νησιά- είναι πραγματικά δραματική. 
Θα σας μιλήσω με στοιχεία. Σε σημερινό δημοσίευμα της εφημερίδας «Η ΝΑΥΤΕΜΠΟΡΙΚΗ» στη σελίδα 9 για την ανεργία αναφέρεται ότι, από τον Οκτώβριο του 2012 μέχρι τον Οκτώβριο του 2013, το συνολικό ποσοστό ανεργίας πριν ένα χρόνο ήταν 26,1%, σήμερα είναι 27,8% -για τον Οκτώβριο του 2013 μιλώ- με στοιχεία «καταγεγραμμένη ανεργία». Η διαφορά δηλαδή είναι 1,7%. 
Προσέξτε τώρα τι ισχύει για τα νησιά του Αιγαίου, Η ανεργία ήταν 17,6% και έχει φτάσει 26,3%, δηλαδή, εκεί η αύξηση της ανεργίας είναι 8,7%, οκτώ φορές περισσότερη από το μέσο όρο. Για την Κρήτη, από 24,5% πήγε 26,7%, ποσοστό διαφοράς 2,2%, διπλάσιο ουσιαστικά από το μέσο όρο της χώρας. 
Αυτή είναι η κατάσταση την οποία βιώνουμε, μια κατάσταση, όπου το μνημόνιο έχει επιφέρει περιορισμό των δαπανών, περιορισμό των δημοσίων δαπανών για την υγεία, για την παιδεία, για τις υποδομές και ανοίγει το δρόμο ταυτόχρονα για τις ιδιωτικοποιήσεις, ουσιαστικά το ξεπούλημα της δημόσιας περιουσίας, που είτε αφορά στην παραχώρηση λιμανιών για πάρα πολλά χρόνια είτε αφορά στην παραχώρηση των περιφερειακών αεροδρομίων και ταυτόχρονα δεν υπάρχει ρήτρα εθνικής ασφάλειας, όπως είπαμε, γιατί γίνεται πλέον μια τουρκοποίηση πολλών νησιών σε επίπεδο λιμανιών και κυρίως μαρίνας, όπου τουρκικά συμφέροντα αγοράζουν ή αξιοποιούν ή παίρνουν για παραχώρηση για πολύ μεγάλο χρονικό διάστημα τις μαρίνες.
Το πρόβλημα, επίσης, με τις συγκοινωνίες καταδείχτηκε και από άλλους συναδέλφους. Δεν υπάρχουν πραγματικές συγκοινωνίες που να συνδέσουν τα μικρά νησιά και φυσικά γίνεται αποψίλωση και σε επίπεδο υπηρεσιών. Ακόμη και οι ΔΟΥ έχουν φύγει από πάρα πολλά μικρά νησιά. Αυτό βέβαια συμβαίνει και σε μεγαλύτερα νησιά, όπως είναι η Κρήτη, που έχουν περιοριστεί και οι ΔΟΥ. 
Κύριε Υπουργέ, θέλω εδώ την προσοχή σας, για να σας μεταφέρω μια καταγγελία που υπάρχει από χθες στην εφημερίδα «ΝΕΑ ΚΡΗΤΗ» και έχει αναστατώσει όλη την Κρήτη -και σας κατέθεσα και μια αναφορά, κύριε Υπουργέ, χθες- που αφορά την καταστροφή του χημικού οπλοστασίου της Συρίας σε διεθνή ύδατα πλησίον της Κρήτης. Σύμφωνα, λοιπόν, με τις πληροφορίες που υπάρχουν, έχει ξεκινήσει μια διαδικασία για την καταστροφή του χημικού οπλοστασίου της Συρίας, το οποίο μεταφέρουν τώρα συνοδεία πολεμικών πλοίων. Έχει την ευθύνη για τη λειτουργία αυτή και ο ΟΗΕ και το Πολεμικό Ναυτικό των Ηνωμένων Πολιτειών. Δεν γνωρίζουμε ακριβώς ποια είναι τα τοξικά απόβλητα αλλά σίγουρα εμπεριέχουν το άκρως επικίνδυνο τοξικό αέριο σαρίν και το αέριο της Κωστάντζας. Η Νορβηγία, το Βέλγιο και η Αλβανία, δεν δέχτηκαν να γίνει πόντιση των επικίνδυνων αυτών υλικών και υπάρχει απόφαση να ποντισθούν μεταξύ Κρήτης και Ιταλίας σε διεθνή ύδατα. Αυτό θα δημιουργήσει καταστροφικές συνέπειες. 
Κύριε Υπουργέ, θέλουμε άμεσα να δείτε το ζήτημα αυτό, να υπάρξει διεθνής κινητοποίηση. Είναι κάτι που έχει αναστατώσει ολόκληρη την Κρήτη. Όλοι οι φορείς πλέον είναι στο πόδι, διότι δεν πρέπει να επιτρέψουμε αυτήν την οικολογική καταστροφή που θα γίνει, καταστροφή βεβαίως που θα διαλύσει και την αλιεία και το περιβάλλον και φυσικά θα πλήξει τον τουρισμό.
Θέμα, επίσης, σημαντικό σε σχέση με τη νησιωτική πολιτική, είναι και η αποκατάσταση και η ρύθμιση των θεμάτων που αφορούν στην ΑΟΖ. Μας κάνει εντύπωση και το καταγγέλλουμε, πάλι ένα δημοσίευμα της εφημερίδας «ΝΕΑ ΚΡΗΤΗ», διότι το σημείο 13 στο χάρτη της νορβηγικής εταιρείας PGS διακόσια χιλιόμετρα νότια του κοιτάσματος της Παλαιόχωρας έχει εξαφανιστεί και δεν αναφέρετε κανείς σε αυτό. Ίδια αποσιώπηση υπάρχει για τη λεκάνη του Ηροδότου νότια της Ιεράπετρας. Θέλουμε  μια απάντηση στα ζητήματα αυτά, γιατί αντιλαμβανόμαστε ότι εδώ υπάρχει συγκεκριμένη εμπλοκή σε σχέση με τη ρύθμιση της ΑΟΖ στη μια περίπτωση με την Ιταλία, στην άλλη περίπτωση ενδεχόμενα με την Αίγυπτο.
Επομένως, όταν μιλάμε για νησιωτική πολιτική πρέπει να έχουμε επενδύσεις στον τουρισμό, στον πολιτισμό, στον πρωτογενή τομέα, διότι πρέπει να συνδυάσουμε και τον πρωτογενή τομέα με τον τουρισμό. Αλλά πώς θα έχουμε ανάπτυξη στον πρωτογενή τομέα την ώρα πλέον που έχετε βάλει στους αγρότες βιβλία εσόδων - εσόδων για το ελάχιστο ποσό άνω των 10.000 ευρώ και έχετε δημιουργήσει τεράστια αναστάτωση; Πώς θα προχωρήσουμε χωρίς υποδομές; Πώς θα προχωρήσουμε χωρίς επενδυτικά εργαλεία, που δεν είναι μόνο το ΕΣΠΑ, είναι και οι τράπεζες, σε μια φάση που έχουμε το τεράστιο σκάνδαλο της υπόθεσης του Ταχυδρομικού Ταμιευτηρίου; 
Θέλουμε να επισημάνουμε εν προκειμένω ότι οι πολιτικές ευθύνες του κ. Στουρνάρα είναι τεράστιες, αφού κρατά ακόμη στη θέση της, στο Ταμείο Χρηματοπιστωτικής Σταθερότητας και δεν αποπέμπει εδώ και τώρα την παχυλά αμειβόμενη και ταυτόχρονα εμπλεκόμενη στην υπόθεση του Ταχυδρομικού Ταμιευτηρίου, Διευθύνουσα Σύμβουλο του ΤΧΣ, κ. Αναστασία Σακελλαρίου, κατά της οποίας έχει ασκηθεί ποινική δίωξη σε βαθμό κακουργήματος για την παραπάνω υπόθεση. 
Ταυτόχρονα, πρέπει να διενεργηθεί άμεσα διαχειριστικός έλεγχος για τα θαλασσοδάνεια που έχουν χορηγήσει οι συστημικές τράπεζες, οι οποίες έχουν ανακεφαλαιοποιηθεί με χρήματα των Ελλήνων φορολογουμένων και βρίσκονται υπό τον έλεγχο του ΤΧΣ.
Αυτή είναι η πραγματικότητα, κυρίες και κύριοι συνάδελφοι, την οποία αντιμετωπίζουμε σήμερα και σε κεντρικό, αλλά και σε νησιωτικό επίπεδο.
Προτάσεις που κάναμε αφορούν στη μείωση του ειδικού φόρου κατανάλωσης στα καύσιμα στις νησιωτικές περιοχές, στην ενίσχυση της κοινωνικής οικονομίας, διότι το στοιχείο της νησιωτικότητας έχει στοιχεία τοπικότητας, εγγύτητας, επικουρικότητας, που σημαίνει μία άλλη ανάπτυξη που πρέπει να κάνουμε, μία ανάπτυξη που θα στηριχθεί και στην κοινωνική οικονομία και στις μικρές επιχειρήσεις και στη συμμετοχή των ίδιων των πολιτών, οι οποίοι θα μπορέσουν να αναβαθμίσουν πραγματικά τη λειτουργία της κοινωνίας και της οικονομίας. 
Έτσι, μέσα από τη διαφορετική αντιμετώπιση, δεν θα έχουμε μόνο ανάπτυξη οικονομική, ήπιου τύπου, διαφορετική, αλλά θα στηριχθεί και η ίδια η ανάπτυξη της δημοκρατίας και της συμμετοχής σε επίπεδο νησιωτικότητας. Όμως αυτό σημαίνει ενίσχυση της νησιωτικής επιχειρηματικότητας, σημαίνει ειδικά προγράμματα, σημαίνει αξιοποίηση του ΕΣΠΑ, σημαίνει μία στρατηγική άλλου τύπου, η οποία πραγματικά θα στηρίζεται στη συμμετοχή των ίδιων των πολιτών. 
Θεωρούμε, λοιπόν, σημαντική την πρωτοβουλία που έφερε, τη συζήτηση αυτή, από πλευράς της η ΔΗΜΑΡ. Εμείς, με τις δικές μας παρεμβάσεις και προτάσεις πιστεύουμε ότι μπορούμε να συμβάλλουμε στη διαμόρφωση μίας στρατηγικής, η οποία και είναι επιταγή του Συντάγματος σύμφωνα με το άρθρο 101 για τη νησιωτική πολιτική και είναι επιταγή της ίδιας της Ευρωπαϊκής Ένωσης, μετά από παρέμβαση της Ελλάδας για να περάσει η ρήτρα της νησιωτικότητας. 
Χρειάζεται, κυρίες και κύριοι συνάδελφοι, η αξιοποίηση των Υπηρεσιών Γενικού Οικονομικού Συμφέροντος που προβλέπει η ίδια η Συνθήκη της Λισσαβόνας, ειδικότερα στα θέματα της νησιωτικής πολιτικής. Διότι εκεί χρειάζεται η παρέμβαση του κράτους: στα θέματα των υποδομών, των συγκοινωνιών, των επικοινωνιών, στα θέματα των άγονων γραμμών. 
Αυτή είναι μία άλλη αντίληψη η οποία, κατά την άποψή μας, δεν μπορεί να προωθηθεί όσο έχουμε την ασφυκτική πίεση του μνημονίου και όσο έχουμε την παρέμβαση της τρόικας.",94881,"Chairman","ΠΡΟΕΔΡΕΥΩΝ",74,"",74
"1846"," 
"," Ολοκληρώστε παρακαλώ, κύριε συνάδελφε. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Τελειώνω, κύριε Πρόεδρε. 
Στη βάση αυτή παρεμβαίνουμε στη συζήτηση αυτή με τη συμβολή μας. 
Κύριε Υπουργέ, για άλλη μία φορά, κλείνοντας, σας ζητώ να δείτε το επικίνδυνο ζήτημα της πόντισης των χημικών όπλων της Συρίας σε περιοχή έξω από τη δυτική Κρήτη. 
Σας ευχαριστώ.",94882,"Chairman","ΠΡΟΕΔΡΕΥΩΝ",74,"",74
"1847"," 
"," Ευχαριστούμε κι εμείς.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, είκοσι εννέα μαθητές και μαθήτριες και δύο εκπαιδευτικοί-συνοδοί από το Δημοτικό Σχολείο Κάτω Καστριτσίου Αχαΐας.  
Η Βουλή τούς καλωσορίζει. 
(Χειροκροτήματα απ’ όλες τις πτέρυγες της Βουλής)
Το λόγο έχει ο Κοινοβουλευτικός Εκπρόσωπος της Χρυσής Αυγής, κ. Νικόλαος Κούζηλος για έξι λεπτά.",94883,"Chairman","ΠΡΟΕΔΡΕΥΩΝ",74,"",74
"1848","
"," Ευχαριστώ πολύ, κύριε Πρόεδρε.
Κυρίες και κύριοι Βουλευτές, η θάλασσα είναι για τη χώρα μας ένα μέσο ανάπτυξης. Διαθέτουμε ναυτοσύνη, διαθέτουμε ναυτική παράδοση. Ένα σοβαρό νησιωτικό κράτος οφείλει να στηρίζει τα νησιά του. Η Ελλάδα διαθέτει την ιδιαιτερότητα να έχει χιλιάδες νησιά και το κράτος θα πρέπει να μεριμνά ώστε να λύνει καθημερινά προβλήματα του νησιώτη. 
Η Κυβέρνηση αντί να τα λύνει, τα αυξάνει. Μειώθηκαν οι ακτοπλοϊκές προσεγγίσεις σε όλα τα νησιά. Καταργήσατε ΔΟΥ, ειρηνοδικεία, υποστελεχώνετε σχολεία και νοσοκομεία. Υπάρχει υψηλή φορολογία και υψηλός ΦΠΑ, με αποτέλεσμα οι κάτοικοι να αισθάνονται, ειδικά στα μικρά νησιά, απομονωμένοι. Φυσικά, οι τούρκικες τράπεζες στα Δωδεκάνησα κάνουν πάρτι. 
Βασικά προβλήματα του Έλληνα νησιώτη είναι η ανεργία, η υγεία, η ακτοπλοϊκή σύνδεση, τα ελάχιστα έργα υποδομών, το χαμηλό επίπεδο της χρήσης νέων τεχνολογιών, η ανύπαρκτη διαχείριση υδάτων, η χαμηλού επιπέδου κοινωνική πολιτική. Βασική θέση του Λαϊκού Συνδέσμου - Χρυσή Αυγή είναι η αυτάρκεια.",94884,""," ΝΙΚΟΛΑΟΣ ΚΟΥΖΗΛΟΣ",133,"",133
"1849"," 
"," Κύριε συνάδελφε, σε ποιον τα λέτε αυτά; Δεν υπάρχει Κυβέρνηση εδώ. Κάνετε κριτική σε μη Κυβέρνηση. 
Κύριε Πρόεδρε, να διακόψετε τη συνεδρίαση  μέχρι να προσέλθει ο Υπουργός.",94885,""," ΑΝΔΡΕΑΣ ΛΟΒΕΡΔΟΣ",162,"",162
"1850","
"," Συγγνώμη, κύριε Λοβέρδο, θα το δούμε μήπως υπήρξε κάποια ανάγκη για ολιγόλεπτη απουσία.",94886,"Chairman","ΠΡΟΕΔΡΕΥΩΝ",74,"",74
"1851"," 
"," Να συνεχίσω, κύριε Πρόεδρε;",94887,""," ΝΙΚΟΛΑΟΣ ΚΟΥΖΗΛΟΣ",133,"",133
"1852"," 
"," Ναι, αν έχετε την καλοσύνη και εφόσον το θέλετε, συνεχίστε.",94888,"Chairman","ΠΡΟΕΔΡΕΥΩΝ",74,"",74
"1853"," 
"," Επαναλαμβάνω ότι βασική θέση του Λαϊκού Συνδέσμου-Χρυσή Αυγή είναι η αυτάρκεια. Θα πρέπει να δοθούν κίνητρα στην τοπική παραγωγή: γεωργία, κτηνοτροφία, τοπικά προϊόντα. Θα πρέπει να δοθεί έμφαση στα τοπικά ποιοτικά προϊόντα. Βασικός στόχος της αυτάρκειας είναι μακροπρόθεσμα να λυθεί το πρόβλημα της εντοπιότητας. Η παροχή κινήτρων στους νησιώτες να παραμείνουν στον τόπο τους και η εξασφάλιση των στοιχειωδών αγαθών τους χωρίς το καθημερινό άγχος της επιβίωσης συμβάλλει και στην αντιμετώπιση του δημογραφικού προβλήματος. 
Ο κάθε δήμος θα πρέπει να είναι το βασικό κύτταρο του πολιτειακού και διοικητικού μοντέλου. Ο δήμος θα πρέπει να αναπτύσσει την πολιτική, κοινωνική, οικονομική και πολιτιστική δράση. Οι καλλικρατικοί δήμοι το μόνο που κατάφεραν είναι να φέρουν περισσότερα προβλήματα στην καθημερινότητα του Έλληνα νησιώτη. Το κράτος και ο δήμος θα πρέπει να εξασφαλίζουν δωρεάν δημόσια παιδεία και υγεία, θα πρέπει να εξασφαλίζουν ακτοπλοϊκή σύνδεση με την ηπειρωτική χώρα. Η ακτοπλοϊκή σύνδεση είναι το μεγάλο στοίχημα που κάθε χρόνο χάνει η κάθε κυβέρνηση. Για άλλη μια χρονιά τα νησιά μας και ιδιαίτερα τα μικρά μας νησιά, αντιμετωπίζουν το πρόβλημα των μειωμένων προσεγγίσεων.
Η Κυβέρνηση διακηρύσσει σε όλους τους τόνους την αναγκαιότητα της νησιωτικής πολιτικής. Έχει ψηφίσει το ν. 4150/2013, αλλά δεν έχει ενεργοποιήσει ούτε το Συμβούλιο Νησιωτικής Πολιτικής ούτε το Ινστιτούτο. Στις 19 Σεπτεμβρίου 2013 καταθέσαμε ερώτηση στο Υπουργείο Ναυτιλίας και Αιγαίου, σχετικά με το Συμβούλιο Νησιωτικής Πολιτικής. Η απάντηση που πήραμε στις 25 Σεπτεμβρίου 2013 αναφέρεται ότι έχει συσταθεί το Συμβούλιο Νησιωτικής Πολιτικής σύμφωνα με το ν. 4150/2013 και εκκρεμεί η συγκρότησή του λόγω καθυστέρησης ορισμού εκπροσώπων από κάποιους φορείς. Τον Οκτώβριο του 2013 ανέλαβε Γενικός Γραμματέας Νησιωτικής Πολιτικής ο κ. Ζωίδης με τέσσερις μήνες καθυστέρηση. 
Σήμερα, έχουμε Ιανουάριο 2014 και το Συμβούλιο Νησιωτικής Πολιτικής παραμένει σε αδράνεια. Τα προβλήματα των νησιωτών παραμένουν. Η ανάπτυξη που τόσο πολύ διαφημίζει η Κυβέρνηση, δεν έρχεται. Ο ποιοτικός τουρισμός βρίσκεται σε βρεφικό στάδιο. Θαλάσσια πάρκα, καταδυτικά κέντρα και γενικά ο θαλάσσιος τουρισμός σκοντάφτουν συνεχώς σε νομοθετικά αντιαναπτυξιακά εμπόδια και γραφειοκρατία. Η γαλάζια ανάπτυξη για τα νησιά μας δεν έρχεται ούτε αυτή. Οι ανανεώσιμες πηγές ενέργειας δεν έχουν αναπτυχθεί, ώστε να επιτευχθεί η ενεργειακή «πράσινη» αυτάρκεια των νησιών μας. 
Τα νησιά μας αποτελούν μείζονα γεωπολιτικό παράγοντα και μπορούν με μία σοβαρή πολιτική ηγεσία να έχουν σημαντικό ρόλο στην ανάπτυξη της χώρας μας. 
Ευχαριστώ.",94889,""," ΝΙΚΟΛΑΟΣ ΚΟΥΖΗΛΟΣ",133,"",133
"1854"," 
"," Ευχαριστούμε και εμείς.
Το λόγο έχει ο κ. Κατσώτης, Κοινοβουλευτικός Εκπρόσωπος του Κομμουνιστικού Κόμματος Ελλάδας για έξι λεπτά.",94890,"Chairman","ΠΡΟΕΔΡΕΥΩΝ",74,"",74
"1855","
"," Ευχαριστώ, κύριε Πρόεδρε.
Υπάρχει ή δεν υπάρχει νησιωτική πολιτική; Υπάρχει. Είναι αυτή που ενισχύει τους εφοπλιστές, τους ξενοδόχους και άλλους επιχειρηματικούς ομίλους στους άλλους τομείς. Είναι η πολιτική που ενισχύει την όποια δράση τους, τους όποιους σχεδιασμούς τους. Αυτή η νησιωτική πολιτική γεννά για την πλειοψηφία των νησιωτών την ανεργία, τη φτώχεια, την υποτυπώδη υγεία, παιδεία, την έλλειψη γιατρών, εκπαιδευτικών, τους αποκλεισμούς από την υπόλοιπη Ελλάδα, την έλλειψη νερού, ενέργειας, εφοδιασμού πολλές φορές. Αυτά και πολλά άλλα συνθέτουν τα προβλήματα των κατοίκων των νησιών.
Η επερώτηση καλλιεργεί αυταπάτες. Κρύβει την αιτία των προβλημάτων που αντιμετωπίζουν οι κάτοικοι των νησιών. Ανάγει την αιτία στη λειτουργία του Συμβουλίου Νησιωτικής Πολιτικής και του Ινστιτούτου Νησιωτικής Πολιτικής για την έλλειψη δήθεν πρωτοβουλιών για την ανάπτυξη των νησιών, για τη μη αλλαγή του αναπτυξιακού προτύπου, για τη μη διαφοροποίηση των κρατικών πολιτικών. Δημιουργεί αυταπάτες για τη διέξοδο. Θεωρεί ότι αυτή μπορεί να γίνει με την εφαρμογή της πολιτικής της Ευρωπαϊκής Ένωσης, της Συνθήκης της Λισαβόνας, της Στρατηγικής «Ευρώπη 2020».
Μα, αυτήν ακριβώς την πολιτική εφαρμόζει και η σημερινή Κυβέρνηση, όπως και όλες οι προηγούμενες. Είναι μια πολιτική εχθρική για την πλειοψηφία του λαού μας, που υπηρετεί τις ανάγκες των μονοπωλίων, των επιχειρηματικών ομίλων, την κυριαρχία τους. Όσο τα μονοπώλια κάνουν κουμάντο, αυτά θα αποφασίζουν για το ποια ανάπτυξη θα υπάρχει, με κύριο βέβαια κριτήριο τα κέρδη τους. Στην ηπειρωτική και στη νησιωτική Ελλάδα οι επιχειρηματικοί όμιλοι θα επενδύουν εκεί που θα κερδίζουν γρήγορα και περισσότερα. 
Η επιχειρηματικότητα και η ευημερία δεν πάνε μαζί. Η στήριξη της επιχειρηματικότητας, της απρόσκοπτης κερδοφορίας τους υλοποιείται με τη νομοθετική θωράκιση όπως είναι η μείωση των μισθών, η κατάργηση του σταθερού χρόνου δουλειάς, η γενίκευση των ελαστικών μορφών δουλειάς, η νομοθετική θωράκιση της εργασιακής ζούγκλας. Αλήθεια, μήπως οι επιχειρηματίες του τουρισμού δεν είναι αυτοί που με τη δράση τους καταδικάζουν τους εργαζόμενους, ιδιαίτερα στα νησιά, να εργάζονται ατέλειωτες ώρες με μισθούς πείνας; 
Τι αποκαλύπτεται με την υπογραφή της συλλογικής σύμβασης των ξενοδοχοϋπαλλήλων; Χειροκροτεί ο Πρωθυπουργός και  η Υπουργός Τουρισμού. Χειροκροτούν και σημειώνουν την «επιτυχία» οι εκπρόσωποι των ξενοδόχων και μάλιστα οι μεγάλοι ξενοδόχοι. Για επιτυχία μιλά και η υποταγμένη στους ξενοδόχους ηγεσία της Ομοσπονδίας εργαζομένων στον τουρισμό. 
Για να γνωρίζουν οι εργαζόμενοι στον τουρισμό, που πολλοί είναι στα νησιά, η συλλογική σύμβαση εργασίας προβλέπει τη συνέχιση της μείωσης του 15% και για το 2014. Για το 2015 θα δοθεί -λέει- 1% αύξηση στους ήδη μειωμένους μισθούς κατά 150 ευρώ το μήνα, από το 2012. Επισημαίνουμε ότι το 2013 είχαμε 13 δισεκατομμύρια έσοδα από 10,4 δισεκατομμύρια το 2012. Και το 2014 η πρόβλεψη του ΣΕΤΕ είναι για πάνω από 14 δισεκατομμύρια.
 Το ετήσιο εισόδημα των εργαζομένων στον τουρισμό μειώθηκε από τη μείωση του επιδόματος ανεργίας, μειώθηκε από τη μείωση των συντάξεων και του εφάπαξ. Η αύξηση των ορίων ηλικίας για τη σύνταξη έχει σαν αποτέλεσμα αρκετοί εργαζόμενοι στον τουρισμό, και ιδιαίτερα στα νησιά, να είναι στα αζήτητα. 
Τα νέα παιδιά που κατοικούν στα νησιά δουλεύουν και αμείβονται σαν μαθητές, γιατί η Κυβέρνηση έχει γενικεύσει την πρακτική άσκηση, τη μαθητεία.
Οι όποιες επενδύσεις σε υποδομές, όπως δρόμοι, βιολογικοί καθαρισμοί κ.λπ., γίνονται για την εξυπηρέτηση των επιχειρηματικών ομίλων και δευτερευόντως για την ικανοποίηση των λαϊκών αναγκών. 
Στο ΤΑΙΠΕΔ έχουν ενταχθεί λιμάνια, αεροδρόμια, παραλίες και ό,τι άλλο μπορεί να αξιοποιηθεί από τους επιχειρηματικούς ομίλους για την κερδοφορία τους. Η ΔΗΜΑΡ στο τρίτο μνημόνιο πρόβαλε ένσταση μόνο για την ΕΥΔΑΠ. 
Με νομοθετική ρύθμιση προσαρμόζεται ο χωροταξικός σχεδιασμός στα επιχειρηματικά σχέδια. Δηλαδή, ό,τι σχέδιο υποβάλει ο επενδυτής θα αποτελεί μέρος του χωροταξικού σχεδιασμού. Την όποια ανάπτυξη τη σχεδιάζουν οι πολυεθνικές. Τα πάντα, όπως και η ζωή των κατοίκων των νησιών, υποτάσσονται σε αυτούς τους σχεδιασμούς. 
Η εγκατάλειψη της χάραξης της ΑΟΖ γίνεται πάλι στα πλαίσια της συνδιαχείρισης που επιδιώκουν οι μονοπωλιακοί όμιλοι. 
Δεν είναι τυχαίο ότι η μεγάλη πλειοψηφία των νέων σε αυτές τις περιοχές, που θα έπρεπε να είναι στα σχολειά, στα γυμνάσια, στα λύκεια, τα εγκαταλείπουν για να εργαστούν την τουριστική περίοδο, ώστε να τα βγάλει πέρα η οικογένεια, καθώς η δουλειά των γονιών για τέσσερις ή πέντε μήνες δεν επιτρέπει την επιβίωσή τους. 
Η καπιταλιστική ανάπτυξη, την οποία στηρίζει και η ΔΗΜΑΡ, δεν μπορεί παρά να είναι άναρχη, δεν μπορεί παρά να είναι η κύρια αιτία των προβλημάτων και των νησιωτών όπως και της πλειοψηφίας του λαού μας. 
Λέτε ότι μέσα στα πλαίσια της Ευρωπαϊκής Ένωσης –επικαλείστε μάλιστα το άρθρο 174 της Συνθήκης της Λισαβόνας- είναι η διέξοδος. Εκτός όλων των παραπάνω, να σημειώσουμε ότι από τις αρχές της περασμένης δεκαετίας και με πρόσχημα ότι θα έρθουν σύγχρονα, πολλά και ασφαλή πλοία, άρχισε σταδιακά η απελευθέρωση της ακτοπλοΐας, με βάση τον Κανονισμό 3577/1992 της Ευρωπαϊκής Ένωσης, που είναι η εφαρμογή της Συνθήκης του Μάαστριχτ στη θάλασσα. 
Η απελευθέρωση έφτασε σήμερα να κατοχυρώνει νομοθετικά τους εφοπλιστές, για να δρομολογούν και να αποδρομολογούν τα πλοία τους όποτε θέλουν, να έχουν εν πλω «σαπάκια» -όπως το «ΣΑΜΑΙΝΑ» που στις 26 Σεπτέμβρη του 2000 έπνιξε ογδόντα δύο ανθρώπους- να ναυτολογούν έναν ελάχιστο αριθμό πληρώματος που δεν μπορεί να ανταποκριθεί στις στοιχειώδεις ανάγκες του πλοίου, πόσω μάλλον σε κατάσταση κρίσης. 
Δεν είναι μόνο η ταλαιπωρία. Τα παραδείγματα είναι πάρα πολλά. Οι εφοπλιστές, πέρα από τα πανάκριβα εισιτήρια που έχουν επιβάλει αυξάνοντας κάθε τόσο τις τιμές, βγάζουν χρήμα και από τις επιδοτήσεις για τις λεγόμενες «άγονες γραμμές».         
Για τη δρομολογιακή περίοδο 2013 έως 31/10/2014, σύμφωνα με στοιχεία του Υπουργείου Ναυτιλίας, το ποσό που έχει καθοριστεί για είκοσι πέντε άγονες γραμμές είναι στο σύνολο 416.645 για κάθε δρομολόγιο.
Έτσι δεν είναι, κύριε Υπουργέ;",94891,""," ΧΡΗΣΤΟΣ ΚΑΤΣΩΤΗΣ",113,"",113
"1856","
"," Το κάθε δρομολόγιο είναι ξεχωριστό.",94892,""," ΜΙΛΤΙΑΔΗΣ ΒΑΡΒΙΤΣΙΩΤΗΣ",27,"",27
"1857","
"," Επιπρόσθετα, με βάση το ν.4150 για την ανασυγκρότηση του Υπουργείου Ναυτιλίας τα ακτοπλοϊκά πλοία έχουν υποστεί δραστική μείωση στην οργανική τους σύνθεση. Η σύνδεση των νησιών βρίσκεται στο έλεος των εφοπλιστών. Τα εισιτήρια αυξήθηκαν την τελευταία δεκαετία πάνω από 300%. Έχουμε δεκαπλασιασμό των επιδοτήσεων των ενενήντα ενός άγονων γραμμών από 12 εκατομμύρια το 2002 σε 125 εκατομμύρια ευρώ το 2012.
Και επειδή ο χρόνος τελειώνει –ευχαριστώ και τον Πρόεδρο για την ανοχή του- πρέπει να πούμε το εξής: Το πλαίσιο αιτημάτων που ήδη έχει κατατεθεί από τους φορείς των εργαζομένων -και άλλων- των νησιών στην Κυβέρνηση το 2012 δεν υλοποιείται. Γιατί; Διότι αυτό είναι κόντρα στα συμφέροντα των εφοπλιστών, των ξενοδόχων, των τραπεζιτών, των βιομηχάνων. Με βάση αυτό, οι κάτοικοι μιλούν για ενιαίο δημόσιο φορέα ακτοπλοϊκών και αεροπορικών συγκοινωνιών που θα λειτουργεί με κριτήριο την ικανοποίηση των σύγχρονων αναγκών των νησιών και όχι το κέρδος των εφοπλιστών. Απαιτούν πλοία σύγχρονα και ασφαλή, αξιοποιώντας και διευρύνοντας την ναυπηγοεπισκευαστική δραστηριότητα, που θα υπηρετεί πρώτα και κύρια τις κοινωνικές ανάγκες για θαλάσσιες και επίγειες μεταφορές, με διασφάλιση της δουλειάς των ναυτεργατών και βελτίωση της κατοχύρωσης των δικαιωμάτων τους. Μιλούν για απρόσκοπτη, τακτική ακτοπλοϊκή και αεροπορική σύνδεση των νησιών μας μεταξύ τους και με την ηπειρωτική Ελλάδα, για μείωση των ναύλων μεταφοράς επιβατών, οχημάτων και εμπορευμάτων, χωρίς η μείωση να μετακυλιστεί με επιδοτήσεις ή με άλλους τρόπους στον κρατικό προϋπολογισμό, για κατάργηση των φόρων στα αεροδρόμια και στα λιμάνια. Απαιτούν ειδικές τιμές για ευαίσθητες κοινωνικές ομάδες, όπως συνταξιούχους, πολύτεκνους, φοιτητές, φαντάρους και ΑΜΕΑ, βελτίωση των λιμενικών εγκαταστάσεων ορισμένων νησιών, με ευθύνη του κράτους, που σήμερα είναι σε απαράδεκτη κατάσταση. Απαιτούν να μην υπάρξει καμμιά παραχώρηση λιμανιών, αεροδρομίων, μαρίνων, νησιών, βραχονησίδων σε ιδιώτες. 
Όλα αυτά δεν μπορεί να τα υλοποιήσει η Κυβέρνηση.",94893,""," ΧΡΗΣΤΟΣ ΚΑΤΣΩΤΗΣ",113,"",113
"1858","
"," Παρακαλώ, ολοκληρώστε, κύριε συνάδελφε.",94894,"Chairman","ΠΡΟΕΔΡΕΥΩΝ",74,"",74
"1859","
"," Τελειώνοντας, κύριε Πρόεδρε, το ΚΚΕ καλεί τα λαϊκά στρώματα που κατοικούν στα νησιά να συμπορευθούν στον αγώνα για την άλλη μορφή οργάνωσης της οικονομίας, με τη δική τους εξουσία, για κοινωνικοποίηση των μονοπωλίων. Επιδιώκουν ο κεντρικός σχεδιασμός να αλλάξει πράγματι την κατάσταση και στα νησιά, όπως και σε όλη τη χώρα. Σε αυτόν το δρόμο ανάπτυξης μπορούν να αξιοποιηθούν τα όποια πλεονεκτήματα υπέρ του λαού για τη ζωή που δικαιούται. Η ισχυροποίηση του ΚΚΕ αποτελεί εγγύηση για ισχυρό αποκούμπι των εργαζομένων και του λαού, αποτελεί εγγύηση για ισχυρή λαϊκή αντιπολίτευση, αποτελεί εγγύηση για την ανασύνταξη του εργατικού-λαϊκού κινήματος, αποτελεί όρο για τις βαθιές ανατροπές και τη δημιουργία προϋποθέσεων οριστικής απαλλαγής από τη δικτατορία των μονοπωλίων.
Ευχαριστώ, κύριε Πρόεδρε.",94895,""," ΧΡΗΣΤΟΣ ΚΑΤΣΩΤΗΣ",113,"",113
"1860","
"," Ευχαριστούμε και εμείς.
Το λόγο έχει ο κ. Λοβέρδος και μετά κλείνουμε με την κ. Βούλτεψη.",94896,"Chairman","ΠΡΟΕΔΡΕΥΩΝ",74,"",74
"1861","
"," Ευχαριστώ, κύριε Πρόεδρε.
Κυρίες και κύριοι Βουλευτές, παίρνω πρώτη φορά το λόγο μετά τις εορτές γι’ αυτό θέλω να εκφράσω τις ευχές μου για το 2014, σε όλες και σε όλους, για μια καλή χρονιά με υγεία και καλά μυαλά! Είναι μια χρονιά η οποία μας έχει δώσει ήδη τα προμηνύματά της. Θα είναι μια χρονιά σκλήρυνσης της φτώχειας και μια χρονιά πολιτικών ανακατατάξεων και ρευστότητας που θα επιτείνει τη φτώχεια και τα προβλήματα. Γι’ αυτό και όσοι μπορούμε θα πρέπει να τα αποφύγουμε.
Εκφράζω επίσης, δι’ υμών, κύριε Υπουργέ, ευχές για επιτυχή διεκπεραίωση της ελληνικής προεδρίας με βάση τους στόχους που έχει ήδη θέσει και οι οποίοι είναι γνωστοί εδώ και καιρό.
Θέλω να θυμίσω σε όποιους ή όποιες από την Αίθουσα ήταν εδώ και το 2000-2001, που κάναμε την αναθεώρηση του Συντάγματος και όπου προβλέψαμε τη νησιωτική πολιτική, την ανάγκη διαμόρφωσης και εφαρμογής μιας προστατευτικής αναπτυξιακής πολιτικής. 
Έγινε κάποια αλλαγή βάσει αυτής της νομοθετικής αλλαγής; Καμμία. Ένας απλός συνταγματικός βερμπαλισμός που ακυρώθηκε στην πράξη, μία δημαγωγία διά του Συντάγματος που ακυρώθηκε στην πράξη. Απόδειξη η ίδια η επίκαιρη επερώτηση που κατατέθηκε και συζητείται σήμερα, η οποία είναι κατά τη δική μου γνώμη εξαιρετική. Παραπλήσια είναι και η γνώμη που έχει εκφραστεί για το περιεχόμενο αυτής της παρέμβασης από διάφορες πλευρές, σε διάφορα νησιά της χώρας και αναφέρω χαρακτηριστικά τη Ρόδο, για την οποία είχα πριν από λίγο την πληροφόρηση ότι έχει κάνει εξαιρετική εντύπωση αυτή η παρέμβαση. Ένα παράδειγμα πολύ χαρακτηριστικό και απλό: Δύο χρόνια είναι η Κυβέρνηση και Υπουργός Τουρισμού, κύριε Υπουργέ, δεν έχει επισκεφθεί ακόμη τη Ρόδο. Μου το εκφράζουν ως ιδιαίτερη ένδειξη έλλειψης ενδιαφέροντος σχετικά με την οικονομία των νησιών μας, που επηρεάζει την εθνική οικονομία.
Αναφέρομαι στη συνάδελφο κ. Κεφαλογιάννη, διότι έχω κάνει ειδική παρέμβαση έγκαιρα με επιστολή μου προς αυτήν, την οποία αγνόησε. Φαίνεται, κύριε Υπουργέ, αλαζονέψαμε, αλλά δεν είναι περίοδος αυτή που θα πρέπει να επιτρέπουμε στους εαυτούς μας να εκφράζουν τα εσωτερικά τους χαρακτηριστικά. Και επειδή έχω παρακολουθήσει τη συνάδελφο από τα πρώτα της βήματα, μένω εκεί και δεν ανεβάζω περισσότερο το θέμα. Μου το επέτρεπε αυτό, το να το ανεβάσω δηλαδή, μία παρέμβασή της ως ομιλούσα σε επίκαιρη επερώτηση της Νέας Δημοκρατίας, απευθυνόμενη στο δικό μας Υπουργό Τουρισμού πριν από δύο χρόνια, αλλά δεν το κάνω και σταματώ εδώ, διότι θυμάμαι τη συνάδελφο από τα πρώτα της βήματα και δεν θέλω να προχωρήσω. Και τα προσωπικά παίζουν ένα μικρό ρόλο στην πολιτική.
Τι είναι αυτό που θα έπρεπε να γίνει; Για να μην επαναλαμβάνω την επερώτηση, προσπαθώ να σταχυολογήσω ορισμένα βασικά: Πρώτον, πρέπει να εγγυηθούμε τη διατήρηση των μειωμένων συντελεστών στο ΦΠΑ, διότι υπάρχει μεγάλη ανησυχία στα νησιά επ’ αυτού.
Δεύτερον, πρέπει να εξασφαλίσουμε ένα ελάχιστο δημόσιο συγκοινωνιακό δίκτυο στα νησιά μας. 
Τρίτον, πρέπει να ενθαρρύνουμε την ενεργειακή επάρκεια των νησιών μέσω των εναλλακτικών μορφών ενέργειας. 
Τέταρτον, πρέπει να διασφαλίσουμε ένα μίνιμουμ λειτουργίας υπηρεσιών της δημόσιας διοίκησης εκεί.
Πέμπτον, πρέπει να εξασφαλιστούν –και αυτό δεν είναι δικό σας θέμα, είναι συνολικά της Κυβέρνησης και του αρμόδιου, αν υπήρχε, κυβερνητικού συμβουλίου- η εφαρμογή και η ενίσχυση της τηλεϊατρικής και τηλεκπαίδευσης στα νησιά.
Έκτον, εδώ θα κάνω μια πολύ ειδική και σοβαρή, κατά τη γνώμη μου, αναφορά στην Κρήτη. Πρέπει να ενθαρρυνθεί με κυβερνητικές παρεμβάσεις και θεσμικά αδάπανα μέτρα η πρωτογενής παραγωγή στα νησιά μας, όπου υπάρχει και ευκολία σε ό,τι αφορά την κατανάλωση λόγω του τουρισμού.
Αυτά έχουν ειπωθεί. Τίποτα απ’ αυτά που είπα δεν είναι που να μην έχει ειπωθεί από προηγούμενες παρεμβάσεις. Έχουν ειπωθεί μάλιστα και πολύ σοβαρότερα. Θέλω να κάνω, όμως, κύριε Υπουργέ, μία παρέμβαση. Ανέβηκα στο Βήμα γι’ αυτό που θα πω τώρα. Τι θα σας έλεγα, αν με ρωτούσατε ποιο είναι αυτό που θα έπρεπε να κάνετε σήμερα μόλις γυρίσετε στο γραφείο; Ποια είναι τα άμεσα μέτρα, δηλαδή, που δεν προϋποθέτουν δαπάνες και πρέπει να είναι, κατά τη γνώμη μου, στο καθηκοντολόγιό σας πρώτα; 
Είστε σε καλό δρόμο, πρώτον, σχετικά με την εκπαίδευση των ναυτικών δοκίμων. Εγώ επαινώ την απόφασή σας, που νομίζω ότι είναι πρόσφατη, να επιτρέψετε να γίνονται οι σπουδές σε σχολές του εξωτερικού με την ανάλογη διεκπεραίωση στο τέλος των σπουδών από το ελληνικό δημόσιο.
Προτείνω –και στη θέση σας θα το έκανα τώρα- επειδή είδα από το «ΠΡΩΤΟ ΘΕΜΑ» της Κυριακής το ενδιαφέρον που υπάρχει σε περίοδο ανεργίας, να καλύψουμε στη Σχολή Ναυτικών Δοκίμων το 1/3 των ανθρώπων που ζητούν να γίνουν μηχανικοί ή πλοίαρχοι. Θα επέτρεπα την ιδιωτική εκπαίδευση επιτόπου, τώρα, θέτοντας τα κριτήρια και τις προϋποθέσεις. Δεν είναι πανεπιστήμια, σχολές είναι. Θα το έκανα, αλλά θα το έκανα τώρα.
Δεύτερον, θα προσπαθούσα να διορθώσω το πρόβλημα που δημιουργήθηκε στον εφοπλισμό με την κατ’ αυτούς –είδα και την απάντησή σας, ότι εν μέρει το δέχεστε- αιφνιδιαστική διπλή φορολόγηση. Παρακολούθησα τι σας είπαν. Δεν ξέρω αν ήσασταν εκεί, αλλά είδα τι σας έστειλαν ως μήνυμα στην κοπή της πίτας τους.
Ξαφνικά μέτρα σε ένα περιβάλλον που η σταθερότητά του είναι η βασική προϋπόθεση για έναν τόσο νευραλγικό τομέα της οικονομίας, είναι προϋπόθεση άνευ της οποίας τίποτα δεν μπορεί να γίνει. 
Είδα από την απάντησή σας ότι εν μέρει δέχεστε την κριτική. Έτσι τουλάχιστον το κατάλαβα. Πρέπει επιθετικά να βγείτε και να πείτε ότι το περιβάλλον θα είναι σταθερό και δεν θα ξαναανατραπεί με μονομερείς ενέργειες.
Το τρίτο και πιο βασικό είναι το εξής: Η ελληνική οικονομία -και το λέω σε αυτή τη Βουλή επί χρόνια- ως βασικό αναπτυξιακό εμπόδιο έχει τη γραφειοκρατία. Στον τομέα σας τα παραδείγματα της γραφειοκρατίας που παρακάμπτονται με απλές αποφάσεις, χωρίς την παραμικρή δαπάνη, είναι πολλά. 
Θα δώσω το κορυφαίο παράδειγμα. Και για να μη νομίσετε ότι είναι το μόνο, θα σας δώσω και ορισμένα ακόμη με τίτλους: 
Πλωτές μαρίνες -μία παρέμβαση με πολύ σοβαρή επιρροή στα έσοδα από τον τουρισμό- μπορούν να στηθούν γιατί είναι ελαφρές κατασκευές, χωρίς να προσβάλλουν το περιβάλλον, σχεδόν παντού. Είναι φοβερό ότι το καλοκαίρι σε όλη την Κρήτη μου έλεγαν ότι πρέπει να παρέμβουν επτά υπηρεσίες -τις είδα κι απ’ τον νόμο- από τις οποίες καμμία δεν γνωρίζει ποια πρέπει να είναι η τελική. Υπάρχουν διχογνωμίες ανάμεσα στις υπηρεσίες για τα μέτρα από την ακτή που πρέπει να είναι η πλωτή μαρίνα. Τρίχες κατσαρές, κύριε Υπουργέ! Της πλάκας πράγματα, όταν έχουμε κρίση! Της πλάκας πράγματα! 
Έχω ρωτήσει σε Υπουργικό Συμβούλιο τον Υπουργό Τουρισμού πόσες μαρίνες έκανε η χώρα επί της διακυβέρνησης Παπανδρέου-Παπαδήμου. Μου είχε πει μία. Θυμάμαι τι λέγατε για τις μαρίνες όταν ήσασταν Αντιπολίτευση στην κυβέρνηση του Σημίτη. Πέρασαν και δύο χρόνια με εσάς και τα ίδια πράγματα! Δηλαδή, είναι οι Έλληνες πολιτικοί ατζέντηδες του Μαυροβουνίου, της Κροατίας ή της Τουρκίας; Δεν είναι.",94897,""," ΑΝΔΡΕΑΣ ΛΟΒΕΡΔΟΣ",162,"",162
"1862","
"," Παρακαλώ, ολοκληρώστε, κύριε Λοβέρδο.",94898,"Chairman","ΠΡΟΕΔΡΕΥΩΝ",74,"",74
"1863","
"," Τελειώνω, κύριε Πρόεδρε.
Η αγκύλωση, όμως, αυτή είναι πραγματική, είναι κοστοβόρα, είναι αντιαναπτυξιακή και την κοιτάτε όλοι σας σαν να είστε πανευτυχείς. Και είναι το μόνο παράδειγμα; 
Θα σας δώσω ένα παράδειγμα που αφορά τις ιχθυοκαλλιέργειες, μια πολύ δυναμική ελληνική επιχειρηματική δραστηριότητα που είναι σε κάμψη. Όπου υπάρχει πρόταση για νέα καλλιέργεια και κοντά υπάρχει αεροδρόμιο, υπάρχει από το κοινοτικό δίκαιο, από το ενωσιακό δίκαιο, η προϋπόθεση να υπάρχει μελέτη ότι τα πουλιά δεν θα ενοχλούν παραπλήσιο αεροδρόμιο. Υπάρχουν οι μελέτες, εκπονούνται, και δεν είναι προσδιορισμένος ο φορέας που θα τις εγκρίνει. Υπάρχει η επένδυση που είναι δώδεκα μήνες στον αέρα γι’ αυτό. 
Καλά, κοιμάστε; Κοιμάται το ελληνικό πολιτικό σύστημα; Δεν αναφέρομαι σε εσάς. Είστε κι εσείς, βέβαια, αλλά δεν είστε μόνος σας συναρμόδιος επ’ αυτών όλων των θεμάτων. Είναι δυνατόν επί δεκατέσσερα χρόνια να μην έχουμε ένα σοβαρό ενδοκυβερνητικό συμβούλιο με επικεφαλής τον Πρωθυπουργό -τον εκάστοτε πρωθυπουργό, γιατί όπου δεν υπάρχει Πρωθυπουργός, τα συμβούλια αυτά δεν δουλεύουν- που να διεκπεραιώνει με ταχύτητα ολυμπιακών αγώνων αυτά τα πράγματα; Κι όμως δεν υπάρχει. Κι αναρωτιέται κανείς γιατί δεν υπάρχουν αυτά. 
Οι εξηγήσεις είναι πολλές φορές σύνθετες. Η δική μου εξήγηση είναι απλή: Διότι οι Έλληνες πολιτικοί κατά τα τρία τέταρτα ή τα τέσσερα πέμπτα, είναι αδέξιοι. Είναι λογάδες που λένε εδώ πράγματα, αλλά όταν έρχεται η ώρα της πράξης δεν μπορούν να τα κάνουν. 
Δεν έχω άλλο χρόνο. Τέταρτο, πέμπτο, έκτο θέμα, άμεσης, όμως, εφαρμογής, που δεν περνάει από εσάς, αλλά που με δική σας πρωτοβουλία θα μπορούσε να ξεκινήσει -αναφέρω ως άμεση ενέργεια την εκκίνηση, όχι την ολοκλήρωση- αφορά την επάρκεια σε νερό, την επάρκεια σε ενέργεια, την επάρκεια σε συγκοινωνιακό δίκτυο, για τις οποίες υπάρχουν πολύ πρακτικές προτάσεις. Δεν έχω, όμως, το χρόνο να τις αναφέρω. 
Νομίζω ότι πρέπει να δώσετε ένα δείγμα τον επόμενο καιρό. Έχουμε εκλογές. Έχουμε, δηλαδή, διαδικασία όπου θα μιλήσει ο κυρίαρχος ελληνικός λαός και ο οποίος θέλει εξηγήσεις από όλους τους πολιτικούς, και από αυτούς που έρχονται και από αυτούς που φεύγουν. Τι είναι αυτό που πρέπει να γίνει και δεν έγινε; 
Και όταν ο κατάλογος, κύριε Υπουργέ, είναι πολυσέλιδος γι’ αυτά που δεν έγιναν και μονοσέλιδος γι’ αυτά που έγιναν, κανένας από εδώ δεν μπορεί να κοιτάξει τον ελληνικό λαό εν μέσω κρίσης και να έχει κάτι πραγματικό να του πει. 
Σας ευχαριστώ πολύ.",94899,""," ΑΝΔΡΕΑΣ ΛΟΒΕΡΔΟΣ",162,"",162
"1864","
"," Ευχαριστούμε κι εμείς. 
Ολοκληρώνουμε με την κ. Βούλτεψη.",94900,"Chairman","ΠΡΟΕΔΡΕΥΩΝ",74,"",74
"1865"," 
"," Ευχαριστώ, κύριε Πρόεδρε.
Πολλά σχετικά με το πολιτικό προσωπικό που ακούσαμε εδώ από το συνάδελφο είναι σωστά, αλλά δυστυχώς, ως γνωστόν, δεν υπάρχει τρόπος λοβοτομής, ούτε υπάρχει σχολείο παραγωγής πολιτικών. Η διαδικασία είναι μέσω της ψηφοφορίας και όλοι κρίνονται. Επομένως, έχουν όλοι τις ευθύνες τους σε αυτήν τη χώρα.
Τώρα, ως προς το θέμα ήταν πράγματι μία πολύ θετική συζήτηση. Τέθηκαν θέματα που πολλά από αυτά έπρεπε να τεθούν, αν κι εγώ προσωπικά διαφωνώ με κάποιες υπερβολές που ακούστηκαν, όχι από τους επερωτώντες, αλλά διότι παρουσιάστηκε τόσο ζοφερή η εικόνα στα νησιά, που πραγματικά νόμιζα ότι ζω σε άλλη χώρα. Επειδή έλκω την καταγωγή μου κατά ένα μέρος της από νησί και επειδή επισκέπτομαι τα νησιά, γνωρίζω ότι βεβαίως υπάρχουν προβλήματα –τα ακτοπλοϊκά, οι γιατροί, οι αεροδιακομιδές, όλα αυτά είναι γνωστά, διότι είμαστε μία χώρα με πάρα πολλά νησιά- αλλά δεν υπάρχει αυτή η εικόνα που περιγράφεται. Δηλαδή, αν κάποια αποσπάσματα των ομιλιών δίνονταν σε τουριστικά γραφεία, δεν θα πάταγε άνθρωπος. Δεν υπάρχει γιατρός, αν αρρωστήσεις, δεν σε παίρνει κανείς, δεν υπάρχουν καράβια, τα καράβια αλλάζουν δρομολόγια όλη μέρα κ.λπ.. Δεν θα πάταγε άνθρωπος στα νησιά. 
Αντίθετα, όσοι πάμε στα νησιά βλέπουμε ότι η κατάσταση είναι πολύ καλύτερη από την κατάσταση που επικρατεί στην ηπειρωτική χώρα. Και χαίρομαι γι’ αυτό. Το καλοκαίρι ήμουν στην Κρήτη. Δεν είδα αυτή τη ζοφερή εικόνα, που άκουσα να περιγράφεται εδώ. 
Έρχομαι στο θέμα της ανεργίας. Είναι μεγαλύτερη η ανεργία στα νησιά απ’ ό,τι είναι στην ηπειρωτική χώρα ή στην Αττική, που είναι μαζεμένος ο μισός πληθυσμός; Όχι. Απλώς, τώρα γίνεται και μία προπαγάνδα των αριθμών, διότι ξέρουμε όλοι ότι υπάρχει και η «μαύρη» εργασία και η εργασία στην οικογενειακή επιχείρηση που δεν δηλώνεται. Τα ζούμε αυτά. Ζούμε στη χώρα. Πάμε κι εμείς στα νησιά. Μπαίνουμε στα καράβια. Πάμε με τα αεροπλάνα. Κυκλοφορούμε. Έχουμε πάει σε νησιά που βουλιάζουν από την κίνηση και από τον κόσμο, που στα εστιατόρια περιμένουν οι τουρίστες για να μπουν οι άνθρωποι και καλά κάνουν. Δηλαδή, εμείς το καλοκαίρι που έτυχε να επισκεφθούμε μία-δύο περιοχές, γυρίσαμε πολύ ευχαριστημένοι από αυτό που είδαμε και ειδικά στην Κρήτη. Η Κρήτη βούλιαζε από τον τουρισμό και το λέω αυτό, γιατί είναι πολύ σημαντικό. 
Έρχομαι στη νησιωτικότητα, που είναι και ένας όρος που η Ελλάδα τον δημιούργησε και αυτή τον επέβαλε και στην Ευρωπαϊκή Ένωση. Το είπαν οι συνάδελφοι εδώ. Προβλέπεται από το Σύνταγμά μας, προβλέπεται από τη Συνθήκη της Λισσαβόνας, αλλά και το ίδιο το μεσοπρόθεσμο όποιος το διαβάσει προσεκτικά, βλέπει ότι λαμβάνει υπ’ όψιν του τη νησιωτικότητα και δεν τη λαμβάνει μόνο ως προς το ΦΠΑ, όπως ακούσαμε, τη λαμβάνει και ως προς άλλα μέτρα. Εξαιρεί, δηλαδή, τα νησιά και από άλλα μέτρα, όπως είναι η διαθεσιμότητα, η δυνατότητα προσλήψεων κ.λπ..
Φυσικά, είθισται –και αυτό δεν το λέω με καμμία αιχμή, πιστέψτε με, περιλαμβάνω όλους μας σε αυτό- όταν είμαστε στην Αντιπολίτευση, να τα γνωρίζουμε όλα και όταν βρισκόμαστε στην Κυβέρνηση, να τα ξεχνάμε. Επίσης, ειδικά όταν είμαστε στην Κυβέρνηση, είθισται να λέμε ότι όλα τα κάνουμε καλά. Φυσικά, δεν ισχύει τίποτα από όλα αυτά. 
Σ’ αυτό το σημείο θέλω να σημειώσω ότι άκουσα τους εκλεκτούς συναδέλφους από τη Δημοκρατική Αριστερά να χωρίζουν την πολιτική και τις πολιτικές εφαρμογές του Υπουργείου στην επί και μετά ΔΗΜΑΡ περίοδο, όπου επί Δημοκρατικής Αριστεράς γίνονταν πολύ ωραία και σοβαρά πράγματα και αμέσως μετά εμφανίζεται μία εικόνα όπου κατέρρευσαν όλα. Αυτό που θέλω να πω είναι ότι, όταν μπαίνουν σωστές βάσεις και έχουν γίνει σωστές πολιτικές, δεν μπορούν να καταρρεύσουν όλα από τη μια στιγμή στην άλλη. 
Το δεύτερο που θέλω να πω -και είναι γενικότερο- είναι ότι αν είναι έτσι τα πράγματα –λέω προσωπική μου άποψη, δεν ειρωνεύομαι πάλι- η Δημοκρατική Αριστερά δεν έπρεπε να φύγει από την Κυβέρνηση. Είναι πάρα πολύ σημαντικό αυτό. Σας το λέω ειλικρινά και είμαι από αυτούς που το πιστεύουν αυτό, ότι η ΔΗΜΑΡ δεν έπρεπε να φύγει από την Κυβέρνηση. Νομίζω δε ότι είναι και μία καλή εποχή να αναθεωρήσει αυτήν την άποψη, διότι…",94901,""," ΣΟΦΙΑ ΒΟΥΛΤΕΨΗ",39,"",39
"1866","
"," Και η Κυβέρνηση δεν έπρεπε να είναι μονοκομματική.",94902,""," ΓΕΩΡΓΙΟΣ ΚΥΡΙΤΣΗΣ",150,"",150
"1867","
"," Κοιτάξτε, ξέρετε πάρα πολύ καλά ότι υπήρχε καλή συνεργασία. Επίσης, πρέπει να ξέρετε –δεν ξέρω για το Γενικό Γραμματέα που ήταν στο Υπουργείο Ναυτιλίας, Νησιωτικής Πολιτικής και Αιγαίου– ότι στελέχη της ΔΗΜΑΡ εξακολουθούν να βρίσκονται σε καίριες θέσεις.
Δύο από αυτούς, δηλαδή, είναι προσωπικοί μου φίλοι. Δεν μπορώ να διαψευστώ.
Άρα, δεν είναι τόσο εκεί το ζήτημα. Και σωστά είναι σε αυτές τις θέσεις. Ανήκω σε αυτούς που πιστεύουν ότι δεν πρέπει με κομματικά κριτήρια και με μοιράσματα θέσεων να γίνονται αυτά, αλλά με αξιοκρατία. 
Δεν μπορεί, λοιπόν, να το λέτε αυτό, κύριε Κυρίτση, γιατί σήμερα που μιλάμε, στελέχη σας είναι, παραμένουν, σε πολύ σημαντικές κυβερνητικές θέσεις. Και, μάλιστα, σε θέσεις που λαμβάνουν αποφάσεις σημαντικές, δηλαδή μετέχουν σε μνημονιακές –πώς να πω;- συμφωνημένες πολιτικές.
Άρα, το λέω αυτό γενικότερα. 
Φυσικά, υπάρχουν όλα τα προβλήματα. Όμως, πιστεύω ότι σε αυτή την εποχή, όπου σε όλη την Ευρώπη γίνονται κυβερνήσεις συνεργασίας, όπως στη Τσεχία -εκτός αν είναι ηλίθιοι, δεν ξέρω τι να πω, το έχω σκεφθεί πολύ σοβαρά- η οποία έκανε κυβέρνηση τις προάλλες μεταξύ της Αριστεράς και των Χριστιανοδημοκρατών. ΄Ολοι αυτοί, δηλαδή, τι είναι; Σε όλη την Ευρώπη αυτή τη στιγμή γίνεται αυτό που σας λέω. Γιατί; Διότι υπάρχουν πραγματικά προβλήματα. Το ΕΣΠΑ, πράγματι, δεν αρκεί να απορροφάται, αλλά πρέπει να φέρνει ως αποτέλεσμα και τις θέσεις εργασίας. Κι εκεί είμαστε πίσω. Και εκεί βρισκόμαστε σε μια λογική, αγχωμένοι να απορροφήσουμε, να δώσουμε και θέσεις εργασίας να μη δημιουργούνται ποτέ.
Θέλω να τελειώσω με το εξής, γιατί είναι πολύ χρήσιμη όλη αυτή η συζήτηση: Έγινε μια συζήτηση σχετικά  με τα χημικά της Συρίας. Παρακάλεσα τους συνεργάτες του Υπουργού να το δούνε, γιατί το ακούω από το πρωί να ανακυκλώνεται αυτό. Η πραγματικότητα είναι η εξής: Πρόκειται για δημοσίευμα του BBC στην ηλεκτρονική του σελίδα, το οποίο αναμετέδωσε η «Κρήτη». Δηλαδή, δεν έκανε ρεπορτάζ στη Μεσόγειο ή την εφημερίδα και το κανάλι που λέμε. Το αναμετέδωσε. Απλώς παρέλειψε να πει ότι σύμφωνα με πληροφορίες -έτσι το αναφέρει το BBC- τα χημικά έφυγαν από τη Λαττάκεια και κατευθύνονται προς την Ιταλία, όπου θα μεταφορτωθούν σε πολεμικό πλοίο του Αμερικανικού Ναυτικού και θα καταστραφούν πάνω στο πλοίο. Θα το δούμε, όμως. Μπορεί και αυτό να προκαλεί πρόβλημα. 
Από εκεί μέχρι να λέμε ότι ετοιμάζονται να ρίξουν τα χημικά στη Μεσόγειο, την κλειστή μας θάλασσα και πως εμείς καθόμαστε και κοιτάμε, υπάρχει απόσταση. Ποιος από εμάς θα δεχθεί να πέσουν τα χημικά της Συρίας στη θάλασσα; Ποιος θα το δεχόταν; Ποιος; Υπάρχει ένας που θα δεχόταν να πέσουν τα χημικά της Συρίας στη θάλασσα;
Υπήρξε, λοιπόν, ένα δημοσίευμα του BBC, το διόγκωσε στον τίτλο του λίγο κάποιος άλλος και έφτασε στο Κοινοβούλιο. Αυτό, όμως, δεν είναι καν διασταύρωση πληροφορίας. Η Κυβέρνηση παρακολουθεί το θέμα. Σας λέω, όμως, ξεκάθαρα πως από την πρώτη στιγμή η είδηση ήταν ότι αφού δεν δέχτηκε καμμία χώρα να καταστραφούν στο έδαφος ή στη θάλασσά της, αυτό θα γίνει με συγκεκριμένη διαδικασία πάνω σε πλοίο.
Το βλέπουμε. Το παρακολουθούμε. Δεν είμαι και ειδικός. Να μη δημιουργούμε, όμως, τρόμο, χωρίς να λέμε και όλα τα περιστατικά, όλες τις πληροφορίες που έχουμε υπόψη μας.
Ευχαριστώ πολύ.",94903,""," ΣΟΦΙΑ ΒΟΥΛΤΕΨΗ",39,"",39
"1868","
"," Ευχαριστούμε πολύ κι εμείς.
Νομίζω πως η κυρία Βούλτεψη ήταν εποικοδομητική. Βλέπω ότι θέλετε να δευτερολογήσετε. Θα αρχίσουμε πάλι με τη σειρά και μετά κλείνετε εσείς, κύριε Υπουργέ.",94904,"Chairman","ΠΡΟΕΔΡΕΥΩΝ",74,"",74
"1869"," 
"," Πιστεύω ότι έχω το δικαίωμα της τριτολογίας. Να δευτερολογήσω…",94905,""," ΜΙΛΤΙΑΔΗΣ ΒΑΡΒΙΤΣΙΩΤΗΣ",27,"",27
"1870","
"," Αν θέλετε, μπορείτε. Αλλά, νομίζω ότι είναι καλύτερα να ακούσετε…",94906,"Chairman","ΠΡΟΕΔΡΕΥΩΝ",74,"",74
"1871","
"," …να γίνει όλος ο κύκλος των κομμάτων και στη συνέχεια θα απαντήσω στη δευτερολογία των συναδέλφων.",94907,""," ΜΙΛΤΙΑΔΗΣ ΒΑΡΒΙΤΣΙΩΤΗΣ",27,"",27
"1872","
"," Άρα, θα προχωρήσουμε. Θέλετε τώρα να μιλήσετε;",94908,"Chairman","ΠΡΟΕΔΡΕΥΩΝ",74,"",74
"1873","
"," Θα δευτερολογήσω πρώτα.",94909,""," ΜΙΛΤΙΑΔΗΣ ΒΑΡΒΙΤΣΙΩΤΗΣ",27,"",27
"1874","
"," Έχετε το δικαίωμα να δευτερολογήσετε;",94910,""," ΝΙΚΟΛΑΟΣ ΣΥΡΜΑΛΕΝΙΟΣ",266,"",266
"1875","
"," Έχει.",94911,""," ΣΟΦΙΑ ΒΟΥΛΤΕΨΗ",39,"",39
"1876","
"," Υπάρχει δικαίωμα τυπικά. 
Ορίστε, κύριε Υπουργέ, έχετε το λόγο.",94912,"Chairman","ΠΡΟΕΔΡΕΥΩΝ",74,"",74
"1877","
"," Κύριε Πρόεδρε, αναφέρθηκαν όλοι οι συνάδελφοι από όλα τα κόμματα -οι Κοινοβουλευτικοί Εκπρόσωποι- σε επιμέρους θέματα, άλλοι εντός θέματος και άλλοι εκτός θέματος. Θα σταχυολογήσω ορισμένες απαντήσεις. 
Θέλω να απαντήσω -πριν τοποθετηθούν τα στελέχη της ΔΗΜΑΡ- ιδιαίτερα στον Κοινοβουλευτικό Εκπρόσωπο, ο οποίος έθεσε το βασικό και κεντρικό ζητούμενο: Ποιες είναι οι πολιτικές προτεραιότητες τις οποίες εφαρμόζετε;
Ποια είναι η νησιωτική σας πολιτική; Έχει αλλάξει αυτή από τη στιγμή που αποχώρησε από τη θέση του Γενικού Γραμματέα το πολιτικό στέλεχος της Δημοκρατικής Αριστεράς, το οποίο κατείχε το συγκεκριμένο ρόλο; Διότι αυτός είναι ο πυρήνας επί της ουσίας. Θα σας απαντήσω με πολύ μεγάλη σαφήνεια: Η πολιτική είναι η ίδια και δεν έχει αλλάξει τίποτα. 
Πρώτη προτεραιότητα μας είναι η εξασφάλιση της ακτοπλοϊκής σύνδεσης. Μίλησα επί μακρόν γι’ αυτό. Θα σας πω ότι οι βασικές παρεμβάσεις που έχουν γίνει είναι οι προτάσεις του πρώην Γενικού Γραμματέα, ο οποίος λέει σε επιστολή του προς τον κ. Μουσουρούλη: «Θα πρέπει να υπάρχει μία και ενιαία υπηρεσία για τις θαλάσσιες συγκοινωνίες, η οποία θα πρέπει να σχεδιάζει το σύστημα των νησιωτικών μεταφορών: δίκτυο, τιμές και ποιοτικά προαπαιτούμενα». Αυτό υλοποιήθηκε. Υπάρχει μία υπηρεσία πλέον. 
Δεύτερον: «Θα πρέπει να υπάρχουν γραμμές που να μην προκηρύσσονται μόνο για κατώτερης κατηγορίας πλοία στις προκηρύξεις δημόσιας ανάθεσης, όπως οι Δυτικές Κυκλάδες» και αυτό υλοποιήθηκε. 
«Να εφαρμοστούν ρήτρες αποκλίσεων από τα δρομολόγια για διαφορετικούς από ανωτέρα βία λόγους, όπως είναι οι βλάβες, οι συγκρούσεις κ.λπ.». Σας είπα ότι θα φέρω τη νομοθετική πρωτοβουλία και θέλω τη στήριξή σας. 
Συνεχίζει σε άλλη επιστολή του: «Αναγνώριση και καταγραφή των πραγματικών αναγκών σύνδεσης των νησιών που αφορούν εφοδιασμό με πρώτες ύλες και καταναλωτικά αγαθά. Μετεπιβίβαση χρησιμοποιώντας διαφορετικά μέσα. Αποφυγή επιδότησης γραμμών για συνδέσεις, ανάγκες, οι οποίες καλύπτονται εν όλω ή εν μέρει με γραμμές ελεύθερης δρομολόγησης». Όλα αυτά υλοποιούνται σήμερα. 
Σε ό,τι αφορά τα Κύθηρα για τα οποία έγινε πάλι λόγος, πρόταση του Γενικού Γραμματέα του κ. Σπιλάνη στις 8 Μαΐου προς το γραφείο του Υπουργού Ναυτιλίας ήταν: «Πάγωμα πολυετών συμβάσεων. Διακοπή της σύμβασης με ΛΑΝΕ Πειραιά-Κύθηρα και αντικατάσταση με τοπικό δρομολόγιο από Νεάπολη. Εξοικονόμηση 6,2 εκατομμύρια ευρώ ετησίως». Αυτά υλοποιούμε. Υλοποιούμε αυτά, τα οποία έχει εισηγηθεί στην ακτοπλοΐα. Είναι η εφαρμογή μια πολιτικής που εκπονήθηκε από τον προηγούμενο Γενικό Γραμματέα. 
Καταθέτω όλα αυτά στα Πρακτικά, για να τα έχετε σε γνώση.
(Στο σημείο αυτό ο Υπουργός Ναυτιλίας και Αιγαίου κ. Μιλτιάδης Βαρβιτσιώτης καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Δεύτερη προτεραιότητα είναι η εξασφάλιση των υδατικών πόρων. Γι’ αυτό, όχι μόνο έχουμε επιμηκύνει τις συμβάσεις, οι οποίες έχουν υπογραφεί από τον προηγούμενο Γενικό Γραμματέα, αλλά προχωράμε στον ανασχεδιασμό για να σταματήσουμε να ξοδεύουμε αυτά τα λεφτά, μόνο και μόνο για τη μεταφορά ύδατος χωρίς να δημιουργούμε υποδομές. 
Τρίτη προτεραιότητα είναι τα έργα ανάδειξης πολιτιστικής κληρονομιάς. Σας είπα πως εξαντλούμε τον προϋπολογισμό μας σε αυτό. 
Τέταρτη προτεραιότητα είναι η οργάνωση αθλητικών και πολιτιστικών εκδηλώσεων, με στόχο την κοινωνική ανάπτυξη των Αιγαιοπολιτών και τους ναυταθλητικούς αγώνες. Σας είπα ότι για πρώτη φορά μπαίνουμε στο διεθνή ανταγωνισμό και μιλάμε και με το «America’ s cup»  και με τη Ρωσική Ομοσπονδία Ιστιοπλοΐας, για να παραχωρήσουμε χώρους στο Αιγαίο, ώστε να κάνουν τα ναυταθλητικά τους κέντρα. 
Πέμπτη προτεραιότητα είναι η διαχείριση ποιότητας δομημένου περιβάλλοντος και ο έλεγχος της οικοδομικής δραστηριότητας. Για πρώτη φορά συγκροτήθηκαν επιτέλους τα συμβούλια για να προχωρήσει ακριβώς η ρύθμιση, η οποία είχε κολλήσει χρόνια. 
Τέλος, προτεραιότητα είναι η βελτίωση της ποιότητας και η διαφοροποίηση του τουριστικού προϊόντας με δημιουργία ηλεκτρονικών portal. Προχωράμε στην υλοποίηση των ηλεκτρονικών portal. Αυτή ήταν η πολιτική. Αυτή η πολιτική παραμένει στο πλαίσιο της Γενικής Γραμματείας Αιγαίου. 
Στο πλαίσιο μιας συνολικότερης –και πολύ σωστά ανέδειξε ο κ. Οικονόμου το θέμα- κυβερνητικής πολιτικής, τα προβλήματα λειτουργίας συναρμοδιοτήτων ξέρετε πολύ καλά ότι είναι πάρα πολύ δύσκολα να επιτευχθούν. 
Σε ό,τι αφορά όμως την επέκταση του προαστιακού και των υποδομών προς το Λαύριο για το οποίο έγινε η συζήτηση, όχι μόνο εγκρίθηκαν οι όροι περιβαλλοντικών επιπτώσεων από αυτήν την Κυβέρνηση πριν από μερικούς μήνες, αλλά προχωράμε στην κατάστρωση του διαγωνισμού. Μέσα στους επόμενους μήνες θα βγει ο διαγωνισμός για την ολοκλήρωση της γραμμής.
Είχα δε την εξασφάλιση από τον προαστιακό ότι για όσο διάστημα διαρκεί η κατασκευή, αν υπάρχουν συγκοινωνιακές ανάγκες στο Λαύριο, θα καλυφθούν με λεωφορεία αυτές οι ανάγκες. 
Σε ό,τι αφορά τον αλιευτικό τουρισμό, ήδη του απελευθερώνουμε με την κατάργηση της ατομικής άδειας αλιείας και την κατάργηση της υποχρέωσης στα τουριστικά σκάφη που χρειάζονται να έχουν ειδική άδεια αλιείας για να ψαρεύει κάποιος με μια πετονιά από πάνω. Είναι κάτι στο οποίο προχωρούμε και είναι πολύ πιο δύσκολο το να μετατρέψουμε τα ψαροκάικα σε τουριστικά σκάφη. Και είναι πολύ πιο δύσκολο, για έναν απλό λόγο: Γιατί υπάρχουν θέματα υγιεινής και ασφάλειας που επιβάλλονται από διεθνείς συνθήκες για την ασφάλεια στη θάλασσα που το καθιστούν προβληματικό. 
Σε ό,τι αφορά την περιφερειακή ανάπτυξη, ήδη στην επόμενη περίοδο το Ιόνιο, η Κρήτη και η Αττική -και αναφέρω την Αττική γιατί έχει νησιά- εξαιρούνται λόγω του ότι έχουν ξεπεράσει σε επίπεδο ανάπτυξης τον ευρωπαϊκό μέσο όρο. Και ας μην μιλάμε για πληθυσμιακή συρρίκνωση στα νησιά, όταν η Περιφέρεια Νοτίου Αιγαίου είναι ο πρωταθλητής στην πληθυσμιακή αύξηση και υπάρχουν μικρονήσια που με την τελευταία απογραφή απέδειξαν ότι έχουν διπλασιάσει τον πληθυσμό τους. Τα Κουφονήσια για παράδειγμα, που από διακόσιους πενήντα κατοίκους έχουν σήμερα περίπου τετρακόσιους ογδόντα μόνιμους κατοίκους, με πλήρες σχολείο και ιατρείο που λειτουργεί. 
Αναφέρθηκε η πρόταση του ΣΥΡΙΖΑ για κρατική ακτοπλοΐα. Προφανώς, δεν έχει διαβάσει τον Ευρωπαϊκό Κανονισμό 3577, για τον οποίον δημιουργήθηκε ο ν. 2932/2001, αφού είχαμε δεκαετή εξαίρεση από την εφαρμογή του, που ρυθμίζει τα θέματα ελευθέρωσης στην ακτοπλοΐα. Δεν ξέρω σε ποια χώρα λειτουργεί κρατικά η ακτοπλοΐα. Δεν έχω ακούσει σε καμμία χώρα να λειτουργεί κρατικά η ακτοπλοΐα. Σε μια χώρα που υπάρχει κρατική εταιρεία, θυγατρική των γαλλικών σιδηροδρόμων, έχει ανοίξει έρευνα από την Ευρωπαϊκή Επιτροπή και επικρεμάται πρόστιμο 600 εκατομμυρίων ευρώ για παράνομες κρατικές ενισχύσεις. Αυτή είναι η μόνη περίπτωση. Δεν υπάρχει σε καμμία άλλη χώρα της Ευρωπαϊκής Ένωσης κρατική ακτοπλοΐα. 
Επισημάνθηκαν ορισμένα πολύ σοβαρά και ουσιαστικά πράγματα, όπως έκανε ο κ. Τριαντάφυλλος με το θέμα της αλλαγής του καυσίμου. Γι’ αυτό προχωράμε σε συνεργασία με την Επίτροπο κ. Δαμανάκη να επεκτείνουμε το ευρωπαϊκό πρόγραμμα που αφορά τα βόρεια λιμάνια και να το φέρουμε στη Μεσόγειο. Στόχος μας είναι, μέσα στα διευρωπαϊκά δίκτυα, να μπορέσουμε να φέρουμε το LNG ως καύσιμο για τα επιβατηγά πλοία. Υπάρχουν υπόλοιπα από το προηγούμενο πρόγραμμα και βρισκόμαστε σε άμεση συζήτηση με όλες τις εταιρείες του κλάδου και με τις εταιρείες παροχής LNG ακριβώς για να ρίξουμε και να μειώσουμε τις τιμές. 
Αναφερθήκατε κι εσείς στα αγκυροβόλια και ο κ. Λοβέρδος στις πλωτές εξέδρες. Η νομοθετική μας πρωτοβουλία η οποία, όμως, αντιμετωπίζεται γραφειοκρατικά από άλλες υπηρεσίες του ελληνικού κράτους, είναι όχι μόνο για τη θεσμοθέτησή τους αλλά και για την απλοποίηση των λειτουργιών για τα αγκυροβόλια και τις πλωτές εξέδρες. Θα συμφωνήσω απόλυτα μαζί σας ότι η Τήλος είναι ένα νησί στο οποίο έχουν φανεί τα αποτελέσματα μιας τοπικής αυτοδιοίκησης η οποία λειτουργεί με όραμα, με αποτελεσματικότητα και έχει από τη δικιά μας πλευρά την πλήρη υποστήριξή της. 
Τέλος, θέλω να αναφερθώ σε μια παρατήρηση η οποία μου έκανε εντύπωση και αφορά την παρατήρηση που έκανε ο συνάδελφος κ. Μαριάς, ότι είναι ενάντια οι Ανεξάρτητοι Έλληνες στην παραχώρηση των λιμένων. Αν δεν με απατά η μνήμη μου, ο κ. Καμμένος ήταν Υφυπουργός Εμπορικής Ναυτιλίας όταν το 2008 υπογραφόταν η μεγαλύτερη σύμβαση παραχώρησης στο λιμάνι του Πειραιά και υπεγράφη, χωρίς να υλοποιηθεί, η μεγαλύτερη σύμβαση παραχώρησης στο λιμάνι της Θεσσαλονίκης.
Ελπίζω να μην εννοείτε αυτό και ότι είσαστε ενάντια στην προσέλκυση ξένων επενδύσεων, γιατί τότε θα θυμίζει ο πολιτικός σας λόγος πολιτικό λόγο της κομμουνιστικής Αριστεράς της δεκαετίας του 1980.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Για τα χημικά δεν μας είπατε.",94913,""," ΜΙΛΤΙΑΔΗΣ ΒΑΡΒΙΤΣΙΩΤΗΣ",27,"",27
"1878","
"," Κυρίες και κύριοι συνάδελφοι, δεν θέλω να εξωραΐζω καταστάσεις. Θέλω, όμως, πριν τοποθετηθείτε στη δευτερολογία σας, να δώσω ορισμένες απαντήσεις συνολικά στην κριτική και να εστιάσουμε σε θέματα, τα οποία ο καλόπιστος κοινοβουλευτικός έλεγχος -και όταν μιλάμε για τα νησιά μας, πρέπει να είναι καλόπιστος ο κοινοβουλευτικός έλεγχος- θα φροντίσει να φωτίσει, να αναδείξει προβλήματα γραφειοκρατίας, προβλήματα δυσλειτουργίας, να αναδείξει καινούριες προτάσεις, για να μπορέσουμε να κάνουμε τη ζωή των νησιωτών μας καλύτερη και, βεβαίως, να τους δώσουμε και τα αναπτυξιακά κίνητρα που χρειάζονται Γιατί είναι πηγή πλούτου και για τη χώρα και για την Ευρώπη ολόκληρη η ύπαρξη της ελληνικής πολυνησίας.
Σας ευχαριστώ.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Για τα χημικά δεν μας είπατε.",94914,""," ΜΙΛΤΙΑΔΗΣ ΒΑΡΒΙΤΣΙΩΤΗΣ",27,"",27
"1879","
"," Η κ. Ρεπούση έχει τον λόγο.
Κυρίες και κύριοι συνάδελφοι, θα παρακαλέσω όλους σας, για πρακτικούς λόγους να είστε τυπικοί στον χρόνο.",94915,"Chairman","ΠΡΟΕΔΡΕΥΩΝ",74,"",74
"1880","
"," Εγώ ήμουν πολύ τυπική στην πρωτομιλία μου.",94916,""," ΜΑΡΙΑ ΡΕΠΟΥΣΗ",241,"",241
"1881","
"," Μα, δεν το λέω προσωπικά. 
Ορίστε, κυρία Ρεπούση, έχετε τον λόγο για τρία λεπτά.",94917,"Chairman","ΠΡΟΕΔΡΕΥΩΝ",74,"",74
"1882","
"," Ευχαριστώ, κύριε Πρόεδρε.
Θέλω να θυμίσω εδώ ότι είναι αναγκαίο να μιλάμε για νησιωτική πολιτική, γιατί έχουμε 13% του πληθυσμού νησιώτες. Το επαναλαμβάνω γιατί είναι πάρα πολύ σημαντικό. Μιλάμε, λοιπόν, για νησιώτες, για τους Έλληνες πολίτες που κατοικούν στα νησιά και που θέλουμε να εξακολουθήσουν να κατοικούν στα νησιά. Αυτός είναι ο στόχος μας, να τους διευκολύνουμε τη ζωή, έτσι ώστε τα νησιά μας,και τα μικρά και τα ακριτικά, να συνεχίσουν να κατοικούνται.
Θέλω με την ευκαιρία να δώσω μία απάντηση στην κ. Βούλτεψη, που αναφέρθηκε στη ΔΗΜΑΡ και την ανάγνωση που κάνει στην ερώτηση που έχουμε θέσει και σ’ εσάς, κύριε Υπουργέ.
Ο στόχος μας δεν είναι να πούμε ότι όσο εμείς ήμασταν στην Κυβέρνηση έγιναν όλα αυτά και τώρα δεν γίνεται τίποτα. Στη συγκυβέρνηση στο ζήτημα της νησιωτικής πολιτικής, ακριβώς επειδή η ΔΗΜΑΡ είχε συγκεκριμένες θέσεις που αφορούσαν τη νησιωτική ανάπτυξη και υπήρξε η δυνατότητα της διαβούλευσης είναι εδώ και ο κ. Τριαντάφυλλος και γνωρίζει πόσο στο πλαίσιο του ν. 4150 τα τρία κόμματα λειτούργησαν με τη λογική των κοινών τόπων και της ευθύνης πραγματικά, είχαμε ένα θετικό αποτέλεσμα σε ό,τι αφορά τον σχεδιασμό της νησιωτικής πολιτικής. Αυτό, όμως, δεν έγινε σε άλλες περιπτώσεις, δεν έγινε σε άλλα Υπουργεία, με αποτέλεσμα η παραμονή της Δημοκρατικής Αριστεράς στην Κυβέρνηση να είναι αδύνατη, διότι σε μια σειρά από άλλες πρωτοβουλίες το κύριο κόμμα που ήταν ο πυλώνας της συγκυβέρνησης λειτούργησε με αυταρχική λογική, όχι στη βάση των κοινών κυβερνητικών τόπων και της δεδηλωμένης μέσα στο Ελληνικό Κοινοβούλιο. Γι’ αυτό, λοιπόν, και η παραμονή μας δεν ήταν δυνατή.
Ερχόμαστε τώρα στο συγκεκριμένο ζήτημα. Εμείς δεν θέλουμε να πούμε ότι όσο ήταν ο κ. Σπιλάνης και η Δημοκρατική Αριστερά στη συγκυβέρνηση όλα πήγαιναν καλά στο Υπουργείο Ναυτιλίας και Αιγαίου. Δεν θέλουμε να πούμε αυτό. Όμως, έγινε ένα βήμα.
Το ερώτημα είναι, κύριε Υπουργέ, γιατί δεν εφαρμόζετε τον ν. 4150, που ψηφίστηκε από την ελληνική Βουλή το 2013. Δεν είναι μόνο το Συμβούλιο Νησιωτικής Πολιτικής, είναι και το Ινστιτούτο, το οποίο έχετε κάτω από την εποπτεία σας. Θέλω να πω εδώ ότι θα μπορούσατε να είχατε ενεργοποιήσει τις διατάξεις αυτές, του Συμβουλίου και του Ερευνητικού Ινστιτούτου, σε ό,τι αφορά τη διαφοροποίηση σημαντικών κλαδικών πολιτικών.
Θα κάνω μία παρένθεση εδώ. Έχετε δίκιο ότι όλα δεν εξαρτώνται από εσάς, όπως το ΕΣΠΑ, για παράδειγμα. Υπήρξε ολοκληρωμένη πρόταση για το ΕΣΠΑ 2014-2020 σε ό,τι αφορά τα νησιά. Τώρα, στις προτάσεις που έχουν εξαγγείλει δεν υπάρχουν. 
Κατά τη γνώμη μας, είναι δικός σας ρόλος να δείτε ποιες ήταν οι προτάσεις του προκατόχου σας για το ΕΣΠΑ 2014-2020 και γιατί σήμερα απουσιάζουν αυτές. Μπορεί το ΕΣΠΑ να είναι στο Υπουργείο Ανάπτυξης, αλλά εσείς θα δείτε στον τομέα της ευθύνης σας.
Αναφερθήκατε, για παράδειγμα, στον εξορθολογισμό των δρομολογίων. Είπατε ότι μειώνονται τα δρομολόγια γιατί προτιμούν τα αεροπλάνα. Αναρωτηθήκατε γιατί οι ξένοι τουρίστες προτιμούν τ’ αεροπλάνα; Αν μπουν στο internet για να κλείσουν το ταξίδι τους, τα δρομολόγια των πλοίων δεν είναι ορισμένα. Είναι δικό σας έργο στις συμβάσεις που κάνετε και, κυρίως, όταν επιδοτείτε άγονες γραμμές, να είναι υποχρέωση του πλοιοκτήτη, του επιχειρηματία της θάλασσας, να έχει ορισμένα δρομολόγια για όλο το έτος;",94918,""," ΜΑΡΙΑ ΡΕΠΟΥΣΗ",241,"",241
"1883","
"," Ολοκληρώστε παρακαλώ, κυρία Ρεπούση!",94919,"Chairman","ΠΡΟΕΔΡΕΥΩΝ",74,"",74
"1884","
"," Ένα λεπτό, κύριε Πρόεδρε!
Είναι υποχρέωση του Υπουργείου Ναυτιλίας για τη γραμμή Πειραιάς-Κύθηρα να εκτελεστεί η σύμβαση που έχει υπογράψει η πολιτεία με τον πλοιοκτήτη του «Βιτσέντζος Κορνάρος»; 
Εμείς δεχόμαστε ότι μπορεί πράγματι αυτή η άγονη γραμμή να είναι ιδιαίτερα επιβαρυντική για το ελληνικό κράτος. Αλλά, δεν μπορούμε να καταργήσουμε μία γραμμή, από τη στιγμή που το διοικητικό κέντρο των Κυθήρων είναι ο Πειραιάς και όχι η Σπάρτη. Οι νησιώτες της συγκεκριμένης περιοχής πρέπει να έρθουν στον Πειραιά για όλες τις δουλειές που έχουν να κάνουν. 
Άρα, λοιπόν, μήπως θα πρέπει να δείτε εναλλακτικά την ενίσχυση μεν της τοπικής γραμμής με την απέναντι ακτή, αλλά και τη διασφάλιση τουλάχιστον μια φορά την εβδομάδα της σύνδεσης με το διοικητικό κέντρο, που είναι ο Πειραιάς;
Ολοκληρώνω, λέγοντας το εξής: Αυτό το Συμβούλιο και αυτό το Ινστιτούτο θα θωρακίσει και την πολιτική του Υπουργείου σας και την πολιτική των άλλων Υπουργείων -γι’ αυτό και το πρώτο Συμβούλιο είναι κάτω από τον Πρωθυπουργό- με τη γνώση αυτή που απαιτείται για να σχεδιαστούν οι πολιτικές, για παράδειγμα. 
Παίρνω πάλι το παράδειγμα των Κυθήρων, που το ξέρω καλά. Είναι το ίδιο να κόβεις ένα κλαρί στα Κύθηρα, που είναι πάνω από το 90% της επιφάνειας πράσινο, με το να κόβεις ένα κλαρί στην Αττική, που δεν έχει πράσινο; Ο ίδιος νόμος ισχύει και για τα Κύθηρα, που είναι στην Περιφέρεια Αττικής και για το Λεκανοπέδιο, όπου οι συνθήκες είναι τελείως διαφορετικές. 
Είναι δυνατόν, όταν σε μια περιοχή έχουμε μείωση του τουρισμού και οι κάτοικοι πρέπει να ζήσουν και μέσα από άλλες οικονομικές δραστηριότητες, για παράδειγμα κτηνοτροφικές, να απαγορεύονται οι κτηνοτροφικές δραστηριότητες; 
Είναι δυνατό, για παράδειγμα, να μην έχουμε σταθερή σύνδεση του νησιού της Ύδρας και να μην υπάρχει τακτική συγκοινωνία με την απέναντι ακτή; Υπάρχουν μόνο τα θαλάσσια ταξί και ένα πλοίο, αλλά για να φτάσει ο πολίτης από την Αθήνα στο Μετόχι, δεν υπάρχει απευθείας γραμμή και σύνδεση. 
Όλη αυτή τη γνώση, λοιπόν, των επιμέρους ζητημάτων και άρα της προετοιμασίας της πολιτείας να νομοθετήσει και από κει και πέρα να εφαρμόσει πολιτικές, θα την έχετε μέσα από την εφαρμογή των διατάξεων του ν.4150, που ακόμα σε πάρα πολλά σημεία κρατάτε ανενεργό. 
Άρα, το πρώτο αίτημά μας είναι να εφαρμόσετε το νόμο που ψήφισε η Ελληνική Βουλή. Κάτι που πολύ συχνά λέτε, κάντε το! Εφαρμόστε το νόμο που ψήφισε η Ελληνική Βουλή.
Καταθέτω το σύνολο των προτάσεών μας στα Πρακτικά, γιατί δεν έχω το χρόνο να τις αναπτύξω.
Ευχαριστώ.
(Στο σημείο αυτό η Βουλευτής κ. Ρεπούση καταθέτει για τα Πρακτικά το προαναφερθέν έγγραφο, τα οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)",94920,""," ΜΑΡΙΑ ΡΕΠΟΥΣΗ",241,"",241
"1885","
"," Παρ’ όλο που είμαστε στο τέλος, πρέπει να σας πω πως είναι δυσάρεστο να νιώθει το Προεδρείο ότι αγνοείται εντελώς, ιδίως μετά από μια διαδικασία που είδαμε όλοι πώς διεξήχθη. Υπάρχουν πρακτικοί λόγοι όταν επιμένω σε κάτι.",94921,"Chairman","ΠΡΟΕΔΡΕΥΩΝ",74,"",74
"1886"," 
"," Σας ζητώ συγγνώμη.",94922,""," ΜΑΡΙΑ ΡΕΠΟΥΣΗ",241,"",241
"1887"," 
"," Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία της Βουλής, σαράντα πέντε μαθητές και μαθήτριες και τρεις εκπαιδευτικοί από το 6ο Δημοτικό Σχολείο Ναυπλίου.
Η Βουλή τούς καλωσορίζει.
(Χειροκροτήματα απ’ όλες τις πτέρυγες της Βουλής)
Κυρία Ξηροτύρη, έχετε δύο λεπτά, εάν θέλετε να τα χρησιμοποιήσετε.",94923,"Chairman","ΠΡΟΕΔΡΕΥΩΝ",74,"",74
"1888","
"," Θα μιλήσω για δύο λεπτά, κύριε Πρόεδρε.
Κύριε Υπουργέ, είπατε σε σχέση με τη δική μου τοποθέτηση αλλά και γενικότερα την επερώτηση της Δημοκρατικής Αριστεράς, ότι το γενικότερο θέμα της νησιωτικής πολιτικής και της ανάπτυξης και της διαχείρισης του προγράμματος δημοσίων επενδύσεων και του ΕΣΠΑ δεν είναι μόνο θέμα Υπουργείου. 
Όμως, θέμα του Υπουργείου σας, όπως και της Περιφερειακής Αυτοδιοίκησης Κρήτης και Αιγαίου και των Ιονίων Νήσων είναι πράγματι να δώσουν τις αρχές και το όραμα γι’ αυτή την πολιτική. Γιατί, όπως σας είπα, βεβαίως μέχρι τώρα έχουν γίνει αρκετά επιχειρησιακά προγράμματα. Στις εκθέσεις αυτών των προγραμμάτων και κατά την υλοποίησή τους έχουν καταγραφεί όλα τα προβλήματα και οι ανάγκες. 
Υπάρχουν πράγματι, αν δει κανείς προσεκτικά αυτές τις εκθέσεις, πολύ καλές προσεγγίσεις για το πώς θα επιλυθούν τα προβλήματα του νησιωτικού χώρου. Όμως, δεν είχαμε τα αποτελέσματα που περιμέναμε.
Επομένως, εγώ σας είπα ότι θα πρέπει με πολύ μεγάλη προσοχή να παρακολουθήσετε και τις αδυναμίες στην εκτέλεση των μέχρι τώρα προγραμμάτων, γιατί το πρώτο θέμα που πρέπει να αντιμετωπίσουμε είναι ότι επιτέλους πρέπει να λύσουμε τα προβλήματα των βασικών υποδομών και βεβαίως κατ’ εξοχήν να λύσουμε τα προβλήματα του πόσιμου νερού, της ρύπανσης του εδάφους, της  διαχείρισης των αποβλήτων. Και πράγματι εδώ υπάρχουν πολλαπλά προβλήματα.
Η αυτοδιοίκηση δεν έχει ενδεχομένως μερικές φορές και τη βούληση, αλλά και μέχρι πρότινος δεν είχε αυτή την ευθύνη και τώρα δεν έχει τους ειδικούς υπαλλήλους και τον κατάλληλο εξοπλισμό, για να μπορεί να επισπεύσει και να επιβλέψει την εκτέλεση, αλλά και να διαχειριστεί τη λειτουργία των βασικών έργων. Είναι σύνθετα τα προβλήματα.
Πέρα, λοιπόν, από το θέμα των υποδομών που είναι ένα πολύ μεγάλο αίτημα, όσον αφορά δηλαδή τη μέχρι τώρα υλοποίηση όλων αυτών των έργων γιατί το πρώτο θέμα που μας ενδιαφέρει είναι οι νησιώτες, ο κόσμος, και η ζωή τους στο νησί. Κάθε φορά που μιλάμε για τη νησιώτικη πολιτική αναδεικνύεται ότι το μεγαλύτερο θέμα είναι ο τουρισμός και πώς ο τουρισμός θα αυξηθεί ή δεν θα αυξηθεί, εάν θα επηρεάσει το περιβάλλον κ.λπ.. Δεν πρέπει να μείνουμε μόνο στη μονοκαλλιέργεια αυτή. Θα πρέπει να δούμε ότι βέβαια πρέπει να αναπτύσσεται με σωστούς όρους και προϋποθέσεις η τουριστική δραστηριότητα, αλλά θα πρέπει παράλληλα να δούμε ότι πρέπει να αναπτυχθεί ο αγροτικός τομέας σε αυτές τις περιοχές και να συνδεθεί το θέμα του τουρισμού με το πολιτιστικό μέρος, με το φυσικό και πολιτιστικό περιβάλλον αυτών των περιοχών. Είναι πάρα πολύ μεγάλη η ανάγκη.
Αν είχα χρόνο, θα ήθελα  να σας διαβάσω τα μέτρα τα οποία είχε το προηγούμενο ΕΣΠΑ, όπως βελτίωση ανταγωνιστικότητας, διασφάλιση της ποιότητας ζωής των κατοίκων, ενσωμάτωση της αειφορίας στις αναπτυξιακές επιλογές. Σωστά μέτρα, σωστές προϋποθέσεις. Ο δημοκρατικός προγραμματισμός, όσο και να έχει κάποιες ελλείψεις, λειτουργεί σε αυτήν τη χώρα. Από εκεί και πέρα, η υλοποίηση δεν λειτουργεί και παρεμβαίνουν άλλα πράγματα.
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού.)
Ζητάμε, λοιπόν, από εσάς από εδώ και πέρα αξιοποιώντας και το Σύνταγμα –το Σύνταγμα με το άρθρο 101 και το άρθρο 106 μεριμνά για τους νησιώτες- να προστατευθούν οι νησιώτες όλων των περιοχών, όχι μόνο των παράκτιων, αλλά και των ορεινών κοινοτήτων κ.ο.κ.. Ο Κανονισμός της Ευρωπαϊκής Ένωσης έγινε πράγματι για να κατοχυρώσει την εδαφική συνοχή. Αυτό πρέπει να εξασφαλίσουμε μέσα από την καινούρια προγραμματική διαδικασία.",94924,""," ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",213,"",213
"1889","
"," Το λόγο έχει η κ. Γιαννακάκη.",94925,"Chairman","ΠΡΟΕΔΡΕΥΩΝ",74,"",74
"1890","
"," Ευχαριστώ, κύριε Πρόεδρε.
Κύριε Υπουργέ, πόνεσαν τα αυτιά της Δημοκρατικής Αριστεράς –ελπίζω και άλλων εδώ μέσα- από το πόσες φορές χρησιμοποιήσατε τον όρο «λαθρομετανάστευση» στην πρώτη τοποθέτησή σας. Και επειδή γνωρίζω ότι ξέρετε πολύ καλύτερα αγγλικά από εμένα, ο όρος ο οποίος χρησιμοποιείται και στα κοινοτικά κείμενα, αλλά και στα κείμενα των άλλων διεθνών οργανισμών –όχι μόνο της Ευρώπης, αλλά και παγκοσμίως-, είναι «irregular» που στα ελληνικά μεταφράζεται «παράτυπος». Επειδή σε επίκαιρη ερώτησή μου ο Υπουργός Προστασίας του Πολίτη κ. Δένδιας με είχε ενημερώσει ότι θα αφιερώσει μέρος της Ελληνικής Προεδρίας, προκειμένου να αλλάξει τον όρο από «irregular» σε «illegal», δηλαδή «παράνομος», εάν και εφόσον το κατορθώσει, το ξανασυζητάμε.
Μέχρι τότε, σας ενημερώνουμε ότι «λαθρο-υποκείμενα» του Δικαίου δεν υπάρχουν, τουλάχιστον για τη Δημοκρατική Αριστερά. Αυτό μας έχει διδάξει ο Διαφωτισμός και η νεωτερικότητα. Όμως, πόσο δίκιο είχε τελικά ο Βίτγκενστάιν όταν είπε «τα όρια της γλώσσας μας είναι τα όρια του κόσμου μας»! 
Τα ελληνικά νησιά αποτελούν τα όρια και τα σύνορα της Ευρωπαϊκής Ένωσης. Είναι πολύ ευχάριστο ότι μέσα στις προτεραιότητες της Ελληνικής Προεδρίας είναι και το θέμα της μετανάστευσης, πάντα με σεβασμό των ανθρωπίνων δικαιωμάτων όσων προσπαθούν να εισέλθουν στο ελληνικό έδαφος, που είναι έδαφος της Ευρωπαϊκής Ένωσης. 
Τρία θέματα θα αναφέρω πάρα πολύ γρήγορα πάνω σε αυτό: Όσον αφορά στα θαλάσσια σύνορά μας και στο ρόλο που παίζει η FRONTEX  το έργο της κρίνεται ικανοποιητικό, αλλά όχι επαρκές. Όμως όταν είχε γίνει πρόταση προκειμένου να αυξηθούν οι αρμοδιότητες της FRONTEX, ο ευρωπαϊκός Νότος δεν είχε συναινέσει.
Και μάλιστα υπάρχει μια πληροφορία ότι έχει ζητηθεί από την Ιταλία και την Ισπανία να εφαρμοστεί στη Μεσόγειο η επιχείρηση «Αταλάντα» -η οποία εφαρμόζεται για τους πειρατές της Σομαλίας- για την αντιμετώπιση της παράτυπης μετανάστευσης. Βέβαια, ο κ. Κούρκουλας, ο Αναπληρωτής Υπουργός Εξωτερικών, το είχε αρνηθεί και ελπίζω και εσείς να συμμερίζεστε την ίδια άποψη. 
Επίσης, ένα άλλο θέμα που θα πρέπει να δούμε είναι οι άθλιες συνθήκες, στις οποίες διαβιούν οι μετανάστες, που έρχονται στη χώρα μας, στους χώρους υποδοχής των ελληνικών νησιών. 
Ευχαριστώ πολύ.",94926,""," ΜΑΡΙΑ ΓΙΑΝΝΑΚΑΚΗ",54,"",54
"1891"," 
"," Και εμείς ευχαριστούμε. 
Το λόγο η κυρία Φούντα.",94927,"Chairman","ΠΡΟΕΔΡΕΥΩΝ",74,"",74
"1892"," 
"," Ευχαριστώ, κύριε Πρόεδρε. 
Κύριε Υπουργέ, η Δημοκρατική Αριστερά σας ενημερώνει ότι εκπροσωπούνταν προχθές στο Μέγαρο, στην πανηγυρική εκδήλωση ουσιαστικά για την ανάληψη της Προεδρίας. Υπήρχε εκεί αντιπροσωπεία Βουλευτών, μία εκ των οποίων ήμουν και εγώ. Να μην λέμε πράγματα μέσα στο Κοινοβούλιο και μέσα σε αυτή την Αίθουσα, για δημιουργία εντυπώσεων.",94928,""," ΝΙΚΗ ΦΟΥΝΤΑ",286,"",286
"1893"," 
"," Δεν παρευρέθη η ηγεσία…",94929,""," ΜΙΛΤΙΑΔΗΣ ΒΑΡΒΙΤΣΙΩΤΗΣ",27,"",27
"1894","
"," Στη συναυλία εννοείτε; Γιατί και εγώ νιώθω παράξενα που δεν πήγα! Αισθάνομαι ότι δεν πήγα σε κάποιο ουσιαστικό σημαντικό γεγονός. 
Στις πραγματικές διαδικασίες της Προεδρίας, κύριε Βαρβιτσιώτη, θα μας έχετε εκεί με τις απόψεις μας και τις θέσεις μας. 
Ολοκληρώστε, κυρία συνάδελφε.",94930,"Chairman","ΠΡΟΕΔΡΕΥΩΝ",74,"",74
"1895"," 
"," Το λέω αυτό, κύριε Πρόεδρε, γιατί η Δημοκρατική Αριστερά είναι ένα κόμμα που έκανε πάρα πολλά για να παραμείνει η χώρα στην Ευρωπαϊκή Ένωση σε μια πολύ δύσκολη στιγμή. Το ξέρετε καλύτερα από εμένα αυτό. 
Το θέμα είναι πως όταν δημιουργούμε εντυπώσεις μέσα σε αυτή την Αίθουσα, εντυπώσεις τις οποίες ακούει ο ελληνικός λαός, πρέπει να είμαστε πάρα πολύ προσεκτικοί, σεβόμενοι πέντε πράγματα και πέντε θυσίες -υπερβάσεις που έχουν γίνει από κάποιους άλλους. 
Προφανώς, δεν ακούσατε την τελευταία παράγραφο της εισήγησης στην πρωτολογία μου, όπου έλεγα ότι δυστυχώς δεν έχουμε δει μέχρι τώρα σοβαρά τα νησιά μας ως προνομιακό πεδίο για την υλοποίηση της «πράσινης» ανάπτυξης με χρήση νέων τεχνολογιών σε περιφερειακό επίπεδο, ούτε τις ΑΠΕ ως μέσο συγκράτησης των τοπικών πληθυσμών και προώθησης νέων συνεργατικών σχημάτων με τη συμμετοχή της τοπικής αυτοδιοίκησης και μικρών επενδυτών ή ως προϋπόθεση για την περαιτέρω ανάπτυξη άλλων τεχνολογιών διαχείρισης υδάτινων πόρων, παραδείγματος χάριν αφαλάτωσης, που έχουν ανάγκη οι νησιωτικές περιοχές. 
Δεσμεύομαι να σας κοινοποιήσω και ερώτηση που έχω κάνει προς το ΥΠΕΚΑ όσον αφορά την επαναχρησιμοποίηση και ανακύκλωση υδάτων για τις νησιωτικές περιοχές, αλλά θα ήθελα να μη μου απαντήσετε ότι το Υπουργείο σας δεν είναι αρμόδιο να απαντήσει σε αυτή την ερώτηση. 
Μιλήσατε για την Καλντέρα και για τις ΑΠΕ. Κανένας δεν θα ήθελε να μπουν στην Καλντέρα ανεμογεννήτριες. Το θέμα μας είναι ότι υπάρχει ουσιαστικά μια πληθώρα χωρών στη βόρεια περιοχή της Ευρώπης, όπως η Δανία, η Σουηδία, η Γερμανία, η Γαλλία, που δημιουργούν αιολικά πάρκα μέσα στη θάλασσα, θαλάσσια αιολικά πάρκα που παρέχουν ουσιαστικά το 50% της ηλεκτροδότησης αυτών των χωρών. Αυτά είναι τα επίσημα στοιχεία. 
Ένα αιολικό πάρκο μεταξύ Σαντορίνης και Ανάφης, ας πούμε, επειδή η κατεύθυνση των ανέμων είναι από τα ανατολικά, θα ήταν ένας εναλλακτικός τρόπος ηλεκτροδότησης ολόκληρου του νησιού. Γι’ αυτό μιλάμε πάντα γι’ αυτό το πρότυπο ιδιοπαραγωγής, ιδιοκατανάλωσης. Η αυτάρκεια των νησιών θα έπρεπε να είναι ο πρώτος γνώμονας λειτουργίας του Ευρωκοινοβουλίου. Το ίδιο σας ζήτησα και ως προς το θέμα των πιέσεων για τη διασύνδεση της ηπειρωτικής Ελλάδας με τη νησιωτική περιοχή μέσω της ΔΕΗ.
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού) 
Μόνο ένα τελευταίο πράγμα θα πω, κύριε Πρόεδρε. 
Δεν είπατε μια κουβέντα για τα υδατοδρόμια. Θα ήθελα πάρα πολύ να ακούσω και τη δική σας άποψη. Θα ήθελα επίσης να ακούσω το γιατί «το γιαπί, το πηλοφόρι, το μυστρί» και η τσιμεντοποίηση των ελληνικών νησιών –το είπα και αυτό στην πρωτολογία μου και δεν απαντήσατε- που αυτή τη στιγμή ενισχύεται με το ειδικό χωροταξικό τουρισμού, δεν έχει τις δικές σας ενστάσεις και το δικό σας τρόπο θέασης των πραγμάτων, αν είναι αυτός που μας εξηγήσατε. 
Ευχαριστώ πολύ.",94931,""," ΝΙΚΗ ΦΟΥΝΤΑ",286,"",286
"1896"," 
"," Ευχαριστούμε και εμείς. 
Κύριε Υπουργέ, έχετε το λόγο για πέντε λεπτά, για να κλείσετε τη συνεδρίαση.",94932,"Chairman","ΠΡΟΕΔΡΕΥΩΝ",74,"",74
"1897"," 
"," Κατ’ αρχήν, θα ήθελα να ευχαριστήσω όλους τους συναδέλφους που πήραν το λόγο. Να τους ευχαριστήσω και ως προς την κριτική που άσκησαν, γιατί η κριτική πάντοτε μας κάνει καλύτερους. Επειδή αναφερόταν συνολικά σε όλες τις υπηρεσίες και όλα τα Υπουργεία, νομίζω ότι είναι ένας τύπος κριτικής που σε πολλές περιπτώσεις θα πρέπει να γίνεται και αυτοκριτικά. Γιατί όταν εκφράζουμε απόψεις επί συγκεκριμένων νομοσχεδίων, δυστυχώς ξεχνάμε και εμείς οι ίδιοι τη νησιωτικότητα. 
Και θα ξεκινήσω από το τελευταίο παράδειγμα. Μιλήσατε για ιδιοπαραγωγή και ιδιοαυτάρκεια. Ξέρετε ότι το κόστος παραγωγής ηλεκτρικής ενέργειας από ΑΠΕ είναι πολύ υψηλότερο σε σχέση με όλους τους υπόλοιπους παραδοσιακούς τρόπους.
Αν μιλάμε για ιδιοπαραγωγή και ιδιοαυτάρκεια, τότε θα συζητάμε για πολύ υψηλότερο κόστος. 
Στόχος μας είναι να έχουμε ένα ενιαίο τιμολόγιο και μάλιστα φθηνό και ανταγωνιστικό, σε όλη τη χώρα. Γι’ αυτό μιλάμε για διασύνδεση. Σας απαντάω με μια λογική που ξεπερνά το δικό μου Υπουργείο, αλλά με ακουμπά ως Έλληνα πολιτικό και Έλληνα πολίτη.
Υπάρχει, ήδη, χωροθετημένο στο Βόρειο Αιγαίο –φαντάζομαι θα το γνωρίζετε- πάρκο το οποίο πρέπει να εγκατασταθεί μέσα στο επόμενο διάστημα στη θάλασσα για παραγωγή ηλεκτρικής ενέργειας.
Τώρα, όσον αφορά την εφαρμογή του νόμου, θα πω το εξής. Σαφέστατα πρέπει να εφαρμόζουμε το νόμο. Το πνεύμα και η ουσία του νόμου ήταν ένα, όπως είναι, άλλωστε και η ουσία της συνταγματικής διάταξης: Είναι ο επιτελικός χαρακτήρας που πρέπει να έχει η Γενική Γραμματεία Αιγαίου στον συντονισμό όλων αυτών των πολιτικών. 
Μέχρι σήμερα η Γενική Γραμματεία Αιγαίου την πλειοψηφία σχεδόν των δυνάμεών της την ανάλωνε στη διαχείριση δύο κονδυλίων και, βασικά, του κονδυλίου για τις ακτοπλοϊκές συνδέσεις. Μάζευε χαρτιά, εκτελούσε χαρτιά, υλοποιούσε πληρωμές και τίποτε άλλο. Το παίρνουμε, αυτό, λοιπόν από τη Γενική Γραμματεία Αιγαίου και το μεταφέρουμε στη Διεύθυνση Θαλασσίων Συγκοινωνιών του Υπουργείου Ναυτιλίας. Ακριβώς για να δώσουμε, μέσα σε αυτό το περιβάλλον, τη δυνατότητα της αναδιοργάνωσής της σε επιτελικό όργανο. Νομίζω ότι είναι η σημαντικότερη μεταρρύθμιση που έχει γίνει το τελευταίο εξάμηνο που έχω την ευθύνη του Υπουργείου. 
Παράλληλα, ήδη είναι έτοιμο το σχέδιο του προεδρικού διατάγματος για το Ινστιτούτο και μέσα στις επόμενες ημέρες θα φύγει. Και βεβαίως, όπως σας είπα, περιμένουμε να τοποθετήσουν εκπροσώπους τους και όλοι οι άλλοι φορείς. Αν δύο, τρεις ή έξι μήνες οι ίδιοι οι ενδιαφερόμενοι δεν ορίζουν εκπροσώπους τους στο Συμβούλιο Νησιωτικής Πολιτικής έχει ευθύνη ο Υπουργός;",94933,""," ΜΙΛΤΙΑΔΗΣ ΒΑΡΒΙΤΣΙΩΤΗΣ",27,"",27
"1898"," 
"," Βέβαια.",94934,""," ΜΑΡΙΑ ΡΕΠΟΥΣΗ",241,"",241
"1899","
"," Αυτό δείχνει και την αμέλεια όλων αυτών που προβλέψατε νομοθετικά, μέσα από την κοινή πίεση, να συμμετέχουν. Ορισμένοι φορείς ενδεχομένως δεν θα έπρεπε να συμμετέχουν, είτε δεν υπάρχει το ενδιαφέρον είτε το θεσμικό βάρος από αυτούς που συμμετέχουν, αν δείχνουν τέτοια μεγάλη αμέλεια. 
Σε ό,τι αφορά τα Κύθηρα, θα εκτιμούσα μία επίκαιρη ερώτηση ώστε να έρθω να απαντήσω στη Βουλή, όπως έχω απαντήσει και στον Δήμαρχο Κυθήρων, όπως έχω απαντήσει, άλλωστε, στους εκπροσώπους των Συνδέσμων των Κυθήρων που με επισκέφθηκαν, αλλά και σε όλους σχεδόν τους Βουλευτές Πειραιά στους οποίους έχω μιλήσει προσωπικά. 
Πάντως, να ξέρετε ότι στόχος μας είναι να υπάρχει καλύτερη συγκοινωνία, αλλά όχι με τον Πειραιά. Είναι ένα πάρα πολύ ακριβό «σπορ» το οποίο ούτε οι ίδιοι το εκτιμούν, εφόσον κάνει δεκατρείς ώρες το καράβι για να πάει στα Κύθηρα. Αντιθέτως με τη συνδυασμένη μεταφορά, οδική και ακτοπλοϊκή, ο χρόνος είναι λιγότερος από το μισό. 
Λαθρομετανάστευση: Το φαινόμενο, αγαπητή συνάδελφε, λέγεται «illegal immigration» και «irregular» είναι οι «migrants». Και αν δείτε και σε όλες τις διεθνείς ανακοινώσεις, είναι «παράτυποι μετανάστες» και «παράνομη μετανάστευση». Δεν έχει αλλάξει αυτό σε καμμία περίπτωση στους ευρωπαϊκούς κανόνες και σε όλες τις κοινοποιήσεις, ακόμη και στα βίντεο που προβάλλουμε στα πλαίσια της Ευρωπαϊκής Ένωσης, διατηρούμε αυτούς τους όρους.",94935,""," ΜΙΛΤΙΑΔΗΣ ΒΑΡΒΙΤΣΙΩΤΗΣ",27,"",27
"1900","
"," …(Δεν ακούστηκε)",94936,""," ΜΑΡΙΑ ΡΕΠΟΥΣΗ",241,"",241
"1901","
"," Μίλησα για «λαθρομετανάστευση» όπως είναι το φαινόμενο στα ελληνικά. Η παράνομη μετανάστευση είναι λαθρομετανάστευση. Δεν είναι λαθραίοι οι άνθρωποι. Είναι «irregular», παράτυποι μετανάστες. 
Τα έχουμε εξηγήσει. Υπάρχει η συζήτηση στα πλαίσια της Ελληνικής Προεδρίας για την αλλαγή του Κανονισμού της «FRONTEX» που αφορά τα θαλάσσια σύνορα και θέλουμε να ολοκληρωθεί αυτή η συζήτηση. Είμαστε από τις επισπεύδουσες χώρες. 
Μάλιστα υπάρχει και η συζήτηση για την εφαρμογή του «Mediterranean Task Force», που δεν είναι η επιχείρηση «Αταλάντα». Είναι επιχείρηση έρευνας και διάσωσης στα πλαίσια της Μεσογείου με τον συνδυασμό μιας επιχείρησης, αντίστοιχης αυτής που γίνεται στις ακτές της Δυτικής Αφρικής, την επιχείρηση «Ήρα», που πάλι γίνεται υπό την «FRONTEX» για την αποτροπή του φαινομένου. Δηλαδή, περιπολούμε παράκτια στις χώρες της Βόρειας Αφρικής και της Μέσης Ανατολής, ώστε τη στιγμή που ξεκινούν και επιβιβάζονται, θέτοντας σε κίνδυνο την ίδια τους τη ζωή -γιατί όταν επιβιβάζεται σε ένα σκάφος μικρής χωρητικής ικανότητας τριπλάσιος ή τετραπλάσιος αριθμός από αυτούς που μπορεί αυτό να φέρει, θέτεις σε κίνδυνο την ίδια σου τη ζωή- μόλις απομακρύνονται από τις ακτές, πάλι να τους αποτρέπουμε και να επιστρέφουν πίσω στην ακτή από την οποία ξεκίνησαν.
Αυτός είναι ο στόχος μας και αυτό κάνουμε και στο Ανατολικό Αιγαίο. Οφείλω να ομολογήσω ότι το κάνουμε σε συνεργασία με την τουρκική Ακτοφυλακή. Εντοπίζουμε αυτές τις φουσκωτές βάρκες γεμάτες λαθρομετανάστες να φεύγουν από τα τουρκικά παράλια και ειδοποιούμε τις τουρκικές αρχές και έρχονται και τους μαζεύουν. Εξάλλου, οι ίδιοι εκείνη τη στιγμή θέτουν σε κίνδυνο τη ζωή τους, όταν επιβιβάζονται σε αυτά τα σκάφη.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υπουργού)
Επίσης, για να κλείσω ως προς αυτό, με εντολή μου από τον Αύγουστο υπάρχει μία κωδικοποίηση και εφαρμογή ενός ολοκληρωμένου σχεδίου για την πρώτη υποδοχή των παράνομων μεταναστών στη χώρα, ώστε να τους παρέχουμε υπηρεσίες της πρώτης υποδοχής. Αυτές είναι το να ολοκληρώσουμε την προανάκριση, να παρέχουμε ιατρικές υπηρεσίες, φροντίδα σε αυτούς που έχουν ανάγκη και είναι σωστό κατάλυμα.
Τώρα ολοκληρώνουμε και τη συμφωνία με τον Οργανισμό για τους Πρόσφυγες του Οργανισμού Ηνωμένων Εθνών, την Ύπατη Αρμοστεία, ώστε να παρέχουμε επιπλέον υπηρεσίες, όπως το «πακέτο του πρόσφυγα» κ.ο.κ.. Είναι το πακέτο υγιεινής, μία συγκεκριμένη διαδικασία. Έχουμε εμπλέξει πολλές μη κυβερνητικές οργανώσεις όπως και την εκκλησία, σε αυτή τη διαδικασία και το σύνολο σχεδόν των λιμεναρχείων μας έχουν ήδη βρει τους χώρους στους οποίους θα γίνεται αυτή η διαδικασία, ώστε να μη γίνεται όπως γινόταν, με τις εικόνες ντροπής στο λιμάνι της Μυτιλήνης μέχρι πρότινος.",94937,""," ΜΙΛΤΙΑΔΗΣ ΒΑΡΒΙΤΣΙΩΤΗΣ",27,"",27
"1902","
"," Παρακαλώ, κύριε Υπουργέ, αν μπορείτε, να συντομεύσετε.",94938,"Chairman","ΠΡΟΕΔΡΕΥΩΝ",74,"",74
"1903","
"," Κλείνω, κύριε Πρόεδρε, ευχαριστώντας άλλη μία φορά τους συναδέλφους και δηλώνοντας ότι η Κυβέρνηση -και εγώ προσωπικά- είμαστε ανοιχτοί στην κριτική. Είμαστε ανοιχτοί και στις προτάσεις. Μέσα από τη διαδικασία του κοινοβουλευτικού ελέγχου ή μέσα από κατ’ ιδίαν συναντήσεις, είμαστε στη διάθεσή σας για οποιαδήποτε πρόταση μπορεί να προσθέσει κάτι σε αυτή την πολιτική, η οποία είναι, όντως, δύσκολο να εκπονηθεί και ένα πολύ μικρό της μέρος εκπονείται από το Υπουργείο μας.",94939,""," ΜΙΛΤΙΑΔΗΣ ΒΑΡΒΙΤΣΙΩΤΗΣ",27,"",27
"1904","
"," Κυρίες και κύριοι συνάδελφοι, ευχαριστώ και εγώ όλους σας για τη συζήτηση.
Κηρύσσεται περαιωμένη η συζήτηση επί της υπ’ αριθμόν 13/13/22-11-2013 επίκαιρης επερώτησης του Προέδρου της Κοινοβουλευτικής Ομάδας της ΔΗΜΑΡ κ. Φωτίου Κουβέλη και Βουλευτών του κόμματός του προς τους Υπουργούς Ναυτιλίας και Αιγαίου, Διοικητικής Μεταρρύθμισης και Ηλεκτρονικής Διακυβέρνησης, Ανάπτυξης και Ανταγωνιστικότητας και Αγροτικής Ανάπτυξης και Τροφίμων, σχετικά με τα προβλήματα στην εφαρμογή της νησιωτικής πολιτικής.
Πριν κλείσουμε, κύριοι συνάδελφοι, σας ενημερώνω ότι έχουν διανεμηθεί τα Πρακτικά της Τετάρτης 20 Νοεμβρίου 2013, της Πέμπτης 21 Νοεμβρίου 2013, της Παρασκευής 22 Νοεμβρίου 2013, της Δευτέρας 25 Νοεμβρίου 2013, της Τρίτης 26 Νοεμβρίου 2013, της Πέμπτης 28 Νοεμβρίου 2013 και της Παρασκευής 29 Νοεμβρίου 2013 και ερωτάται το Σώμα εάν τα επικυρώνει.",94940,"Chairman","ΠΡΟΕΔΡΕΥΩΝ",74,"",74
"1905","
"," Μάλιστα, μάλιστα.",94941,"","ΟΛΟΙ ΟΙ ΒΟΥΛΕΥΤΕΣ",NA,"",NA
"1906","
"," Συνεπώς, τα Πρακτικά της Τετάρτης 20 Νοεμβρίου 2013, της Πέμπτης 21 Νοεμβρίου 2013, της Παρασκευής 22 Νοεμβρίου 2013, της Δευτέρας 25 Νοεμβρίου 2013, της Τρίτης 26 Νοεμβρίου 2013, της Πέμπτης 28 Νοεμβρίου 2013 και της Παρασκευής 29 Νοεμβρίου 2013 επικυρώθηκαν.
Κύριοι συνάδελφοι, δέχεστε στο σημείο αυτό να λύσουμε τη συνεδρίαση;",94942,"Chairman","ΠΡΟΕΔΡΕΥΩΝ",74,"",74
"1907","
"," Μάλιστα, μάλιστα.
Με τη συναίνεση του Σώματος και ώρα 15.15΄ λύεται η συνεδρίαση για την προσεχή Δευτέρα 13 Ιανουαρίου 2014 και ώρα 18.00΄, με αντικείμενο εργασιών του Σώματος: κοινοβουλευτικό έλεγχο, συζήτηση επίκαιρων ερωτήσεων.
Ο",94943,"","ΟΛΟΙ ΟΙ ΒΟΥΛΕΥΤΕΣ",NA,"",NA
