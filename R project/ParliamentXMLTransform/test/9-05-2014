"","Misc","SpeechBody","SpeechID","ParliamentaryRole","Speaker","SpeakerID","Date","id"
"44797","5
Συνεδρίαση "," Κυρίες και κύριοι συνάδελφοι, αρχίζει η συνεδρίαση.
Η Βουλή θα κλείσει για δεκαπέντε ημέρες. Θα ανοίξει την Τετάρτη 28 Μαΐου με νομοθετική εργασία και την Πέμπτη 29 Μαΐου και την Παρασκευή 30 Μαΐου θα έχουμε και κοινοβουλευτικό έλεγχο.
 Παρακαλείται ο κύριος Γραμματέας να ανακοινώσει τις αναφορές προς το Σώμα.
(Ανακοινώνονται προς το Σώμα από τον κ. Στέφανο Σαμοΐλη, Βουλευτή Κερκύρας, τα ακόλουθα: 
Α. ΚΑΤΑΘΕΣΗ ΑΝΑΦΟΡΩΝ
Παιδείας και Θρησκευμάτων, Διοικητικής Μεταρρύθμισης και Ηλεκτρονικής Διακυβέρνησης
3571) Η Βουλευτής Σερρών κ. ΜΑΡΙΑ ΚΟΛΛΙΑ - ΤΣΑΡΟΥΧΑ κατέθεσε αναφορά με την οποία  ο Πρόεδρος του ΤΕΙ κεντρικής Μακεδονίας διαμαρτύρεται για την υποστελέχωση του ΤΕΙ και επισημαίνει την κατάσταση δυσλειτουργίας στην οποία έχει περιέλθει.
Δημόσιας Τάξης και Προστασίας του Πολίτη 
3572) Ο Βουλευτής Μαγνησίας κ. ΠΑΡΙΣΗΣ (ΠΑΡΙΣ) ΜΟΥΤΣΙΝΑΣ κατέθεσε αναφορά με την οποία  η Ένωση Αστυνομικών Υπαλλήλων Νομού Μαγνησίας αιτείται την διαμόρφωση και λειτουργία της λέσχης σίτισης στο υπό ανέγερση αστυνομικό μέγαρο Μαγνησίας.
Περιβάλλοντος, Ενέργειας και Κλιματικής Αλλαγής 
3573) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  ο κ. Κουκής Μάριος καταγγέλλει τη προπαγάνδα για το 16% στα φωτοβολταϊκά.
Περιβάλλοντος, Ενέργειας και Κλιματικής Αλλαγής 
3574) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  ο κ. Ευρενιάδης Δημήτριος  εκφράζει τη δυσαρέσκειά του σχετικά με την αθέτηση των συμβάσεων που υπογράφηκαν για τα οικιακά φωτοβολταϊκά, δηλώνοντας πως θα οδηγηθεί στα δικαστήρια.
Τουρισμού
3575) Η Βουλευτής Μαγνησίας κ. ΜΑΡΙΝΑ ΧΡΥΣΟΒΕΛΩΝΗ κατέθεσε αναφορά με την οποία  ο αναπληρωτής προϊστάμενος της Περιφερειακής Υπηρεσίας Τουρισμού Θεσσαλίας αιτείται την άμεση στελέχωση της εν λόγω υπηρεσίας της οποίας προΐσταται.
Ναυτιλίας και Αιγαίου
3576) Η Βουλευτής Μαγνησίας κ. ΜΑΡΙΝΑ ΧΡΥΣΟΒΕΛΩΝΗ κατέθεσε αναφορά με την οποία  ο Αλιευτικός Σύλλογος Παράκτιων Αλιέων Βόλου επισημαίνει την υποβάθμιση του Λιμεναρχείου Αγίου Ιωάννη Πηλίου σε φυλάκιο, αναφερόμενη στα προβλήματα που η συγκεκριμένη ενέργεια ενδέχεται να δημιουργήσει.
Παιδείας και Θρησκευμάτων, Οικονομικών, Διοικητικής Μεταρρύθμισης και Ηλεκτρονικής Διακυβέρνησης
3577) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  ο κ. Γκάβος Ευστάθιος  παραθέτει τις απόψεις του σχετικά με τους διορισμούς στο Ελληνικό Πανεπιστήμιο καταγγέλλοντας παράνομες απολαβές του Προέδρου και των μελών της Διοικούσας Επιτροπής.
Υγείας
3578) Ο Βουλευτής Λασιθίου κ. ΚΩΝΣΤΑΝΤΙΝΟΣ ΔΕΡΜΙΤΖΑΚΗΣ κατέθεσε αναφορά με την οποία  το ΔΣ του Συλλόγου Εργαζομένων του Γενικού Νοσοκομείου-Κέντρου Υγείας Ιεράπετρας παραθέτει τα προβλήματα που αντιμετωπίζει ο οικείος φορέας και αιτείται την επίλυση των ζητημάτων μέσα από νέες προσλήψεις και αύξηση του προϋπολογισμού.
Παιδείας και Θρησκευμάτων, Πολιτισμού και Αθλητισμού
3579) Η Βουλευτής Β΄ Αθηνών κ. ΣΟΦΙΑ ΣΑΚΟΡΑΦΑ κατέθεσε αναφορά με την οποία  ο κ. Ιωάννης Πάππας αιτείται την αποκατάσταση της αδικίας ως προς την αξιολόγηση τραυματισμένου αθλητή υποψηφίου των πανελλαδικών του 2013 για εισαγωγή του στα ΤΕΦΑΑ.
Δικαιοσύνης, Διαφάνειας και Ανθρωπίνων Δικαιωμάτων, Οικονομικών 
3580) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  η κ. Ντάκου Ρέα  παραθέτει τις προτάσεις της Ένωσης Συνεταιριστικών Τραπεζών Ελλάδος σχετικά με το νομοσχέδιο «Πρόσβαση στη δραστηριότητα πιστωτικών ιδρυμάτων και προληπτική εποπτεία πιστωτικών ιδρυμάτων και επιχειρήσεων».
Περιβάλλοντος, Ενέργειας και Κλιματικής Αλλαγής, Οικονομικών 
3581) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας σύμφωνα με το οποίο έχει καθυστερήσει η λήψη μέτρων για τη μείωση του ενεργειακού κόστους στις βιομηχανικές μονάδες παραγωγής.
Υγείας, Δικαιοσύνης, Διαφάνειας και Ανθρωπίνων Δικαιωμάτων 
3582) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αφορά το άνοιγμα δικογραφιών για τις  εταιρείες που πουλάνε υπηρεσίες με «κάρτες υγείας».
Ανάπτυξης και Ανταγωνιστικότητας, Οικονομικών 
3583) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται στα Επιμελητήρια Αχαΐας, Ηλείας και Αιτωλοακαρνανίας ζητώντας την παράταση των σεισμοδανείων που ελήφθησαν με την εγγύηση του δημοσίου.
Εργασίας, Κοινωνικής Ασφάλισης και Πρόνοιας
3584) Ο Βουλευτής Β΄ Αθηνών κ. ΔΗΜΗΤΡΙΟΣ ΣΤΡΑΤΟΥΛΗΣ κατέθεσε αναφορά με την οποία  ο κ. Γεώργιος Γεωργιάδης εκφράζει τη διαμαρτυρία του για την καθυστέρηση στην έκδοση της συνταξιοδοτικής του  απόφασης.
Υγείας, Δικαιοσύνης, Διαφάνειας και Ανθρωπίνων Δικαιωμάτων 
3585) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας σύμφωνα με το οποίο απονεμήθηκε δικαιοσύνη για το θάνατο νεογέννητου βρέφους, επισημαίνοντας ότι πρέπει να γίνουν όλες οι αναγκαίες νομικές ενέργειες για την ταφή του.
Εσωτερικών, Οικονομικών 
3586) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  το Συνδικάτο Επαγγελματιών Περιπτεριούχων Καπνοπωλών και Ψιλικών Ειδών Νομού Αττικής παραθέτει προτεινόμενη πρόταση νόμου του Κοινοβουλευτικού Εκπροσώπου των Ανεξαρτήτων Ελλήνων που αφορά ρυθμίσεις για την προστασία των περιπτερούχων.
Οικονομικών 
3587) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αφορά την εκποίηση της Κασσιόπης στην Κέρκυρα.
Οικονομικών 
3588) Ο Βουλευτής Ηρακλείου κ. ΕΛΕΥΘΕΡΙΟΣ ΑΥΓΕΝΑΚΗΣ κατέθεσε αναφορά με την οποία  η Ομοσπονδία Επιχειρηματιών Ενοικιαζόμενων Διαμερισμάτων-Δωματίων  «Κνωσσός» Ανατολικής Κρήτης εκφράζει τη διαμαρτυρία της για την αναγραφή των Τουριστικών Καταλυμάτων του κλάδου τους στο Ε9 ως ξενοδοχειακά καταλύματα με το καθεστώς των ειδικών κτιρίων.
Εξωτερικών, Εθνικής Άμυνας, Δημόσιας Τάξης και Προστασίας του Πολίτη, Περιβάλλοντος, Ενέργειας και Κλιματικής Αλλαγής, Ναυτιλίας και Αιγαίου
3589) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αφορά την αντίθεση  της εκκλησίας της Κρήτης στη σχεδιαζόμενη καταστροφή των χημικών της Συρίας στη Μεσόγειο.
Ανάπτυξης και Ανταγωνιστικότητας, Περιβάλλοντος, Ενέργειας και Κλιματικής Αλλαγής 
3590) Ο Βουλευτής Ηρακλείου κ. ΕΛΕΥΘΕΡΙΟΣ ΑΥΓΕΝΑΚΗΣ κατέθεσε αναφορά με την οποία  η Πανελλήνια Ομοσπονδία Πρατηριούχων Εμπόρων Καυσίμων αιτείται τη διαφάνεια και τη γνωστοποίηση των τιμών σε όλα τα στάδια διακίνησης και διάθεσης των πετρελαιοειδών προϊόντων, για την ενημέρωση του ενδιαφερόμενου επιχειρηματία και καταναλωτή.
Εργασίας, Κοινωνικής Ασφάλισης και Πρόνοιας
3591) Ο Βουλευτής Κοζάνης κ. ΓΕΩΡΓΙΟΣ ΚΑΣΑΠΙΔΗΣ κατέθεσε αναφορά με την οποία  η Δημοτική Κοινωφελής Επιχείρηση  Βοΐου (ΔΗΚΕΒΟ) στη Σιάτιστα επισημαίνει την καθυστέρηση της καταβολής των δεδουλευμένων στους εργαζόμενους του προγράμματος «βοήθεια στο σπίτι».
Εθνικής Άμυνας
3592) Ο Βουλευτής Α΄ Θεσσαλονίκης κ. ΓΑΒΡΙΗΛ ΑΒΡΑΜΙΔΗΣ κατέθεσε αναφορά με την οποία αιτείται την αποκατάσταση του υφιστάμενου καθεστώτος του ν. 3883/2010 σχετικά με την υπηρεσιακή εξέλιξη και ιεραρχία στελεχών των Ενόπλων Δυνάμεων.
Οικονομικών 
3593) Ο Βουλευτής Β΄ Αθηνών κ. ΙΩΑΝΝΗΣ ΔΗΜΑΡΑΣ κατέθεσε αναφορά με την οποία  ο κ. Νικόλαος Βαμβακούσης εκφράζει τη διαμαρτυρία του για φορολογική αδικία που καλείται ο ίδιος να τακτοποιήσει και η οποία προέκυψε από νομοθετικό λάθος.
Οικονομικών, Δημόσιας Τάξης και Προστασίας του Πολίτη 
3594) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αφορά «πάρτι» φοροδιαφυγής εύπορων Ελλήνων, οι οποίοι απέκρυψαν τις καταθέσεις τους στο εξωτερικό.
Εθνικής Άμυνας, Οικονομικών 
3595) Ο Βουλευτής Α΄ Θεσσαλονίκης κ. ΓΑΒΡΙΗΛ ΑΒΡΑΜΙΔΗΣ κατέθεσε αναφορά με την οποία  η Ανεξάρτητη Ένωση Αποστράτων Ενόπλων Δυνάμεων επισημαίνει την οικονομική επιβάρυνση που θα επωμιστούν οι αποστρατευθέντες της πολεμικής αεροπορίας, οι οποίοι έλαβαν τρίμηνες αποδοχές για το έτος 2013, εν αναμονή της εκδόσεως της συνταξιοδοτικής τους πράξης από το Γενικό Λογιστήριο του Κράτους, και αφορά τους πρώτους μήνες του 2014. 
Οικονομικών, Ανάπτυξης και Ανταγωνιστικότητας, Τουρισμού
3596) Ο Βουλευτής Ηρακλείου κ. ΕΛΕΥΘΕΡΙΟΣ ΑΥΓΕΝΑΚΗΣ κατέθεσε αναφορά με την οποία  η Ομοσπονδία Επιχειρηματιών Ενοικιαζόμενων Διαμερισμάτων-Δωματίων Ανατολικής Κρήτης «Η Κνωσσός» παραθέτει τον προβληματισμό της σχετικά με την κατάργηση της υποχρέωσης θεώρησης τιμοκαταλόγων στις επιχειρήσεις του κλάδου της, επισημαίνοντας τις αρνητικές συνέπειες τού μέτρου αυτού στην αποτελεσματική της λειτουργία.
Δικαιοσύνης, Διαφάνειας και Ανθρωπίνων Δικαιωμάτων, Εσωτερικών
3597) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται  στη δικαιοσύνη που αποκαλύπτει φαινόμενο κακοδιοίκησης από μέρους δεκαπέντε οικονομικών επιθεωρητών και συγκεκριμένα τη διαγραφή προστίμων σε έξι δήμους.
Εργασίας, Κοινωνικής Ασφάλισης και Πρόνοιας
3598) Ο Βουλευτής Ηρακλείου κ. ΕΛΕΥΘΕΡΙΟΣ ΑΥΓΕΝΑΚΗΣ κατέθεσε αναφορά με την οποία lη Ένωση Ξενοδοχοϋπαλλήλων Ηρακλείου και άλλοι φορείς αιτούνται την επέκταση της υποχρεωτικότητας της Τοπικής Σύμβασης Εργασίας Ξενοδοχοϋπαλλήλων του οικείου νομού, η οποία ισχύει μόνον για τα μέλη της Ένωσης Ξενοδοχείων.
Πολιτισμού και Αθλητισμού, Οικονομικών 
3599) Οι Βουλευτές, Β΄ Αθηνών κ. ΙΩΑΝΝΗΣ ΔΗΜΑΡΑΣ και Α΄ Θεσσαλονίκης κ. ΓΑΒΡΙΗΛ ΑΒΡΑΜΙΔΗΣ κατέθεσαν αναφορά με την οποία  η Ελληνική Ομοσπονδία Αθλητισμού Κωφών αιτείται την οικονομική ενίσχυση της ελληνικής συμμετοχής στο 11ο Ευρωπαϊκό Πρωτάθλημα Κολύμβησης Κωφών στο Σάρανσκ της Ρωσίας (22-28 Ιουνίου 2014).
Υγείας
3600) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται στο φαινόμενο  που αντιμετωπίζουν τα νοσοκομεία της Θεσσαλονίκης  σχετικά με τις ελλείψεις σε είδη διατροφής εξαιτίας της υποχρηματοδότησής τους.
Οικονομικών 
3601) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας που αφορά την υπόθεση φορολόγησης των ναυτιλιακών εταιρειών. 
Εργασίας, Κοινωνικής Ασφάλισης και Πρόνοιας
3602) Η Βουλευτής Β΄ Θεσσαλονίκης κ. ΕΛΕΝΗ ΓΕΡΑΣΙΜΙΔΟΥ κατέθεσε αναφορά με την οποία  η Ένωση Ελληνοποντίων «Φλόγα Ελληνισμού» αιτείται την απόσυρση των αναφερόμενων διατάξεων του ν. 4093/2012, με τις οποίες διακόπτεται η σύνταξη των υπερήλικων και ανασφάλιστων ομογενών από την πρώην ΕΣΣΔ.
Πολιτισμού και Αθλητισμού
3603) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αφορά την κατάθεση προτάσεων από την ΠΑΕ ΠΑΟΚ με στόχο την αναμόρφωση του ελληνικού ποδοσφαίρου.
Οικονομικών 
3604) Η Βουλευτής Μαγνησίας κ. ΜΑΡΙΝΑ ΧΡΥΣΟΒΕΛΩΝΗ κατέθεσε αναφορά με την οποία  ο Σύλλογος Πολυτέκνων Λαρίσης και Περιχώρων  αιτείται την αλλαγή στη φορολόγηση των μεταχειρισμένων οχημάτων για πολύτεκνους, αναγνωρίζοντας το δίκαιο του αιτήματός τους.
Οικονομικών, Υποδομών, Μεταφορών και Δικτύων
3605) Ο Βουλευτής Αχαΐας κ. ΝΙΚΟΛΑΟΣ ΤΣΟΥΚΑΛΗΣ κατέθεσε αναφορά με την οποία  ο Δήμος Αιγιαλείας του Νομού Αχαΐας και ο Δικηγορικός Σύλλογος Αιγίου αιτούνται την έκδοση απόφασης σχετικά με τα ακίνητα προς καταγραφή ως δημόσια κτήματα της περιοχής του Δήμου Αιγιαλείας.
Οικονομικών, Δικαιοσύνης, Διαφάνειας και Ανθρωπίνων Δικαιωμάτων 
3606) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας που αφορά το αλισβερίσι συναλλαγών μεταξύ της «ERICSSON» και  Ελλήνων πολιτών, καθώς και αξιωματούχων και στρατιωτικών. 
Παιδείας και Θρησκευμάτων, Δημόσιας Τάξης και Προστασίας του Πολίτη 
3607) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αφορά την καταστροφή που υπέστη το 1ο  Δημοτικό Σχολείο Κύμης στην Εύβοια κάτω από αδιευκρίνιστες  συνθήκες.
Δημόσιας Τάξης και Προστασίας του Πολίτη,  Παιδείας και Θρησκευμάτων
3608) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας αναφέρεται στην  επιθυμία των ζηλωτών μοναχών για  ειρηνική επίλυση του ζητήματος της Μονής Εσφιγμένου Αγίου Όρους.
Παιδείας και Θρησκευμάτων
3609) Ο Βουλευτής Ηρακλείου κ. ΕΛΕΥΘΕΡΙΟΣ ΑΥΓΕΝΑΚΗΣ κατέθεσε αναφορά με την οποία  η κ. Δέσποινα Κασπίρη αιτείται τη δυνατότητα συμπερίληψης και των αποφοίτων του έτους 2012 στο θεσμό του 10% για το έτος 2014. 
Εσωτερικών, Περιβάλλοντος, Ενέργειας και Κλιματικής Αλλαγής, Υποδομών, Μεταφορών και Δικτύων
3610) Ο Βουλευτής Αιτωλοακαρνανίας κ. ΚΩΝΣΤΑΝΤΙΝΟΣ ΜΠΑΡΜΠΑΡΟΥΣΗΣ κατέθεσε αναφορά με την οποία  η Επιτροπή Ποιότητας Ζωής του Δήμου Ξηρομέρου του Νομού Αιτωλοακαρνανίας διαφωνεί με την  επέκταση- εκσυγχρονισμό των πλωτών εγκαταστάσεων της υφιστάμενης μονάδας  πάχυνσης θαλασσινών μεσογειακών ιχθύων στη θέση «Καμηλαύκα», διότι αντίκειται στην τουριστική ανάπτυξη της περιοχής.
Οικονομικών, Υγείας
3611) Ο Βουλευτής Ευβοίας κ. ΔΗΜΗΤΡΙΟΣ ΑΝΑΓΝΩΣΤΑΚΗΣ κατέθεσε αναφορά με την οποία  το Σωματείο Συνταξιούχων ΗΣΑΠ με ψήφισμα του επισημαίνει σειρά θεσμικών, οικονομικών και ασφαλιστικών προβλημάτων που αντιμετωπίζουν τα μέλη του.
Οικονομικών 
3612) Η Βουλευτής Α΄ Αθηνών κ. ΕΛΕΝΑ ΚΟΥΝΤΟΥΡΑ κατέθεσε αναφορά με την οποία  οι εργαζόμενοι στη Γενική Γραμματεία Πληροφοριακών Συστημάτων (ΓΓΠΣ) του Υπουργείου Οικονομικών εκφράζουν τη διαμαρτυρία τους για την οκτάμηνη καθυστέρηση πληρωμής τους.
Εργασίας, Κοινωνικής Ασφάλισης και Πρόνοιας
3613) Ο Βουλευτής Κιλκίς κ. ΘΕΟΔΩΡΟΣ ΠΑΡΑΣΤΑΤΙΔΗΣ κατέθεσε αναφορά με την οποία  ο Σύλλογος των Εργαζομένων της «ΑΛΜΑΚΟ ΑΛΟΥΜΙΝΙΟΝ ΜΑΚΕΔΟΝΙΑΣ Α.Ε.» διαμαρτύρεται για την καθυστέρηση πληρωμής των εργαζομένων τους και αιτείται την άμεση καταβολή των δεδουλευμένων τους και την αποκατάστασή τους.  
Αγροτικής Ανάπτυξης και Τροφίμων
3614) Η Βουλευτής Μαγνησίας κ. ΜΑΡΙΝΑ ΧΡΥΣΟΒΕΛΩΝΗ κατέθεσε αναφορά με την οποία  οι κτηνοτρόφοι του Κοινοτικού Διαμερίσματος Αναύρας του Δήμου Αλμυρού αιτούνται την εξασφάλιση της επιλεξιμότητας των βοσκήσιμων εκτάσεών τους στο ακέραιο ή τη δίκαιη κατανομή των εκτάσεων για το έτος 2013 στο σύνολο των κτηνοτρόφων της περιοχής.
Εσωτερικών
3615) Ο Βουλευτής Ηρακλείου κ. ΕΛΕΥΘΕΡΙΟΣ ΑΥΓΕΝΑΚΗΣ κατέθεσε αναφορά με την οποία  ο Σύλλογος Εργαζομένων ΚΗΦΗ Ελλάδος αιτείται σχετική νομοθετική ρύθμιση για την  ολοκλήρωση των διαδικασιών πρόσληψης των εργαζομένων στα κέντρα ημερήσιας φροντίδας ηλικιωμένων.
Εσωτερικών
3616) Ο Βουλευτής Ηρακλείου κ. ΕΛΕΥΘΕΡΙΟΣ ΑΥΓΕΝΑΚΗΣ κατέθεσε αναφορά με την οποία  ο Σύλλογος Εργαζομένων ΚΗΦΗ Ελλάδος εκφράζει τη διαμαρτυρία του για την καθυστέρηση της υποβολής των δεδουλευμένων των εργαζομένων στα κέντρα ημερήσιας φροντίδας ηλικιωμένων. 
Δημόσιας Τάξης και Προστασίας του Πολίτη 
3617) Ο Βουλευτής Ηρακλείου κ. ΕΛΕΥΘΕΡΙΟΣ ΑΥΓΕΝΑΚΗΣ κατέθεσε αναφορά με την οποία  η Πανελλήνια Ομοσπονδία Συμβασιούχων Πυροσβεστών Πενταετούς Υποχρέωσης αιτείται την ενημέρωσή της σχετικά με την πρόθεση του αρμόδιου Υπουργείου για τη χορήγηση των προβλεπόμενων μέσων ατομικής προστασίας στα μέλη της.
Δημόσιας Τάξης και Προστασίας του Πολίτη 
3618) Οι Βουλευτές Ηρακλείου κ.κ. ΜΑΡΙΑ ΔΙΑΚΑΚΗ και ΜΙΧΑΗΛ ΚΡΙΤΣΩΤΑΚΗΣ κατέθεσαν αναφορά με την οποία  η Πανελλήνια Ομοσπονδία Συμβασιούχων Πυροσβεστών Πενταετούς Υποχρέωσης αιτείται την ενημέρωσή της σχετικά με την πρόθεση του αρμόδιου Υπουργείου για τη χορήγηση των προβλεπόμενων μέσων ατομικής προστασίας στα μέλη της.
Υγείας
3619) Ο Βουλευτής Ηρακλείου κ. ΕΛΕΥΘΕΡΙΟΣ ΑΥΓΕΝΑΚΗΣ κατέθεσε αναφορά με την οποία  η κ. Γαρυφαλιά Βιδάκη επισημαίνει τις σοβαρές ελλείψεις σε οδηγούς των Κέντρων Υγείας του Δήμου Μινώα Πεδιάδας, με δυσμενή συνέπεια τραγικού συμβάντος λόγω της αδυναμίας παρουσίας οδηγού ασθενοφόρου σε όλες τις βάρδιες.
Εθνικής Άμυνας
3620) Η Βουλευτής Β΄ Θεσσαλονίκης κ. ΣΤΑΥΡΟΥΛΑ ΞΟΥΛΙΔΟΥ κατέθεσε αναφορά με την οποία  η Πανελλήνια Ομοσπονδία Ενώσεων Στρατιωτικών αιτείται την αντικειμενική και αξιοκρατική μοριοδότηση της μετάθεσης των υπηρετούντων στις Ένοπλες Δυνάμεις.
Οικονομικών, Αγροτικής Ανάπτυξης και Τροφίμων
3621) Ο Βουλευτής Μαγνησίας κ. ΑΛΕΞΑΝΔΡΟΣ ΜΕΪΚΟΠΟΥΛΟΣ κατέθεσε αναφορά με την οποία  ο Αγροτικός Συνεταιρισμός Πηλίου και Βορείων Σποράδων αιτείται τη στήριξη των προσπαθειών επιβίωσης των αγροτικών συνεταιριστικών επιχειρήσεων της περιοχής, επισημαίνοντας σειρά ενεργειών που μπορούν να συμβάλλουν προς αυτήν την κατεύθυνση.
Εσωτερικών
3622) Ο Βουλευτής Ηρακλείου κ. ΕΛΕΥΘΕΡΙΟΣ ΑΥΓΕΝΑΚΗΣ κατέθεσε αναφορά με την οποία  ο Δήμος Φαιστού του Νομού Ηρακλείου αιτείται διευκρινήσεις για την εφαρμογή του άρθρου 51 παράγραφος 8 του ν. 4250/2014 και της υπ΄αριθμ 10/28-03-2014 ερμηνευτικής εγκυκλίου, με αφορμή τα προβλήματα που δημιουργήθηκαν από τις αυξημένες καλλικρατικές λειτουργίες.
Παιδείας και Θρησκευμάτων
3623) Οι Βουλευτές Ηρακλείου κ.κ. ΜΑΡΙΑ ΔΙΑΚΑΚΗ και  ΜΙΧΑΗΛ ΚΡΙΤΣΩΤΑΚΗΣ κατέθεσαν αναφορά με την οποία  ο Σύλλογος Αισθητικών Αποφοίτων ΤΕΙ Εκπαιδευτικών Ελλάδος αιτείται την αξιοποίηση όσων συναδέλφων από τα μέλη του βρίσκονται σε διαθεσιμότητα και όσων κατέχουν δεύτερο πτυχίο.
Παιδείας και Θρησκευμάτων
3624) Ο Βουλευτής Β΄ Αθηνών κ. ΑΠΟΣΤΟΛΟΣ ΚΑΚΛΑΜΑΝΗΣ κατέθεσε αναφορά με την οποία  ο Σύλλογος Αισθητικών Αποφοίτων ΤΕΙ Εκπαιδευτικών Ελλάδος αιτείται την αξιοποίηση όσων συναδέλφων από τα μέλη του βρίσκονται σε διαθεσιμότητα και όσων κατέχουν δεύτερο πτυχίο.
Εσωτερικών
3625) Οι Βουλευτές, Α΄ Θεσσαλονίκης κ. ΘΕΟΔΟΣΙΟΣ ΚΩΝΣΤΑΝΤΙΝΙΔΗΣ και Β΄ Θεσσαλονίκης κ. ΕΛΕΝΗ ΓΕΡΑΣΙΜΙΔΟΥ κατέθεσαν αναφορά με την οποία  οι εργαζόμενοι στο πρόγραμμα «Βοήθεια στο Σπίτι» του Δήμου Βοΐου στη Σιάτιστα διαμαρτύρονται για την καθυστέρηση της καταβολής των δεδουλευμένων τους.
Εργασίας, Κοινωνικής Ασφάλισης και Πρόνοιας
3626) Ο Βουλευτής Β΄ Αθηνών κ. ΔΗΜΗΤΡΙΟΣ ΣΤΡΑΤΟΥΛΗΣ κατέθεσε αναφορά με την οποία  το Σωματείο Συνταξιούχων ΗΣΑΠ με ψήφισμά του επισημαίνει σειρά θεσμικών, οικονομικών και ασφαλιστικών προβλημάτων που αντιμετωπίζουν τα μέλη του.
Εσωτερικών, Διοικητικής Μεταρρύθμισης και Ηλεκτρονικής Διακυβέρνησης
3627) Ο Βουλευτής Μαγνησίας κ. ΑΛΕΞΑΝΔΡΟΣ ΜΕΪΚΟΠΟΥΛΟΣ κατέθεσε αναφορά με την οποία  οι απολυμένοι εργαζόμενοι του Δημοτικού Οργανισμού Εκπαίδευσης Παιδιού, Αθλητισμού και Πολιτισμού του Δήμου Βόλου αιτείται την άμεση αποκατάσταση των απολυμένων δημοτικών υπαλλήλων του ΔΟΕΠΑΠ-ΔΗΠΕΘΕ.
Οικονομικών 
3628) Ο Βουλευτής Δράμας κ. ΔΗΜΗΤΡΙΟΣ ΚΥΡΙΑΖΙΔΗΣ κατέθεσε αναφορά με την οποία  οι κάτοικοι του Παγονερίου του Δήμου Κάτω Νευροκοπίου του Νομού Δράμας  εκφράζουν τη διαμαρτυρία τους για τις ανεξήγητες διαφοροποιήσεις του συντελεστή ΕΕΤΑ που εφαρμόζεται στα τιμολόγια της ΔΕΗ για τα τοπικά  διαμερίσματα του αυτού Δήμου.
Οικονομικών 
3629) Ο Βουλευτής Β΄ Αθηνών κ. ΔΗΜΗΤΡΙΟΣ ΣΤΡΑΤΟΥΛΗΣ κατέθεσε αναφορά με την οποία  ο κ. Νικόλαος Βαμβακούσης γνωστοποιεί φορολογική αδικία σε βάρος της οικογενειακής του επιχείρησης και αιτείται την αποκατάστασή της.
Ναυτιλίας και Αιγαίου
3630) Ο Βουλευτής Νομού Αττικής κ. ΑΘΑΝΑΣΙΟΣ (ΝΑΣΟΣ) ΑΘΑΝΑΣΙΟΥ κατέθεσε αναφορά με την οποία  ο κ. Χαράλαμπος Βασιλειάδης διαμαρτύρεται για τη πλημμελή λειτουργία του Λιμεναρχείου Ραφήνας, στη λεμβολόγηση των μικρών σκαφών.
Αγροτικής Ανάπτυξης και Τροφίμων, Εσωτερικών, Περιβάλλοντος, Ενέργειας και Κλιματικής Αλλαγής 
3631) Ο Βουλευτής Λαρίσης κ. ΧΡΥΣΟΒΑΛΑΝΤΗΣ ΑΛΕΞΟΠΟΥΛΟΣ κατέθεσε αναφορά με την οποία  ο Πρόεδρος της Περιφερειακής Ένωσης Δήμων Θεσσαλίας επισημαίνει την ανάγκη απλοποίησης της διαδικασίας για την εγγραφή των σημείων υδροληψίας στο Εθνικό Μητρώο Σημείων Υδροληψίας (ΕΜΣΥ) και την υποβολή των φακέλων για την έκδοση αδειών χρήσης νερού στους αρδευτές.
Εσωτερικών, Δημόσιας Τάξης και Προστασίας του Πολίτη 
3632) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αφορά το ζήτημα με την εταιρεία που πιστοποιεί την πλήρωση των όρων ασφαλείας των χώρων παιχνιδιού.
Παιδείας και Θρησκευμάτων
3633) Η Βουλευτής Β΄ Θεσσαλονίκης κ. ΣΤΑΥΡΟΥΛΑ ΞΟΥΛΙΔΟΥ κατέθεσε αναφορά με την οποία  η Ομοσπονδία Ιδιωτικών Εκπαιδευτικών Λειτουργών Ελλάδας εκφράζει τη διαμαρτυρία της για την προς ψήφιση τροπολογία 1424/41/28-4-2014, η οποία θα επιφέρει σημαντικά προβλήματα στην εύρυθμη λειτουργία των ιδιωτικών σχολείων.
Επικρατείας, Εξωτερικών
3634) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας σύμφωνα με το οποίο η εταιρεία «ΜΗΧΑΝΙΚΗ» αντιμετωπίζει έντονα οικονομικά προβλήματα.
Υποδομών, Μεταφορών και Δικτύων
3635) Ο Βουλευτής Πέλλης κ. ΙΟΡΔΑΝΗΣ (ΔΑΝΗΣ) ΤΖΑΜΤΖΗΣ κατέθεσε αναφορά με την οποία  ο Πρόεδρος του Επιμελητηρίου Πέλλας διαμαρτύρεται για την καθυστέρηση της ολοκλήρωσης του οδικού άξονα Χαλκηδόνα-Γιαννιτσά-Έδεσσα-όρια Νομού Πέλλας, ο οποίος αποτελεί το βασικό αίτημα όλων των παραγωγικών τάξεων, φορέων και κατοίκων του νομού.
Εργασίας, Κοινωνικής Ασφάλισης και Πρόνοιας
3636) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  ο Σύλλογος του Οργανισμού Ασφάλισης Ελεύθερων Επαγγελματιών (ΟΑΕΕ) Αττικής  καταγγέλλει τις αναγκαστικές πράξεις είσπραξης που προωθούνται για τις καθυστερούμενες ασφαλιστικές οφειλές των εγγεγραμμένων στο σύλλογο.
Οικονομικών 
3637) Ο Βουλευτής Ευβοίας κ. ΔΗΜΗΤΡΙΟΣ ΑΝΑΓΝΩΣΤΑΚΗΣ κατέθεσε αναφορά με την οποία  ο Πρόεδρος της Ένωσης Προστασίας Καταναλωτών Περιφέρειας Στερεάς Ελλάδας παραθέτει τις προτάσεις του για έγκριση λειτουργίας Μονάδων Παραγωγής-Εμφιάλωσης με παραδοσιακό τρόπο.
Αγροτικής Ανάπτυξης και Τροφίμων
3638) Ο Βουλευτής Μαγνησίας κ. ΠΑΡΙΣΗΣ (ΠΑΡΙΣ) ΜΟΥΤΣΙΝΑΣ κατέθεσε δημοσίευμα εφημερίδας το οποίο αναφέρεται σχετικά με την χορήγηση παράτασης στη προθεσμία υποβολής των φακέλων των Νέων Αγροτών για τη δεύτερη πρόσκληση του έτους 2014.
Εργασίας, Κοινωνικής Ασφάλισης και Πρόνοιας
3639) Οι Βουλευτές, Β΄ Αθηνών κ.κ. ΧΡΗΣΤΟΣ ΚΑΤΣΩΤΗΣ, ΣΠΥΡΙΔΩΝ ΧΑΛΒΑΤΖΗΣ και Α΄ Αθηνών κ. ΓΑΡΥΦΑΛΛΙΑ (ΛΙΑΝΑ) ΚΑΝΕΛΛΗ, κατέθεσαν αναφορά με την οποία  το Σωματείο Εργαζομένων Παραρτήματος Προστασίας Παιδιού Αττικής «Μητέρα» και  Παιδοπόλεις επισημαίνουν τις τραγικές ελλείψεις που βιώνουν οι εργαζόμενοι στις υπηρεσίες πρόνοιας, στα ιδρύματα και στο Κέντρο Βρεφών «Η Μητέρα» και παραθέτουν τις προτάσεις τους  για την ικανοποίηση των αιτημάτων τους.
Παιδείας και Θρησκευμάτων
3640) Ο Βουλευτής Ηλείας κ. ΑΝΔΡΕΑΣ ΜΑΡΙΝΟΣ κατέθεσε δημοσίευμα εφημερίδας το οποίο αναφέρεται στην αναστολή λειτουργίας της Γραμματείας του ΤΕΙ Πύργου στο Νομό Ηλείας και τη διεκδίκηση των δεδουλευμένων των διοικητικών υπαλλήλων της. 
Β. ΑΠΑΝΤΗΣΕΙΣ ΥΠΟΥΡΓΩΝ ΣΕ ΕΡΩΤΗΣΕΙΣ ΒΟΥΛΕΥΤΩΝ 
1. Στην με αριθμό 6452/20-02-2014 ερώτηση του Βουλευτή κ. Ματθαιόπουλου Αρτεμίου δόθηκε με το υπ’ αριθμ. Β13-98/28-03-2014 έγγραφο  από τον Υφυπουργό Ανάπτυξης και Ανταγωνιστικότητας η ακόλουθη απάντηση:
2. Στην με αριθμό 6727/05-03-2014 ερώτηση των Βουλευτών κυρίων Γιαννακάκη Μαρίας, Ρεπούση Μαρίας, Πανούση Ιωάννη, Ψαριανού Γρηγορίου και Κυρίτση Γεωργίου δόθηκε με το υπ’ αριθμ. TKE /Φ.2/7964/28-03-2014  έγγραφο  από τον Υπουργό Διοικητικής Μεταρρύθμισης και Ηλεκτρονικής Διακυβέρνησης  η ακόλουθη απάντηση:
3. Στην με αριθμό 6752/06-03-2014 ερώτηση των Βουλευτών κυρίων Τζαμτζή Ιορδάνη (Δάνη) και Κουκοδήμου Κωνσταντίνου δόθηκε με το υπ’ αριθμ. Φ.90022/5541/160/28-03-2014 έγγραφο  από τον Υπουργό Εργασίας, Κοινωνικής Ασφάλισης και Πρόνοιας η ακόλουθη απάντηση:
4. Στην με αριθμό 6889/12-03-2014 ερώτηση του Βουλευτή κ. Ουζουνίδη Μαρίνου δόθηκε με το υπ’ αριθμ. 14922/28-03-2014  έγγραφο  από τον Υφυπουργό Ανάπτυξης και Ανταγωνιστικότητας η ακόλουθη απάντηση:
5. Στην με αριθμό 6917/12-03-2014 ερώτηση της Βουλευτού κ. Χρυσοβελώνη Μαρίνας δόθηκε με το υπ’ αριθμ. TKE /Φ.2/7970/28-03-2014  έγγραφο  από τον Υπουργό Διοικητικής Μεταρρύθμισης και Ηλεκτρονικής Διακυβέρνησης η ακόλουθη απάντηση:
6. Στην με αριθμό 7004/17-03-2014 ερώτηση του Βουλευτή κ. Κασσή Μιχαήλ δόθηκε με το υπ’ αριθμ. Β13-101/28-03-2014 έγγραφο από τον Υφυπουργό Ανάπτυξης και Ανταγωνιστικότητας η ακόλουθη απάντηση:",257245,"Chairman","ΠΡΟΕΔΡΕΥΟΥΣΑ",125,"9-05-2014",125
"44798","
(Σημείωση: Ο παρακάτω πίνακας περιεχομένων δεν αποτελεί το τελικό κείμενο, διότι εκκρεμούν ορθογραφικές και συντακτικές διορθώσεις)
ΠΙΝΑΚΑΣ ΠΕΡΙΕΧΟΜΕΝΩΝ
ΙΕ΄ ΠΕΡΙΟΔΟΣ 
ΠΡΟΕΔΡΕΥΟΜΕΝΗΣ ΚΟΙΝΟΒΟΥΛΕΥΤΙΚΗΣ ΔΗΜΟΚΡΑΤΙΑΣ
ΣΥΝΟΔΟΣ Β΄
ΣΥΝΕΔΡΙΑΣΗ ΡΛΕ΄
Παρασκευή  9 Μαΐου 2014
ΘΕΜΑΤΑ
 
Α. ΕΙΔΙΚΑ ΘΕΜΑΤΑ 
1. Επικύρωση Πρακτικών, σελ. 
2. Ανακοινώνεται ότι τη συνεδρίαση παρακολουθούν μαθητές από το 23ο και 13ο Δημοτικό Σχολείο Ευόσμου Θεσσαλονίκης, το 16ο Δημοτικό Σχολείο Νέας Ιωνίας, το Σχολικό Κέντρο Καρδαμύλων Χίου, το 8ο και 6ο Δημοτικό Σχολείο Τρίπολης, το Βούρειο Δημοτικό Σχολείο Λιβαδίων Χίου, το 2ο Ειδικό Δημοτικό Σχολείο Χανίων, το Δημοτικό Σχολείο Δεμενικών Αχαΐας, το Δημοτικό Σχολείο των Εκπαιδευτηρίων ""ο Απόστολος Παύλος"" Θεσσαλονίκης, το 2ο Δημοτικό Σχολείο Πύργου, το Δημοτικό Σχολείο Στερνών Χανίων και το 6ο Δημοτικό Σχολείο Ορεστιάδος ""Ευγενίδειο"", σελ. 
3. Επί διαδικαστικού θέματος, σελ. 
4. Ανακοινώνονται επιστολές των Βουλευτών κ.κ. Χ. Γιαταγάνα και Κ. Γιοβανόπουλου προς τον Πρόεδρο της Βουλής κ. Ευάγγελο Μεϊμαράκη, στις οποίες δηλώνουν την προσχώρησή τους στην Κοινοβουλευτική Ομάδα των Ανεξάρτητων Δημοκρατικών Βουλευτών, σελ. 
5. Ανακοινώνεται επιστολή του Προέδρου της Κοινοβουλευτικής Ομάδας των Ανεξάρτητων Δημοκρατικών Βουλευτών κ. Νικολάου Σταυραγάννη προς τον Πρόεδρο της Βουλής κ. Ευάγγελο Μεϊμαράκη, στην οποία δηλώνει ότι αποδέχεται την ένταξη των Βουλευτών κ.κ. Χ. Γιαταγάνα και Κ. Γιοβανόπουλου στην Κοινοβουλευτική Ομάδα, σελ. 
 
Β. ΚΟΙΝΟΒΟΥΛΕΥΤΙΚΟΣ ΕΛΕΓΧΟΣ 
1. Κατάθεση αναφορών, σελ. 
2. Απαντήσεις Υπουργών σε ερωτήσεις Βουλευτών, σελ. 
 
Γ. ΝΟΜΟΘΕΤΙΚΗ ΕΡΓΑΣΙΑ 
1. Ψήφιση στο σύνολο του σχεδίου νόμου του Υπουργείου Ανάπτυξης και Ανταγωνιστικότητας: ""Απλούστευση της αδειοδότησης για την άσκηση οικονομικής δραστηριότητας και άλλες διατάξεις"", σελ. 
2. Συζήτηση επί της αρχής, του άρθρου μόνου και ψήφιση στο σύνολο του σχεδίου νόμου του Υπουργείου Οικονομικών: ""Μεσοπρόθεσμο Πλαίσιο Δημοσιονομικής Στρατηγικής 2015 - 2018"", σελ. 
3. Αίτηση ονομαστικής ψηφοφορίας Βουλευτών του Συνασπισμού Ριζοσπαστικής Αριστεράς επί του άρθρου μόνου του σχεδίου νόμου του Υπουργείου Οικονομικών, σελ. 
4. Ονομαστική ψηφοφορία επί του άρθρου μόνου του σχεδίου νόμου του Υπουργείου Οικονομικών, σελ. 
5. Επιστολικές ψήφοι επί της ονομαστικής ψηφοφορίας του σχεδίου νόμου του Υπουργείου Οικονομικών, σελ. 
6. Κατάθεση σχεδίου νόμου:
Ο Υπουργός Περιβάλλοντος, Ενέργειας και Κλιματικής Αλλαγής, ο Αντιπρόεδρος της Κυβέρνησης και Υπουργός Εξωτερικών και οι Υπουργοί Οικονομικών, Εσωτερικών, Ανάπτυξης και Ανταγωνιστικότητας, Παιδείας και Θρησκευμάτων, Πολιτισμού και Αθλητισμού, Διοικητικής Μεταρρύθμισης και Ηλεκτρονικής Διακυβέρνησης, Υγείας, Εργασίας, Κοινωνικής Ασφάλισης και Πρόνοιας, Αγροτικής Ανάπτυξης και Τροφίμων, Υποδομών, Μεταφορών και Δικτύων, Δικαιοσύνης, Διαφάνειας και Ανθρωπίνων Δικαιωμάτων, Δημόσιας Τάξης και Προστασίας του Πολίτη, Τουρισμού, Ναυτιλίας και Αιγαίου και Μακεδονίας και Θράκης κατέθεσαν σχέδιο νόμου «Νέο Ρυθμιστικό Σχέδιο Αθήνας-Αττικής, Νέο Ρυθμιστικό Σχέδιο Θεσσαλονίκης και άλλες διατάξεις», σελ. 
ΠΡΟΕΔΡΟΣ
ΜΕΪΜΑΡΑΚΗΣ Ε. , σελ.
ΠΡΟΕΔΡΕΥΟΝΤΕΣ
ΔΡΙΒΕΛΕΓΚΑΣ Ι. , σελ.
ΚΑΛΑΝΤΖΗΣ Γ. , σελ.
ΚΟΛΛΙΑ-ΤΣΑΡΟΥΧΑ Μ. , σελ.
ΜΑΡΚΟΓΙΑΝΝΑΚΗΣ Χ. , σελ.
ΟΜΙΛΗΤΕΣ

Α. Επί διαδικαστικού θέματος:
ΒΟΡΙΔΗΣ Μ. , σελ.
ΒΟΥΤΣΗΣ Ν. , σελ.
ΔΡΙΒΕΛΕΓΚΑΣ Ι. , σελ.
ΚΑΛΑΝΤΖΗΣ Γ. , σελ.
ΚΑΜΜΕΝΟΣ Π. , σελ.
ΚΑΡΑΓΚΟΥΝΗΣ Κ. , σελ.
ΚΟΛΛΙΑ-ΤΣΑΡΟΥΧΑ Μ. , σελ.
ΚΟΥΝΤΟΥΡΑ  Έ. , σελ.
ΚΩΝΣΤΑΝΤΟΠΟΥΛΟΥ Ζ. , σελ.
ΛΑΦΑΖΑΝΗΣ Π. , σελ.
ΜΑΡΚΟΓΙΑΝΝΑΚΗΣ Χ. , σελ.
ΜΟΥΤΣΙΝΑΣ Π. , σελ.
ΜΠΟΥΡΑΣ Α. , σελ.
ΞΗΡΟΤΥΡΗ - ΑΙΚΑΤΕΡΙΝΑΡΗ Α. , σελ.
ΣΤΑΪΚΟΥΡΑΣ Χ. , σελ.
ΣΤΟΥΡΝΑΡΑΣ Ι. , σελ.
ΤΣΑΚΑΛΩΤΟΣ Ε. , σελ.
ΤΣΟΥΚΑΛΗΣ Ν. , σελ.

Β. Επί του σχεδίου νόμου του Υπουργείου Οικονομικών:
ΑΣΗΜΑΚΟΠΟΥΛΟΥ  Ά. , σελ.
ΒΟΡΙΔΗΣ Μ. , σελ.
ΒΟΥΤΣΗΣ Ν. , σελ.
ΓΕΩΡΓΑΝΤΑΣ Γ. , σελ.
ΓΙΑΤΑΓΑΝΑ Χ. , σελ.
ΚΑΛΟΓΕΡΗ Α. , σελ.
ΚΑΜΜΕΝΟΣ Π. , σελ.
ΚΑΡΑΓΚΟΥΝΗΣ Κ. , σελ.
ΚΕΦΑΛΟΓΙΑΝΝΗΣ Ι. , σελ.
ΚΟΥΒΕΛΗΣ Φ. , σελ.
ΚΟΥΙΚ Τ. , σελ.
ΚΟΥΚΟΥΛΟΠΟΥΛΟΣ Π. , σελ.
ΚΟΥΝΤΟΥΡΑ  Έ. , σελ.
ΚΟΥΡΟΥΜΠΛΗΣ Π. , σελ.
ΚΩΝΣΤΑΝΤΟΠΟΥΛΟΥ Ζ. , σελ.
ΛΑΖΑΡΙΔΗΣ Χ. , σελ.
ΛΑΦΑΖΑΝΗΣ Π. , σελ.
ΜΕΪΚΟΠΟΥΛΟΣ Α. , σελ.
ΜΟΥΤΣΙΝΑΣ Π. , σελ.
ΜΠΟΛΑΡΗ Μ. , σελ.
ΠΑΝΑΓΟΥΛΗΣ Ε. , σελ.
ΠΑΠΑΚΩΣΤΑ - ΣΙΔΗΡΟΠΟΥΛΟΥ Α. , σελ.
ΠΑΠΑΡΗΓΑ Α. , σελ.
ΠΑΣΧΑΛΙΔΗΣ Ι. , σελ.
ΠΕΤΡΑΚΟΣ Α. , σελ.
ΣΑΜΟΪΛΗΣ Σ. , σελ.
ΣΕΝΕΤΑΚΗΣ Μ. , σελ.
ΣΤΑΪΚΟΥΡΑΣ Χ. , σελ.
ΣΤΑΥΡΟΓΙΑΝΝΗΣ Ν. , σελ.
ΣΤΟΥΡΝΑΡΑΣ Ι. , σελ.
ΤΑΜΗΛΟΣ Μ. , σελ.
ΤΣΙΠΡΑΣ Α. , σελ.
ΤΣΟΥΚΑΛΗΣ Ν. , σελ.
ΦΟΥΝΤΑ Ν. , σελ.
ΦΩΤΙΟΥ Θ. , σελ.
ΧΑΡΑΛΑΜΠΙΔΟΥ Δ. , σελ.
ΨΥΡΡΑΣ Θ. , σελ.

ΠΡΑΚΤΙΚΑ ΒΟΥΛΗΣ
ΙΕ΄ ΠΕΡΙΟΔΟΣ 
ΠΡΟΕΔΡΕΥΟΜΕΝΗΣ ΚΟΙΝΟΒΟΥΛΕΥΤΙΚΗΣ ΔΗΜΟΚΡΑΤΙΑΣ
ΣΥΝΟΔΟΣ Β΄
ΣΥΝΕΔΡΙΑΣΗ  ΡΛΕ΄
Παρασκευή 9 Μαΐου 2014
Αθήνα, σήμερα στις 9 Μαΐου 2014, ημέρα Παρασκευή και ώρα 10.04΄ συνήλθε στην Αίθουσα των συνεδριάσεων του Βουλευτηρίου η Βουλή σε ολομέλεια για να συνεδριάσει υπό την προεδρία της ΣΤ΄ Αντιπροέδρου αυτής κ. ΜΑΡΙΑΣ ΚΟΛΛΙΑ-ΤΣΑΡΟΥΧΑ . 
"," Ευχαριστούμε, κύριε συνάδελφε. 
Κυρίες και κύριοι συνάδελφοι, εισερχόμαστε στην ημερήσια διάταξη της 
ΝΟΜΟΘΕΤΙΚΗΣ ΕΡΓΑΣΙΑΣ
Ψήφιση στο σύνολο του σχεδίου νόμου του Υπουργείου Ανάπτυξης και Ανταγωνιστικότητας: «Απλούστευση της αδειοδότησης για την άσκηση οικονομικής δραστηριότητας.».
Ερωτάται το Σώμα: Γίνεται δεκτό το νομοσχέδιο του Υπουργείου Ανάπτυξης και Ανταγωνιστικότητας στο σύνολο ως διενεμήθη;",257246,"Chairman","ΠΡΟΕΔΡΕΥΟΥΣΑ",125,"",125
"44799","
","  Δεκτό, δεκτό.",257247,"","ΠΟΛΛΟΙ ΒΟΥΛΕΥΤΕΣ",NA,"",NA
"44800","
"," Κατά πλειοψηφία.",257248,""," ΘΕΑΝΩ ΦΩΤΙΟΥ",287,"",287
"44801"," 
"," Το νομοσχέδιο έγινε δεκτό και στο σύνολο κατά πλειοψηφία.
Συνεπώς το νομοσχέδιο του Υπουργείου Ανάπτυξης και Ανταγωνιστικότητας: «Απλούστευση της αδειοδότησης για την άσκηση οικονομικής δραστηριότητας και άλλες διατάξεις» έγινε δεκτό κατά πλειοψηφία, σε μόνη συζήτηση επί της αρχής, των άρθρων και του συνόλου και έχει ως εξής:
(Να μπει το νομοσχέδιο σελ. 2-3-4α)",257249,"Chairman","ΠΡΟΕΔΡΕΥΟΥΣΑ",125,"",125
"44802","
","  Κύριοι συνάδελφοι, παρακαλώ το Σώμα να εξουσιοδοτήσει το Προεδρείο για την υπ' ευθύνη του επικύρωση των Πρακτικών ως προς την ψήφιση στο σύνολο του παραπάνω νομοσχεδίου.",257250,"Chairman","ΠΡΟΕΔΡΕΥΟΥΣΑ",125,"",125
"44803","
"," Μάλιστα, μάλιστα.",257251,"","ΟΛΟΙ ΟΙ ΒΟΥΛΕΥΤΕΣ",NA,"",NA
"44804"," 
"," Το Σώμα παρέσχε τη ζητηθείσα εξουσιοδότηση. 
Συνέχιση της συζήτησης επί του σχεδίου νόμου του Υπουργείου Οικονομικών: «Μεσοπρόθεσμο Πλαίσιο Δημοσιονομικής Στρατηγικής 2015-2018».
Θα ήθελα να σας ανακοινώσω ότι από την Κοινοβουλευτική Ομάδα των Ανεξάρτητων Δημοκρατικών Βουλευτών ορίζεται ως Κοινοβουλευτικός Εκπρόσωπος για τη σημερινή συζήτηση ο Βουλευτής Μαγνησίας κ. Πάρις Μουτσινάς. 
Τον λόγο έχει ο κ. Παναγούλης.",257252,"Chairman","ΠΡΟΕΔΡΕΥΟΥΣΑ",125,"",125
"44805"," 
"," Ευχαριστώ, κυρία Πρόεδρε. 
Σαν χθες, 8 Μαΐου του 2010 υπεγράφη η δανειακή σύμβαση του μνημονίου μεταξύ της κυβέρνησης Παπανδρέου και των δανειστών για τη «σωτηρία», όπως έλεγαν, του ελληνικού κράτους, η οποία οδήγησε σε ενάμισι εκατομμύριο ανέργους, δεκάδες χιλιάδες άτομα στα συσσίτια και δεκάδες χιλιάδες άτομα χωρίς σπίτι. Σύμφωνα με στοιχεία της «UNICEF» τρία εκατομμύρια οκτακόσιες χιλιάδες άτομα ζουν κάτω από το όριο της φτώχειας. 
Κυρίες και κύριοι συνάδελφοι, την χθεσινή ημέρα, 8η Μαΐου, ο ελληνικός λαός θα τη θυμάται σαν ημέρα πένθους. 
Λάβρος είχε βγει την επομένη ο Πρόεδρος της Νέας Δημοκρατίας και κατήγγειλε την κυβέρνηση του ΠΑΣΟΚ και είπε ότι θα κάνει εξεταστική επιτροπή. Το θυμόμαστε όλοι αυτό. Το θυμάται και ο ελληνικός λαός. Είπε ότι θα κάνει εξεταστική επιτροπή και ότι θα καθίσουν στο σκαμνί αυτοί που οδήγησαν τη χώρα στην εξαθλίωση. Και μετά από λίγους μήνες, σαν ζογκλέρ στο μεγαλύτερο τσίρκο του κόσμου, έκανε τη μεγάλη «κωλοτούμπα». Έφτασε, μάλιστα, να διαγράφει και Βουλευτές του, γιατί δεν ψήφισαν το πρώτο επαίσχυντο μνημόνιο που είχε οδηγήσει τη χώρα στην αρχή της εξαθλίωσης. Και τι κατάφερε ο κύριος Πρωθυπουργός; Να οδηγήσει σε πλήρη εξαθλίωση, σήμερα, τον ελληνικό λαό.
Απεγνωσμένοι είναι, κυρίες και κύριοι συνάδελφοι, όλοι οι Έλληνες. Κι ερχόμαστε σήμερα και η Κυβέρνηση, η δικομματική συγκυβέρνηση της Νέας Δημοκρατίας και του ΠΑΣΟΚ, βαφτίζει το νέο μνημόνιο, «μεσοπρόθεσμο», για να ρίξει στάχτη στα μάτια του λαού μας. 
Τι είναι το μεσοπρόθεσμο, κυρίες και κύριοι; Είναι αύξηση άμεσων φόρων, αύξηση έμμεσων φόρων, μείωση μισθών και συντάξεων. Όταν θα πάνε οι συνταξιούχοι την 1η Ιουλίου στις τράπεζες για το επικουρικό θα δουν ότι το επικουρικό τους θα είναι μειωμένο από 50%-70%. Εβδομήντα δισεκατομμύρια τόκους έχουμε πληρώσει αυτά τα τέσσερα χρόνια. Ζει η Γερμανία από τους τόκους που πληρώνει ο κάθε Έλληνας σήμερα.
Κυρίες και κύριοι συνάδελφοι, ο κύριος Πρωθυπουργός και ο «ιπποκόμος» του ρίχνουν κάθε μέρα λάσπη στο ΣΥΡΙΖΑ. Ξεδιάντροπα βγήκε χθες ο κ. Σαμαράς και είπε ότι ο ΣΥΡΙΖΑ στηρίζει τους τρομοκράτες. Έχετε απέναντί σας έναν τρομοκράτη. Ναι, είμαι τρομοκράτης. Και όταν τα δύο τελευταία χρόνια της χούντας ο κ. Σαμαράς σπούδαζε στην Αμερική και πηγαινοερχόταν Χριστούγεννα, Πάσχα και καλοκαίρι στην Ελλάδα, εγώ ήμουν φυλακή. Ναι, εγώ είμαι τρομοκράτης. Ας μας πει ο κ. Σαμαράς όταν ολόκληρος ο Ελληνισμός της Αμερικής έκανε διαδηλώσεις, μάζευε υπογραφές, τι έκανε αυτός; Είχε το διαβατήριο και πηγαινοερχόταν στην Ελλάδα. Ναι, κύριε Σαμαρά, είμαι τρομοκράτης και θα σας τρομοκρατήσω όσο μπορώ. Καθημερινά.
Κομψά το είπε ο Πρόεδρός μας, ο Αλέξης Τσίπρας πριν από λίγες μέρες, ότι θα λογοδοτήσουν αυτοί που οδήγησαν τον ελληνικό λαό στην εξαθλίωση, τη φτώχεια, την ανεργία, τις χιλιάδες αυτοκτονίες. Εγώ επειδή δεν είμαι τόσο ευγενής όσο είναι ο Πρόεδρός μας, ο Αλέξης Τσίπρας, θα σας το πω ωμά: Αυτοί που έβαλαν τις υπογραφές τους στα μνημόνια, στα μεσοπρόθεσμα, αυτοί θα καθίσουν στο σκαμνί του Ειδικού Δικαστηρίου. Τελεία και παύλα. Έληξε! Ο ελληνικός λαός έχει φτάσει στα όριά του.
Για πείτε μου, κυρίες και κύριοι συνάδελφοι της Νέας Δημοκρατίας και του ΠΑΣΟΚ, ποιος από εσάς θα πάει στην επαρχία του, στο χωριό του, στο δήμο του να μιλήσει; Κανένας σας δεν μπορεί.
Κυρίες και κύριοι συνάδελφοι, σε λίγες μέρες θα έχουμε εκλογές και πρέπει να ξέρετε, να σας ετοιμάσω ψυχολογικά, κυρίες και κύριοι της Νέας Δημοκρατίας, ότι μπορεί να είσαστε και τρίτοι. Μπορεί να είσαστε και τρίτοι, κυρίες και κύριοι της Νέας Δημοκρατίας και δεν θα φταίει μόνο ο Αρχηγός σας, θα φταίτε και όλοι εσείς που όλα αυτά τα χρόνια ανεχθήκατε την αυθαιρεσία.
Το μόνο εκλογικό κέντρο που σας ταιριάζει τώρα είναι το αμαρτωλό Μέγαρο Μουσικής. Μόνο εκεί μπορείτε να κάνετε συγκέντρωση. Πηγαίνετε στο Σύνταγμα, πηγαίνετε στην Ομόνοια, πηγαίνετε στη Θεσσαλονίκη να μιλήσετε. Μόνοι σας θα είσαστε εκτός και αν νοικιάσετε ταλαίπωρους μετανάστες, όπως έκανε στις προηγούμενες εκλογές ο κ. Βενιζέλος, εδώ στο Σύνταγμα και νοίκιασε Πακιστανούς για να γεμίσει η πλατεία.
Κυρία Πρόεδρε, θέλω να κλείσω την ομιλία μου, λέγοντας ότι ο ελληνικός λαός αυτήν τη στιγμή κρατάει τις τύχες του στα χέρια του. Πρέπει με σταθερό χέρι σε αυτές τις εκλογές που έρχονται, στις περιφερειακές και στις ευρωεκλογές, να καταψηφίσει τα δύο εκείνα κόμματα που έχουν οδηγήσει το λαό μας στην εξαθλίωση.
Ευχαριστώ, κυρία Πρόεδρε.
(Χειροκροτήματα από την πτέρυγα του ΣΥΡΙΖΑ)",257253,""," ΣΤΑΘΗΣ ΠΑΝΑΓΟΥΛΗΣ",222,"",222
"44806"," 
","   Ευχαριστούμε, κύριε συνάδελφε.
Τον λόγο έχει η κ. Θεανώ Φωτίου.",257254,"Chairman","ΠΡΟΕΔΡΕΥΟΥΣΑ",125,"",125
"44807","
"," Κυρία Πρόεδρε, το Μεσοπρόθεσμο Πλαίσιο Δημοσιονομικής Στρατηγικής που συζητάμε σήμερα, είναι το σχέδιο της Κυβέρνησης για την οικονομία και την κοινωνία τα επόμενα τρεισήμισι χρόνια. 
Δεν πρόκειται για ένα σχέδιο που αντιμετωπίζει τους καθημερινούς μας εφιάλτες, δηλαδή την ανθρωπιστική κρίση, το 36,4% των οικογενειών στα όρια της φτώχειας και την ανεργία 62% για τους νέους. Αυτοί είναι οι εφιάλτες μας.
Πρόκειται για ένα σχέδιο που υπαγορεύεται από την κ. Μέρκελ και τα μνημόνια της τρόικας για να πάρουν πίσω τα χρήματα τους οι δανειστές. Δηλαδή, το κεφάλαιο που μας δάνεισαν και που συνεχώς αυξάνεται μέσα από τεράστιους τόκους κάθε χρόνο είναι το χρέος, που ξεκίνησε το 2009 από 282 δισεκατομμύρια και έφτασε σήμερα στα 385 δισεκατομμύρια. 
Και η ερώτηση είναι: μπορούμε να πληρώσουμε αυτά τα χρήματα τα επόμενα πέντε, δέκα, είκοσι, εβδομήντα χρόνια; Μπορούμε;
Όχι, λένε δεξιοί και αριστεροί οικονομολόγοι. Δηλαδή τι λένε; Αυτή είναι η πρόταση. «Το χρέος δεν είναι βιώσιμο», αυτό λένε. Δηλαδή, απλά αν συνεχίσουμε έτσι, δεν θα τα πάρουν πίσω οι δανειστές τα λεφτά τους. Άρα αυτή είναι η καρδιά του προβλήματος. Όσο αυτό δεν λύνεται, τα μεσοπρόθεσμα μνημόνια θα σφίγγουν τη θηλιά τους στο λαιμό όλων μας. Αρέσει στη Νέα Δημοκρατία να παίζει με τις δήθεν αντιφάσεις του ΣΥΡΙΖΑ πάνω στο χρέος. 
Εμείς λέμε ξεκάθαρα: Το χρέος επαχθές και μη δεν είναι βιώσιμο. Ζητάμε τη διαγραφή του μεγαλύτερου μέρους του. 
Εσείς, κυρία Πατριανάκου, που τώρα δεν είστε εδώ, αλλά είστε οι συνάδελφοι του ΠΑΣΟΚ και της Νέας Δημοκρατίας, θεωρείτε το χρέος βιώσιμο; Σε τι ποσοστό; Ζητάτε τη διαγραφή του; Πόσο; Κατά 5%,10%, 20%, 0%; 
Για αυτό οι τρεις κάλπες των επόμενων εβδομάδων θα βγάλουν την τέταρτη, την απελευθερωτική κάλπη, αυτήν που θα αποφασίσει για την κυβέρνηση της Αριστεράς, που θα διαπραγματευτεί τη μεγαλύτερη διαγραφή του χρέους με μορατόριουμ πληρωμών, ρήτρα ανάπτυξης για την αποπληρωμή του για όλους τους λαούς της Ευρώπης, όχι μόνο για την Ελλάδα!
Αυτό φοβάται το μεγάλο ελληνικό, διεθνές και ευρωπαϊκό κεφάλαιο που σήμερα εκπροσωπείται από την κ. Μέρκελ και την τρόικα. 
Σήμερα όμως και όσο μένει αυτή η Κυβέρνηση στα πράγματα, ας δούμε το δικό σας σχέδιο, δηλαδή το μεσοπρόθεσμο. Τι λέει αυτό το σχέδιο που υπαγορεύεται από τα μνημόνια; Πώς θα τους πληρώνουμε; Απαντάνε, τόσο απλά, με τον ένα και μοναδικό τρόπο που υπαγορεύουν οι δανειστές όλο αυτόν τον καιρό, δηλαδή με δυσβάσταχτα πρωτογενή πλεονάσματα, 4 δισεκατομμύρια του χρόνου, 7 δισεκατομμύρια του παραχρόνου, 11,2 δισεκατομμύρια το 2018.
Τι είναι το πρωτογενές πλεόνασμα; Το ζήσαμε στο πετσί μας όλο αυτό τον χρόνο. Υπερφορολόγηση και δήμευση ακίνητης περιουσίας για όλους, μείωση μισθών και συντάξεων, διάλυση των δημόσιων αγαθών, παιδείας, υγείας, εκχώρηση στο ιδιωτικό κεφάλαιο αυτών των αγαθών. 
Ψηφίσατε προχθές υπερνομοσχέδιο με το οποίο δώσατε τον έλεγχο των ιδιωτικών επιχειρήσεων που είχε μέχρι σήμερα στα χέρια του το κράτος, σε ιδιώτες. Βιάζεστε πριν τις εκλογές να εκτελέσετε όλα τα συμβόλαια που σας υπαγορεύει η τρόικα ή να τα προαναγγείλετε, αν δεν τα περιέχει το μεσοπρόθεσμο.
Γιατί; Προαναγγελία συμβολαίου είναι τα ιδιωτικά πανεπιστήμια και η κατάργηση του άρθρου 16. Προαναγγελία συμβολαίου είναι οι περιβόητες συνταγματικές μεταρρυθμίσεις που είπε ο Σαμαράς. 
Τι είπε; Είπε ότι θα καταργήσει το άρθρο 16. Δηλαδή σήμερα, που ο λαός δεν έχει να στείλει τα παιδιά του πουθενά, που δεν μπορεί ούτε καν σε αυτό το δημόσιο δωρεάν πανεπιστήμιο να τα σπουδάσει, να του πείτε εσείς ότι θα ιδρύσετε μαγαζιά ιδιωτικά για να πηγαίνει ο κάθε φτωχός να πληρώνει και να παίρνει ένα δίπλωμα, ένα πτυχίο αμφιβόλου αξίας, γιατί ακριβώς θα του υπόσχεστε ότι θα μπορεί να βρει δουλειά, αλλά αυτό το πτυχίο δεν θα έχει αντίκρισμα στην αγορά εργασίας με τις γνώσεις που θα παρέχετε. Αυτό είναι η κατάργηση του άρθρου 16. Δηλαδή, σε τελευταία ανάλυση, παράλληλα με την κατάργηση του άρθρου 16, προαναγγέλλετε την κατάργηση του άρθρου 24, γι’ αυτό μιλάω για συμβόλαια που εκτελείτε την τελευταία στιγμή. 
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού) 
Αυτές ήταν οι συνταγματικές προαναγγελίες. Κατάργηση, λοιπόν, του άρθρου 24 για την προστασία του περιβάλλοντος και της δημόσιας περιουσίας, δηλαδή προστασία του αιγιαλού, των λιμνών, των ποταμών, των δασών, των λιμανιών, του μόνου πολιτιστικού και οικονομικού χώρου που έχουμε. Αυτό προστατεύει το άρθρο 24. Προαναγγείλατε ότι θα το καταργήσετε, κάνοντας σινιάλο προς επίδοξους επενδυτές. 
Κυρία Πρόεδρε, σήμερα κλείνει η Βουλή, όπως προαναγγείλατε, για δεκαπέντε ημέρες. Όταν επιστρέψουμε, το τοπίο δεν θα είναι πια το ίδιο. Η συζήτηση, λοιπόν, αυτή και η ομιλία μου σήμερα εδώ, γίνεται μέσα σε φορτισμένο προεκλογικό κλίμα. 
Θα τελειώσω, λοιπόν, με το σύνθημα που φωνάζουν οι καθαρίστριες οχτώ μήνες τώρα. Τιμώντας τον ανυποχώρητο αγώνα τους, οι καθαρίστριες, που απολύονται την Κυριακή 18 Μαΐου, στις δύο πρώτες κάλπες, απολύονται την ημέρα που ψηφίζουμε, λένε. «λαέ, μην τους φοβηθείς, ήρθε η ώρα της ανατροπής». 
(Χειροκροτήματα από την πτέρυγα του ΣΥΡΙΖΑ)",257255,""," ΘΕΑΝΩ ΦΩΤΙΟΥ",287,"",287
"44808","
"," Ο κ. Ιωάννης Κεφαλογιάννης έχει τον λόγο.",257256,"Chairman","ΠΡΟΕΔΡΕΥΟΥΣΑ",125,"",125
"44809","
"," Ευχαριστώ, κυρία Πρόεδρε. 
Έφυγε ο κ. Παναγούλης. Ούτως ή άλλως δεν ήθελα να απευθυνθώ προσωπικά στον ίδιο, αλλά συνολικά στους συναδέλφους της Αξιωματικής Αντιπολίτευσης, για να τους πω ότι για άλλη μία φορά θα διαψευστούν πολιτικά. Όχι μόνο τρίτοι δεν θα είμαστε στις επικείμενες ευρωεκλογές, αλλά πρώτοι, και θα είμαστε πρώτοι διότι εσείς είστε πολιτικά ανίκανοι να είστε πρώτοι. Σας το είπε εξάλλου και ο κ. Γερμενής προχθές. Κάνουμε τα πάντα για να σας φέρουμε στην εξουσία και εσείς δεν το δέχεστε. 
Κυρίες και κύριοι συνάδελφοι, το υπό συζήτηση Μεσοπρόθεσμο Πλαίσιο Δημοσιονομικής Στρατηγικής 2015-2018 αποτελεί απεικόνιση της δημοσιονομικής στρατηγικής και περιγραφή των βασικών πολιτικών κατευθύνσεων και προτεραιοτήτων της Κυβέρνησης με τετραετή ορίζοντα. 
Δεν αποτελεί προοίμιο νέων μέτρων και δεν αποτελεί προπομπό τρίτου μνημονίου. Οι τρομολάγνοι για άλλη μία φορά θα διαψευστούν. Το πλαίσιο αυτό ενσωματώνει τις θετικές δημοσιονομικές επιδόσεις, με την υπέρβαση των στόχων τα τελευταία δύο έτη και την επίτευξη σημαντικού πρωτογενούς πλεονάσματος για το 2013, τις μεταβολές προς το καλύτερο των μακροοικονομικών μεγεθών και τις ποσοτικές εκτιμήσεις διαρθρωτικών παρεμβάσεων, που αποφασίστηκαν κατά την πρόσφατη επικαιροποίηση του προγράμματος οικονομικής πολιτικής. 
Κυρίες και κύριοι συνάδελφοι, κατά την περίοδο που ακολούθησε την κατάθεση του προηγούμενου Μεσοπρόθεσμου Πλαισίου για την περίοδο 2013-2016 και πιο συγκεκριμένα κατά τα τελευταία δύο έτη η Ελλάδα κατάφερε να διαψεύσει όσους αμφισβητούσαν την επίτευξη των στόχων που τέθηκαν σε αυτό. 
Πιο συγκεκριμένα, η χώρα εξασφάλισε τη θέση της στην Ευρωζώνη και ανέκτησε σημαντικό κεφάλαιο της διεθνούς της εμπιστοσύνης και αξιοπιστίας, το πρόγραμμα οικονομικής πολιτικής επανήλθε και διατηρείται εντός τροχιάς, οι δημοσιονομικοί στόχοι υπερκαλύφθηκαν τόσο το 2012 όσο και το 2013, οι πρώτες στοχευμένες μικρές, αλλά σημαντικές μειώσεις φορολογικών συντελεστών επιτεύχθηκαν, όπως η μείωση του συντελεστή ΦΠΑ στην εστίαση, η κατάργηση φόρων υπέρ τρίτων, η μείωση της φορολόγησης της ακίνητης περιουσίας κατά 15% με παράλληλη διεύρυνση της φορολογικής βάσης, ο περιορισμός κατά 5% του μη μισθολογικού κόστους. 
Επίσης, η ανταγωνιστικότητα της οικονομίας ενισχύθηκε και το ισοζύγιο τρεχουσών συναλλαγών απέκτησε θετικό πρόσημο. Διαρθρωτικές αλλαγές υλοποιούνται. Οι αρχικές εκτιμήσεις για την οικονομική δραστηριότητα, για πρώτη φορά τα τελευταία χρόνια, αναθεωρήθηκαν επί τα βελτίω τόσο για το 2013 όσο και για το 2014. Η αυξητική δυναμική της ανεργίας ανακόπηκε. 
Επιτεύχθηκε, όμως, και κάτι πιο σημαντικό. Λόγω της προσήλωσης στη μεταρρυθμιστική προσπάθεια και με τις θυσίες του ελληνικού λαού, ο οποίος βιώνει μια βαθιά και παρατεταμένη ύφεση, αποφύγαμε κάποιες επώδυνες προβλέψεις του προηγούμενου μεσοπρόθεσμου πλαισίου, χωρίς να διακινδυνεύσουμε τη δημοσιονομική σταθερότητα της χώρας. Δεν έγιναν οι προβλεπόμενες σε αυτό περαιτέρω περικοπές σε μισθούς και συντάξεις των ενστόλων. Δεν επιβλήθηκε η προβλεπόμενη σε αυτό εισφορά 2‰ υπέρ του ΟΑΕΕ επί του τζίρου των επιχειρήσεων. Αντίθετα, υπήρξε δυνατότητα καταβολής κοινωνικού μερίσματος σε δεκάδες χιλιάδες οικογένειες με χαμηλό συνολικό εισόδημα και περιουσία. 
Αυτό αποτελεί οδηγό για το μέλλον, ακόμα και υπό το ψήφιση πλαίσιο. Δηλαδή, εφόσον επιτυγχάνονται καλύτερα αποτελέσματα από τους τεθέντες στόχους όχι μόνο θα αποφεύγεται η εφαρμογή κάποιων δύσκολων μέτρων, αλλά θα υπάρχει δυνατότητα αποκατάστασης αδικιών και δυσκολιών, διαψεύδοντας με τον πιο ηχηρό τρόπο όσους διατείνονται ότι, ψηφίζοντας το μεσοπρόθεσμο, δεν θα υπάρχει ευελιξία στην εφαρμοζόμενη οικονομική πολιτική για τα επόμενα τέσσερα χρόνια. 
Κυρίες και κύριοι συνάδελφοι, τα τελευταία δύο χρόνια, μετά τις βουλευτικές εκλογές του 2012, ο πολιτικός χρόνος υπήρξε ιδιαίτερα πυκνός. Είναι φυσιολογικό να ξεχνάμε πού ήμασταν, που κινδυνεύσαμε να πάμε και πώς φτάσαμε σήμερα να παραδεχόμαστε ότι τα δύσκολα τα έχουμε αφήσει πίσω. 
Σίγουρα, εκείνοι που θέλουν να ξεχάσουν τι δήλωναν τα τελευταία χρόνια είναι οι συνάδελφοι της Αξιωματικής Αντιπολίτευσης, οι συνάδελφοι του ΣΥΡΙΖΑ. Εντός και εκτός αυτής της Αιθούσης μιλούσαν για αναθεώρηση του προϋπολογισμού του 2013 και διαψεύστηκαν οικτρά. Μιλούσαν για μη επίτευξη του πρωτογενούς πλεονάσματος επίσης για το 2013 και επίσης διαψεύστηκαν οικτρά. Μιλούσαν για αδυναμία εξόδου της χώρας στις αγορές εντός του 2014 και πάλι διαψεύστηκαν οικτρά. Μιλούσαν για ύφεση το 2014 και διαψεύστηκαν όχι μόνο οικτρά αλλά και καθολικά εντός και εκτός της χώρας. Μιλούσαν για τρίτο μνημόνιο και νέα μέτρα και διαψεύδονται για άλλη μια φορά.
Η στρατηγική του ΣΥΡΙΖΑ συνοψίζεται στην ανεδαφική αμφισβήτηση του πρωτογενούς πλεονάσματος και της εξόδου της χώρας στις αγορές, στον τρόμο για την επιβολή νέων μέτρων και νέου μνημονίου, στην αμφίσημη θέση περί ευρώ ή δραχμής, αλλά και στο ποσοστό περί του επαχθούς χρέους, καθώς και στην άκρως επικίνδυνη θέση περί πιθανής στάσης πληρωμών, διακοπής της χρηματοδότησης κατά τις διαπραγματεύσεις, απειλής των επενδυτών και εθνικοποίησης των τραπεζών. 
Κυρίες και κύριοι συνάδελφοι, κατά τη διάρκεια της Mεταπολίτευσης και μέχρι σχετικά πρόσφατα, υπήρξαν κόμματα και μεμονωμένοι πολιτικοί, που αποτέλεσαν τη μήτρα και τους φορείς του πολιτικού λαϊκισμού και της εύκολης ρητορείας στη χώρα μας. 
Ευτυχώς για το κοινό εθνικό συμφέρον αντιλήφθηκαν το λάθος τους και τήρησαν αργότερα μια υπεύθυνη πολιτική στάση. Και αναφέρομαι, βεβαίως, στο ΠΑΣΟΚ. Και μπορεί, μεν, να πλήρωσαν ένα βαρύτατο, αναμενόμενο δε, πολιτικό κόστος, ωστόσο σε μία τόσο κρίσιμη χρονική στιγμή για το έθνος μας, ανέλαβαν το μερίδιο ευθύνης που τους αναλογούσε. Το ανάλογο μερίδιο πολιτική ευθύνης το οποίο σας έλαχε, ούτε θέλετε ούτε και μπορείτε να το αναλάβετε, κυρίες και κύριοι συνάδελφοι της Αντιπολίτευσης. 
Είμαι πεπεισμένος ότι η Ελλάδα θα βγει δυνατότερη από τη σημερινή δεινή κατάσταση και όταν συμβεί αυτό οι κασσάνδρες του λαϊκισμού, του φανατισμού και της παροχολογίας, που εκμεταλλεύονται συστηματικά την αγωνία και την αγανάκτηση των πολιτών, θα έχουν την τύχη των τεσσάρων στρατηγών του Μπέρτολντ Μπρεχτ, που ξεκινάνε για το μακρινό Ιράν και δεν φτάνουν ποτέ. 
Σε διάστημα εβδομήντα χρόνων, η μεγάλη κεντροδεξιά παράταξη κλήθηκε τρείς φορές να αναλάβει την ιστορική της ευθύνη. Μετά το Β΄ Παγκόσμιο Πόλεμο ανόρθωσε την πατρίδα μας από τα συντρίμμια. Μετά την επταετή δικτατορία επανέφερε τη δημοκρατία στη χώρα. Και τώρα, μετά την πρωτόγνωρη παγκόσμια οικονομική κρίση, ανορθώνει την εθνική μας οικονομία. 
Στη νέα Ελλάδα που δημιουργείται, στη νέα μεταπολίτευση που διανύουμε, η Νέα Δημοκρατία θα έχει τον κεντρικό, πρωταγωνιστικό ρόλο που έχει συνηθίσει. 
Ευχαριστώ πολύ. 
(Χειροκροτήματα από την πτέρυγα της Νέας Δημοκρατίας)",257257,""," ΙΩΑΝΝΗΣ ΚΕΦΑΛΟΓΙΑΝΝΗΣ",121,"",121
"44810","
"," Ευχαριστούμε, κύριε Κεφαλογιάννη. 
Ο κ. Στέφανος Σαμοΐλης έχει τον λόγο. 
ΣΤΕΦΑΝΟΣ ΣΑΜΟΪΛΗΣ: Ευχαριστώ, κυρία Πρόεδρε. 
Ένα βασικό φαινόμενο που η κοινωνία αντιμετωπίζει τα τελευταία χρόνια της κρίσης είναι η συσκότιση της αλήθειας, η αποσιώπησή της και ο κατακερματισμός της σε διαδοχικά ψέματα, μέχρι να επιβληθεί το απόλυτο σκοτάδι.
Ο ΣΥΡΙΖΑ καλείται να καταθέσει στη Βουλή την άποψή του για τη δημοσιονομική στρατηγική της συγκυβέρνησης για τα επόμενα κρισιμότατα χρόνια. Καλείται να αναλογιστεί το πώς θα ζήσει ο ελληνικός λαός για τα επόμενα χρόνια, αν κάνουμε την υπόθεση ότι η πολιτική της Νέας Δημοκρατίας και του ΠΑΣΟΚ θα είναι η επικρατούσα στο επόμενο χρονικό διάστημα. Είναι μία υπόθεση αυθαίρετη μεν, διότι δεν συνυπολογίζει τη βούληση του ελληνικού λαού, χρήσιμη δε, για να προχωρήσει η συζήτηση. 
Ποια είναι, λοιπόν, η βασική υπόθεση που η συγκυβέρνηση μάς παρουσιάζει μέσα από το Μεσοπρόθεσμο Πλαίσιο 2015-2018; Ο βασικός ισχυρισμός είναι πως η πολιτική της εσωτερικής υποτίμησης πετυχαίνει. Το μνημόνιο εκτέλεσε το καθήκον του και μας έσωσε από την καταστροφή. Το μέλλον βρίσκεται όλο μπροστά μας και μόνο  στοιχεία κοινωνικής ανάκαμψης μπορεί να μας επιφέρει. 
Από αυτήν την παραδοχή προκύπτει και το προεκλογικό σας σύνθημα «σταθερότητα ή περιπέτειες». Περνώντας, όμως, στα επιμέρους στοιχεία και στους δείκτες που μας παρουσιάζει το μεσοπρόθεσμο, αδυνατεί κανείς να κατανοήσει τι ακριβώς εννοείτε «σταθερότητα» και ποιον αφορά αυτή η «σταθερότητα». Αφορά τον ελληνικό λαό; 
Για να το δει κανείς αυτό, θα πρέπει να εξετάσει την κοινωνική δημοσιονομική σας πολιτική στρατηγική. Οι σωρευτικές αλλαγές που παρουσιάζετε στο διάστημα 2013-2018 και σχετίζονται με το βιοτικό επίπεδο της κοινωνίας, σύμφωνα με τις δικές σας εκτιμήσεις, πορεύονται ως εξής: 
Μέχρι το 2018 οι μισθολογικές μειώσεις των δημοσίων υπαλλήλων, οι χιλιάδες διαθεσιμότητες και οι απολύσεις φτάνουν το 1,3 δισεκατομμύριο. Η μείωση των συντάξεων, η αύξηση των ορίων συνταξιοδότησης, η κατάργηση των δώρων, το χτύπημα των αναπηρικών συντάξεων και η αύξηση των εισφορών για υγειονομική περίθαλψη αντλούν από το εισόδημα των συνταξιούχων σχεδόν 6 δισεκατομμύρια. 
Στην ίδια λογική, νέα μέτρα προστίθενται για τις επικουρικές συντάξεις στο ύψος των 450 εκατομμυρίων ευρώ. Οι μειώσεις των κοινωνικών επιδομάτων, των οικογενειακών επιδομάτων, οι περικοπές στα ειδικά επιδόματα ανεργίας και η διάλυση της εργατικής εστίας, αποσπούν από τα εργατικά στρώματα περίπου 150 εκατομμύρια ευρώ.
Αντίστοιχο ποσό προβλέπεται να αφαιρεθεί και από τις δαπάνες για τη δημόσια εκπαίδευση. Η συρρίκνωση της υγειονομικής περίθαλψης με νοσοκομεία να βάζουν λουκέτο, με τη μείωση των δαπανών για φάρμακα και με την παράλληλη αύξηση της εισφοράς των ασφαλισμένων αφαιρεί πάνω από ένα δισεκατομμύριο από την κοινωνία, που τόσο πολύ έχει ανάγκη να στηριχθεί σε ένα δημόσιο σύστημα υγείας. 
Σε μία πρόσφατη επίσκεψή μου στη Σαντορίνη, κύριε Υπουργέ, με ενημέρωσαν ότι εκεί έχουμε ένα ολοκαίνουργιο νοσοκομείο κλεισμένο, κλειδωμένο και με τα ωραιότατα μηχανήματα να τα κοιτάμε από έξω, με τη λογική ότι δεν είναι κερδοφόρο και να δούμε πώς θα το κάνουμε κερδοφόρο, για να το λειτουργήσουμε. Αυτή, λοιπόν, είναι η λογική σας.
Τρία είναι τα Υπουργεία όπου σχεδιάζετε να εφαρμόσετε τις μεγαλύτερες περικοπές, τα Υπουργεία Παιδείας, Υγείας και Εργασίας, περικοπές που τονίζουν πεντακάθαρα τη μονομανία σας να τσακίσετε το κοινωνικό κράτος. Αν σε όλα τα προαναφερθέντα προστεθούν οι δείκτες ανεργίας, οι εργασιακές σχέσεις που μετατρέπουν τον εργαζόμενο σε φθηνό ενοίκιο και οι μισθοί του ιδιωτικού τομέα, τότε φθάνουμε στο απλό συμπέρασμα ότι η πολιτική σας επιφέρει και θα επιφέρει μία μόνιμη περιπέτεια στον ελληνικό λαό, την περιπέτεια της επιβίωσης. Νέα Δημοκρατία και ΠΑΣΟΚ στην εξουσία σημαίνει μία ατελείωτη περιπέτεια των εργαζομένων τάξεων, της νεολαίας και των συνταξιούχων για την επιβίωσή τους. Αυτή είναι η ωμή αλήθεια. 
Όμως, για ποια σταθερότητα μιλάμε τελικά; Ποιους υπερασπίζεστε με νύχια και με δόντια, προκειμένου να νιώθουν ότι βρίσκονται σε ένα περιβάλλον εύνοιας και σταθερότητας; Η απάντηση βρίσκεται μέσα στο ίδιο το μεσοπρόθεσμο, εξετάζοντας τον τομέα των ιδιωτικοποιήσεων. Όλος ο δημόσιος πλούτος της χώρας εδώ και καιρό πλέον βρίσκεται προς πώληση: η ενέργεια, τα λιμάνια της χώρας, τα αεροδρόμια, το νερό και το ρεύμα, οι σιδηρόδρομοι, ο ορυκτός πλούτος, μικρά νησιά στο Ιόνιο και στο Αιγαίο, οι δρόμοι, οι αιγιαλοί και οι παραλιακές γραμμές, χιλιάδες δημόσια ακίνητα, το Ελληνικό, δασικές εκτάσεις, τα πάντα. Ξεπουλάτε τα πάντα! Όλος ο πλούτος, όλη η περιουσία του ελληνικού λαού μέχρι το 2018 προβλέπεται να ξεπουληθεί στον κόσμο των μεγάλων συμφερόντων, στον κόσμο του χρήματος. 
Η κοστολόγηση αυτού του ανήκουστου ξεπουλήματος προβλέπεται να ανέλθει περίπου στα 15 δισεκατομμύρια, ένα ποσό που ισούται απλώς με δύο χρόνια αποπληρωμής τόκων για το ανεξέλεγκτο χρέος που εσείς δημιουργήσατε. Τόσο κοστολογήσατε όλο το δημόσιο πλούτο της χώρας, όσο δύο χρόνια αποπληρωμής τόκων. Υπάρχει μία ολιγαρχία που της χαρίζονται τα πάντα σε τιμές ευκαιρίας, προκειμένου να μας φέρει την πολυπόθητη άνεργη ανάπτυξη ή αλλιώς την ανάπτυξη με δωρεάν εργασία για το κεφάλαιο. Κάπου εδώ γίνεται σαφές σε ποιους απευθύνεστε, όταν μιλάτε για σταθερότητα. Είναι σταθερότητα για τους βαρόνους του κέρδους και περιπέτεια για όλους τους υπόλοιπους. 
Στο Πρόγραμμα Δημοσίων Επενδύσεων το μόνο άγχος που διαφαίνεται είναι πως το κράτος καταφέρνει να αποσυρθεί οριστικά από αυτόνομες μορφές επενδυτικής στρατηγικής. Για τα επόμενα χρόνια η κρατική συμμετοχή στις επενδύσεις σταθμίζεται στα 700 εκατομμύρια ευρώ κάθε χρόνο. Πόσο αδιανόητα μικρό  είναι, αν συγκριθεί με τις προβλέψεις για ανάπτυξη στο 3,2%; Πώς πιστεύετε ότι θα αντιμετωπισθεί η ανεργία; Με τα πεντάμηνα voucher των 300 ευρώ της Ευρωπαϊκής Ένωσης; Με το ξεπούλημα των τραπεζών στους ιδιώτες; Με την αποκλειστική απορρόφηση κοινοτικών πόρων; Ποια ευθύνη αναλαμβάνει το ίδιο το κράτος και η Κυβέρνησή σας, για να δημιουργήσει άμεσα νέες θέσεις εργασίας; Κατά την άποψή μας απολύτως καμμία. 
Συνοψίζοντας τη συζήτηση, το δίλημμα που θέσατε προεκλογικά στον ελληνικό λαό, σάς το γυρνάμε πίσω αντιστρέφοντάς το. Εκλογική συντριβή των μνημονιακών δυνάμεων και νίκη της Αριστεράς στις επερχόμενες εκλογές σημαίνει ανάσα για το λαό και περιπέτειες για τα μεγάλα συμφέροντα. 
Ο αγώνας για την ανατροπή των πολιτικών σας είναι αγώνας για την ίδια τη ζωή και γι’ αυτό στο τέλος θα νικήσει.
Και μία τελευταία παρατήρηση -από τις επισκέψεις μου ανά την Ελλάδα που κάνω αυτήν την περίοδο- είναι ότι εν πάση περιπτώσει ξεκίνησε αυτή η πολυπόθητη τουριστική σεζόν και τα νούμερα θα είναι μεγάλα. Ακόμα δεν έχετε κόψει τα χόρτα από τους αρχαιολογικούς χώρους!",257258,"Chairman","ΠΡΟΕΔΡΕΥΟΥΣΑ",125,"",125
"44811","
"," Κλείστε, κύριε Σαμοΐλη.
ΣΤΕΦΑΝΟΣ ΣΑΜΟΪΛΗΣ: Αυτή είναι η ανάπτυξη που περιμένετε; Καλύπτονται οι αρχαιολογικοί χώροι από χόρτα και καθιστούν μη επισκέψιμους αυτούς τους χώρους.",257259,"Chairman","ΠΡΟΕΔΡΕΥΟΥΣΑ",125,"",125
"44812","
"," Κλείστε, παρακαλώ.
ΣΤΕΦΑΝΟΣ ΣΑΜΟΪΛΗΣ: Αυτό είναι, λοιπόν, το νέο σας μοντέλο;
Ευχαριστώ πολύ.
(Χειροκροτήματα από την πτέρυγα του ΣΥΡΙΖΑ)",257260,"Chairman","ΠΡΟΕΔΡΕΥΟΥΣΑ",125,"",125
"44813","
"," Ευχαριστούμε και εμείς.
Τον λόγο έχει η κ. Κατερίνα Παπακώστα.",257261,"Chairman","ΠΡΟΕΔΡΕΥΟΥΣΑ",125,"",125
"44814","
"," Ευχαριστώ πολύ, κυρία Πρόεδρε.
Συζητούμε για το Μεσοπρόθεσμο Πλαίσιο Δημοσιονομικής Στρατηγικής της χώρας, κύριοι συνάδελφοι, δηλαδή για τις βασικές πολιτικές κατευθύνσεις και προτεραιότητες, ώστε οι υπαρκτές και οι μεγάλες θυσίες του ελληνικού λαού να πιάσουν τόπο, ο τόπος και η χώρα γενικά να οδηγηθεί σε κοινωνική και σε οικονομική σταθεροποίηση και στη συνέχεια να επιτύχουμε ανάπτυξη.
Το μόνο μέλημα της Αξιωματικής Αντιπολίτευσης, κυρία Πρόεδρε και αγαπητοί συνάδελφοι, είναι κυρίως να εκμεταλλευτεί με κάθε μέσο και να αξιοποιήσει οτιδήποτε δεν αξιοποιείται και δεν πρέπει να είναι ούτε υποκείμενο ούτε αντικείμενο εκμετάλλευσης προς άγρα ψήφων.
Υπάρχει η Αριστερά, υπήρχε η Αριστερά, που είναι σεβαστή, που ήταν σεβαστή. Εσείς κύριοι της Αξιωματικής Αντιπολίτευσης δεν τυγχάνετε του σεβασμού και θα σας πω γιατί. Διότι τα οράματά σας είναι ο εφιάλτης των λαών. Επενδύετε στη μιζέρια, επενδύετε στη φτώχεια, επενδύετε σε όλα εκείνα που συνιστούν κοινωνικό αποκλεισμό και περιθωριοποίηση, για να επιβιώσετε πολιτικά.
Αλλά, δυστυχώς, η φιλοσοφία σας, η φιλοσοφία του ΣΥΡΙΖΑ συνοψίζεται και σε κάτι άλλο. Συνοψίζεται στην κυνική άποψη ότι ο σκοπός αγιάζει τα μέσα. Εγώ δεν θα μπορούσα ποτέ να υιοθετήσω –και γι’ αυτό το λόγο το θίγω και το θέτω- αυτήν την άποψη, ότι ο σκοπός αγιάζει τα μέσα. Την απορρίπτω μετά βδελυγμίας.
Και αμέσως θα σας αποδείξω γιατί το λέω. Διότι, ενδεχομένως θα πείτε, «μα, γιατί ισχυρίζεστε ότι η φιλοσοφία του ΣΥΡΙΖΑ συνοψίζεται στο ότι ο σκοπός αγιάζει τα μέσα;». Δηλαδή κάθε μέσο;
Συνοψίζεται η φιλοσοφία σας σε αυτήν την άποψη, διότι άκουσα προηγουμένως προλαλήσαντες συναδέλφους από την πλευρά της Αξιωματικής Αντιπολίτευσης, οι οποίοι μίλησαν για δήθεν σεβασμό στο περιβάλλον. Μίλησαν για δήθεν σεβασμό στη νομιμότητα. Μίλησαν για δήθεν σεβασμό στα ανθρώπινα δικαιώματα.
Για πείτε μου, σας παρακαλώ πολύ όταν η υποψήφια περιφερειάρχης του ΣΥΡΙΖΑ, κ. Δούρου, έχει γαζώσει κατά κυριολεξία με παράνομες αφίσες την Αθήνα και ο κ. Γκοτσόπουλος, περιφερειακός σύμβουλος στο συνδυασμό της κ. Δούρου, -αμφότεροι στελέχη του ΣΥΡΙΖΑ- ομολογεί ότι ναι μεν είναι παράνομη αυτή η προεκλογική δραστηριότητα, πλην όμως ο σκοπός αγιάζει τα μέσα, για ποιο σεβασμό στο περιβάλλον μιλάμε και για ποιο σεβασμό στη νομιμότητα, επίσης, μιλάμε;
Άρα είστε δήθεν σε όλα όσα λέτε. Είστε κυνικοί, διότι πιστεύετε ότι ο σκοπός αγιάζει τα μέσα και το μόνο που σας ενδιαφέρει είναι η επίτευξη του σκοπού με κάθε μέσο – θεμιτό εάν είναι, καλώς, αθέμιτο κυρίως όμως δεν το απορρίπτουμε.
Και βεβαίως, δεν εξαντλείται αυτή η κυνική φιλοσοφία σε αυτήν τη στάση της κ. Δούρου. Επεκτείνεται και στην ευρωπαϊκή εκστρατεία. Γι’ αυτό σας είπα ότι δεν τυγχάνετε του σεβασμού ούτε της Ευρώπης ούτε του δικού μας. Δεν εξαντλείται αυτή η κυνική φιλοσοφία, ότι ο σκοπός αγιάζει τα μέσα, εδώ στη χώρα μας. Έχει επεκταθεί και στην πολιτική προεκλογική καμπάνια του Αρχηγού σας, κ. Τσίπρα.
Η υπεύθυνη επικοινωνίας της λίστας του κ. Τσίπρα, που στηρίζει την υποψηφιότητα του Προέδρου του ΣΥΡΙΖΑ, κ. Πάολα Μπακίντου έχει ως μότο της καμπάνιας: «Άρχισε η καμπάνια και θα χρησιμοποιήσω κάθε μέσο. Ψηφίστε Τσίπρα για την εναλλακτική Ευρώπη», με εκτεθειμένα τα νώτα.
Σας λέω, λοιπόν, ότι αυτού του είδους η προσέγγιση, δηλαδή ο σκοπός αγιάζει τα μέσα, αυτού του είδους η προσέγγιση της δήθεν αναφοράς στους θεσμούς και του σεβασμού αυτών πάει περίπατο όταν σεις εξαντλείστε με τις πράξεις σας, με τη δράση σας, με τη στάση σας, με τη συμπεριφορά σας, με την έλλειψη πολιτικής επιχειρηματολογίας, με την έλλειψη πρότασης, με την επένδυση στη μιζέρια, στη φτώχεια, στην ανέχεια των πολιτικών σας αξιώσεων και προτεραιοτήτων. Αποδεικνύεται και στην πράξη ποιοι πραγματικά είστε και από ποια φιλοσοφία διαπνέεστε.
Μιλήσατε για το χρέος και λέτε ότι κόπτεστε για τη ρύθμιση του χρέους. Θα σας πω λοιπόν μια δήλωσή σας. Έχω άπειρες. Έχω στη διάθεση μου έναν ολόκληρο τόμο από αντιφατικές δηλώσεις, αγαπητοί συνάδελφοι του ΣΥΡΙΖΑ, στελεχών σας οι οποίες κινούνται μεταξύ «μένω στην Ευρώπη», «σκέπτομαι να μείνω στην Ευρώπη», «φεύγω από την Ευρώπη». Διατρέχουν όλο το τόξο αυτές οι ακατάσχετες δηλώσεις των στελεχών σας.
Έχω, επίσης, στη διάθεσή μου –και διατρέχουν επίσης όλο το τόξο- δηλώσεις, και φαντάζομαι πολλοί συνάδελφοι τις έχουν, αντιφατικές μεταξύ τους όσον αφορά το χρέος. Εγώ θα χρησιμοποιήσω και θα αξιοποιήσω μοναχά μία, διότι θεωρώ σοβαρό άνθρωπο τον κ. Δραγασάκη.
Έχετε πει πάρα πολλές φορές διάφορα για το χρέος. Μεταξύ σας έχετε διαφορετικές εκ διαμέτρου απόψεις, έχετε οβιδιακές μεταμορφώσεις στις πολιτικές σας. Και εσείς οι ίδιοι δεν έχετε αποκρυσταλλώσει μέσα σας πώς ακριβώς σκέφτεστε όλα αυτά να τα υλοποιήσετε.
Η δήλωση Δραγασάκη, όμως, είναι καταλυτική. «Δικό μας είναι το χρέος», έχει πει ο κ. Δραγασάκης, μιλώντας για το χρέος. Αν αυτό συνιστά θέση του ΣΥΡΙΖΑ αναρωτηθείτε μετά γιατί και οι ίδιοι άνθρωποι μεταξύ σας, που κουβεντιάζετε μεταξύ σας, δεν μπορείτε να πειστείτε ο ένας από τον άλλο, πόσο μάλλον να πείσετε τον ελληνικό λαό.
Σας λέω, λοιπόν, ότι στην πραγματικότητα έχει γίνει ένα κούρεμα χρέους, το οποίο παγκοσμίως είναι πρωτόγνωρο και ποτέ αλλού δεν έχει συμβεί αυτό. Κατά συνέπεια λοιπόν, αναζητήστε αλλού τις ευθύνες για το έλλειμμα σοβαρής πολιτικής θέσης για οποιοδήποτε ζήτημα και όχι σε μας.
Βεβαίως, είναι λογικό να επιτίθεστε στην Κυβέρνηση, διότι η Κυβέρνηση είναι συνεπής. Είναι συνεπής σε αυτά τα οποία έχει εξαγγείλει, σε αυτά τα οποία έχει δεσμευτεί και σε αυτά τα οποία υλοποιεί.
Όμως, κυρία Πρόεδρε και αγαπητοί συνάδελφοι, -και θέλω να κλείσω με αυτό- στο πλαίσιο της δημοσιονομικής στρατηγικής 2015-2018 και μάλιστα στο πλαίσιο της αναχαίτισης της φτώχειας, προτεραιότητα όλων μας πρέπει να είναι η αναχαίτιση της φτώχειας. Και τα κόμματα, εν όψει των εκλογών, πρέπει να δεσμευτούν πάνω σε αυτό το ζήτημα, ώστε να δεσμεύσουν την Ευρώπη και το Ευρωπαϊκό Κοινοβούλιο, το οποίο θα προκύψει την επόμενη μέρα.
Στην αναχαίτιση, λοιπόν, της φτώχειας η οποία καταπατά κάθε είδους ανθρώπινο δικαίωμα θα πρέπει να δοθεί προτεραιότητα στα  παιδιά και επομένως και πόροι, συγκεκριμένα κονδύλια στην ελληνική δημοκρατία, στην ελληνική πολιτεία προκειμένου να σπάσουμε τον κύκλο της μειονεξίας, της φτώχειας και του κοινωνικού αποκλεισμού στο πλαίσιο της δημοσιονομικής στρατηγικής του 2015-2018.
Μόνον έτσι μπορούμε να προχωρήσουμε μπροστά. Όχι με κυνικές φιλοσοφίες του τύπου «ο σκοπός αγιάζει τα μέσα». Ο ελληνικός λαός δεν τις υιοθετεί και γι’ αυτό θα πάρετε τις απαντήσεις σας πολύ σύντομα, αντίθετες, όμως, από αυτές που περιμένατε και προς την κατεύθυνση εκείνη που η ελληνική κοινωνία θέλει, δηλαδή της σταθερότητας, της ισορροπίας και της ανάπτυξης.
Σας ευχαριστώ.
(Χειροκροτήματα από την πτέρυγα της Νέας Δημοκρατίας)",257262,""," ΑΙΚΑΤΕΡΙΝΗ ΠΑΠΑΚΩΣΤΑ-ΣΙΔΗΡΟΠΟΥΛΟΥ",227,"",227
"44815","
"," Ευχαριστούμε και εμείς κυρία Παπακώστα.
Τον λόγο έχει ο κ. Χρύσανθος Λαζαρίδης.",257263,"Chairman","ΠΡΟΕΔΡΕΥΟΥΣΑ",125,"",125
"44816","
"," Χθες έγιναν σοβαρά επεισόδια στο Μπουένος Άιρες. Για όσους δεν το ξέρουν, το Μπουένος Άιρες είναι η πρωτεύουσα της Αργεντινής. Είναι η χώρα η οποία πτώχευσε το 2002. Δεν υπέγραψε μνημόνια, δεν ανήκει σε νομισματική ένωση. Αποδέσμευσε το πέσο, δηλαδή το νόμισμά της, από το δολάριο, που θα ήταν ας πούμε το ισοδύναμο του να ανήκει σε κάποιου είδους νομισματική ένωση.
Έκανε όλα εκείνα, τα οποία μας εισηγούντο σαν αντίθετη πολιτική οι οπαδοί της δραχμής, οι οπαδοί, δηλαδή, της αποσύνδεσης από το ευρώ.
Η Αργεντινή μετά από δώδεκα χρόνια έχει πολύ σοβαρά προβλήματα ακόμα, έχει πολύ σοβαρές ταραχές και έχει πολύ σοβαρή και διαρκή πτωχοποίηση.
Γιατί έγιναν οι ταραχές χθες; Διότι, τα συνδικάτα απέρριψαν την άνοδο των μισθών που τους πρότεινε η Κυβέρνηση. Πόση άνοδο μισθών τους πρότεινε η Κυβέρνηση; 25%. Και λέμε εμείς με τα δεδομένα τα ελληνικά, τα ευρωπαϊκά: «Καλά, είναι τρελοί; 25% και δεν τους κάνει;». Δεν κάνει στους ανθρώπους, γιατί ο τιμάριθμος στην Αργεντινή ανέβηκε 36%. Δηλαδή, αυτοί μόνο πέρυσι έχασαν 11%. Από τις έντεκα προηγούμενες χρονιές, τις επτά έχουν χάσει αντίστοιχα. Έχουν χάσει πάντως.
Καταλαβαίνετε τι σημαίνει αυτό; Μόνο πέρυσι αυτοί έχασαν σε πραγματικούς όρους όσο έχασαν τα δικά μας μισθωτά εισοδήματα και συντάξεις, το 35%, στα τέσσερα χρόνια. Αυτοί το έχασαν μόνο πέρυσι, μετά από δώδεκα χρόνια κρίσης.
Αυτό αποφεύχθηκε στην Ελλάδα. Αυτό θα παθαίναμε, αν ακούγαμε τους οπαδούς της δραχμής ουσιαστικά, αυτούς που λένε «να το συζητήσουμε», αυτούς που λένε «δεν είναι φετίχ», αυτούς που, αν δεν επιλέγουν να βγουν από τη δραχμή, κάνουν ό,τι μπορούν για να επιλέξουν οι άλλοι να μας βγάλουν.
Είναι πολύ χρήσιμο να δούμε τι έγινε χθες στην Αργεντινή. Θα μου πείτε: «Χρήσιμο. Εντάξει. Σχετικό. Εντάξει. Στο θέμα μας». Μα, αυτό είναι το θέμα μας. Το θέμα μας είναι ότι με το μεσοπρόθεσμο δεν συζητάμε μονάχα τι έγινε ως τώρα. Συζητάμε και τι θα γίνει από τώρα. Δεν συζητάμε τι έγινε ως τώρα, για να μην πάθουμε αυτό που έπαθε η Αργεντινή το 2002-2005. Συζητάμε για το τι θα κάνουμε από εδώ και μπρος, για να μην πάθουμε ό,τι έπαθε η Αργεντινή το 2005-2014 και ποιος ξέρει πόσο ακόμα.
Αυτό που έγινε στην Ελλάδα δικαίως σε μερικούς ακαδημαϊκούς οικονομολόγους προκαλεί αμηχανία. Δεν υπάρχει σε κανένα μοντέλο. Αλλά έγινε. Και ξέρετε, όταν η πραγματικότητα συγκρούεται με τα μοντέλα, ποιος νομίζετε ότι πρέπει να αλλάξει; Τα μοντέλα ή η πραγματικότητα; Εγώ νομίζω τα μοντέλα.
Η πραγματικότητα είναι ότι ποτέ δεν έγινε τέτοια δημοσιονομική προσαρμογή στον κόσμο, στην ιστορία. Δωδεκάμισι μονάδες σε τριάμισι χρόνια; Ποτέ. Το επόμενο καλύτερο είναι στο 1/3 αυτού του ρεκόρ. Ποτέ δεν έγινε τέτοιο κούρεμα χρέους.
Θα μου πείτε «ναι, αλλά έγινε με οδύνες, με ύφεση». Ναι, είχε αρχίσει πριν. Βεβαίως. Αλλά όσο ταχύτερα τόσο καλύτερα γι’ αυτούς που υφίστανται τις οδύνες. Όσο ταχύτερα τελειώσει και αρχίσουμε να βγαίνουμε, τόσο καλύτερα γι’ αυτούς που υφίστανται τις οδύνες. Για τους άλλους δεν συζητάμε. Ρωτήστε και την Αργεντινή, αν θα προτιμούσε να πάθει τα μισά από όσα έχει πάθει στα τόσα χρόνια και τώρα είναι μακρινή ανάμνηση.
Ποτέ λοιπόν δεν έγινε τέτοια προσαρμογή, ποτέ δεν έγινε τέτοιο κούρεμα χρέους. Η Αργεντινή κούρεψε 65 δισεκατομμύρια και ακόμα την κυνηγάνε. Ακόμα κάνουν δημεύσεις περιουσίας του κράτους της Αργεντινής εκτός συνόρων. Για να μην πω για μείωση τόκων. Πληρώναμε 13 δισεκατομμύρια το 2009, πληρώναμε 16 δισεκατομμύρια το 2011. Θα πληρώναμε 20 δισεκατομμύρια, αν δεν είχε γίνει το κούρεμα. Και πληρώνουμε 6,2 δισεκατομμύρια. Αλλά αυτό δεν είναι βελτίωση. Αυτό δεν είναι μεγάλη τομή.
Σας πληροφορώ αυτό που το αγνοείτε, που δεν θέλετε ούτε να το ακούτε και λέτε «σιγά, εντάξει, ο κόσμος όμως υποφέρει», δεν έχει γίνει ποτέ στον κόσμο. Όπως δεν έχει γίνει ποτέ στον κόσμο να μας έχουν δανείσει κράτη με χαμηλότερο επιτόκιο από ό,τι δανείζονται τα ίδια. Ούτε κι αυτό έχει σημασία. Ούτε κι αυτό αξίζει.
Επειδή έγιναν όλα αυτά, υπάρχει η δυνατότητα από εδώ και εμπρός, στο μέλλον, να είναι επίσης πρωτοφανές. Αυτό λέει το μεσοπρόθεσμο. Το μεσοπρόθεσμο λέει ότι, ενώ άλλες χώρες που πτώχευσαν, έκαναν δεκαετίες να ξεπεράσουν την κρίση, έκαναν δεκαετίες να επανέλθει η απασχόληση εκεί που ήταν πριν, σε εμάς δεν θα χρειαστούν παραπάνω από πέντε με έξι χρόνια.
Σε εμάς το να επιστρέψει η απασχόληση κάτω από τον ευρωπαϊκό μέσον όρο δεν θα χρειαστεί παραπάνω από επτά χρόνια.
Ήδη το 2018 θα έχει μειωθεί δέκα ποσοστιαίες μονάδες, από το 26% που είναι τώρα, όχι από το 28%, όχι από το 33% που λέγατε, ή από το 35%. Διότι και αυτά ακούστηκαν. Κοιτάξτε τι λέγατε εσείς οι ίδιοι, τι έλεγε το Ινστιτούτο της ΓΣΕΕ κ.λπ., ότι στο τέλος του 2013 η ανεργία θα είναι 33%. Όταν δεν ήταν 33%, έλεγαν «ναι, αλλά δεν είναι η πραγματική, εμείς λέμε για την πραγματική». Ναι, αλλά όταν ανέβαινε η ανεργία, χρησιμοποιούσαν την επίσημη, όταν άρχισε να σταματά να ανεβαίνει η ανεργία, θυμήθηκαν να χρησιμοποιήσουν κάποια άλλη, που δεν ξέρουμε ποια είναι.
Εν πάση περιπτώσει, η ανεργία αρχίζει και πέφτει και εν πάση περιπτώσει, με βάση αυτές τις παραδοχές, που είναι συντηρητικές, η ανεργία θα χάσει δέκα ποσοστιαίες μονάδες, δηλαδή θα κερδίσει η απασχόληση, μέχρι το 2018, ενώ μέχρι το 2020 θα έχει πέσει κάτω από τον ευρωπαϊκό μέσον όρο. Αυτό δεν έχει ξαναγίνει ποτέ, αλλά ούτε και όσα έγιναν μέχρι τώρα είχαν ξαναγίνει ποτέ.
Βεβαίως, υπάρχουν άνθρωποι που υποφέρουν. Θα μου πει κάποιος «πήγαινε πες τα αυτά σε αυτόν που έχει μείνει άνεργος κι αυτός και η γυναίκα του». Αυτός που έχει μείνει άνεργος κι αυτός και η γυναίκα του, ούτε όσα του πω εγώ θα τον ικανοποιήσουν, αλλά κυρίως όσα θα του πείτε εσείς. Αυτά που είπα εγώ είναι πικρές αλήθειες για όσα έγιναν μέχρι τώρα και δύσκολες αλήθειες για όσα θα γίνουν από εδώ και μπρος. Αυτά που θα πείτε εσείς είναι ψέματα και το ξέρει.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Τελειώνω, κυρία Πρόεδρε.
Μου θυμίζετε κάποιον από ένα πραγματικό ιατρικό ανέκδοτο. Ένας γιατρός παρέλαβε κάποιον πολυτραυματία στην εντατική. Ήταν σε κώμα και ήταν και διασωληνωμένος. Οι άλλοι γιατροί έλεγαν «άσ’ τον, τον φουκαρά, δεν θα τη βγάλει». Ο γιατρός όμως το πάλεψε, εν πάση περιπτώσει, και ο ασθενής βγήκε απ’ το κώμα και βγήκε από τη διασωλήνωση και βγήκε κι από την εντατική και κάθισε στο κρεβάτι και σηκώθηκε όρθιος, περπατάει με «πι», ε, τον προσέχουν μην υποτροπιάσει. Και είπε «κοιτάξτε πώς τον έφτιαξα» και του λένε «τι τον έφτιαξες; Αυτός περπατούσε κι έτριζε, και τώρα πηγαίνει με το «πι»».
Αυτό μας λέτε. Πήραμε μια οικονομία έτοιμη για την καταστροφή. Έχει σημειωθεί μεν σημαντική βελτίωση και μας λέτε «ακόμα δεν τρέχει μαραθώνιο». Το ξέρω ότι δεν τρέχει μαραθώνιο, το μεσοπρόθεσμο σού λέει πότε θα τρέξει μαραθώνιο.
Αλλά η πρόοδος είναι απίστευτη. Και επειδή δεν την πιστεύατε και επειδή όχι μόνο δεν την πιστεύατε, αλλά διαψευστήκατε και σε όλα όσα λέγατε, και επειδή φοβάστε ότι θα διαψευστείτε από εδώ και μπρος, κάνετε αυτό που προσφυώς ανέφερε ο δικός σας ομιλητής πριν, ότι η πραγματικότητα βιάζεται και παραβιάζεται και κατατεμαχίζεται σε πολλά επάλληλα, μικρά ψέματα. Έχει δίκιο, αυτό κάνετε. Το παίρνω ως αυτοκριτική δική σας.
Ευχαριστώ πολύ.
(Χειροκροτήματα από την πτέρυγα της Νέας Δημοκρατίας)",257264,""," ΧΡΥΣΑΝΘΟΣ ΛΑΖΑΡΙΔΗΣ",157,"",157
"44817","
"," Ευχαριστούμε, κύριε Λαζαρίδη.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, σαράντα οκτώ μαθητές και μαθήτριες και δέκα εκπαιδευτικοί-συνοδοί τους από το 23ο και 13ο Δημοτικό Σχολείο Ευόσμου Θεσσαλονίκης.
Σας καλωσορίζουμε, από τη Μακεδονία μας, να ’στε καλά.
(Χειροκροτήματα απ’ όλες τις πτέρυγες της Βουλής)
Τον λόγο έχει η κ. Θεοδώρα Τζάκρη.",257265,"Chairman","ΠΡΟΕΔΡΕΥΟΥΣΑ",125,"",125
"44818","
"," Ευχαριστώ πολύ, κυρία Πρόεδρε.
Κύριε Λαζαρίδη, επαναφέρω τη συζήτηση στο Μπουένος Άιρες, από όπου την ξεκινήσατε, εκεί δηλαδή που η Κυβέρνηση έχει εναποθέσει τις ελπίδες της, για να κυβερνά τη χώρα στη βάση του τρόμου και των φοβικών συνδρόμων, πίσω στην Αθήνα και πιο συγκεκριμένα στην πλατεία Κολωνακίου, εκεί από όπου κυβερνάτε τη χώρα με τα διάφορα συμφέροντα, με τον κ. Σαμαρά.
Σας προτείνω μάλιστα, τώρα που θα πάτε στο μνημόσυνο του Εθνάρχη της χώρας Κωνσταντίνου Καραμανλή, να αντιστρέψετε το σύνθημα «Καραμανλής ή τανκς» με το σύνθημα «Λαζαρίδης ή Μπουένος Άιρες».
Κυρίες και κύριοι Βουλευτές, θα μπορούσε να είναι κωμική σειρά στη συνδρομητική τηλεόραση, αν δεν ήταν η τραγωδία του ελληνικού λαού γραμμένη σε έναν ακόμη νόμο.
Το μεσοπρόθεσμο που έφερε σήμερα στη Βουλή προς ψήφιση η Κυβέρνηση, είναι η γραπτή και ομολογημένη αποτυχία του success story που έχει επιβάλει ως το μόνο ορθόδοξο ανάγνωσμα της οικονομίας, το σύστημα Σαμαρά. Και λέω «σύστημα Σαμαρά», γιατί ακριβώς περί αυτού πρόκειται. Πρόκειται για ένα σύστημα επιχειρηματικό, τραπεζικό και μιντιακό που κυβερνάει σήμερα τη χώρα, μέσω της Κυβέρνησης Σαμαρά. Γι’ αυτό άλλωστε και ακούμε καθημερινά στα μέσα ενημέρωσης οτιδήποτε άλλο, εκτός από τα καίρια και σημαντικά ζητήματα της οικονομίας.
Ο λαός, κυρίες και κύριοι συνάδελφοι, δεν χρειάζεται να μάθει την αλήθεια πριν από τις εκλογές. Θα τη μάθει μετά τις εκλογές, όπως πάντα, όταν θα έλθουν οι συνέπειες του success story, οι απολύσεις, οι περικοπές στους μισθούς και τις συντάξεις, οι επιπλέον φόροι και η νέα ύφεση. Τότε, όμως, θα είναι και πάλι αργά.
Κυρίες και κύριοι συνάδελφοι, το μεσοπρόθεσμο σχέδιο που φέρνετε σήμερα προς ψήφιση, περιλαμβάνει, παρά τις διαβεβαιώσεις περί του αντιθέτου, μια σειρά εμφανών και αφανών μέτρων. Τα εμφανή μέτρα αφορούν τους νέους φόρους που θα επιβληθούν και τις περαιτέρω περικοπές στις δαπάνες, ενώ τα αφανή θα προέλθουν από τη σταδιακή υποτίμηση των ιδιαίτερα φιλόδοξων στόχων της Κυβέρνησης στον τομέα της πάταξης φοροδιαφυγής και την ανάπτυξη. Ειδικά στον τομέα της ανάπτυξης, ήδη ο ΟΟΣΑ διέψευσε την Κυβέρνηση για περαιτέρω ύφεση 0,3% το 2014, αντί για ανάπτυξη 0,6% που είχε προβλεφθεί μεσοσταθμικά. 
Επίσης. σύμφωνα με το αναθεωρημένο μνημόνιο προβλέπεται πάγωμα των δαπανών για το 2014 έως το 2018 στο επίπεδο του 2013 και μάλιστα, όχι στον αρχικό στόχο, αλλά στο τελικό αποτέλεσμα, που ήταν κατά 320 εκατομμύρια χαμηλότερο.
Κυρίες και κύριοι συνάδελφοι, στο μεσοπρόθεσμο πρόγραμμα που έφερε προς ψήφιση η Κυβέρνηση κρύβεται μια κρυφή ατζέντα ενός νέου μνημονίου «αφαίμαξη των νοικοκυριών και της οικονομίας». Με τις τριγωνικές συναλλαγές να οργιάζουν, η Κυβέρνηση σχεδιάζει να στείλει και πάλι όλα τα βάρη στους ανέργους, στους μισθωτούς και στους συνταξιούχους, με επιπλέον περικοπές στις κοινωνικές δαπάνες και τους μισθούς και αύξηση των άμεσων και έμμεσων φόρων, τους οποίους –σημειωτέον- καταβάλλουν όλοι, τόσο οι εργαζόμενοι όσο και οι άνεργοι.
Κυρίες και κύριοι συνάδελφοι, αν λάβουμε υπ’ όψιν τους φόρους που πλήρωσε ο ελληνικός λαός πέρυσι, τότε την ερχόμενη τετραετία που αφορά το μεσοπρόθεσμο, τα ποσά που θα καταβληθούν αθροιστικά σε φόρους θα είναι αυξημένα κατά 18,6 δισεκατομμύρια ευρώ. Οι εν λόγω αυξήσεις στους φόρους όχι μόνο δεν δικαιολογούν την πολυδιαφημιζόμενη μείωση των βαρών που έχει προαναγγείλει η Κυβέρνηση, αλλά υποδεικνύουν ότι νέα βάρη είναι καθ’ οδόν και δεν πιστεύω να θεωρεί κανείς πως τέτοιες αυξήσεις στα έσοδα μπορούν να προέλθουν από την ήδη ισχνή ανάπτυξη. 
Όμως ας πάρουμε ως μέτρο αληθείας την πρόταση της Κυβέρνησης που εκφράζεται στο μεσοπρόθεσμο, ότι η αύξηση των φόρων συνολικά θα προέλθει από την ανάπτυξη και την αύξηση της κατανάλωσης. Οι μειωμένες προβλέψεις για μισθούς και για κοινωνικές δαπάνες, πώς δικαιολογούνται; Έχουν προβλεφθεί αθροιστικά για την περίοδο 2014-2018, περίπου 18 δισεκατομμύρια περικοπές, εκ των οποίων το 1,5 δισεκατομμύριο προέρχεται από τους μισθούς και τις συντάξεις του δημοσίου και τα 15 δισεκατομμύρια από τις περικοπές στο σύστημα κοινωνικής ασφάλισης και περίθαλψης. Σε αυτό πρέπει να προστεθούν και οι αυξημένες δαπάνες για χρηματοδότηση των ασφαλιστικών ταμείων ως το 2018, με επιπλέον 7 δισεκατομμύρια ευρώ. Συνολικά, δηλαδή, πρόκειται για ένα νέο Αρμαγεδδώνα μείωσης των συντάξεων και για το τελειωτικό χτύπημα στην κοινωνική ασφάλιση και την περίθαλψη.
Κυρίες και κύριοι συνάδελφοι, αν αθροιστούν τα ποσά που μόλις προανέφερα, θα δείτε πως η Κυβέρνηση έφερε στη Βουλή έναν νόμο με τον οποίο σχεδιάζει να αφαιρέσει την επόμενη τετραετία από την ελληνική οικονομία, είτε μέσω φόρων είτε μέσω περικοπών δαπανών, ποσά που θα αντιστοιχούν περίπου στο 20% του ΑΕΠ, σωρευτικά στη μείωση του ΑΕΠ που έχει σημειωθεί μέχρι τώρα.
Αυτό είναι το success story της συγκυβέρνησης, κυρίες και κύριοι συνάδελφοι, η αποτυχία της Κυβέρνησης.
Αναφέρω επίσης και ορισμένα άλλα υπεραισιόδοξα στοιχεία του μεσοπροθέσμου, τα οποία μάλλον θα ήταν προτιμότερο να χαρακτηριστούν ως φαντασιακά με τις πολιτικές που ακολουθούνται όσον αφορά τη μείωση της ανεργίας και την ανάπτυξη, παρά ως αισιόδοξα. Συγκεκριμένα, προβλέπεται μεταβολή του πραγματικού ΑΕΠ κατά 4,5 ποσοστιαίες μονάδες από ύφεση 3,9% πέρυσι σε ανάπτυξη 0,6% φέτος. Η ανάπτυξη 0,6% προβλέπεται παρά το ότι εκτιμάται ουσιαστικά σταθεροποίηση, με μία συμβολική αύξηση του ανελαστικού ΑΕΠ και φέτος στα 182,231 εκατομμύρια ευρώ το 2014, από 182,054 ευρώ το 2013. Και τούτο, λόγω της συνέχισης του αποπληθωρισμού και κατά το τρέχον έτος.
Η πρόβλεψη δε για ανάπτυξη της ελληνικής οικονομίας κατά 3,3% κατά μέσο όρο στο διάστημα 2015-2018 βασίζεται σε υπόθεση εργασίας για αύξηση των εξαγωγών και επενδύσεων, κατά 4,8% και 10,6% αντίστοιχα.
Η ανεργία προβλέπεται από το 25,8% που ήταν πέρυσι σε 24,5% φέτος, σε 22,5% το 2015, σε 19,5% το 2016, σε 17,1% το 2017 και σε 15,9% το 2018, την ίδια στιγμή που το ΙΝΕ-ΓΣΕΕ, που έχει πέσει μέσα σε όλες τις προβλέψεις, υπολογίζει ότι για να μειωθεί η ανεργία κατά 10 ποσοστιαίες μονάδες θα πρέπει την επόμενη δεκαετία η ανάπτυξη να τρέχει με πάνω από 4%.
Χαρακτηριστικά σας αναφέρω ότι τη χρυσή δεκαετία από το 2000 μέχρι το 2009, που η οικονομία μας έτρεχε με ρυθμούς ανάπτυξης πάνω από 4% κατά μέσο όρο, δημιουργήθηκαν μόλις διακόσιες χιλιάδες νέες θέσεις εργασίας και όχι επτακόσιες χιλιάδες νέες θέσεις εργασίας που έχει προϋπολογίσει η συγκυβέρνηση για την επόμενη τετραετία. Εκτός τόπου και χρόνου είναι και οι προβλέψεις για τα πρωτογενή πλεονάσματα, τα οποία επιπλέον θα πάνε σχεδόν στο σύνολό τους για την εξυπηρέτηση ενός μη βιώσιμου χρέους. 
Για το 2014 προβλέπεται η επίτευξη πρωτογενούς πλεονάσματος 2,3% του ΑΕΠ, για το 2015 2,5%, για το 2016 3,5% του ΑΕΠ, 4,6% του ΑΕΠ για το 2017 και 5,3% του ΑΕΠ για το 2018, ενώ όλα τα στοιχεία δείχνουν ότι το πρωτογενές πλεόνασμα που δημιουργήθηκε φέτος είναι μη πραγματοποιήσιμο τα επόμενα χρόνια.
Κυρίες και κύριοι συνάδελφοι, το μεσοπρόθεσμο σχέδιο που μας παρουσίασε η Κυβέρνηση δεν είναι τίποτε άλλο παρά μόνο μία ταινία επιστημονικής φαντασίας και περιέχει κοινωνική αναλγησία, πολιτική εξαπάτηση και δυστυχώς, κοινωνική διάλυση. Πρόκειται για την επέκταση των μέτρων της λιτότητας για ακόμη τέσσερα χρόνια σε μία κοινωνία που στενάζει και έχει διαλυθεί.
Θέλω να ρωτήσω, κύριε Υπουργέ τίνος το success story είναι ακριβώς αυτό; Είναι το δικό μας success story ή της Γερμανίας και των «γερακιών» της λιτότητας; 
Σας ευχαριστώ, κυρία Πρόεδρε.",257266,""," ΘΕΟΔΩΡΑ ΤΖΑΚΡΗ",273,"",273
"44819","
"," Ευχαριστούμε και εμείς, κυρία Τζάκρη. 
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως συμμετείχαν στο εκπαιδευτικό πρόγραμμα «Εργαστήρι Δημοκρατίας», που οργανώνει το Ίδρυμα της Βουλής, δεκατρείς μαθητές και μαθήτριες και δύο εκπαιδευτικοί-συνοδοί τους από το 16ο Δημοτικό Σχολείο Νέας Ιωνίας. 
Η Βουλή τούς καλωσορίζει. 
(Χειροκροτήματα απ’ όλες τις πτέρυγες της Βουλής)
 Τον λόγο έχει η κ. Όλγα-Νάντια Βαλαβάνη.",257267,"Chairman","ΠΡΟΕΔΡΕΥΟΥΣΑ",125,"",125
"44820"," 
"," Αγαπητές κυρίες και κύριοι Βουλευτές, είναι τέτοια τα ζητήματα που θέτει το υπό προεκλογική συζήτηση στη Βουλή σχέδιο νόμου «Μεσοπρόθεσμο Πλαίσιο Δημοσιονομικής Στρατηγικής 2015-2018» ως προς την εξέλιξη των βασικών μεγεθών της ελληνικής οικονομίας. Από την ανάπτυξη, τις εξαγωγές και τις επενδύσεις μέχρι την ανεργία, τους μισθούς, τις συντάξεις και τον στόχο ενός λιλιπούτειου δημόσιου τομέα. Που προβλέπεται στο τέλος του 2015 με μείον εκατόν πενήντα χιλιάδες από τους πεντακόσιους ενενήντα επτά χιλιάδες εργαζόμενους που έχει σήμερα δηλαδή προβλέπει συνολικό δημόσιο τομέα τετρακοσίων πενήντα χιλιάδων υπαλλήλων ή 4,5%, μεγέθους υποσαχάριας Αφρικής, όταν ο μέσος όρος της Ευρωπαϊκής Ένωσης είναι 11%, με ό,τι βέβαια αυτό συνεπάγεται από άποψη δημόσιας και δωρεάν κάλυψης των αναγκών για υγεία, παιδεία, πολιτισμό, κοινωνική ασφάλιση. Που είναι δικαιολογημένο ό,τι και να γραφτεί γι’ αυτό το σχέδιο νόμου, όπως το ότι το μεσοπρόθεσμο μοιάζει με σενάριο επιστημονικής φαντασίας, όπως είπε και η προηγούμενη ομιλήτρια. 
Για παράδειγμα προβλέπει ότι μέσα σε πέντε χρόνια θα φτιάξει πάνω από μισό εκατομμύριο θέσεις εργασίας, όταν η Γερμανία χρειάστηκε δέκα χρόνια για να φτιάξει λιγότερες θέσεις εργασίας. Η προβολή των οικονομικών του προβλέψεων θυμίζει, μάλλον, ταινία τρόμου. Και αυτή είναι και η ουσία του.
Απ’ όλη τη συζήτηση θα περιοριστώ στην εξέταση του κυβερνητικού ισχυρισμού ότι το μεσοπρόθεσμο είναι «οδικός χάρτης» εξόδου από το μνημόνιο. Μακράν οποιουδήποτε τέτοιου χαρακτήρα, το μεσοπρόθεσμο όχι μόνο δεν είναι η απαλλαγή από το μνημόνιο, αλλά η απτή απόδειξη ότι μετά από τέσσερα χρόνια το μνημόνιο αποτελεί καθεστώς όχι μόνο επειδή αριθμεί περισσότερους από τετρακόσιους είκοσι μνημονιακούς νόμους που δεσμεύουν ασφυκτικά οποιοδήποτε σκίρτημα ζωής της ελληνικής κοινωνίας, αλλά πριν απ’ όλα επειδή προορίζεται να τη δεσμεύσει στο μέλλον. 
Στην πραγματικότητα, το μεσοπρόθεσμο είναι το ίδιο το μνημόνιο με προβολή των στόχων του στο μέλλοντα χρόνο, ποσοτικοποιημένων, αν και όχι μετροποιημένων, πολύ περισσότερο εν’ όψει των εκλογών. Η Κυβέρνηση επιχειρεί τα πρόσθετα μέτρα, που είναι φανερό ότι θα κληθεί να λάβει, να μην κατονομάζονται, αλλά οι Βουλευτές σε ρόλο ντετέκτιβ να τα εντοπίζουν, κυρίως από τις εμφανιζόμενες διαφορές στα νούμερα που σας είπαν τόσοι προηγούμενοι συνάδελφοι. 
Και είναι το μνημόνιο σε μεσοπρόθεσμο χρονικό ορίζοντα τετραετίας 2015-2018. Σε αυτό θα πρέπει, όμως, να προστεθεί και το τρέχον έτος 2014, καθώς η τρέχουσα επικαιροποίηση του μεσοπρόθεσμου θα έπρεπε κανονικά να υποβληθεί με τον προϋπολογισμό του 2014 πέρυσι το φθινόπωρο. 
Και όταν μιλάμε για προβολή του μνημονίου στο μέλλον, αναφερόμαστε σε ό,τι έμεινε σε ισχύ από το πρώτο, μετά από την ουσιαστική ενσωμάτωσή του στο δεύτερο, και το δεύτερο μνημόνιο με όλες τις επικαιροποιήσεις του -φανερές και κρυφές- καθώς ουδέποτε δημοσιοποιήθηκαν ή πολύ περισσότερο μπήκαν για κύρωση στη Βουλή οι δύο δανειακές συμβάσεις των αντίστοιχων μνημονίων, ενώ πολλές από τις συνεχούς ροής επικαιροποιήσεις δεν περνούν καν από τη Βουλή, σε μία διασταλτική ερμηνεία του νομοθετικού ρόλου του Κοινοβουλίου που προσεγγίζει συχνά την κατάργησή του. 
Υπάρχουν και προβολές στον χρόνο πολύ πέρα από την τετραετία ή πενταετία του μεσοπρόθεσμου βάσει συμφωνημένων σχεδιασμών Κυβέρνησης-τρόικας, οι οποίες δεν ανακοινώνονται πουθενά. Χαρακτηριστικότερο παράδειγμα είναι η αναφερόμενη στην εκδοχή του μεσοπρόθεσμου του 2012 και στο κεφάλαιο για τις ιδιωτικοποιήσεις εκποίηση μυστηριώδους πακέτου τραπεζικών μετοχών κατά το τελευταίο έτος του τότε μεσοπρόθεσμου του 2016, για το οποίο ουδέποτε δόθηκε κατά τη διάρκεια της συζήτησης του προϋπολογισμού και του μεσοπρόθεσμου στη Βουλή απάντηση από τους οικονομικούς Υπουργούς στις διευκρινίσεις όσον αφορά το τι είναι αυτό το πακέτο μετοχών, που είχα ζητήσει τότε επανειλημμένα. 
Μετά από μήνες έγινε κατανοητό ότι πρόκειται για το σχέδιο επαναϊδιωτικοποίησης των κρατικών από μετοχική άποψη τραπεζών, το οποίο τότε προγραμματιζόταν να ξεκινήσει το 2016 και να ολοκληρωθεί το 2020, με ποσοτικοποιημένους κατ’ έτος στόχους, οι οποίοι έφτασαν και στα χέρια μου με την ευγενή καλοσύνη ενός Υπουργού αλλά έξω από την οικονομική διαδικασία, κι οι οποίοι πέραν του 2016 ουδέποτε μπήκαν έστω και για τυπική νομιμοποίηση στη Βουλή. 
Βιώνουμε, βέβαια, μετά από την επικαιροποίηση τού μη ανακοινώσιμου ή δημοκρατικά νομιμοποιημένου χρονοδιαγράμματος 2016-2020 την πρώτη επαναϊδιωτικοποιημένη τράπεζα, την Eurobang, ήδη σήμερα, το 2014. Πρόκειται για ένα πραγματικό success story από μεριάς Κυβέρνησης και τρόικας, καθώς πραγματοποιείται τουλάχιστον μία πενταετία νωρίτερα, για να προλάβουν τις εξελίξεις μίας άλλης κυβέρνησης που θα βάλει φραγμό σε αυτό, με ένα κοινό σημείο μεταξύ σχεδιασμών και πραγματικότητας: Την απώλεια δισεκατομμυρίων ευρώ δημοσίου χρήματος, καθώς τόσο στο σενάριο όσο και στην επικαιροποιημένη πραγματοποίησή του τα προβλεπόμενα και σήμερα πραγματοποιούμενα έσοδα από την επαναϊδιωτικοποίηση των τραπεζών απέχουν παρασάγγας από όσα ξοδεύτηκαν συνδυασμένα για την ανακεφαλαιοποίησή τους, καθώς γίνεται με πώληση των μετοχών τους σε διάφορα hedge funds από τα επονομαζόμενα και «fast money», γιατί μπαίνουν και βγαίνουν κερδοσκοπώντας, πριν ακόμα προλάβεις να καταλάβεις τις θέσεις τους, σε τιμή κλάσματος της τιμής αγοράς τους από το Ταμείο Χρηματοπιστωτικής Σταθερότητας με χρήματα που αποτελούν τμήμα του δημόσιου χρέους.  
Με άλλα λόγια, το μεσοπρόθεσμο σήμερα είναι η γέφυρα μεταξύ του τέλους των προαπαιτούμενων των δανειακών συμβάσεων των μνημονίων που τελειώνουν μαζί με την τελευταία δόση του ΔΝΤ το 2016 και όχι φέτος το 2014 και του ευρωπαϊκού κανονισμού 4072/2013, του λεγόμενου και «two-pack», που προβλέπει καθεστώς ενισχυμένης εποπτείας, πέραν της δρακόντειας εποπτείας που καθιερώνεται για όλες τις χώρες της Ευρωπαϊκής Ένωσης με βάση το λεγόμενο «six-pack», για όσες χώρες βρίσκονταν σε μνημόνιο στις 31-5-2013 αλλά και για όσες πρόκειται να μπουν στο μέλλον. 
Η «ενισχυμένη εποπτεία» με μηχανισμούς τακτικής τρίμηνης αξιολόγησης και διόρθωσης με νέα μέτρα, εφόσον υπάρχει απόκλιση από τους στόχους ενός μνημονίου μακροπρόθεσμης προσαρμογής που θα διαδεχθεί το τελευταίο μνημόνιο παλαιού τύπου για την καθεμία, θα ισχύει έως την αποπληρωμή του 75% του χρέους. 
Άρα η ουσιαστικά αναγγελθείσα για μετά τις εκλογές αντικατάσταση -υπό τις πιέσεις πρώτα από όλα της γερμανικής Κυβέρνησης- του στόχου να γίνει το δημόσιο χρέος βιώσιμο μέσω άμεσου, δραστικού κουρέματος του χρέους συν μορατόριουμ τόκων συν αποπληρωμή με ρήτρα ανάπτυξης –δεν υπάρχει κανένας άλλος τρόπος να γίνει βιώσιμο- από την έννοια της «εξυπηρετησιμότητας» του χρέους, πριν από όλα με τη χρονική του επέκταση στα πενήντα χρόνια, που όλο-όλο από άποψη απόλυτων νούμερων η Deutsche Bank λέει ότι θα κερδηθούν 26 δισεκατομμύρια ευρώ σε ένα χρέος που φτάνει τώρα τα 325 δισεκατομμύρια ευρώ μετά από αυτήν τη συμβολική έξοδο στις αγορές, σημαίνει ότι οδηγεί την Ελλάδα σε επέκταση του μνημονιακού καθεστώτος πολύ πέρα από το μισό του 21ου αιώνα. 
Αυτό ρώτησα έτσι αναλυτικά –και πιο αναλυτικά από ό,τι σας το είπα εδώ- και αυτό μου απάντησε ξεκάθαρα κι επιβεβαιωτικά ο Όλι Ρεν το Νοέμβριο στο Βίλνιους, μια απάντηση που έκτοτε αμφισβητήθηκε από κάθε Βουλευτή της συγκυβέρνησης, επιχειρώντας να διασπείρουν σύγχυση στο όνομα του «six pack» -που όντως ισχύει για όλες τις χώρες, εκτός από τις χώρες με μνημόνια- και της επέκτασης του μνημονιακού καθεστώτος εσαεί από το «two pack» για τις χώρες με μνημόνια, με λυδία λίθο το ύψος του χρέους. 
Πρέπει να σας πω –γιατί δεν έχει ειπωθεί μέχρι τώρα- ότι στα ψιλά τού υπό συζήτηση σχεδίου νόμου περνάει στις σελίδες 14 -15 -αν δεν κάνω λάθος, για πρώτη φορά νομοθετικά στο ελληνικό Κοινοβούλιο- ο συσχετισμός του μεσοπρόθεσμου με το «two pack», το οποίο ουδέποτε συζητήθηκε στην ελληνική Βουλή. 
Θα ήθελα να κλείσω υπενθυμίζοντας στον κ. Λαζαρίδη ότι όντως λήφθηκαν μέτρα εξήντα τεσσάρων δισεκατομμυρίων ευρώ μέσα σε τέσσερα χρόνια -που ουδέποτε έχει συμβεί στην ιστορία του κόσμου- κι είχαμε μια τερατώδη δημοσιονομική προσαρμογή ύψους τριάντα δύο δισεκατομμυρίων -κάτι που όντως δεν έχει ξανασυμβεί στην ιστορία του κόσμου- και τα άλλα μισά, άλλα τόσα χάθηκαν. Χάθηκαν από την παραγωγή, από το εισόδημα, από τη ζωή της ελληνικής κοινωνίας. 
Επίσης, υπάρχουν κι άλλα μεγέθη που πρώτη φορά συμβαίνουν στην ιστορία του κόσμου, σαν αυτό που αναφέρει η έκθεση, η τελευταία αξιολόγηση της Ευρωπαϊκής Επιτροπής, που λέει ότι από εργασιακό κόστος η Ελλάδα –τον Απρίλη τα λέει αυτά- βρίσκεται αυτήν τη στιγμή είκοσι χρόνια πίσω, στο 1995 και ότι η ανεργία -που σας λέω εγώ- στην Ελλάδα έχει γυρίσει πίσω στις συνθήκες της ναζιστικής κατοχής. Να θυμόμαστε ότι κι όλα αυτά πρώτη φορά συμβαίνουν στην ιστορία του κόσμου. 
Άρα αν δεν απαλλαγούμε από τα μνημόνια –κι αυτό θα γίνει με καταγγελία των μνημονιακών συμβάσεων, με αναδιαπραγμάτευση των δανειακών συμβάσεων που συνοδεύουν τις μνημονιακές συμβάσεις, με δραστικό κούρεμα του χρέους, μορατόριουμ τόκων, αποπληρωμή με ρήτρα ανάπτυξης, μόνο του δεν πρόκειται να γίνει τίποτε από όλα αυτά- δεν υπάρχει καμμία ελπίδα για τη ζωή, για το αύριο, για το μέλλον. 
(Στο σημείο αυτό κτυπάει επανειλημμένα το κουδούνι λήξεως του χρόνου ομιλίας της κυρίας Βουλευτού)",257268,""," ΟΛΓΑ-ΝΑΝΤΙΑ ΒΑΛΑΒΑΝΗ",25,"",25
"44821","
","  Ολοκληρώστε, κυρία Βαλαβάνη.",257269,"Chairman","ΠΡΟΕΔΡΕΥΟΥΣΑ",125,"",125
"44822","
"," Επειδή, όμως, η ζωή καταφέρνει –δεν ξέρω πώς, χάρη και στη βοήθεια των ίδιων των ανθρώπων που θίγονται άμεσα- να βρίσκει τρόπους να ξεγλιστρά μέσα από τους πιο στενούς, καταπιεστικούς κατασταλτικούς κορσέδες και μηχανισμούς, η ελπίδα υπάρχει και το αύριο θα υπάρξει, κόντρα στα μνημόνια, κόντρα στα μεσοπρόθεσμα, κόντρα σε όσους θέλουν μια Ευρώπη τάφο και νεκροταφείο αντί για μια Ευρώπη που να σφύζει από τη ζωή των λαών και των εργαζομένων. 
(Χειροκροτήματα από την πτέρυγα του ΣΥΡΙΖΑ)",257270,""," ΟΛΓΑ-ΝΑΝΤΙΑ ΒΑΛΑΒΑΝΗ",25,"",25
"44823"," 
","  Ευχαριστούμε. 
Τον λόγο έχει ο κ. Ταμήλος.",257271,"Chairman","ΠΡΟΕΔΡΕΥΟΥΣΑ",125,"",125
"44824","
"," Ευχαριστώ, κυρία Πρόεδρε. 
Κύριε Υπουργέ, αγαπητοί συνάδελφοι, πριν δύο χρόνια η χώρα μας έζησε μια περίοδο μεγάλης κρίσης και πολιτικής έντασης με δύο διαδοχικές εκλογές που οδήγησαν σε πολιτική αστάθεια, διότι για πρώτη φορά στη Μεταπολίτευση το πρώτο κόμμα δεν διέθετε απόλυτη πλειοψηφία και αυτοδυναμία για να σχηματίσει κυβέρνηση. 
Θυμάμαι έντονα τις αλλεπάλληλες διαβουλεύσεις που έγιναν μπροστά στα μάτια όχι μόνο της ελληνικής κοινωνίας αλλά και της παγκόσμιας κοινότητας που με έκδηλη αγωνία ανέμεναν την επίτευξη της διακομματικής συμφωνίας για τον σχηματισμό κυβέρνησης εθνικής ενότητας. 
Η Κυβέρνηση που σχηματίστηκε με τη στήριξη των τριών κομμάτων ανέλαβε ένα πολύ δύσκολο έργο που εν πολλοίς εθεωρείτο καταδικασμένο να αποτύχει. 
Οι περισσότεροι ξένοι εταίροι και μη, αλλά και η πλειοψηφία του ελληνικού λαού δεν πίστευαν ότι μπορεί να σωθεί το ελληνικό σκάφος και προέβλεπαν ότι θα πέσει στα βράχια και θα βουλιάξει στην τρικυμισμένη θάλασσα των χρεών και των προβλημάτων που είχε συσσωρεύσει το πρώτο μνημόνιο. 
Ποιος δεν θυμάται τις προβλέψεις των διεθνών οικονομικών φορέων, προσωπικοτήτων, αλλά και έγκυρων κύκλων της Αμερικής και της Ευρώπης, που στοιχημάτιζαν στη χρεοκοπία της Ελλάδας και την αναγκαστική έξοδο από το ευρώ; Ούτε 10% πιθανότητα δεν έδιναν για τη σωτηρία της χώρας μας, όπως δημοσίευαν επανειλημμένα οι «FINANCIAL TIMES» και άλλες εφημερίδες του οικονομικού κύκλου. 
Κάθε μέρα είναι και μια δοκιμασία για τον καθένα από εμάς, τους Βουλευτές που στηρίξαμε το πρόγραμμα της κυβέρνησης εθνικής ενότητας, αλλά και για όλους τους Έλληνες πολίτες. Περάσαμε όλοι δύσκολες στιγμές, αναγκασμένοι να διέλθουμε ανάμεσα από τη Σκύλλα του ΔΝΤ και τη Χάρυβδη που είναι η Ευρωπαϊκή Επιτροπή και η Ευρωπαϊκή Κεντρική Τράπεζα, σε μια σύγχρονη Οδύσσεια του ελληνικού λαού, αναζητώντας την Ιθάκη. 
Σήμερα, δύο χρόνια μετά, έχει καμμία σχέση η κατάσταση με τον Μάη του 2012; Με την καθοδήγηση της πολιτικής ηγεσίας και προεξέχοντος του Πρωθυπουργού Αντώνη Σαμαρά, η Κυβέρνηση πέτυχε το μεγαλύτερο σύγχρονο οικονομικό θαύμα -φυσικά με τις θυσίες του ελληνικού λαού- να αντιστρέψει την οικονομία και σήμερα να καταγράφουμε θετικά οικονομικά μεγέθη. 
Όλοι πλέον είμαστε σίγουροι ότι πιάσαμε στεριά και μπορούμε να περπατήσουμε σταθερά μπροστά, ίσως και να τρέξουμε. Αυτή την κρίσιμη στιγμή πρέπει να αποφασίσουμε ποια κατεύθυνση θα ακολουθήσουμε. Θα συνεχίσουμε τον δύσκολο δρόμο των μεταρρυθμίσεων στην οικονομία, στο κράτος και στην κοινωνία εν γένει, κλείνοντας τα αυτιά στις Σειρήνες ή αποκαμωμένοι από την προσπάθεια θα κολλήσουμε στο τέλμα της αβεβαιότητας και της αναποφασιστικότητας; 
Στο σημείο αυτό δεν βοηθά καθόλου η Αντιπολίτευση. Ελάχιστοι από την Αντιπολίτευση έχουν το θάρρος να αναγνωρίσουν τη θετική εξέλιξη και να προτείνουν ρεαλιστικές λύσεις, να υποδείξουν εναλλακτικές επιλογές σε διάφορα θέματα, να επισημάνουν κάτι που διέφυγε της προσοχής. Υπάρχει κι ένα τμήμα που λέει ότι δεν πιάσαμε την σωστή στεριά, δεν βρήκαμε την Ιθάκη, πρέπει να ξαναμπούμε στη θάλασσα των προβληματισμών, να μπούμε σε νέες περιπέτειες, να πάμε σε άλλη γη, αριστερά, στο νησί της ουτοπίας, που, όμως, κανείς δεν ξέρει που είναι. Ένα ταξίδι στο άγνωστο με βάρκα την ελπίδα. Αυτή είναι η πρόταση του ΣΥΡΙΖΑ. Εδώ που φτάσαμε δεν είναι το σωστό μέρος, δεν φτάσαμε στην Ιθάκη, εκεί που θέλαμε. Ξαναμπείτε στη θάλασσα, να κολυμπήσουμε πάλι, να πιάσουμε ένα άλλο νησί. Δεν ξέρουμε, όμως, ποιο θα είναι αυτό το νησί. 
Ε, λοιπόν, όχι, συνάδελφοι του ΣΥΡΙΖΑ. Δεν θα μας παρασύρετε σε έναν δρόμο που δεν γνωρίζει κανείς πού βγάζει. Δεν έχουμε ανάγκη από αβεβαιότητες και ουτοπίες, αλλά από σταθερή καθοδήγηση στον δύσκολο δρόμο που οδηγεί στην ατομική μας Ιθάκη, στου καθενός Έλληνα. 
Κάθε Έλληνας πολίτης έχει την ανάγκη να ξαναφτιάξει τη ζωή του όσο πιο γρήγορα γίνεται και θέλει τη σταθερή πολιτική καθοδήγηση που θα του δείξει τον δρόμο. Εμείς με αυτό το αισιόδοξο, αλλά ρεαλιστικό πρόγραμμα, χαράσσουμε τον δρόμο που θα ακολουθήσουν οι ελληνικές επιχειρήσεις και όλοι οι πολίτες. 
Διότι, αγαπητοί συνάδελφοι, ουσιαστικά το Μεσοπρόθεσμο Σχέδιο Δημοσιονομικής Στρατηγικής είναι ο οδικός χάρτης της πορείας για την επαναφορά της Ελλάδος στην ανάπτυξη και την πρόοδο. Οι προβλέψεις αποτελούν στόχους για υλοποίηση. Ναι, είναι φιλόδοξοι. Πρέπει, όμως, να είναι για να συνεγείρουν τις δυνάμεις της κοινωνίας και της οικονομίας. Έχουμε τη δυνατότητα της παρακολούθησης της πορείας στα επόμενα τρία χρόνια. Και εδώ, μέσα σε αυτή την Αίθουσα, θα κάνουμε τις αναγκαίες διορθώσεις, αν χρειαστεί, μέχρι το 2018. 
Πρέπει να πω ότι σε αυτήν την πορεία ξεκινήσαμε πολλοί. Στον δρόμο, όμως, κάποιοι έφυγαν. Θέλω να αναφερθώ στην κ. Τζάκρη, που πριν από λίγο, ούτε λίγο ούτε πολύ, μας μάλωσε και να της υπενθυμίσω ότι τα έχει ψηφίσει όλα, και το πρώτο μνημόνιο και ήταν Υπουργός στην κυβέρνηση Παπανδρέου-Παπακωνσταντίνου. Πότε είχε δίκιο η κ. Τζάκρη; Εμφανίζεται σαν μετανοημένη Μαγδαληνή και προσπαθεί να αποσείσει τις τεράστιες ευθύνες που είχε για το ότι ήλθε η Ελλάδα σε αυτό το δύσκολο σημείο που φτάσαμε σήμερα.
Παράλληλα, όμως, το σχέδιο που ψηφίζουμε σήμερα, αγαπητοί συνάδελφοι, δεν μας εμποδίζει να αναλάβουμε και άλλες νομοθετικές πρωτοβουλίες τα επόμενα χρόνια και να πολλαπλασιάσουμε τις δυνατότητες που έχουμε για την επίσπευση της αναπτυξιακής προσπάθειας, ώστε να επιτύχουμε τον στόχο της μείωσης της ανεργίας κατά δέκα ποσοστιαίες μονάδες τα επόμενα χρόνια, πολύ πιο γρήγορα και πιο εύκολα.
Πώς μπορεί να γίνει αυτό, που δεν το περιλαμβάνει αποκλειστικά το mεσοπρόθεσμο; Μπορούμε να αφαιρέσουμε τα εμπόδια από την ιδιωτική επένδυση, όπως έγινε με τον πρόσφατο νόμο, που χθες-προχθές ψηφίσαμε, του κ. Χατζηδάκη. Μπορούμε να εκσυγχρονίσουμε το κράτος με βελτίωση της διαδικασίας επιλογής και αξιολόγησης των διευθυντών και των προϊσταμένων, όπως προτείνεται σήμερα από το Υπουργείο Διοικητικής Μεταρρύθμισης στη διαβούλευση, η οποία μπήκε σε συζήτηση μέσω του Υπουργείου, να κάνουμε καλύτερη τη δημόσια διοίκηση, δηλαδή. Μπορούμε να διασυνδέσουμε πλήρως όλο το δημόσιο με δίκτυα νέων δυνατοτήτων για να κερδίσουμε επιτάχυνση των ενεργειών.
Έχω πει πολλές φορές -και δεν θα κουραστώ να το λέω συνέχεια- ότι η πλήρης ανάπτυξη των νέων τεχνολογιών μπορεί να επιταχύνει τη λειτουργία του δημοσίου τομέα σε σημείο απίστευτο. Αρκεί να αναλογιστεί κανείς τη σύγκριση ενός ελληνικού ασφαλιστικού ταμείου, παραδείγματος του ΤΣΜΕΔΕ, στο οποίο ανήκω εγώ, των μηχανικών, που για να εκδώσει μία σύνταξη θέλει τουλάχιστον ένα χρόνο.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή) 
Τελειώνω, κυρία Πρόεδρε, 
Μπορούμε να ενισχύσουμε θεσμικά τον ρόλο της αυτοδιοίκησης, η οποία μπορεί και πρέπει να αναλάβει την ευθύνη της τοπικής ανάπτυξης. Διότι πρέπει και στη χώρα μας, επιτέλους, να αφήσουμε ελεύθερες τις τοπικές δυνάμεις, καθώς υπάρχουν παραδείγματα πολύ ενθαρρυντικά. 
Εμείς στα Τρίκαλα -το έχω πει πολλές φορές και δεν θα πάψω να υπερηφανεύομαι- αναλάβαμε πολλές πρωτοβουλίες τοπικού χαρακτήρα ως τοπική αυτοδιοίκηση σε πολλούς τομείς, όπως στην περιβαλλοντική πολιτική με δημοτικά σφαγεία και παραγωγή προϊόντων τοπικών, στην κοινωνία της πληροφορίας, στην αξιοποίηση της δημόσιας περιουσίας, στην τουριστική ανάπτυξη. Έτσι προσπαθούμε και κρατάμε μία αντίσταση στην ύφεση. Αν θα δείτε τους πίνακες που ο κ. Δρεττάκης έχει στο τελευταίο περιοδικό, θα δείτε ότι ενώ σε όλη τη Θεσσαλία μεταξύ 2008 και 2011 η ύφεση και η πτώση του ΑΕΠ ήταν 20% και 21% σε Βόλο-Μαγνησία και Καρδίτσα-στα Τρίκαλα ήταν μόνο 13%.
Όλα αυτό τα επισημαίνω για να αποδείξω ότι μπορούμε και έχουμε ανεξάντλητες δυνάμεις να πιάσουμε την ανάπτυξη και τους στόχους. Και οι στόχοι του Μεσοπροθέσμου δεν αποτελούν δεσμά για την οικονομία. Είναι, όμως, ένα εφαλτήριο, κατά τη γνώμη μου, για την απογείωσή της. Είναι ο απαραίτητος μπούσουλας που χρειάζεται η κάθε επιχείρηση και η ελληνική οικονομία γενικότερα για να μη χάσει τον δρόμο της.
Εμείς στη Νέα Δημοκρατία πιστεύουμε ότι βρήκαμε την Ιθάκη και σίγουρα σε λίγο καιρό θα δώσουμε τέλος και στην τρόικα και θα τη διώξουμε από την Ελλάδα, όπως έδιωξε ο Οδυσσέας, όταν ήλθε στην Ιθάκη, τους μνηστήρες του θρόνου, που πολιορκούσαν την Κλεοπάτρα. 
(Χειροκροτήματα από την πτέρυγα της Νέας Δημοκρατίας)
(Θόρυβος από την πλευρά του ΣΥΡΙΖΑ)",257272,""," ΜΙΧΑΗΛ ΤΑΜΗΛΟΣ",269,"",269
"44825"," 
"," Ευχαριστούμε, κύριε Ταμήλο. Αχ, αυτή η Οδύσσεια τι κάνει!
Τον λόγο έχει η κ. Δέσποινα Χαραλαμπίδου.",257273,"Chairman","ΠΡΟΕΔΡΕΥΟΥΣΑ",125,"",125
"44826","
"," Με συγχωρείτε, την Πηνελόπη εννοούσα.",257274,""," ΜΙΧΑΗΛ ΤΑΜΗΛΟΣ",269,"",269
"44827","
"," Μετά την παραχάραξη της ιστορίας, δεν θα χάσω τον χρόνο μου να αποκαταστήσω μία αλήθεια. 
Κυρία Πρόεδρε, κυρίες και κύριοι Βουλευτές, κύριε Υπουργέ, έχουμε εδώ και συζητάμε το νέο μεσοπρόθεσμο πρόγραμμα μόλις εννιά μέρες πριν από τις εκλογές. 
Αφού στήσατε, κύριοι της Κυβέρνησης, όλη την προεκλογική περίοδο πάνω στη φιλολογία της επιτυχίας -μόνο το τέλος της παγκόσμιας καπιταλιστικής κρίσης δεν μας είπατε ότι έχετε πετύχει- φέρνετε να ψηφίσουμε αυτό το πρόγραμμα εννιά μέρες μόλις πριν ανοίξουν οι κάλπες.
Τι είναι αυτό το νέο μεσοπρόθεσμο; Είναι ο απολογισμός της οικονομικής πορείας σας και η επικαιροποίηση των δεσμεύσεων προς τους πιστωτές για την επόμενη τετραετία. 
Αυτό το πρόγραμμα για εμάς είναι η ιστορία του τέλους του success story του κ. Σαμαρά, που για εμάς δεν είχε καν υπάρξει ποτέ. Διότι, κύριε Υπουργέ, από αυτό το δημοσιονομικό πρόγραμμα βγαίνουν επιπλέον μέτρα, αυτά που εκκρεμούν από τα μνημόνια, αλλά και προαπαιτούμενα που θα πρέπει να καλυφθούν. Ξέρουμε ότι έχουν αναληφθεί εν όψει των εκλογών. Όμως, από τον Ιούνιο περιμένει η τρόικα στη γωνία για το επόμενο χρηματοδοτικό πακέτο.
Ας τα πάρουμε λίγο τα πράγματα από την αρχή. 
Καυχιέστε, κύριε Υπουργέ και κύριοι της Κυβέρνησης, για πρωτογενές πλεόνασμα ύψους 1,5 δισεκατομμυρίων. Κατ’ αρχάς, πού το είδατε αυτό; Το είδατε μήπως στα 1,9 δισεκατομμύρια ληξιπρόθεσμες οφειλές του ΕΟΠΥΥ; Το έχετε δει αυτό στα 400 εκατομμύρια «φέσι» του κράτους από εκκρεμείς επιστροφές φόρων; Μήπως το έχετε δει αυτό στην εξοικονόμηση που κάνει το δημόσιο από την παύση πληρωμών στους ασφαλισμένους, που περιμένουν την έκδοση της σύνταξής τους ενάμιση, δύο μέχρι και τέσσερα χρόνια; Αυτά τα μετράτε;
Επομένως όχι πρωτογενές πλεόνασμα, «προεκλογικό πλεόνασμα» είναι, κατά τη συνήθη και προσφιλή τακτική των κομμάτων που έχουν κυβερνήσει τον τόπο μας, δηλαδή και του ΠΑΣΟΚ και της Νέας Δημοκρατίας. 
Δεύτερον και πιο σημαντικό: Ακόμα κι αν μιλήσουμε με τους όρους του μεσοπρόθεσμου, αν πάρουμε, δηλαδή, υποθετικά το πλεόνασμα σαν δεδομένο, πρώτον, καμμιά αναπτυξιακή προοπτική δεν συνεπάγεται αυτό για τους εργαζόμενους, αφού ό,τι υποτίθεται πως θα εξοικονομείται, θα πηγαίνει αποκλειστικά στην αποπληρωμή του χρέους και, δεύτερον, -όπως ήδη σας έχει πει το Γραφείο Προϋπολογισμού- για να διατηρηθούν υψηλά πλεονάσματα σαν αυτά που μας παρουσιάζετε εδώ, σημαίνει ότι θα έχουμε διαρκή λιτότητα, συνέχιση της λιτότητας επ’ αόριστον.
Από το πλεόνασμα, λοιπόν, πήγαμε στο περίφημο «κοινωνικό μέρισμα», που περιέργως και αυτό -δηλαδή τα 525 εκατομμύρια- δόθηκε μόλις πριν από τις εκλογές. Βέβαια, δεν έχουμε ακούσει πουθενά από την Κυβέρνηση να αναφέρει πόσα χρήματα έχει πάρει από τον ελληνικό λαό με τα μνημόνια αυτά τα τέσσερα χρόνια. Υπενθυμίζω ότι μόνο οι μισθωτοί έχουν χάσει μέχρι τώρα -από το 2009 μέχρι τον Σεπτέμβριο του 2013- πάνω από 60 δισεκατομμύρια με βάση το ΙΝΕ της ΓΣΕΕ. Από αυτά τα 60 δισεκατομμύρια, τα 37 δισεκατομμύρια είναι μόνο από τις περικοπές στο εισόδημα των μισθωτών. 
Κατά τη γνώμη μας, θέλετε να ξεπλύνετε τη συσσωρευμένη οργή που υπάρχει στη μεγάλη πλειοψηφία της ελληνικής κοινωνίας τα τελευταία τέσσερα χρόνια από την πιο άδικη, την πιο ταξική λεηλασία απέναντι στην ελληνική κοινωνία, με ψίχουλα για τις κάλπες του Μαΐου. Ακόμα, όμως, και αυτά δεν θα μείνουν στην τσέπη κανενός, γιατί με τις παρεμβάσεις που έχετε προβλέψει σε αυτό το μεσοπρόθεσμο -όπως πολύ σωστά επεσήμανε και ο κ. Αλέξης Μητρόπουλος στην επιτροπή- μέχρι το 2018 θα τα πάρετε πίσω από τις επικουρικές συντάξεις και από τα οικογενειακά επιδόματα του ΟΑΕΔ. 
Πάμε τώρα στην περίφημη θεωρία για το «τέλος του μνημονίου» και στο υποθετικό ότι νέα μέτρα δεν θα υπάρξουν. 
Κατ’ αρχάς, κύριε Υπουργέ, έχουμε συνέχιση των περικοπών στο κοινωνικό κράτος, που έχει πλέον γίνει αόρατο, είναι στα όρια της ανυπαρξίας. Από το 2014 μέχρι το 2018 κόβετε 800 εκατομμύρια από το Υπουργείο Παιδείας, 400 εκατομμύρια από το Υπουργείο Υγείας, 700 εκατομμύρια από το Υπουργείο Εργασίας. Συνολικά, δηλαδή, συρρικνώνετε τις δημόσιες δαπάνες κατά 1,9 δισεκατομμύρια ευρώ. 
Ωστόσο, τη μεγάλη επίθεση την κρατάτε για το συνταξιοδοτικό, για την κοινωνική ασφάλιση. Με τον νέο τρόπο υπολογισμού, τη ρήτρα, δηλαδή, του μηδενικού ελλείμματος, έχουμε μειώσεις στα εφάπαξ και στις επικουρικές από 1η Ιουλίου στο ΕΤΕΑΜ και από το 2015 σε όλα τα ασφαλιστικά ταμεία. Κάθε χρόνο θα επανεξετάζονται οι συντάξεις του κάθε ταμείου και εάν υπάρχουν ελλείμματα, θα αναπροσαρμόζονται οι συντάξεις προς τα κάτω.
Για τις κύριες συντάξεις έχουμε νέες μεγάλες απώλειες 1 δισεκατομμυρίου ευρώ μόνο από το γεγονός ότι χαρίστηκε στην εργοδοσία -μόλις προχθές- το 3,9%. 
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Τελειώνω, κυρία Πρόεδρε. 
Με όλα αυτά, με τη μεγάλη ανεργία και τις μειώσεις των μισθών, έχετε δημιουργήσει μία βόμβα που είναι έτοιμη να εκραγεί στο σύστημα της κοινωνικής ασφάλισης. Και αυτό σας το έχει επισημάνει και η τρόικα εδώ και καιρό. 
Επειδή, όμως, δεν πρόκειται να αυξήσετε την κρατική χρηματοδότηση, θα πάμε και σε νέες δραματικές αλλαγές στις συντάξεις, με μειώσεις στα κατώτατα όρια, με αυξήσεις στα όρια ηλικίας, με αποτέλεσμα να έχουμε μία σύνταξη στα εξήντα επτά για όλους και να αυξηθεί ο ελάχιστος χρόνος ασφάλισης και από τα δεκαπέντε έτη να πάει στα είκοσι, δηλαδή οι τεσσερισήμισι χιλιάδες ένσημα να γίνουν έξι χιλιάδες. 
Άρα, κύριοι της Κυβέρνησης, νομίζουμε ότι πρέπει να σταματήσετε με το παραμύθι «Το τέλος των μνημονίων», γιατί αυτό το παραμύθι δεν πείθει κανέναν.
Με αυτά που είπα και που είπαν και οι άλλοι Βουλευτές του ΣΥΡΙΖΑ, αναρωτιέμαι και εγώ μαζί με τη μεγάλη πλειοψηφία της ελληνικής κοινωνίας για το εξής: Σε ποιους αναφέρεται ο κύριος Πρωθυπουργός όταν λέει ότι σύντομα θα βρεθούμε -το δήλωσε προχθές- και πάλι στο ίδιο βιοτικό επίπεδο που είχαμε πριν από την κρίση; Διότι θα βρεθούν πολλοί σε καλύτερο βιοτικό επίπεδο από αυτό που είχαν πριν αρχίσει η κρίση. Όμως, αυτοί δεν θα είναι η μεγάλη πλειοψηφία της ελληνικής κοινωνίας, αλλά τα εργολαβικά συμφέροντα, οι μεγάλες ντόπιες και ξένες επιχειρήσεις που στηρίζετε και τα πολιτικά τζάκια από τα οποία αποτελούνται, στη μεγάλη τους πλειοψηφία, τα μνημονιακά κόμματα, η Νέα Δημοκρατία και το ΠΑΣΟΚ.",257275,""," ΔΕΣΠΟΙΝΑ ΧΑΡΑΛΑΜΠΙΔΟΥ",291,"",291
"44828","
"," Ολοκληρώστε, κυρία συνάδελφε.",257276,"Chairman","ΠΡΟΕΔΡΕΥΟΥΣΑ",125,"",125
"44829"," 
"," Κλείνω, κυρία Πρόεδρε. 
Εμείς, κύριε Υπουργέ και κυρίες και κύριοι συνάδελφοι, θέλουμε να κάνουμε μία δήλωση. Η δήλωση είναι η εξής: Τα μνημόνια για μας θα τελειώσουν μαζί με μία μεγάλη διαγραφή του δημόσιου χρέους, θα τελειώσουν γιατί θα τα τελειώσει μία κυβέρνηση της Αριστεράς που δεν θα αργήσει να έρθει, για να έρθει επιτέλους ο κόσμος της εργασίας, της επιστήμης και του πολιτισμού στο προσκήνιο. 
Ευχαριστώ. 
(Χειροκροτήματα από την πτέρυγα του ΣΥΡΙΖΑ)",257277,""," ΔΕΣΠΟΙΝΑ ΧΑΡΑΛΑΜΠΙΔΟΥ",291,"",291
"44830","
"," Ευχαριστούμε, κυρία Χαραλαμπίδου. 
Βλέπω ότι η φωνή σας είναι «καμπάνα». Δεν κουραστήκατε από τον προεκλογικό αγώνα, συνεχίζετε ακάθεκτη.",257278,"Chairman","ΠΡΟΕΔΡΕΥΟΥΣΑ",125,"",125
"44831","
"," Ε, κουράστηκα. Έχω καλύτερη φωνή.
Ευχαριστώ.",257279,""," ΔΕΣΠΟΙΝΑ ΧΑΡΑΛΑΜΠΙΔΟΥ",291,"",291
"44832"," 
"," Τον λόγο έχει η κ. Αγνή Καλογερή.",257280,"Chairman","ΠΡΟΕΔΡΕΥΟΥΣΑ",125,"",125
"44833"," 
"," Ευχαριστώ, κυρία Πρόεδρε. 
Κυρίες και κύριοι, συζητάμε σήμερα το Μεσοπρόθεσμο Πλαίσιο Δημοσιονομικής Στρατηγικής για το 2015-2018, ένα πλαίσιο που οι αριθμοί του προσπαθούν να μας οδηγήσουν σε αισιόδοξα συμπεράσματα, αλλά δεν μπορούν να κρύψουν τον ακραία νεοφιλελεύθερο και αντιλαϊκό χαρακτήρα του. Είναι ένα πλαίσιο που μετατρέπει σε πράξεις τους στόχους των μνημονίων, τους στόχους, δηλαδή, της απόλυτης φτωχοποίησης, της διάλυσης της κοινωνίας, τους στόχους της συνέχισης της απόλυτης εξάρτησης της πατρίδας μας από τους δανειστές, τους στόχους του ξεπουλήματος της δημόσιας περιουσίας και του δημόσιου πλούτου. 
Ακούσαμε στη συζήτηση τους Βουλευτές της κυβερνητικής πλειοψηφίας να προσπαθούν να παρουσιάσουν μία αισιόδοξη εικόνα, σχεδόν εξωπραγματική. Όμως, δεν έστησαν σωστά την παράσταση. Οι λεπτομέρειες, και κυρίως η ίδια η ζωή, τραγικά σας διαψεύδουν. 
Όταν, για παράδειγμα, στον προϋπολογισμό του Υπουργείου Υγείας οι δαπάνες το 2018 θα είναι 338 εκατομμύρια ευρώ λιγότερες από ό,τι είναι σήμερα -ξέρουμε όλοι πολύ καλά ότι σήμερα τα δημόσια νοσοκομεία βρίσκονται στα πρόθυρα της κατάρρευσης, τα κέντρα υγείας υπολειτουργούν, τα αγροτικά ιατρεία, ιδιαίτερα των άγονων νησιωτικών περιοχών, είναι κενά, όταν συνάνθρωποί μας πεθαίνουν γιατί δεν μπορούν να πάρουν το φάρμακο της πίεσης- καταλαβαίνουμε σαν εφιάλτη το μέλλον που μας τάζετε. 
Στον προϋπολογισμό του Υπουργείου Παιδείας η μείωση της δαπάνης φθάνει για το 2018 τα 722 εκατομμύρια σε σχέση με τη φετινή χρονιά. 
Αυτό σημαίνει ότι όχι μόνο δεν μπορούν να φτιαχτούν καινούργια σχολεία, όχι μόνο δεν θα καλυφθούν οι κενές θέσεις των εκπαιδευτικών, αλλά και τα βιβλία ακόμη θα γίνουν ακριβά. Η μόρφωση των παιδιών μας φαίνεται ξεκάθαρα ότι δεν ανήκει στις δικές σας προτεραιότητες. 
Στον προϋπολογισμό του Υπουργείου Εργασίας και Κοινωνικής Ασφάλισης προβλέπεται μείωση το 2018 κατά 871 εκατομμύρια ευρώ. Αυτό σημαίνει μείωση, για παράδειγμα, στα επιδόματα μητρότητας και στα επιδόματα ανεργίας∙ αυτό σημαίνει κατάρρευση των επικουρικών ταμείων με ό,τι αυτό συνεπάγεται για τις συντάξεις για την αξιοπρεπή ζωή των απόμαχων της εργασίας. 
Οι αριθμοί ενώ παραμένουν «άφωνοι», μαρτυρούν με τον πιο καθαρό τρόπο τις προθέσεις σας. Συνολικά, οι δημόσιες κοινωνικές δαπάνες θα φτάσουν το 2018 στο 38% του ΑΕΠ από το 42% που ήταν το 2013, όταν ο μέσος όρος στην Ευρωζώνη είναι 44% κι όταν τότε, το 2018, θα είμαστε η δεύτερη χώρα σε δημόσιες κοινωνικές δαπάνες μετά τη Βουλγαρία στην Ευρωπαϊκή Ένωση. 
Αυτό είναι το μέλλον που υπόσχεστε στον λαό. Με απλά λόγια, υπόσχεστε 500 ευρώ μισθό και 360 ευρώ σύνταξη. Κι αυτό με έναν πραγματικά μαγικό τρόπο σάς οδηγεί στο συμπέρασμα ότι θα έχουμε ανάπτυξη, ανάκαμψη και έξοδο στις αγορές. Στις αγορές μπορεί∙ στην αγορά της γειτονιάς όμως δεν θα μπορεί να πάει κανείς. 
Ακούσαμε εχθές τον κύριο Υπουργό να αναγγέλλει ότι σήμερα θα δοθεί στους εργαζόμενους του Υπουργείου Άμυνας και στα στελέχη των ενόπλων δυνάμεων το κοινωνικό μέρισμα, σε όσους το δικαιούνται. Αυτό έγινε με έναν πανηγυρικό και προεκλογικό τρόπο και από την πλευρά του Υπουργού και από την πλευρά των κυβερνητικών Βουλευτών που μίλησαν. 
Θα πρέπει, όμως, να ξέρετε ότι σήμερα το εισόδημα των ενστόλων έχει υποστεί μείωση κατά 50%. Σήμερα περισσότερες από το 65% των οικογενειών των στρατιωτικών ζουν κάτω από το όριο της φτώχειας και δεν μπορούν να πληρώσουν το δάνειο, το χαράτσι, το νοίκι και τις βασικές υποχρεώσεις, ενώ από την άλλη, καλούνται να κάνουν ένα πολύ σοβαρό και σημαντικό λειτούργημα. 
Σήμερα, λοιπόν, θα πάρουν αυτά τα χρήματα όσοι τα δικαιούνται, γιατί 500 ευρώ είναι σοβαρή υπόθεση στον λογαριασμό μίας οικογένειας, αλλά δεν θα ξεχάσουν εύκολα την προσβολή της αξιοπρέπειάς τους που υπέστησαν όλο το προηγούμενο διάστημα εξαιτίας της πολιτικής σας. 
Επίσης, θα πρέπει να ξέρουν ότι από τη σημερινό μεσοπρόθεσμο πλαίσιο και από τις δαπάνες του Υπουργείου Άμυνας προκύπτει ότι η Κυβέρνηση θα συνεχίσει τα επόμενα χρόνια, τουλάχιστον μέχρι το 2018, να αγνοεί τις αποφάσεις των δικαστηρίων που κήρυξαν αντισυνταγματική τη μείωση στους μισθούς των ενστόλων. 
Τέλος, οι απόστρατοι θα πρέπει να ξέρουν ότι το μεσοπρόθεσμο δεν αφήνει κανένα περιθώριο για κατάργηση της διπλής μείωσης που έχει επιβληθεί στις συντάξεις τους.
Θα ήθελα να τελειώσω την αναφορά μου στις δαπάνες του Υπουργείου Εθνικής Άμυνας με μία ερώτηση προς τον αρμόδιο Υπουργό. Τον τελευταίο καιρό έχουν δει το φως της δημοσιότητας καταγγελίες που λένε ότι οι διαθεσιμότητες των υλικών και των μέσων των Ενόπλων Δυνάμεων δεν ανταποκρίνονται επαρκώς στις ανάγκες και τις προβλέψεις των κανονισμών. 
Κι ερωτώ: Η διατήρηση, λοιπόν, των εξοπλιστικών προγραμμάτων στο ιστορικά χαμηλό φετινό επίπεδο, με εξαίρεση το 2017 που θα έχουμε μία μικρή αύξηση, μπορεί να εγγυηθεί την αποτρεπτική ικανότητα και το αξιόμαχο των Ενόπλων Δυνάμεων, όταν μάλιστα η κρατική αμυντική βιομηχανία συρρικνώνεται δραματικά και δεν έχει καταρτιστεί το επόμενο δεκαπενταετές πρόγραμμα προμηθειών αμυντικού υλικού; 
Θα μπορούσατε βέβαια να εξοικονομούσατε πόρους και να μειώσετε τις δαπάνες, εξορθολογίζοντας τις προμήθειες και αναδεικνύοντας την Ελληνική Αμυντική Βιομηχανία σε μοχλό ανάπτυξης. Μα, θα έπρεπε να μην είστε μόνιμοι θαμώνες στο «πάρτι» των εξοπλισμών και να μην έχετε εξάρτηση από τους χορηγούς της λίστας Λαγκάρντ. 
Θα έπρεπε να ξέρετε ότι το κρατικό χρήμα είναι μόχθος του ελληνικού λαού, αλλά τότε θα ήσασταν στον ΣΥΡΙΖΑ και θα είχατε την ευθύνη να καταργήσετε τα μνημόνια και να φέρετε το λαό στην εξουσία. 
Ευχαριστώ πολύ.
(Χειροκροτήματα από την πτέρυγα του ΣΥΡΙΖΑ)",257281,""," ΑΓΝΗ ΚΑΛΟΓΕΡΗ",92,"",92
"44834"," 
"," Ευχαριστούμε, κυρία Καλογερή.
Τον λόγο έχει η κ. Άννα Ασημακοπούλου.",257282,"Chairman","ΠΡΟΕΔΡΕΥΟΥΣΑ",125,"",125
"44835"," 
"," Ευχαριστώ, κυρία Πρόεδρε.
Κύριε Υπουργέ, κυρίες και κύριοι συνάδελφοι, η ευθύνη της Κυβέρνησης και του Πρωθυπουργού Αντώνη Σαμαρά, όταν ανέλαβε τη διακυβέρνηση της χώρας το 2012, ήταν να τη σώσει από μία οικονομική και κοινωνική καταστροφή.
Σήμερα και λιγότερο από δύο χρόνια αργότερα, η χώρα απέφυγε τα χειρότερα και η Ελλάδα γυρίζει σελίδα. Το Μεσοπρόθεσμο Πλαίσιο Δημοσιονομικής Στρατηγικής 2015-2018 είναι ακριβώς το πλαίσιο που προδιαγράφει αυτή την πορεία της χώρας προς το αύριο. Με σταθερά βήματα βγαίνουμε από τον εφιάλτη της κρίσης, οικοδομούμε μια νέα και ισχυρή Ελλάδα. Το μεσοπρόθεσμο ενσωματώνει τις θετικές επιδόσεις και μεταβολές των μεγεθών της ελληνικής οικονομίας, που επιβεβαιώθηκαν με την υπέρβαση των στόχων μας τα τελευταία δύο έτη, όπως και την επίτευξη σημαντικού πρωτογενούς πλεονάσματος το 2013.
Ενδεικτικά μόνο αναφέρω ότι το 2014 το πραγματικό ΑΕΠ αναμένεται να αυξηθεί κατά 0,6%, ενώ η οικονομία αναμένεται να αναπτυχθεί κατά μέσο όρο από το 2015 έως το 2018 με έναν ετήσιο ρυθμό 3,3%. Το πρωτογενές πλεόνασμα αναμένεται να διαμορφωθεί στο 2,3% του ΑΕΠ το 2014, σε 2,5% του ΑΕΠ το 2015 και σε 5,3% του ΑΕΠ το 2018.
Στο καυτό μέτωπο της ανεργίας το μεσοπρόθεσμο προβλέπει ότι την περίοδο 2015-2018 η ανεργία θα φθάσει να είναι στο 15,9%. Αυτό σημαίνει πρακτικά ότι πεντακόσιες πενήντα χιλιάδες άνθρωποι θα βρουν δουλειά.
Θα ήθελα να το επαναλάβω, κυρίες και κύριοι συνάδελφοι και εγώ από αυτό το Βήμα	: Το μεσοπρόθεσμο δεν περιλαμβάνει οριζόντιες περικοπές μισθών και συντάξεων, δεν περιλαμβάνει νέα μέτρα. Αντιθέτως, περιλαμβάνονται παρεμβάσεις, όπως είναι η μείωση του φόρου μεταβίβασης ακινήτων, ο μειωμένος ενιαίος φόρος ιδιοκτησίας ακινήτων, ο μειωμένος συντελεστής ΦΠΑ στην εστίαση, η διανομή κοινωνικού μερίσματος, η κατάργηση μη ανταποδοτικών χρεώσεων και η μείωση εισφορών κοινωνικής ασφάλισης.
Στο μεσοπρόθεσμο, όμως, δεν αποτυπώνονται μόνο η θετική εξέλιξη των δημοσιονομικών μεγεθών, αλλά κυρίως οι μεγάλες θυσίες των Ελλήνων, που χωρίς αυτές δεν θα ήμασταν εδώ σήμερα για να συζητήσουμε τι θα γίνει το 2018. Με άλλα λόγια, αποτυπώνεται, από τη μία, το τεράστιο βάρος που επωμίστηκαν οι πολίτες αυτής της χώρας και από την άλλη, η τεράστια ευθύνη που ανέλαβε η Κυβέρνηση, αλλά και οι Βουλευτές που τη στηρίξαμε στις δύσκολες επιλογές της.
Κυρίες και κύριοι συνάδελφοι, τώρα που η χώρα γίνεται πιο αξιόπιστη από ποτέ, τώρα που πρέπει να είμαστε πιο ενωμένοι από ποτέ, για να μπορέσει επιτέλους η χώρα να παράγει ευημερία για τις επόμενες γενιές, πρέπει και η Αντιπολίτευση να αναλάβει τις ευθύνες της. Βεβαίως, είναι όχι μόνο δικαίωμα, αλλά και υποχρέωση της Αντιπολίτευσης να ασκεί κριτική στους κυβερνητικούς στόχους και στα αποτελέσματα. Σημειώνω, φυσικά, ότι η Κυβέρνηση έχει ξεπεράσει τους στόχους της και πως ό,τι προβλέψεις έχουν γίνει από πλευράς του ΣΥΡΙΖΑ έχουν διαψευσθεί παταγωδώς, με αποκορύφωμα τη διανομή του κοινωνικού μερίσματος από το μεγαλύτερο από το αναμενόμενο πρωτογενές πλεόνασμα, αλλά και την έξοδο της χώρας μας στις αγορές νωρίτερα από τις προβλέψεις.
Εμείς αναλαμβάνουμε τις ευθύνες μας, την ευθύνη των προβλέψεών μας, την ευθύνη της επίτευξης των στόχων που θέτουμε.
Εσείς, κυρίες και κύριοι συνάδελφοι της Αντιπολίτευσης, αναλαμβάνετε τις δικές σας ευθύνες; Το τι προβλέπουμε ότι θα γίνει με το δικό μας πρόγραμμα αποτυπώνεται ξεκάθαρα στο μεσοπρόθεσμο και επαναλαμβάνω ότι και θα τηρηθεί στο ακέραιο, αλλά και ό,τι έχουμε προβλέψει έχει γίνει.
Πείτε μας, λοιπόν, το δικό σας πρόγραμμα, τους δικούς σας στόχους, τις δικές σας προβλέψεις. Έχετε, αλήθεια; Υποθετικό σενάριο να κληθείτε να το εφαρμόσετε, το ξέρω, αλλά δεν πειράζει, τσάμπα είναι. Προβλέψτε κάτι, βάλτε έναν στόχο, πείτε μας κάτι. Πείτε μας: Με τον ΣΥΡΙΖΑ πόσο θα είναι το ποσοστό της ανεργίας του χρόνου; Πόσο θα είναι το ποσοστό της ανεργίας το 2018; Πόσο θα είναι το ΑΕΠ; Θα υπάρχει ανάπτυξη; Ποιος θα είναι ο ετήσιος ρυθμός; Θα υπάρχει πλεόνασμα; Πόσο θα είναι το πλεόνασμα; Θα το διανείμετε; Πού θα το δώσετε; Δεν άκουσα κάτι γι’ αυτά.
Το μόνο πράγμα που ακούμε είναι υποσχέσεις και «λεφτά υπάρχουν». Πάμε, λοιπόν και σε αυτό το κομματάκι του υποθετικού σεναρίου, το «λεφτά υπάρχουν». Πόσα λεφτά χρειάζεται να υπάρχουν για να υλοποιηθούν οι υποσχέσεις σας; Ένας πρόχειρος υπολογισμός: Επαναφορά μισθών και συντάξεων στο δημόσιο 8,6 δισεκατομμύρια ευρώ, ακύρωση αποκρατικοποιήσεων 6,2 δισεκατομμύρια ευρώ, ακύρωση πρωτοβουλιών ψηφισμένων από το προηγούμενο μεσοπρόθεσμο 3,4 δισεκατομμύρια ευρώ, επαναφορά δαπανών για κοινωνική προστασία στα προ κρίσης επίπεδα 3,5 δισεκατομμύρια ευρώ, επαναφορά συντάξεων και δώρων 5 δισεκατομμύρια ευρώ, καταβολή επιδόματος ανεργίας 6 δισεκατομμύρια ευρώ. Σύνολο 32,7 δισεκατομμύρια ευρώ.
Βέβαια, εγώ δεν έβαλα μέσα τη σεισάχθεια των κόκκινων δανείων ούτε το τσάμπα ρεύμα ούτε το τσάμπα πετρέλαιο, γιατί εκεί, κυρίες και κύριοι συνάδελφοι, ο λογαριασμός φθάνει τα 100 δισεκατομμύρια ευρώ. 
Πολύ ωραία! Πού ακριβώς υπάρχουν αυτά τα λεφτά; Ρωτώ για να καταλάβω κι εγώ. Θα τα δανειστείτε από τους εταίρους μας στην Ευρώπη; Θα σας υποστηρίξουν τα περιθωριακά κόμματα, με τα οποία συμπορεύεστε στις Ευρωεκλογές, που αρνήθηκαν να ψηφίσουν τη βοήθεια στην Ελλάδα; Θα τα βρείτε στις αγορές; Με τι επιτόκιο; Μήπως ήρθε η ώρα ο κ. Τσίπρας να αναθεωρήσει την πρόσφατη δήλωσή του ότι δεν είναι ο Χάρι Πότερ;
Πρέπει, λοιπόν, να αναλάβετε κι εσείς τις ευθύνες σας, κυρίες και κύριοι συνάδελφοι της Αντιπολίτευσης, και να απαντήσετε στους Έλληνες πολίτες σε  αυτά που σας ρωτώ. Αν είναι να απαντήσετε, απαντήστε σε μερικά καίρια ερωτήματα. Τελικά, θέλετε το ευρώ, ναι ή όχι; Τελικά, θέλετε το ΝΑΤΟ, ναι ή όχι; Τελικά, θέλετε τη FRONTEX, ναι ή όχι; Τελικά, θα σεβαστείτε τις συνθήκες της Ευρωπαϊκής Ένωσης που εσείς αποκαλείτε «ιμπεριαλιστική δύναμη»; Τελικά, θέλετε τη Συνθήκη της Λοζάνης, ναι ή όχι; Τι θέλετε, τέλος πάντων;
Κυρίες και κύριοι συνάδελφοι, η Κυβέρνηση του Αντώνη Σαμαρά και αναλαμβάνει και εκπληρώνει τις ευθύνες της. Δεν υπόσχεται ότι θα γίνουν όλα από τη μία μέρα στην άλλη, αλλά ότι με σταθερά βήματα θα πιάσουμε τους στόχους μας, με σοβαρότητα, ειλικρίνεια, δουλειά και με αίσθημα ευθύνης για το χρέος που έχουμε απέναντι στους Έλληνες και την Ελλάδα.
Εμείς οι Βουλευτές που στηρίζουμε την Κυβέρνηση αναλαμβάνουμε τις δικές μας ευθύνες. Ψηφίσαμε και στηρίξαμε όλα όσα ήταν απαραίτητα για να κρατήσουμε τη χώρα όρθια. Το τίμημα ήταν βαρύ, αλλά ήταν απαραίτητο. Είπαμε καθαρές κουβέντες στον κόσμο και για το τι έπρεπε να γίνει και για τα λάθη που έγιναν και για τις αδικίες. 
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Τώρα ερχόμαστε να τα διορθώσουμε αυτά. Συνεχίζουμε την πορεία ευθύνης και με σταθερά βήματα πάμε μπροστά. Δεν θα επιτρέψουμε σε κανέναν να μας γυρίσει στο χθες ούτε σ’ αυτά που μας έφεραν μέχρι εδώ. Ποτέ ξανά, κυρίες και κύριοι!
Τώρα ήρθε η ώρα που ο ελληνικός λαός –που αποδείχθηκε υπομονετικός και γενναίος και σήκωσε το βάρος- πρέπει να αναλάβει μία ακόμα ευθύνη, δηλαδή να κρίνει ποιοι ήταν αυτοί που κράτησαν τη χώρα όρθια και ποιοι μπορούν να την οδηγήσουν στην επόμενη μέρα. Πρέπει να αναλάβει την ευθύνη να αποφασίσει αν θα επιτρέψει να πάνε στράφι οι θυσίες του, την ευθύνη να διαλέξει ποιο μέλλον αξίζει στα παιδιά του και ποιος μπορεί να το εγγυηθεί αυτό, την ευθύνη να προτάξει και τη σταθερότητα και την ανάπτυξη, για να προχωρήσουμε μπροστά όλοι μαζί και να φτιάξουμε τη νέα Ελλάδα.
Τελειώνω, κυρία Πρόεδρε και ευχαριστώ για την ανοχή σας.
Αγαπητοί συνάδελφοι, σ’ αυτά τα πέτρινα χρόνια που περνάμε, βλέπαμε πολύ συχνά τους συμπατριώτες μας να περπατάνε με το κεφάλι σκυφτό. Αυτές δεν είναι εικόνες που αξίζει η Ελλάδα και οι Έλληνες.
Σας καλώ, λοιπόν, να αναλάβουμε μαζί τη συλλογική μας ευθύνη, για να δούμε ξανά τους Έλληνες όπως μας ταιριάζει, με το κεφάλι ψηλά.
Ευχαριστώ.
(Χειροκροτήματα από την πτέρυγα της Νέας Δημοκρατίας)
ΠΡΟΕΔΡΕΟΥΣΑ (Μαρία Κόλλια-Τσαρουχά): Ο κ. Μάξιμος Σενετάκης έχει τον λόγο.",257283,""," ΑΝΝΑ-ΜΙΣΕΛ ΑΣΗΜΑΚΟΠΟΥΛΟΥ",21,"",21
"44836","
"," Ευχαριστώ, κυρία Πρόεδρε.
Κύριε Υπουργέ, κυρίες και κύριοι συνάδελφοι, το Μεσοπρόθεσμο Πλαίσιο Δημοσιονομικής Στρατηγικής μιλά για το αύριο της χώρας. Είναι ένας οδικός χάρτης με κατευθύνσεις για το πού θέλουμε να πάμε και για το πώς θα πάμε εκεί που θέλουμε να πάμε. 
Τώρα έχουμε πια την πολυτέλεια να διαμορφώσουμε έναν τέτοιο οδικό χάρτη, διότι μέχρι σήμερα, τα δύο τελευταία χρόνια, η Κυβέρνηση του Αντώνη Σαμαρά λειτουργούσε σε καθεστώς εκτάκτου ανάγκης, καθώς έπρεπε να σταθεροποιήσει πολιτικά και οικονομικά τη χώρα, προκειμένου να ανακτηθεί η χαμένη της αξιοπιστία έναντι συμμάχων και εταίρων και να διασωθεί από τον κίνδυνο της άτακτης χρεοκοπίας και εξόδου από την Ευρωζώνη.
Δύο χρόνια τώρα, η Κυβέρνηση του Αντώνη Σαμαρά εργάζεται σε ένα τέτοιο καθεστώς, πράττοντας όσα δεν γίνονταν χρόνια πριν. Τα δημοσιονομικά νοικοκυρεύτηκαν. Εκεί που το δωδεκάμηνο Ιανουαρίου-Δεκεμβρίου του 2012 είχαμε έλλειμμα, σήμερα εμφανίζουμε πρωτογενές πλεόνασμα. Διαψεύσαμε ακόμα και τις προβλέψεις της τρόικας που υπολόγιζε το πρωτογενές πλεόνασμα να δημιουργηθεί έναν χρόνο μετά.
Οι ληξιπρόθεσμες οφειλές του δημοσίου προς τους ιδιώτες πληρώνονται. Εκεί που είχαμε οφειλές 9,5 δισεκατομμυρίων ευρώ, σήμερα μειώθηκαν στα 4,5 δισεκατομμύρια ευρώ.
Στις αιτιάσεις της Αντιπολίτευσης ότι το ποσό αυτό αποτελεί κρυμμένο έλλειμα που εμείς δεν εμφανίζουμε, ο κ. Σταϊκούρας εχθές απάντησε από αυτό το βήμα και σας έδωσε τις εξηγήσεις. Τώρα αν εσείς δεν θέλετε να το καταλαβαίνετε και θέλετε να λαϊκίζετε, αυτό είναι δικό σας θέμα. 
Σταδιακά, λοιπόν, η ρευστότητα επανέρχεται. Μέρα με τη μέρα νοικοκυριά και επιχειρήσεις παίρνουν ανάσα. Ταυτόχρονα, το τραπεζικό σύστημα κεφαλαιοποιείται. Σε λίγο διάστημα οι τράπεζες θα μπορούν να διαδραματίσουν τον αναπτυξιακό τους ρόλο, να χρηματοδοτήσουν υγιή και βιώσιμα επιχειρηματικά projects. 
Η αβεβαιότητα για το αν η Ελλάδα θα παραμείνει στην Ευρωζώνη ανήκει πια στο παρελθόν. Καταπολεμήσαμε τη δραχμολαγνεία, παρά τις προσπάθειες της Αντιπολίτευσης να τη διατηρήσει στο προσκήνιο μέχρι και σήμερα. Αυτό πρακτικά σημαίνει ότι εγχώρια κεφάλαια που αναζητούσαν ασφαλή καταφύγια στο εξωτερικό επιστρέφουν, την ίδια στιγμή που ξένα κεφάλαια αναζητούν νέες επενδυτικές ευκαιρίες. Μόνο τους τελευταίους τέσσερις μήνες 15 δισεκατομμύρια ευρώ μπήκαν στην Ελλάδα. Η βεβαιότητα ότι ο κίνδυνος της εξόδου από το ευρώ έφυγε έχει σαν αποτέλεσμα μεγάλοι επενδυτικοί κολοσσοί να εντάσσουν την Ελλάδα στα επενδυτικά τους σχέδια. 
Οι αγορές επιβραβεύουν τις προσπάθειές μας. Δεν είναι μόνο οι διεθνείς οίκοι αξιολόγησης που αναβαθμίζουν την πιστοληπτική ικανότητα της χώρας, είναι και η θετική ανταπόκριση των αγορών στις προσπάθειές μας για μερική έξοδο στις αγορές που δείχνουν ότι το κλίμα διεθνώς αλλάζει υπέρ της χώρας μας.
Κυρίες και κύριοι συνάδελφοι, όλα αυτά συμβαίνουν τυχαία ή μήπως υπάρχει πάλι κάποιο σχέδιο συνωμοσίας αυτή τη φορά για την ανάπτυξη της Ελλάδας όπως ήταν η συνωμοσία για την έξοδο στις αγορές; 
Ας είμαστε σοβαροί, κυρίες και κύριοι της Αντιπολίτευσης. Τίποτα δεν γίνεται τυχαία. Όλα αυτά συμβαίνουν γιατί η Κυβέρνηση του Αντώνη Σαμαρά εφαρμόζει με συνέπεια μία πολιτική που έπρεπε να είχαμε υλοποιήσει προτού ξεσπάσει η διεθνής οικονομική κρίση και βρει τη χώρα μας απροετοίμαστη και αποδυναμωμένη. Όλα αυτά συμβαίνουν γιατί αλλάζουμε τον τρόπο που σκεφτόμαστε και επιχειρούμε. Κατ’ αρχάς, αλλάζουμε τον τρόπο που αντιλαμβανόμαστε τον ρόλο του κράτους. Βλέπουμε πως το κράτος πρέπει να έχει έναν εποπτικό και ελεγκτικό ρόλο που θα  επιτρέπει στην ιδιωτική πρωτοβουλία να δράσει, που στέκεται αρωγός και όχι πολέμιος της δημιουργικότητας των Ελλήνων, που θα ενισχύει την επιχειρηματικότητα. 
Εμείς δεν ενοχοποιούμε την επιχειρηματικότητα. Εμείς δεν ντρεπόμαστε να επιβραβεύσουμε το κέρδος ούτε τους άξιους Έλληνες. Αντιθέτως, είμαστε εδώ για να προστατεύσουμε το ατομικά και συνταγματικά κατοχυρωμένο δικαίωμα της οικονομικής δραστηριότητας. 
Κατά δεύτερον, αλλάζουμε την αναπτυξιακή μας στρατηγική, μία στρατηγική που στη σχέση προσφοράς-ζήτησης περιλαμβάνει: 
Από την πλευρά της προσφοράς, εμπορεύσιμους κλάδους προϊόντων και υπηρεσιών, όπως ο τουρισμός, ο πρωτογενής τομέας, η μεταποίηση αγροτικών προϊόντων, η ενέργεια, τα logistics, η φαρμακευτική βιομηχανία, η βιομηχανία μετάλλων και δομικών υλικών, η ναυτιλία, οι μεταφορές, εκεί δηλαδή που έχουμε συγκριτικό και ανταγωνιστικό πλεονέκτημα. 
Από την πλευρά της ζήτησης, ισοσκελισμένους προϋπολογισμούς, ισορροπία στο ισοζύγιο τρεχουσών συναλλαγών, μεγαλύτερες επενδύσεις και καθαρές εξαγωγές. 
(Στο σημείο αυτό την Προεδρική Έδρα καταλαμβάνει ο Ε' Αντιπρόεδρος της Βουλής κ. ΙΩΑΝΝΗΣ ΔΡΙΒΕΛΕΓΚΑΣ )
Με απλά λόγια θέλουμε να πείσουμε τους Έλληνες να αναλογιστούν ποια Ελλάδα θέλουν. Θέλουν την Ελλάδα της ανταγωνιστικότητας ή την Ελλάδα της κατανάλωσης με δανεικά; Θέλουν την Ελλάδα της παραγωγής ή την Ελλάδα της σπατάλης; Θέλουν την Ελλάδα της αξιοκρατίας ή την Ελλάδα των «ημετέρων»; 
Κυρίες και κύριοι συνάδελφοι, όλα αυτά δεν είναι θεωρητικά. Είναι απολύτως πρακτικά. Είναι ο πρακτικός τρόπος να σκεφτόμαστε και να πολιτευόμαστε. Είναι τα αυτονόητα που δεν παραλείψαμε. Είναι η κοινή λογική που στερηθήκαμε τα προηγούμενα χρόνια. Τώρα υλοποιούμε, σχεδιάζουμε, οραματιζόμαστε. Προχωράμε μπροστά με σταθερά βήματα. 
Στηρίζουμε την Κυβέρνηση του Αντώνη Σαμαρά και μεθαύριο στις κάλπες ζητάμε από τον ελληνικό λαό να μας δώσει την ευκαιρία να βγάλουμε οριστικά τη χώρα από την κρίση. Ζητάμε να βάλουμε τα θεμέλια της νέας Ελλάδας που οραματιζόμαστε, θέλουμε και αξίζουμε.
Σας ευχαριστώ.
(Χειροκροτήματα από την πτέρυγα της Νέας Δημοκρατίας)",257284,""," ΜΑΞΙΜΟΣ ΣΕΝΕΤΑΚΗΣ",250,"",250
"44837","
"," Ευχαριστούμε τον κ. Σενετάκη. 
Τον λόγο έχει τώρα για επτά λεπτά η κ. Μαρία Αντωνίου.",257285,"Chairman","ΠΡΟΕΔΡΕΥΩΝ",75,"",75
"44838","
"," Ευχαριστώ, κύριε Πρόεδρε. 
Κύριε Υπουργέ, κυρίες και κύριοι συνάδελφοι, με τη συζήτηση για το Μεσοπρόθεσμο Πλαίσιο Δημοσιονομικής Στρατηγικής 2015-2018, οριοθετούμε τη δημοσιονομική στρατηγική της Κυβέρνησης τα επόμενα τέσσερα χρόνια. Αποτυπώνονται οι βασικές κατευθύνσεις και προτεραιότητες της Κυβέρνησης και, βέβαια, ενσωματώνονται οι θετικές μεταβολές σχεδόν όλων των μεγεθών της ελληνικής οικονομίας την τελευταία διετία. Άρα πάμε με πρόγραμμα και με σχέδιο, όπως πολλοί μας κατηγορούν. 
Σήμερα, λοιπόν, μετά από μια σειρά πολύ δύσκολων χρόνων με συνεχόμενα και πολλές φορές άδικα μέτρα που διαμόρφωσαν μια σκληρή κοινωνική πραγματικότητα, χάρη στις θυσίες και τις προσπάθειες των Ελλήνων το καράβι της πατρίδας μας έστριψε. Η χώρα διασφάλισε τη θέση της στην Ευρωζώνη, ξαναβγήκε στις αγορές και ανέκτησε σημαντικό κεφάλαιο διεθνούς αξιοπιστίας. Οι δημοσιονομικοί στόχοι υπερκαλύφθηκαν τόσο το 2012 όσο και το 2013 σε πείσμα όσων εντός και εκτός της Ελλάδας προέβλεπαν ή εύχονταν το αντίθετο.
Το μέρος του πρωτογενούς πλεονάσματος που κάποιοι χλεύαζαν και κάποιοι έλεγαν ότι δεν υπάρχει, ήδη μοιράζεται στους ασθενέστερα οικονομικά συμπολίτες μας. Όσο κι αν αυτό ενοχλεί κάποιους, όσο κι αν μοιρολογούν επαγγελματικά κάποιοι, αυτή είναι η καλύτερη απόδειξη όλων αυτών. 
Οι πρώτες μικρές, αλλά σημαντικές μειώσεις φορολογικών επιβαρύνσεων, είτε ήδη υλοποιούνται είτε δρομολογήθηκαν. Μια σειρά από διαρθρωτικές αλλαγές, έστω και με υπαναχωρήσεις, τόσο στο επίπεδο της οικονομίας όσο και σ’ αυτό της δημόσιας διοίκησης υλοποιούνται. 
Ασφαλώς, όμως, εξακολουθούν να παραμένουν πολύ σοβαρά αγκάθια στην πλάτη της κοινωνίας μας, όπως είναι το εφιαλτικά υψηλό ποσοστό της ανεργίας, ιδιαίτερα των νέων, αλλά και η πιστωτική ασφυξία της πραγματικής οικονομίας των πολιτών και των επιχειρήσεων. Όμως, είναι το επόμενο βήμα και  πρέπει να προχωρήσουμε με γρήγορα βήματα στο βελτιωμένο πλέον περιβάλλον που έχει διαμορφωθεί. 
Το μεσοπρόθεσμο πλαίσιο αποτυπώνει τις βασικές προτεραιότητες της κυβερνητικής πολιτικής για το προσεχές διάστημα. Πρώτον, η περαιτέρω επικέντρωση σε αναπτυξιακές πρωτοβουλίες και διαρθρωτικές μεταρρυθμίσεις και η προώθηση σύγχρονων προγραμμάτων και ενεργητικών πολιτικών της απασχόλησης είναι ο μόνος τρόπος για να ανοίξουν δουλειές, που σιγά-σιγά θα αποκλιμακώνουν τα υψηλά ποσοστά ανεργίας. Και αυτό, βέβαια, θα είναι ενταγμένο στη σταδιακή υλοποίηση του νέου αναπτυξιακού και παραγωγικού προτύπου της χώρας. 
Δεύτερον, προβλέπεται η προσπάθεια για τη σταδιακή μείωση της φορολογικής επιβάρυνσης νοικοκυριών και επιχειρήσεων όσο επιτυγχάνονται οι οικονομικοί στόχοι, με παράλληλη μείωση της φοροδιαφυγής αποκαθιστώντας έτσι την άδικη υπερφορολόγηση, αλλά και δημιουργώντας συνθήκες ανάπτυξης και ανταγωνιστικότητας για τον ιδιωτικό τομέα. 
Τρίτον, προβλέπεται η ενίσχυση της ρευστότητας και η αποκατάσταση των διαύλων χρηματοδότησης της πραγματικής οικονομίας με την ταχύτερη αξιοποίηση –την οποία ήδη υλοποιούμε- των ευρωπαϊκών κονδυλίων, με τη συνέχιση αποπληρωμής των ληξιπρόθεσμων οφειλών του δημοσίου στον ιδιωτικό τομέα, αλλά κυρίως και με το συμψηφισμό οφειλών, ΦΠΑ μεταξύ δημοσίου και επιχειρήσεων αλλά και μεταξύ επιχειρήσεων. 
Τέταρτον, προβλέπεται η περαιτέρω ενίσχυση και η οριστική τακτοποίηση της μακροχρόνιας βιωσιμότητας του δημοσίου χρέους, καθώς η επίτευξη των δημοσιονομικών στόχων της χώρας υποχρεώνει πλέον τους εταίρους και δανειστές μας, σύμφωνα με τις ευρωπαϊκές αποφάσεις, να αναλάβουν σύντομα συγκεκριμένες πρωτοβουλίες προς αυτήν την κατεύθυνση. 
Πέμπτον, η εδραίωση ενός δίκαιου, αποτελεσματικού και σύγχρονου κράτους με την επιτάχυνση της διοικητικής μεταρρύθμισης. Πλέον η χώρα περνά από την επίτευξη των ποσοτικών στόχων στην εκπλήρωση κρίσιμων ποιοτικών μεταρρυθμίσεων στη δημόσια διοίκηση. 
Κυρίες και κύριοι συνάδελφοι, όλα όσα ανέφερα συνδυάζονται άμεσα με το άνοιγμα της συζήτησης από τον Πρωθυπουργό, τον Αντώνη Σαμαρά, για τη συνταγματική Αναθεώρηση. Δημιουργούν το περίγραμμα των απαραίτητων προϋποθέσεων για την αυριανή νέα Ελλάδα, που τα επόμενα χρόνια θα είναι πραγματικότητα, μια νέα Ελλάδα χωρίς την μνημόνια και εξαρτήσεις, που θα ακολουθεί την Ευρώπη, όσο και αν αντιδρούν τα άκρα και οι ακραίοι, παρά την καπηλεία του πόνου των Ελλήνων από τον ΣΥΡΙΖΑ εσωτερικού, γιατί στο εξωτερικό αλλά λένε.
 Δεν είναι άλλωστε παρά λίγος καιρός που παρέδιδαν διαπιστευτήρια στο Τέξας, τους σύγχρονους «Μαυρογιαλούρους» που ανακάλυψαν ξανά το: «Λεφτά υπάρχουν». Υπόσχονται στους πάντες τα πάντα -ανέφερε και η κ. Ασημακοπούλου με νούμερα τι υπόσχονται- και επιστρέφουν στον χειρότερο λαϊκισμό. Αυτοί που χλεύαζαν τις προσπάθειες της Κυβέρνησης, που μας θεωρούσαν τελειωμένους, τώρα πνιγμένοι στα αδιέξοδά τους, νοσταλγούν το χθες της ντροπής. Γιατί αυτό άλλωστε είναι και ο μόνος λόγος ύπαρξής τους.
Σε αυτούς, λοιπόν, σήμερα απαντάμε με την ψήφο μας. Σήμερα εμείς και αύριο ο ελληνικός λαός. 
Σας ευχαριστώ. 
(Χειροκροτήματα από την πτέρυγα της Νέας Δημοκρατίας)",257286,""," ΜΑΡΙΑ ΑΝΤΩΝΙΟΥ",16,"",16
"44839"," 
"," Και εμείς ευχαριστούμε την κ. Αντωνίου. 
Τον λόγο έχει η κ. Γιαταγάνα για επτά λεπτά και να ετοιμάζεται και ο κ. Πασχαλίδης.",257287,"Chairman","ΠΡΟΕΔΡΕΥΩΝ",75,"",75
"44840","
"," Κύριε Πρόεδρε, κυρίες και κύριοι συνάδελφοι, κύριε Υπουργέ, εδώ και μήνες η Κυβέρνηση συστηματικά θριαμβολογεί για τη μεγάλη επιτυχία της από την εφαρμογή των μνημονίων και των εξοντωτικών δεσμεύσεων που αναλήφθηκαν από όλες τις κυβερνήσεις από το 2010 μέχρι σήμερα.
Θριαμβολογεί η Κυβέρνηση για μια επιτυχία που μόνο αυτή βλέπει και αναγνωρίζει και δημιουργείται η εντύπωση ότι τα μέλη της, αυτοί δηλαδή που μας κυβερνούν, ζουν κυριολεκτικά σε άλλον τόπο, σίγουρα όχι στην Ελλάδα του 2014, όπως την έχουν καταντήσει: την Ελλάδα των καθημερινών αυτοκτονιών, την Ελλάδα της εξωπραγματικής ανεργίας του 30%, την Ελλάδα των εκατοντάδων χιλιάδων υπερχρεωμένων νοικοκυριών, την Ελλάδα των εκατοντάδων χιλιάδων λουκέτων στις μικρομεσαίες επιχειρήσεις, την Ελλάδα των αστέγων, την Ελλάδα του ξεπουλήματος, την Ελλάδα της κατάθλιψης, την Ελλάδα της αντισυνταγματικότητας και της χρεοκοπημένες δημοκρατίας.  
Αν όλα αυτά και πολλά άλλα τραγικά, που έχουν πια ριζώσει στην πατρίδα μας τα θεωρείτε επιτυχία, κυρίες και κύριοι συνάδελφοι, που στηρίζετε την συγκυβέρνηση και μάλιστα, κομπορρημονείτε γι’ αυτό και μάλιστα κατηγορείτε την Αξιωματική Αντιπολίτευση, τότε θα πρέπει να παραδεχθείτε ότι θριαμβολογείτε πάνω σε πτώματα. Το Μεσοπρόθεσμο Πλαίσιο Δημοσιονομικής Στρατηγικής 2015-2018 που συζητάμε σήμερα, είναι το αποτέλεσμα και η απόδειξη της αποτυχίας αυτής της Κυβέρνησης. Πανηγυρίζουν κάποιοι συνάδελφοι και λένε ότι με αυτό το μεσοπρόθεσμο δικαιώνονται οι θυσίες του ελληνικού λαού που στήριξαν την περιβόητη δημοσιονομική προσαρμογή που εφήρμοσαν οι κυβερνήσεις με σκοπό να μας σώσουν και να βγει η Ελλάδα από την κρίση. Να δούμε όμως τι πέτυχαν και πώς το πέτυχαν . 
Αυτή λοιπόν, η περιβόητη δημοσιονομική προσαρμογή που εφαρμόστηκε τα τελευταία τέσσερα χρόνια, έπληξε καίρια και ανεπανόρθωτα το σύνολο σχεδόν του ελληνικού πληθυσμού, εξαιρουμένου βέβαια κάποιου μέρους του μεγάλου κεφαλαίου, με δύο κυρίως τρόπους: 
Πρώτον, με τις αλλεπάλληλες, εξοντωτικές μειώσεις μισθών και συντάξεων, τις παράλληλες περικοπές στις κοινωνικές δαπάνες, δηλαδή στις δαπάνες που αφορούν την υγεία, την παιδεία και την πρόνοια. 
Δεύτερον, με την τεράστια αύξηση της φορολογίας σε όλα τα επίπεδα και με διάφορες αλλεπάλληλες ή ταυτόχρονες ρυθμίσεις, δηλαδή με την επιβολή έκτακτων χαρατσιών που τελικά μονιμοποιήθηκαν, με την επιβολή νέων φόρων ακόμη και σε μη προσοδοφόρα ακίνητα, με την αύξηση των συντελεστών, με τη κατάργηση των φοροαπαλλαγών, με την αύξηση των τεκμηρίων. 
Ακόμη και τα παιδιά μας τα μετατρέψατε σε τεκμήρια, κύριε Υπουργέ. Προφανώς δεν σας απασχολεί η τραγική αύξηση της υπογεννητικότητας που μαστίζει αυτήν τη χώρα. 
Ξέρετε, δεν αρκεί να σώσετε την Ελλάδα. Πρέπει να μεριμνήσετε και για την ψυχή της. Και η ψυχή της Ελλάδας είναι οι Έλληνες, οι Ελληνίδες και τα παιδιά τους. Κάποια στιγμή πρέπει να θυμηθείτε ποιοι πραγματικά πληρώνουν ακόμη και με το αίμα τους, για να υπάρχει αυτή η Ελλάδα. Γιατί δεν τους υπολογίζετε. 
Το μεσοπρόθεσμο που συζητάμε από την πρώτη ματιά δείχνει ότι είναι ένα ευχολόγιο, μια ιστορία γεμάτη υποσχέσεις για ένα ταξίδι χωρίς αιφνιδιασμούς και απρόοπτα, ένα παραμύθι. Το «Παραμύθι χωρίς όνομα» της Πηνελόπης Δέλτα, της  γιαγιάς του Πρωθυπουργού, δίνει όραμα. Αυτό εδώ το μεσοπρόθεσμο δεν δίνει όραμα, γιατί δεν έχει ελπίδα, γιατί δεν έχει όραμα. 
Αγαπητοί συνάδελφοι, ο δρόμος που ακολουθεί η Κυβέρνηση θα διαλύσει τον κοινωνικό ιστό και η πατρίδα θα χαθεί. Ακούστε και τη δική μου φωνή. Απαιτείται αλληλεγγύη και ενότητα λόγου και ηγεσίας. Απαιτείται να πληρώσουν αυτοί που πλούτισαν παράνομα -τονίζω το «παράνομα»- σε βάρος του ελληνικού λαού και ο πλούτος αυτός  φυγαδεύτηκε στο εξωτερικό. Μόνο έτσι θα αποφύγουμε κοινωνικές εκρήξεις. Προσέξτε το! Πάνω απ’ όλα, όμως, απαιτείται καρδιά, ψυχή και αγάπη για την πιο όμορφη χώρα του κόσμου, την Ελλάδα μας. 
Ο εθνικός μας ποιητής έλεγε: «Κλείσε στην ψυχή σου την Ελλάδα και θα αισθανθείς κάθε είδους μεγαλείο.» 
Σας ευχαριστώ που με ακούσατε. 
(Χειροκροτήματα από την πτέρυγα των Ανεξάρτητων Δημοκρατικών Βουλευτών)",257288,""," ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",55,"",55
"44841"," 
"," Τον λόγο έχει ο κ. Πασχαλίδης. Να ετοιμάζεται ο κ. Κυριαζίδης.",257289,"Chairman","ΠΡΟΕΔΡΕΥΩΝ",75,"",75
"44842","
"," Κύριε Υπουργέ, κυρίες και κύριοι συνάδελφοι, το παρόν Μεσοπρόθεσμο Πλαίσιο Δημοσιονομικής Στρατηγικής 2015-2018 σηματοδοτεί τη νέα εποχή για την Ελλάδα, καθώς στο πλαίσιο αυτό ενσωματώνονται οι θετικές δημοσιονομικές επιδόσεις που βεβαιώθηκαν με την υπέρβαση των στόχων τα δύο τελευταία έτη και την επίτευξη σημαντικού πρωτογενούς πλεονάσματος το 2013.  
Η Ελλάδα, μετά από μια πολυετή δύσκολη περίοδο για τα νοικοκυριά και για τις επιχειρήσεις, έχει εισέλθει σε φάσεις σταθεροποίησης της διεθνούς θέσης της και των δημόσιων οικονομικών της, επιτυγχάνοντας ταυτόχρονα να δημιουργήσει τις προϋποθέσεις για τη λήξη της παρατεταμένης σύνθεση, βάσει του παρόντος πλαισίου. 
Εκτιμάται ότι η ικανοποιητική εκτέλεση του φετινού προϋπολογισμού, με τη σημαντική υπέρβαση των δημοσιονομικών στόχων, η εφαρμογή των διαρθρωτικών παρεμβάσεων και η σταδιακή βελτίωση της ρευστότητας έπειτα από την επαναφορά του ελληνικού δημοσίου και των ελληνικών τραπεζών στις αγορές, σε συνδυασμό με τις ευρύτερες αναπτυξιακές πρωτοβουλίες που θα ανακοινωθούν στο αμέσως προσεχές διάστημα, θα μηδενίσουν την όποια δημοσιονομική απόκλιση για τα έτη 2015-2016. 
Άλλωστε, σε αντίστοιχες προβλέψεις για την αβεβαιότητα των εκτιμήσεων και τη δυνατότητα περιορισμού και κάλυψης τυχόν μελλοντικής δημοσιονομικής απόκλισης καταλήγει και η τελευταία έκθεση της Ευρωπαϊκής Επιτροπής. 
Ειδικότερα, σύμφωνα με το μεσοπρόθεσμο, το πρωτογενές πλεόνασμα προβλέπεται ότι θα διαμορφωθεί στο 2,3% του ΑΕΠ του 2014 έναντι στόχου για πρωτογενές πλεόνασμα 1,5% του ΑΕΠ. Προβλέπεται μάλιστα ότι θα επιτύχει, χωρίς επιπλέον διαρθρωτικές παρεμβάσεις πρωτογενή πλεονάσματα 2,5% του ΑΕΠ. το 2015, 3,5% του ΑΕΠ. το 2016, 4,6% του ΑΕΠ. το 2017, 5,3% του ΑΕΠ. το 2018. Προβλέπεται, δηλαδή, και πάλι υπέρβαση των δημοσιονομικών στόχων. 
Δεν πρέπει να λησμονούμε ότι έχουν ήδη πραγματοποιηθεί οι πρώτες -μικρές μεν, σημαντικές δε- μειώσεις φορολογικών επιβαρύνσεων, που σε συνδυασμό με διαρθρωτικές αλλαγές έχουν οδηγήσει στην ενίσχυση της οικονομίας. Άλλωστε, δεν είναι τυχαίο ότι ανακόπηκε και η αυξητική δυναμική της ανεργίας. 
Συγκεκριμένα, όσον αφορά το μείζον πρόβλημα της ανεργίας, προβλέπεται ότι το 2014 το ποσοστό σε εθνικολογιστική βάση αναμένεται να μειωθεί στο 24,5% από 25,8% που ήταν το 2013. Το 2015-2018 η ανεργία προβλέπεται να συνεχίσει να μειώνεται και θα φτάσει στο 15,9% το 2018. Το χρέος, μετά την ανοδική του πορεία μέχρι το έτος 2013, αρχίζει σταδιακά να αποκλιμακώνεται στα επόμενα έτη. Εκτιμάται ότι θα διαμορφωθεί στο 139 % του ΑΕΠ το 2018, από 175% που ήταν το 2013. 
Επομένως είναι αδιαμφισβήτητο ότι το παρόν πλαίσιο σηματοδοτεί την πορεία της χώρας προς την ανάπτυξη και την ανάκαμψη, δεδομένου άλλωστε ότι δεν περιλαμβάνει  νέες περικοπές σε μισθούς και συντάξεις, ενώ συγχρόνως θα γίνουν προσπάθειες σταδιακής μείωσης των φορολογικών επιβαρύνσεων σε νοικοκυριά και επιχειρήσεις. Η χώρα έχει ήδη διασφαλίσει τη θέση της στην Ευρωζώνη και ανέκτησε σημαντικό κεφάλαιο διεθνούς αξιοπιστίας. Οι δημοσιονομικοί στόχοι υπερκαλύφθηκαν τόσο το 2012 όσο και το 2013, ενώ η Ελλάδα κατάφερε να πείσει ακόμα και τους πιο δύσπιστους οικονομικούς παράγοντες, επιβεβαιώνοντας με την έξοδο στις αγορές ότι ήδη έχει μπει σε ένα μακροπρόθεσμο ανοδικό κανάλι. Έχει ήδη αποκατασταθεί η εμπιστοσύνη στο ελληνικό δημόσιο και επομένως ο ιδιωτικός τομέας μπορεί να δανείζεται με καλύτερους όρους, ξεφεύγοντας από τα απαγορευτικά μέχρι πρότινος επίπεδα. Συνακόλουθα θα αυξηθεί η ρευστότητα της οικονομίας και θα έχει θετικές επιπτώσεις και στο ζήτημα επιστροφής των καταθέσεων, αλλά και της εισροής νέων καταθέσεων, ενώ συγχρόνως συμβάλλει στην άντληση νέων ομολογιακών δανείων από τα εγχώρια χρηματοπιστωτικά ιδρύματα. 
Με το Μεσοπρόθεσμο Πλαίσιο Δημοσιονομικής Στρατηγικής 2015 -2018 τίθεται οριστικό τέλος στην αβεβαιότητα για το ευρωπαϊκό μέλλον της Ελλάδας και θεμελιώνεται ένα νέο ανταγωνιστικό και εξωστρεφές αναπτυξιακό πρότυπο. Το 2013, μετά από τέσσερα χρόνια εφαρμογής ενός από τα πιο δύσκολα προγράμματα οικονομικής προσαρμογής της σύγχρονης ιστορίας, η Ελλάδα πέτυχε ένα σημαντικό πρωτογενές δημοσιονομικό πλεόνασμα και μάλιστα, έναν χρόνο νωρίτερα από τον καθορισμένο χρονικό στόχο. Δεν σταματάμε, όμως, εδώ. Στόχος μας είναι η ανάπτυξη ενός προτύπου που θα εδράζεται στη μετατόπιση από την υπερβολική κατανάλωση προς την αποταμίευση και την επένδυση, σε συνδυασμό με την ενίσχυση της ρευστότητας και την αποκατάσταση διαύλου χρηματοδότησης της οικονομίας. 
Ειδικότερα, τους αμέσως προσεχείς μήνες η ακόμη ταχύτερη αξιοποίηση και υλοποίηση των επενδυτικών σχεδίων από τους πόρους του ΕΣΠΑ και της Ευρωπαϊκής Τράπεζας Επενδύσεων, η θέσπιση του Ελληνικού Επενδυτικού Ταμείου, η συνέχιση της αποπληρωμής των ληξιπρόθεσμων οφειλών του δημοσίου στον ιδιωτικό τομέα, η περαιτέρω μείωση του μη μισθολογικού κόστους της εργασίας ως αποζημίωση οφειλών του ΦΠΑ μεταξύ δημοσίου και επιχειρήσεων, αλλά και μεταξύ επιχειρήσεων, θα συμβάλουν οπωσδήποτε καταλυτικά στην επίτευξη των στόχων μας. 
Επιπλέον, με το παρόν πλαίσιο προβλέπεται η βελτίωση της ποιότητας των δημόσιων οικονομικών, η οποία θα επιτευχθεί με την αύξηση της αποτελεσματικότητας των δημόσιων πόρων, καθώς και η εδραίωση ενός δίκαιου, αποτελεσματικού και σύγχρονου κράτους με την επιτάχυνση της διοικητικής μεταρρύθμισης. Η χώρα πλέον περνά από επίτευξη ποσοτικών στόχων στην εκπλήρωση ποιοτικών μεταρρυθμίσεων στη δημόσια διοίκηση. Με βασικό όπλο την καταπολέμηση των φαινομένων διαφθοράς και απάτης, τα οποία επικεντρώνονται στους τομείς κυρίως όπου η δημόσια διοίκηση -με την ευρύτερη έννοια- έρχεται σε άμεση επαφή με τον πολίτη, θα πετύχουμε βιώσιμα και διευρυμένα πλεονάσματα με δεδομένη πάντα την προσήλωση στη δημοσιονομική πειθαρχία, ώστε να καλύπτονται οι χρηματοδοτικές υποχρεώσεις της χώρας και να μη δημιουργούνται νέες δανειακές ανάγκες, προκειμένου η Ελλάδα να συνεχίσει την επιτυχημένη πορεία της προς την οριστική έξοδο από την κρίση. 
Και είναι γενναίες οι αποφάσεις αυτής της Κυβέρνησης και φυσικά οι θυσίες και οι αγώνες του ελληνικού λαού, που πέτυχαν το επίτευγμα αυτό. Όλοι μαζί οι Έλληνες καταφέραμε να αναστήσουμε την Ελλάδα μας και να διώξουμε μακριά τον εφιάλτη της χρεοκοπίας και την έξοδο της χώρας από την Ευρωζώνη. Ωστόσο, στους μεγάλους αυτούς αγώνες, στις κρισιμότερες ώρες για την πατρίδα μας ο ΣΥΡΙΖΑ, αντί να είναι συνοδοιπόρος και αρωγός, επέλεξε να επενδύσει στον λαϊκισμό, το φόβο και τον εκβιασμό. Ακόμη και τώρα που έχουμε ξεπεράσει τους πιο δύσκολους σκοπέλους, την αμφισβήτηση και τον φόβο και των λοιπών εταίρων μας, την ώρα που η Ελλάδα έχει μπει πλέον στην ορθή πορεία της εξυγίανσης και της επανάκτησης της εμπιστοσύνης των διεθνών αγορών, επιλέγει την τακτική της εκλογολογίας, της αβεβαιότητας και της αστάθειας. Την πιο κρίσιμη ώρα γι’ αυτόν τον τόπο, την ώρα που έχει σημάνει η καμπάνα της προόδου και της ανάπτυξης, στο πιο κρίσιμο σημείο της επανάκτησης της εν γένει ισορροπίας, ο ΣΥΡΙΖΑ επιλέγει για μια ακόμα φορά να βυθίσει τη χώρα στην τρικυμία των σφοδρών αντιπαραθέσεων και της αβεβαιότητας. 
Όμως η ώρα της Ελλάδας έχει πλέον φτάσει και μπορεί να χρειάστηκαν αιματηρές θυσίες και τολμηρές αποφάσεις, ωστόσο έχουν μπει τα θεμέλια της νέας Ελλάδας, που θα ενδυναμωθούν ακόμη περισσότερο με τη συνταγματική Αναθεώρηση. 
Ο Πρωθυπουργός μας έθεσε ένα καίριο ερώτημα: Υπάρχει λόγος ύπαρξης του ΣΥΡΙΖΑ μετά την κρίση; Αλήθεια, έχετε βρει την ταυτότητά σας ή ακόμα ταλανίζεστε από τα εσωκομματικά σας προβλήματα, σε τέτοιο σημείο μάλιστα που στην προσπάθειά σας να αμβλύνετε τόσο διαφορετικές ιδεολογικές κατευθύνσεις του ΣΥΡΙΖΑ πατάτε επί του πτώματος της χώρας και δεν διστάζετε να τη θέσετε σε αποσταθεροποίηση. Όμως και πριν από λίγους μήνες με την ατυχέστατη πρόταση δυσπιστίας έτσι και σήμερα με την εκλογολογία, λόγω της έλλειψης προγράμματος και μη διαθέτοντας ούτε μια ολοκληρωμένη και ρεαλιστική πρόταση, καταφεύγετε σε εκλογικές «πρέφες», αποδεικνύοντας περίτρανα ότι το μόνο που σας νοιάζει είναι η εκλογική εμπορία και η ψηφοθηρική κερδοσκοπία όχι η διάσωση της χώρας.
Η Ελλάδα προχωρά μπροστά κι εσείς, κύριε Τσίπρα, αντί να πιάσετε το χέρι και να γίνουμε όλοι συνοδοιπόροι προς την ανάπτυξη, επιλέγετε να βάζετε τρικλοποδιά. Η ολιγοψυχία σας είναι ολοφάνερη. Κατανοούμε, όμως, τον φόβο σας. Φοβάστε να δείτε την Ελλάδα του αύριο, απαλλαγμένη από τα βάρη του δανεισμού, της κρίσης και της ανεργίας. Και είναι λογικό, γιατί σε αυτήν την Ελλάδα, την Ελλάδα του αύριο, εσείς δεν θα έχετε καμμία θέση.
Ευχαριστώ πολύ.
(Χειροκροτήματα από την πτέρυγα της Νέας Δημοκρατίας)",257290,""," ΙΩΑΝΝΗΣ ΠΑΣΧΑΛΙΔΗΣ",232,"",232
"44843"," 
"," Κι εμείς ευχαριστούμε.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, σαράντα ένας μαθητές και μαθήτριες και πέντε εκπαιδευτικοί -συνοδοί τους από το 1ο Δημοτικό Σχολείο Αμπελοκήπων Θεσσαλονίκης και από το Σχολικό Κέντρο Καρδαμύλων Χίου.
Η Βουλή τούς καλωσορίζει. 
(Χειροκροτήματα απ’ όλες τις πτέρυγες της Βουλής)",257291,"Chairman","ΠΡΟΕΔΡΕΥΩΝ",75,"",75
"44844","
"," Έχει ζητήσει τον λόγο ο Κοινοβουλευτικός Εκπρόσωπος των Ανεξάρτητων Δημοκρατικών Βουλευτών ο κ. Μουτσινάς.
Κύριε Μουτσινά, έχετε τον λόγο για έξι λεπτά, όπως έχουμε αποφασίσει στη Διάσκεψη των Προέδρων…",257292,"Chairman","ΠΡΟΕΔΡΕΥΩΝ",75,"",75
"44845","
"," Μα, κύριε Πρόεδρε, ...",257293,""," ΠΑΡΙΣΗΣ ΜΟΥΤΣΙΝΑΣ",191,"",191
"44846","
"," Σας παρακαλώ. Έχει αποφασιστεί χθες στη Διάσκεψη των Προέδρων ότι δικαιούστε τον χρόνο…",257294,"Chairman","ΠΡΟΕΔΡΕΥΩΝ",75,"",75
"44847"," 
"," Είναι δώδεκα λεπτά.",257295,""," ΠΑΡΙΣΗΣ ΜΟΥΤΣΙΝΑΣ",191,"",191
"44848","
"," Να τελειώσω κάποια στιγμή, κύριε συνάδελφε; Γιατί αυτή η ένταση; 
Σας λέω, κύριε Μουτσινά, ότι χθες η Διάσκεψη των Προέδρων αποφάσισε ότι θα έχετε τον χρόνο της δευτερολογίας. Η δευτερολογία σας είναι έξι λεπτά.",257296,"Chairman","ΠΡΟΕΔΡΕΥΩΝ",75,"",75
"44849","
"," Όμως, εγώ δεν είχα πρωτολογία, κύριε Πρόεδρε.",257297,""," ΠΑΡΙΣΗΣ ΜΟΥΤΣΙΝΑΣ",191,"",191
"44850","
"," Θα έχετε την ανοχή του Προεδρείου.
Ορίστε έχετε τον λόγο.",257298,"Chairman","ΠΡΟΕΔΡΕΥΩΝ",75,"",75
"44851","
"," Ευχαριστώ, κύριε Πρόεδρε, έστω και με αυτήν τη διευκρίνιση.
Θα μου επιτρέψετε να αρχίσω με μια παράγραφο από τη ομιλία ενός Αρχηγού κόμματος. «Εξηγήσαμε» -λέει- «ποιες είναι οι μεγάλες αναπτυξιακές τομές. Είναι η δραστική μείωση της φορολογίας. Το μνημόνιο κάνει ακριβώς το αντίθετο. Συντρίβει την οικονομία με συνεχείς φοροεπιδρομές. Δεν πρόκειται να υποσχεθώ τίποτα που η χώρα δεν αντέχει. Θα πείσουμε τους δανειστές ότι δεν μπορεί να γίνει αλλιώς. Θα αποκαταστήσουμε τις συντάξεις των 700 ευρώ και έχουμε προσδιορίσει από πού θα κόψουμε σπατάλες, για να ακυρώσουμε αυτήν την απαράδεκτη αδικία». Δεν είναι ούτε ο κ. Τσίπρας ούτε η κ. Παπαρήγα. Είναι ο κ. Σαμαράς, κύριε Υπουργέ.
Και βέβαια εγώ ερωτώ, πάω λίγο παραπέρα και λέω: Πού είναι το άλλο μείγμα πολιτικής, πού είναι τα δεκαοκτώ σημεία-υπόσχεση των «Ζαππείων» και τα προεκλογικά μέτρα, που είναι τα ισοδύναμα των 18,4 δισεκατομμυρίων ευρώ σε φόρους, σε απαλλαγές, σε στήριξη επιχειρήσεων κ.λπ.;
Θέλω ειλικρινά να βάλω εδώ το θέμα της αξιοπιστίας των λόγων και έργων ανάμεσα στο ίδιο κόμμα όταν είναι στην Αντιπολίτευση και όταν έρχεται στην Κυβέρνηση. Αυτό μας κατατρέχει σαν χώρα και πρέπει ειλικρινά να σταματήσει αυτή η διάσταση λόγων και έργων. Πρέπει να είμαστε –ιδιαίτερα οι προοδευτικοί Βουλευτές- προσεκτικοί και να μιλάμε με ρεαλισμό και φαντασία βέβαια, αλλά χωρίς να υπερβάλλουμε και να λέμε πράγματα τα οποία δεν μπορούν να πραγματοποιηθούν. 
Εγώ θα προσπαθήσω να κάνω μία τέτοια ομιλία σήμερα, γιατί θέλω πραγματικά και εγώ και οι Ανεξάρτητοι Δημοκρατικοί Βουλευτές, τους οποίους εκπροσωπώ, να συνεισφέρουμε.
Θέλω, παρά ταύτα, να συγχαρώ την Κυβέρνηση για το ότι πραγματικά κάνει μία απίθανη επικοινωνιακή πολιτική. 
Έχει καταφέρει με τη στήριξη των αξιωματούχων της Ευρώπης να παρουσιάζει τη γκρίζα πραγματικότητα σαν διέξοδο. Με την αμέριστη στήριξη των συστημικών μέσων ενημέρωσης –και εδώ θέλω να επισημάνω ότι εμάς, τους Δημοκρατικούς Βουλευτές, μας έχουν αποκλείσει παντελώς από τα προγράμματά τους και κρίνετε εσείς αν αυτό είναι δημοκρατία- και τη διαχείριση του φόβου και της ανασφάλειας των πολιτών, σαν σφυριά χτυπούν όλα μαζί το πυρωμένο αμόνι της κοινωνίας, αδιαφορώντας για τις συνέπειες, κύριε Υπουργέ. Πρέπει να το σκεφτείτε καλά αυτό. Υπερβάλαμε τις αντοχές της κοινωνίας. 
Δεν θέλω σε καμμία περίπτωση να μηδενίσω τις όποιες θετικές εξελίξεις της οικονομικής πολιτικής. Καταλαβαίνω τις δυσκολίες που περνάτε. Δεν υποτιμώ ούτε το πρωτογενές πλεόνασμα ούτε και την έξοδο στις αγορές, έστω και αν δεν στηρίζονται σε δυνατά πόδια αλλά σε γυάλινα, έστω και αν αφορούν ελάχιστα την ελληνική κοινωνία και τους εργαζόμενους προς το παρόν. 
Θέλω να τονίσω πως όλα αυτά μπορούν να γίνουν πραγματικά ένα βήμα για να διεκδικήσετε, να το αξιοποιήσετε –αφού σας δίνεται η ευκαιρία- αλλά δεν το κάνετε. Για να είμαι σαφής, καθαρός και δίκαιος, το πρωτογενές πλεόνασμα δεν είναι απότοκο της ανάπτυξης της οικονομίας, της πάταξης της παραοικονομίας και της φοροδιαφυγής. Δεν είναι! Ούτε είναι αποτέλεσμα μίας άλλης πολιτικής ανάπτυξης της χώρας, αλλά αποτέλεσμα ληστρικής φορολογίας των λαϊκών στρωμάτων και φτωχοποίησης της μεσαίας τάξης, αυτό το ξέρετε πολύ καλά. «Πολιτική μυθολογία» το είπε ο κ. Κύρτσος. Τώρα το αναιρεί, ενώ δεν έχει σημασία. 
Θέλω να πω ότι, για να είμαστε μέσα στην πραγματικότητα και ρεαλιστές σήμερα το εθνικό εισόδημα, το ΑΕΠ, έχει καταπέσει κατά 25%. Η ύφεση παρατείνεται και στο 2014, σύμφωνα με την έκθεση του ΟΟΣΑ. Η ανεργία ξεπερνάει το 30%. Αναφέρομαι στην πραγματική ανεργία, γιατί εσείς φαίνεται ότι έχετε την αναφερόμενη από τον ΟΑΕΔ μέτρηση της ανεργίας, αλλά σήμερα μετριούνται και οι επιχειρηματίες που κλείνουν τα μαγαζιά τους, οι νέοι άνω των δεκαοκτώ ετών, οι φοιτητές κ.λπ.. Είναι, λοιπόν, πολύ μεγαλύτερη και σε μερικούς νομούς ξεπερνάει και τα όρια της αντοχής και θα αναφερθώ παρακάτω στο τι θέλω να πω. 
Η ύφεση παρατείνεται, όπως είπα, οι έμμεσοι φόροι, οι τιμές, τα καρτέλ καλά κρατούν, αλλά το χρέος, κύριε Υπουργέ, αυξάνεται και σε απόλυτους και σχετικούς αριθμούς. Το 2009, το έτος της χρεοκοπίας το ΑΕΠ ήταν 130, χρέος μικρότερο κατά σαράντα πέντε ποσοστιαίες μονάδες έναντι του ΑΕΠ. Μια σύγκριση με την Πορτογαλία είναι οδυνηρή για τη χώρα μας, γιατί έχει ρυθμούς, οι οποίοι πραγματικά είναι πολύ κατώτεροι από αυτούς που ανέφερα. 
Προς τι, λοιπόν, τόση έπαρση; Θα ήταν προτιμότερο να έχετε πιο συγκεκριμένο και ρεαλιστικό λόγο για να πείσετε ότι έγιναν κάποια πράγματα, τα οποία μπορούμε όλοι μαζί να τα αξιοποιήσουμε προς μία κατεύθυνση;
Θεωρώ, τελικά, ότι η δημοσιονομική σταθερότητα δεν μπορεί να συνεχιστεί, κύριε Υπουργέ, αλλά πρέπει να πάμε στην ανάπτυξη. Αν είχατε, όμως, έναν συγκαταβατικό λόγο, ένα αίσθημα αυτοκριτικής γι’ αυτά που λέτε και κάνετε, για την αμυντική στάση ενοχής απέναντι στην Ευρώπη και στους δανειστές και αν δεν θεωρούσατε εχθρό καθέναν ο οποίος είναι αντίθετος και σας κριτικάρει, τότε θα μπορούσαμε και εμείς να συμβάλουμε όλοι μαζί σε αυτήν την κρίσιμη φάση, όπως γίνεται και σε άλλες χώρες, όπως στην Κύπρο κ.λπ.. Δεν το κάνετε, όμως, αυτό. Δεν βοηθάτε με την πολιτική σας και τα λόγια σας. 
Το χειρότερο, όμως, από όλα αυτά είναι ότι παρά την πραγματικά μεγάλη κατάρρευση της οικονομίας –επτακόσιες χιλιάδες θέσεις εργασίας σε τέσσερα χρόνια, όπως πολύ σωστά είπατε- δεν έχετε κάνει σχεδόν τίποτα για τις μεταρρυθμίσεις στον δημόσιο τομέα και τη λειτουργία του. Δεν έχετε κάνει –παρά ελάχιστα- στο πολιτικό σύστημα και την εξυγίανσή του. Τίποτα. Δεν έχετε ανοίξει το κεφάλαιο «πάταξη παραοικονομίας και φοροδιαφυγής». Οι offshore εταιρείες και οι λίστες καταθετών εκτός χώρας είναι τρεις περίπου προϋπολογισμοί. 
Δεν έχετε κάνει καμμία ενέργεια για το παρεμπόριο και το λαθρεμπόριο. Δεν έχετε βάλει τον απαραίτητο εξοπλισμό για να ελέγξετε το παραεμπόριο στα τελωνεία και το λαθρεμπόριο των καυσίμων, όπως πολύ σωστά στην έκθεσή της αναφέρει η Γενική Γραμματεία Διαφάνειας. 
Τα γερμανικά δάνεια και οι υποχρεώσεις της Γερμανίας δεν μπαίνουν στο τραπέζι των συζητήσεων και ξέρετε πολύ καλά ότι είμαστε η μόνη χώρα που δεν πήραμε τις οφειλόμενες υποχρεώσεις της Γερμανίας. Θα ήταν πολύ απλό να συνάψετε συνθήκη ειρήνης με τη Γερμανία για να αναλάβει τις υποχρεώσεις της και δεν το κάνετε! Είναι απλά πράγματα. Γιατί όλα αυτά, λοιπόν, όταν θα μπορούσε με αυτήν τη ρήτρα μόνο των γερμανικών δανείων να έχει πέσει το χρέος σε όριο κάτω από 100%;
Και το χειρότερο είναι ότι δεν ανοίξατε καμμία ατζέντα ανάπτυξης στη βάση ενός στρατηγικού εθνικού σχεδιασμού. 
Ως πότε η σταθεροποίηση, κύριε Υπουργέ; Δεν αντέχει άλλο η οικονομία. Θα έπρεπε να προχωρήσετε σε μια τέτοια ανάπτυξη, η οποία θα στηρίζεται σε μερικές αρχές. 
Πρώτα από όλα, να στηρίξουμε την ενδογενή οικονομία των μικρομεσαίων επιχειρήσεων που αποτελούν τη βάση της οικονομίας με τη στήριξη και την ενίσχυση της ρευστότητας. Οι τράπεζες πήραν τα πάντα, πλούτισαν με τα χρήματα των χρεών που ανέλαβε ο ελληνικός λαός αλλά δεν αποδίδουν τίποτα στην πραγματική οικονομία. Τι θα κάνετε για αυτό; Τι θα κάνετε για ένα φορολογικό νόμο σοβαρό, αξιόπιστο με ορίζοντα δεκαετίας; 
Ας μην αυταπατόμαστε εμείς αλλά και εσείς μη μας «πουλάτε φύκια για μεταξωτές κορδέλες» –να το πω έτσι λαϊκά και με συγχωρείτε για την έκφραση- περιμένοντας τα ξένα funds να επενδύσουν –πού;- στα ομόλογα. Με φθηνά επιτόκια που παίρνουν από τις Ηνωμένες Πολιτείες, τα μεταφέρουν εδώ και κερδοσκοπούν. 
Αλλά αυτό δεν είναι ανάπτυξη, δεν είναι υποδομή, δεν είναι θέσεις εργασίας –αυτά έρχονται και παρέχονται- ή, για παράδειγμα, το ξεπούλημα της περιουσίας του ΤΑΙΠΕΔ χωρίς έλεος και χωρίς προοπτική. Τι θα έχουμε αύριο σαν κυβέρνηση –όποια κυβέρνηση και αν αναλάβει- να διαχειριστεί και να προωθήσει μια εθνική πολιτική; Δεν θα έχουμε τίποτε. 
Χρειάζεται, λοιπόν, μια αυτοσυγκράτηση και ένας άλλος σχεδιασμός για την ανάπτυξη. Θέλω να μιλήσω για τον πρωτογενή τομέα παραγωγής, όπου από τον Πρωθυπουργό ως τον τελευταίο Βουλευτή όλοι σας αναφέρεστε, πραγματικά, με θερμά λόγια. Θέλετε έναν πυλώνα ανάπτυξης κ.λπ.. Αλλά δυο χρόνια ο κ. Τσαυτάρης δεν έφερε ένα νομοσχέδιο αναπτυξιακό σε αυτό το Κοινοβούλιο. Ούτε ένα! Και τις αναγκαίες τροποποιήσεις και εξυγίανση του νόμου περί των συνεταιρισμών τις φέρνει κάθε φορά σε τροπολογίες πονηρά και ύπουλα στις δώδεκα τα μεσάνυκτα. Έτσι θα γίνει ανάπτυξη; Έτσι θα προχωρήσουμε σε θωράκιση-θεσμοθέτηση μιας άλλης πορείας της χώρας; Όχι. 
Είναι ένας τομέας που, πραγματικά, μπορούμε να μιλήσουμε για είσοδο νέων αγροτών, επιστημόνων να παίξουν σημαντικό ρόλο για ποιότητα προϊόντων, για προβολή, ανάπτυξη συνεταιριστικών και ομάδων παραγωγών, για εξαγωγές, υποκατάσταση εισαγωγών. Είναι μεγάλης σημασίας όταν εισάγουμε αγροτικά προϊόντα 6 δισεκατομμυρίων ευρώ, κύριε Υπουργέ, σήμερα. Και το ξέρω καλά το θέμα.",257299,""," ΠΑΡΙΣΗΣ ΜΟΥΤΣΙΝΑΣ",191,"",191
"44852","
"," Ολοκληρώστε, κύριε συνάδελφε.",257300,"Chairman","ΠΡΟΕΔΡΕΥΩΝ",75,"",75
"44853"," 
"," Ένα λεπτό ακόμα και τελειώνω. 
Εμείς έχουμε και πρόταση για τις υδατοκαλλιέργειες, έχουμε κάνει επίκαιρη ερώτηση και θα συζητηθεί στη Βουλή. Θα το κάνουμε αυτό, γιατί θέλουμε πραγματικά να δώσουμε συγκεκριμένες προτάσεις για την οικονομία και όχι γενικά λόγια αφηρημένα μόνο και μόνο για να χαϊδεύουμε αυτιά. 
Η ανάπτυξη δεν είναι νομοτέλεια. Δεν σημαίνει ότι από εδώ και πέρα πάμε σε ανάπτυξη. Θέλει πραγματικά σχέδιο. Θέλει πολιτική βούληση, θέλει τόλμη και θέλει πάρα πολλή δουλειά. Και θέλει συνοχή της κοινωνίας και ένα δημόσιο –όπως είπα προηγουμένως- με ηλεκτρονική τεχνολογία, ηλεκτρονική διακυβέρνηση που να δουλέψει, να ελέγχεται ο υπάλληλος. Δεν είναι αυτονόητο ότι ο κάθε υπάλληλος δουλεύει. 
Πρέπει, λοιπόν, η τεχνολογία να μπει από το πρώτο μέχρι το τελευταίο γραφείο, έτσι που να ξέρουμε ποιοι αποδίδουν, ποιοι τομείς είναι αυτοί που μπορούν να αλλάξουν, να τροποποιηθούν. Κάποιοι οργανισμοί να κλείσουν αλλά τεκμηριωμένα, όχι οριζόντια με απολύσεις και έναν πανικό που έχουμε σπείρει στο δημόσιο και κανείς πια δεν δουλεύει και δεν αναλαμβάνει ευθύνες. 
Θα σας πω κάτι και έχει ιδιαίτερη σημασία να το τονίσω σήμερα, χωρίς να θέλω να κάνω εύκολους παραλληλισμούς.",257301,""," ΠΑΡΙΣΗΣ ΜΟΥΤΣΙΝΑΣ",191,"",191
"44854"," 
"," Όχι, κύριε Μουτσινά. Ολοκληρώστε σας παρακαλώ. Από τα έξι λεπτά πήγαμε στα έντεκα.",257302,"Chairman","ΠΡΟΕΔΡΕΥΩΝ",75,"",75
"44855","
"," Το 1921, ο Λένιν σε μια καθημαγμένη μετεπαναστατική Ρωσία από τον Α΄ Παγκόσμιο Πόλεμο, ξεπέρασε τα σοσιαλιστικά διατάγματα και προχώρησε στις ξένες αγορές. Πήρε δάνεια με σχέδιο όμως και πρόταγμα για τον εκσυγχρονισμό της χώρας, για την πολιτική υγείας σε υποδομές, για τη νέα οικονομική πολιτική που σήμαινε επιχειρηματικότητα στην αγροτική παραγωγή στο εμπόριο και τις υπηρεσίες τότε. 
Και δεν θέλω να κάνω εύκολους συσχετισμούς όπως είπα αλλά έχει σημασία οι ηγέτες –και χρειαζόμαστε πολιτικούς ηγέτες σήμερα- να μπουν μπροστά και να απαιτήσουν για τη χώρα αυτά που θα οδηγήσουν σε μια Ευρώπη διαφορετική, όχι να φοβάστε να πειραματιστείτε.",257303,""," ΠΑΡΙΣΗΣ ΜΟΥΤΣΙΝΑΣ",191,"",191
"44856"," 
"," Ωραία, σας ευχαριστούμε. Μη φέρνετε σε δύσκολη θέση το Προεδρείο, κύριε συνάδελφε. Σας παρακαλώ.",257304,"Chairman","ΠΡΟΕΔΡΕΥΩΝ",75,"",75
"44857"," 
"," Δώστε μου ένα λεπτό ακόμα.",257305,""," ΠΑΡΙΣΗΣ ΜΟΥΤΣΙΝΑΣ",191,"",191
"44858"," 
"," Όχι, κύριε Μουτσινά, με συγχωρείτε πάρα πολύ! Σας είπα έξι λεπτά. Πήγατε στα εντεκάμισι.",257306,"Chairman","ΠΡΟΕΔΡΕΥΩΝ",75,"",75
"44859"," 
"," Θέλω να ολοκληρώσω τη σκέψη μου.",257307,""," ΠΑΡΙΣΗΣ ΜΟΥΤΣΙΝΑΣ",191,"",191
"44860"," 
"," Μα, δεν είναι δυνατόν αυτό το πράγμα. Πήγαμε στα δώδεκα λεπτά.",257308,"Chairman","ΠΡΟΕΔΡΕΥΩΝ",75,"",75
"44861"," 
"," Τελειώνω, τελειώνω.",257309,""," ΠΑΡΙΣΗΣ ΜΟΥΤΣΙΝΑΣ",191,"",191
"44862"," 
"," Δεν είναι δυνατόν αυτό να συμβαίνει.",257310,"Chairman","ΠΡΟΕΔΡΕΥΩΝ",75,"",75
"44863"," 
"," Θέλω να απαντήσετε σε αυτό, γιατί υπάρχει μια ερώτηση κρίσιμη. Μας είπατε ότι τελείωσαν τα μνημόνια, όπως είπε ο κύριος Πρωθυπουργός. Αλλά εσείς χθες είπατε ότι άμα τελειώσει το μνημόνιο, αυτά είναι νέα μέτρα. Εσείς είπατε ότι είναι απότοκος του μνημονίου άρα συνεχίζονται τα μνημόνια. Πείτε μας τι ακριβώς συμβαίνει, γιατί αυτά τα 8,5 δισεκατομμύρια ευρώ τα οποία παίρνονται με αυτό το μεσοπρόθεσμο σχέδιο και αφορούν, 800 εκατομμύρια στο Υπουργείο Εργασίας, 440 εκατομμύρια στο Υπουργείο Παιδείας, 116 εκατομμύρια στο Υπουργείο Υγείας ...",257311,""," ΠΑΡΙΣΗΣ ΜΟΥΤΣΙΝΑΣ",191,"",191
"44864"," 
"," Σας ευχαριστούμε πολύ. Τελειώσατε.",257312,"Chairman","ΠΡΟΕΔΡΕΥΩΝ",75,"",75
"44865","
"," Και τελειώνω θέλοντας να δώσω ένα μήνυμα.",257313,""," ΠΑΡΙΣΗΣ ΜΟΥΤΣΙΝΑΣ",191,"",191
"44866"," 
"," Μα, κύριε Μουτσινά, κάνετε κατάχρηση.",257314,"Chairman","ΠΡΟΕΔΡΕΥΩΝ",75,"",75
"44867","
"," Για πέντε δευτερόλεπτα. 
Έχουν σήμερα οι καθαρίστριες έναν αγώνα. Ξέρετε πόσο μεγάλη σημασία είναι η καθαριότητα και στα Υπουργεία και στις δημόσιες υπηρεσίες και παντού. Θεωρώ τελικά ότι δεν πρέπει να απολυθούν. 
Δώστε ένα μήνυμα ότι πραγματικά κάτι αλλάζει στη χώρα. Δώστε ένα δείγμα γραφής και θα το εκτιμήσει ιδιαίτερα και ο ελληνικός λαός και αυτοί οι άνθρωποι που αγωνίζονται, όπως και οι σχολικοί φύλακες. 
Ευχαριστώ πολύ. 
(Χειροκροτήματα)",257315,""," ΠΑΡΙΣΗΣ ΜΟΥΤΣΙΝΑΣ",191,"",191
"44868"," 
"," Τον λόγο έχει ο συνάδελφος κ. Γεωργαντάς για επτά λεπτά.",257316,"Chairman","ΠΡΟΕΔΡΕΥΩΝ",75,"",75
"44869"," 
"," Ευχαριστώ, κύριε Πρόεδρε. 
Είμαι υποχρεωμένος να πω για μια ακόμα φορά απ’ αυτό το Βήμα, κάτι που ανέφερα και στις προηγούμενες τοποθετήσεις μου. 
Σ’ αυτήν τη χώρα, οι περισσότεροι πιστεύουν ότι είναι οι μοναδικοί και αποκλειστικοί κάτοχοι της απόλυτης αλήθειας. Αυτήν την απόλυτη αλήθεια –και δεν αναφέρομαι μόνο στον προλαλήσαντα συνάδελφο αλλά και σε πολλούς άλλους εξ ημών- θέλουν να την αναφέρουν στον ελληνικό λαό χωρίς τον αυτοπεριορισμό που τους επιβάλλεται από τον Κανονισμό. 
Ο χρονικός περιορισμός, κύριοι συνάδελφοι, δεν είναι απλά υποχρέωση όλων των μελών του Κοινοβουλίου. Είναι και προτέρημα. Νομίζω ότι πρέπει να αξιολογεί ο καθένας τα ζητήματα που γνωρίζει καλύτερα όλων και σε αυτά να αναφέρεται στο χρόνο που το Προεδρείο μας δίνει. 
Κύριε Πρόεδρε, το κυρίαρχο σύνθημα των εκλογών όπως το αποφάσισε ο ΣΥΡΙΖΑ είναι «στις 25 ψηφίζουμε και στις 26 φεύγουμε». Είναι ένα σύνθημα το οποίο κατά βάση δεν έχει να κάνει με ευρωεκλογές. Δεν έχουμε εθνικές εκλογές. Έχουμε αυτοδιοικητικές και εκλογές για την εκλογή των μελών του Ευρωκοινοβουλίου. 
Όμως, αφού το έθεσε αυτό το θέμα ο Πρόεδρος του ΣΥΡΙΖΑ, να συμφωνήσω μαζί του ότι, πράγματι, κάποιοι θα φύγουν στις 26. Στις 26 αυτό που θα φύγει θα είναι οι ψευδαισθήσεις του ΣΥΡΙΖΑ ότι η κοινωνία τους ακολουθεί και τους εμπιστεύεται. Αυτό που διαπιστώνουμε, νομίζω, όλοι μας στην κοινωνία, το κλίμα ανατροπής που περίμενε να δημιουργήσει ο ΣΥΡΙΖΑ σ’ αυτές τις εκλογές, το οποίο δεν δημιουργείται και το οποίο δεν βλέπουμε, θα επικυρωθεί στις εκλογές της 25ης Μαΐου με τον πλέον επίσημο τρόπο.
Αφού, λοιπόν, έθεσαν αυτό το δίλημμα θα έχουν και αυτήν την απάντηση. Όμως το καταθλιπτικό –και την εννοώ τη λέξη- το θλιβερό για μένα όχι ως Βουλευτή της Νέας Δημοκρατίας αλλά ως πολίτη αυτής της χώρας, είναι ότι η Αξιωματική Αντιπολίτευση έχει χάσει την ιστορική ευκαιρία που της δόθηκε για να προτείνει στον κόσμο μια εναλλακτική αξιόπιστη σοβαρή πρόταση για την Ελλάδα. Κάθε χώρα χρειάζεται μια δεύτερη, σοβαρή, εναλλακτική αξιόπιστη πρόταση. Τη χρειάζεται η κοινωνία, τη χρειάζονται οι πολίτες, τη χρειάζεται η δημοκρατία μας. 
Δυστυχώς και μετά από δυο χρόνια παλινωδιών, μετά από δυο χρόνια στα οποία υπήρχε μεγάλη ανοχή από τους πολίτες και από όλους μας, διαπιστώνουμε ότι παραμονές των ευρωεκλογών έρχονται τα στελέχη του ΣΥΡΙΖΑ, έρχεται ο Πρόεδρος του ΣΥΡΙΖΑ, να επιτείνουν ένα αίσθημα ανασφάλειας στον ελληνικό λαό, ένα αίσθημα σύγχυσης σε σχέση με την οδό, την οποία θα ακολουθήσουν για τη δική τους διέξοδο από την κρίση. 
Ξέρετε τι επιβραβεύει και τι θα επιβραβεύσει ο ελληνικός λαός στις εκλογές της 25ης Μαΐου; Δεν θα επιβραβεύσει τα δύσκολα οικονομικά μέτρα, τα οποία αναγκάστηκε αυτή η Κυβέρνηση να πάρει. Δεν θα επιβραβεύσει τους περιορισμούς των μισθών και των συντάξεων. Δεν θα επιβραβεύσει τις μεταρρυθμίσεις που έγιναν στη δημόσια διοίκηση και στην κοινωνία, οι οποίες ήταν πολλές φορές οδυνηρές, γιατί έγιναν με βίαιο τρόπο και άλλαξαν κακοδαιμονίες δεκαετιών. Θα επιβραβεύσει το ρεαλισμό, την αλήθεια και την εντιμότητα με την οποία ο Αντώνης Σαμαράς και η Κυβέρνηση αυτή απευθύνεται στον ελληνικό λαό. 
Του απευθύνεται με συγκεκριμένα χρονοδιαγράμματα, με συγκεκριμένα προγράμματα με συγκεκριμένες επιλογές και θέτει συγκεκριμένους στόχους. Οι στόχοι αυτοί ένας προς έναν έχουν μέχρι σήμερα επιτευχθεί. Όλοι! Έχετε διαψευστεί σε όλες τις αξιολογήσεις σας, σε όλες τις κρίσεις σας, σε όλες τις προσδοκίες σας. Δεν τα κατάφερε ο Αντώνης Σαμαράς. Τα κατάφερε ο ελληνικός λαός, ο οποίος βλέποντας ότι υπάρχει ένας οδικός χάρτης αξιόπιστος, ρεαλιστικός, που οδηγεί, πράγματι, στην διέξοδο απ’ αυτήν την κρίση εξακολουθεί και τον εμπιστεύεται, εξακολουθεί και τον ακολουθεί. Στις 25 Μαΐου το πρόβλημα αναζήτησης ευθυνών του αποτελέσματος δεν θα βρίσκεται απ’ αυτήν την πλευρά. Θα βρίσκεται από την άλλη πλευρά του Κοινοβουλίου. 
Δεν θα μπω σε επιμέρους λεπτομέρειες ούτε σε νούμερα σε σχέση με τους στόχους τους δημοσιονομικούς τους οποίους έχει πετύχει η χώρα. Θα αναφερθώ σε δύο μόνο ζητήματα.
Το πρώτο, είναι η απαξίωση από πλευράς του πολιτικού κόσμου του μεγάλου επιτεύγματος του πρωτογενούς πλεονάσματος. Μη βλέπετε στενά αριθμητικά αυτό το αποτέλεσμα. Δεν έχει να κάνει με το γεγονός ότι δίνουμε εν είδει αντιδώρου, όπως λένε κάποιοι εξ υμών, κάποια χρήματα σε αναξιοπαθούντες Έλληνες.
Το σημαντικότερο όλων είναι, ότι με την εκπλήρωση του όρου αυτού έχουμε πλέον την απαίτηση από τους εταίρους μας να εκπληρώσουν την υποχρέωσή τους για τη συζήτηση για την απομείωση του ελληνικού χρέους. Ήταν απαραίτητη προϋπόθεση. Είναι η σημαντικότερη συνέπεια η επίτευξη του πρωτογενούς πλεονάσματος. Δεσμεύει τους εταίρους μας.
Ήδη ξεκίνησε αυτή η πολύ σημαντική συζήτηση για τη βιωσιμότητα του ελληνικού χρέους και νομίζω ότι και τα αποτελέσματα αυτής της συζήτησης θα είναι αποτελέσματα που θα δικαιώσουν την προσπάθεια όλης της Κυβέρνησης και για ακόμη μια φορά, θα διαψεύσουν τις προσδοκίες όλων των άλλων.
Δεν είναι το ότι δεν συνεισφέρετε με γόνιμες και ρεαλιστικές προτάσεις τις λύσεις των προβλημάτων, κάνετε και δύο πράγματα ακόμα, τα οποία είναι επικίνδυνα και για το Κοινοβούλιο και για τη δημοκρατία.
Το ένα είναι ότι κινδυνολογείτε, κινδυνολογείτε αβάσιμα και όχι μόνο εσείς –και δεν αναφέρεται σε όλη την Αντιπολίτευση- αλλά και μέρος του τύπου. Έχω τις εφημερίδες που το Δεκέμβριο του ’13, όταν συζητιόταν το νομοσχέδιο για τους πλειστηριασμούς, είχαν πρωτοσέλιδους τίτλους «Διακόσιες χιλιάδες πλειστηριασμοί ακινήτων έρχονται, τριακόσιες χιλιάδες σπίτια θα χαθούν».
Ψηφίσαμε ένα πολύ καλό νόμο για τους πλειστηριασμούς με προστασία της πρώτης κατοικίας, με προστασία των Ελλήνων που δεν είχαν τη δυνατότητα να πληρώσουν τη δόση τους. Βλέπει κανείς από σας, στην κοινωνία την οποία ζει, στο μικρόκοσμό του, κανέναν πλειστηριασμό πρώτης κατοικίας από τράπεζες; Κανείς! Έμειναν τα λόγια τα μεγάλα και η κινδυνολογία.
Κι έχει μείνει και κάτι άλλο μέσα σε αυτήν την Αίθουσα και σήμερα επαναλήφθηκε για μια ακόμη φορά. Επαναλήφθηκε αυτό που θα ονομάσω «τρομοκρατία του Κοινοβουλίου». Για ακόμη μια φορά, Βουλευτής του ΣΥΡΙΖΑ αναφέρθηκε σε λιντσαρίσματα, αναφέρθηκε σε φυλακίσεις, αναφέρθηκε σε τρόπους αντιμετώπισης των αντιπάλων, οι οποίοι νομίζω απαξιώνουν όλη τη λειτουργία του Κοινοβουλίου.
Αυτός ο δρόμος, τον οποίο ακολουθούν κάποια στελέχη του ΣΥΡΙΖΑ και ο οποίος από την ηγεσία του δεν έχει στιγματιστεί και δεν έχουν απομονωθεί τα στοιχεία αυτά, να ξέρετε ότι ενδυναμώνει την πεποίθηση των Βουλευτών της Κυβέρνησης ότι είμαστε στο σωστό δρόμο και ότι η κοινωνία είναι κοντά μας. Και να ξέρετε ότι έτσι θα συνεχίσουμε.
Ευχαριστώ πολύ.
(Χειροκροτήματα από την πτέρυγα της Νέας Δημοκρατίας)",257317,""," ΓΕΩΡΓΙΟΣ ΓΕΩΡΓΑΝΤΑΣ",50,"",50
"44870","
"," Κι εμείς ευχαριστούμε.
Έχει ζητήσει τον λόγο ο Πρόεδρος της Δημοκρατικής Αριστεράς, κ. Κουβέλης Φώτης.
Έχετε τον λόγο, κύριε Πρόεδρε.",257318,"Chairman","ΠΡΟΕΔΡΕΥΩΝ",75,"",75
"44871","
"," Κυρίες και κύριοι συνάδελφοι, η χώρα βρίσκεται στο μέσο μιας δύσκολης, μακράς και με πολλά εμπόδια πορείας.
Η αισιοδοξία είναι, βέβαια, θετικό στοιχείο, όμως, είναι άλλο αυτό και τελείως διαφορετικό η περιγραφή μιας πολιτικά σκόπιμης, εικονικής πραγματικότητας για την κατάσταση της οικονομίας και της κοινωνίας. Success story, αφήγημα, δηλαδή, επιτυχίας με την ανεργία στο 30% και την ανεργία των νέων στο 60% δεν υπάρχει.
Εξίσου, όμως, λανθασμένη είναι και μια περιγραφή που με δογματικό τρόπο καταστροφολογεί, υποτιμώντας τις αλλαγές που χρειάζεται ο τόπος, υποτιμώντας το ευρωπαϊκό περιβάλλον αλλά και τις πραγματικές παραγωγικές δυνατότητες της χώρας. Μόνον οι αλήθειες βοηθούν την οικονομία και πρέπει να λέγονται και οι αλήθειες δεν λέγονται.
Ας το πούμε, λοιπόν, καθαρά, όσο γίνεται πιο καθαρά: Δεν μπορούν και δεν πρέπει να συνεχιστούν οι ίδιες πολιτικές που επιφέρουν μόνο σχετική δημοσιονομική σταθερότητα με φτωχοποίηση της κοινωνίας και εμποδίζουν τη μετάβαση στην πραγματική ανάπτυξη.
Είναι γενική παραδοχή πλέον, ακόμη και από τους εμπνευστές των μνημονίων, η αποτυχία των πολιτικών αυτών αναφορικά με τη μείωση του χρέους και την ανόρθωση της οικονομίας. Όσο η ελληνική οικονομία είναι εγκλωβισμένη σε πολιτικές λιτότητας και ύφεσης ούτε το χρέος ούτε η ανεργία μπορούν να αντιμετωπιστούν.
Η χώρα, κυρίες και κύριοι συνάδελφοι, πρέπει επειγόντως να διεκδικήσει μια νέα συμφωνία με τους εταίρους δανειστές, στη βάση μιας ρεαλιστικής αποτύπωσης της πραγματικότητας που πρέπει να περιλαμβάνει:
Πρώτον, μια ουσιαστική αναδιάρθρωση του χρέους. Αυτό δεν σημαίνει ότι δεν μας χρειάζεται η μείωση των επιτοκίων και η χρονική επιμήκυνση της πληρωμής. Απαιτείται, επιπροσθέτως και η αφαίρεση του ποσού της ανακεφαλαιοποίησης των τραπεζών. Απαιτείται η διεκδίκηση της αμοιβαιοποίησης του χρέους σε ευρωπαϊκό επίπεδο.
Το χρέος δεν αντιμετωπίζεται με υπεραισιοδοξία και με σενάρια εκτός πραγματικότητας για πρωτογενή πλεονάσματα, υπερβολικά έσοδα από ιδιωτικοποιήσεις και εξωπραγματικούς ρυθμούς ανάπτυξης. Κάθε καθυστέρηση στην αντιμετώπιση του χρέους είναι σε βάρος την ελληνικής οικονομίας.
Δεύτερον, η συμφωνία με τους εταίρους δανειστές, πρέπει να περιλαμβάνει την μετατόπιση της δημοσιονομικής προσαρμογής από μέτρα λιτότητας, σε πολιτικές καταπολέμησης της κακοδιαχείρισης στο δημόσιο, στην περιστολή της φοροδιαφυγής και στη σταδιακή μείωση των φόρων.
Τρίτον, η συμφωνία με τους εταίρους δανειστές πρέπει να περιλαμβάνει ένα ολοκληρωμένο σχέδιο ανάπτυξης και απασχόλησης. Ένα σχέδιο που θα στηρίζεται, πέρα από τους κοινοτικούς πόρους, και στην ταχύτερη και καλύτερη αξιοποίησή τους, σε ενίσχυση και όχι σε μείωση των δημοσίων επενδύσεων, σε χρηματοδότηση της οικονομίας από τις ανακεφαλαιοποιημένες τράπεζες και σε προσέλκυση σοβαρών, μεγάλων ιδιωτικών επενδύσεων.
Παράλληλα, πρέπει να διεκδικούμε ένα ευρωπαϊκό επενδυτικό πρόγραμμα τύπου Μάρσαλ, έτσι ώστε να συγκεντρωθούν οι αναγκαίοι πόροι για να επιτευχθούν μεσοπρόθεσμα ισχυροί και σταθεροί ρυθμοί ανάπτυξης.
Κυρίες και κύριοι συνάδελφοι, η Ελλάδα χρειάζεται μια επενδυτική σταυροφορία. Σε αυτό το αναπτυξιακό κλίμα, θα βοηθήσει αποφασιστικά ένα σταθερό φορολογικό σύστημα, η καλύτερη και ταχύτερη λειτουργία της δικαιοσύνης, μια διοίκηση αποτελεσματική που θα λειτουργεί με διαφάνεια και χωρίς γραφειοκρατία και ένα σοβαρό εθνικό χωροταξικό σχέδιο.
Αυτές τις μεταρρυθμίσεις χρειάζεται η χώρα και η οικονομία. Αυτές τις μεταρρυθμίσεις, όμως, εσείς δεν τις υλοποιείτε. Και αντί αυτών, επιλέγετε να πιέσετε ακόμη περισσότερο τον κόσμο της εργασίας και τις μικρομεσαίες επιχειρήσεις.
Η Ελλάδα, όμως, χρειάζεται και μια «σταυροφορία» για την απασχόληση. Πρώτος βασικός στόχος για τη χώρα, πρώτος βασικός στόχος για τους Έλληνες, πρώτος βασικός στόχος για τις οικογένειες και τους νέους, είναι η μείωση της ανεργίας. Για να δημιουργηθούν, λοιπόν, πεντακόσιες έως εξακόσιες χιλιάδες σταθερές θέσεις εργασίας, θα χρειαστούν επενδύσεις περίπου 110 δισεκατομμυρίων ευρώ. Δυστυχώς, όμως, αυτή η διαδικασία είναι και αργή και επισφαλής.
Προφανώς, στην προσπάθεια δημιουργίας νέων θέσεων εργασίας πρέπει να πρωτοστατήσει ο ιδιωτικός τομέας. Όμως, κύριε Υπουργέ, δεν μπορεί να αντιμετωπιστεί η ανεργία χωρίς ουσιαστική ενίσχυση του Προγράμματος Δημοσίων Επενδύσεων.
Και μην κλείνετε τ’ αυτιά σας σε εναλλακτικές προτάσεις. Η κοινωνική εργασία, κυρίες και κύριοι συνάδελφοι, που στην Ευρωπαϊκή Ένωση φτάνει το 8%, στην Ελλάδα βρίσκεται στο 1%. Είναι μικρή αυτή η διαφορά; Είναι ανίκανοι οι Έλληνες να παράγουν και να προσφέρουν ταυτόχρονα θετικό κοινωνικό αποτέλεσμα; Όχι. Είναι πολιτική επιλογή και αυτή η επιλογή πρέπει να αλλάξει.
Ο στόχος πρέπει να είναι απασχόληση, περίπου, τριακοσίων χιλιάδων ανέργων σε μια τριετία, ώστε να καλυφθεί η στέρηση πλήρους απόδοσης θέσεων εργασίας από τη σταδιακή μεγέθυνση της οικονομίας.
Αυτή είναι η αλήθεια και αυτός είναι ο δρόμος που πρέπει να ακολουθήσει η χώρα.
Κυρίες και κύριοι συνάδελφοι, το νέο μεσοπρόθεσμο της περιόδου 2014 – 2018 έχει δύο δομικά προβλήματα:
Πρώτον, στηρίζεται στις ιδέες, κατά βάση συντηρητικών πολιτικών, που μας έχουν οδηγήσει στο σημερινό αδιέξοδο. Μείωση κοινωνικών δαπανών και αύξηση φόρων, μείωση μισθών και συντάξεων, διάλυση εργασιακών σχέσεων και αποκρατικοποιήσεις δημοσίων δικτύων, για παράδειγμα ΔΕΗ, ύδρευση, μεγάλα λιμάνια.
Δεύτερον, ορίζει στόχους, χωρίς να προσδιορίζει και να εξειδικεύει τα συγκεκριμένα μέτρα και μέσα με τα οποία θα επιτευχθούν. Θα μας το αποκαλύψουν προφανώς μετά τις εκλογές. Αυτό πρέπει να το γνωρίζει η ελληνική κοινωνία. Το ζήτημα δεν είναι να μην αποκαλυφθούν τώρα τα μελλοντικά μέτρα υπηρετώντας προεκλογικές σκοπιμότητες, το ζήτημα είναι μέσα από άλλες πολιτικές να αποτραπεί η λήψη μέτρων.
Τρίτον, στηρίζεται, όπως και τα προηγούμενα σχέδια, σε υπεραισιόδοξες εκτιμήσεις που δεν βασίζονται σε ρεαλιστικές προϋποθέσεις. Είναι ένα πενταετές απόλυτης προχειρότητας και ανειλικρίνειας.
Η χώρα δεν πρέπει και δεν μπορεί να συνεχίσει έτσι. Να σχεδιάσουμε το μέλλον επί πραγματικών δεδομένων, επί ρεαλιστικών δυνατοτήτων και, το κυριότερο, με νέες προτεραιότητες.
Πιο συγκεκριμένα. Προβλέπονται, κυρίες και κύριοι συνάδελφοι, ρυθμοί ανάπτυξης του Α.Ε.Π., χωρίς συγκεκριμένο και ρεαλιστικό σχέδιο χρηματοδότησης, σε συνδυασμό με μια τολμηρή αναδιάρθρωση του χρέους.
Το 2014 προβλέπεται μεγέθυνση 0,6%. Το 2015 μεγέθυνση 2,5% και στη συνέχεια ρυθμοί μεγαλύτεροι από το 3%. Δηλαδή, η Ελλάδα σύμφωνα με το μεσοπρόθεσμο θα αναπτύσσεται με μεγαλύτερους ρυθμούς από τον μέσο όρο της Ευρωζώνης. Δεν μας εξηγείτε όμως μια μικρή λεπτομέρεια, το πώς θα γίνει αυτό.
Για τα φορολογικά έσοδα εκτιμάται αύξηση της τάξης του 15%. Προβλέπεται ιδιαίτερα σημαντική αύξηση των εμμέσων φόρων κατά 4 δισεκατομμύρια, χωρίς να αποκαλύπτετε από πού θα προέλθουν αυτά τα έσοδα. Από την αύξηση του ΦΠΑ; Από την αύξηση των ειδικών φόρων κατανάλωσης; Από πού, κύριε Υπουργέ;
Αντίθετα, οι άμεσοι φόροι θα αυξηθούν, σύμφωνα με το πρόγραμμα, 2,9 δισεκατομμύρια ευρώ μέχρι το 2018, παρ’ ότι προβλέπονται μεγάλοι, κατά τα άλλα, ρυθμοί ανάπτυξης.
Για τις δαπάνες, προβλέπεται μείωση των πρωτογενών δαπανών που μέχρι το 2018 θα φτάσει στο 7,4%. Αυτό πρακτικά σημαίνει, στην καλύτερη περίπτωση, πάγωμα μισθών στα σημερινά δεδομένα, μείωση συντάξεων περίπου 500 εκατομμυρίων ευρώ και ακόμα μεγαλύτερη μείωση κοινωνικών παροχών, οι οποίες από 17,1 δισεκατομμύρια ευρώ το 2012 φτάνουν στα 13,1 δισεκατομμύρια το 2014 και στα 12,2 δισεκατομμύρια ευρώ το 2017.
(Στο σημείο αυτό την Προεδρική Έδρα καταλαμβάνει ο Πρόεδρος της Βουλής κ. ΕΥΑΓΓΕΛΟΣ-ΒΑΣΙΛΕΙΟΣ Ι. ΜΕΪΜΑΡΑΚΗΣ )
Ο συνδυασμός του τρόπου αύξησης των εσόδων και του τρόπου μείωσης των δαπανών, σημαίνει συνέχιση μιας δημοσιονομικής προσαρμογής με έντονα τα στοιχεία της λιτότητας και της μείωσης ανελαστικών δαπανών του κράτους, παρά τις περί του αντιθέτου διαβεβαιώσεις της Κυβέρνησης. Αυτό είναι καταστροφικό για τη χώρα. Ας μη γελιόμαστε. Είναι η συνέχιση της ίδιας πολιτικής που οδηγεί με ακρίβεια στα αδιέξοδα.
Όσο για τα πρωτογενή πλεονάσματα, προφανώς πρέπει να είναι ένας στόχος, όμως για να είναι βιώσιμα, δεν μπορούν να στηρίζονται στην υπερφορολόγηση, στη μείωση των κοινωνικών δαπανών και των δημοσίων επενδύσεων.
Αυτό είναι μείγμα, κυρίες και κύριοι συνάδελφοι, κοινωνικής έκρηξης. Τα πρωτογενή πλεονάσματα θα είναι υγιή, οικονομικά και κοινωνικά βιώσιμα και διατηρήσιμα για μεγάλο χρονικό διάστημα μόνον αν στηρίζονται στην ανάπτυξη.
Για ποια ανάπτυξη, όμως, μπορούμε να μιλάμε, όταν το μεσοπρόθεσμο πλαίσιο μειώνει το Πρόγραμμα Δημοσίων Επενδύσεων μεταξύ 2014 και 2015 κατά 400 εκατομμύρια ευρώ, φτάνοντας στα 6,4 δισεκατομμύρια;
Άραγε, για ποια πλεονάσματα μπορούμε να μιλάμε και μάλιστα με υπεραισιοδοξία, όπως κάνει η Κυβέρνηση, αν δεν έχουμε μπροστά μας μια σαφή αναδιάρθρωση του χρέους, συγκεκριμένο σχέδιο και πόρους χρηματοδότησης της ανάπτυξης ή όταν μειώνουμε τις δημόσιες επενδύσεις, βασικό μοχλό μιας αναπτυξιακής διαδικασίας;
Όσον αφορά στις αποκρατικοποιήσεις, παρ’ ότι το μεσοπρόθεσμο πλαίσιο κάνει πιο ρεαλιστικό το επίπεδο των αναμενόμενων εσόδων –θυμηθείτε ότι στο πρώτο μνημόνιο ο στόχος ήταν 50 δισεκατομμύρια ευρώ, τώρα είναι 14 εκατομμύρια ευρώ– ακολουθείται η ίδια κατά βάση στρατηγική.
Η Κυβέρνηση επιμένει σε ένα μοντέλο πλήρους ιδιωτικοποίησης των ΔΕΚΟ –ΔΕΗ, ύδρευση, μεγάλα λιμάνια– χωρίς να έχει εξετάσει εναλλακτικές επιλογές, λόγου χάριν την περίπτωση ενός στρατηγικού επενδυτή ή την παραχώρηση χρήσεων, οι οποίες μπορούν να επιφέρουν μεγαλύτερα οφέλη για το δημόσιο.
Εμείς επιμένουμε ότι οι αποκρατικοποιήσεις δεν πρέπει να γίνονται με μόνο κριτήριο εισπρακτικούς λόγους, χωρίς στρατηγικό σχέδιο επενδύσεων και ανάπτυξης των συγκεκριμένων τομέων της οικονομίας. Η ευρωπαϊκή εμπειρία παραδείγματος χάριν για την ύδρευση είναι εξαιρετικά διδακτική, αλλά το δίδαγμα δεν το ακούτε.
(Στο σημείο αυτό κτυπάει προειδοποιητικά το κουδούνι λήξεως του χρόνου ομιλίας του κυρίου Προέδρου της Δημοκρατικής Αριστεράς) 
Κύριε Πρόεδρε, θα παρακαλέσω να συνυπολογίσετε στο χρόνο ομιλίας μου και τη δευτερολογία μου.
Η Δημοκρατική Αριστερά, είναι αντίθετη με την εκποίηση δικτύων στρατηγικού χαρακτήρα για τη χώρα, ενώ παράλληλα πιστεύει ότι υπάρχει πεδίο για αποκρατικοποιήσεις, που θα χρησιμοποιηθούν όμως ως μοχλός προσέλκυσης επενδύσεων και ανάπτυξης.
Το μεσοπρόθεσμο πλαίσιο κάνει, επίσης, λόγο για συνέχιση των μεταρρυθμίσεων και των διαρθρωτικών αλλαγών. Η Δημοκρατική Αριστερά είναι υπέρ των μεταρρυθμίσεων και των αλλαγών. Διαφωνούμε, όμως, ριζικά, όταν κάτω από τον χαρακτηρισμό, κάτω από τον όρο των μεταρρυθμίσεων, κρύβονται εκτεταμένες νεοφιλελεύθερες απορρυθμίσεις.
Το είδαμε αυτό καθαρά στις εργασιακές σχέσεις, στο ασφαλιστικό, στην υγεία, στην παιδεία. Δεν είναι διοικητική μεταρρύθμιση, λόγου χάριν, οι απολύσεις ούτε μοναδικό κριτήριο μπορεί να είναι το δημοσιονομικό κόστος και όχι η συνολική λειτουργική και παραγωγική ανασυγκρότηση του δημοσίου χώρου.
Οι μεταρρυθμίσεις, κυρίες και κύριοι συνάδελφοι, δεν είναι τιμωρία, δεν πρέπει να είναι τιμωρία ούτε μπορούν να υπακούουν μονοσήμαντα σε νεοφιλελεύθερους δογματισμούς.
Είναι, λόγου χάριν, μεταρρύθμιση το κλείσιμο της ΕΡΤ, ιδίως μάλιστα μετά την εμπειρία του πώς εξελίχθηκε και εξελίσσεται σήμερα η υπόθεση αυτή; Είναι μεταρρύθμιση άραγε η άδικη υπερφορολόγηση και οι συνεχείς αλλαγές με μπρος-πίσω της φορολογικής νομοθεσίας;
Κύριε Υπουργέ, γιατί ακόμα η χώρα δεν έχει αποκτήσει ένα σταθερό ενιαίο και δίκαιο φορολογικό σύστημα με ταυτόχρονη εξουδετέρωση της φοροδιαφυγής; Γιατί μεταθέσατε τη μεγάλη φορολογική μεταρρύθμιση στο άδηλο μέλλον; Γιατί στην προγραμματική συμφωνία που υπογράψατε Νέα Δημοκρατία και ΠΑΣΟΚ, ορίζεται ρητά πως αυτή θα γίνει το 2018, δηλαδή μετά την κρίση, και πώς θα υλοποιηθεί; Λέτε, δηλαδή, στον ελληνικό λαό να συνεχίσει να πληρώνει άδικα, ώστε να διορθωθεί η αδικία στο μέλλον;
Και κάτι ακόμα. Γιατί το θεσμικό πλαίσιο για την πάταξη του λαθρεμπορίου - θεσμικό πλαίσιο που υπάρχει- δεν έχει εφαρμοστεί πλήρως; Δυστυχώς, και στο θέμα των μεταρρυθμίσεων και των διαρθρωτικών αλλαγών, το μεσοπρόθεσμο ακολουθεί την πεπατημένη των δημοσιονομικών και νεοφιλελεύθερων απορρυθμίσεων. 
Εμείς τι σας προτείνουμε; Άμεση, λειτουργική και όχι απλώς διοικητική εποπτεία των συστημικών τραπεζών, ώστε να ελεγχθεί η πολιτική που εφαρμόζουν έναντι των επιχειρήσεων και των νοικοκυριών και να αποκατασταθεί η πρόσβασή τους σε φθηνό χρήμα. Κατεβάστε τα επιτόκια χορηγήσεων. Μειώστε την κερδοφορία των τραπεζών. Αυξήστε τη χρονική διάρκεια όλων των δανείων. Δώστε ρευστότητα στις επιχειρήσεις και βοηθήστε τες να ανακάμψουν και να μη χρεοκοπούν ώστε να μειώσετε και τα επισφαλή δάνεια. Και μετά, με μια ανακάμπτουσα πραγματικά οικονομία θα δείτε πόσο υγιώς θα ανακάμψουν και οι τράπεζες. Απλά θα ανακάμψουν μετά την πραγματική οικονομία, κύριε Υπουργέ.
Προτείνουμε άρση των εμποδίων για την ίδρυση τοπικών και περιφερειακών, μικρών και μεγάλων, ιδιωτικών και συνεταιριστικών τραπεζών. Αποκατάσταση της δυνατότητας του Ταμείου Παρακαταθηκών και Δανείων να λειτουργεί ως τράπεζα και σχεδιασμός της μετεξέλιξής του σε δημόσιο επενδυτικό, χρηματοπιστωτικό φορέα. Άμεση, βέβαια, διαπραγμάτευση με την Ευρωπαϊκή Κεντρική Τράπεζα, για να ενισχυθεί η ρευστότητα στην πραγματική οικονομία και να αποκατασταθεί η χρηματοδοτική λειτουργία των τραπεζών για όσο διάστημα, κυρίες και κύριοι συνάδελφοι, παρατηρείται ισχυρή απόκλιση από το μέσο ευρωπαϊκό κόστος δανεισμού. Και βεβαίως, σταδιακή αύξηση των μισθών και αποκατάσταση του ευρωπαϊκού κεκτημένου στα εργασιακά δικαιώματα. Πλήρη αναδιάρθρωση του δημόσιου τομέα και ανασχεδιασμό με βάση τις ανάγκες εξυπηρέτησης του πολίτη και της επιχείρησης και όχι τις ανάγκες αναπαραγωγής των υφιστάμενων πελατειακών δομών και συμφερόντων. Ενίσχυση του εισοδήματος των εργαζομένων, των συνταξιούχων, με δράσεις αναβάθμισης της ποιότητας ζωής, της ασφάλειας και της υγείας. Πραγματική και ειλικρινή καταπολέμηση της φοροδιαφυγής με ενίσχυση των αρμόδιων ελεγκτικών υπηρεσιών.
Κύριε Υπουργέ, να ανοίξουν επιτέλους και να ελεγχθούν όλες οι λίστες. Σας έχω υποσχεθεί ότι κάθε δεκαπέντε μέρες θα φέρνω το θέμα αυτό, διότι πρόκειται αν μη τι άλλο και για προσβολή του ελληνικού λαού. 
Να γίνει άμεση προσαρμογή της φορολόγησης της ακίνητης περιουσίας με βάση το σύνολο της περιουσιακής κατάστασης των φορολογουμένων και βεβαίως, άμεσος ανασχεδιασμός της φορολογικής πολιτικής με απόλυτη προτεραιότητα την απλοποίηση του συστήματος, τη διευκόλυνση της επιχειρηματικότητας, την προσέλκυση επενδύσεων και σαφώς την αποκατάσταση της κοινωνικής δικαιοσύνης. 
Γιατί δεν ενισχύετε τις εξαγωγικές μονάδες με διευθέτηση του κόστους μεταφοράς και ενέργειας; Γιατί δεν αποκαθιστάτε και γιατί δεν ενισχύετε το ρόλο των επιμελητηρίων με τη διαμόρφωση ενός νέου, πιο δημοκρατικού και διαφανούς πλαισίου λειτουργίας; 
Να υπάρξει ενίσχυση της κοινωνικής οικονομίας, ειδικό πρόγραμμα επιδότησης της κοινωνικής εργασίας για την απορρόφηση πενήντα χιλιάδων ανέργων κάθε χρόνο, ειδικό πρόγραμμα ενίσχυσης της απασχόλησης των νέων με επιδοτήσεις για τη δημιουργία νέων επιχειρήσεων, προγράμματα κατάρτισης και επανακατάρτισης, προγράμματα κοινωνικής οικονομίας, κίνητρα πρόσληψης και απασχόλησης.
Βεβαίως, χρειάζεται, κυρίες και κύριοι συνάδελφοι, άμεσος ανασχεδιασμός της παιδείας με στόχο την αποκατάσταση ίσων ευκαιριών για όλους τους νέους στη μόρφωση και την απασχόληση. Τα βλέπετε τα στοιχεία, βλέπετε τις αξιολογήσεις που είδαν και το φως της δημοσιότητας αυτές τις μέρες. 
Χρειάζεται εθνικός διάλογος -και τον εννοούμε απόλυτα- για τη συγκρότηση του εθνικού σχεδίου οικονομικής και κοινωνικής ανασυγκρότησης της χώρας. 
Κυρίες και κύριοι συνάδελφοι, η χώρα στο σημείο που βρίσκεται, έχει ανάγκη, για να αντέξει κοινωνικά και πολιτικά, να αλλάξουν οι εφαρμοζόμενες πολιτικές, να αποκτήσουν προοδευτικό περιεχόμενο. 
Δεν αντέχει άλλες μειώσεις κοινωνικών δαπανών, δεν αντέχει άλλες αυξήσεις φόρων. Να το καταλάβετε! Κάθε μήνα πολίτες και επιχειρήσεις χρωστούν ακόμη περισσότερα στην εφορία. Δεν αντέχει άλλες μειώσεις μισθών και συντάξεων. Δεν αντέχει άλλη απορρύθμιση των εργασιακών σχέσεων. Δεν αντέχει άλλη ανεργία. Δεν αντέχει, κύριε Υπουργέ, άλλη συρρίκνωση της μεσαίας τάξης και περαιτέρω επιδείνωση της θέσης των οικονομικά ασθενέστερων. 
Χρειαζόμαστε ανάπτυξη, ρευστότητα, επενδύσεις και θέσεις εργασίας. 
Εμείς, η Δημοκρατική Αριστερά, για όλα αυτά έχουμε καταθέσει συγκεκριμένες προτάσεις. Δεν κάνουμε τυφλή αντιπολίτευση. Επιδιώκουμε λύσεις και ευρύτερες συνεργασίες, χωρίς παρωπίδες. 
Κυρίες και κύριοι συνάδελφοι, επιτρέψτε μου από το Βήμα αυτό, από το Βήμα της Βουλής, να απευθυνθώ στους συμπολίτες μας και να τους πω ότι η πολιτική δεν ασκείται με εκβιασμούς. 
Η Δημοκρατική Αριστερά - Προοδευτική Συνεργασία χρειάζεται δύναμη για να συμβάλλει σε προοδευτικές λύσεις για τη χώρα. Χρειάζεται δύναμη για να δώσει λύσεις, προφανώς προς όφελος της κοινωνίας και των πολιτών. 
Σας ευχαριστώ. 
(Χειροκροτήματα από την πτέρυγα της ΔΗΜΑΡ)",257319,""," ΦΩΤΙΟΣ-ΦΑΝΟΥΡΙΟΣ ΚΟΥΒΕΛΗΣ",132,"",132
"44872","
"," Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, τριάντα τέσσερις μαθητές και μαθήτριες και έξι εκπαιδευτικοί -συνοδοί τους από το 8ο και 6ο Δημοτικό Σχολείο Τρίπολης και από το «Βούρειο» Δημοτικό Σχολείο Λιβαδίων Χίου, καθώς επίσης και δύο μαθητές και πέντε εκπαιδευτικοί συνοδοί τους από το 2ο Ειδικό Δημοτικό Σχολείο Χανίων.
Η Βουλή τούς καλωσορίζει.
(Χειροκροτήματα απ’ όλες τις πτέρυγες της Βουλής)
Τον λόγο έχει ο Αρχηγός της Αξιωματικής Αντιπολίτευσης και Πρόεδρος του ΣΥΡΙΖΑ κ. Αλέξης Τσίπρας.",257320,"","ΠΡΟΕΔΡΟΣ",NA,"",NA
"44873","
"," Ευχαριστώ, κύριε Πρόεδρε. 
Κυρίες και κύριοι Βουλευτές, επιτρέψτε μου να ξεκινήσω με μία αναφορά στη σημερινή, πολύ σημαντική ιστορική επέτειο για τους λαούς της Ευρώπης. Συμπληρώνονται εξήντα εννέα χρόνια από τη μεγάλη αντιφασιστική νίκη, τη μεγάλη νίκη των λαών της Ευρώπης απέναντι στο φασισμό, μια νίκη των λαών της Ευρώπης απέναντι στην πιο μαύρη ιδεολογία, που προκάλεσε τον όλεθρο, τη φρίκη στην ευρωπαϊκή ήπειρο, αλλά και σε όλη την ανθρωπότητα.   
(Χειροκροτήματα από την πτέρυγα του ΣΥΡΙΖΑ)
Η χώρα με τις μεγαλύτερες απώλειες, αναλογικά με τον πληθυσμό της, ήταν η χώρα μας και οφείλει να τιμά τη σημερινή ημέρα, να τιμά τους Έλληνες πατριώτες που αντιστάθηκαν και πολέμησαν, με όλες τους τις δυνάμεις, την ιδεολογία του μίσους και τον κατακτητή. 
Και με την ευκαιρία αυτή θα ήθελα να πω ότι ο ΣΥΡΙΖΑ δεσμεύεται ότι θα δώσει όλες του τις δυνάμεις ώστε το φάντασμα του φασισμού να μην ξαναγυρίσει στην πατρίδα μας, να μην ξαναγυρίσει στην Ευρώπη, να μην ξαναριζώσει πουθενά αλλού στον κόσμο. Θα δώσει όλες του τις δυνάμεις ώστε η νίκη κατά του φασισμού να είναι παντοτινή. 
Θέλω, όμως, με την ευκαιρία να επισημάνω ότι παράλληλα, σήμερα συμπληρώνονται και εξήντα εννέα χρόνια αδράνειας της ελληνικής πολιτείας για την απόδοση δικαιοσύνης, εξήντα εννέα χρόνια που οι ελληνικές κυβερνήσεις έβαλαν στο ράφι το ιστορικό αυτό θέμα, που παραμένει ανεκπλήρωτο, τις οφειλές της Γερμανίας απέναντι στον ελληνικό λαό, απέναντι στην αξιοπρέπεια της χώρας και ο ΣΥΡΙΖΑ δεσμεύεται πως, αν έχει τη στήριξη και την εμπιστοσύνη του λαού μας, αυτά τα εξήντα εννέα χρόνια αδράνειας και αδιαφορίας δεν θα γίνουν εβδομήντα. Αυτό το ιστορικό χρέος θα εκπληρωθεί! 
(Χειροκροτήματα από την πτέρυγα του ΣΥΡΙΖΑ)
Κυρίες και κύριοι Βουλευτές της κυβερνητικής πλειοψηφίας, καταλαβαίνω ότι η σημερινή συζήτηση –πώς να το πω;- σας χαλάει λίγο την προεκλογική «σούπα» του success story και θολώνει το παραμύθι περί τέλους των μνημονίων. Γι’ αυτό και παρακολουθώντας χθες και σήμερα τη συνεδρίαση, διαπιστώνω ότι είστε λίγο αμήχανοι. Η επιχειρηματολογία σας γίνεται εξόχως αντιφατική. Διότι μέχρι τώρα σε κάθε παρόμοια συζήτηση είχατε μια διαφορετική μανιέρα επιχειρημάτων. Προσπαθούσατε να πείσετε πως τα μνημόνια και τα μεσοπρόθεσμα προγράμματα είναι ευλογία, πως δεν υπάρχει άλλη εναλλακτική λύση και άλλος δρόμος. Άλλοι ενδεχομένως να έλεγαν ξανά πως διαφωνούν κάθετα, πως γνωρίζουν ότι αυτό που ψηφίζουν είναι λάθος αλλά τι να κάνουν, είναι εκβιαζόμενοι και γι’ αυτό ψηφίζουν.
Σήμερα, όμως, αυτά τα επιχειρήματα, αυτές οι αφηγήσεις που ακούγαμε εδώ και τέσσερα χρόνια, έχουν κάπως αλλάξει, διότι στις 18 και στις 25 του μήνα έχουμε εκλογές. Έπρεπε, λοιπόν, να επινοηθεί και να σχεδιαστεί στην τελευταία της λεπτομέρεια μια άλλη αφήγηση μπας και γλιτώσετε την εκλογική συντριβή, που δεν το βλέπω. 
Έτσι, επινοήσατε το κοινωνικό μέρισμα, το πλεόνασμα του πλεονάσματος, τα νέα greek statistics. Έτσι επινοήσατε την περιβόητη έξοδο στις αγορές, που ήταν έξοδος στον δανεισμό, και κυρίως προσπαθήσατε να ξαναστήσετε το παραμύθι ότι τα μνημόνια τελειώνουν, ότι η ανάπτυξη έρχεται.
Για κακή σας τύχη, όμως, αυτό που συζητάμε σήμερα, αυτό που καλείται η κυβερνητική πλειοψηφία να ψηφίσει σήμερα, το μεσοπρόθεσμο, όσο και αν θέλετε να το βαφτίσετε διαφορετικά, όσο και αν προσπαθείτε να βαφτίσετε το κρέας ψάρι, λέγοντας ότι είναι ο οδικός χάρτης για την έξοδο από το μνημόνιο, στην πραγματικότητα είναι η πιο καλή, η πιο ουσιαστική απόδειξη ότι τα μνημόνια και οι επιλογές της λιτότητας όχι μόνο δεν θα τελειώσουν, εάν συνεχίσετε εσείς να κυβερνάτε αλλά θα εμβαθυνθούν τα επόμενα χρόνια, θα υπάρξει εμβάθυνση αυτού του καθεστώτος που εδώ και τέσσερα χρόνια οικοδομείται στην πατρίδα μας. 
Και για κακή σας τύχη, επίσης, αποκαλύφθηκε  και στα μέσα ενημέρωσης αυτό που εμείς ονομάζουμε νέο μνημόνιο, δηλαδή οι νέες δεσμεύσεις που έχετε ήδη πάρει και έχετε έτοιμες στα συρτάρια να τις φέρετε αμέσως μετά τις ευρωεκλογές. Ζητήσαμε να καταθέσει στη Βουλή ο Υπουργός των Οικονομικών αυτές τις νέες δεσμεύσεις, αυτό το νέο μνημόνιο. Μας απάντησε ότι θα το αναρτήσει στην ιστοσελίδα του Υπουργείου Οικονομικών αφού συμφωνηθεί.
Κατά την άποψή μας, αυτή η απάντηση αποτελεί προσβολή της κοινοβουλευτικής διαδικασίας αλλά αποτελεί και προσβολή της νοημοσύνης του ελληνικού λαού. Για εμάς είναι σαφές ότι θέλετε, επιδιώκετε, επιθυμείτε ο ελληνικός λαός να πάει στην κάλπη με κλειστά τα μάτια, χωρίς να ξέρει ότι έχετε ήδη συμφωνήσει για την κατάργηση των τριετιών, ότι συμφωνήσατε να απελευθερώσετε απολύσεις, ότι συμφωνήσατε να κλείσετε και άλλα νοσοκομεία. Νομίζω, όμως, ότι οι περισσότεροι πια σας έχουν πάρει χαμπάρι.
Γι’ αυτό άλλωστε και αυτός ο πανικός των τελευταίων ημερών. Γι’ αυτό και αυτοί οι άσφαιροι εκβιασμοί του κ. Βενιζέλου. Γι’ αυτό και οι διχαστικές αντιπολιτευτικές κορώνες του κ. Σαμαρά στον ΣΥΡΙΖΑ. Γι’ αυτό, αν θέλετε, και η εσωτερική γκρίνια. Γι’ αυτό και τα περί μικρού κόμματος, περί Γουλιμήδων, τηλεμαϊντανών και «αλεξιπτωτιστών», που εκστομίζουν τα στελέχη της Νέας Δημοκρατίας για τους συμμετέχοντες στο ευρωψηφοδέλτιο και για το κόμμα του κ. Σαμαρά.
Γι’ αυτό και πλέον το μόνο που συζητάτε ανοικτά είναι το μέγεθος και το είδος της ήττας που θα έχετε στις ευρωπαϊκές εκλογές. Γιατί αυτό το μέγεθος και το είδος της ήττας, της τιμωρίας, δεν αφορά το τι θα παρουσιάσουν τα μέσα ενημέρωσης ή οι δημοσκοπήσεις ή τι θα ψηφίσει σήμερα η Βουλή. Αφορά το τι θα επιλέξει ο ελληνικός λαός στις 18 και στις 25 του Μάη.
Όλα αυτά όμως, ξέρετε, κυρίες και κύριοι της Κυβέρνησης, όχι μόνο δεν καταφέρνουν να συσπειρώσουν τα δυο κόμματα που κυβερνάνε αλλά φανερώνουν τρόμο και πανικό. Τρόμο και πανικό και εντός Ελλάδας αλλά και εκτός, πανικό για μια Κυβέρνηση που καταρρέει.
Το μεσοπρόθεσμο που συζητάμε σήμερα, είναι μόνο ο πρόλογος όσων σχεδιάζει η Κυβέρνηση, αν περάσει τον κάβο των τοπικών και ευρωπαϊκών εκλογών. Διότι, κύριοι της Κυβέρνησης, λέτε ψέματα ότι τα μνημόνια τελείωσαν, όπως λέγατε τερατώδη ψέματα και ανάμεσα στο Μάη και τον Ιούνη του 2012, όταν τάζατε επαναδιαπραγμάτευση του μνημονίου ενώ είχατε ήδη έτοιμα στα συρτάρια νέα σκληρά και βάρβαρα μέτρα που εφαρμόσατε αμέσως μετά, όταν καταφέρατε να ξεγελάσετε τον ελληνικό λαό. 
Οι πραγματικές προθέσεις σας είναι να δέσετε τη χώρα στο άρμα της λιτότητας για πολλά ακόμα χρόνια. Και η λιτότητα το μόνο που γεννάει είναι προβλήματα, σημαίνει νέα επώδυνα μέτρα. Το μεσοπρόθεσμο δε, που καλείται σήμερα το ελληνικό Κοινοβούλιο να υπερψηφίσει, αποτελεί τη μονιμοποίηση των μνημονίων, αποτελεί την απόλυτη συνταγή της αποτυχίας και της καταστροφής, δηλαδή περικοπές δαπανών, αυξήσεις φόρων, μειώσεις μισθών παντού, νέες ιδιωτικοποιήσεις, περαιτέρω διάλυση της μεσαίας τάξης και των ελεύθερων επαγγελματιών σε μια ήδη διαλυμένη από τα μνημόνια και τα βάρβαρα μέτρα ελληνική κοινωνία. Αυτήν τη συνταγή του θανάτου που ακολουθείτε πιστά τα τέσσερα τελευταία χρόνια επιθυμείτε να συνεχίσουμε για πολλά ακόμα χρόνια. Αυτές είναι οι πραγματικές σας προθέσεις. Να κάνετε το μνημόνιο καθεστώς, να κάνετε το μνημόνιο και τη δημοσιονομική πειθαρχία το νέο σύνταγμα της χώρας μας. 
Με το νέο μνημόνιο που στήνετε, με το κράτος εκτάκτου ανάγκης που οικοδομείτε όχι μόνο δεν αφήνετε καμμία προοπτική για ανάπτυξη, παραγωγική ανασυγκρότηση και ανάκαμψη από την κρίση, ανόρθωση της οικονομίας αλλά δίνετε τη χαριστική βολή, γυρίζετε τη χώρα πολλές δεκαετίες πίσω. Περιγράφετε και σχεδιάζετε μια χώρα με φθηνό εργατικό προσωπικό, φθηνές υπηρεσίες, με μικρό έως ανύπαρκτο κοινωνικό κράτος, μια χώρα χωρίς προοπτική και μέλλον και απορείτε μετά γιατί ο κόσμος είναι οργισμένος, γιατί σάς γυρνά την πλάτη; Γιατί απλά μπροστά στα κοινωνικά συντρίμμια διαρκώς του αραδιάζετε ατελείωτα ψέματα. 
Όμως ακόμα και αυτοί που σας στηρίζουν, ξέρετε προσπαθούν να μην εκτεθούν και σας διαψεύδουν καθημερινά. Σας διαψεύδει η έκθεση του ΟΟΣΑ, που μιλά για την Ελλάδα ως μία χώρα σε μόνιμη οικονομική βλάβη. Σας διαψεύδει το ίδιο το Γραφείο Προϋπολογισμού της Βουλής που λέει ότι τα πλεονάσματα που εσείς λέτε ότι θα πετύχετε, στη σύγχρονη οικονομική ιστορία της Ευρώπης τα έχει καταφέρει μόνο μία χώρα -η οποία, όμως, ήταν πετρελαιοπαραγωγός και πολύ καλά οργανωμένη- η Νορβηγία. Δεν ξέρω αν έχετε ανακαλύψει πετρελαιοπηγές που θα μας βγάλουν από την κρίση άμεσα, την επόμενη εξαετία! Σας διαψεύδει η ίδια η EUROSTAT που δεν αναφέρει καν τη λέξη πλεόνασμα. 
Σας διαψεύδουν, όμως, κυρίως όσα έχετε κάνει και όσα έχετε δεσμευτεί τα τελευταία χρόνια. Διότι το βασικό σας χαρακτηριστικό είναι η αναξιοπιστία. Και είναι βέβαιο πια, όλοι το ξέρουν ότι έχετε δεσμευτεί για νέες, χιλιάδες απολύσεις στο δημόσιο τομέα, ότι έχετε δεσμευτεί για νέες μειώσεις των συντάξεων, για εξαφάνιση των επικουρικών, ότι έχετε δεσμευτεί για ιδιωτικοποίηση των πάντων σε αυτήν τη χώρα, να μην αφήσετε τίποτα απούλητο και με αδιαφανείς μάλιστα διαδικασίες.
Θα ήθελα να σας ζητήσω να φέρετε στη Βουλή και τις τέσσερις διαδοχικές συμβάσεις που έχετε υπογράψει για το Ελληνικό, να δούμε με ποιους όρους διαπραγματεύεστε, να δούμε ποια συμφέροντα εξυπηρετείτε. Σας προκαλώ να τις φέρετε στη Βουλή!
(Χειροκροτήματα από την πτέρυγα του ΣΥΡΙΖΑ)
Αυτό όμως που κάνετε πια είναι εμμονή, είναι δογματισμός, σε μια αποτυχημένη νεοφιλελεύθερη ιδεοληψία και φανερώνει το πραγματικό σας πρόσωπο. Αποκαλύπτεται ο πραγματικός, κυνικός και επικίνδυνος για τον τόπο ρόλος σας. 
Οι αποφάσεις σας για τους αιγιαλούς, η απόφασή σας για το νερό -παρ’ ότι γνωρίζετε την αντίθετη θέση του Συντάγματος και όσα πρόκειται να καθαρογραφούν μετά από τη συνεδρίαση της ολομέλειας του Συμβουλίου της Επικρατείας- οι αποφάσεις σας για τον αποχαρακτηρισμό εκατομμυρίων στρεμμάτων δάσους, ένα και μόνο πράγμα φανερώνουν. Δεν σας νοιάζει αυτός ο τόπος! Δεν σας νοιάζουν οι επόμενες γενιές! Το μόνο που σας απασχολεί, το μόνο που σας νοιάζει είναι να συνεχίσετε στις καρέκλες της εξουσίας και γι’ αυτό εκλιπαρείτε και πασχίζετε μόνο για τη στήριξη των δανειστών, της διαπλοκής και της κ. Μέρκελ. Μόνο που στις εκλογές, όσο και αν αυτοί σας στηρίζουν, δεν θα ψηφίσουν αυτοί. Θα ψηφίσει ο ελληνικός λαός που λεηλατείτε τόσα χρόνια κι η επιλογή του θα είναι καθοριστική για το μέλλον του τόπου.
(Χειροκροτήματα από την πτέρυγα του ΣΥΡΙΖΑ)
Κυρίες και κύριοι Βουλευτές, ήλπιζα ότι έστω σε αυτήν τη συνεδρίαση, θα έκανε την τιμή στο Σώμα ο Πρωθυπουργός να έρθει στο Κοινοβούλιο να τοποθετηθεί, ο Πρωθυπουργός των μονολόγων και της συκοφαντίας των πολιτικών αντιπάλων. Ήλπιζα ότι θα έκανε τον κόπο να εγκαταλείψει τους εμφυλιοπολεμικούς μονολόγους, τους διχαστικούς μονολόγους, και να προσέλθει στη Βουλή να συζητήσει με τα κόμματα, με τους εκπροσώπους του λαού μας και να αντιπαρατεθεί πολιτικά. 
Αν βέβαια δεν θέλει να το κάνει στη Βουλή, εμείς τον καλούμε να το κάνει οπουδήποτε θέλει, αρκεί να σταματήσει επιτέλους να κρύβεται σε αυτό το υπερπροστατευτικό περιβάλλον που του έχουν χτίσει όσοι τον στηρίζουν. Διότι αν νομίζει ότι θα δοξαστεί κρυπτόμενος, εμείς του λέμε ότι μάλλον θα καταρρεύσει κρυπτόμενος. Κι αυτό είναι πολύ χειρότερο από το να καταρρεύσει δίνοντας τουλάχιστον τη μάχη, αντιπαρατιθέμενος. 
Από τη μεριά μου, έχω κάθε καλή διάθεση να συζητήσω μαζί του. Φαντάζομαι το ίδιο κι όλα τα κόμματα. Προσωπικά, μάλιστα, δεν έχω κανένα απολύτως πρόβλημα να συζητήσω τη δική του πολιτική ατζέντα, την ατζέντα που προσπαθεί να επιβάλει ο ίδιος ο κ. Σαμαράς. Δέχομαι, αν θέλετε, την πρόκληση να μη μιλήσουμε καθόλου για τα μνημόνια, να μη μιλήσουμε για το τι έκανε ο ίδιος αυτά τα χρόνια αλλά να μιλήσουμε για το αύριο, να μιλήσουμε για το ποια Ελλάδα θέλουμε, τη «νέα Ελλάδα», όπως λέει τώρα τελευταία ο κ. Σαμαράς. 
Όμως, αν υπάρχει «νέα Ελλάδα», τότε πρέπει να παραδεχθείτε ότι υπάρχει και «παλιά Ελλάδα», στην οποία θέλω να σας υπενθυμίσω -όπως και στον Πρωθυπουργό- ότι η Αριστερά δεν κυβέρνησε ποτέ. Η Αριστερά ήταν πάντοτε παρούσα σε όλες τις κρίσιμες μάχες του ελληνικού λαού, σε όλες τις κρίσιμες στιγμές, στην πρώτη γραμμή του αγώνα, πρωταγωνίστρια! Όμως, ποτέ άλλοτε δεν είχε την ευκαιρία και την ευθύνη της διακυβέρνησης αυτού του τόπου.
Η «παλιά Ελλάδα», κυρίες και κύριοι συνάδελφοι, είναι αυτή που χρεοκόπησε. Και εσείς που κυβερνούσατε είστε αυτοί που την χρεοκόπησαν. Η «παλιά», χρεοκοπημένη Ελλάδα είναι αυτή που εσείς φτιάξατε τόσα χρόνια, όπου δούλευαν οι πολλοί για να πλουτίζουν οι ελάχιστοι. Αν κάνετε μία απογραφή της «παλιάς Ελλάδας», θα βρείτε πρόσωπα και πολιτικές, κόμματα και οικονομικούς παράγοντες που ακόμα και σήμερα κυβερνούν αυτόν τον τόπο, που μας κατέστρεψαν και τώρα παριστάνουν τους σωτήρες. Η «παλιά Ελλάδα», ξέρετε, είχε προστάτες, βασιλιάδες, χούντες, φασισμό. 
Είχε και έχει νέους προστάτες, δανειστές, τρόικες. Ποιος λέτε, λοιπόν, αλήθεια να είναι η παλιά Ελλάδα; Εμείς ή εσείς; Εσείς είστε η παλιά Ελλάδα. Είστε οι πιο χαρακτηριστικοί εκπρόσωποι του παλιού, του γερασμένου, του χρεοκοπημένου πολιτικού συστήματος που έριξε το λαό  μας και τη χώρα μας στα βράχια.
Ο κ. Σαμαράς σήμερα μιλάει για το νέο και μάλιστα μιλάει για τη σταθερότητα αλλά ήταν ο ίδιος άνθρωπος, ο ίδιος πολιτικός, που όχι χθες ούτε προχθές αλλά είκοσι έξι χρόνια πριν που ήταν στην κεντρική πολιτική σκηνή, οδήγησε από μία θέση ευθύνης τη χώρα σε μία μεγαλειώδη ήττα με τις εμμονές του στο Μακεδονικό και αργότερα έριξε την ίδια την Κυβέρνηση στην οποία συμμετείχε. Και η παράταξή του τον κατηγόρησε τότε για φορέα συμφερόντων. Το ίδιο και αυτός την παράταξή του. Ποιος είναι, λοιπόν, το  νέο και ποιος το παλιό σ’ αυτόν τον τόπο; Και  ποιος μπορεί σήμερα να εμφανίζεται ως εγγυητής της σταθερότητας και της ομαλότητας;
Κυρίες και κύριοι συνάδελφοι, τα έχετε κάνει όλα και ο ελληνικός λαός δεν ξεχνά. Δεν μπορείτε σήμερα εσείς να αυτοπαρουσιάζεστε ως το καινούργιο, διότι είστε το παλιό. Είστε το παλιό που καταρρέει. Είστε οι εκφραστές της παλιάς Ελλάδας και η παλιά Ελλάδα είναι το πολιτικό και οικονομικό σύστημα της διαπλοκής και της διαφθοράς που κυβέρνησε για δεκαετίες τον τόπο και διαχειρίστηκε αυτήν την κρίση με τον τρόπο που τη διαχειρίστηκε.
Θα τολμούσα να πω ότι η παλιά Ελλάδα είναι τα κόμματά σας, η Νέα Δημοκρατία και το ΠΑΣΟΚ αλλά εκπρόσωποι της παλιάς Ελλάδας είναι και οι ίδιοι οι Αρχηγοί σας, ο κ. Σαμαράς και ο κ. Βενιζέλος. Η νέα Ελλάδα, η Ελλάδα για την οποία αξίζει κανείς να αγωνιστεί, η Ελλάδα για την οποία αξίζει να αγωνιστούμε μαζί με το λαό, δεν μπορεί να έχει καμμία σχέση με το παλιό που σήμερα διαλύει τη χώρα, καταστρέφει το λαό, διαλύει και καταστρέφει, πριν οριστικά καταρρεύσει και αυτό. Γιατί στη νέα Ελλάδα, η δημόσια περιουσία δεν θα ξεπουλιέται, θα φυλάσσεται για τις επόμενες γενιές, αυτός ο τόπος θα ανήκει στους πολίτες του. Η νέα Ελλάδα, δεν θα ξεχάσει τα δικά σας χρέη από τα δάνεια του παρελθόντος αλλά θα αγωνιστεί για να μην κουβαλούν οι επόμενες γενιές τα χρέη τα δικά σας, τα χρέη του παρελθόντος. Θα είναι μία περήφανη και ανεξάρτητη χώρα.
(Χειροκροτήματα από την πτέρυγα του ΣΥΡΙΖΑ)
Στη νέα Ελλάδα, το κράτος θα φτιαχτεί από την αρχή προς όφελος των πολιτών, όχι προς όφελος των συμφερόντων που και σήμερα υπηρετείτε. Το κράτος ούτε θα παρακολουθεί ούτε θα εκβιάζει. Η νέα Ελλάδα θα είναι μία δίκαιη χώρα. Ο πλούτος θα μοιράζεται δίκαια σε όλους. Τα κέρδη θα ανήκουν στους παραγωγούς και όχι στους μεσάζοντες. Η φορολογία, δεν θα είναι τιμωρία για τους νέους αγρότες, τους εργαζόμενους στις νέες τεχνολογίες, τους νέους ελεύθερους επαγγελματίες. Γιατί η νέα Ελλάδα, θα έχει παραγωγική στρατηγική και σχέδιο στους κλάδους που αποτελούν συγκριτικά πλεονεκτήματα για τον τόπο και μπορούν να φέρουν την ανάπτυξη. Στη νέα Ελλάδα, θα υπάρχει ελεύθερη πρόσβαση στη δημόσια δωρεάν παιδεία. Όλοι θα έχουν δικαίωμα στη μόρφωση κι όχι μόνο τα παιδιά των οποίων οι οικογένειες έχουν τη δυνατότητα.
(Χειροκροτήματα από την πτέρυγα του ΣΥΡΙΖΑ)
 Θα είναι χώρα του πολιτισμού. Οι γυναίκες θα πάρουν τη θέση που τους αξίζει. Θα είναι χώρα δημοκρατική, η πιο δημοκρατική χώρα που θα τηρείται το Σύνταγμα, θα είναι σεβαστά και απαραβίαστα τα δικαιώματα των πολιτών. Και κυρίως, σε αυτήν τη νέα Ελλάδα, δεν θα μπορούν να κυβερνούν πρωθυπουργικοί φίλοι, δεν θα μπορούν οι διάφοροι «Μπαλτάκοι» να καθορίζουν την πολιτική ζωή μαζί με τους νεοναζί. 
(Χειροκροτήματα από την πτέρυγα του ΣΥΡΙΖΑ)
Κυρίες και κύριοι Βουλευτές, απ’ ό,τι καταλαβαίνετε και απ’ ό,τι νομίζω καταλαβαίνει πάρα πολύ καλά ο κόσμος που μας παρακολουθεί, δεν έχει νόημα να παίζετε πια με τις λέξεις. Αν υπάρχει μία πιθανότητα σε αυτόν τον τόπο να έρθουμε σε ρήξη με το παλιό και να οικοδομήσουμε μία πραγματικά νέα Ελλάδα, αυτό δεν θα το κάνετε εσείς που εκπροσωπείτε το παλιό. Αυτό θα το κάνει ο ΣΥΡΙΖΑ. 
Ο ΣΥΡΙΖΑ θα χτίσει τη νέα Ελλάδα μαζί με το λαό μας, που με την ψήφο και τους αγώνες του, πολύ σύντομα θα ξεφορτωθεί οριστικά το παλιό και θα θέσει τις βάσεις ώστε να ξαναχτίσουμε μαζί μια πραγματική νέα Ελλάδα δημοκρατίας, δικαιοσύνης και προκοπής. Και να είστε βέβαιοι ότι αυτή η μέρα δεν θα αργήσει πολύ!
(Χειροκροτήματα από την πτέρυγα του ΣΥΡΙΖΑ)",257321,""," ΑΛΕΞΙΟΣ ΤΣΙΠΡΑΣ",281,"",281
"44874"," 
"," Ο Πρόεδρος των Ανεξαρτήτων Ελλήνων, ο κ. Πάνος Καμμένος, έχει τον λόγο.
ΠΑΝΟΣ ΚΑΜΜΕΝΟΣ (Πρόεδρος των Ανεξάρτητων Ελλήνων): Κυρίες και κύριοι συνάδελφοι, άλλο ένα μνημόνιο, άλλο ένα μεσοπρόθεσμο, άλλη μια συζήτηση στη Βουλή των Ελλήνων με τον Πρωθυπουργό απόντα, με τον αόρατο Πρωθυπουργό ο οποίος εμφανίζεται σε αυτή εδώ την Αίθουσα μόνο κατά τη διάρκεια της συζήτησης του προϋπολογισμού, έναν Πρωθυπουργό, ο οποίος εξαγγέλλει κάθε χρόνο μια Ελλάδα η οποία δεν υπάρχει. 
Ακούσαμε το Μάιο του 2013 από αυτό εδώ το Βήμα τον Πρωθυπουργό να λέει ότι απογειώνεται η Ελλάδα από το Σεπτέμβριο. Η πτήση δεν έγινε ποτέ. Ακούσαμε το Νοέμβριο του 2013, «Βλέπουμε φως στο τούνελ». Σκοτάδι απόλυτο! Άκουσαν οι Ελληνίδες και οι Έλληνες, «Περάσαμε τον κάβο». Και η Ελλάδα βρίσκεται σε μια τρικυμία! 
(Στο σημείο αυτό την Προεδρική Έδρα καταλαμβάνει ο Ε΄ Αντιπρόεδρος της Βουλής κ. ΙΩΑΝΝΗΣ ΔΡΙΒΕΛΕΓΚΑΣ )
Λίγες μέρες πριν από τις ευρωεκλογές, που είναι η πολιτική αναμέτρηση, βλέπουμε τον Πρωθυπουργό σε ένα τηλεοπτικό σποτ, διαφημιστικό για τις ευρωεκλογές να παρουσιάζει στον ελληνικό λαό την Ελλάδα που εκείνος φαντάζεται. Μιλάει για ανάπτυξη, για απασχόληση. Μιλάει για μια νέα μέρα που ξεκινά και για τις θυσίες του ελληνικού λαού που βρήκαν αποτέλεσμα. Όμως, η αλήθεια είναι εντελώς διαφορετική. Και την αλήθεια αυτή δεν την λέμε μόνο εμείς, την ζούνε οι Ελληνίδες και οι Έλληνες. Έξι χιλιάδες αυτοκτονίες! 
(Θόρυβος στην Αίθουσα)",257322,"","ΠΡΟΕΔΡΟΣ",NA,"",NA
"44875","
"," Σας παρακαλώ, κυρίες και κύριοι συνάδελφοι, ησυχία. 
ΠΑΝΟΣ ΚΑΜΜΕΝΟΣ (Πρόεδρος των Ανεξάρτητων Ελλήνων): Δύο εκατομμύρια εκατό χιλιάδες άνεργες οικογένειες! Τρία εκατομμύρια Ελληνίδες και Έλληνες ανασφάλιστοι! 
Και σε αυτούς τους Έλληνες, σε αυτές τις Ελληνίδες, στους μικρομεσαίους επαγγελματίες που έβαλαν λουκέτο, έρχεται ο Πρωθυπουργός της χώρας, να τους μιλήσει για την Ελλάδα που ο ίδιος φαντάζεται και την οποία οι πολίτες δεν βιώνουν.
Έβλεπα το σποτ της Ελληνικής Προεδρίας στο αεροπλάνο που είχε τις λέξεις-κλειδιά απασχόληση και αναφερόταν στο 60% των νέων, που αυτήν τη στιγμή βρίσκονται χωρίς δουλειά και ετοιμάζονται να φύγουν για το εξωτερικό και ανάπτυξη, που αναφερόταν στο 80% των μικρομεσαίων επιχειρήσεων που κλείνουν. Και είχε το θράσος να χρησιμοποιήσει η Κυβέρνηση και τη λέξη δημοκρατία. Δημοκρατία, στη χώρα που τη γέννησε και που η κοινοβουλευτική διαδικασία έχει αντικατασταθεί με πράξεις νομοθετικού περιεχομένου, δημοκρατία σε μια χώρα που άλλα ισχύουν για τους ισχυρούς και άλλα για τους πολίτες, δημοκρατία σε μια χώρα που αυτό που νομοθετεί η Βουλή είναι συνεχείς ασυλίες προς εκείνους οι οποίοι επιτελούν το έργο της υποταγής της χώρας στους διεθνείς δανειστές. 
Βλέπουμε ότι ακόμα και η Επιτροπή Προϋπολογισμού της Βουλής, αρνείται τα στοιχεία τα οποία καταθέτει η Κυβέρνηση. Έχουμε τη EUROSTAT επισήμως να μιλάει ουσιαστικά για 23,109 δισεκατομμύρια έλλειμμα. Επίσημα στοιχεία της EUROSTAT είναι δημοσιευμένα και αναρτημένα στις 22 του μηνός και στις 8-4-2014, που δείχνουν ότι το πραγματικό έλλειμμα είναι 23,109 δισεκατομμύρια. Τα καταθέτω στη Βουλή. 
(Στο σημείο αυτό ο Πρόεδρος των Ανεξάρτητων Ελλήνων κ. Πάνος Καμμένος καταθέτει για τα Πρακτικά τα προαναφερθέντα στοιχεία, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)
Κι αν κανείς συνυπολογίσει και 6,951 δισεκατομμύρια τα οποία προκύπτουν από τα ελλείμματα των ασφαλιστικών ταμείων, φτάνουμε ουσιαστικά σε έλλειμμα ύψους 30 δισεκατομμυρίων, δηλαδή 16,5% του ΑΕΠ, μεγαλύτερο από αυτό του 2009 το οποίο οδήγησε η κυβέρνηση Παπανδρέου, μετά την αλλοίωση των στατιστικών στοιχείων, στην είσοδο στο μηχανισμό στήριξης.
Όμως, έχουμε πλέον ομολογίες και από διεθνείς παρατηρητές και μέλη του συστήματος. 
Στέλεχος της Κομισιόν, σύμβουλος του κ. Μπαρόζο, ο κ. Φίλιπ Λεγκρέν, παραιτηθείς σύμβουλος του προέδρου, γράφει στο βιβλίο που βγήκε πριν από λίγες μέρες: «Λάθος διάγνωση και συνταγή για την κρίση στην Ελλάδα. Οι αμαρτίες των τραπεζών που πληρώνονται σήμερα από τους λαούς των μνημονίων, θα οδηγήσουν στη διάλυση του ευρώ». 
Και συνεχίζει ο κ. Φίλιπ Λεγκρέν: «Η λύση που επιλέχθηκε από την Ευρώπη για την Ελλάδα ήταν λάθος. Το ελληνικό χρέος έπρεπε να αναδιαρθρωθεί το Μάιο του 2010. Αντίθετα, ορμήσαμε στην εφαρμογή αυτοκαταστροφικής λιτότητας και φέραμε δημοσιονομική εποπτεία που είναι δυσκίνητη και υπονομεύει τη δημοκρατία».  
Συνεχίζει ο κ. Λεγκρέν: «Αντί να γίνει επαναδιαπραγμάτευση ή διαγραφή του χρέους, η τρόικα πέρασε δύο δύσπεπτα πακέτα διάσωσης ύψους 200 δισεκατομμυρίων ευρώ που άφησαν την ελληνική οικονομία σε διάλυση και εξίσου χρεωμένη». 
Όμως και σε άρθρα, τα οποία βλέπουμε στις εφημερίδες «NEW YORK TIMES» και «INDEPENDENT», ο ίδιος ο σύμβουλος του κ. Μπαρόζο λέει: «Στην Ελλάδα, η οικονομία συρρικνώθηκε κατά το ένα τέταρτο και τα εισοδήματα των φτωχών κατά το ένα τρίτο. Έξι στους δέκα νέους είναι άνεργοι. Μετρήσεις δείχνουν ότι πρόκειται για τη χειρότερη κατάρρευση από εκείνη της Γερμανίας του 1930. Η πρόχειρη απόφαση να διασωθούν οι γερμανικές και οι γαλλικές τράπεζες μέσω δανεισμού στην υπό πτώχευση Ελλάδα του Μαΐου του 2010, αντί να διαγραφούν τα χρέη της, σημάδεψε την Ευρωζώνη». 
Το ίδιο failure story -και όχι success story- περιγράφεται και στις μεγάλες εφημερίδες των χωρών που φέρεται οι ηγέτες τους να στηρίζουν τον κ. Σαμαρά. Φτάσανε στο σημείο να κάνουν μονταζιέρα στον Πρόεδρο Ομπάμα! 
Σε άρθρο της «THE GUARDIAN» γράφει ο κ. Έλιοτ: «Η πραγματικότητα είναι ότι η οικονομία έχει συρρικνωθεί κατά 23%, η εσωτερική ζήτηση έχει υποχωρήσει δραματικά λόγω των περικοπών στους μισθούς και τη λιτότητα και το χρέος που φτάνει στο 170% του ΑΕΠ, θα οδηγήσει σταδιακά σε τρίτο πακέτο ή διαγραφή. Ιδού η επιτυχία». 
Ακόμα και γερμανική εφημερίδα, η «FRANKFURTER ALLGEMEINE», γράφει: «Η Eλληνική Κυβέρνηση σαφώς δεν έχει πλεόνασμα στον προϋπολογισμό της, όπως μεταδόθηκε χθες». Ο κ. Βέρνερ Σιν γράφει: «Αυτό που έβαλε η τρόικα να ανακοινώσει ένας εκπρόσωπος της Ευρωπαϊκής Επιτροπής στις Βρυξέλλες ήταν ένας αριθμός, ο οποίος απλώς εξαιρούσε οποιαδήποτε στοιχεία δαπανών, τα οποία έχουν χαρακτηριστεί ως μη επαναλαμβανόμενα, κυρίως το κόστος διάσωσης των τραπεζών, αν και δεν μπορεί κανείς να προβλέψει ότι στα επόμενα χρόνια δεν θα απαιτηθούν περαιτέρω κεφάλαια για τη διάσωση των τραπεζών». 
Υπάρχει πλήθος δημοσιευμάτων, στην «FINANCIAL TIMES», στο «BLOOMBERG», στο «DER SPIEGEL». Τα καταθέτω στη Βουλή.
(Στο σημείο αυτό ο Πρόεδρος των Ανεξάρτητων Ελλήνων κ. Πάνος Καμμένος καταθέτει για τα Πρακτικά το έγγραφο με τα προαναφερθέντα δημοσιεύματα, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)
Κυρίες και κύριοι συνάδελφοι, την ίδια στιγμή που έρχονται σκληρά μέτρα, δημοσιονομικά -ψηφίζονται και υπογράφονται από την Κυβέρνηση- εδώ στη Βουλή των Ελλήνων, δίνεται συνεχώς αμνηστία προς οποιονδήποτε μπορεί να εξεταστεί για σκάνδαλα που διαπράττει η σημερινή συγκυβέρνηση.
Μέσα σε έξι μήνες, έχουμε νομοθετήσει για την αμνήστευση των δημάρχων και των ΟΤΑ για τα σκάνδαλα τα οποία έχουν γίνει. Αμνηστεύτηκαν τα σκάνδαλα των Ολυμπιακών Αγώνων του 2004. Αμνηστεύτηκαν οι μίζες για τα εξοπλιστικά. Αμνηστεύτηκαν οι διοικήσεις των Ναυπηγείων Σκαραμαγκά για την υπόθεση των υποβρυχίων, για να καλυφθεί ο κ. Βενιζέλος. Καταργήθηκε το άρθρο 263 του Ποινικού Κώδικα και νομιμοποιούνται αναδρομικά οι χρηματισμοί στο δημόσιο. Αμνηστεύτηκε η «SIEMENS»! Τα 2,5 δισεκατομμύρια που αποφάσισε η Επιτροπή της Βουλής ότι θα πρέπει να αποδοθούν από τη «SIEMENS» στην Ελλάδα, διεγράφησαν και δόθηκαν νέα έργα στη «SIEMENS» χωρίς καμμία επιβολή από τη μεριά της ελληνικής πολιτείας έστω και μέτρων για το χρηματισμό συγκεκριμένων πολιτικών. 
Ο κ. Χριστοφοράκος, παραμένει υπό ασυλία αυτήν τη στιγμή στη Γερμανία και καμμία αίτηση δεν γίνεται από την ελληνική Κυβέρνηση, προκειμένου να καταθέσει σε ποιούς πληρώθηκαν χρήματα. 
Κυκλοφορούν ελεύθεροι ο Τσουκάτος και ο Μαντέλης και την ίδια στιγμή συλλαμβάνονται άνθρωποι που χρωστάνε 2.000 και 3.000 ευρώ, γιατί δεν μπορούν να ανταποκριθούν στα χαράτσια και τη βαριά φορολόγηση. 
Έχουμε πάλι αμνήστευση των υπευθύνων και για την υπόθεση του ΟΑΕΕ. Φτάσαμε σε σημείο να έρθει στη Βουλή και να ψηφιστεί η αμνήστευση των τραπεζιτών για τα δάνεια που έδωσαν στα κόμματα -τα 240 εκατομμύρια ευρώ στο ΠΑΣΟΚ και τα 220 εκατομμύρια ευρώ στη Νέα Δημοκρατία- σε τράπεζες που συγχωνεύτηκαν. 
Τώρα, έχουμε –δήθεν- αλλαγή των σχηματισμών για να αλλάξει το ΑΦΜ και να διαγραφούν τα πεντακόσια εκατομμύρια χρέος, με αμνήστευση εκείνων που τους έδιναν δάνεια χωρίς να υπάρχει αντίκρισμα. 
Κυρίες και κύριοι συνάδελφοι, ο Μπαστιά λέει ότι όταν ο νομοθέτης αμνηστεύει κρατικό έγκλημα, πρέπει να ανατραπεί από το λαό. Και θα ανατραπεί από το λαό στις εκλογές της 25ης Μαΐου. Οι Ελληνίδες και οι Έλληνες, θα δείξουν ότι υπάρχει μια νέα μέρα που μπορεί να χαράξει στην πατρίδα μας. 
(Χειροκροτήματα από την πτέρυγα των ΑΝΕΛ)
Φίλες και φίλοι, την ίδια στιγμή το μεγάλο παιχνίδι, ο μεγάλος τζόγος, γίνεται από τους τραπεζίτες που ελέγχουν τα μέσα μαζικής ενημέρωσης. Δεν υπάρχει εφημερίδα, δεν υπάρχει κανάλι, δεν υπάρχει ραδιοφωνικός σταθμός, που να μην έχει διαφήμιση της Τράπεζα Πειραιώς. Γιατί; Για να αποκλείεται η Αντιπολίτευση, για να συκοφαντείται η Αντιπολίτευση, για να εκβιάζονται οι πολίτες και για να μπορέσει να προωθηθεί η Κυβέρνηση. 
Ουσιαστικά, ανακεφαλαιοποιήθηκε 140% η Τράπεζα Πειραιώς. Δόθηκε στην Τράπεζα Πειραιώς η Αγροτική και τα ελληνικά brands των κυπριακών τραπεζών. Με τα άρθρα 141 και 168 στο νόμο για την εποπτεία των τραπεζών χαρίστηκαν αυτά που νομοθετημένα είχαν υποσχεθεί ότι θα δοθούν από την Τράπεζα Πειραιώς προς αποζημίωση στους Έλληνες και στους Κυπρίους. 
Παράλληλα, κυρίες και κύριοι συνάδελφοι, μην ξεχνάτε ότι νομοθέτησε η Βουλή «όχι φόρους στις τράπεζες» λόγω της οικονομικής κρίσης, ενώ για τον άνεργο που βρέθηκε χωρίς να έχει ούτε ένα κεραμίδι, για τον άνεργο που βρέθηκε από τη μία μέρα στην άλλη να μην μπορεί να ταΐσει την οικογένεια του είναι σκληρό το κράτος για τις οφειλές του και την ίδια στιγμή στους τραπεζίτες χαρίζονται φόροι. 
Βεβαίως, την ίδια στιγμή που χαρίζονται οι φόροι στους τραπεζίτες, την ίδια στιγμή που τα ομόλογα κουρεύτηκαν κατά 55% από το PSI, οι τραπεζίτες αποζημιώθηκαν και δόθηκαν γύρω στα τριάντα δισεκατομμύρια αποζημίωση. 
Την ίδια στιγμή, για το 1,2 δισεκατομμύριο που το PSI κούρεψε τους μικρομολογιούχους, δηλαδή τους Έλληνες πολίτες που εμπιστεύτηκαν το ελληνικό δημόσιο, για αυτούς δεν υπάρχει καμμία απαλλαγή, καμμία ενίσχυση ούτε έστω το 1,2 δισεκατομμύριο από τα οκτώμισι δισεκατομμύρια που περισσεύουν. Αυτούς τους ομολογιούχους, αντιμετώπισε ο Πρωθυπουργός προχθές με τα ΜΑΤ μπροστά από το Μέγαρο Μουσικής, όταν έκανε τις εξαγγελίες του για τις αλλαγές του Συντάγματος. Αυτούς τους μικρομολογιούχους, βλέπουμε μέρα με την ημέρα ότι δεν αντέχουν και φεύγουν ή άλλοι καταστρέφονται. 
(Στο σημείο αυτό ο Πρόεδρος των Ανεξάρτητων Ελλήνων κ. Πάνος Καμμένος καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Την ίδια στιγμή που όλοι οι μεγάλοι παίχτες-κερδοσκόποι έρχονται και αποζημιώνονται -αυτοί που αγόρασαν ομόλογα στο 20% της αξίας τους- τα νοσοκομεία, τα πανεπιστήμια, τα Μετοχικά Ταμεία Στρατού, τα ασφαλιστικά ταμεία δεν μπορούν πλέον να επιβιώσουν. 
Ερωτώ την Κυβέρνηση. Έρχεστε σήμερα να νομοθετήσετε τριακόσια ογδόντα εκατομμύρια περικοπές στην υγεία. Έχετε υπ’ όψιν σας τι γίνεται σε όλη την Ελλάδα; 
Γύρισα όλη την Ελλάδα και θα τη γυρίζω μέχρι και τις Ευρωεκλογές μαζί με τα κλιμάκια των Ανεξάρτητων Ελλήνων για να μπορέσουμε να επικοινωνήσουμε το μήνυμά μας. 
Έχω την άδεια από ένα γιατρό στη Σητεία να πω το όνομά του και να αναφερθώ στην περίπτωση του. Είναι γιατρός στο Νοσοκομείο της Σητείας και ονομάζεται Σακαδάκης. Ο γιατρός αυτός, έχει ένα παιδί με καρδιακά προβλήματα, με συγγενή καρδιοπάθεια. Έσωσε το παιδί του χειρουργώντας το έξω. Τώρα μένει στη Σητεία όπου είναι γιατρός. 
Ο γιατρός, ο καρδιολόγος της Σητείας, έφυγε με αποτέλεσμα όλη η περιοχή να είναι ακάλυπτη. Και δεν είναι μόνο η Σητεία. Είναι ακάλυπτη και η Κάσος και η Κάρπαθος. Το αποτέλεσμα είναι ότι πρέπει να μεταναστεύσει ο γιατρός αυτός και να φύγει κι εκείνος από το Νοσοκομείο της Σητείας. 
Το ίδιο συμβαίνει ακόμα και στο Νοσοκομείο των Ιωαννίνων και στις πανεπιστημιακές κλινικές. Κέντρα υγείας κλείνουν παντού. Ειδικότητες παιδιάτρου, γυναικολόγου, δεν υπάρχουν στα νησιά. Η ορεινή Ελλάδα έχει καταρρεύσει. 
Την ίδια στιγμή που δίνονται και χαρίζονται χρήματα μέσω του Ελληνικού, μέσω του ΟΠΑΠ σε «ημετέρους» επιχειρηματίες, την ίδια στιγμή που μιλάει στο Μέγαρο Μουσικής ο Πρωθυπουργός, την ίδια στιγμή, 245 εκατομμύρια χαρίζονται στο Μέγαρο Μουσικής και μάλιστα φέρνουν κι άλλη τροπολογία. Και ερωτώ. Θα την ψηφίσετε; Είναι για τακτοποίηση σαράντα οκτώ δόσεων του ΙΚΑ για το Μέγαρο Μουσικής, ενώ οι μικρομεσαίοι επιχειρηματίες συλλαμβάνονται.
Κυρίες και κύριοι συνάδελφοι, το παιχνίδι πια είναι ξεκάθαρο που πάει. 
(Στο σημείο αυτό κτυπάει το κουδούνι λήξης του χρόνου ομιλίας του Προέδρου των Ανεξάρτητων Ελλήνων)
Κύριε Πρόεδρε, θα πάρω και τη δευτερολογία μου.
Είδαμε τον Τζορτζ Σόρος την προηγούμενη βδομάδα, να συντρώγει με Υπουργούς. Ήσασταν κι εσείς, κύριε Υφυπουργέ;",257323,"Chairman","ΠΡΟΕΔΡΕΥΩΝ",75,"",75
"44876","
"," Όχι.
ΠΑΝΟΣ ΚΑΜΜΕΝΟΣ (Πρόεδρος των Ανεξάρτητων Ελλήνων): Δεν ήσασταν εσείς.
Είδαμε να συντρώγει ο κερδοσκόπος των αγορών, η «μαύρη γάτα» των αγορών, με επιχειρηματίες, λέει, Έλληνες, με Υπουργούς, με πολιτικά στελέχη. Και ποιο είναι το αποτέλεσμα; Το αποτέλεσμα είναι ότι η Εθνική Τράπεζα της Ελλάδος παραδίδεται στον κ. Τζορτζ Σόρος. 
Δημοσίευμα της εφημερίδας «ΕΘΝΟΣ» από 8-5-2014: «Εφοπλιστές, κράτη, αλλά και ο Σόρος στην αύξηση μετοχικού κεφαλαίου της Εθνικής». Capital.gr: «Εθνική Τράπεζα: Ολοκληρώθηκε η αύξηση μετοχικού κεφαλαίου», «Πρώτος μέτοχος ο κ. Τζορτζ Σόρος», «Εθνική: «GOLDMAN SACHS» και «MORGAN STANLEY» οι ανάδοχοι στην αύξηση μετοχικού κεφαλαίου». 
(Στο σημείο αυτό ο Πρόεδρος των Ανεξάρτητων Ελλήνων κ. Πάνος Καμμένος καταθέτει για τα Πρακτικά τα προαναφερθέντα δημοσιεύματα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)
Όταν εμείς μιλούσαμε για τη «GOLDMAN SACHS», για τα παιχνίδια με τα CDS, για το ποιοι πόνταραν ουσιαστικά στην πτώχευση της χώρας και αναφέραμε τον Σόρος που συναντιόταν με το Γιώργο Παπανδρέου σε αυτό εδώ το γραφείο μέσα στη Βουλή, μιλάγαμε για σενάρια επιστημονικής φαντασίας. Και τώρα η Εθνική Τράπεζα παραδίδεται στον Σόρος επίσημα, με τη βούλα. 
Άλλος κερδοσκόπος είναι ο Τζον Πόλσον. Φέρεται να επενδύει και να παίρνει το σύνολο της Eurobank Real Estate, τα κατασχεμένα σπίτια και μαγαζιά των Ελλήνων. Έρχεται και αγοράζει ο ίδιος ο Τζον Πόλσον το 10% της ΕΥΔΑΠ. Μαζί με θρύλους, λέει, του είδους, όπως ο Τζορτζ Σόρος, είναι αυτός ο οποίος με το 10% της ΕΥΔΑΠ έναντι 86 εκατομμυρίων ελέγχει ουσιαστικά το νερό στην Ελλάδα. 
(Στο σημείο αυτό ο Πρόεδρος των Ανεξάρτητων Ελλήνων κ. Πάνος Καμμένος καταθέτει για τα Πρακτικά τα προαναφερθέντα δημοσιεύματα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)
Αυτό το σχέδιο ξεκίνησε να εκτελεί ο Γιώργος Παπανδρέου, αυτό το σχέδιο συνέχισε να εκτελεί η κυβέρνηση Παπαδήμου και αυτό το σχέδιο καταλήγει να σφραγίσει σήμερα η Κυβέρνηση Αντώνη Σαμαρά. Πήρανε πλέον όνομα και επώνυμο εκείνοι που πόνταραν στην πτώχευση των Ελλήνων και εκείνοι που θα έρθουν με τα χρήματα που οι ίδιοι δήθεν ανακεφαλαιοποίησαν τις τράπεζες, να αγοράσουν τα κατασχεμένα σπίτια των Ελλήνων. 
Σταματήστε, κυρίες και κύριοι συνάδελφοι, να νομοθετείτε. Σταματήστε αυτή την κατρακύλα της πατρίδας μας. Ελάτε όλοι μαζί να προχωρήσουμε σε στάση πληρωμών των τοκοχρεολυσίων απέναντι σε αυτό το δάνειο που ποτέ δεν πήραμε. Είναι ξεκάθαρο πια ότι η Ελλάδα μπήκε μέσα σε ένα μηχανισμό στήριξης προκειμένου να παραδώσει τον πλούτο της, να παραδώσει τον πλούτο σε ακίνητη περιουσία, να παραδώσει όμως και τον ορυκτό πλούτο. 
Γράφει σήμερα η «ΝΑΥΤΕΜΠΟΡΙΚΗ»: «Έσοδα 18 δισεκατομμύρια στο δημόσιο από τους υδρογονάνθρακες. Υπογράφονται οι πρώτες συμβάσεις παραχώρησης την ερχόμενη εβδομάδα».
(Στο σημείο αυτό ο Πρόεδρος των Ανεξάρτητων Ελλήνων κ. Πάνος Καμμένος καταθέτει για τα Πρακτικά το προαναφερθέν δημοσίευμα, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής) 
Για ποια περιοχή, κύριε Υπουργέ; Για τις περιοχές εντός ελληνικής υφαλοκρηπίδας. Πού είναι ο Πρωθυπουργός που υποσχόταν τα δεκαοκτώ σημεία το Μάιο και τον Ιούνιο, λέγοντας ότι το πρώτο μέτρο είναι η μία και μόνη εξεταστική επιτροπή για το πώς φτάσαμε στο μνημόνιο. Φοβόσασταν ότι θα φτάσουμε στον Σόρος;
Δεύτερο μέτρο, η ανακήρυξη της ΑΟΖ. Εάν 18 δισεκατομμύρια, που εσείς ανακοινώνετε, είναι μόνο στην υφαλοκρηπίδα στην περιοχή των Ιωαννίνων και του Ιονίου, πόσες δεκάδες ή εκατοντάδες δισεκατομμύρια είναι εντός της ελληνικής ΑΟΖ; Γιατί αγνοείτε την έκθεση της Deutsche Bank ότι μόνο για το φυσικό αέριο είναι 435 δισεκατομμύρια ευρώ; 
Ποιος είναι ο λόγος, λοιπόν, να προχωρήσετε σε συνεχή δέσμευση της χώρας, παραχωρώντας εθνική κυριαρχία μέσα από τα μεσοπρόθεσμα, αλλά και μέσα από την ομοσπονδιοποίηση της Ευρώπης, για να παραδώσουμε το σύνολο του ορυκτού πλούτου σε εκείνους που τον επιβουλεύονται;
Γιατί δεν λέτε την αλήθεια στον ελληνικό λαό και κάνοντας ουσιαστικά στάση πληρωμών, επιτροπή λογιστικού ελέγχου, να προχωρήσουμε όλοι μαζί, πρώτα απ’ όλα, σε μέτρα για την επιβίωση του ελληνικού λαού; 
Αντί να πηγαίνουν στα σκουπίδια οι Ελληνίδες και οι Έλληνες, ας πάμε σε μηδενικό ΦΠΑ στα είδη πρώτης ανάγκης και ας προχωρήσουμε στην ανασύσταση της πρωτογενούς παραγωγής. Πρωτογενής παραγωγή δεν υπάρχει όταν το τελικό προϊόν, το αγροτικό, είναι φθηνότερο από το κόστος του αγρότη για να το παράξει.
Δώστε, όπως σας είπαμε, αφορολόγητο πετρέλαιο για δύο χρόνια στους αγρότες, ώστε να μπορέσουν σιγά-σιγά να ξαναβάλουν μπρος την πρωτογενή παραγωγή. 
Ανοίξτε τις αγορές. Αντί να βγαίνει ο κ. Βενιζέλος και να υμνεί τους νεοναζιστές της Ουκρανίας, πηγαίνετε στη Ρωσία, η οποία έχει ανοίξει ουσιαστικά τις πόρτες της προς την Ελλάδα. Δασμό 45% έβαλε πέρσι στην Τουρκία στα αγροτικά προϊόντα. Στο Βελβεντό, σε περιοχές όπου οι συνεταιρισμοί μας ακόμη ζουν, ξεκίνησε από πρόπερσι μία μεγάλη προσπάθεια και είχαμε έσοδα. Ο τουρισμός στηρίζεται πάνω στους Ρώσους. Μείωση 30% είχαν φέτος στην Κρήτη με τις δηλώσεις του κ. Βενιζέλου και με τη στάση της ελληνικής Κυβέρνησης να στηρίζει τους νεοναζί της Ουκρανίας και όχι τους Έλληνες της Μαριούπολης.
Κυρίες και κύριοι συνάδελφοι, η κατάσταση που υπάρχει στην παραμεθόριο είναι τραγική. Πήγα στα χωριά της Ηπείρου. Είναι αφύλακτα. Δεν υπάρχει συνοριοφυλακή. Έχει μετατεθεί όλη στον Έβρο. Άλλοι εξήντα πέντε συνοριοφύλακες χθές. Ο στρατός έχει εγκαταλείψει τα φυλάκια. Εισαγωγή ναρκωτικών, όπλων, λαθραίων μεταναστών γίνεται από την περιοχή της Ηπείρου. Η Ελλάδα είναι αφύλακτη.
Προχωρήστε άμεσα στην κατάργηση του «Δουβλίνο ΙΙ». Οχτακόσιες πενήντα χιλιάδες Σύριοι περιμένουν μετά τον πόλεμο στα παράλια της Μικράς Ασίας για να περάσουν. Πώς θα τους σταματήσουμε; Με την παρουσία της FRONTEX;
Δεν μπορεί να προχωρήσει με κανέναν τρόπο η ελληνική οικονομία, η ελληνική κοινωνία, η ελληνική οικογένεια, αν δεν αποφασίσουμε ότι θα χτυπήσουμε το χέρι στο τραπέζι, ότι θα συναποφασίσουμε να προασπίσουμε την εθνική κυριαρχία και αξιοπρέπεια της χώρας, εάν δεν προχωρήσουμε άμεσα. 
Αντί να κάνουμε δώρα και ρυθμίσεις στους τραπεζίτες, ας κάνουμε ρυθμίσεις στον μικρομεσαίο έμπορο, ώστε να πάρει πάλι φορολογική ενημερότητα, να μπορέσει πάλι να βγάλει το «λουκέτο» και να προσλάβει ξανά εργαζόμενους. 
Με μία φορολογία του 26% στις επιχειρήσεις και 45% στα φυσικά πρόσωπα δεν πρόκειται ποτέ κανείς να επενδύσει. Είναι 8% και 10% η φορολογία στην Αλβανία, στη Βουλγαρία, στα Σκόπια, στην Τουρκία. Κατεβάστε τη φορολογία σε τέτοιο ποσοστό, ώστε αντί να φεύγει χρήμα από την Ελλάδα, να επιστρέψουν πίσω τα χρήματα στη χώρα.
Η χώρα είναι δυνατή. Η χώρα μπορεί με τον πλούτο, τον οποίο κατέχει, με σκληρή δουλειά, με αναδιάρθρωση του κράτους, με αλλαγές στα κακώς κείμενα και με μία κυβέρνηση, που θα ενώνει, αλλά θα δίνει λογαριασμό μόνο στον ελληνικό λαό και όχι στη Μέρκελ και στους διάφορους επισκέπτες εξουσιαστές στα υπουργεία, που δεν έχουν εκλεγεί, αλλά διοριστεί από την Κομισιόν και την Ευρωπαϊκή Κεντρική Τράπεζα και τους δανειστές, να ξαναπάρει μπρος. Η Ελλάδα μπορεί σύντομα να γίνει ξανά ισχυρή, μπορεί σύντομα να ξαναφέρουμε το χαμόγελο στις Ελληνίδες και στους Έλληνες.
Δεν μπορεί αυτό να γίνει όμως με τους δύο που υπέγραψαν προσωπικές επιστολές προς τους δανειστές και αυτό αφορά τον κ. Βενιζέλο και τον κ. Σαμαρά. Αφήστε τους μόνους τους να προσκυνούν στα σαλόνια της Μέρκελ και ας δημιουργήσουμε ένα μεγάλο μέτωπο, που θα πάρουμε στα χέρια μας την εθνική κυριαρχία της χώρας, θα πάρουμε στα χέρια μας και θα φέρουμε πάλι την πρωτογενή παραγωγή, θα φέρουμε πάλι την αξιοπρέπεια και το χαμόγελο.
Όταν αυτά αποκατασταθούν, τότε ξαναλύνουμε τις πολιτικές μας διαφορές. Αν δεν το κάνουμε, σήμερα, τη μέρα κατά του ναζισμού, θα βλέπουμε φαινόμενα χρυσαυγιτών να εμφανίζονται ως οι άνθρωποι που προσφέρουν φιλανθρωπικό έργο στην ελληνική κοινωνία, την ώρα που μέσα φορούν τη σβάστικα, που αποτελούν τους απογόνους εκείνων που κατέσφαξαν τους πατεράδες μας και τους παππούδες μας.
(Χειροκροτήματα από την πτέρυγα των ΑΝΕΛ)
Όλοι μαζί, ενωμένοι, μπορούμε να αλλάξουμε αυτήν την πατρίδα!
(Χειροκροτήματα από την πτέρυγα των ΑΝΕΛ)",257324,"Αναπληρωτής Υπουργός Οικονομικών"," ΧΡΗΣΤΟΣ ΣΤΑΙΚΟΥΡΑΣ",259,"",259
"44877","
"," Κυρίες και κύριοι συνάδελφοι, έχω την τιμή να ανακοινώσω προς το Σώμα ότι ο Υπουργός Περιβάλλοντος, Ενέργειας και Κλιματικής Αλλαγής, ο Αντιπρόεδρος της Κυβέρνησης και Υπουργός Εξωτερικών και οι Υπουργοί Οικονομικών, Εσωτερικών, Ανάπτυξης και Ανταγωνιστικότητας, Παιδείας και Θρησκευμάτων, Πολιτισμού και Αθλητισμού, Διοικητικής Μεταρρύθμισης και Ηλεκτρονικής Διακυβέρνησης, Υγείας, Εργασίας, Κοινωνικής Ασφάλισης και Πρόνοιας, Αγροτικής Ανάπτυξης και Τροφίμων, Υποδομών, Μεταφορών και Δικτύων, Δικαιοσύνης, Διαφάνειας και Ανθρωπίνων Δικαιωμάτων, Δημόσιας Τάξης και Προστασίας του Πολίτη, Τουρισμού, Ναυτιλίας και Αιγαίου και Μακεδονίας και Θράκης κατέθεσαν σχέδιο νόμου «Νέο Ρυθμιστικό Σχέδιο Αθήνας-Αττικής, Νέο Ρυθμιστικό Σχέδιο Θεσσαλονίκης και άλλες διατάξεις».
Παραπέμπεται στην αρμόδια Διαρκή Επιτροπή. 
Τον λόγο έχει ο κ. Βορίδης.
ΠΑΝΟΣ ΚΑΜΜΕΝΟΣ (Πρόεδρος των Ανεξάρτητων Ελλήνων): Κύριε Πρόεδρε, θα κλείσει η Βουλή ή όχι;",257325,"Chairman","ΠΡΟΕΔΡΕΥΩΝ",75,"",75
"44878","
"," Ναι, θα κλείσει. 
ΠΑΝΟΣ ΚΑΜΜΕΝΟΣ (Πρόεδρος των Ανεξάρτητων Ελλήνων): Δηλαδή, θα ψηφιστεί το σημερινό νομοσχέδιο και μετά θα κλείσει;",257326,"Chairman","ΠΡΟΕΔΡΕΥΩΝ",75,"",75
"44879","
"," Θα κλείσει η Βουλή, κύριε Πρόεδρε, όπως έχει αποφασιστεί.
ΠΑΝΟΣ ΚΑΜΜΕΝΟΣ (Πρόεδρος των Ανεξάρτητων Ελλήνων): Το νομοσχέδιο αυτό που αναφέρατε και αναγνώσατε θα μπει τώρα στις Επιτροπές, ή μετά;",257327,"Chairman","ΠΡΟΕΔΡΕΥΩΝ",75,"",75
"44880","
"," Μετά, κύριε Πρόεδρε. Αυτό είναι πάγια τακτική, απλά το ανακοινώνουμε. 
Θα ήθελα να υπενθυμίσω στους Κοινοβουλευτικούς Εκπροσώπους ότι, όπως αποφασίστηκε χθες, έχουν τον λόγο για έξι λεπτά -με μια ανοχή βεβαίως- εκτός από τους Κοινοβουλευτικούς Εκπροσώπους, των οποίων μίλησαν οι Αρχηγοί των Κοινοβουλευτικών τους Ομάδων. Αυτοί έχουν τον λόγο για τρία λεπτά. 
Κύριε Βορίδη, έχετε τον λόγο.",257328,"Chairman","ΠΡΟΕΔΡΕΥΩΝ",75,"",75
"44881"," 
"," Τι τρία λεπτά, κύριε Πρόεδρε;",257329,""," ΠΑΝΑΓΙΩΤΗΣ ΛΑΦΑΖΑΝΗΣ",160,"",160
"44882"," 
"," Κύριε Λαφαζάνη, γνωρίζετε καλά ότι όταν προηγείται ο Αρχηγός της Κοινοβουλευτικής Ομάδας, ο εκάστοτε Κοινοβουλευτικός Εκπρόσωπος έχει το μισό χρόνο.
Ήσασταν χθες, νομίζω, στη Διάσκεψη, όπου αποφασίσαμε ότι ο χρόνος θα είναι έξι λεπτά.",257330,"Chairman","ΠΡΟΕΔΡΕΥΩΝ",75,"",75
"44883","
"," Με συγχωρείτε, δεν ξέρω αν το είπατε εσείς, αλλά τονίστηκε από τη δική μας πλευρά στη Διάσκεψη των Προέδρων ότι οι Κοινοβουλευτικοί Εκπρόσωποι θα μιλήσουν κανονικά στη σημερινή συνεδρίαση. Όχι έξι, αλλά δώδεκα λεπτά.",257331,""," ΠΑΝΑΓΙΩΤΗΣ ΛΑΦΑΖΑΝΗΣ",160,"",160
"44884"," 
"," Αυτό αποφασίστηκε, κύριε Λαφαζάνη  και μπορούν να σας το επιβεβαιώσουν και ο κ. Βούτσης και ο κ. Δραγασάκης.",257332,"Chairman","ΠΡΟΕΔΡΕΥΩΝ",75,"",75
"44885","
"," Συμφωνήσαμε για δευτερολογίες, δεν ήσασταν εκεί.",257333,""," ΑΘΑΝΑΣΙΟΣ ΜΠΟΥΡΑΣ",201,"",201
"44886","
"," Σας παρακαλώ, κύριε Μπούρα! Αυτό έχει αποφασιστεί.",257334,"Chairman","ΠΡΟΕΔΡΕΥΩΝ",75,"",75
"44887"," 
"," Δεν υπάρχει απόφαση, η Βουλή αποφασίζει.",257335,""," ΠΑΝΑΓΙΩΤΗΣ ΛΑΦΑΖΑΝΗΣ",160,"",160
"44888"," 
"," Κύριε Βορίδη, έχετε τον λόγο.",257336,"Chairman","ΠΡΟΕΔΡΕΥΩΝ",75,"",75
"44889"," 
"," Ευχαριστώ πολύ, κύριε Πρόεδρε. 
Κυρίες και κύριοι συνάδελφοι, ο Αρχηγός της Αξιωματικής Αντιπολίτευσης ο κ. Τσίπρας, ενεφάνησε τον εαυτό του και το κόμμα του σήμερα ή μάλλον απεπειράθη να εμφανίσει τον εαυτό του και το κόμμα του ως τον εκφραστή του νέου αυτής της Ελλάδας που έρχεται, σε αντίθεση με την παλιά Ελλάδα, που έχει τα προβλήματά της και εκπροσωπείται από τα κόμματα που σήμερα βρίσκονται στην Κυβέρνηση. 
Νομίζω ότι θα συμφωνήσουμε, κυρίες και κύριοι συνάδελφοι, ότι το παλιό και το νέο δεν έχει χρονική σημασία, δεν είναι ιστορικού χαρακτήρα. Το παλιό και το νέο κυρίως θα πρέπει να σηματοδοτείται από το περιεχόμενό του. Τι είναι αυτό το παλιό και κακό που πρέπει να φύγει και τι είναι αυτό το νέο και καλό που πρέπει να έρθει; 
 Επίσης, θα πρέπει να συμφωνήσουμε ποιο είναι το παλιό που πρέπει να φύγει. Να συμφωνήσουμε, άραγε, ότι τα δημοσιονομικά ελλείμματα ανήκουν στο παλιό και είναι μία κακή πρακτική; Ότι συμβολίζουν ακριβώς τη δημοσιονομική μας κατάρρευση και επομένως αυτά θα πρέπει να αντιμετωπιστούν; 
Ποιος τα αντιμετωπίζει; Αυτός που φέρνει το νέο και στέκεται απέναντι στην πολιτική της δημοσιονομικής πειθαρχίας; Αυτός που ουσιαστικά μας λέει ότι θα πρέπει να συνεχίσουμε την πολιτική των ελλειμμάτων;
Τι είναι το παλιό; Είναι, άραγε, η κατάρρευση της ανταγωνιστικότητας, κάτι που σηματοδότησε την πορεία μας μέχρι σήμερα; Είναι αυτό το παλιό και κακό που πρέπει να τελειώσει; 
Άρα, λοιπόν, να συμφωνήσουμε ότι το νέο είναι η ενίσχυση της ανταγωνιστικότητας; Ενίσχυση της ανταγωνιστικότητας θα κάνουμε όταν μαχόμεθα κάθε πρωτοβουλία που ενισχύει την ανταγωνιστικότητα, όταν στρεφόμαστε εναντίον της κερδοφορίας των επιχειρήσεων, όταν χτυπάμε κάθε πρωτοβουλία που θα δώσει ακριβώς τη δυνατότητα στις επιχειρήσεις να εξελιχθούν;
(Στο σημείο αυτό την Προεδρική Έδρα καταλαμβάνει ο Β΄ Αντιπρόεδρος της Βουλής κ. ΓΕΩΡΓΙΟΣ ΚΑΛΑΝΤΖΗΣ ) 
Εδώ ποιος εκπροσωπεί το παλιό και ποιος το νέο; Είναι το παλιό ένα μεγάλο, αναποτελεσματικό και διεφθαρμένο κράτος; Ναι. Πρέπει να φτιάξουμε ως νέο ένα μικρό, ευέλικτο κράτος δίπλα στην επιχειρηματικότητα και δίπλα στον πολίτη; 
Πόσες πρωτοβουλίες έχει ψηφίσει ο ΣΥΡΙΖΑ για τη βελτίωση του επιχειρηματικού περιβάλλοντος, για τη βελτίωση της αποτελεσματικότητας της διοικήσεως, για  τη διοικητική μεταρρύθμιση; 
Χθες ψηφίσαμε την απλοποίηση της αδειοδοτήσεως των επιχειρήσεων και είπατε για μία ακόμα φορά –μετά από πάρα πολλές φορές- «όχι» και σε αυτό, να μείνουμε στο προηγούμενο. 
Έχουμε κάνει παρεμβάσεις στη διοικητική μεταρρύθμιση με πάνω από δεκαπέντε νομοσχέδια. Πόσα τέτοια ψηφίσατε για να μεταρρυθμίσουμε το παλιό, κακό, αναποτελεσματικό και διεφθαρμένο κράτος; Τίποτα δεν βρήκατε σωστό στη διοικητική μεταρρύθμιση αυτού του παλιού, διεφθαρμένου και αναποτελεσματικού κράτους;
Να συμφωνήσουμε ότι στο παλιό ανήκει η ευμάρεια που στηρίζεται στο δανεισμό και όχι η ευμάρεια που στηρίζεται στις πραγματικές παραγωγικές δυνατότητες μιας χώρας; Εσείς τι έρχεστε και λέτε γι’ αυτό; Λέτε ότι δεν θα πληρώσετε τα παλιά δάνεια; Αυτή είναι η απάντησή σας στο πρόβλημα της χρηματοδότησης της χώρας και της ενίσχυσης της παραγωγικής της βάσης; 
Να συμφωνήσουμε ότι οι παθητικές ΔΕΚΟ ανήκουν στο παλιό και σε εκείνο που πρέπει να υπερβούμε; Πόσο στέρξατε στο να φθάσουμε σε ισοσκελισμένους προϋπολογισμούς στις ΔΕΚΟ; Και πόσο στέρξατε στις αποκρατικοποιήσεις σε ορισμένες εξ αυτών, οι οποίες χρειάζεται να αποκρατικοποιηθούν για να γίνουν επενδύσεις και να προχωρήσουμε σε μία άλλη πορεία; 
Να συμφωνήσουμε ότι η επιτομή του παλιού και διεφθαρμένου είναι το πελατειακό κράτος, δηλαδή ένα κράτος το οποίο στην πραγματικότητα είναι έρμαιο των συντεχνιών, των πιέσεων συγκεκριμένων επενδεδυμένων συμφερόντων, εκείνων δηλαδή των οικοδομούμενων σχέσεων που δεν επιτρέπουν την ορθολογική διάρθρωσή του; 
Μα, ποιος είναι εκφραστής αυτής της λογικής σήμερα; Δεν είναι ο ΣΥΡΙΖΑ εκείνος που όποιο αίτημα ακούσει από οποιαδήποτε κοινωνική ομάδα, από οποιαδήποτε συντεχνία, από όποιον πάει στην πόρτα του και χτυπήσει, αμέσως το κάνει αποδεκτό; Ποιος είναι ο εκφραστής της πελατειακής νοοτροπίας και ποιος κομίζει εδώ το νέο και ποιος το παλιό; 
Να συμφωνήσουμε ότι στο παλιό που πρέπει να αφήσουμε πίσω μας είναι η πολιτική τρομοκρατία της άκρας Αριστεράς; Ποιος έχει πάρει ξεκάθαρη θέση απέναντι στο παλιό και στο νέο, όταν ακόμα και σήμερα ακούσαμε δηλώσεις από Βουλευτές του ΣΥΡΙΖΑ για την τρομοκρατία και για το πόσο εύκολα αναλαμβάνουν αυτόν τον τίτλο για τον εαυτό τους; 
Να συμφωνήσουμε ότι στο παλιό ανήκουν οι κουκουλοφόροι, τα καψίματα στην Αθήνα; Να συμφωνήσουμε ότι στο παλιό ανήκει η βία των ομάδων της άκρας Αριστεράς μέσα στα πανεπιστήμια; Να συμφωνήσουμε ότι αυτό είναι το παλιό και από αυτό πρέπει να φύγουμε;",257337,""," ΜΑΥΡΟΥΔΗΣ ΒΟΡΙΔΗΣ",37,"",37
"44890"," 
"," Να πάμε στα τσεκούρια μάλλον.",257338,""," ΖΩΗ ΚΩΝΣΤΑΝΤΟΠΟΥΛΟΥ",155,"",155
"44891"," 
"," Ποιος θέλει, αλήθεια, να φύγει απ’ αυτό; Ποιος παίρνει ξεκάθαρη θέση σ’ αυτό; Ποιος έχει ξεκάθαρα τοποθετηθεί σ’ αυτό; Ποιος μας βγάζει απ’ αυτό; 
Να συμφωνήσουμε ότι σε τελευταία ανάλυση στο παλιό ανήκει η απαξίωση της δημόσιας περιουσίας; Πόσο έχετε στέρξει στο να αξιοποιηθεί η δημόσια περιουσία; Κάνατε τίποτα; 	Παραδείγματος χάριν, ποια είναι η θέση σας…
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Έχω λίγο χρόνο ακόμα, κύριε Πρόεδρε;",257339,""," ΜΑΥΡΟΥΔΗΣ ΒΟΡΙΔΗΣ",37,"",37
"44892"," 
"," Όχι, δεν έχετε.",257340,"Chairman","ΠΡΟΕΔΡΕΥΩΝ",90,"",90
"44893"," 
"," Δεν έχω; Να κατέβω τότε.",257341,""," ΜΑΥΡΟΥΔΗΣ ΒΟΡΙΔΗΣ",37,"",37
"44894"," 
"," Δυστυχώς, έπεσε σε σας η τύχη και η στιγμή να μην…",257342,"Chairman","ΠΡΟΕΔΡΕΥΩΝ",90,"",90
"44895"," 
"," Σας διευκόλυνε γιατί θα σας ήταν λίγο δύσκολο να συνεχίσετε.",257343,""," ΖΩΗ ΚΩΝΣΤΑΝΤΟΠΟΥΛΟΥ",155,"",155
"44896","
"," Είναι πολύ εύκολο να συνεχίσω, αλλά δεν μου δίνει την άδεια ο Πρόεδρος. Αν μπορείτε να μου δώσετε τριάντα δευτερόλεπτα, κύριε Πρόεδρε, καλώς, αν δεν έχω ούτε τριάντα, πρέπει να κατέβω κατευθείαν.",257344,""," ΜΑΥΡΟΥΔΗΣ ΒΟΡΙΔΗΣ",37,"",37
"44897"," 
"," Έχετε ένα λεπτό γιατί σας διέκοψα κιόλας.",257345,"Chairman","ΠΡΟΕΔΡΕΥΩΝ",90,"",90
"44898"," 
"," Κύριε Πρόεδρε, δώστε του χρόνο να μιλήσει!",257346,""," ΠΑΝΑΓΙΩΤΗΣ ΛΑΦΑΖΑΝΗΣ",160,"",160
"44899"," 
"," Χωρίς χρόνο, κύριε Προέδρε!",257347,""," ΖΩΗ ΚΩΝΣΤΑΝΤΟΠΟΥΛΟΥ",155,"",155
"44900","
"," Αυτές οι τρίπλες στον Πειραιά, όχι στην Καβάλα.",257348,"Chairman","ΠΡΟΕΔΡΕΥΩΝ",90,"",90
"44901","
"," Έλεγα, λοιπόν, στο Ελληνικό, παραδείγματος χάριν, ποια ήταν η θέση σας για την αξιοποίηση της περιουσίας στο Ελληνικό. Φαντάζομαι ότι η λύση είναι η άλλη, η εναλλακτική, να δώσουμε τη δυνατότητα στο δήμαρχο να δίνει αυτές τις «ωραίες» άδειες που δίνει για τα λούνα παρκ, για να σκοτώνεται ο κόσμος. Αυτή είναι η εναλλακτική απέναντι σ’ αυτό.
(Χειροκροτήματα από την πτέρυγα της Νέας Δημοκρατίας)
Ο Αρχηγός της Αξιωματικής Αντιπολίτευσης είπε ότι η Αριστερά δεν κυβέρνησε ποτέ. Είναι ανεύθυνη. Δεν έχει ευθύνη για όλο αυτό το παλιό. Η ευθύνη γι’ αυτό το παλιό βρίσκεται στα κόμματα που κυβέρνησαν μέχρι σήμερα. Μα το πρόβλημα ήταν ακριβώς αυτό. Ναι, μεν κυβερνούσαν τα κόμματα αυτά, αλλά ηγεμόνευε ιδεολογικά η Αριστερά. Μέχρι χθες υποκλινόμασταν σ’ αυτές τις αξίες και αρχές ως δήθεν ανώτερες. Αυτό που άλλαξε με την Κυβέρνηση του Αντώνη Σαμαρά είναι κυρίως και ακριβώς αυτό: Δεν προσκυνάμε πια την ιδεολογική ηγεμονία της Αριστεράς! Είμαστε περήφανοι για τις δικές μας αξίες, τις δικές μας ιδέες και εφαρμόζουμε ένα πρόγραμμα που ακριβώς εκφράζει αυτές τις αξίες και αυτές τις ιδέες!
(Χειροκροτήματα από την πτέρυγα της Νέας Δημοκρατίας)",257349,""," ΜΑΥΡΟΥΔΗΣ ΒΟΡΙΔΗΣ",37,"",37
"44902","
"," Προτού δώσω τον λόγο στον Κοινοβουλευτικό Εκπρόσωπο του ΠΑΣΟΚ τον κ. Κουκουλόπουλο, να πω ότι όπως ξέρετε έχουμε συμφωνήσει στις 17.00΄ να γίνει η ονομαστική ψηφοφορία. Θα παρακαλέσω επειδή υπάρχουν ακόμα εννέα συνάδελφοι εγγεγραμμένοι -και θεωρώ ότι πρέπει να μιλήσουν- και εννοείται ότι θα πάρουν τον λόγο όσοι τον δικαιούνται, οι Κοινοβουλευτικοί Εκπρόσωποι και όσοι εκ των ειδικών αγορητών θέλουν, για να μην υπάρξει λόγος να με στενοχωρήσετε ή να σας στενοχωρήσω, να κρατάμε όλοι το χρόνο μας, αρχής γενομένης από τον κ. Βορίδη που του έτυχε δυστυχώς να ξεκινήσει από αυτόν.",257350,"Chairman","ΠΡΟΕΔΡΕΥΩΝ",90,"",90
"44903","
"," Έτσι διασφαλίζεται η λειτουργία της Βουλής; Πάρα πολύ ωραία! Το μεσοπρόθεσμο συζητείται επί μία εβδομάδα. Εδώ ούτε μία συνεδρίαση δεν κάναμε.",257351,""," ΠΑΝΑΓΙΩΤΗΣ ΛΑΦΑΖΑΝΗΣ",160,"",160
"44904","
"," Τον λόγο έχει ο Κοινοβουλευτικός Εκπρόσωπος του ΠΑΣΟΚ ο κ. Πάρις Κουκουλόπουλος.",257352,"Chairman","ΠΡΟΕΔΡΕΥΩΝ",90,"",90
"44905","
"," Ευχαριστώ, κύριε Πρόεδρε.
Κυρίες και κύριοι συνάδελφοι, ζήτησα να πάρω τον λόγο γιατί έγιναν δύο αναφορές από τον Πρόεδρο της Δημοκρατικής Αριστεράς και από τον Πρόεδρο του ΣΥΡΙΖΑ στην καθαρή εξήγηση που κάναμε η Ελιά, το ΠΑΣΟΚ, η δημοκρατική παράταξη. Η καθαρή μας εξήγηση ονομάστηκε «εκβιαστικό δίλημμα» από τη Δημοκρατική Αριστερά και «άσφαιρο δίλημμα» από τον ΣΥΡΙΖΑ.
Το ΠΑΣΟΚ –και πολύ περισσότερο και ως Ελιά, γιατί είμαστε δύο Βουλευτές παραπάνω και έχουμε δηλώσει έτοιμοι για πρωτοβουλίες μετά τις εκλογές για να γίνουμε ακόμα περισσότεροι- είναι ο εγγυητής της κυβερνητικής σταθερότητας και ο προοδευτικός πόλος της κυβέρνησης συνεργασίας. Αυτό το ρόλο ασκούμε με συνέπεια γιατί τον πιστεύουμε. Ζητάμε λαϊκή εντολή για να συνεχίσουμε και να ενισχύσουμε αυτό ακριβώς που κάνουμε. 
Αποδοκιμασία μας στις εκλογές σημαίνει ότι δεν εγκρίνεται η στάση μας από τους πολίτες. Αποδοκιμασία μας σημαίνει ότι δεν έχει νόημα η ενίσχυση του προοδευτικού πόλου. Γι’ αυτό και κάναμε μία καθαρή εξήγηση ότι αποδοκιμασία μας σημαίνει ότι μπαίνει τέλος στην κυβέρνηση συνεργασίας. Τι είναι εκβιαστικό; Τι είναι άσφαιρο; Κάποιοι έξω από τη Βουλή γελάνε κιόλας. Δεν θα καθίσω να σχολιάσω αντιδράσεις.
Να βάλουμε τα πράγματα σε μία σειρά; 
Πρώτον, με δεδομένο το συσχετισμό δυνάμεων στην παρούσα Βουλή και με δεδομένη επίσης τη στάση όλων των κομμάτων και πολιτικών ομάδων μέσα στη Βουλή, χωρίς το ΠΑΣΟΚ, χωρίς την Ελιά, υπάρχει Κυβέρνηση; Όχι, δεν έχει τη δεδηλωμένη. Αυτό τι είναι; Είναι άσφαιρο; Είναι εκβιαστικό; Είναι ψευδές; Είναι για γέλια; Μια απλή αλήθεια. 
Δεύτερον, θέλετε αποδείξεις για το ότι το ΠΑΣΟΚ και η Ελιά συγκροτούν τον προοδευτικό πόλο της Κυβέρνησης; 
Να σταχυολογήσω πέντε-έξι πολύ ηχηρές: Η προστασία της πρώτης κατοικίας, η μεγάλη νίκη του ελληνικού γάλατος, η διαφάνεια στις αποκρατικοποιήσεις που πρώτη φορά τα τελευταία τριάντα χρόνια περνούν από τη Βουλή για να πει τη γνώμη της για τα σχέδια των προκηρύξεων, η μείωση των εργοδοτικών εισφορών, τα προγράμματα ανάσχεσης της ανεργίας και το μέτωπο του συνταγματικού τόξου, είναι μερικές μόνο πρωτοβουλίες που φέρουν τη δική μας σφραγίδα και δίνουν νόημα σε αυτό που λέμε «προοδευτικός πόλος της κυβερνητικής συνεργασίας».
Απευθυνόμαστε πρώτα απ’ όλα σε όλους τους πολίτες και κυρίως, στους συμπολίτες μας που μας τίμησαν με την ψήφο τους στις δύσκολες εκλογές του Ιουνίου του 2012, σε συνθήκες τρομακτικής πόλωσης και κράτησαν όρθια την παράταξη. Τους λέμε ότι τη δική τους εντολή τιμήσαμε.
Μας ζήτησαν να υπάρχει κυβέρνηση, να παραμείνει η χώρα στο ευρώ, να βάλουμε «πλάτη» για να μην περάσουν αντιλαϊκές λύσεις και να βγάλουμε πέρα το πρόγραμμα που εμείς είχαμε ξεκινήσει. Αυτό κάναμε κι αυτό κάνουμε μέχρι αυτήν τη στιγμή. 
Απευθυνόμαστε σε εκείνους τους πολίτες, στον πικραμένο κόσμο της δημοκρατικής παράταξης που πίστεψε όχι μόνο τον ΣΥΡΙΖΑ και τη ΔΗΜΑΡ, όχι μόνο τους Ανεξάρτητους Έλληνες και άλλους αλλά ακόμη και τη Νέα Δημοκρατία και τον κ. Σαμαρά ότι υπάρχουν άλλες λύσεις και άλλες συνταγές. Δεν υπήρχαν άλλοι δρόμοι για να διαλέξουμε, δυστυχώς. Δεν ήταν μονόδρομος. Δεν είχαμε εμείς άλλο δρόμο. 
Τους λέμε λοιπόν δυνατά και καθαρά ότι τα δύσκολα τελείωσαν. Είμαστε εδώ για να μην υπάρξουν άλλα μέτρα λιτότητας στην κοινωνία. Είμαστε στην έξοδο των μνημονίων και πρέπει να ξανασκεφτούν.
Και απευθυνόμαστε τέλος σε όλους τους Έλληνες που πιστεύουν στο συνταγματικά κατοχυρωμένο αγαθό της κυβερνητικής σταθερότητας, που πιστεύουν ότι πρέπει να συνεχίσουμε –και αν άκουσαν σήμερα τον κ. Τσίπρα θα έχουν πειστεί γι’ αυτό και σε αυτό θα κάνω ολοκληρώνοντας μία μικρή αναφορά- και τους λέμε να μας δώσουν τη δύναμη για να φτάσει ως το τέλος αυτή η προσπάθεια∙ να μας δώσουν πάνω απ’ όλα τη δύναμη, όπως είπε σήμερα το πρωί ο Πρόεδρος του ΠΑΣΟΚ, μιλώντας στην Κοινοβουλευτική Ομάδα, να πάρουμε την πρωτοβουλία που αρμόζει στο DNA της μεγάλης δημοκρατικής παράταξης, να ενώσουμε τους Έλληνες. 
Αυτό είναι το ζητούμενο σήμερα για την πατρίδα κι ευχαριστώ –και δεν ειρωνεύομαι- πραγματικά τον Πρόεδρο του ΣΥΡΙΖΑ και Αρχηγό της Αξιωματικής Αντιπολίτευσης που είπε πρώτον –τονίζω ξανά ότι δεν ειρωνεύομαι- ότι δέχεται διάλογο που δεν θα αναφέρεται καθόλου στα μνημόνια. Και συμπληρώνω: Προφανώς, αφού τα μνημόνια τελείωσαν. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Δεύτερον, είπε ότι δέχεται διάλογο μόνο για την Ελλάδα από εδώ και πέρα. Και απαντάω: Φυσικά, αφού μετά την αποφυγή άτακτης χρεοκοπίας, την παραμονή στη ζώνη του ευρώ, τα πλεονάσματα και την έξοδο στις αγορές -όπως λέμε πρώτοι εδώ και τρία μόνο εμείς στο ΠΑΣΟΚ, αλλά κι εδώ και δύο χρόνια μαζί και με άλλους- ήρθε η ώρα για το εθνικό σχέδιο ανασυγκρότησης. Αυτή ήταν η εθνική στρατηγική της χώρας. 
Θέλω να ολοκληρώσω, κύριε Πρόεδρε, κι ευχαριστώ για την ανοχή σας, αν κι έχω κάνει πολύ μικρή παρέκβαση από τον χρόνο που μου δώσατε, και θέλω να πω κάτι που πιστεύω βαθιά και το είπα κι εχθές από το Βήμα της Βουλής και το επαναλαμβάνω. 
Τη νέα Ελλάδα θα την χτίσουν οι δυνάμεις που ανήκουν στην κοινωνική συμμαχία των παραγωγών γνώσης προϊόντων και υπηρεσιών, ανταγωνιστικών στο διεθνές περιβάλλον που ζούμε∙ θα τη χτίσουν οι νέοι είτε μέσα στην Ελλάδα είτε έχουν πάρει τον ομματιών τους, γιατί πιστεύουν στην πατρίδα.
Σε ό,τι αφορά τους πολιτικούς εκφραστές, οι νέοι και παλαιοί θα είναι φυσικά μπροστά, αλλά από τις πολιτικές δυνάμεις που υπάρχουν, πρωταγωνιστικό ρόλο θα παίξουν αυτοί που δεν λιποτάκτησαν, αυτοί που δεν λύγισαν, αυτοί που δεν εγκατέλειψαν την προσπάθεια, αυτοί που στάθηκαν όρθιοι στα τέσσερα δύσκολα χρόνια, γιατί έβαλαν την πατρίδα πάνω από οτιδήποτε άλλο, πάνω και από το δικό τους πολιτικό συμφέρον.
Ευχαριστώ.
(Χειροκροτήματα)",257353,""," ΠΑΡΑΣΚΕΥΑΣ ΚΟΥΚΟΥΛΟΠΟΥΛΟΣ",136,"",136
"44906","
"," Κύριε Πρόεδρε, μου επιτρέπετε;",257354,"Αναπληρωτής Υπουργός Οικονομικών"," ΧΡΗΣΤΟΣ ΣΤΑΙΚΟΥΡΑΣ",259,"",259
"44907","
"," Όχι, γιατί έχει ζητήσει τον λόγο και ο κ. Τσούκαλης. 	
Κύριε Τσούκαλη, θα πάρετε τώρα τον λόγο; Δεν υπάρχει άλλος Κοινοβουλευτικός Εκπρόσωπος.",257355,"Chairman","ΠΡΟΕΔΡΕΥΩΝ",90,"",90
"44908"," 
"," Είμαι και εγώ, κύριε Πρόεδρε.",257356,""," ΕΛΕΝΑ ΚΟΥΝΤΟΥΡΑ",138,"",138
"44909"," 
"," Εννοώ ότι δεν προηγείται, γιατί και εσάς μίλησε ο Αρχηγός σας. 
Κύριε Υπουργέ, θέλετε να πάρετε τον λόγο;",257357,"Chairman","ΠΡΟΕΔΡΕΥΩΝ",90,"",90
"44910"," 
"," Εάν θέλει να μιλήσει η κ. Κουντουρά, ευχαρίστως να προηγηθεί.",257358,"Αναπληρωτής Υπουργός Οικονομικών"," ΧΡΗΣΤΟΣ ΣΤΑΙΚΟΥΡΑΣ",259,"",259
"44911"," 
"," Ορίστε, κυρία Κουντουρά, έχετε τον λόγο.",257359,"Chairman","ΠΡΟΕΔΡΕΥΩΝ",90,"",90
"44912"," 
"," Ευχαριστώ πολύ, κύριε Πρόεδρε. 
Στα τρία λεπτά που έχω είναι πολύ δύσκολο  να εκφράσω όλα αυτά που θα ήθελα να πω τη δεύτερη ημέρα συζήτησης, όπου ψηφίζεται το μεσοπρόθεσμο. Επιγραμματικά, λοιπόν, θα  πω τα εξής: 
Τα τέσσερα τελευταία χρόνια ο ελληνικός λαός έχει υποστεί μια εγκληματική πολιτική λιτότητας και φτωχοποίησης. Ο Κώστας Καραμανλής το 2009 είπε μεγάλες αλήθειες για την κακοδιαχείριση του ΠΑΣΟΚ και ότι το χρέος πλέον είχε φθάσει σε σημείο τέτοιο που έπρεπε να είμαστε πολύ προσεκτικοί. Είπε ότι θα παγώσει τους μισθούς και τις συντάξεις, αλλά ότι δυστυχώς ο ελληνικός λαός  πίστεψε στην ελπίδα. Η ελπίδα πεθαίνει τελευταία. 
Ήρθε ο Γιώργος Παπανδρέου και είπε ότι λεφτά υπάρχουν. Παραποίησε τα στοιχεία της ΕΛΣΤΑΤ της κυβέρνησης Καραμανλή, τα οποία φυσικά η κ. Γεωργαντά, η σημερινή Ευρωβουλευτής των Ανεξαρτήτων Ελλήνων, κατήγγειλε. 
Ο κ. Γεωργίου, ο οποίος είναι Πρόεδρος της ΕΛΣΤΑΤ, είναι υπόδικος. Η συγκυβέρνηση, όμως, τον καλύπτει και τον κρατάει στη θέση του. Τα αποτελέσματα αυτής της εξαπάτησης ήταν μια τεράστια ύφεση, ληστρική φορολογία του ελληνικού λαού, κλείσιμο τετρακοσίων πενήντα επιχειρήσεων, αύξηση της ανεργίας στο 30%, έξι χιλιάδες αυτοκτονίες, ένας στους τρεις Έλληνες στο όριο της φτώχειας, ακρίβεια και το χρέος από το 2009, που ήταν 295 δισεκατομμύρια, έφθασε στα 320 δισεκατομμύρια σήμερα. Κούρεψαν, έκλεψαν τα αποθεματικά των πανεπιστημίων, νοσοκομείων, ασφαλιστικών ταμείων και, φυσικά, τους μικροομολογιούχους, που τους αντιμετωπίζουν σήμερα σαν εγκληματίες, στέλνοντας τα ΜΑΤ. 
Η Γερμανία ξέρει ποιος είναι ο πραγματικός τρόπος διάσωσης. Το 1953 διασώθηκε η ίδια με αυτόν τον τρόπο. Όμως, δεν θέλει να το κάνει, ακριβώς γιατί είμαστε ένας θησαυρός. Είμαστε το στολίδι της Ευρώπης. Είμαστε η περιουσία της Ευρώπης. Έχουμε τόσο πλούτο,  που προφανώς μαζί με τους υπαλλήλους τους, που συγκυβερνούν εδώ στην Ελλάδα, εξυπηρετούν τα συμφέροντα της τρόικας και μας παρουσιάζουν ένα πλεόνασμα ανύπαρκτο. Γιατί ένα πλεόνασμα που έρχεται από ύφεση, όπως καταλαβαίνετε, δεν είναι πραγματικό. Βγαίνει η EUROSTAT και λέει ότι όντως ψεύδεται η ελληνική Κυβέρνηση, ότι υπάρχει πρωτογενές έλλειμμα 15 δισεκατομμυρίων, δίχως τους τόκους.  
Ο κόσμος, όμως, δέχεται μία μόνιμη απειλή, προκειμένου να σας ψηφίσει, διότι εσείς έχετε υποκύψει σε ξένα και σε ντόπια συμφέροντα, έχετε καταστρέψει την ελληνική κοινωνία με φόρους και απαλλάσσετε από ποινικές ευθύνες όλους αυτούς οι οποίοι έχουν καταχραστεί δημόσιο χρήμα. Ενώ ξέρετε ότι το χρέος δεν είναι βιώσιμο, εσείς ακόμη και σήμερα προσπαθείτε να κοροϊδέψετε τον ελληνικό λαό,  για να υφαρπάξετε την ψήφο του. 
Αυτό το νομοσχέδιο, αυτό το μεσοπρόθεσμο, δεν είναι τίποτα άλλο παρά άλλη μία παραπλάνηση του ελληνικού λαού. Το χρέος δεν είναι βιώσιμο. Χρειάζεται αλλαγή πολιτικής και αλλαγή ηγεσίας. Το καταψηφίζουμε και λέμε στον ελληνικό λαό ότι εμείς, οι Ανεξάρτητοι Έλληνες, δεν θα επιτρέψουμε άλλο αυτήν την εξαθλίωση η οποία συμβαίνει. Θα αγωνιστούμε με όλες μας τις δυνάμεις να προστατέψουμε τα συμφέροντά του. 
Σας ευχαριστώ πολύ. 
(Χειροκροτήματα από την πτέρυγα των ΑΝΕΛ)",257360,""," ΕΛΕΝΑ ΚΟΥΝΤΟΥΡΑ",138,"",138
"44913"," 
"," Και εμείς σας ευχαριστούμε. 
Κυρίες και κύριοι συνάδελφοι, γίνεται γνωστό στο Σώμα ότι από τα άνω δυτικά θεωρεία παρακολουθούν τη συνεδρίασή μας, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, πενήντα μαθήτριες και μαθητές και τρεις εκπαιδευτικοί από το Δημοτικό Σχολείο Δεμενικών Αχαΐας. 
Η Βουλή τούς καλωσορίζει. 
(Χειροκροτήματα απ’ όλες τις πτέρυγες)
Επίσης, θέλω να σας ανακοινώσω ότι οι συνάδελφοι Βουλευτές κ. Χρυσούλα-Μαρία Γιαταγάνα, Βουλευτής Α΄ Θεσσαλονίκης και ο κ. Κωνσταντίνος Γιοβανόπουλος, Βουλευτής Ημαθίας, με επιστολή τους μας ενημερώνουν ότι προσχωρούν στην Κοινοβουλευτική Ομάδα των Ανεξάρτητων Δημοκρατικών Βουλευτών. Ο Πρόεδρος των Ανεξάρτητων Δημοκρατικών Βουλευτών, ο Βουλευτής Φθιώτιδας κ. Νικόλαος Σταυρογιάννης, με επιστολή του μας ενημερώνει ότι αποδέχεται την ένταξή τους στην Κοινοβουλευτική Ομάδα των Ανεξάρτητων Δημοκρατικών Βουλευτών.
(Οι προαναφερθείσες επιστολές έχουν ως εξής:
(Να φωτογραφηθούν οι σελ. 193-196)",257361,"Chairman","ΠΡΟΕΔΡΕΥΩΝ",90,"",90
"44914","
"," Θα δώσω τον λόγο στους συναδέλφους που έχουν ζητήσει να μιλήσουν. Κανονικά, αν διάβαζα τον κατάλογο, θα έπρεπε να τους διαγράψω.
Θα δώσω, λοιπόν, τον λόγο στον κύριο Υπουργό και αυτό να το σεβαστούν όλοι.",257362,"Chairman","ΠΡΟΕΔΡΕΥΩΝ",90,"",90
"44915","
"," Υπάρχει επιτροπή παράλληλα.",257363,""," ΖΩΗ ΚΩΝΣΤΑΝΤΟΠΟΥΛΟΥ",155,"",155
"44916","
"," Δεν έχει «υπάρχει επιτροπή», κυρία συνάδελφε.",257364,"Chairman","ΠΡΟΕΔΡΕΥΩΝ",90,"",90
"44917","
"," Υπάρχει. Είναι η Επιτροπή Δημόσιας Διοίκησης, Δημόσιας Τάξης και Δικαιοσύνης.",257365,""," ΖΩΗ ΚΩΝΣΤΑΝΤΟΠΟΥΛΟΥ",155,"",155
"44918","
"," Αυτό δεν συνάδει με τα κοινοβουλευτικά ήθη.",257366,"Chairman","ΠΡΟΕΔΡΕΥΩΝ",90,"",90
"44919","
"," Υπάρχουν δύο επιτροπές που συνεδριάζουν ταυτόχρονα.",257367,""," ΖΩΗ ΚΩΝΣΤΑΝΤΟΠΟΥΛΟΥ",155,"",155
"44920","
"," Κύριε Τσούκαλη, θέλετε να μιλήσετε τώρα ή να προηγηθεί ο κύριος Υπουργός;",257368,"Chairman","ΠΡΟΕΔΡΕΥΩΝ",90,"",90
"44921","
"," Ας προηγηθεί ο κύριος Υπουργός.",257369,""," ΝΙΚΟΛΑΟΣ ΤΣΟΥΚΑΛΗΣ",283,"",283
"44922","
"," Ορίστε, κύριε Υπουργέ, έχετε τον λόγο.",257370,"Chairman","ΠΡΟΕΔΡΕΥΩΝ",90,"",90
"44923","
"," Κυρίες και κύριοι συνάδελφοι, άκουσα με ιδιαίτερη προσοχή όλες -κυριολεκτικά όλες- τις τοποθετήσεις των συναδέλφων σ’ αυτήν εδώ την Αίθουσα και θα ήθελα να κωδικοποιήσω λίγο ορισμένες σκέψεις και παρατηρήσεις επί των τοποθετήσεων των Αρχηγών των Κοινοβουλευτικών Ομάδων και των συναδέλφων Βουλευτών.
Μίλησε ο Πρόεδρος του ΣΥΡΙΖΑ για αντιφάσεις της Κυβέρνησης. Συγγνώμη, αλλά οι αντιφάσεις είναι μέσα στην Κοινοβουλευτική Ομάδα του ΣΥΡΙΖΑ. Για παράδειγμα -και μπορεί κανένας να ανατρέξει στα Πρακτικά- Βουλευτές της Αξιωματικής Αντιπολίτευσης, από τη μια πλευρά, κατηγορούσαν την Κυβέρνηση ότι το μεσοπρόθεσμο τους το έδωσαν έτοιμο οι ξένοι και από την άλλη, έλεγαν ότι αποφεύγει η Κυβέρνηση να δείξει το δημοσιονομικό κενό που οι δανειστές υπολόγισαν. Και τα δύο δεν γίνονται!
Άλλοι συνάδελφοι της Αξιωματικής Αντιπολίτευσης υποστήριξαν την ανάγκη αύξησης των ιδιωτικών και δημοσίων επενδύσεων, αλλά ταυτόχρονα είπαν ότι η χώρα ξεπουλάει τα πάντα και δεσμεύονται να διώξουν όλους τους επενδυτές. Αφήστε που δεν μας είπαν και πού θα βρουν τα λεφτά για την αύξηση των δημοσίων επενδύσεων.
Άλλοι συνάδελφοι της Αξιωματικής Αντιπολίτευσης μίλησαν για εξαγορά ψήφων λόγω της διανομής του κοινωνικού μερίσματος. Συγγνώμη, αλλά ο ΣΥΡΙΖΑ δεν υποστήριζε μέχρι πρόσφατα ότι δεν θα επιτευχθεί πρωτογενές πλεόνασμα το 2013, ότι θα απαιτηθούν νέα μέτρα το 2014, ότι η τρόικα δεν θα μας αφήσει ως Κυβέρνηση να διανείμουμε κοινωνικό μέρισμα; Σήμερα μιλά για εξαγορά ψήφων;
Λυπάμαι, αλλά τέτοια άλματα λογικής δεν μπορώ να τα παρακολουθήσω!
Στη συζήτηση ακούστηκαν και ανακρίβειες. Ας ανατρέξει κανένας στα Πρακτικά για να τα διαπιστώσει. Για παράδειγμα, δύο Βουλευτές της Αξιωματικής Αντιπολίτευσης και μια Ανεξάρτητη Βουλευτής σήμερα υποστήριξαν ότι στο μεσοπρόθεσμο περικλείονται 18,6 δισεκατομμύρια νέοι φόροι. Δύο άλλοι συνάδελφοι της Αξιωματικής Αντιπολίτευσης είπαν ότι αυτοί είναι 14 δισεκατομμύρια. Άλλος συνάδελφος του ΣΥΡΙΖΑ είπε ότι οι νέοι φόροι είναι 5 δισεκατομμύρια.
Εξήγησα χθες αναλυτικά, με στοιχεία από πού προέρχεται η προβλεπόμενη αύξηση των εσόδων. Νέοι φόροι δεν υπάρχουν. Αντίθετα, στοχεύουμε στη σταδιακή μείωση των φορολογικών συντελεστών.
Άλλη ανακρίβεια: Άκουσα σήμερα Βουλευτή της Αξιωματικής Αντιπολίτευσης να λέει ότι η Κυβέρνηση βαπτίζει το μνημόνιο μεσοπρόθεσμο. Λησμονεί ή αγνοεί ή παραπληροφορεί το Σώμα, όταν δεν λέει ότι βάσει του νόμου του 2010 η Κυβέρνηση, η κάθε κυβέρνηση, είναι υποχρεωμένη να καταρτίζει κάθε χρόνο Μεσοπρόθεσμο Πρόγραμμα Δημοσιονομικής Στρατηγικής, προσθέτοντας μια επιπλέον χρονιά και αν υπάρχουν σημαντικές αλλαγές, μάλιστα, να καταθέτει και επικαιροποίηση. Πού το είδε, συνεπώς, το νέο μνημόνιο;
Ακούσαμε, επίσης, από ορισμένους και τη γνωστή ισοπεδωτική κριτική και κάποιες αναφορές σε ειδικά δικαστήρια σήμερα, που φυσικά συνοδεύονται και από την απουσία γενικώς εναλλακτικών ρεαλιστικών προτάσεων. Αυτά δεν θα τα σχολιάσω. Δεν σχολιάζονται, άλλωστε. Θεωρώ ότι είναι λόγια του αέρα. Έλεος, όμως, πια με την παραπληροφόρηση, τη μεμψιμοιρία, το μηδενισμό. Η χώρα έχει ανάγκη από σοβαρότητα, ορθολογισμό, αξιοπιστία.
Ο Αρχηγός της Αξιωματικής Αντιπολίτευσης μίλησε για τη νέα Ελλάδα. Ποιες ήταν, όμως, οι προβλέψεις του για τη σημερινή Ελλάδα; Η Αξιωματική Αντιπολίτευση δεν υποστήριζε ότι δεν θα πετύχουμε στον προϋπολογισμό του 2013; Η Αξιωματική Αντιπολίτευση δεν έλεγε ότι το πρώτο τετράμηνο φέτος θα αναθεωρήσουμε τον προϋπολογισμό και θα καταθέσουμε συμπληρωματικό προϋπολογισμό; Η Αξιωματική Αντιπολίτευση δεν έλεγε ότι θα χρειαστούν νέα μέτρα λιτότητας για πέρυσι και για φέτος; Η Αξιωματική Αντιπολίτευση δεν έλεγε ότι δεν θα υπάρξει πρωτογενές πλεόνασμα το 2013; Η Αξιωματική Αντιπολίτευση δεν έλεγε ότι δεν θα βγούμε στις αγορές; 
Στη σημερινή Ελλάδα, οι εκτιμήσεις σας, οι προβλέψεις σας –και οι προσδοκίες σας, θα έλεγα- διαψεύστηκαν. 
Αφήνουμε τη σημερινή Ελλάδα και πάμε στη νέα Ελλάδα, τη νέα Ελλάδα που οραματίζεστε. Η νέα Ελλάδα είναι αυτή που θα διώχνει τις επενδύσεις και τους επενδυτές; Η νέα Ελλάδα είναι αυτή που θα επανακρατικοποιήσει όλες τις επιχειρήσεις, ακόμα και τις ζημιογόνες; Η νέα Ελλάδα είναι αυτή που θα δημιουργήσει ένα μεγάλο, ένα μεγαλύτερο κράτος; Η νέα Ελλάδα είναι αυτή που θα διώξει την επιχειρηματικότητα;
Συγγνώμη, αλλά αυτή είναι η Ελλάδα της στασιμότητας και του τέλματος. 
Εμείς αποκαταστήσαμε τη θέση της χώρας στην Ευρώπη, απομακρύναμε την αβεβαιότητα για το ευρώ, αντιμετωπίσαμε τα υψηλά δίδυμα ελλείμματα, αποκαταστήσαμε την αξιοπιστία της χώρας στο εξωτερικό και τη σταθερότητα στο εσωτερικό. Βήμα-βήμα, μ’ αυτήν τη σταθερότητα οδηγούμε την Ελλάδα στο αύριο.
Επίσης, κυρίες και κύριοι συνάδελφοι, με βάση και τις τοποθετήσεις κάποιων άλλων συναδέλφων, πρέπει να ξεκαθαρίσουμε ορισμένα πράγματα. Η κοινωνική ευαισθησία που κάποιοι επικαλούνται, δεν είναι προνόμιο ορισμένων σ’ αυτήν την Αίθουσα, ενώ καρδιά και ψυχή –όπως είπαν δύο συνάδελφοι- διαθέτουν πολλοί εδώ μέσα και, κυρίως, οι Βουλευτές της κυβερνητικής πλειοψηφίας, οι οποίοι έδωσαν τον πιο σκληρό αγώνα τα τελευταία χρόνια και πήραν δύσκολες αποφάσεις. Εκεί φαίνεται η καρδιά και η ψυχή.
Κυρίες και κύριοι συνάδελφοι, τα δύο τελευταία χρόνια, η χώρα ανέκτησε σημαντικό κεφάλαιο διεθνούς αξιοπιστίας. Οι δημοσιονομικοί στόχοι επιτεύχθηκαν. Η ανταγωνιστικότητα της οικονομίας ενισχύθηκε. Οι διαρθρωτικές αλλαγές υλοποιήθηκαν. Η ύφεση έγινε πιο ρηχή. Η αυξητική δυναμική της ανεργίας ανακόπηκε. Η χώρα απέκτησε και πάλι, μετά από τέσσερα χρόνια, πρόσβαση στις διεθνείς αγορές. Η κατάσταση σταθεροποιήθηκε. Η Ελλάδα κερδίζει το στοίχημα. Η χώρα γυρίζει σελίδα και αυτό αναγνωρίζεται διεθνώς. Ενισχύουμε την αξιοπιστία μας, ανακτούμε την αξιοπρέπειά μας και κερδίζουμε τη χαμένη μας αυτοπεποίθηση. 
Βέβαια, δεν θριαμβολογούμε. Γνωρίζουμε, όπως είπε και ο Πρόεδρος της Δημοκρατικής Αριστεράς, ότι η πορεία είναι μακρά, δύσκολη και με εμπόδια. Δεν έχουμε βγει από την κρίση. Βγαίνουμε, όμως. 
Αυτή ακριβώς η στιγμή επιβάλλει σε όλους μας, όπως είπα και εχθές, συγκλίσεις, εθνικό σχέδιο και σκληρή δουλειά. Εμείς είμαστε αποφασισμένοι να οικοδομήσουμε πάνω στη σταθερότητα που με τόσο κόπο και κόστος πέτυχε η χώρα. Ήδη το κάνουμε. Με σοβαρότητα, μεθοδικότητα, διορατικότητα και με σταθερά βήματα βγάζουμε την Ελλάδα από την κρίση.
Ο Πρόεδρος της Δημοκρατικής Αριστεράς αναφέρθηκε στο σκέλος των εσόδων –δίνοντας και συγκεκριμένα στοιχεία- και μίλησε για αύξηση άμεσων και έμμεσων φόρων. Κατ’ αρχάς, πρέπει να ξεκαθαρίσουμε ότι από το 2014 μέχρι το 2018 δεν υπάρχει αύξηση άμεσων φόρων. Η όποια αύξηση άμεσων φόρων προβλέπεται φέτος, έχει αναλυθεί μέσα στο μεσοπρόθεσμο και είναι κυρίως από την καλύτερη εκτέλεση του προϋπολογισμού την περυσινή χρονιά –άρα και τη μεταφορά αυτού του καλύτερου αποτελέσματος στο 2014- από τη φορολογική μεταρρύθμιση με συγκεκριμένα ποσά που αναλύονται, από την πλήρη εφαρμογή του νέου Κώδικα Φορολογικών Διαδικασιών, από το φόρο υπεραξίας κεφαλαίου, από το φόρο των αποθεματικών επιχειρήσεων.
Συνεπώς πουθενά δεν υπάρχουν νέοι φόροι –το είπα και εχθές και το ανέλυσα- για την περίοδο 2014-2018. Είπα ότι τα καλύτερα αποτελέσματα στους έμμεσους φόρους -4 δισεκατομμύρια ευρώ παραπάνω- οφείλονται στους αυτόματους σταθεροποιητές που θα αρχίσουν να λειτουργούν και στο ποσοστό της φορολογικής συμμόρφωσης.
(Στο σημείο αυτό κτυπάει προειδοποιητικά το κουδούνι λήξεως του χρόνου ομιλίας του κυρίου Υπουργού)
Επειδή, μάλιστα, έγινε συγκεκριμένη αναφορά από τον Πρόεδρο της Δημοκρατικής Αριστεράς στο πώς αυτό αναλύεται στο ΦΠΑ και στους ειδικούς φόρους κατανάλωσης, είπα εχθές ότι οι έμμεσοι φόροι –όχι μόνο στην Ελλάδα αλλά και σε όλη την Ευρώπη- συνδέονται με την ιδιωτική κατανάλωση.
Συνεπώς οι εκτιμήσεις για την ιδιωτική κατανάλωση είναι ότι θα υπάρξει μικρή αύξηση το 2015 και λίγο μεγαλύτερη το 2016 και το 2017 και θα σταθεροποιηθεί το 2018. 
Είπα χθες πέντε συγκεκριμένους λόγους πάνω στους οποίους εδράζονται αυτές οι εκτιμήσεις, οι οποίες είναι κοινές, δικές μας και των ευρωπαϊκών οργάνων. Οι λόγοι είναι: Πρώτον, το διαθέσιμο εισόδημα που λόγω της εσωτερικής υποτίμησης και των μέτρων δημοσιονομικής στήριξης προσαρμογής είχε μειωθεί δραστικά τα προηγούμενα χρόνια. Δεύτερον, η αύξηση της απασχόλησης και η μείωση της ανεργίας, με αποτέλεσμα αυτό να έχει μια θετική συνεισφορά στην αύξηση της ιδιωτικής κατανάλωσης. Τρίτον, είναι το γενικό επίπεδο τιμών το οποίο αρχίζει να μειώνεται από το 2013. Συνεπώς οι χαμηλές τιμές σε συνδυασμό με τις προσφορές που γίνονταν από τις επιχειρήσεις θα ενισχύσουν την καταναλωτική ζήτηση. Τέταρτον, είναι η καταναλωτική πίστη που μειώθηκε σημαντικά τα προηγούμενα χρόνια και εκτιμούμε ότι θα αρχίσει σταδιακά να ανακάμπτει. Πέμπτον, είναι οι αβεβαιότητες που ήταν μεγάλες και πλέον δεν υφίστανται τόσο για επενδυτικά έργα όσο και για καταναλωτικές πρωτοβουλίες. 
Αναφέρθηκε, επίσης, ότι οι στόχοι, κυρίως για το κομμάτι της οικονομικής μεγέθυνσης, είναι υπεραισιόδοξοι. Θα σας πω τρία στοιχεία για αυτό. 
Πρώτα από όλα, το παρελθόν, τα δύο τελευταία χρόνια, είναι καλός σύμμαχος της Κυβέρνησης. Οι εκτιμήσεις μας και για την οικονομική μεγέθυνση –ύφεση, προφανώς, το 2013- ήταν πιο ρεαλιστικές απ’ αυτές που υπήρχαν στα προγράμματα. 
Δεύτερον, έδωσα έναν δείκτη, τον οποίο δεν είδα κανένας να αξιολογεί σ’ αυτήν την Αίθουσα. Η Ελλάδα σύμφωνα με τις δικές μας εκτιμήσεις –και όχι μόνο τις δικές μας αλλά και των Ευρωπαίων εταίρων- και το πρόγραμμα της Ευρωπαϊκής Επιτροπής έχει ακριβώς τα ίδια στοιχεία αναφέρει ότι κατά μέσο όρο η αύξηση του ΑΕΠ εκτιμάται ότι την επόμενη πενταετία να είναι 2,8%. 
Επί πολλά χρόνια η Ελλάδα από το 1995 μέχρι το 2007 είχε μέσο όρο αύξησης οικονομικής μεγέθυνσης 3,7% και σε αυτό δεν έχει συνυπολογιστεί το μέγεθος του παραγωγικού κενού και οι φιλικές προς την οικονομική ανάπτυξη διαρθρωτικές αλλαγές και μεταρρυθμίσεις που ήδη έχουν υλοποιηθεί ή θα υλοποιηθούν, όπως είναι η μείωση των ασφαλιστικών εισφορών.
Συνεπώς και σε αυτήν την περίπτωση και γι’ αυτόν το δείκτη εκτιμώ ότι δεν υπάρχει θέμα υπεραισιοδοξίας, μάλλον υπάρχει θέμα αντικειμενικής αποτύπωσης της πραγματικότητας, ρεαλιστικών προβλέψεων για την εξέλιξη των μακροοικονομικών δεικτών. Βεβαίως, στην οικονομία βεβαιότητες δεν υπάρχουν, αλλά αυτή η Κυβέρνηση έχει δικαιωθεί για τις εκτιμήσεις της.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υπουργού)",257371,"Αναπληρωτής Υπουργός Οικονομικών"," ΧΡΗΣΤΟΣ ΣΤΑΙΚΟΥΡΑΣ",259,"",259
"44924","
"," Ολοκληρώστε, κύριε Υπουργέ.",257372,"Chairman","ΠΡΟΕΔΡΕΥΩΝ",90,"",90
"44925","
"," Ολοκληρώνω σε ένα λεπτό, κύριε Πρόεδρε. Ευχαριστώ πολύ.
Αναφέρθηκε ο Αρχηγός των Ανεξάρτητων Ελλήνων στα αποτελέσματα της EUROSTAT. Η EUROSTAT ανακοίνωσε στις 23-4-2014 τα αποτελέσματα για το δημοσιονομικό έλλειμμα του 2013, στηριζόμενη στα στοιχεία της ΕΛΣΤΑΤ, στοιχεία τα οποία έκανε πλήρως αποδεκτά, χωρίς αστερίσκους, χωρίς επιφυλάξεις.",257373,"Αναπληρωτής Υπουργός Οικονομικών"," ΧΡΗΣΤΟΣ ΣΤΑΙΚΟΥΡΑΣ",259,"",259
"44926","
"," Του κ. Γεωργίου.",257374,""," ΖΩΗ ΚΩΝΣΤΑΝΤΟΠΟΥΛΟΥ",155,"",155
"44927"," 
"," Αυτά τα στοιχεία είναι δημόσια διαθέσιμα από 14-4-2014. Έχει εκδοθεί σχετικό δελτίου Τύπου, στο οποίο υπάρχει σαφής αναφορά στο πρωτογενές ισοζύγιο. Άρα, οι υπολογισμοί δεν είναι δικοί μας, είναι επίσημοι υπολογισμοί που επιβεβαιώνουν απόλυτα τα όσα ανέφερα στην Επιτροπή Οικονομικών Υποθέσεων. 
Καταθέτω στα πρακτικά τις σχετικές εκθέσεις και τις σχετικές αναφορές.
(Στο σημείο αυτό ο Αναπληρωτής Υπουργός Οικονομικών κ. Χρήστος Σταϊκούρας καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)
Τέλος, η Κυβέρνηση δεν κάνει δεκτές τις τροπολογίες που έχουν κατατεθεί από συναδέλφους τις κυβερνητικής πλειοψηφίας και από συναδέλφους της Αξιωματικής Αντιπολίτευσης. Ειδικά, την τροπολογία που αφορά εκμισθώσεις ακινήτων των ΟΤΑ θα την αξιολογήσει, ώστε να ενταχθεί σε επόμενο νομοσχέδιο της Κυβέρνησης.
Ευχαριστώ.
(Χειροκροτήματα από την πτέρυγα της Νέας Δημοκρατίας)",257375,"Αναπληρωτής Υπουργός Οικονομικών"," ΧΡΗΣΤΟΣ ΣΤΑΙΚΟΥΡΑΣ",259,"",259
"44928","
"," Καθόλου πελατειακό κράτος!",257376,""," ΖΩΗ ΚΩΝΣΤΑΝΤΟΠΟΥΛΟΥ",155,"",155
"44929","
"," Κι εμείς ευχαριστούμε.
Τον λόγο έχει η Πρόεδρος της Κοινοβουλευτικής Ομάδας του Κομμουνιστικού Κόμματος Ελλάδας κ. Παπαρήγα.",257377,"Chairman","ΠΡΟΕΔΡΕΥΩΝ",90,"",90
"44930","
"," Κυρίες και κύριοι Βουλευτές, διά γυμνού οφθαλμού φαίνεται ότι το μεσοπρόθεσμο, εκτός της γενικής, καθαρά  αντεργατικής και αντιλαϊκής του κατεύθυνσης έχει και νέα μέτρα, κόντρα σε όλα αυτά που λέγονται και τις διαφημίσεις που έγιναν. 
Παραδείγματος χάριν, προβλέπει –χωρίς να τα έχει εξειδικεύσει ακόμη, αυτό θα το κάνει μετά τις εκλογές- αντεργατικά μέτρα 3 δισεκατομμύρια. Οι έμμεσοι φόροι είναι 4 δισεκατομμύρια. Είπε ο κ. Σταϊκούρας προηγουμένως ότι δεν βάζουνε άμεσους φόρους. Γιατί δηλαδή τους έμμεσους δεν τους πληρώνουμε από την τσέπη μας; Τι είναι αυτοί, καλοί φόροι;
Ίσα-ίσα στην Ελλάδα είχαμε, αν θέλετε, κυρίως βαρείς έμμεσους φόρους. Τώρα έχουμε και άμεσους και έμμεσους. 
Τρίτον, συμπεριλαμβάνει 6 δισεκατομμύρια μέτρα –εννοούμε μέτρα που θα πληρώσει ο λαός- από προηγούμενες αποφάσεις. Και στο σημείο αυτό θα θέλαμε να ξεκαθαρίσουμε το εξής: Εμείς είμαστε αντίθετοι και με τα κάθετα, αλλά και με τα οριζόντια μέτρα. Αντεργατικά δεν είναι μόνο τα οριζόντια, αλλά και τα κάθετα μέτρα. Και με την ευκαιρία αυτή, θα ήθελα να πω ότι ο ΣΥΡΙΖΑ δεν μας έχει εξηγήσει ποια είναι τα ποσοστά, ποιο είναι το κριτήριο της φορολόγησης, όταν λέει ότι θα βάλει κάθετη φορολογία και όχι οριζόντια ή ότι θα πάρει κάθετα μέτρα. Διότι και τα κάθετα μέτρα μπορεί να είναι εξίσου αντιλαϊκά. 
Επίσης, το να πούμε ότι θα φορολογήσουμε τις περιουσίες, πλούτος είναι οι οικογενειακές περιουσίες ή οι ατομικές; Δεν είναι, γιατί αυτά είναι μόνο ένα μέρος του πλούτου. Μάλιστα, οι επιχειρηματίες τώρα δεν επενδύουν συνήθως στις περιουσίες, αλλά σε εμπορεύματα, σε πρώτες ύλες, σε έρευνα για νέες τεχνολογίες, προκειμένου να ανέβει η κερδοφορία τους κ.λπ.. Το κεφάλαιο είναι σχέση και δεν αποτυπώνεται πάντα ούτε με τα ακίνητα, αλλά ούτε και με το ρευστό των καταθέσεων. Εν πάση περιπτώσει, αυτά που λέω τα ξέρουν οι άνθρωποι. Δεν λέω ότι δεν τα ξέρουν. Όμως, με τα συνθήματα γίνεται προσπάθεια να συγκαλυφθούν πολλά πράγματα. 
Για μας τα χειρότερα μέτρα είναι αυτά που λέγονται «αναδιαρθρώσεις». Λιτότητα δεν είναι μόνο ο χαμηλός μισθός. Γιατί να σας πω και κάτι άλλο; Σε μία απότομη μεγάλη κερδοφορία των κεφαλαιοκρατών, μπορεί να γίνει και αύξηση μισθών. Όμως, οι αναδιαρθρώσεις εξασφαλίζουν ότι η λιτότητα, η ταξική πολιτική θα είναι μόνιμη. Από τη στιγμή, για παράδειγμα, που δεν υπάρχουν συλλογικές συμβάσεις ή ατομικές συμβάσεις ακόμα και έναντι της επιχειρησιακής και της κλαδικής σύμβασης, από τη στιγμή που «απασχόληση» θεωρείται και το να δουλεύεις δύο ώρες το μήνα, τότε οι κεφαλαιοκράτες δεν έχουν πρόβλημα να σου δώσουν και μια μικρή αύξηση. Σιγά! Γιατί αυτό που καθορίζει το ύψος του μισθού, δεν είναι απλώς το μεροκάματο, αλλά και το πόσες ώρες την ημέρα δουλεύεις, πόσες μέρες το χρόνο και αν έχεις σταθερή δουλειά. 
Εμείς, λοιπόν, είμαστε ριζικά αντίθετοι στις αναδιαρθρώσεις, γιατί είναι οι χειρότερες. Βέβαια, αυτό δεν σημαίνει ότι είμαστε υπέρ των μέτρων μείωσης των μισθών και μεροκάματων. Όμως, ακόμα χειρότερες είναι οι αναδιαρθρώσεις. Σας αναφέρω, για παράδειγμα, τις αναδιαρθρώσεις που συνδέονται με την ίδια την αγορά, που θεωρούμε ότι δεν υπάρχει κάτι χειρότερο. Είναι χειρότερο το να πει κανείς ότι εγώ θα αυξήσω τον κατώτατο μισθό και από 500 θα τον κάνω 700; Στο κάτω-κάτω, αυτό ισχύει για τους ιδιώτες, για τον ιδιωτικό τομέα. Τι τη νοιάζει την Κυβέρνηση; Τι θα πάθει μια κυβέρνηση, ακόμα και η πιο ταξικά αντιλαϊκή αν στους εκατό ιδιώτες, οι είκοσι δώσουν αυξήσεις; Και οι ιδιώτες όταν έχουν περιθώρια, δίνουν αυξήσεις, γιατί και η κερδοφορία τους είναι μεγαλύτερη, αλλά και η αύξηση που θα δώσουν δεν θίγει καθόλου τους ρυθμούς αύξησης της κερδοφορίας. Ακόμα και τώρα στις συνθήκες της κρίσης, υπάρχουν κάποιοι επιχειρηματίες που δεν έχουν μειώσει τους μισθούς. Αυτό δεν σημαίνει ότι είναι καλοί αυτοί οι επιχειρηματίες, αλλά ότι είναι αυτοί που δεν έχουν θιγεί από την κρίση και ενδεχομένως να κερδίζουν και από αυτή. 
Αυτή είναι και η θέση μας για το μεσοπρόθεσμο πλαίσιο. Επιπλέον, διαφωνούμε και με την Κυβέρνηση που λέει ότι δεν είναι μνημονιακό, αλλά και με τα κόμματα της Αντιπολίτευσης που λένε ότι είναι μνημονιακό. Θέλετε να σας κάνουμε τη χάρη; Ας πούμε, λοιπόν, ότι είναι μέτρα που πατάνε στην προοπτική μιας ορισμένης ανάκαμψης. Θέλετε να πούμε ότι δεν έχουν καμμία σχέση με το μνημόνιο; Δεν έχουμε κανένα πρόβλημα να πούμε κάτι τέτοιο, διότι και η πολιτική που ακολουθούνταν προ μνημονίου, στη διάρκεια των μνημονίων και μετά τη λήξη της ημερομηνίας των μνημονίων, είναι ακριβώς η ίδια στις βασικές επιλογές. Απλώς στις συνθήκες της κρίσης και μέσω του μνημονίου πέρασαν μέτρα μέσα σε ένα βράδυ -και το κίνημα ήταν συνειδητά απροετοίμαστο από τις ηγεσίες του- για τα οποία στα προηγούμενα χρόνια θα υπήρχε μια κινητοποίηση, μια απεργία κοντά στις εκλογές. Τότε, λοιπόν, υπήρχε δισταγμός να περάσουν αυτά τα μέτρα ή δεν υπήρχε, εν πάση περιπτώσει, η πολιτική ικανότητα της Κυβέρνησης ή των Υπουργών να πάρουν αυτά τα αντεργατικά μέτρα, παρά το γεγονός ότι θα ήθελαν, γιατί κάτι τέτοιο θέλει και μια προετοιμασία εδάφους. 
Για εμάς, λοιπόν, το θέμα «μνημόνιο-αντιμνημόνιο» -και χωρίς να υποτιμούμε τα συγκεκριμένα μνημόνια που πέρασαν ως μνημόνια- δεν αποτελεί ουσιαστική διαφορά. Δεν πρόκειται να αλλάξει η πολιτική των μνημονίων. 
Μπορεί παραδείγματος χάριν κάποιοι δείκτες να χαλαρώσουν. Και αφού έχει εξασφαλιστεί ότι περνάνε, υλοποιούνται τα μνημονιακά μέτρα και κυρίως οι αναδιαρθρώσεις, οι οποίες δεν είναι μνημονιακές, ισχύουν για όλη την Ευρώπη.
Δυστυχώς, η αντιπαράθεση –βέβαια δεν θα μπορούσε να γίνει και διαφορετικά- ανάμεσα στον πόλο της Νέας Δημοκρατίας και στον πόλο του ΣΥΡΙΖΑ μπροστά στις εκλογές, έχει πάρει αποκρουστική μορφή. Και θα μου πείτε: Τόσο νοιάζεσαι για την μορφή της αντιπαράθεσης; Κοιτάξτε να δείτε, εάν δεν είχαμε εκλογές πολλά πράγματα που λέγονται αυτές τις ημέρες, δεν θα λέγονταν. Θα λέγονταν με άλλο τρόπο και από την πλευρά της Νέας Δημοκρατίας και από την πλευρά του ΣΥΡΙΖΑ.
Βεβαίως, είσαστε θανάσιμοι αντίπαλοι όσον αφορά τη διεκδίκηση της κυβέρνησης. Πόσο θανάσιμοι αντίπαλοι όμως είσαστε όσον αφορά στο αν πρέπει Ελλάδα να είναι μέσα στην Ευρωπαϊκή Ένωση, στο αν πρέπει η Ελλάδα να είναι στο στρατιωτικό βραχίονα της Ευρωπαϊκής Ένωσης, που είναι ο συμπληρωματικός βραχίονας του ΝΑΤΟ;
Έχετε διαφορές; Έχετε. Τέτοιες διαφορές που υπάρχουν σήμερα και ανάμεσα σε κράτη-μέλη και ανάμεσα στα κόμματα των κρατών-μελών, ανάμεσα ας πούμε στον κ. Σουλτς και στον κ. Γιούνγκερ. Υπάρχουν τέτοιες διαφορές ανάμεσα στον κ. Ομπάμα και στην κ. Μέρκελ. Βεβαίως, τέτοιες διαφορές υπάρχουν.
Και με αυτήν την έννοια, όταν λέμε αποκρουστική αντιπαράθεση, εννοούμε ότι εάν δεν ήταν εκλογές θα μπορούσε κάποιος να γελάει κιόλας με αυτά. Αλλά δυστυχώς δεν μπορείς να γελάσεις.
Η Νέα Δημοκρατία, παραδείγματος χάριν, περίπου κατηγορεί τον ΣΥΡΙΖΑ για τρομοκράτη, για επαναστάτη, ότι θα φέρει χάος στην Ελλάδα, ότι θα μας βγάλει από την Ευρωπαϊκή Ένωση και το ΝΑΤΟ, ότι θα σοβιετοποιήσει την ελληνική οικονομία. Ε, έλεος. Δεν είμαι υπερασπίστρια του ΣΥΡΙΖΑ, αλλά από πού και ως πού;
Ο δε ΣΥΡΙΖΑ –και αυτό είναι το χειρότερο– ωραία, κάνει κριτική στη Νέα Δημοκρατία και καλά κάνει από την πλευρά του. Στο κάτω-κάτω, ανταγωνιστές είσαστε και μάλιστα στις κάλπες που έρχονται. Αλλά εδώ υπάρχει ένα θέμα: Δεν μπορεί να λες ότι «είμαι ένα κόμμα της Αριστεράς».
Εμείς δεν μοιράζουμε εύσημα σε κανέναν ούτε μπορούμε, όπως θέλει λέγεται ο καθένας. Εδώ υπάρχουν κάποιοι που αυτοαποκαλούνται «κομμουνιστές» και μόνο κομμουνιστική πολιτική δεν έχουν. Δεν έχει σημασία.
Αλλά αναφέρεται η μερκελική Ευρώπη: ή με την Μέρκελ ή με την Ελλάδα. Δηλαδή παρουσιάζεται ζήτημα τώρα για την Ευρωπαϊκή Ένωση, ένα οικοδόμημα από το ’52 μέχρι σήμερα. Και θυμίζω ότι η ΕΔΑ ήταν το μόνο κόμμα που αρνήθηκε την ένταξη της Ελλάδας στην Ευρωπαϊκή Ένωση, ακόμα και η ΕΔΑ εκείνην την περίοδο.
Και τι είναι; Όλοι οι ηγέτες, λέει, της Ευρωπαϊκής Ένωσης είναι κάτω από τα φουστάνια της Μέρκελ. Και θα έρθει –με συγχωρείτε- ο κ. Τσίπρας να της τα σηκώσει και να τους βγάλει όλους έξω και να σώσει την Ελλάδα. Δεν είναι σοβαρά πράγματα αυτά, διότι έτσι δυστυχώς ο λαός μπερδεύεται.
Και μου κάνει εντύπωση που τον Ολάντ ένα μήνα μετά τις εκλογές ο κ. Τσίπρας τον έλεγε «Ολανδρέου». Τότε, ας πούμε, δεν είχε αποκαλυφθεί τι ήταν όλο αυτό. Τώρα, κουβέντα. Μήπως γιατί οι σύμμαχοί του ψήφισαν στο δεύτερο γύρο στις τοπικές εκλογές της Γαλλίας ψήφιζαν οι σοσιαλιστές, για να μην έρθει ο Λεπέν;
Δεν υπάρχει ο Ούγγρος Πρωθυπουργός, δεν υπάρχει ο Ραχόϊ, δεν υπάρχει ο Κάμερον; Αυτά τι είναι, αγγελούδια δηλαδή; Ή μήπως, μάλιστα της Κεντρικής ιδιαίτερα και Ανατολικής Ευρώπης οι πρωθυπουργοί κρατών-μελών τι είναι; Φιλαράκια του Ομπάμα βέβαια είναι. Και υπάρχουν μάλιστα και πρωθυπουργοί οι οποίοι είναι και ακροδεξιοί στην Ευρώπη. Κουβέντα.
Έχει μείνει μία Μέρκελ και τώρα, επειδή είναι οι εκλογές για τον Πρόεδρο της Κομισιόν, είναι η Μέρκελ, είναι ο Σόϊμπλε από δίπλα της, είναι ο Μπαρόζο και ο Γιούνκερ; Όλοι οι άλλοι τι; Μακάρι να ήταν αυτό το πρόβλημα.
Παραδείγματος χάριν, η Νέα Δημοκρατία και ο πόλος της Νέας Δημοκρατίας λέει τα εξής πράγματα – εδώ το λένε και καθαρά και, αν θέλετε, εδώ ισχύει αυτό που λέμε ότι το δεξιό κόμμα τα λέει πιο καθαρά, είναι φυσικό: Τα πάντα θα είναι στους ιδιώτες. Το κράτος θα έχει επιτελικό και εποπτικό ρόλο. Καλά δεν είναι εποπτικός και επιτελικός, εν πάση περιπτώσει είναι και διευρυμένος και μεγάλος κ.λπ., αλλά σας χαρίζω αυτόν τον όρο προς τιμήν.
Ο ΣΥΡΙΖΑ λέει όχι. Εκτός βεβαίως από τους ιδιώτες – γιατί αυτοί θα κάνουν τις επενδύσεις στην Ελλάδα, ποιοι θα τις κάνουν τις επενδύσεις στην Ελλάδα; - εμείς προσθέτουμε ότι θέλουμε λίγο περισσότερο κράτος, να κάνει και το κράτος επενδύσεις, υποδομές, όπως λέει ο κ. Τσακαλώτος. Εμ, πάντα το κράτος έκανε τις υποδομές που δεν ήθελε το κεφάλαιο να κάνει. Τι, θα τις κάνει τις υποδομές, σε ανταγωνισμό προς τους ιδιώτες;
Μα, τι λέμε τώρα; Μπορεί ένα κράτος να μην πάρει αποφάσεις – και το πιο αντιδραστικό και η δικτατορία; Όταν χρειάζονται κάποιες υποδομές, για να βγει κέρδος, γιατί δεν θα τις φτιάξει το κράτος; Το κράτος είναι και κάτι άλλοι πειραματισμοί, οικονομικές συλλογικότητες, κοινωνικές συλλογικές, κάτι σαν ΜΚΟ δηλαδή σε αυτούς τους τομείς. Αυτή είναι η διαφορά, όντως. Είναι διαφορά αυτή. Αλλά δεν είναι διαφορά η οποία να δημιουργεί άλλη κατεύθυνση.
Και με την ευκαιρία, ακόμα, αν θέλετε, και μέσα στη Νέα Δημοκρατία έχω παρακολουθήσει τοποθετήσεις ανθρώπων ή νεοδημοκρατών, που λένε «όχι, το κράτος, δεν μπορεί». Αυτή η διαφορά διασχίζει σήμερα όλα τα κόμματα και μέσα στο ΠΑΣΟΚ. Το κράτος πρέπει να έχει περισσότερο παρεμβατικό ρόλο και στον τομέα των επενδύσεων και στον τομέα των επιχειρήσεων ή σε ορισμένους τομείς όπως είναι το νερό κ.λπ..
Τέτοιες διαφορές υπάρχουν. Δεν είναι όμως διαφορές που μιλάνε για το φως, το σκότος και δεν ξέρω τι, ο ένας σοβιετοποιεί και ο άλλος φασιστικοποιεί.
Με την ευκαιρία, έχουμε δύο χοντρά παραδείγματα σε μεγάλες χώρες, σε μεγάλες καπιταλιστικές οικονομίες, τις ΗΠΑ και την Ιαπωνία. Εγώ δεν θα πιάσω την Αργεντινή ούτε τη Βραζιλία ούτε τη Βενεζουέλα. Το αμερικανικό κράτος και το γιαπωνέζικο ακολουθούν αυτήν την πολιτική, την κρατική παρέμβαση.
Το αμερικανικό κράτος, δηλαδή, στήριξε άμεσα τις τράπεζες και μεγάλες βιομηχανικές επιχειρήσεις, με δάνεια, με επιχορηγήσεις μαμούθ, δεκάδων και εκατοντάδων δισεκατομμυρίων, και προχώρησε σε ένα πρόγραμμα παροχής ρευστότητας. Ορισμένα τα έδωσε μέσω τραπεζών.
Γιατί τα παίρνουν οι τράπεζες; Για να δανείσουν τους επιχειρηματίες και γι’ αυτό το τραπεζικό σύστημα ενισχύεται. Δεν ενισχύεται, γιατί ο Υπουργός της τάδε κυβέρνησης είναι παρακαθήμενος του προέδρου μιας τράπεζας. Μέσω των τραπεζών δίνονται. Δεν πάνε στο Υπουργείο Οικονομικών οι βιομήχανοι κι άλλοι επιχειρηματίες, να κάθονται στη σειρά, για να τους δώσουν τα λεφτά. Μέσω των τραπεζών γίνεται αυτό.
Ποιο είναι το αποτέλεσμα της πολιτικής Ομπάμα, που θεωρείται ένα «κλικ» αριστερό; Ο ρυθμός ανάπτυξης του Ακαθάριστου Εθνικού Προϊόντος ήταν το 2010 2,5%, το 2011 ήταν 1,9%, το 2012 ήταν 2,8% και πάνω από 1,5% το 2013. Αυτοί οι αριθμοί για μια τέτοια μεγάλη οικονομία έχουν μια άλλη βαρύτητα από τους αντίστοιχους αριθμούς στην Ελλάδα. Το 2013 το ΑΕΠ τελικά διαμορφώθηκε κατά 5% αυξημένο σε σχέση με το προ κρίσης επίπεδο, όχι σε σχέση με το προηγούμενο.
Ωστόσο, για να δούμε: Η ανεργία στις Ηνωμένες Πολιτείες, παίρνοντας υπ’ όψιν και την υποαπασχόληση και άνεργους που δεν καταγράφονται, είναι στο 15%. Τα επίπεδα φτώχειας θερίζουν. Πενήντα εκατομμύρια άνθρωποι βρίσκονται κάτω από τα όρια της φτώχειας και έχουν τα κουπόνια φαγητού. Το 22% των παιδιών καταγράφονται ως φτωχά. Οι κατασχέσεις κατοικιών –αυτά είναι επίσημα στοιχεία- ξεπερνούν τα πέντε εκατομμύρια σε σχέση με το 2007. Ο ίδιος ο Ομπάμα είπε ότι η ταξική ανισότητα στη χώρα του είναι στο ίδιο επίπεδο με εκείνο της Τζαμάικα.
(Στο σημείο αυτό κτυπάει προειδοποιητικά το κουδούνι λήξεως του χρόνου ομιλίας της Προέδρου της Κοινοβουλευτικής Ομάδας του Κομμουνιστικού Κόμματος Ελλάδας)
Τη βλέπω την ώρα.
Πάμε στην Ιαπωνία. Τα ίδια έκανε και η κρατική διαχείριση στην Ιαπωνία. Χρηματοδότησε μεγάλα κατασκευαστικά έργα. Ε, αυτά τα κατασκευαστικά έργα κάπου έχουν και ημερομηνία λήξης. Δεν μπορεί μια οικονομία να στηρίζεται στα κατασκευαστικά έργα. Κάπου θα τελειώσουν. Να γίνουν και εμείς είμαστε υπέρ του να γίνουν και από το κράτος, όχι να τα πάρουν οι επιχειρήσεις. Αλλά δεν μπορούν να είναι αυτά ο μοχλός διαρκούς ανάπτυξης, που τάχα θα γίνει και μια καλύτερη κατανομή για τους εργαζόμενους.
Όμως, ενώ ανέβηκε το Α.Ε.Π., το μερίδιο των μισθών στο ΑΕΠ μειώθηκε από το 60,3% το 2011 σε 58,7% το 2013, ενώ το 2000 έφτανε το 65%. Έχουν δοκιμαστεί αυτές οι πολιτικές.
Και το χειρότερο –για να τελειώνω- τα δύο κόμματα έχουν βρει το μαγικό αριθμό των πεντακοσίων χιλιάδων οικογενειών ή το πεντακόσιες χιλιάδες γενικώς. Η Νέα Δημοκρατία λέει ότι πεντακόσιες χιλιάδες οικογένειες θα πάρουν το μέρισμα, τα ψίχουλα και εφάπαξ. Και κατά πεντακόσιες χιλιάδες θα μειωθεί η ανεργία, κατά τη Νέα Δημοκρατία.
Επενδύσεις μπορεί να γίνουν. Πεντακόσιες χιλιάδες δεν πρόκειται να βρουν δουλειά. Μπορεί, βέβαια, να βρουν δουλειά με δύο μήνες δουλειά ο καθένας το χρόνο.
Ο ΣΥΡΙΖΑ λέει ότι σε πεντακόσιες χιλιάδες θα δώσει δωρεάν ρεύμα. Είμαστε αντίθετοι; Αλίμονο. Μόνο που βάζει δίπλα «Ναι, αλλά αυτό προϋποθέτει ΔΕΗ δημόσια». Γιατί άλλο να δώσει δωρεάν ρεύμα η μικρή ΔΕΗ και άλλο η μεγάλη. Ποιος θα το πληρώσει;
Επομένως αν ο μαγικός αριθμός των πεντακοσίων χιλιάδων είναι οι ψήφοι, δεν ξέρω, πείτε το στις πεντακόσιες χιλιάδες οικογένειες.
Στην Ελλάδα κατοικούν έντεκα εκατομμύρια. Εκατοντάδες χιλιάδες και εκατομμύρια άνθρωποι μπορεί να μπορούν να πληρώνουν το ρεύμα, κόβοντας όμως από το φαγητό, από τα φάρμακα, από την ψυχαγωγία, από τον πολιτισμό, από την αγορά βιβλίου.
Βέβαια, αν βάλουμε σαν δείκτη ότι η φτωχοποίηση ισοδυναμεί με το «δεν έχω ρεύμα, νερό, φως, σπίτι, είμαι άστεγος», τότε η φιλολαϊκή πολιτική μπορεί να ασκηθεί πάρα πολύ εύκολα και να υπάρχει διαγωνισμός βραβείου ανάμεσα στη μία ή στην άλλη κυβερνητική εκδοχή.
Καταλαβαίνετε πάρα πολύ καλά αυτό που λέμε εμείς στο λαό μπροστά στις εκλογές, ότι πρέπει να δει τον βασικό του και κύριο αντίπαλο. Και αντίπαλός του δεν είναι ούτε η Νέα Δημοκρατία ούτε ο ΣΥΡΙΖΑ. Ο βασικός του αντίπαλος είναι η αστική τάξη, τα μονοπώλια, η Ευρωπαϊκή Ένωση, το ΝΑΤΟ. Και από εκεί βγαίνει η στάση απέναντι στα κόμματα.
Διότι, το να είσαι αντίθετος με τον Τσίπρα ή τον Σαμαρά, ή τον Παπανδρέου ή τον Σημίτη ή τον Καραμανλή κ.ο.κ. και να τους θεωρείς υπεύθυνους για την πολιτική κατάσταση, η προσωποποίηση αυτή βολεύει. Αλλάζεις τα πρόσωπα, καλλιεργείς την εντύπωση ότι η αλλαγή μιας Κυβέρνησης είναι σωτηρία και έτσι ο λαός είναι εγκλωβισμένος ανάμεσα στη Σκύλλα και Χάρυβδη.",257378,""," ΑΛΕΞΑΝΔΡΑ ΠΑΠΑΡΗΓΑ",229,"",229
"44931","
"," Τον λόγο έχει ο Κοινοβουλευτικός Εκπρόσωπος του ΣΥΡΙΖΑ κ. Λαφαζάνης.
Κύριε Λαφαζάνη, κατόπιν της διαβούλευσης που έχει γίνει, δικαιούστε το λόγο για τρία λεπτά. Θα σας δώσω τον λόγο για πέντε λεπτά και στο έκτο θα διακόψω το χρόνο, διότι και ο κ. Κουκουλόπουλος και ο κ. Βορίδης και η κ. Κουντουρά το τήρησαν.
Ευχαριστώ.",257379,"Chairman","ΠΡΟΕΔΡΕΥΩΝ",90,"",90
"44932","
"," Κύριε Σταϊκούρα, είπα και στην πρωτολογία μου, ότι αντί να μας λέτε για πρωτογενή πλεονάσματα, καλό είναι να δείτε έξω από την πόρτα του Υπουργείου Οικονομικών τι γίνεται. Αν τα πρωτογενή πλεονάσματα διασφαλίζονται με χιλιάδες απολύσεις στο δημόσιο και τις απολύσεις των καθαριστριών στο Υπουργείο σας, λυπάμαι πάρα πολύ για τα πλεονάσματα αυτά, διότι αντιπροσωπεύουν πόνο και δυστυχία.
Εικοσιτετράωρη καθιστική διαμαρτυρία κάνουν οι καθαρίστριες του Υπουργείου Οικονομικών των 400 ευρώ, που τις πετάξατε στο δρόμο. Γιατί δεν ανταποκρίνεστε στο αίτημά τους για μια στοιχειώδη απασχόληση, όταν όλες είναι μεγάλης ηλικίας και το να τις πετάξετε στο δρόμο σημαίνει ότι δεν έχουν καμμία προοπτική; Αυτό, όμως, είναι το πρωτογενές πλεόνασμα.
Πρωτογενές πλεόνασμα σημαίνει ανεργία, δυστυχία, φτώχεια, εξαθλίωση, ύφεση και ακόμα ίσως ύφεση που θα συνεχιστεί, κατά τον ΟΟΣΑ, και το 2014, για έβδομο χρόνο. Να τα χαίρεστε, λοιπόν, αυτά τα πρωτογενή πλεονάσματα.
Να χαίρεστε επίσης και την κλοπή που κάνατε στους μικροομολογιούχους. Ένα πανό έβγαλαν έξω από το Μέγαρο Μουσικής, το οποίο δεν έλεγε τίποτα άλλο παρά το αίτημά τους, δηλαδή να επιστρέψετε τα κλεμμένα. Και αντί γι’ αυτό, τους προπηλάκισε η αστυνομία, έπεσαν τα ΜΑΤ σε πέντε ανθρώπους και τους σέρνατε στην Ηρώδου Αττικού, στο αστυνομικό τμήμα και χρειαζόταν να παρέμβω κι εγώ για να αφήσουν ελεύθερους τους ανθρώπους.
Αυτές είναι οι αθλιότητές σας, τη στιγμή που το κούρεμα στους τραπεζίτες, όπως μας είπε ο κ. Στουρνάρας, το συμψηφίζετε –άκουσον, άκουσον!– με νέα χαρίσματα στους τραπεζίτες, σαν αυτά που έγιναν με την αύξηση μετοχικού κεφαλαίου στη «EUROBANK», όπου σε μία νύκτα έχασε το ελληνικό δημόσιο πάνω από 11 δισεκατομμύρια ευρώ. Πάνω από 11 δισεκατομμύρια ευρώ, μέσα σε μία νύχτα, με υπολογισμούς μία προς μία, αθροίσεις, προσθέσεις και αφαιρέσεις!
Μας κοροϊδεύετε, κύριε Σταϊκούρα, όταν λέτε ότι δεν παίρνετε νέα μέτρα. Πού ζείτε; Σε άλλο πλανήτη ή εμείς ζούμε σε άλλη χώρα; Δεν θυμάστε το νόμο «τέρας» που φέρατε κατεπειγόντως; Το φέρατε προχθές στη Βουλή.
Τι είχε αυτός ο νόμος «τέρας»; Τι προέβλεπε; Το θυμάστε; Προέβλεπε μείωση των μισθών στον ιδιωτικό τομέα, γιατί καταργήσατε τις τριετίες για τους μακροχρόνια άνεργους. Αυτό σημαίνει μείωση συνολικά των μισθών των εργαζομένων.
Αυτά γι’ αυτόν το νόμο τα λέω για τον κ. Στουρνάρα, που είπε ότι δεν υπάρχουν νέα μέτρα. Επαναλαμβάνω και αυτό για τις καθαρίστριες: Περνάτε από το Υπουργείο Οικονομικών. Από την πόρτα του Υπουργείου Οικονομικών βγαίνετε και μπαίνετε; Δεν βλέπετε τις καθαρίστριες εκεί; Είναι μέτρο αυτό για να έχετε πρωτογενές πλεόνασμα;
Τα νέα μέτρα ήταν οι τριετίες. Η κατάργηση των τριετιών που κάνατε προχθές σημαίνει μείωση μισθών στον ιδιωτικό τομέα. Η κατάργηση των φόρων υπέρ τρίτων, σημαίνει 3 δισεκατομμύρια ευρώ μείωση για τα ασφαλιστικά ταμεία, πέραν της μείωσης των ασφαλιστικών εισφορών κατά 3,9%, που την καταγράφετε κιόλας ως 1 δισεκατομμύριο ευρώ μέχρι το 2018 απώλειες για τα ασφαλιστικά ταμεία. Και τα μέτρα, βεβαίως, για τη διάλυση των επαγγελμάτων. Αυτά δεν είναι μέτρα; Δεν έχουν επιπτώσεις;
(Στο σημείο αυτό κτυπάει προειδοποιητικά το κουδούνι λήξεως του χρόνου ομιλίας του κυρίου Βουλευτή)
Βλέπετε εδώ τι γίνεται με τα ληξιπρόθεσμα χρέη προς το δημόσιο. Είναι 3 δισεκατομμύρια ευρώ το πρώτο τρίμηνο από τους φορολογούμενους. Δηλαδή 1 δισεκατομμύριο κάθε μήνα αυξάνονται τα ληξιπρόθεσμα χρέη. Αυτά είναι η φορολογία και επιπτώσεις σας.
Επίσης, είναι και τα ληξιπρόθεσμα χρέη τα δικά σας, του δημοσίου προς τρίτους. Τα καταγράφετε αυτά τα ληξιπρόθεσμα κατ’ έτος στις δαπάνες ή μπαίνουν κατά καιρούς, προκειμένου να γίνεται και η αντίστοιχη λογιστική αλχημεία στον προϋπολογισμό; Αλλά απ’ ότι βλέπω αυξάνονται 100 εκατομμύρια το μήνα οι ληξιπρόθεσμες οφειλές. Αν συνεχίσετε έτσι, θα τιναχθούν σε απίστευτα ύψη.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Ένα πράγμα είναι το πρόγραμμά σας –και τελειώνω με αυτό, κύριε Πρόεδρε – ένα πράγμα είναι το μεσοπρόθεσμο και για ένα πράγμα έχετε δεσμευτικούς στόχους: μόνο για το πρωτογενές πλεόνασμα. Για τίποτα άλλο δεν υπάρχουν δεσμευτικοί στόχοι. Το μόνο που θα καταλήξετε να πιάσετε από το πρόγραμμα αυτό μέχρι το 2018 είναι το πρωτογενές πλεόνασμα.
Και για να πιάσετε αυτό το πρωτογενές πλεόνασμα, δεν θα μπορέσει να υλοποιηθεί αυτή η εξαγγελία σας, που λέτε ότι δεν θα έχουμε με προσθαφαιρέσεις πρόσθετα μέτρα μέχρι το 2018. Το 2013 έχουμε 9 δισεκατομμύρια ευρώ πρόσθετα μέτρα, το 2014 είναι 5 δισεκατομμύρια ευρώ τα πρόσθετα μέτρα. Πάνω από 5,5% του ΑΕΠ πρωτογενές πλεόνασμα, χωρίς επιπλέον μέτρα, δεν μπορεί να υπάρξει και είναι προφανές.
Και επειδή η ανάπτυξη μπορεί να πέσει έξω, η ανεργία μπορεί να πέσει έξω, όλοι οι δείκτες του μεσοπρόθεσμου μπορεί να πέσουν έξω και ο μόνος που πρέπει δεσμευτικά να πιαστεί είναι αυτός του πρωτογενούς πλεονάσματος, κατά πάσα πιθανότητα οδηγούμαστε τα επόμενα χρόνια –πέραν της εξοντωτικής λιτότητας που στην καλυτέρα των περιπτώσεων- προβλέπεται με το μεσοπρόθεσμο πρόγραμμα- σε νέα μέτρα. Εκεί οδηγείτε τα πράγματα.
(Στο σημείο αυτό κτυπάει επανειλημμένα το κουδούνι λήξεως του χρόνου ομιλίας του κυρίου Βουλευτή)
Είπε ο εκπρόσωπος του ΠΑΣΟΚ, μια κουβέντα, ότι τελειώνουν τα μνημόνια. Εσείς τελειώνετε στις επόμενες εκλογές, όχι τα μνημόνια. Και τελειώνει και η Κυβέρνηση με την ψήφο του ελληνικού λαού.
Τα επίσημα μνημόνια είναι μέχρι το 2016. Αν τελειώσουν το 2016, θα πάμε στο «υπερμνημόνιο». Έρχεται ο νόμος για να ψηφιστεί και ο οποίος θα είναι «υπερμνημόνιο» μέχρι το 2052, με αυστηρή εποπτεία, υπό κηδεμονία μέχρι το 2052.
Σας ευχαριστώ.
(Χειροκροτήματα από την πτέρυγα του ΣΥΡΙΖΑ)",257380,""," ΠΑΝΑΓΙΩΤΗΣ ΛΑΦΑΖΑΝΗΣ",160,"",160
"44933","
"," Θα μπορούσα να έχω τον λόγο;",257381,"Αναπληρωτής Υπουργός Οικονομικών"," ΧΡΗΣΤΟΣ ΣΤΑΙΚΟΥΡΑΣ",259,"",259
"44934","
"," Ορίστε, κύριε Υπουργέ.",257382,"Chairman","ΠΡΟΕΔΡΕΥΩΝ",90,"",90
"44935","
"," Δεν θέλω πάνω από ένα λεπτό.
Επειδή ερωτήθην από τον κ. Λαφαζάνη, θα ήθελα να πω ότι κάθε μήνα η ελληνική Κυβέρνηση δημοσιοποιεί τα στοιχεία του κράτους και της γενικής κυβέρνησης. Και μάλιστα τα δημοσιοποιεί κατά τρόπο που δεν τα δημοσιοποιεί καμμία άλλη χώρα στην Ευρώπη, σε εξήντα σελίδες.
Σε αυτές τις σελίδες, λοιπόν, στον πίνακα Δ1 «Δημόσια Διαθέσιμα Στοιχεία» δείτε τις ληξιπρόθεσμες οφειλές κάθε μήνα για όλους τους φορείς του κράτους και της γενικής κυβέρνησης. Αυτό είναι η πρώτη παρατήρηση.",257383,"Αναπληρωτής Υπουργός Οικονομικών"," ΧΡΗΣΤΟΣ ΣΤΑΙΚΟΥΡΑΣ",259,"",259
"44936"," 
"," Άλλο σας είπα.",257384,""," ΠΑΝΑΓΙΩΤΗΣ ΛΑΦΑΖΑΝΗΣ",160,"",160
"44937","
"," Δεύτερη παρατήρηση: Ναι, καταγράφονται πλήρως. Και όχι μόνο καταγράφονται, αλλά είναι δημοσιονομικά…",257385,"Αναπληρωτής Υπουργός Οικονομικών"," ΧΡΗΣΤΟΣ ΣΤΑΙΚΟΥΡΑΣ",259,"",259
"44938","
"," Στις δαπάνες.",257386,""," ΠΑΝΑΓΙΩΤΗΣ ΛΑΦΑΖΑΝΗΣ",160,"",160
"44939","
"," Μου επιτρέπετε λίγο;",257387,"Αναπληρωτής Υπουργός Οικονομικών"," ΧΡΗΣΤΟΣ ΣΤΑΙΚΟΥΡΑΣ",259,"",259
"44940","
"," Στο έλλειμμα.",257388,""," ΠΑΝΑΓΙΩΤΗΣ ΛΑΦΑΖΑΝΗΣ",160,"",160
"44941","
"," Σας άκουσα.",257389,"Αναπληρωτής Υπουργός Οικονομικών"," ΧΡΗΣΤΟΣ ΣΤΑΙΚΟΥΡΑΣ",259,"",259
"44942","
"," Κύριε Λαφαζάνη, σας παρακαλώ.",257390,"Chairman","ΠΡΟΕΔΡΕΥΩΝ",90,"",90
"44943","
"," Καταγράφονται πλήρως και έχω πει δύο φορές στην Ολομέλεια τον μηχανισμό, με τον οποίο αποπληρώνεται και γιατί είναι δημοσιονομικά ουδέτερο.
Αν βάλουμε τα 8 δισεκατομμύρια, που μας έδωσαν οι εταίροι από το δάνειο, για να πληρώσουμε ληξιπρόθεσμα, τότε αυξάνονται οι δαπάνες του κράτους, είναι έσοδο στο φορέα της γενικής κυβέρνησης, πληρώνει ο φορέας της γενικής κυβέρνησης τον ιδιωτικό τομέα που του χρωστάει και μειώνεται το απόθεμα. Άρα, είναι δημοσιονομικά ουδέτερο. Και δεν το λέω μόνο λεκτικά. Μέσα στο μεσοπρόθεσμο, άμα δείτε, θα διαπιστώσετε ότι υπάρχει ξεχωριστή γραμμή που λέει: «πληρωμές ληξιπροθέσμων». Το 2013 φτάνουν τα 5,5 δισεκατομμύρια, άρα αυξήθηκαν οι δαπάνες του κράτους κατά 5,5 δισεκατομμύρια και κατ’ αντιστοιχία έχουμε τις αντίστοιχες προβλέψεις για τους ΟΚΑ, για τα ασφαλιστικά ταμεία, τον ΕΟΠΥΥ και τα νοσοκομεία.",257391,"Αναπληρωτής Υπουργός Οικονομικών"," ΧΡΗΣΤΟΣ ΣΤΑΙΚΟΥΡΑΣ",259,"",259
"44944","
"," Για τις καθαρίστριες δεν απαντήσατε τι θα κάνετε.",257392,""," ΑΘΑΝΑΣΙΟΣ ΠΕΤΡΑΚΟΣ",236,"",236
"44945"," 
"," Παρακαλώ.
Έχω την τιμή να ανακοινώσω στο Σώμα ότι από τα άνω δυτικά θεωρεία παρακολουθούν την συνεδρίασή μας, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, τριάντα τέσσερις μαθήτριες και μαθητές και τέσσερις εκπαιδευτικοί από το ιδιωτικό Δημοτικό Σχολείο Εκπαιδευτήρια «ο Απόστολος Παύλος» της Θεσσαλονίκης. 
Καλωσορίσατε! 
(Χειροκροτήματα απ’ όλες τις πτέρυγες της Βουλής)
Τον λόγο έχει ο Κοινοβουλευτικός Εκπρόσωπος της Δημοκρατικής Αριστεράς κ. Τσούκαλης.",257393,"Chairman","ΠΡΟΕΔΡΕΥΩΝ",90,"",90
"44946"," 
"," Ευχαριστώ πολύ, κύριε Πρόεδρε. 
Κύριε Υπουργέ, στην εμπεριστατωμένη τοποθέτησή του, ο Πρόεδρός μας, ο Φώτης Κουβέλης, αξιολόγησε –εκτιμώ- με πλήρη αιτιολόγηση, γιατί εμείς εκτιμούμε ότι οι στόχοι που έχετε θέσει στο μεσοπρόθεσμο είναι υπεραισιόδοξοι. Αν αυτός ο χαρακτηρισμός δεν σας αρκεί, αυτό το οποίο λέμε με πιο συγκεκριμένο τρόπο, κύριε Υπουργέ, είναι ότι η επίτευξη των συγκεκριμένων στόχων θα επιφέρει περαιτέρω επιδείνωση όλων των στοιχείων, των δεδομένων της ελληνικής κοινωνίας. Με λίγα λόγια, οι στόχοι αυτοί είναι ανέφικτοι, κύριε Υπουργέ. Οι στόχοι αυτοί υπερβαίνουν τη φέρουσα ικανότητα της κοινωνίας. 
Συνοδεύσατε την επιχειρηματολογία σας στήριξης του μεσοπρόθεσμου με μια σειρά αβεβαιοτήτων. Αυτές οι αβεβαιότητες είναι που ουσιαστικά μας προκαλούν αυτή την αμφισβήτηση στις συγκεκριμένες προβλέψεις. 
Ο χρόνος μου είναι πολύ λίγος. Γι’ αυτό θα ξεκινήσω από την ανεργία. 
Λέτε στο μεσοπρόθεσμο ότι σε βάθος πενταετίας θα μειωθεί η ανεργία κατά δέκα μονάδες, θα φτάσει δηλαδή στο 15,9%. Πολιτική –σας το είπα και χτες- τι σημαίνει; Όλα αυτά τα πέντε χρόνια τι προβλέπετε να κάνετε, προκειμένου να αντιμετωπίσετε αυτό το μεγάλο πρόβλημα της ελληνικής κοινωνίας; Τι λέτε στους ανέργους; Οι άνεργοι είναι εδώ και τώρα. 
Εμείς ως Δημοκρατική Αριστερά λέμε: Τριετές έκτακτο σχέδιο αντιμετώπισης της ανεργίας για ποσοστό 10%. Η πρότασή μας είναι συγκεκριμένη, είναι κοστολογημένη, είναι κατατεθειμένη. Κύριε Υπουργέ, ξεκινήστε την. Πέντε χρόνια είναι πάρα πολλά για να υποσχεθείτε στους ανέργους. 
Σήμερα υπήρχε μια είδηση. Καταγράφηκε ποσοστό ανεργίας 5,8% στην Αυστραλία και κινητοποιήθηκε όλη η Κυβέρνηση, κινητοποιήθηκε όλο το κράτος της Αυστραλίας, προκειμένου να αντιμετωπίσουν αυτό το μεγάλο πρόβλημα. 
Δεύτερον, όσον αφορά τις τράπεζες, τι λέτε στο μεσοπρόθεσμο; Λέτε ότι θα έχουμε τη ρευστότητα όταν θα ανακεφαλαιοποιηθούν. Αυτή τη στιγμή δεκάδες χιλιάδες επιχειρήσεις ασφυκτιούν για ρευστότητα. Γνωρίζετε πάρα πολύ καλά ότι μέχρι το τέλος του 2014, δηλαδή μέχρι την ολοκλήρωση της αξιολόγησης του τραπεζικού συστήματος, δεν υπάρχει περίπτωση να διοχετευθεί προς την πραγματική οικονομία ούτε ένα ευρώ. Τι απαντάτε σ’ αυτές τις δεκάδες χιλιάδες επαγγελματίες; Τίποτα. 
Τρίτο ζήτημα: Φοροδιαφυγή. Κύριε Στουρνάρα, εδώ θα είμαι σκληρός. Είδα σε δημοσιεύματα και μάλιστα στα πρωτοσέλιδα, ότι σήμερα υπεγράφη η κοινή υπουργική απόφαση για την τοποθέτηση των συστημάτων εισροών - εκροών στα διυλιστήρια και στις εταιρείες πετρελαιοειδών, μια υπουργική απόφαση, η οποία εκκρεμούσε από το 2012. Πάρα πολλές ερωτήσεις έχουν γίνει γι’ αυτό το θέμα και από τον υποφαινόμενο και από την κ. Μίνα Ξηροτύρη.
Αυτή η κοινή υπουργική απόφαση, που εκδόθηκε τώρα και που ουσιαστικά αναστέλλει οποιονδήποτε έλεγχο του λαθρεμπορίου πετρελαίου μέχρι το 2016, θα μου επιτρέψετε να πω ότι έγινε σκόπιμα. Γιατί κανένας, ακόμα και φιλικά έντυπα προς την Κυβέρνηση δεν μπορούν να δικαιολογήσουν αυτήν την καθυστέρηση. Είναι ο χώρος στον οποίο, δυστυχώς, διστάσατε –δεν αναφέρομαι σε εσάς προσωπικά, αναφέρομαι στην Κυβέρνηση- να βάλετε το δάχτυλο επί τον τύπον των ήλων. Δυστυχώς!
Κλείνοντας, θα αναφερθώ σε μια άλλη πρωτιά. Χθες είδαμε το θλιβερό ρεκόρ να κατατάσσεται το εκπαιδευτικό σύστημα της χώρας στα τελευταία όλου του κόσμου, όλου του πλανήτη. Είπε ο κ. Κουκουλόπουλος ότι το μέλλον σε αυτήν τη χώρα ανήκει στους παραγωγούς γνώσης, καινοτομίας, τεχνολογίας.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Κύριε Υπουργέ, έχουμε χάσει το μέγα όπλο της ανασυγκρότησης της χώρας, που είναι η παιδεία, η εκπαίδευση, η τεχνολογία, η έρευνα. Δεν υπάρχει, δυστυχώς, καμμία, μα καμμία προοπτική. 
Όσον αφορά τα πλεονάσματα, κύριε Σταϊκούρα, πρέπει να διευκρινίσετε στους Έλληνες πολίτες ότι, προκειμένου να χορηγήσετε του χρόνου μέρισμα, πρέπει το πλεόνασμα να φτάσει να οριστεί στο 2,3% από το 1,5%, που είναι προσδιορισμένο. Γνωρίζετε κάλλιον εμού ότι πρέπει να υπερβείτε το 1,5% κατά 0,8%, όσο ήταν δηλαδή το φετινό, που σημαίνει ότι υπάρχει ένα σοβαρό πρόβλημα. Πρόταση της Δημοκρατικής Αριστεράς: Διαπραγματευτείτε από όλο το πλεόνασμα το 30% να διοχετεύεται. Διαπραγμάτευση, όμως, όχι τίποτα άλλο. 
Τελειώνω με το εξής, κύριε Πρόεδρε: Επειδή βρισκόμαστε δεκαπέντε μέρες προ των ευρωπαϊκών εκλογών, επειδή η Δημοκρατική Αριστερά έχει τοποθετηθεί συγκεκριμένα κι έχει ενταχθεί στη μεγάλη ευρωπαϊκή παράταξη των Ευρωπαίων σοσιαλιστών και δημοκρατών κι επειδή με πολύ μεγάλη συνέπεια θέλουμε να αναδείξουμε στην Ελλάδα το αντίπαλο ευρωπαϊκό σχέδιο, σε σχέση με αυτό που επικρατεί, δηλαδή το γερμανικό, λέμε ότι το σχέδιο αυτό το οποίο υλοποιείται στη χώρα δεν είναι το σχέδιο το δικό μας και δεν είναι το σχέδιο των Ευρωπαίων σοσιαλιστών, αλλά είναι αυτό το σχέδιο, το οποίο εμείς θέλουμε να αλλάξουμε. 
Αυτή η αναφορά έχει σχέση με το ΠΑΣΟΚ και με την τοποθέτηση του κ. Κουκουλόπουλου. Το ΠΑΣΟΚ δηλαδή τι λέει; Λέει: αυτό είναι το σχέδιό μου, αυτό υλοποιώ στη χώρα. Και η Νέα Δημοκρατία προσχώρησε ασμένως σε αυτό το πρόγραμμα, ουσιαστικά έχει γίνει συμπλήρωμα του ΠΑΣΟΚ.",257394,""," ΝΙΚΟΛΑΟΣ ΤΣΟΥΚΑΛΗΣ",283,"",283
"44947"," 
"," Ολοκληρώστε.",257395,"Chairman","ΠΡΟΕΔΡΕΥΩΝ",90,"",90
"44948","
"," Αυτό, λοιπόν, το οποίο λέμε και απευθυνόμαστε στους πολίτες είναι ότι αν θέλουν πράγματι αυτό το σχέδιο να αλλάξει σε επίπεδο χώρας, πρέπει να βοηθήσουν στο να αλλάξει και ο συσχετισμός στην Ευρώπη, ο συσχετισμός εκείνος ο οποίος έχει καταθέσει συγκεκριμένη πρόταση και συγκεκριμένα το αντίπαλο εναλλακτικό σχέδιο σε σχέση με αυτό που επικρατεί αυτή τη στιγμή στην Ευρώπη, δηλαδή το σχέδιο της Γερμανίας και της κ. Μέρκελ.
Ευχαριστώ πολύ.",257396,""," ΝΙΚΟΛΑΟΣ ΤΣΟΥΚΑΛΗΣ",283,"",283
"44949","
"," Κι εμείς ευχαριστούμε.
Τον λόγο έχει ο συνάδελφος Βουλευτής του ΣΥΡΙΖΑ ο κ. Νικόλαος Βούτσης.",257397,"Chairman","ΠΡΟΕΔΡΕΥΩΝ",90,"",90
"44950","
"," Ευχαριστώ πολύ, κύριε Πρόεδρε.
Για μερικά πολιτικά ζητήματα θα αναφερθώ, ξεκινώντας από την τροπολογία μας, κύριε Υπουργέ, που είναι απολύτως πολιτικό ζήτημα και για το οποίο, δυστυχώς, επειδή λείπουν όλοι οι συνάδελφοι των κομμάτων που τους αφορά, σε εσάς θα μείνει να πάρετε μία θέση.
Έχουμε καταθέσει τροπολογία σε σχέση με τη μη δυνατότητα κομμάτων, που με τον ένα ή τον άλλο τρόπο μετεξελίσσονται, όπως και ο ΣΥΡΙΖΑ άλλωστε που έγινε ενιαίο κόμμα τώρα, να αλλάζουν ΑΦΜ και να μένουν στα αζήτητα τα χρέη τους. Έχουμε υποβάλει αυτήν την τροπολογία. Την γνωρίζετε. Έχει πάρει δημοσιότητα. 
Είναι απολύτως απαραίτητο, πρώτον, να γίνει δεκτή από εσάς και δεύτερον, να υπάρξουν δεσμευτικές τοποθετήσεις από τους κυρίους της Νέας Δημοκρατίας και του ΠΑΣΟΚ ως προς το γιατί τα χρέη αυτά, τα οποία είναι ως σύνολο περί τα 300 εκατομμύρια, δεν εξυπηρετούνται. Μάλιστα, ένα εκ των δύο κομμάτων πήρε επιπλέον 15 έως 18 εκατομμύρια -είχε ανάγκες βεβαίως- δάνεια τον προηγούμενο χρόνο. 
Επίσης, να τοποθετηθούν γιατί, με αυτήν την κατάσταση που υπάρχει, αποτόλμησαν στη σύνοδο που έγινε εδώ κατά τη διάρκεια της Προεδρίας να βάλουν μέσα στα προαπαιτούμενα της δόσης του 1 δισεκατομμυρίου τη ριζική περαιτέρω μείωση της κρατικής επιχορήγησης, η οποία, εάν πράγματι υλοποιηθεί στο ποσό το οποίο έχουν δεσμευτεί οι κύριοι της συγκυβέρνησης, θα είναι 85% σε σχέση με την κρατική επιχορήγηση που υπήρχε προ κρίσεως. 
Πώς, λοιπόν, θα αποχρεωθούν; Θα χρειαζόταν μερικές εκατονταετίες να μην παίρνουν ούτε ευρώ αυτά τα δύο κόμματα, ΠΑΣΟΚ και Νέα Δημοκρατία, εάν τηρηθούν αυτά στα οποία πήγαν και δεσμεύτηκαν ως προαπαιτούμενα –επαναλαμβάνω- για να αποπληρώσουν τα 250 με 300 εκατομμύρια. Άρα, ευλόγως σας φέραμε αυτήν την τροπολογία. Είναι προφανές ότι υπάρχει μεθόδευση μέσω αλλαγών ΑΦΜ ή ο,τιδήποτε άλλο.
Εν πάση περιπτώσει, σας λέω ότι δεν εξυπηρετούνται αυτά τα δάνεια εδώ και ενάμιση χρόνο. Αντιλαμβάνεστε ότι το λεγόμενο πολιτικό σύστημα εν προκειμένω πλήγεται ήδη βαρύτητα από τη συζήτηση που διεξάγεται γι’ αυτό το ζήτημα, πόσω μάλλον αν υλοποιηθούν τέτοιες καταστάσεις μεταμόρφωσης κομμάτων, κλπ.
Θα ήταν ευκαιρία επίσης για εσάς να  τοποθετηθείτε, επειδή το νομοσχέδιο το οποίο συζητάμε εδώ, αυτό το μεσοπρόθεσμο, είναι μια γενική κατεύθυνση για την πενταετία, βεβαίως, όπως ακούστηκε προηγουμένως και από τον Παναγιώτη Λαφαζάνη, με πολύ σκληρές δεσμεύσεις στον τομέα της μείωσης των δαπανών, με σιδηρούν κανόνα, ενώ όσον αφορά το άλλο σε σχέση με τα έσοδα, προφανώς πρόκειται περί μιας περίπου έκθεσης ιδεών, που μπορεί, κατά ορισμένους, να φτάσει και στο φαντασιακό.
Θα περίμενε κανείς ότι για ορισμένα ζητήματα, τα οποία έχουν δει το φως της δημοσιότητας τις τελευταίες εβδομάδες, θα βρίσκατε την ευκαιρία, καθώς κλείνει μάλιστα η Βουλή, να τοποθετηθείτε. Δεν το κάνατε. 
Όσον αφορά τους ελέγχους στις εξαγωγές καταθέσεων πολιτών στην Ευρώπη και τις «λίστες» παρελαύνουν από την Επιτροπή Διαφάνειας διάφορες αρχές, οι οποίες στερεοτύπως μας λένε ότι δεν έχουν το προσωπικό, δεν έχουν προχωρήσει σε ελέγχους, δεν, δεν, δεν. Αρχής γενομένης από τα 20 δισεκατομμύρια που πήραν από τις τράπεζες οι υπερπατριώτες μέσα στις τρεις εβδομάδες, στο διάστημα Μάιος – Ιούνιος του 2012, μέχρι τις λίστες Λαγκάρντ, κ.λπ., ποια είναι η πρόοδος σε σχέση με αυτό το ζήτημα; Καμμία τοποθέτηση δεν υπήρξε.
Δεύτερον, όσον αφορά το άρθρο 106 του Συντάγματος -ανοίξατε μια συζήτηση συνολικά για το Σύνταγμα για δικούς σας λόγους, ενώ εμείς λέμε ότι είναι συνταγματοποίηση του νεοφιλελευθερισμού κι ότι αυτή είναι η γενική στρατηγική σας- σας προτείνει ο ίδιος ο ΣΕΒ -και τo αφήνετε ασχολίαστο- να αλλάξει το άρθρο, το οποίο έστω ως φύλλο συκής για την τρέχουσα τετραετία της κρίσης βάζει την πολιτική πάνω από την οικονομία -για να το πω έτσι χοντρικά- και να υπάρξει μια πλήρης απόδοση προς τους αγοραίους νόμους, επίσης σιδηρούς νόμους, της προόδου της χώρας, κ.λπ.. Κανένας σχολιασμός από την πλευρά σας! 
Ο κ. Προβόπουλος χθες πρότεινε να κλείνουν οι επιχειρήσεις, οι οποίες δεν μπορούν να αντεπεξέλθουν. Κάποτε τις είχατε πει προβληματικές. Τώρα σε συνθήκες κρίσης, έχουν φτάσει σε ένα σημείο μικρές, πολύ μικρές, μεσαίες επιχειρήσεις να έχουν δυσκολίες. Προτείνει να κλείσουν, να γίνουν κουφάρια. Κανένας σχολιασμός από Βήματος.
Πήρε μία φορά τον λόγο ο κύριος Αναπληρωτής, πήρε δύο φορές τον λόγο. Ήρθατε εσείς τώρα. Αυτά είναι ερωτήματα, τα οποία υπάρχουν, παραμένουν, και υπάρχουν και πολλά άλλα, σε σχέση με αυτά που μας συμβαίνουν τώρα. 
Κοιτάξτε, είπε ο κ. Σαμαράς ότι είμαστε δημιούργημα της πεντάχρονης κρίσης. Δεν αντιλαμβάνεται προφανώς ότι όλο το πολιτικό σκηνικό είναι δημιούργημα των αναγκών και της νέας κατάστασης που δημιούργησε η κρίση. Αυτή η κρίση όμως, ακριβώς επειδή πρόκειται περί ενός κοινωνικοταξικού πολέμου που θα αφήσει τα αποτυπώματά της, χωρίς τις εκατόμβες, βέβαια, των νεκρών των δύο προηγούμενων πολέμων, των άμεσα νεκρών, αλλά με τρόπο δραματικό τις επόμενες δεκαετίες, προφανώς δημιουργεί το νέο σκηνικό. Δεν μπορεί να αντιληφθεί ότι τώρα διακυβεύεται το ίδιο το μέλλον των ευρωπαϊκών λαών, πόσω μάλλον το παρόν και το μέλλον της Ευρωπαϊκής Ένωσης, έτσι όπως είναι και έτσι όπως έχει διαμορφωθεί, σαν ένας χώρος που παράγει δραματικές ανισότητες, άθλια εκμετάλλευση και συμμετοχή σε πολεμικές περιπέτειες. Αυτή η σύγκρουση πράγματι διεξάγεται. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή) 
Μισό λεπτό, κύριε Πρόεδρε. 
Εσείς, με το μεσοπρόθεσμο πρόγραμμα, διαμορφώνετε ένα συμβόλαιο δέσμευσης, διαχείρισης, αποδοχής, συναίνεσης στην κεντρική στρατηγική της νεοφιλελεύθερης ελίτ της Ευρωπαϊκής Ένωσης. Εμείς λέμε «όχι» σε μία Ελλάδα κομπάρσο, σε μία Ελλάδα φτωχό και φτωχοποιημένο συγγενή. Όμως, η Ελλάδα θα βρεθεί σε πρωταγωνιστικό ρόλο για πρώτη φορά με αριστερή διακυβέρνηση. 
Ακούγονται κάποια γελάκια από πλευρές που δεν αντιλήφθηκαν και τι έφερε η κρίση τα προηγούμενα χρόνια και πόσο γρήγορα άλλαξε το πολιτικό σκηνικό εδώ, και μας λένε «τώρα στην Ευρώπη μετριέστε 6%-7%», αυτή η Αριστερά. Οι άλλοι, ο τότε λεγόμενος «σοσιαλδημοκρατικός κλάδος», για χρόνια έτσι κι αλλιώς έχει μεταλλαχτεί, έχει πάει με τους νεοφιλελεύθερους και τους ακροδεξιούς, θα μπορούσε να πει κανείς. 
Σε πολύ λίγο χρονικό διάστημα, όπως έγινε και στην Ελλάδα, θα γίνουν αυτές οι ανατροπές και στην Ευρώπη. Να είστε σίγουροι ότι σε αυτό θα πρωταγωνιστήσει η χώρα μας και θα πρωταγωνιστήσει ξεκινώντας το ουσιαστικό ζήτημα σε σχέση με την κρίση χρέους, κύριε Στουρνάρα. Κούρεμα γενναίο της πλειοψηφίας του χρέους. Αν δεν γίνει αυτό, γνωρίζετε πάρα πολύ καλά ότι δεν υπάρχει καμμία βιωσιμότητα, ότι αυτά τα προγράμματα είναι στον «αέρα πατέρα» κι έτσι δεν υπάρχουν. 
Ενδεχομένως να μην θέλετε να πάρετε την ευθύνη αυτής της σύγκρουσης. Όμως θα προχωρήσουμε σε αυτήν την πράξη, που θα είναι σωτήρια και για τους λαούς της Ευρώπης και ανατρεπτική και θα οικοδομεί, αν θέλετε και μία νέα αρχιτεκτονική στην Ευρωπαϊκή Ένωση. Αυτό είναι το διακύβευμα, αυτή είναι η πραγματική συζήτηση. 
Θα θέλαμε να τοποθετηθείτε και σήμερα σε αυτό το κομβικό, σταυρικό σημείο. 
Ευχαριστώ, κύριε Πρόεδρε, για την ανοχή σας.",257398,""," ΝΙΚΟΛΑΟΣ ΒΟΥΤΣΗΣ",40,"",40
"44951","
"," Είστε από τους δίκαιους, γι’ αυτό το δέχομαι. 
Ο συνάδελφος κ. Αλέξανδρος Μεϊκόπουλος έχει τον λόγο.",257399,"Chairman","ΠΡΟΕΔΡΕΥΩΝ",90,"",90
"44952"," 
"," Ευχαριστώ, κύριε Πρόεδρε.
Κυρίες και κύριοι Βουλευτές, νομίζω ότι η Κυβέρνηση καλό θα είναι να βάλει ένα φρένο στον εξωραϊσμό της πραγματικότητας και είναι πολύ πιο αξιοπρεπές να παραδεχθεί το εξής απλό, ότι με τις πολιτικές που εφαρμόζει φαίνεται ότι παίρνει οριστικά διαζύγιο από τα πραγματικά προβλήματα της ελληνικής κοινωνίας και τις πραγματικές ανάγκες. Νομίζω ότι το ίδιο το μεσοπρόθεσμο αποτυπώνει αυτόν τον ισχυρισμό. Δηλαδή, όχι μόνο δεν έρχεται το τέλος της λιτότητας, αλλά με το μεσοπρόθεσμο φαίνεται ότι το ίδιο το μνημόνιο υπόκειται σε μία ακόμα μεταμόρφωση. Γίνεται μία καθεστωτική πράξη σε αυτήν τη χώρα, δηλαδή το μνημόνιο γίνεται το μοντέλο ζωής της επόμενης ημέρας. 
Όπως πολύ σωστά προανέφερε και ο Πρόεδρος, ο Αλέξης Τσίπρας, υπάρχει μία έκθεση από το Γραφείο Προϋπολογισμού της Βουλής όπου μεταξύ άλλων αναφέρει και το εξής: Υπάρχουν μόνο λίγα παραδείγματα από ανεπτυγμένες χώρες, όπως για παράδειγμα η πετρελαιοπαραγωγός Νορβηγία, που ήταν σε θέση να διατηρήσουν πρωτογενή πλεονάσματα για μεγάλες χρονικές περιόδους. Και ο μέσος όρος αυτών των πλεονασμάτων ως ποσοστό του ΑΕΠ ήταν 3,1%, δηλαδή πολύ χαμηλότερος, κύριε Υπουργέ, από αυτούς που εκτιμώνται τόσο στο μεσοπρόθεσμο πλαίσιο, όσο και στους ίδιους τους υπολογισμούς της τρόικα. 
Άρα, η ίδια η έκθεση αυτή διαψεύδει τις υπεραισιόδοξες προβλέψεις της Κυβέρνησης για πλεονάσματα και ανάπτυξη. 
Γιατί, κύριε Υπουργέ; Διότι απλούστατα, αυτό το μεσοπρόθεσμο στηρίζεται σε μια παράλογη υπόθεση, ότι τεράστια πλεονάσματα θα συνοδεύονται από υψηλούς ρυθμούς ανάπτυξης και ότι μεγάλες διαδοχικές αυξήσεις του ΑΕΠ θα οδηγούν σε τεράστια αύξηση των εσόδων. Γύρω, δηλαδή, από το μεσοπρόθεσμο συγκροτείται μια ρητορική εξωπραγματικής αισιοδοξίας, αφού οι δημοσιονομικοί στόχοι και οι μακροοικονομικές προβλέψεις είναι ανεφάρμοστες. 
Θέλω να σας υποβάλω ένα ερώτημα πολύ ουσιαστικό, κύριε Υπουργέ: Τι θα γίνει, λοιπόν, αν αυτές οι προβλέψεις διαψευστούν, όπως διαψεύστηκε και η αρχική αισιόδοξη πρόβλεψη του μνημονίου; Μήπως τότε προκύψουν νέα δημοσιονομικά κενά, που θα οδηγήσουν στη λήψη νέων μέτρων λιτότητας, σε νέες θυσίες του ελληνικού λαού και σε επιπλέον ανάγκη χρηματοδότησης; 
Υπάρχει και κάτι ακόμα: Υπάρχει μια τεράστια απόκλιση ανάμεσα στις προβλέψεις του οικονομικού επιτελείου της Κυβέρνησης και σε αυτές της τρόικας, όσον αφορά τον προσδιορισμό του δημοσιονομικού κενού τα επόμενα χρόνια, αφού η Κυβέρνηση στο μεσοπρόθεσμο προβλέπει δημοσιονομικό κενό ύψους 2,8 δισεκατομμυρίων, ενώ η τρόικα προβλέπει 7,7 δισεκατομμύρια. 
Είμαστε Κασσάνδρες, κύριε Υπουργέ, εάν αυτό το πάρουμε ως μια σοβαρή ένδειξη ότι η Κυβέρνηση αποκρύπτει την αλήθεια από τους Έλληνες ψηφοφόρους, τη στιγμή, μάλιστα, που η γνωστοποίηση των πιο επώδυνων μέτρων που θα ληφθούν για να κλείσει το δημοσιονομικό κενό, αφήνεται για μετά τις εκλογές; 
Κύριε Υπουργέ, πόση ειρωνεία μπορεί να αντέξει αυτός ο λαός; Και αυτή τη στιγμή αναφέρομαι στο κοινωνικό μέρισμα, αφού επαναεισπράττεται μέσω των εσόδων που θα προκύψουν από τις δραστικές περικοπές σε μισθούς και συντάξεις που αναμένονται να εφαρμοστούν μετεκλογικά. 
Προς απόδειξη αυτών των ισχυρισμών, πρώτον, οι προϋπολογισμοί μιας σειράς κρίσιμων Υπουργείων παρουσιάζονται από το ίδιο το μεσοπρόθεσμο, ακόμα πιο συρρικνωμένοι απ’ ό,τι είναι σήμερα. Για παράδειγμα, κύριε Υπουργέ, το μεσοπρόθεσμο αναφέρει ότι το 2018 το όριο δαπανών για το Υπουργείο Υγείας θα είναι κατά 338 εκατομμύρια ευρώ μικρότερο σε σχέση με το 2014, για το Υπουργείο Παιδείας κατά 722 εκατομμύρια ευρώ μικρότερο, για το Υπουργείο Εργασίας κατά 871 εκατομμύρια ευρώ μικρότερο. 
Δεύτερη απόδειξη: Τραγική είναι η συρρίκνωση του κοινωνικού προϋπολογισμού που εμφανίζεται στο μεσοπρόθεσμο στους πιο κρίσιμους τομείς. Για παράδειγμα, οι δαπάνες του ΕΟΠΥΥ για φαρμακευτικές και λοιπές παροχές ασθενείας το 2018 αναμένεται να έχουν μειωθεί περαιτέρω κατά 389 εκατομμύρια ευρώ σε σχέση με το 2014. Οι δαπάνες που αφορούν τη λειτουργία των νοσοκομείων και την παροχή ιατροφαρμακευτικής περίθαλψης θα έχουν μειωθεί κατά 793 εκατομμύρια ευρώ απ’ ό,τι φέτος. 
Νομίζω ότι ακόμα πιο ενδεικτικά είναι τα προβλεπόμενα στοιχεία του μεσοπρόθεσμου για τους τέσσερις πιο σημαντικούς τομείς, που αφορούν την ίδια τη ζωή, ακόμα και του τελευταίου Έλληνα πολίτη, κύριε Υπουργέ. 
Οι άμεσοι φόροι το 2018 θα ανέλθουν στα 22,818 δισεκατομμύρια ευρώ από 20,66 δισεκατομμύρια ευρώ το 2013. Οι έμμεσοι φόροι θα βαρύνουν σχεδόν αποκλειστικά τα πιο αδύναμα κοινωνικά στρώματα. Το 2018 θα έχουν εκτιναχθεί στα 28,311 δισεκατομμύρια ευρώ από 24 δισεκατομμύρια ευρώ το 2013. Οι μισθοί και οι συντάξεις που προβλέπονται να εισπράττουν οι μισθωτοί και οι συνταξιούχοι το 2018 θα είναι μειωμένοι συγκριτικά με το 2013 κατά 315 εκατομμύρια ευρώ. 
Κύριε Υπουργέ, αν πάρουμε ως έτος βάσης το 2013, η σωρευτική απώλεια για μισθωτούς και συνταξιούχους την περίοδο 2014-2018 θα ανέλθει σε 1,376  δισεκατομμύρια ευρώ. Και όλες αυτές οι προβλέψεις, κύριε Υπουργέ, θα συμβούν σύμφωνα με το καλό σενάριο της Κυβέρνησης. Δηλαδή, οι νέες μειώσεις μισθών και συντάξεων, οι νέες περικοπές δαπανών για την ιατροφαρμακευτική περίθαλψη και για την κοινωνική ασφάλιση, θα είναι τόσες, αν όλα πάνε καλά, αν όλα, δηλαδή, εξελιχθούν όπως τα έχετε προβλέψει. Από το 2010 προβλέπετε ότι θα υπάρξει ανάκαμψη για την επόμενη χρονιά. Μιλάτε για ανάκαμψη κάθε επόμενη χρονιά, η οποία μετατίθεται φυσικά στη μεθεπόμενη. 
Κύριε Υπουργέ και κύριοι της συγκυβέρνησης, όπως είπα και στην αρχή, νομίζω ότι έχετε πάρει οριστικό διαζύγιο από την πραγματικότητα, που βιώνουν οι Έλληνες πολίτες καθημερινά.  
Θέλετε να κρατήσετε τον τίτλο ότι είναι ένας χάρτης εξόδου από το μνημόνιο αυτό το μεσοπρόθεσμο; Κρατήστε τον. Συμπληρώστε, όμως δίπλα ότι είναι και ένας χάρτης εισόδου σε έναν κοινωνικό Καιάδα! Είναι πολύ πιο ειλικρινές!
Ευχαριστώ πολύ.
(Χειροκροτήματα από την πτέρυγα του ΣΥΡΙΖΑ)",257400,""," ΑΛΈΞΑΝΔΡΟΣ ΜΕΪΚΌΠΟΥΛΟΣ",180,"",180
"44953"," 
"," Κι εμείς ευχαριστούμε και για το ακριβές του χρόνου σας.
Τον λόγο έχει ο αγαπητός συνάδελφος κ. Θωμάς Ψύρρας.",257401,"Chairman","ΠΡΟΕΔΡΕΥΩΝ",90,"",90
"44954","
"," Ευχαριστώ, κύριε Πρόεδρε.
Το μεσοπρόθεσμο αποτελεί υποχρέωση των χωρών της Ευρωζώνης με βάση τους νέους κανόνες των κρατών-μελών της. Πρέπει όλα τα κράτη της Ευρωζώνης να ψηφίσουν τα δικά τους μεσοπρόθεσμα εντός του Μαΐου. Βεβαίως, το μεσοπρόθεσμο που παρουσίασε η Ελληνική Κυβέρνηση είναι ένα μεσοπρόθεσμο που καθορίζεται από την κρίση, αλλά και από τη συγκεκριμένη ακολουθούμενη πολιτική της Κυβέρνησης. 
Οι βασικές του εκτιμήσεις είναι ιδιαίτερα αισιόδοξες θα έλεγα ότι είναι ευφάνταστα υπεραισιόδοξες: Η εκτίμηση ότι θα αυξηθούν οι ρυθμοί ανάπτυξης, θα φτάσουν στο 3,3% το 2018 και ότι η ανεργία θα μειωθεί στο μισό, η εκτίμηση ότι θα δημιουργηθούν υψηλά δημοσιονομικά πλεονάσματα και ότι το 2018 θα έχουμε 11,5 δισεκατομμύρια πλεόνασμα, η εκτίμηση ότι θα αυξηθούν τα έσοδα, η εκτίμηση ότι το δημόσιο χρέος είναι βιώσιμο. 
Πώς, όμως, θα συμβούν οι ευχάριστοι ρυθμοί ανάπτυξης και πάταξης της ανεργίας, δίχως να ληφθούν νέα μέτρα ή χωρίς δανεισμό; Πώς θα συμβούν αυτά τα αισιόδοξα όταν οι δαπάνες για δημόσιες επενδύσεις ήδη μειώνονται από το 2015 κατά 450 εκατομμύρια; Πώς θα υπάρξει πλεόνασμα σε μια χώρα σε ύφεση με χρέος 175%; Τα πρωτογενή πλεονάσματα επιτυγχάνονται είτε με περαιτέρω μείωση των κρατικών δαπανών είτε με αύξηση των φορολογικών εσόδων. Όμως, οι κρατικές δαπάνες για την περίθαλψη, την κοινωνική προστασία, τις δημόσιες επενδύσεις είναι σχεδόν αδύνατον να συμπιεστούν περαιτέρω, χωρίς ανεπιθύμητες παρενέργειες. 
Πώς θα συμβεί αύξηση εσόδων όταν, ήδη το πρώτο κιόλας τρίμηνο του 2014, σημειώνεται υστέρηση φορολογικών εσόδων κατά 520 εκατομμύρια; Άλλωστε, ό,τι επιτεύχθηκε ως τώρα από πλευράς εσόδων, οφείλεται περισσότερο στις αυξήσεις φορολογικών συντελεστών και σε νέους φόρους, παρά στην καταπολέμηση της φοροδιαφυγής. Ή μήπως από τις αποκρατικοποιήσεις, που μετατρέπουν τα δημόσια μονοπώλια σε ιδιωτικά, ενώ τέτοιες μεταλλάξεις διαψεύδονται ήδη από την ευρωπαϊκή εμπειρία; 
Πού βασίζεται η κυβερνητική αισιοδοξία, όταν η Ευρωπαϊκή Επιτροπή πρόβλεψε ότι το ελληνικό δημόσιο χρέος αυτή τη στιγμή είναι 177% του ΑΕΠ, θα πέσει στο 125% το 2020 και μόνο το 2022 θα γίνει ενδεχομένως 112%. 
Θα αναρωτηθεί κάποιος: Πού βασίζει η Κυβέρνηση την εκτίμηση ότι όλα αυτά τα ωραία θα συμβούν κόντρα στα δεδομένα που υπαγορεύει η ίδια η πραγματικότητα; 
Κύριοι συνάδελφοι, προσέξτε. Η μαγική κυβερνητική απάντηση είναι ότι αν έχουμε πολιτική σταθερότητα, δηλαδή, αν η Κυβέρνηση αφεθεί απερίσπαστη να συνεχίσει την ίδια πολιτική, όλα θα πάνε καλά. Αυτή είναι η πολιτική πρόταση εξόδου από την κρίση που μας προτείνετε. 
Βέβαια, η υπεραισιοδοξία έχει μάλλον εκλογική στόχευση. Είναι ληξιπρόθεσμη και θα αναθεωρηθεί αμέσως μετά, όταν προσγειωθεί η συγκυβέρνηση στη μετεκλογική πραγματικότητα. Ωστόσο, το μεσοπρόθεσμο -και πρέπει να το ξέρουμε όλοι μας- είναι κείμενο που θα μας δεσμεύει και θα εμποδίζει τις διαπραγματεύσεις του μέλλοντος. Θα το βρίσκουμε μπροστά μας. Και τον δεσμευτικό του χαρακτήρα δεν πρέπει να τον ξεχνά κανείς, όταν βρίσκεται μπροστά στην ψήφιση του άρθρου μόνου.
Η ΔΗΜΑΡ δεν εγκλωβίστηκε ποτέ στο παραπλανητικό δίλημμα «μνημόνιο ή αντιμνημόνιο» της Αντιπολίτευσης, ούτε αποδέχθηκε το πρόταγμα της κυβερνητικής πολιτικής ότι πρώτα θα έρθει η σταθεροποίηση και μετά η ανάπτυξη. Γι’ αυτό και η ΔΗΜΑΡ δεν ψήφισε ποτέ της κανένα μνημόνιο και αντιτάχθηκε στο προηγούμενο μεσοπρόθεσμο. 
Η δική μας πρόταση ήταν και είναι ότι η σταθεροποίηση και η ανάπτυξη είναι δύο στόχοι που πρέπει να επισυμβαίνουν ταυτόχρονα, αν θέλουμε να διαφυλάξουμε τις θυσίες του ελληνικού λαού. Η δική μας άποψη συνοψίζεται στο εξής: Σταθεροποίηση με ανάπτυξη. Και αυτό πρακτικά σημαίνει ότι χρειαζόμαστε ένα στρατηγικό σχέδιο, με την ευρύτερη δυνατή συναίνεση. Αυτό είναι που θα εξασφαλίσει την ουσιαστική σταθερότητα, σταθερότητα πολιτική, σταθερότητα κοινωνική και σταθερότητα στην ευρωπαϊκή μας πορεία. 
Αυτό το μεσοπρόθεσμο, που παρουσίασε η Κυβέρνηση ως μαγικό φίλτρο εξόδου από την κρίση, κινείται εντελώς αντίθετα με την πρότασή μας. Η σταθεροποίηση με ανάπτυξη δεν υπάρχει πουθενά ως λογική στο συγκεκριμένο μεσοπρόθεσμο και γι’ αυτό και το καταψηφίζουμε. 
(Χειροκροτήματα από την πτέρυγα της ΔΗΜΑΡ)",257402,""," ΘΩΜΑΣ ΨΥΡΡΑΣ",300,"",300
"44955","
"," Σας ευχαριστούμε και για την ορθή χρήση του χρόνου. 
Θα παρακαλέσω τον συνάδελφο κ. Παναγιώτη Κουρουμπλή να πάρει το λόγο.",257403,"Chairman","ΠΡΟΕΔΡΕΥΩΝ",90,"",90
"44956","
"," Θα μιλήσω από τα ορεινά, κύριε Πρόεδρε! 
Κύριε Πρόεδρε, ακούμε αυτές τις μέρες ορισμένα διλήμματα, που προβάλλονται στο βωμό της περίφημης και λεγόμενης «κυβερνητικής σταθερότητας». Και ακούγονται φωνές περί Ουκρανίας, από ανθρώπους που ειλικρινά, εγώ προσωπικά, δεν πίστευα ότι θα μπορούσαν να το εκπέμψουν. 
Ακούμε φωνές ότι «ποτέ, ποτέ, ποτέ δεν θα αφήσουμε τους αριστερούς να καταλάβουν την εξουσία». «Τι εννοούν οι ποιητές», κύριε Πρόεδρε; Δηλαδή, αν έληγε η κυβερνητική θητεία, η τετραετία ας πούμε, και έπρεπε να πάμε σε εκλογές και ο ελληνικός επέλεγε να γίνει μία αλλαγή σε αυτά τα διλήμματα και σε αυτού του είδους τους αλαλαγμούς; Τι, άραγε, σχολιάζει η Καραμανλική παράταξη της Νέας Δημοκρατίας, που κουβαλάει μια άλλη κουλτούρα για τη δημοκρατική αλλαγή στην εξουσία; Πραγματικά, είναι κάτι που μας απασχολεί πρωτίστως ως δημοκρατικούς πολίτες αυτής της χώρας. 
Κύριε Πρόεδρε, από πού να αρχίσει κανείς και πού να τελειώσει; Διαβάζουμε σήμερα σε πρωτοσέλιδο της «ΚΑΘΗΜΕΡΙΝΗΣ» για το κατάντημα της παιδείας. Και ακούμε τους υποκριτές του κυβερνητικού σχήματος να λένε ότι πρέπει να επενδύσουμε στην παιδεία. Δεν πάτε, κύριοι συνάδελφοι της Νέας Δημοκρατίας, να επισκεφθείτε ένα μεγάλο ινστιτούτο, τον «ΔΗΜΟΚΡΙΤΟ» -που θα μπορούσε να είναι μία από τις ατμομηχανές της ανάπτυξης της χώρας- να δείτε σε τι δραματική κατάσταση βρίσκεται; 
Πώς θα έρθει αυτή η περίφημη ανάπτυξη, για την οποία κομπορρημονείτε και λέτε, «Θα φέρουμε ανάπτυξη»; Ποια ανάπτυξη και ποιο κέρδος ανταγωνιστικό; Και, άκουσα τον καλό συνάδελφο, τον κ. Βορίδη, να λέει, «Κερδίσαμε την ανταγωνιστικότητα»; Ποια ανταγωνιστικότητα, κύριε συνάδελφε; 
Κύριε Πρόεδρε, ποια ανταγωνιστικότητα; Με ρήτρα Βουλγαρίας; Να δουλεύουν οι νέοι της Ελλάδος με 200 και 300 ευρώ; Και ερχόμαστε μέσα σε αυτόν τον ιερό χώρο της δημοκρατίας να τοποθετούμεθα ανέξοδα; Αυτή την τύχη επιφυλάσσουμε στα παιδιά της Ελλάδος; 
Λέτε ότι μειώθηκε η ανεργία. Ποια ανεργία μειώθηκε, κύριε Πρόεδρε; Με απασχολισημότητα; Χωρίς ασφάλιση; Αυτή την ανεργία εννοούμε;    
Συνυπολογίσαμε σε αυτό το 26% τις διακόσιες και τριακόσιες χιλιάδες, τα πιο γερά μυαλά της Ελλάδος, που φεύγουν από τον τόπο, τα οποία σπούδασε ο ελληνικός λαός; Έχουμε συνυπολογίσει το κόστος, τις μακροπρόθεσμες συνέπειες μπορεί να έχει για τον τόπο; Είναι μια νέα μορφή γενοκτονίας αυτό που συμβαίνει στη πατρίδα. Και ερχόμαστε εδώ με πολύ εύκολο και ανέξοδο τρόπο να μιλούμε.
Κύριε Πρόεδρε, να μιλήσω για την υγεία; Ντρέπομαι! Ντρέπομαι! Και ξέρετε γιατί ντρέπομαι; Διότι μπορεί εύκολα, εκ του ασφαλούς, εγώ ως Βουλευτής να λέω ότι κατανοώ τα προβλήματα του ελληνικού λαού, γιατί εγώ δεν τα αντιμετωπίζω, κύριε Πρόεδρε. Δεν αντιμετωπίζει κανένας μας εδώ μέσα αυτό που βιώνουν τρία εκατομμύρια Έλληνες, χωρίς φάρμακο!
Συζητήστε με τους συλλόγους των καρκινοπαθών, κυρίες και κύριοι συνάδελφοι, να δείτε τι τραγωδία συμβαίνει σε αυτό το χώρο. Και έρχονται κάποιοι εδώ και λένε πολύ εύκολα: «Κάναμε μεταρρυθμίσεις». Μεταρρυθμίσεις καταστροφής!
Τι θέλετε να πούμε, για τα ιδρύματα της πρόνοιας; Σε ποια κατάσταση βρίσκονται; Κύριε Στουρνάρα, να σας συγχαρώ. Ειλικρινά, να σας συγχαρώ! Φορολογείτε με 28% τα ενοίκια των ιδρυμάτων της πρόνοιας. Μπράβο σας! Αυτούς τους λωποδύτες, όμως, που διαφεύγουν, φοροδιαφεύγουν, αυτούς τους δωσίλογους που έβγαλαν τα χρήματά τους στο εξωτερικό, όταν κινδύνευε η πατρίδα, πότε θα τους ελέγξετε; Πείτε μου πότε! Πέρασαν δύο χρόνια! Πέρασαν τέσσερα χρόνια! Πότε θα τους ελέγξετε, για να αισθανθεί αυτός ο λαός ότι υπάρχει δικαιοσύνη σε αυτόν τον τόπο; Επιτέλους, δηλαδή!
Έρχεται ο κ. Νικολούδης και μας λέει: «Μα, τι συζητάτε; Η λίστα Λαγκάρντ είναι τίποτα μπροστά σε αυτά που έχω βρει εγώ στα golden boys των τραπεζών. Δέκα χιλιάδες περιπτώσεις». 
Βγαίνει χθες ο κ. Φλωράτος και λέει: «Πώς να τους ελέγξουμε; Υπάρχουν εκατοντάδες εκατομμύρια που έβγαλαν συγκεκριμένοι άνθρωποι στο εξωτερικό, αλλά δεν έχουμε προσωπικό».
Κύριε Στουρνάρα, φταίει η τρόικα γι’ αυτό ή δεν έχετε τη βούληση να συγκρουστείτε; Μιλούσα με έναν πολύ αξιόλογο, σημερινό συνάδελφο του ΠΑΣΟΚ. Και όταν του είπα, «Μα, βρε παιδί μου, δεν μπορείτε να πείτε στην τρόικα ότι πρέπει να φτιάξουμε αυτόν τον φοροεισπρακτικό μηχανισμό, να προσληφθούν πενήντα, εκατό, διακόσιοι, τριακόσιοι άνθρωποι;», σε στιγμή ειλικρίνειας μου απήντησε: «Μα, δεν θέλουν. Δεν είναι ότι η τρόικα τους εμποδίζει. Δεν θέλουν να ελέγξουν ούτε το λαθρεμπόριο πετρελαιοειδών ούτε τη φοροδιαφυγή.».
Κύριε Στουρνάρα, όταν η υγεία μαστίζεται με τέτοια κρίση, δεν μπορείτε να κοιμάστε ήσυχος όταν φαρμακευτική εταιρεία -και θα με αναγκάσετε να πω το όνομά της- η οποία έχει τζίρο 500.000.000 ευρώ, παρουσιάζει ζημιές! Αυτός είναι εμπαιγμός! Κόβετε τη σύνταξη των Νεοποντίων, των Βορειοηπειρωτών, να τους οδηγείτε στην απόγνωση, στην αυτοκτονία και λέτε ότι υπάρχει οικονομική δυσκολία. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή) 
Και φέρνετε εδώ το περίφημο μεσοπρόθεσμο, όπου υποκρύπτονται ρήτρες Βουλγαρίας. Διότι, εάν δεν πετύχετε αυτούς τους ρυθμούς που είναι, όχι υπεραισιόδοξοι, αλλά κάτι παραπάνω, τι θα γίνει με τα 500 εκατομμύρια που περικόπτετε από τις επικουρικές και το 1 δισεκατομμύριο για τη μείωση του 3% από τις εισφορές; Θα περικοπούν και πάλι οι συντάξεις! Να το καταλάβει ο ελληνικός λαός! 
Λέτε: «Θα δώσουμε 500 εκατομμύρια μέρισμα». Το μέρισμα της συμπόνιας!
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)",257404,""," ΠΑΝΑΓΙΩΤΗΣ ΚΟΥΡΟΥΜΠΛΗΣ",141,"",141
"44957"," 
"," Ολοκληρώστε, κύριε συνάδελφε.",257405,"Chairman","ΠΡΟΕΔΡΕΥΩΝ",90,"",90
"44958"," 
"," Αυτός είναι εξευτελισμός της αξιοπρέπειας  του λαού. Και βάζετε όρους, γιατί από την άλλη μεριά θα καταργήσετε ακριβώς άλλου είδους παροχές, για να δώσετε αυτά τα χρήματα.",257406,""," ΠΑΝΑΓΙΩΤΗΣ ΚΟΥΡΟΥΜΠΛΗΣ",141,"",141
"44959","
"," Ολοκληρώστε, παρακαλώ.",257407,"Chairman","ΠΡΟΕΔΡΕΥΩΝ",90,"",90
"44960","
"," Κλείνω, κύριε Πρόεδρε.
«Τι εννοούν οι ποιητές» με αυτήν την ιστορία των οφειλών των κομμάτων; Δηλαδή ξόδεψαν χωρίς έλεγχο 250 εκατομμύρια, όταν με 250 εκατομμύρια θα είχαν δώσει τις συντάξεις των Νεοποντίων και Βορειοηπειρωτών; Τι εννοούν δηλαδή; Ότι θα προσπαθήσουν με διάφορα τερτίπια και θα έχουν πρόσωπο να βγουν σε αυτόν το δοκιμαζόμενο και χειμαζόμενο ελληνικό λαό; 
Κύριε Πρόεδρε, στην Ουκρανία υπάρχει ένας ελληνισμός και δεν έχω ακούσει καμμία κουβέντα από την Κυβέρνηση για συγκεκριμένες πρωτοβουλίες αυτού του ελληνισμού, αυτός ο ποντιακός ελληνισμός που δεν λέει να τελειώσει ο Γολγοθάς του τα τελευταία εκατόν πενήντα χρόνια. Επιτέλους, ούτε γι’ αυτό θα ακούσουμε κάτι;",257408,""," ΠΑΝΑΓΙΩΤΗΣ ΚΟΥΡΟΥΜΠΛΗΣ",141,"",141
"44961","
"," Ολοκληρώστε, παρακαλώ.",257409,"Chairman","ΠΡΟΕΔΡΕΥΩΝ",90,"",90
"44962","
"," Δεν σας άκουσα, κύριε Βορίδη, αφού απαντήσατε στον κ. Τσίπρα, να μας πείτε: Θα καταθέσετε τις συμβάσεις του Ελληνικού; Για να καταλάβει αυτός ο λαός ποιους υπηρετείτε, αν υπηρετείτε τα συμφέροντά του ή τα συμφέροντα των ισχυρών.
Σας ευχαριστώ.
(Χειροκροτήματα από την πτέρυγα του ΣΥΡΙΖΑ)",257410,""," ΠΑΝΑΓΙΩΤΗΣ ΚΟΥΡΟΥΜΠΛΗΣ",141,"",141
"44963","
"," Τον λόγο έχει η συνάδελφος κυρία Νίκη Φούντα.",257411,"Chairman","ΠΡΟΕΔΡΕΥΩΝ",90,"",90
"44964","
"," Ευχαριστώ, κύριε Πρόεδρε.
Κύριοι Υπουργοί, συζητούμε λίγες μέρες πριν από τις αυτοδιοικητικές και τις ευρωεκλογές το Μεσοπρόθεσμο Πρόγραμμα Δημοσιονομικής Προσαρμογής και με θλίψη διαπιστώνουμε ότι και αυτό έχει επιταχθεί στην προεκλογική και επικοινωνιακή καμπάνια του κυβερνώντος κόμματος, κατ’ αρχάς, και της συγκυβέρνησης σε δεύτερο πλάνο. 
Αφού πρώτα χρησιμοποιήσατε ακόμα και την αναθεώρηση του Συντάγματος για να επιτείνετε την προεκλογική σας ρητορεία, τώρα επενδύετε μικροπολιτικά σε μια επερχόμενη αναδιοργάνωση του ελληνικού χρέους. Αναδιοργάνωση θεωρητική, αφού η πραγματική δεν έχει καν χρονικό προσδιορισμό. Έχετε, αλήθεια, διατυπώσει τις εθνικές θέσεις διεκδίκησης; Μαθαίνουμε ότι αυτές διατυπώνονται στο Eurogroup, μαθαίνουμε ότι αυτές διατυπώνονται στην Ευρώπη, αλλά όχι στην Ελλάδα, όχι στη Βουλή, όχι στο ελληνικό Κοινοβούλιο. Θα συνεχίσουμε, ακόμα και σήμερα, να είμαστε εγκλωβισμένοι σε λάθος πολιτικές, μετατοπίζοντας απλά τη συζήτηση μικροπολιτικά, ακόμα και τώρα; 
Τι εννοώ, κυρίες και κύριοι συνάδελφοι; Αφού ευτελίσαμε τους κοινοβουλευτικούς και νομοθετικούς μας θεσμούς με νομοσχέδια που μπαίνουν εν κρυπτώ στη διαβούλευση για ελάχιστες μέρες, αφού εισαγάγαμε πρακτικές κατάθεσης πολυάριθμων και άσχετων τροπολογιών σε κάθε νομοσχέδιο –μόνο εχθές ήρθαν είκοσι τέσσερις, νομίζω, βουλευτικές και υπουργικές τροπολογίες σε ένα νομοσχέδιο που μπήκε εντελώς στην άκρη- τώρα επιστρατεύουμε κρίσιμα δημοσιονομικά νομοσχέδια για να αποκομίσουμε τυχόν προεκλογικά οφέλη. Νομοσχέδια χωρίς, υποτίθεται, μέτρα.
Οι πρακτικές επικοινωνιακής μετατόπισης κρίσιμων ζητημάτων σε εύπεπτες ρητορείες είναι γνωστές και η παρούσα Κυβέρνηση τις έχει αναδείξει με αξιοζήλευτο τρόπο. Θα ήταν πράγματι σεμινάριο για φοιτητές επικοινωνιολογίας όλο αυτό που γίνεται, αν δεν επρόκειτο, κύριε Υπουργέ, για τόσο σημαντικά οικονομικά θέματα που θα επηρεάσουν το σύνολο της ελληνικής κοινωνίας, δυστυχώς για αρκετά χρόνια ακόμη.
Εμείς είμαστε απ’ αυτούς που επενδύουμε στην ανατροπή αυτής της κατάστασης. Θέλουμε να πετύχει αυτό το πρόγραμμα, αλλά η αλήθεια είναι ότι δεν βοηθάει το να μην ακούτε καθόλου τις προτάσεις μας. Ακόμα και το Γραφείο Προϋπολογισμού της Βουλής χαρακτηρίζει τουλάχιστον αισιόδοξους τους στόχους που έχουν τεθεί, παρά τις διακηρύξεις του Υπουργείου Οικονομικών. Όταν το δημόσιο χρέος μας παραμένει σε τόσο δυσθεώρητα ύψη, δεν μπορεί να μειωθεί αποκλειστικά και μόνο με εθνικές προσπάθειες -αυτό το αντιλαμβανόμαστε όλοι- εκτός και αν ο στόχος μας είναι μια μακροχρόνια λιτότητα, που νομοτελειακά θα επιδεινώνεται και συνεχώς θα οδηγεί σε περαιτέρω ύφεση.
Διαβάζοντας τα Πρακτικά της αρμόδιας Επιτροπής Οικονομικών για το νομοσχέδιο που συζητούμε σήμερα, παρατήρησα ότι η συζήτηση επικεντρώθηκε στο πάγιο και πολωτικό προεκλογικό δίλημμα: «μνημόνιο ή αντιμνημόνιο», ακόμα και τώρα, είκοσι μέρες πριν από τις ευρωεκλογές.
Εδώ απευθύνομαι και στους συναδέλφους της Αντιπολίτευσης: Η επεξεργασία ενός τόσο σημαντικού νομοθετήματος δεν μπορεί να προσφέρεται για τέτοιου είδους ρητορεία. Η συζήτηση, λοιπόν, θα έπρεπε να επικεντρώνεται στα πραγματικά ζητήματα, που είναι η κοινωνική προστασία και η ανάπτυξη. Αυτά τα δύο ζητούμενα θα έπρεπε να έχουμε στην Ελλάδα των πλεονασμάτων πια. 
Τι απ’ αυτά βλέπουμε αυτές τις μέρες; Κούρεμα δαπανών και δη σε ευαίσθητους τομείς όπως η περίθαλψη ή άλλες κοινωνικές παροχές, κύριε Υπουργέ. Δεν μειώνεται, για παράδειγμα, η φορολογία σε νευραλγικούς τομείς της επενδυτικής δραστηριότητας. Ακόμα και αυτούς τους τομείς, που έχετε κάνει παντιέρα σας, δυστυχώς δεν τους βοηθάτε με δίκαιο και σταθερό φορολογικό σύστημα και πρόσημο.
Διαβάζοντας το σχέδιο νόμου πάντως, διαπίστωσα ότι ο στόχος μας είναι τα συνεχή πρωτογενή πλεονάσματα με οποιοδήποτε κόστος, μια εικονική δηλαδή πραγματικότητα, που δεν θα περιγράφει επ’ ουδενί την πραγματική κατάσταση, που δυστυχώς βιώνει η ελληνική κοινωνία. Το Υπουργείο Οικονομικών δε, προβλέπει ανάπτυξη με ρυθμό μεγαλύτερο και από αυτόν που προβλέπεται για την Ευρωζώνη. 
Ακόμα και χωρίς την έκθεση του Γραφείου Προϋπολογισμού της Βουλής, που είπαμε ότι είναι αντίθετο με αυτά που λέει το Υπουργείο Οικονομικών, θα σχολιάζαμε ότι είστε υπέρ του δέοντος αισιόδοξοι. Δεν είμαστε εδώ, κύριοι Υπουργοί, για να χρυσώνουμε το χάπι. Είμαστε εδώ, για να νομοθετούμε με ρεαλισμό και με προτάσεις. 
Προβλέπετε επίσης σημαντική μείωση της ανεργίας. Αλήθεια, με ποια μέτρα από την πλευρά σας; Διότι με αυτούς τους όρους που θέτετε θα επρόκειτο για κάτι πρωτοφανές στα παγκόσμια χρονικά. 
Ακόμη, λοιπόν, και σήμερα -και αυτό είναι το πιο σημαντικό απ’ όλα- δεν υπάρχει εθνικό σχέδιο ανασυγκρότησης της ελληνικής οικονομίας και πραγματικότητας. Ο κ. Στουρνάρας το είχε πει σε μια παραδρομή, ίσως, του λόγου του, ότι το μόνο σχέδιο που υπάρχει στην Ελλάδα είναι το μνημόνιο. Κάνουμε κάτι μετά την επίτευξη των πλεονασμάτων γι’ αυτό; Υπάρχει σχέδιο, κύριε Υπουργέ; Και αν υπάρχει -και θέλουμε να υπάρχει- θα μας το παρουσιάσετε, θα το μάθουμε; 
Αντί να επενδύετε, λοιπόν, σε μικροπολιτικές εν μέσω προεκλογικής περιόδου, θα έπρεπε να επενδύετε σε ευρύτατες πολιτικές και κοινωνικές συναινέσεις, σε εποικοδομητικό διάλογο και όχι σε υπεραισιόδοξους σχεδιασμούς, που κρέμονται από μια κλωστή και μερικές φορές έχουν τραγικά αποτελέσματα για την κοινωνική συνοχή και την κοινωνική αντιπαλότητα, που βρίσκεται πραγματικά επί ξυρού ακμής, ουσιαστικά στο μεταίχμιο. 
Κλείνοντας, θα ήθελα να επισημάνω ότι πρέπει να σταματήσουμε να αντιλαμβανόμαστε την οικονομική πορεία της χώρας με αυταπάτες. Είναι διαφορετικό να είμαστε αισιόδοξοι -και θέλουμε να είμαστε αισιόδοξοι- με βάση ένα συγκεκριμένο σχέδιο. Σήμερα βλέπουμε μια αδικαιολόγητη αισιοδοξία, που δεν συνοδεύεται φυσικά από συγκεκριμένο πλάνο δράσης και που βασίζεται σε κάποιους μη πραγματικούς οικονομικούς δείκτες. Αλήθεια, τι θα κερδίσουμε αν δημιουργήσουμε μια επίπλαστη εικόνα ευμάρειας και προοπτικής που θα καταρρεύσει εκκωφαντικά; Ακόμα και μακροοικονομικά για τη χώρα κάτι τέτοιο θα είναι καλό; Οφείλουμε να ασκούμε πολιτική μακροπρόθεσμη και όχι μόνο για την αυριανή μέρα. Οφείλουμε να θέτουμε βάσεις για το μέλλον και όχι μόνο για τους επόμενους μήνες. 
Κύριε Στουρνάρα, περιμένουμε ακόμα την πάταξη της φοροδιαφυγής, περιμένουμε ακόμα ένα δίκαιο κοινωνικό μέρισμα -πρόταση της ΔΗΜΑΡ-  περιμένουμε ακόμα το ελάχιστο εγγυημένο εισόδημα που έχει ψηφιστεί να εφαρμοστεί, έστω και πιλοτικά από 1-1-2014, περιμένουμε ακόμα σωστές προτεραιότητες στην Ελλάδα της ανεργίας του 30%, περιμένουμε ακόμα το ζητούμενο: την κοινωνική δικαιοσύνη.
Ευχαριστώ πολύ.
(Χειροκροτήματα από την πτέρυγα της ΔΗΜΑΡ)",257412,""," ΝΙΚΗ ΦΟΥΝΤΑ",286,"",286
"44965","
"," Τον λόγο έχει η συνάδελφος κ. Κωνσταντοπούλου.",257413,"Chairman","ΠΡΟΕΔΡΕΥΩΝ",90,"",90
"44966","
"," Σας ευχαριστώ, κύριε Πρόεδρε.
Μεσοπρόθεσμο πλαίσιο δημοσιονομικής στρατηγικής 2015-2018, το πολλοστό που φέρνετε οι μνημονιακές Κυβερνήσεις. Έχουν προηγηθεί ο ν. 3985/2011, ο ν. 4038/2012, ο ν. 4093/2012, ο ν. 4111/2013. Όλα αυτά είναι μεσοπρόθεσμα σχέδια και οι διορθώσεις τους. 
Ένα προηγούμενο, κύριε Στουρνάρα –και χαίρομαι που είστε εδώ, χαίρομαι όμως ακόμη περισσότερο που είναι εδώ ο κ. Σταϊκούρας- Μεσοπρόθεσμο Πλαίσιο Δημοσιονομικής Στρατηγικής έχει συνταχθεί στο ίδιο κομπιούτερ στο οποίο γινόταν η επεξεργασία της λίστας Λαγκάρντ. Το ξέρετε, φαντάζομαι, και εσείς, κύριε Στουρνάρα. Το έχει επεξεργαστεί η και νυν συνεργάτης σας, η κ. Γεωργία Μπέη. Αυτό το γεγονός αποκαλύφθηκε στο πλαίσιο της Επιτροπής Προκαταρκτικής Εξέτασης για τη λίστα Λαγκάρντ και τα κόμματα της συγκυβέρνησης αποφασίσατε να το «θάψετε», γιατί το χρόνο κατά τον οποίο γινόταν η επεξεργασία της λίστας Λαγκάρντ από κομπιούτερ στα κεντρικά του Υπουργείου Οικονομικών, Υπουργός Οικονομικών ήταν ένας σήμερα Πρόεδρος κόμματος –δεν ξέρω για πόσο ακόμα και ποιου κόμματος- ο σημερινός Αντιπρόεδρος της Κυβέρνησης ο κ. Βενιζέλος. 
Μιας και σας έχουμε, λοιπόν, τώρα και τους δύο εδώ και μιας και έχουμε εκλογές, θα σας πω ότι είναι σε κομπιούτερ όπου έγινε επεξεργασία προηγούμενου Μεσοπροθέσμου Πλαισίου Δημοσιονομικής Σταθερότητας –του 2012 για να σας βοηθήσω- σε κομπιούτερ όπου έγινε επεξεργασία κειμένου όπου υπογράφετε εσείς, κύριε Σταϊκούρα, σε κομπιούτερ που φέρει τα στοιχεία της κ. Γεωργίας Μπέη, συνεργάτη στο Υπουργείο σας. Και θα σας ρωτήσω ευθέως: Θα πάρετε μέτρα, κύριοι Υπουργοί, που είστε παρόντες και χαμογελάτε, να ελεγχθεί ποιος επεξεργαζόταν το 2011, τον κρίσιμο χρόνο, στο Υπουργείο Οικονομικών από αυτό το ίδιο κομπιούτερ τη λίστα Λαγκάρντ; Θα πάρετε μέτρα ή θα κρύψετε πάλι τον κ. Βενιζέλο; Απλά τα ερωτήματα και ας αφήσουμε τους επικοινωνιακούς χειρισμούς. Είναι ξεκάθαρο ότι ενεργείτε επικοινωνιακά, είναι ξεκάθαρο ότι ενεργείτε προπαγανδιστικά και με μηχανισμούς παραπληροφόρησης και συγκάλυψης.
Τα όργανά σας δε, δεν μπορούν πια ούτε να κρυφτούν. Ο κ. Πρετεντέρης ομολόγησε σε βιβλίο του ότι επί εποχής της αλήστου μνήμης Υπουργίας κ. Παπακωνσταντίνου, ο ίδιος και οι συνάδελφοί του έκρυβαν ότι δεν βγαίνει το πρόγραμμα. Το έκρυβαν, λέει, γιατί είχαν κατανόηση για τον κ. Παπακωνσταντίνου ως συνάνθρωπό τους. 
Η κ. Σπυράκη επίσης του MEGA εργαζόμενη δημοσιογράφος -εντός πολλών εισαγωγικών- ομολόγησε ότι απέκρυψε από τον λαό μία πάρα πολύ σοβαρή πληροφορία, την οποία η ίδια γνώριζε. Εμείς δεν γνωρίζαμε, κάποιοι τη γνωρίζατε όμως αυτήν την πληροφορία. Τη διακινούσατε σε «ημέτερα» μέσα ενημέρωσης και συμφωνούσατε να μην κοινολογείται στους πολίτες, κατά παραβίαση όλων των αρχών της δημοσιογραφίας και της αχειραγώγητης ενημέρωσης. 
Βέβαια, ο κ. Πρετεντέρης και η κ. Σπυράκη δεν ξέρουν τι θα πει ανεργία. Ο κ. Πρετεντέρης, δόξα τω Θεώ, «ΝΕΑ», «ΒΗΜΑ», «MEGA». Η κ. Σπυράκη επίσης. Τώρα θυμήθηκα και τον κ. Καψή, αλλά είναι υποψήφιος Ευρωβουλευτής του ΠΑΣΟΚ ή της Ελίας, αλλά και εκεί μπορούσαμε να πούμε «ΝΕΑ», «ΒΗΜΑ», «MEGA», «ΕΘΝΟΣ». Και δεν είναι καθόλου τυχαίο, λοιπόν, ότι κλείσατε την ΕΡΤ. Δεν είναι καθόλου τυχαίο ότι επιχειρήσατε να κοροϊδέψετε το λαό ότι δήθεν ωφελείται από το κλείσιμο της ΕΡΤ. Μάλιστα, ο κ. Κεδίκογλου είπε «300 εκατομμύρια ευρώ το χρόνο θα σας γλιτώσουμε», γιατί νομίζει ότι η δημοκρατία εξαγοράζεται με 300 εκατομμύρια ευρώ, όπως εσείς νομίζετε ότι η ψήφος, η συνείδηση και η αταλάντευτη μαχητικότητα και αγωνιστικότητα των πολιτών θα εξαγοραστεί με τα ψίχουλα που τους πετάτε από το δήθεν πλεόνασμα, που είναι η απομύζηση του κόπου τους, η απομύζηση της ζωής τους.
Την κλείσατε, λοιπόν, την ΕΡΤ. Στη σελίδα 61 μας λέτε ότι θα προκύψει το 2014 δημοσιονομικό αποτέλεσμα 91 εκατομμυρίων ευρώ περίπου από την αναδιάρθρωση της ΕΡΤ και από τη δημιουργία της ΝΕΡΙΤ.
Η κοροϊδία σε όλο της το μεγαλείο. Γι’ αυτό, καλό θα ήταν να είστε λίγο πιο εγκρατής σε αυτά που περιγράφετε ότι θα κάνετε. 
Στο ίδιο μεσοπρόθεσμο περιγράφετε έσοδα από το Ελληνικό και μάλιστα τα τοποθετείτε στη σελίδα 40 στο έτος 2015. Μα, η συμφωνία για το Ελληνικό που έχετε υπογράψει δεν προβλέπει ότι οι πρώτες πληρωμές θα γίνουν μετά από δύο χρόνια; Γιατί δεν τη φέρνετε στη Βουλή; Γιατί η δοτή διοίκηση του ΤΑΙΠΕΔ την αποκρύπτει από τη Βουλή, ενώ την έχουν δει πάνω από εκατόν τριάντα υποτιθέμενοι υποψήφιοι επενδυτές, στην πραγματικότητα ανταγωνιστές του ελληνικού δημοσίου; 
Όσο για την πρόβλεψή σας, δεν ήρθε ο κ. Αθανασίου. Το ξέρω πια ότι δεν έρχεται, γιατί κάθε φορά που έρχεται τον ρωτάω εάν θα ζητήσει ο ίδιος να γίνει η συζήτηση για όσα ο κ. Μπαλτάκος, πρώην Γενικός Γραμματέας της Κυβέρνησης, είπε για παρεμβάσεις στη δικαιοσύνη από τον ίδιο και από τον κ. Δένδια. 
Ο πρώτος θιγόμενος είναι ο κ. Αθανασίου. Έπρεπε ο ίδιος να επισπεύδει την προ ημερησίας διατάξεως συζήτηση που έχουμε ζητήσει. Αλλά όχι! Κρύβεται και εντελώς αμήχανα αναφέρεται στη φιλία του με τον κ. Μπαλτάκο. Αλλά, εάν ήταν εδώ, θα τον ρωτούσα: Είναι δυνατόν για τη δικαιοσύνη να προβλέπει πάλι μειώσεις προϋπολογισμού και να έρχεται προχθές να μας λέει ότι θα λειτουργεί στο εξής η δικαιοσύνη, με τους δικαστές να παίρνουν πολίτες από το ακροατήριο για να κάνουν τους δικαστικούς γραμματείς, γιατί έχετε εκεί οδηγήσει το δικαστικό σύστημα στη χώρα μας; 
Εγώ ένα πράγμα θα σας πω. Οι πολίτες πράγματι πρέπει να ανακτήσουν τη συμμετοχή τους στην απονομή της δικαιοσύνης, όπως κατοχυρώνεται στο Σύνταγμα μέσω των μεικτών ορκωτών δικαστηρίων, τα οποία έχετε στραγγαλίσει με τους διάφορους εκτρωματικούς νόμους σας, που φθάνουν μέχρι και τη δημιουργία μονομελών εφετείων κακουργημάτων. Και ξέρετε πώς λειτουργούν τα μονομελή. Η δικαιοσύνη, λοιπόν, πράγματι πρέπει να ανακτήσει την επαφή της με το λαϊκό στοιχείο, τη θεσμοθετημένη, όχι όμως αυτά που περιγράφει ο κ. Αθανασίου.",257414,""," ΖΩΗ ΚΩΝΣΤΑΝΤΟΠΟΥΛΟΥ",155,"",155
"44967","
"," Ολοκληρώστε, κυρία συνάδελφε.",257415,"Chairman","ΠΡΟΕΔΡΕΥΩΝ",90,"",90
"44968"," 
"," Κύριε Πρόεδρε, σε ενάμισι λεπτό –το πολύ- θα αναφέρω τρεις πολύ σύντομες παρατηρήσεις. Σε ένα λεπτό θα έχω τελειώσει.",257416,""," ΖΩΗ ΚΩΝΣΤΑΝΤΟΠΟΥΛΟΥ",155,"",155
"44969","
"," Όχι, δεν γίνεται, κυρία Κωνσταντοπούλου.",257417,"Chairman","ΠΡΟΕΔΡΕΥΩΝ",90,"",90
"44970"," 
"," Σε ένα λεπτό, κύριε Πρόεδρε, θα έχω τελειώσει.",257418,""," ΖΩΗ ΚΩΝΣΤΑΝΤΟΠΟΥΛΟΥ",155,"",155
"44971"," 
"," Μα, ιδιαίτερα εσείς, κυρία Κωνσταντοπούλου, που και ικανή και γνώστης είστε…",257419,"Chairman","ΠΡΟΕΔΡΕΥΩΝ",90,"",90
"44972","
"," Έλαβα υπ’ όψιν την παρατήρησή σας και σε ένα λεπτό θα έχω τελειώσει, κύριε Πρόεδρε.",257420,""," ΖΩΗ ΚΩΝΣΤΑΝΤΟΠΟΥΛΟΥ",155,"",155
"44973","
"," Ήδη, έχετε υπερβεί το χρόνο σας.",257421,"Chairman","ΠΡΟΕΔΡΕΥΩΝ",90,"",90
"44974"," 
"," Με τρεις φράσεις έχω τελειώσει. Θα είχα ήδη τελειώσει.",257422,""," ΖΩΗ ΚΩΝΣΤΑΝΤΟΠΟΥΛΟΥ",155,"",155
"44975","
"," Κυρία Κωνσταντοπούλου, σε μισό λεπτό ολοκληρώστε.",257423,"Chairman","ΠΡΟΕΔΡΕΥΩΝ",90,"",90
"44976"," 
"," Σας ευχαριστώ, κύριε Πρόεδρε.
Πρώτον, μας λέτε ότι θα φτιάξετε τώρα νέο συντονιστή κατά της απάτης; Για να συντονίζει μάλλον εσάς, διότι είστε οι προεξάρχοντες των απατηλών συμπεριφορών.
Δεύτερον, γιατί, κύριε Σταϊκούρα, δεν κάνετε δεκτή την τροπολογία μας, ούτως ώστε να μην επωμιστούν οι επόμενες γενιές τα χρέη που έχουν δημιουργήσει τα κόμματά σας; 
Τρίτον –και με αυτό κλείνω- 2015-2018, κύριε Στουρνάρα και κύριε Σταϊκούρα, είναι το μέλλον. Το μέλλον δεν σας ανήκει. Το μέλλον ανήκει στις νέες γενιές που θέλετε να στραγγαλίσετε. Το μέλλον ανήκει και στις καθαρίστριες του Υπουργείου Οικονομικών, που τις περιφρονείτε και τις τσαλαπατάτε. Το μέλλον ανήκει στον ελληνικό λαό, ανήκει σε όλους εμάς. Το μέλλον μας είναι παρόν. Σε μία βδομάδα το διεκδικούμε και το αποκτούμε. 
Χαίρετε. 
(Χειροκροτήματα από την πτέρυγα του ΣΥΡΙΖΑ)",257424,""," ΖΩΗ ΚΩΝΣΤΑΝΤΟΠΟΥΛΟΥ",155,"",155
"44977","
"," Κύριε Πρόεδρε, μπορώ να έχω το λόγο;",257425,"Αναπληρωτής Υπουργός Οικονομικών"," ΧΡΗΣΤΟΣ ΣΤΑΙΚΟΥΡΑΣ",259,"",259
"44978","
"," Σε ένα λεπτό, κύριε Υπουργέ, θα έχετε το λόγο.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, σαράντα πέντε μαθήτριες και μαθητές και τέσσερις εκπαιδευτικοί-συνοδοί τους από το 2ο Δημοτικό Σχολείο Πύργου. 
Η Βουλή τούς καλωσορίζει. 
(Χειροκροτήματα απ’ όλες τις πτέρυγες της Βουλής)
Το λόγο έχει ο Αναπληρωτής Υπουργός Οικονομικών κ. Σταϊκούρας για μία σύντομη παρέμβαση.",257426,"Chairman","ΠΡΟΕΔΡΕΥΩΝ",90,"",90
"44979"," 
"," Είναι προφανές ότι θα προσπεράσω τους χαιρετισμούς της κυρίας συναδέλφου και τους τρόπους με τους οποίους χαιρετάει. 
Παρά ταύτα, επειδή έκανε μία συγκεκριμένη αναφορά κατά την ομιλία της και αδυνατώ να καταλάβω τη συσχέτιση της κατάρτισης του μεσοπρόθεσμου προγράμματος με υπολογιστές, να ξεκαθαρίσουμε κάποια πράγματα.
Επί αυτής της Κυβέρνησης καταρτίστηκε μεσοπρόθεσμο πρόγραμμα τον Νοέμβριου του 2012…",257427,"Αναπληρωτής Υπουργός Οικονομικών"," ΧΡΗΣΤΟΣ ΣΤΑΙΚΟΥΡΑΣ",259,"",259
"44980","
"," Αυτό ακριβώς!",257428,""," ΖΩΗ ΚΩΝΣΤΑΝΤΟΠΟΥΛΟΥ",155,"",155
"44981","
"," …στο Γενικό Λογιστήριο του Κράτους, Πανεπιστημίου 37, τον Φεβρουάριο του 2013 στο Γενικό Λογιστήριο του Κράτους, Πανεπιστημίου 37 και τον Μάιο του 2014 στο Γενικό Λογιστήριο του Κράτους, Πανεπιστημίου 37. 
Αυτά, προς αποκατάσταση της αλήθειας, με την οποία μάλλον δεν έχετε καθόλου καλή σχέση.",257429,"Αναπληρωτής Υπουργός Οικονομικών"," ΧΡΗΣΤΟΣ ΣΤΑΙΚΟΥΡΑΣ",259,"",259
"44982","
"," Κύριε Πρόεδρε, ζητώ το λόγο επί προσωπικού.",257430,""," ΖΩΗ ΚΩΝΣΤΑΝΤΟΠΟΥΛΟΥ",155,"",155
"44983","
"," Όχι, δεν υπάρχει προσωπικό ζήτημα.",257431,"Chairman","ΠΡΟΕΔΡΕΥΩΝ",90,"",90
"44984","
"," Υπάρχει. Δώστε μου ένα λεπτό να το εξηγήσω.",257432,""," ΖΩΗ ΚΩΝΣΤΑΝΤΟΠΟΥΛΟΥ",155,"",155
"44985","
"," Όχι, κανένα λεπτό. Έχω δώσει το λόγο στον κύριο Υπουργό.",257433,"Chairman","ΠΡΟΕΔΡΕΥΩΝ",90,"",90
"44986","
"," Είναι από κομπιούτερ που κατασχέθηκε από το Υπουργείο σας, κύριε Σταϊκούρα. Αν μας λέτε ότι άλλοι τα γράφουν και στο Υπουργείο σας, αυτό να διερευνηθεί!",257434,""," ΖΩΗ ΚΩΝΣΤΑΝΤΟΠΟΥΛΟΥ",155,"",155
"44987","
"," Παρακαλώ!
Κύριε Υπουργέ, έχετε το λόγο. Δέκα λεπτά σας φτάνουν, κύριε Υπουργέ;
ΙΩΑΝΝΗΣ ΣΤΟΥΡΝΑΡΑΣ (Υπουργός Οικονομικών): Αν μου επιτρέπετε, όχι.",257435,"Chairman","ΠΡΟΕΔΡΕΥΩΝ",90,"",90
"44988","
"," Καλώς, έχετε το λόγο.
ΙΩΑΝΝΗΣ ΣΤΟΥΡΝΑΡΑΣ (Υπουργός Οικονομικών): Ευχαριστώ, κύριε Πρόεδρε.
Από τα πιο παράδοξα πράγματα που ακούστηκαν σήμερα από τον κ. Τσίπρα είναι ότι ο ΣΥΡΙΖΑ είναι η νέα Ελλάδα. Ποια νέα Ελλάδα; Με ειδικά δικαστήρια, όπως είπε ο κ. Τσίπρας; Με κρεμάλες, όπως ανέφερε ο κ. Παναγούλης το πρωί, που είχε από κάτω να τον χειροκροτούν φερέλπιδες νέοι, όπως ο συνδικαλιστής κ. Φωτόπουλος με το θεάρεστο έργο του; 
Νέα Ελλάδα με παλιά δραχμή, όπως έχουν πει στελέχη σας, με μονομερή χρεοκοπία και με καινούρια οραματικά συνθήματα, όπως «Έξω από την ιμπεριαλιστική Ευρώπη»; 
Νέα Ελλάδα, όπου η οικονομία είναι το κράτος και ο κρατισμός είναι η οικονομία; Νέα Ελλάδα στην οποία απειλούνται επενδυτές, διώχνονται οι επενδύσεις, και απειλούνται με φυλάκιση δημόσιοι λειτουργοί; Αυτή είναι η νέα Ελλάδα; 
Νέα Ελλάδα είναι η καταγγελία της κ. Κωνσταντοπούλου και οι εμμονές της κατά της κ. Μπέη; Θα σας θυμίσω ότι την προηγούμενη φορά που κάνατε το ίδιο, ήρθαν στελέχη σας και της ζήτησαν συγγνώμη -στελέχη δικά σας, με αξιοπρέπεια. Πραγματικά, λυπάμαι.
Κατά βάθος, νομίζω ότι μας αγαπάτε και μας θαυμάζετε, αλλά από το Βήμα της Βουλής κάτι πρέπει να πείτε κι εσείς.",257436,"Chairman","ΠΡΟΕΔΡΕΥΩΝ",90,"",90
"44989"," 
"," Η πλάνη είναι για τους ανθρώπους.
ΙΩΑΝΝΗΣ ΣΤΟΥΡΝΑΡΑΣ (Υπουργός Οικονομικών): Επίσης, ο κ. Τσίπρας είπε ότι το κοινωνικό μέρισμα μαζί με το πρωτογενές πλεόνασμα και η έξοδος στις αγορές είναι επινόηση της Κυβέρνησης. Μίλησε, επίσης, για στημένη έξοδο. Δηλαδή, πραγματικά πιστεύεστε ότι «στήσαμε» εκατοντάδες επενδυτές, οι οποίοι τους τελευταίους μήνες έχουν βάλει 15 δισεκατομμύρια ευρώ  από την τσέπη τους στην Ελλάδα; Πραγματικά, λυπάμαι. 
Δεν ορρωδείτε προ ουδενός. Ξέρετε ότι κάνετε κακό στη χώρα. Η δικαιολογία σας είναι βέβαια η ήττα που έρχεται, αλλά δεν ορρωδείτε προ ουδενός και μπροστά στη γοητεία του λαϊκισμού δεν σέβεστε τις θυσίες του ελληνικού λαού, χάρη στις οποίες πετύχαμε πρωτογενές πλεόνασμα και χάρη στις οποίες ξαναβγαίνουμε στις αγορές. 
(Στο σημείο αυτό την Προεδρική Έδρα καταλαμβάνει ο Γ' Αντιπρόεδρος της Βουλής κ. ΧΡΗΣΤΟΣ ΜΑΡΚΟΓΙΑΝΝΑΚΗΣ )
Ας πάμε, όμως, τώρα και στα σοβαρά θέματα, γιατί αυτά που είπατε προηγουμένως μάλλον ως ανέκδοτα μπορεί να εκληφθούν και πραγματικά λυπάμαι που είμαι αναγκασμένος να το πω αυτό. 
Η Ελλάδα βρίσκεται σταθερά πλέον στο δρόμο προς την έξοδο από την κρίση, ακολουθώντας την πορεία της Ιρλανδίας και της Πορτογαλίας. Περνάμε, λοιπόν, από τη διαχείριση των ελλειμμάτων, στην επανεκκίνηση της πραγματικής οικονομίας και στην αντιμετώπιση της ανεργίας. 
Οι ισοσκελισμένοι προϋπολογισμοί, η ισορροπία στο ισοζύγιο τρεχουσών συναλλαγών, η μεγαλύτερη έμφαση στις μεταρρυθμίσεις, στην ενδυνάμωση του τραπεζικού συστήματος, στις επενδύσεις, στις εξαγωγές είναι οι βασικοί στρατηγικοί στόχοι της πολιτικής μας, προκειμένου να επιστρέψει η οικονομία σε βιώσιμους αναπτυξιακούς ρυθμούς τα επόμενα χρόνια. 
Η πιστωτική ομαλοποίηση έχει ξεκινήσει με ξεκάθαρες θετικές συνέπειες για την ανάπτυξη και τη ρευστότητα. Η ανακεφαλαιοποίηση του τραπεζικού συστήματος με τα χθεσινά πολύ ικανοποιητικά αποτελέσματα της αύξησης του μετοχικού κεφαλαίου της Εθνικής Τράπεζας έκλεισε με μεγάλη επιτυχία το δεύτερο κύκλο της. 
Σε αυτόν τον κύκλο υλοποιήθηκε η ολική επαναφορά του τραπεζικού συστήματος στις αγορές χρήματος και κεφαλαίου. Οι ελληνικές τράπεζες, αντλώντας 8,3 δισεκατομμύρια ευρώ τις τελευταίες εβδομάδες υπερκάλυψαν τις κεφαλαιακές ανάγκες τους, όπως αυτές είχαν εκτιμηθεί από την Τράπεζα της Ελλάδος, διασφαλίζοντας την σταθερότητα του συστήματος, προστατεύοντας τα εναπομείναντα κεφάλαια του Ταμείου Χρηματοπιστωτικής Σταθερότητας -καθώς μένουν πάνω από 10 δισεκατομμύρια ευρώ  εκεί- και διευρύνοντας την επενδυτική τους βάση, προετοιμάζοντας την επιταχυνόμενη αποδέσμευσή τους από το Ταμείο. 
Επιπλέον, η Εθνική, η Alpha Bank και η Πειραιώς συγκέντρωσαν, επιπροσθέτως των κεφαλαιακών αναγκών που ανακοινώθηκαν από την Τράπεζα της Ελλάδος και τα απαιτούμενα κεφάλαια για την αποπληρωμή των προνομιούχων μετοχών του ελληνικού δημοσίου. 
Ο πρώτος κύκλος θυμίζω ότι ολοκληρώθηκε το καλοκαίρι του 2013, με το Ταμείο Χρηματοπιστωτικής Σταθερότητας να συμμετέχει με 26,4 δισεκατομμύρια ευρώ, συγκεντρώνοντας επιπρόσθετα 3,4 δισεκατομμύρια ευρώ  από τον ιδιωτικό τομέα.
Στο επίπεδο της παραγωγικής αναδιάρθρωσης έχουν γίνει –και συνεχίζουν να γίνονται- διαρθρωτικές αλλαγές, οι οποίες θα βοηθήσουν στο να μετατοπιστούν πόροι από μη εμπορεύσιμους και λιγότερο παραγωγικούς σε εμπορεύσιμους κλάδους προϊόντων και υπηρεσιών, κλάδους πιο ανταγωνιστικούς και με μεγαλύτερη συμβολή στην προστιθέμενη αξία, πρωτίστως, στον τουρισμό, την πρωτογενή παραγωγή και την μεταποίηση αγροτικών προϊόντων, τις ιχθυοκαλλιέργειες, την ενέργεια και το περιβάλλον, την πολιτιστική κληρονομιά, στα logistics και τις συνδυασμένες μεταφορές στην τεχνολογία, στην εφαρμοσμένη έρευνα και καινοτομία, στη φαρμακευτική βιομηχανία και στη βιομηχανία μετάλλων και δομικών υλικών. 
Βασικό ζητούμενο πλέον είναι πώς θα επιτρέψουμε στο μεγαλύτερο κεφάλαιο της χώρας, που είναι το ανθρώπινο δυναμικό της -επιχειρηματικό, επιστημονικό, επαγγελματικό-, να οδηγηθεί ξανά στον δρόμο της δημιουργίας. 
Από εδώ και πέρα, όμως, θα πορευθούμε με ακόμη μεγαλύτερη μεθοδικότητα, ακόμα καλύτερο σχεδιασμό, ακόμα καλύτερη οργάνωση. Θα εργαζόμαστε βάσει ολοκληρωμένου σχεδίου για το σήμερα και το αύριο της πατρίδας μας. 
Στο πλαίσιο αυτό, κυρίες και κύριοι Βουλευτές, έχει σημασία να αναδείξουμε τη σημασία της κατάρτισης των μεσοπρόθεσμων προγραμμάτων δημοσιονομικής στρατηγικής όπως αυτό που συζητάμε σήμερα. 
Η υιοθέτηση του Μεσοπρόθεσμου Προγράμματος Δημοσιονομικής Στρατηγικής ως θεσμού σηματοδοτεί μια άλλη αντίληψη για τη δημοσιονομική διαχείριση. Μας επιτρέπει παράλληλα με τον βραχυπρόθεσμο προγραμματισμό των δημόσιων οικονομικών να στοχεύσουμε και σε μεσοπρόθεσμο ορίζοντα, να προγραμματίσουμε, όχι μόνο το επόμενο βήμα μας, αλλά να επεξεργαστούμε τα δεδομένα για τα δημόσια οικονομικά αλλά και το σύνολο της οικονομίας σε ορίζοντα μιας τετραετίας. Αυτό θα συνεχίσει να γίνεται κάθε χρόνο, λαμβάνοντας υπ’ όψιν τα επικαιροποιημένα στοιχεία από την εκτέλεση του προϋπολογισμού και της οικονομικής δραστηριότητας του προηγούμενου χρόνου. 
Η Κυβέρνηση, όμως, δεν θα προγραμματίζει μόνο τον δημοσιονομικό της βηματισμό για τα επόμενα έτη. Δεν αρκεί να ξέρεις απλά πόσα και ποια βήματα μπορεί να κάνει το κράτος τα επόμενα χρόνια. Το μεγάλο ζητούμενο είναι να ξέρεις και πού θέλεις να φτάσεις. 
Σε αυτό το σημείο θέλω να τονίσω εμφατικά ότι αυτή η Κυβέρνηση, παρ’ όλο που κλήθηκε να αναλάβει την αντιμετώπιση της οικονομικής κρίσης των τελευταίων δεκαετιών στην πλέον κρίσιμη φάση της δεν χάθηκε στη διαχείριση. 
Η Κυβέρνηση έθεσε ως βασικό της μέλημα, μαζί με τις υγιείς πολιτικές δυνάμεις οι οποίες τη στηρίζουν, την επεξεργασία ενός νέου αναπτυξιακού προτύπου για τη χώρα, το οποίο αποτελεί πυξίδα μας για το μέλλον και θα μας επιτρέψει να αποφασίσουμε το πόσο, το πού και γιατί θα δαπανήσει το κράτος, που θα βοηθήσει να επιλέξουμε τα πεδία στα οποία θα δοθεί έμφαση σε επίπεδο έρευνας, καινοτομίας, εκπαίδευσης και κατάρτισης, θα καταδείξει σε ποιους κλάδους πρέπει να επισπεύσουμε στοχευμένες διαρθρωτικές αλλαγές και μεταρρυθμίσεις, ενός σχεδίου που δεν ανήκει στη λογική του κρατικού πατερναλισμού. Αντίθετα, επανακαθορίζει τη συνέργεια μεταξύ ελεύθερης οικονομίας και κρατικής λειτουργίας, ώστε το μείγμα δημόσιων πολιτικών να αποτελεί τον καταλύτη για την ανάκαμψη της ελληνικής οικονομίας. 
Θέλω στο σημείο αυτό να επισημάνω κάτι: Τίποτα από αυτά που κάνουμε δεν είναι γραμμένο σε πέτρα. Ο προγραμματισμός της εκτέλεσης των δημόσιων πολιτικών και κατανομής των δημόσιων πόρων γίνεται με βάση τις εξελίξεις στην οικονομία, εγχώρια και διεθνή, αλλά και στην κοινωνία. Κανείς πλέον δεν μπορεί να υποστηρίξει ότι δεν έχουμε τα κατάλληλα μεθοδολογικά εργαλεία και τις πρόσφορες προϋποθέσεις για να ωθήσουμε τη χώρα μας προς μια πορεία ανάπτυξης και ευημερίας. 
Ένα τελευταίο κρίσιμο ζήτημα μένει: Το τελευταίο στοίχημα, εκεί όπου θα διαψευσθούν οριστικά και αμετάκλητα οι γραφικές πλέον ιερεμιάδες της Αντιπολίτευσης, όπως διαψεύστηκαν σε όλα ανεξαιρέτως τα καταστροφολογικά σενάρια που διακινούσαν μέχρι σήμερα. Σας θυμίζω: «Δεν βγαίνει το πρόγραμμα», «καταστρεφόμαστε», «να πάμε στη δραχμή», «να χρεοκοπήσουμε μονομερώς» κ.τ.λ.. 
Αυτό το μεγάλο στοίχημα είναι η οριστική διευθέτηση του προβλήματος του δημοσίου χρέους, που θα επιτρέψει στην Ελλάδα να αποκαταστήσει μια κι έξω και πλήρως τη δημοσιονομική αυτάρκειά της και να εξοικονομήσει σημαντικούς πόρους που θα διατεθούν στην ανάπτυξη. 
Στο Eurogroup προχθές έθεσα το ζήτημα της αναληφθείσας δέσμευσης του οργάνου αυτού του Νοεμβρίου του 2012. Η συγκεκριμένη δέσμευση θυμίζω ότι προβλέπει ότι, εφόσον επιτευχθεί πρωτογενές πλεόνασμα κι εφόσον οι λοιπές υποχρεώσεις του προγράμματος εκπληρώνονται, τότε οι εταίροι θα λάβουν τα απαραίτητα μέτρα για να ελαφρύνουν περισσότερο το δημόσιο χρέος. 
Από ό,τι είδατε στην επίσημη ανακοίνωση του Eurogroup της προηγούμενης Δευτέρας, στις 5 Μαΐου, οι εταίροι μας επανέλαβαν με τη δυνατότερη φωνή τη δέσμευση αυτή και είπαν ότι η σχετική ανακοίνωση θα γίνει αμέσως μετά τη διενέργεια των τεστ κόπωσης των τραπεζών σε πανευρωπαϊκό επίπεδο από την Ευρωπαϊκή Κεντρική Τράπεζα τον Οκτώβριο. Κοντός ψαλμός αλληλούια, κύριοι.
Κυρίες και κύριοι Βουλευτές, θα ήθελα να σταθώ σε κάποια συγκεκριμένα στοιχεία γύρω από τις προβλέψεις του μεσοπρόθεσμου, μόνο ορισμένα, διότι τα περισσότερα τα έχει αναπτύξει με επιστημονικότητα και πλήρως ο συνάδελφος κ. Σταϊκούρας. 
Πρώτον, ως προς τα δημοσιονομικά αποτελέσματα. Για το πρωτογενές πλεόνασμα η εκτίμηση είναι ότι θα κυμανθεί το 2014 στο 2,3% του ΑΕΠ, δηλαδή υψηλότερα από το 1,5% που είναι ο στόχος του προγράμματος, ενώ το κυκλικά διορθωμένο πλεόνασμα εκτιμάται ότι θα είναι 7,2% το 2014 και 6,1% το 2015. 
Αν παρατηρήσατε, οι προβλέψεις της Ευρωπαϊκής Επιτροπής, που δημοσιεύθηκαν πολύ πρόσφατα, κινούνται εξαιρετικά κοντά στις δικές μας προβλέψεις. Για πρώτη φορά συμπίπτουμε περίπου. Αυτή είναι η πιο αποστομωτική απάντηση σε όποια κακοπροαίρετη κριτική γίνεται με απτά αποτελέσματα. 
Ποια είναι αυτή η απάντηση; Ότι ακριβώς σήμερα διακόσιες πέντε χιλιάδες εννιακόσια δώδεκα νοικοκυριά βλέπουν στους λογαριασμούς τους το ποσό που δικαιούνται από το κοινωνικό μέρισμα. Αυτό είναι το αποτέλεσμα της επίτευξης του πρωτογενούς πλεονάσματος. 
Άραγε με ποιον τρόπο θα καταφέρνανε οι τιμητές και οι καταστροφολόγοι να εξασφαλίσουν αυτήν τη μικρή έστω ανακούφιση στους συμπολίτες μας, που το έχουν τόσο ανάγκη; Με άδεια ταμεία και με ελλείμματα; Με την ανέξοδη παροχολογία; 
Οι προβλέψεις για πλεονάσματα στους μελλοντικούς προϋπολογισμούς είναι αυτές που θα μας επιτρέψουν στο μέλλον να απλώσουμε ένα συνεκτικότερο κοινωνικό δίκτυ, αλλά και να προχωρήσουμε σε λελογισμένη φορολογική ελάφρυνση των συμπολιτών μας και των επιχειρήσεων. Άλλωστε δεν πρέπει να ξεχνάμε ότι στο υπό συζήτηση μεσοπρόθεσμο πρόγραμμα, όχι μόνο δεν περιλαμβάνονται νέα, επώδυνα, μέτρα, αλλά αποτυπώνονται οι φορολογικές ελαφρύνσεις και οι κοινωνικές παροχές, όπως η μείωση του φόρου μεταβίβασης ακινήτων, ο μειωμένος ενιαίος φόρος ιδιοκτησίας για την πλειονότητα των φορολογουμένων, ο μειωμένος συντελεστής ΦΠΑ στην εστίαση. Παράλληλα προβλέπεται η διανομή κοινωνικού μερίσματος, η κατάργηση μη ανταποδοτικών χρεώσεων, η μείωση των εισφορών κοινωνικής ασφάλισης κατά 3,9%. 
Πώς νομίζετε ότι επιτεύχθηκαν αυτά; Αυτές οι ελαφρύνσεις δεν θα ήταν εφικτές χωρίς τη δημοσιονομική υπερπροσπάθεια και τις θυσίες του ελληνικού λαού, οι οποίες οδήγησαν στο πλεόνασμα της τάξης του 0,8% του ΑΕΠ για το 2013, που θα οδηγήσει και στην υπέρβαση του δημοσιονομικού στόχου του Προγράμματος Δημοσιονομικής Προσαρμογής για το 2014. 
Επιτρέψτε μου σε αυτό το σημείο να απαντήσω και στα διάφορα που λέγονται, αλλά και στις διάφορες αναφορές στον Τύπο για δήθεν κωλυσιεργία στη διενέργεια ελέγχων των φορολογουμένων μεγάλου πλούτου, αλλά επίσης και στον φίλο και Κοινοβουλευτικό Εκπρόσωπο της ΔΗΜΑΡ κ. Τσούκαλη, σχετικά με τα συστήματα εισροών-εκροών. 
Πρέπει να σημειωθεί ότι οι μείζονες αλλαγές που επέφερε ο Κώδικας Φορολογικής Διαδικασίας, με σκοπό την ταχύτερη ολοκλήρωση των ελεγκτικών υποθέσεων, σε συνδυασμό με την αξιοποίηση των σύγχρονων τεχνικών έμμεσων ελέγχων και την ηλεκτρονική διασύνδεση με τις τράπεζες, έχει επιταχύνει εξαιρετικά το ελεγκτικό έργο. Να σας θυμίσω ότι το 2013 ήταν η πρώτη χρονιά, μετά από δεκαπέντε περίπου χρόνια, που ξεπεράσαμε τους στόχους της φορολογικής διοίκησης. Άρα από τη φοροδιαφυγή έρχονται αυτά. 
Είναι ενδεικτικό ότι στο Κέντρο Ελέγχου Φορολογούμενων Μεγάλου Πλούτου, για να καταλάβετε την ταχύτητα με την οποία λειτουργούμε τώρα, ενώ στις 31-12-2013 οι έλεγχοι που ήταν σε εξέλιξη ήταν εκατόν οκτώ, στις 30-4-2014 έχουν φτάσει τους χίλιους τριακόσιους επτά. Επιπλέον, από 1-1-2014 έως και το πρώτο δεκαήμερο του Μαΐου του 2014 ολοκληρώθηκαν εκατόν ογδόντα ένας έλεγχοι με τελική έκθεση και οριστική πράξη διορθωτικού προσδιορισμού του φόρου, τριακόσιοι δύο με προσωρινό σημείωμα ελέγχου και προσωρινό διορθωτικό προσδιορισμό φόρου. Άρα δεν μπορεί κανείς να μιλά πλέον για κωλυσιεργία.
Κύριε Τσούκαλη, σχετικά με τα συστήματα εισροών- εκροών δεν διαβάσατε προσεκτικά την απόφασή μας, που λέει ότι το 40% πρέπει να έχει μπει τον πρώτο χρόνο και να στέλνουν αμέσως στοιχεία κάθε δύο μήνες και τα υπόλοιπα μέχρι το τέλος του δεύτερου χρόνου. Άρα δεν είναι αλήθεια ότι θα περιμένουμε δύο χρόνια για να πάρουμε στοιχεία. Μην ξεχνάτε ότι μιλάμε για χίλιες περίπου μεγάλες δεξαμενές σε όλη τη χώρα. Σε καμμία περίπτωση δεν ισχυρίζομαι ότι έχουμε φθάσει εκεί όπου θέλουμε, ωστόσο έχουν γίνει σημαντικά και πολύ ενθαρρυντικά πρώτα βήματα.
Δεύτερον, ειδικά ως προς την αναπτυξιακή προοπτική μας θα ήθελα με έμφαση να επισημάνω ότι η εικόνα για το 2014 είναι θετική. Όλοι οι πρόδρομοι δείκτες καταδεικνύουν ότι η ελληνική οικονομία επανέρχεται φέτος μετά από έξι χρόνια σε αναπτυξιακή τροχιά.
Η δε πρόβλεψη του Μεσοπρόθεσμου Προγράμματος για το ρυθμό αύξησης του ΑΕΠ για το 2014 είναι της τάξης του 0,6% -συμφωνούν όλοι σ’ αυτό,  οι διεθνείς οργανισμοί, σχεδόν όλοι- ενώ η οικονομία προβλέπει ότι θα αναπτύσσεται ετησίως κατά μέσο όρο με 2,8% από το 2014 έως το 2018, δηλαδή σε πέντε χρόνια.
(Στο σημείο αυτό κτυπάει προειδοποιητικά το κουδούνι λήξεως του χρόνου ομιλίας του κυρίου Υπουργού) 
Θα μου δώσετε τρία λεπτά ακόμη, κύριε Πρόεδρε;",257437,""," ΖΩΗ ΚΩΝΣΤΑΝΤΟΠΟΥΛΟΥ",155,"",155
"44990","
"," Κύριε Υπουργέ, το ρολόι αυτόματα λειτουργεί. Την επόμενη φορά που θα χτυπήσει, μπορώ να το σταματήσω. Τώρα δεν μπορώ. Αυτό ισχύει προς όλους τους συναδέλφους, επειδή καμμιά φορά βλέπω ότι υπάρχει κάποια διαμαρτυρία. Δεν μπορώ να κάνω τίποτα. Προειδοποιητικό είναι αυτό το κουδούνι.
ΙΩΑΝΝΗΣ ΣΤΟΥΡΝΑΡΑΣ (Υπουργός Οικονομικών): Λαμβάνω υπ’ όψιν μου την προειδοποίηση.
Δεν καταλαβαίνω πού βλέπετε το υπεραισιόδοξο. Σας θυμίζω ότι από το 1995 μέχρι το 2007, δηλαδή στα δώδεκα αυτά χρόνια, ο ρυθμός ήταν 3,7%. Γιατί, λοιπόν, δεν θεωρείτε ρεαλιστικό αυτόν τον στόχο;
Οι εξαγωγές αγαθών και υπηρεσιών σε ονομαστικούς όρους τους δύο πρώτους μήνες του 2014 αυξήθηκαν κατά 1,5% και επειδή οι αποπληθωριστές είναι αρνητικοί, η πραγματική αξία έχει αυξηθεί πάνω από 1,5% σε όρους ανάπτυξης.
Προχθές ο κ. Βρούτσης ανακοίνωσε το θετικό ισοζύγιο προσλήψεων-απολύσεων του φετινού Απριλίου, που είναι υπερδιπλάσιο του αντίστοιχου μήνα πέρυσι: εξήντα χιλιάδες εξακόσιες νέες θέσεις εργασίας φέτος έναντι είκοσι εννιά χιλιάδων διακοσίων ενενήντα οχτώ πέρσι.
Εξίσου θετικές είναι και οι μεταβολές της μισθωτής απασχόλησης για το πρώτο τετράμηνο του έτους. Το πρώτο τετράμηνο καταγράφεται θετικό ισοζύγιο προσλήψεων-απολύσεων κατά εκατόν μία χιλιάδες τετρακόσιες εβδομήντα έξι θέσεις εργασίας έναντι μόλις είκοσι χιλιάδων τετρακοσίων εξήντα πέρυσι. Οι δύο αυτές επιδόσεις είναι υψηλότερες από το 2001. 
Οι θετικές εξελίξεις στην απασχόληση επιβεβαιώνονται και από την έρευνα εργατικού δυναμικού της ΕΛΣΤΑΤ, όπου φαίνεται ότι για πρώτη φορά από το ξεκίνημα της κρίσης, το 2009, το ποσοστό ανεργίας μειώνεται συνεχώς για πέντε συνεχόμενους μήνες και, μάλιστα, στην καρδιά του χειμώνα. Από το 27,7% τον Σεπτέμβριο του 2013, κατέβηκε στο 26,5% τον Φεβρουάριο του 2014.
Στα πέντε χρόνια που μας έρχονται, 2014-2017, προβλέπουμε μείωση του ποσοστού ανεργίας κατά δέκα ποσοστιαίες μονάδες. Θυμίζω ότι τα τελευταία τέσσερα χρόνια η ανεργία αυξήθηκε κατά 17 ποσοστιαίες μονάδες. Γιατί, λοιπόν, λέτε ότι δεν είναι ρεαλιστικό το πρόγραμμα αυτό;
Τι σημαίνουν, όμως, αυτά τα μεγέθη; Σημαίνουν ότι μπορούμε να επαναπαυθούμε; Σημαίνουν ότι μπορούμε να μοιράσουμε λεφτά έτσι; Όχι, φυσικά. 
Η Κυβέρνηση οφείλει να συνδράμει σ’ αυτήν την προσπάθεια με την ίδια μεταρρυθμιστική θέρμη, απαλείφοντας όλα τα εμπόδια υπέρ ενός υγιούς ανταγωνισμού και της επιχειρηματικότητας.
Παράλληλα, οφείλουμε να συνδράμουμε με τον πλέον δυναμικό τρόπο στην επιτάχυνση της διοχέτευσης ρευστότητας, κυρίως προς τις μικρομεσαίες επιχειρήσεις, από το τραπεζικό σύστημα σε όλους τους νευραλγικούς κλάδους στην οικονομία.
Σ’ αυτό το πεδίο η πρόσβαση στις αγορές, που αποκατέστησε η χώρα είτε μέσω του δημοσίου είτε μέσω των τραπεζών για την κεφαλαιακή ή δανειακή τους ενίσχυση, σηματοδοτεί την επιτάχυνση της παρεχόμενης ρευστότητας, ειδικά το δεύτερο εξάμηνο του 2014.
Κρίσιμες για τη ρευστότητα θεωρούνται και οι συμφωνίες με την Ευρωπαϊκή Τράπεζα Επενδύσεων και τη γερμανική επενδυτική τράπεζα KFW για τη συμμετοχή τους στη χρηματοδότηση των μικρομεσαίων επιχειρήσεων, με στόχο να ξεκινήσει άμεσα τη λειτουργία του το Ελληνικό Επενδυτικό Ταμείο.
Όμως, βασική και αναγκαία προϋπόθεση για την πλήρη αποκατάσταση της εμπιστοσύνης και της αναπτυξιακής δυναμικής στην οικονομία παραμένει η πολιτική σταθερότητα.
Ακούω καμμιά φορά εσάς, κύριοι Βουλευτές της Αξιωματικής Αντιπολίτευσης, να φωνάζετε μέσα στην Αίθουσα ότι οι ημέρες της Κυβέρνησης είναι μετρημένες, ότι έρχεστε στην εξουσία. Ξέρετε πώς ακούγονται αυτές οι ιαχές; Έρχεστε να αλλάξετε τι; Οι φορείς των πιο παλιών και οπισθοδρομικών αντιλήψεων ευαγγελίζεσθε την αλλαγή, τη νέα Ελλάδα που περιέγραψα πριν, των φυλακίσεων, με τις κρεμάλες, με τα ειδικά δικαστήρια; Σας ενημερώνω ότι η μεσσιανική πολιτική ρητορεία είναι πλέον ξεπερασμένη και οι θιασώτες της δεν έχουν πολιτικό μέλλον.
Κυρίες και κύριοι Βουλευτές, εγκρίνοντας το Μεσοπρόθεσμο Πλαίσιο Δημοσιονομικής Στρατηγικής 2015-2018 η Ελλάδα θα δώσει για ακόμη μια φορά το μήνυμα ότι οδεύει πλέον οριστικά σ’ έναν νέο δρόμο, τον δρόμο της βιώσιμης ανάπτυξης, της ενάρετης δημοσιονομικής διαχείρισης, της εξωστρέφειας, της καινοτομίας, της απασχόλησης και της δημιουργίας. Είναι ένας δρόμος, για τον οποίο οι Έλληνες θυσίασαν πολλά και πρέπει να το σέβεστε αυτό και να μη λέτε ότι είναι «μαϊμού» το πρωτογενές πλεόνασμα ή ότι βγαίνουμε έξω.
Αλλά το μήνυμα αυτό δεν απευθύνεται στους εταίρους μας, στις διεθνείς αγορές ή στα διεθνή μέσα μαζικής ενημέρωσης. Το μήνυμα αυτό απευθύνεται πρωτίστως στους πολίτες αυτής της χώρας και ειδικά στους νέους. Είναι ένα μήνυμα ότι η χώρα θέτει ένα τέρμα στη δυσβάσταχτη και άδικη μεταφορά βαρών στις επόμενες γενιές και θεμελιώνει ένα καλύτερο αύριο γι’ αυτές. 
Σας ευχαριστώ πολύ. 
(Χειροκροτήματα)",257438,"Chairman","ΠΡΟΕΔΡΕΥΩΝ",175,"",175
"44991","
"," Ευχαριστούμε, κύριε Υπουργέ. 
Τον λόγο έχει ο κ. Σταυρογιάννης, Πρόεδρος της Κοινοβουλευτικής Ομάδας των Ανεξάρτητων Δημοκρατικών Βουλευτών. 
ΝΙΚΟΛΑΟΣ ΣΤΑΥΡΟΓΙΑΝΝΗΣ (Πρόεδρος της Κοινοβουλευτικής Ομάδας των Ανεξάρτητων Δημοκρατικών Βουλευτών): Ευχαριστώ πολύ, κύριε Πρόεδρε. 
Κυρίες και κύριοι συνάδελφοι, συζητούμε σήμερα, λίγες μέρες πριν από τις ευρωεκλογές, μέσα σε ένα κλίμα καλλιεργούμενης ευφορίας, με τα πρωτογενή πλεονάσματα, την έξοδο στις αγορές και πολλά άλλα επικοινωνιακά τεχνάσματα που χρησιμοποιούν οι δανειστές μας και βέβαια αναπαράγει η συγκυβέρνηση και τα φίλα προκείμενα προς αυτήν μέσα ενημέρωσης –και αυτό συμβαίνει κυρίως λόγω της προεκλογικής περιόδου, για να αποφευχθεί η εκλογική κατάρρευση στις ευρωεκλογές και όχι μόνο- το μεσοπρόθεσμο πρόγραμμα της περιόδου 2015-2018.
Δεν έχει καμμία σημασία που οι προβλέψεις του μεσοπρόθεσμου προγράμματος και τα αριθμητικά στοιχεία που δίνονται διαψεύδουν με τον πλέον κατηγορηματικό τρόπο τους ισχυρισμούς περί ιστοριών επιτυχίας και τα περί εξόδου της χώρας από την κρίση και τα μνημόνια. Είναι οι ακριβοπληρωμένες από τα χρήματα αγρίως φορολογουμένων Ελλήνων εταιρείες επικοινωνίας και οι γνωστοί αναμεταδότες που υπάρχουν στον έντυπο και ηλεκτρονικό Τύπο, που ανέλαβαν για μια ακόμη φορά να παρουσιάσουν την εικονική πραγματικότητα και να κάνουν κυριολεκτικά τη νύχτα μέρα.
Όμως, όποιος δεν αρκεστεί στη διαβεβαίωση για πολλοστή φορά από την Κυβέρνηση και όχι μόνο και δεν πιστέψει στις θριαμβολογίες και δει τι πραγματικά προβλέπει το μεσοπρόθεσμο πρόγραμμα, θα αντιληφθεί αμέσως τη νέα μεγάλη πολιτική απάτη και το νέο θανάσιμο πλήγμα που ετοιμάζεται σε βάρος και της οικονομίας, αλλά και της ελληνικής κοινωνίας: νέα φοροεπιδρομή, περιορισμό κάθε δημόσιας δαπάνης που θα μπορούσε στοιχειωδώς να στηρίξει την οικονομία της χώρας.
Μόνο η επίσημη πρόβλεψη του μεσοπρόθεσμου για 7,5 δισεκατομμύρια ευρώ περίπου επιπλέον άμεσους και έμμεσους φόρους και 5 δισεκατομμύρια περίπου περικοπή δημοσίων δαπανών για τα επόμενα χρόνια, που προβλέπει το μεσοπρόθεσμο, μπορεί στην κυριολεξία να προκαλέσει απόγνωση και ανατριχίλα σε όλους όσοι συνεχίζουν να σκέπτονται λογικά και να αρνούνται στους επικυρίαρχους να παρουσιάζουν και να επιβάλλουν μια εικονική πραγματικότητα μιας δήθεν επιτυχημένης προσπάθειας οικονομικής σταθεροποίησης. 
Αυτό, μάλιστα, συμβαίνει χωρίς να υπολογιστούν οι περικοπές στις συντάξεις, επικουρικές και κύριες, η αντίστοιχη υποβάθμιση των αμοιβών της εργασίας, άρα και οι μειώσεις μισθών που προβλέπονται, καθώς και η ολοσχερής διάλυση των εργασιακών σχέσεων ή, για να είμαστε πιο ακριβείς, ό,τι έχει απομείνει από αυτές, χωρίς βέβαια να συνυπολογίζονται και τα υπόλοιπα, δηλαδή το γενικευμένο ξεπούλημα, και μάλιστα με επιταχυνόμενους ρυθμούς, της δημόσιας περιουσίας και η με κάθε τρόπο –και εκ του αποτελέσματος παραγόμενη- υφαρπαγή και της ιδιωτικής περιουσίας, μέσω των χρεών προς την εφορία και τις τράπεζες. 
Βέβαια, με τη συνέχιση αυτής της εφαρμοζόμενης πολιτικής, είναι αδιανόητο να στερούμε πόρους από την εθνική άμυνα, ενώ γύρω μας και πάνω από εμάς υπάρχουν επικίνδυνες εξελίξεις.
Κυρίες και κύριοι συνάδελφοι, είναι βέβαιο πως η κατάσταση που έχει διαμορφωθεί είναι πολύ δύσκολη. Αυτό θα γίνει εμφανές αμέσως μετά τις ευρωεκλογές με την οριστικοποίηση και του δημοσιονομικού κενού, την εξειδίκευση αργότερα των μέτρων και, βέβαια, τον προϋπολογισμό του επόμενου έτους από το προσεχές φθινόπωρο. 
Γι’ αυτό και αυτές οι ευρωεκλογές και οι εκλογές για την αυτοδιοίκηση έχουν ξεχωριστό ενδιαφέρον. Αναμένεται οι πολίτες και η ελληνική κοινωνία -η αγρίως χειμαζόμενη ελληνική κοινωνία- να στείλει ένα ευδιάκριτο και ηχηρό μήνυμα, προχωρώντας στη συνέχεια και στα επόμενα βήματα, που θα κλείνουν οριστικά τον δρόμο της καταστροφής και για την πραγματική οικονομία και για την κοινωνία. 
Όμως και αν ακόμη αφήσουμε όλα αυτά τα δυσοίωνα που σας ανέφερα προηγουμένως στην άκρη και δεν λάβουμε υπ’ όψιν τις επιπτώσεις για την κοινωνία και την οικονομία, το μεσοπρόθεσμο πρόγραμμα εμπεριέχει δημοσιονομικούς στόχους και μακροοικονομικές προβλέψεις, που μακροχρόνια και σε συνδυασμό, όπως αναφέρεται στο πρόγραμμα, δεν έχουν επιτευχθεί ποτέ στην ιστορία της οικονομίας και μάλιστα ακολουθώντας αυτήν την αδιέξοδη πολιτική σκληρής λιτότητας. 
Είναι εξωπραγματικό να πιστεύουμε ότι μπορούμε να έχουμε, ακολουθώντας αυτήν την πολιτική, μεγάλα, τεράστια, πλεονάσματα και αυτά να συνοδεύονται από συνεχείς υψηλούς ρυθμούς ανάπτυξης. 
Είναι σχεδόν βέβαιο ότι όλα αυτά θα διαψευστούν και το συγκεκριμένο πρόγραμμα, με το οποίο διαφωνούμε, θα τιναχθεί στον αέρα. Θα δημιουργηθούν νέα δημοσιονομικά κενά και τελικά καινούργιες χρηματοδοτικές ανάγκες, άρα και επιπλέον μέτρα. 
Κυρίες και κύριοι συνάδελφοι, όλοι γνωρίζουμε πλέον -και καλύτερα ίσως από εμάς η ελληνική κοινωνία και η επιχειρηματική τάξη- τι έχουν κάνει τα μνημόνια και οι πολιτικές σκληρής λιτότητας. Ισοσκέλισαν, βέβαια, με βίαιο τρόπο τα δημόσια οικονομικά με περικοπές δαπανών και με μεγάλη αύξηση φόρων, χωρίς καταπολέμηση της φοροδιαφυγής. Διαβάστε σήμερα τι αναφέρει μεγάλη φιλοκυβερνητική εφημερίδα για το λαθρεμπόριο των καυσίμων και για το ότι θα χρειαστούν άλλα δύο ή και περισσότερα χρόνια -και βλέπουμε- για να παταχθεί.
Όμως, αυτές οι πολιτικές που ισοσκέλισαν με βίαιο τρόπο τα δημόσια οικονομικά κατάφεραν να μειώσουν το ΑΕΠ κατά 25%. Μείωσαν τους μισθούς παντού και κυρίως στον ιδιωτικό τομέα, διέλυσαν τις εργασιακές σχέσεις, αλλά η ανεργία εκτοξεύθηκε στα ύψη. Εκποίησαν τη δημόσια περιουσία και συνεχίζουν να την εκποιούν. Μέσω των δήθεν μεταρρυθμίσεων -που δεν είναι παρά απορρυθμίσεις- σβήνουν οι μικρομεσαίες επιχειρήσεις και οι ελεύθεροι επαγγελματίες, για να έρθουν στη συνέχεια και την επόμενη μέρα –οψέποτε αυτή έρθει- οι πολυεθνικές και τα μεγάλα συμφέροντα για να εκμεταλλευτούν τον εθνικό πλούτο αλλά και τους εργαζόμενους, που θα ζουν και θα εργάζονται κυριολεκτικά σε συνθήκες τριτοκοσμικές. 
Την ίδια στιγμή –και αυτό είναι το ακόμη χειρότερο- το δημόσιο χρέος έχει πλήρως εκτροχιαστεί, παρά τα κουρέματα, τις επιμηκύνσεις και τις μειώσεις των επιτοκίων. 
Το μεσοπρόθεσμο πρόγραμμα που σήμερα συζητούμε για την περίοδο 2015-2018 συνεχίζει να κάνει ακριβώς αυτά, τα ίδια δηλαδή που έγιναν και γίνονται μέχρι σήμερα. 
Εσείς, κύριοι της Κυβέρνησης, ισχυρίζεστε ότι μπορεί, ακολουθώντας την ίδια πολιτική, τα ίδια πράγματα, να έχουμε άλλα αποτελέσματα και μάλιστα τα επιθυμητά, προβάλλοντας ισχυρισμούς που κυριολεκτικά από πουθενά δεν προκύπτει ότι μπορεί να είναι και έτσι. Αναφέρθηκα παραπάνω σε αυτό.
Πουθενά στην ιστορία της παγκόσμιας οικονομίας με τέτοιες πολιτικές δεν προέκυψαν θετικά αποτελέσματα και για την οικονομία και για την κοινωνία. Αντίθετα, οι επιπτώσεις ήταν τραγικές για τη συντριπτική πλειοψηφία των κοινωνιών και καταστροφικές για την οικονομία, εκτός και αν η επόμενη ημέρα -ή όπως θέλουν κάποιοι την επόμενη μέρα- δεν θα αφορά τους πολλούς, αλλά τους πολύ λίγους και τα μεγάλα συμφέροντα. 
Κυρίες και κύριοι συνάδελφοι, δεν νομίζω ότι σας λέω κάτι νέο ούτε κάτι πρωτοποριακό. Εξ άλλου είναι χιλιοειπωμένο από αξιόλογους –αν θέλετε- ανθρώπους της οικονομικής επιστήμης και πολύ πιο έγκυρους και καλύτερους γνώστες από εμένα του αντικειμένου της οικονομίας ότι αυτός ο δρόμος είναι αδιέξοδος και καταστροφικός.
Κάνετε πως δεν το καταλαβαίνετε. Ισχυρίζεστε ότι, ακολουθώντας τον και συνεχίζοντάς τον, από την καταστροφή που μας έχει φέρει μέχρι σήμερα θα μας οδηγήσει στη σωτηρία. Ειλικρινά δεν μπορώ να πιστέψω ότι έχοντας την ευθύνη άρα και τη γνώση ακριβώς των πραγμάτων, όπως είναι σήμερα, αισιοδοξείτε ότι βαδίζουμε σωστά και όπου να ’ναι θα δούμε φως στην άκρη του τούνελ. Εξ άλλου τι περισσότερο από αυτό που έχει ειπωθεί και στο παρελθόν; 
Βεβαίως, οι Βουλευτές της Πλειοψηφίας, στους οποίους σχεδόν επιβάλλετε –θέλουν, δεν θέλουν- να στηρίζουν αυτήν την πολιτική ούτε όλα τα στοιχεία έχουν στη διάθεσή τους ούτε και την εξειδίκευση, αν θέλετε, πάνω στα ζητήματα της οικονομίας και εσείς συνεχίζετε το επικοινωνιακό σας παιχνίδι, δημιουργείτε εντυπώσεις, αγοράζετε πολιτικό χρόνο και ελπίζετε. 
Οι δανειστές μας, που έχουν καθαρή την εικόνα της τραγικής κατάστασης και της πραγματικότητας, είχαν και έχουν κάθε λόγο να σας στηρίζουν εξαιτίας πρωτίστως των ευρωεκλογών, αλλά και για να πείσουν και τους άλλους ευρωπαϊκούς λαούς, μην τυχόν και οι ευρωσκεπτικιστές επιτύχουν υψηλά ποσοστά στις ευρωεκλογές, ότι αυτή η πολιτική παράγει θετικά αποτελέσματα για τις κοινωνίες και τις οικονομίες. Όλα αυτά μέσα σε ένα κλίμα συσκότισης, παραπλάνησης και δημιουργίας ψεύτικων ελπίδων. 
Όμως, η κουρασμένη και απογοητευμένη και φτωχοποιημένη ελληνική κοινωνία χρειάζεται οξυγόνο, αλλαγή πολιτικής και σίγουρα μία άλλη κυβέρνηση -ίσως κυβέρνηση εθνικής σωτηρίας- για να τα υλοποιήσει. 
Σε αυτό το σημείο, κύριε Υπουργέ, θα ήθελα να αναφερθώ σε ένα κυρίαρχο ζήτημα που τίθεται και έχει τεθεί στο παρελθόν από πολλές πλευρές και είναι και κατά την άποψή μου σοβαρό, κυρίαρχο: Αυτήν τη στιγμή θα μπορούσαν να πάρουν μπροστά οι κινητήρες της ελληνικής οικονομίας και να παραχθεί οικονομική μεγέθυνση και να πάρουμε τον δρόμο της ανάπτυξης, αν είχαμε λύσει ή μπορούσαμε να λύσουμε το πρόβλημα της ρευστότητας ή καλύτερα την αύξηση της ρευστότητας. Ειλικρινά νομίζω ότι σε μία σοβαρή συζήτηση θα μπορούσαμε σε αυτό το ζήτημα να συμπέσουμε –οι περισσότεροι τουλάχιστον- ακόμα και αυτοί που έχουμε καίριες διαφωνίες στα θέματα που ανέφερα παραπάνω.
Χωρίς ρευστότητα –άρα χωρίς επενδύσεις αλλά και κατανάλωση- η ανάπτυξη θα παραμείνει για τη χώρα μας όνειρο θερινής νυκτός. Είναι γνωστές οι απόψεις του Διεθνούς Νομισματικού Ταμείου. Κάνοντας μάλιστα επίκληση παραδειγμάτων όχι μόνο εκτός Ευρώπης, αλλά και εντός Ευρώπης –παραδείγματος χάριν, Λετονία και Ιρλανδία- εισηγείται το γνωστό μοντέλο της μεγέθυνσης χωρίς πιστωτική επέκταση, της εκκαθάρισης της αγοράς από τις μη βιώσιμες επιχειρήσεις, ώστε η περιορισμένη ρευστότητα να οδεύει σταδιακά σε όσες επιβιώσουν. 
Σας θυμίζει, κύριοι συνάδελφοι, τίποτα αυτό; Μήπως είναι μία συνέντευξη, οι δηλώσεις του Διοικητή της Τράπεζας της Ελλάδος πριν από λίγες ημέρες σε κάποιο ξένο έντυπο; 
Μερικές παρατηρήσεις σε αυτό, κύριε Υπουργέ. Δεν χρειάζεται ούτε κάποια ευφυής σύλληψη ούτε κάποια σύνθετη επεξεργασία για να αφεθεί μία οικονομία πρωτίστως, αλλά και μία κοινωνία στους νόμους του άγριου καπιταλισμού, όπως το προτείνει το Διεθνές Νομισματικό Ταμείο. Αρκεί προς τούτο η πολιτική αδράνεια ή η απουσία συγκεκριμένης, συγκροτημένης πολιτικής. 
Σχετικά με το αυτονόητο που το Διεθνές Νομισματικό Ταμείο παραδέχεται, ότι δηλαδή η ανάκαμψη χωρίς μεγάλη ρευστότητα είναι σημαντικά ασθενέστερη από μία ανάκαμψη με ρευστότητα, η οικονομία μας και η πατρίδα μας έχει ανάγκη σε αυτήν τη φάση από μία πολύ δυναμική ανάκαμψη, αν θέλουμε να αρχίσει κάποια στιγμή η απορρόφηση της ανεργίας και να μετατραπεί το πρωτογενές πλεόνασμα σε βιώσιμο –πέραν του προεκλογικού- και να μην κληρονομήσουμε από μία ύφεση μία μακρόσυρτη, πολυετή, ασθενική ανάκαμψη μεταξύ φθοράς και αφθαρσίας.
Υπάρχουν, όμως, οι δυνατότητες να διεκδικήσουμε ρευστότητα; Βεβαίως. Τα ξέρετε εσείς πολύ καλύτερα από όλους εμάς. Η Ελλάδα είναι μέρος της Ευρωζώνης. Δεν είναι καμμία απομονωμένη χώρα.
Μετέχει στο σύστημα της Ευρωπαϊκής Κεντρικής Τράπεζας, από όπου αντλεί με χαμηλότερο επιτόκιο από τον ELA, με λίγο υψηλότερη ρευστότητα. Είναι όμως αδιανόητο γιατί η Ευρωπαϊκή Κεντρική Τράπεζα, ιδιαίτερα στις ημέρες μας που δεν υπάρχει ούτε ως σενάριο το Grexit, κουρεύει τα ομόλογα που δίνουμε ως ενέχυρο στα 52%.
Μία μείωση στο κούρεμα κατά δέκα ή περισσότερες μονάδες, αφού βεβαίως δεν υπάρχει τέτοιος κίνδυνος, θα έδινε ρευστότητα στην οικονομία μας κατά τουλάχιστον 10 δισεκατομμύρια ευρώ. Αυτό θα είχε ιδιαίτερα θετικές επιπτώσεις για την ανάγκη της ανάπτυξης και της ανάκαμψης της οικονομίας.
(Στο σημείο αυτό κτυπάει το κουδούνι λήξεως του χρόνου ομιλίας του Προέδρου της Κοινοβουλευτικής Ομάδας των Ανεξάρτητων Δημοκρατικών Βουλευτών)
Ένα λεπτό, κύριε Πρόεδρε.
Εμείς πιστεύουμε ότι η διεκδίκηση της ρευστότητας ποτέ δεν τέθηκε στο τραπέζι και ποτέ δεν τη διαπραγματευτήκαμε όσο έπρεπε. Θα πρέπει επίσης μαζί με αυτό να υπάρχει και ουσιαστική διαπραγμάτευση με την Ευρωπαϊκή Τράπεζα Επενδύσεων, για να προσγειωθεί κι αυτή στον επίγειο κόσμο και να φροντίζει να δίνει ρευστότητα στις οικονομίες σαν την ελληνική και τις χώρες που το έχουν ανάγκη. 
Τέλος, η αύξηση της ρευστότητας μπορεί να γίνει και με προσέλκυση ξένων επενδύσεων και με τη δημιουργία ισχυρής επενδυτικής τράπεζας, προκειμένου να βοηθηθεί η ανάπτυξη, γιατί το ταμείο ανάπτυξης, με την πολύ ισχνή ρευστότητα που έχει, δεν αρκεί για να χρηματοδοτήσει την ανάπτυξη. 
Σας τα εξέθεσα όλα αυτά, κύριε Υπουργέ, πέρα από την κάθετη και απόλυτη διαφωνία μας με το μεσοπρόθεσμο πρόγραμμα και την καταψήφιση του σχετικού νομοσχεδίου, για να σας πούμε ότι πέραν από τις διαφορές μπορεί να υπάρχουν και σημεία σύγκλισης, αρκεί να υπάρχει σχέδιο και αποφασιστικότητα να το διαπραγματευτούμε αυτό. 
Ευχαριστώ, κύριε Πρόεδρε.",257439,"Chairman","ΠΡΟΕΔΡΕΥΩΝ",175,"",175
"44992","
"," Κύριοι συνάδελφοι, υπενθυμίζω ότι έχει αποφασιστεί ομοφώνως από την Ολομέλεια η ψηφοφορία να ξεκινήσει στις 17.00΄. Είναι ακόμη τρεις συνάδελφοι να μιλήσουν.
Κυρίως απευθύνομαι προς τον ΣΥΡΙΖΑ, που έχει καταθέσει πρόταση ονομαστικής ψηφοφορίας, ώστε να ενημερωθούν οι συνάδελφοι και να έρθουν κατά τις 17.00΄, γιατί θα γίνει η εκφώνηση των ονομάτων.",257440,"Chairman","ΠΡΟΕΔΡΕΥΩΝ",175,"",175
"44993","
"," Καλοσύνη σας!",257441,""," ΖΩΗ ΚΩΝΣΤΑΝΤΟΠΟΥΛΟΥ",155,"",155
"44994"," 
"," Καλοσύνη μου είναι, ναι. Δεν είναι κακοσύνη μου, κ. Κωνσταντοπούλου. Δεν μπορείτε αν δεν το πείτε.
Ο κ. Καραγκούνης έχει τον λόγο.",257442,"Chairman","ΠΡΟΕΔΡΕΥΩΝ",175,"",175
"44995","
"," Να ρωτήσω κάτι εγώ, κύριε Πρόεδρε;",257443,""," ΕΥΚΛΕΙΔΗΣ ΤΣΑΚΑΛΩΤΟΣ",279,"",279
"44996","
"," Παρακαλώ.",257444,"Chairman","ΠΡΟΕΔΡΕΥΩΝ",175,"",175
"44997","
"," Οι εισηγητές θα έχουν δευτερολογία;",257445,""," ΕΥΚΛΕΙΔΗΣ ΤΣΑΚΑΛΩΤΟΣ",279,"",279
"44998","
"," Αν έχουμε χρόνο, αλλά δεν το βλέπω. Είναι τρεις συνάδελφοι ακόμα. Έχουμε αποφασίσει στις 17.00΄ να λήξει.",257446,"Chairman","ΠΡΟΕΔΡΕΥΩΝ",175,"",175
"44999","
"," Μα, είναι δύο συνεδριάσεις. Τουλάχιστον μια δευτερολογία έπρεπε να την έχουμε!",257447,""," ΕΥΚΛΕΙΔΗΣ ΤΣΑΚΑΛΩΤΟΣ",279,"",279
"45000","
"," Με συγχωρείτε, ακούστε. Έχουμε πει ότι στις 17.00΄ θα ξεκινήσει η ψηφοφορία κι αυτό ήταν αίτημα πολλών συναδέλφων από όλα τα κόμματα για τους γνωστούς λόγους. 
Ορίστε, κύριε Καραγκούνη.",257448,"Chairman","ΠΡΟΕΔΡΕΥΩΝ",175,"",175
"45001","
"," Δεν μπορείτε να μη μας δώσετε δευτερολογία.",257449,""," ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",213,"",213
"45002","
"," Η δευτερολογία είναι υποχρεωτική.",257450,""," ΖΩΗ ΚΩΝΣΤΑΝΤΟΠΟΥΛΟΥ",155,"",155
"45003"," 
"," Ευχαριστώ πολύ, κύριε Πρόεδρε.
Κυρίες και κύριοι συνάδελφοι, άκουσα προηγουμένως με πολλή προσοχή την ομιλία του Προέδρου της Δημοκρατικής Αριστεράς κ. Κουβέλη για τη δημοσιονομική προσαρμογή –μία δική του προσέγγιση, θετική κατά την προσωπική μου άποψη- και βεβαίως άκουσα και την ομιλία του κ. Τσίπρα για τη δημοσιονομική προσαρμογή και θα ήθελα βεβαίως να κάνω τις εξής παρατηρήσεις.
Τόσο εγώ όσο και οι συνάδελφοι της συγκυβέρνησης έχουμε απόλυτη επίγνωση ότι κάθε νομοσχέδιο που έρχεται στη Βουλή και φέρει στον τίτλο τις λέξεις «δημοσιονομική προσαρμογή» εισάγει, μόνο από τον τίτλο, θα έλεγα, μια κάποια ανησυχία στον μέσο πολίτη, γιατί είναι αλήθεια ότι η δημοσιονομική προσαρμογή έχει κόστος και το κόστος αυτό το πληρώνει ο κάθε πολίτης. 
Στην περίπτωσή μας βέβαια πρόκειται για ένα κόστος όχι οικονομικό, αλλά συντριπτικά μεταρρυθμιστικό που είναι αναγκαίο, προκειμένου η χώρα να γυρίσει ουσιαστικά σελίδα και να ακολουθήσει έναν δρόμο σταθερής ανάπτυξης. Όσο πιο γρήγορα τελειώσουμε με αυτό το σκέλος του κόστους, τόσο πιο γρήγορα θα εισαχθούμε ως χώρα στο σκέλος του οφέλους.
Είναι πολλά τα πρόσφατα ιστορικά παραδείγματα που επιβεβαιώνουν αυτό που λέω: Γαλλία, Μεγάλη Βρετανία, Τουρκία, αν θέλετε. Ίσως όμως το πιο χαρακτηριστικό παράδειγμα αυτής της πραγματικότητας είναι η περίπτωση της Γερμανίας.
Συνηθίζουμε, φυσικά, στην Ελλάδα να λέμε εύκολες κουβέντες, αλλά αυτό που βλέπουμε τα τελευταία χρόνια, δηλαδή μια Γερμανία οικονομικά υπερδύναμη δεν έγινε αυτόματα. Θυμίζω ότι η γερμανική οικονομία υπέστη με την επανένωση της χώρας ένα πολύ μεγάλο οικονομικό σοκ. Δεν αντιμετώπιζε μόνο τις συνήθεις προκλήσεις μιας ανεπτυγμένης οικονομίας, που προέρχονται από την πραγματικότητα της παγκοσμιοποίησης και της γήρανσης των ευρωπαϊκών πληθυσμών, αλλά ξαφνικά είχε να ξαναστήσει στα πόδια της μια οικονομική περιοχή σχεδόν είκοσι εκατομμυρίων ανθρώπων και ό,τι είχε απομείνει από τη φρικτή εμπειρία του κομμουνισμού.
Φαντάζομαι ότι, αν είχαν τότε για καγκελάριο τον κ. Τσίπρα, θα το έκαναν ως εξής: Θα υποτιμούσαν συνεχώς το μάρκο, θα αύξαναν τη φορολογία, ώστε να λύσουν το θέμα της ενοποίησης στο όνομα της λαϊκής δικαιοσύνης και μετά από λίγα εξάμηνα θα είχαμε στο κέντρο της Ευρώπης μια Αργεντινή χωρίς Μπουένος Άιρες. Ευτυχώς καγκελάριο τότε δεν είχαν τον κ. Τσίπρα, αλλά τον μεγάλο πολιτικό ηγέτη Κολ. Βεβαίως, αργότερα ανέλαβε να βγάλει τα κάστανα από τη φωτιά ένας σοσιαλιστής, ο κ. Σρέντερ.
Βεβαίως, ο κ. Σρέντερ θα μπορούσε να πει «λεφτά υπάρχουν», θα μπορούσε να επιτεθεί στην Ευρώπη, με μικρότερη την οικονομική συμμετοχή της Γερμανίας στην Ευρωπαϊκή Ένωση, να κάνει δηλαδή και αυτός το δικό του μερίδιο λαϊκής πολιτικής και να γραφτεί στο πάνθεον των αθάνατων του σοσιαλισμού. Όμως ήταν σοβαρός σοσιαλιστής, όπως ο προκάτοχός του, ο κ. Σμιθ, και θα έλεγα και ο καγκελάριος Μπραντ και ήξεραν ένα πολύ απλό πράγμα, ότι με διεθνή καταμερισμό της εργασίας και με δεδομένη την παγκοσμιοποίηση, αν ακολουθούσαν τον δρόμο που φαντάζομαι ότι θα ακολουθούσε ο κ. Τσίπρας, η Γερμανία θα είχε γίνει όπως είναι η Ιταλία, αλλά χωρίς μικρομεσαίες επιχειρήσεις, δηλαδή, να το πω απλά, θα μπορούσαν να κρεμάσουν έξω από την πόρτα της γερμανικής οικονομίας την επιγραφή «ΚΛΕΙΣΤΟ».
Επειδή, όμως, ήταν σοβαροί σοσιαλιστές και δεν διάβαζαν όταν ξυπνούσαν Ρόζα Λούξεμπουργκ, έκαναν κάτι άλλο. Είπαν: Για να γίνουμε ανταγωνιστικοί και πραγματικά για να αυξήσουμε το εθνικό εισόδημα και κάθε πολίτης να το αισθανθεί στην τσέπη του, θα κάνουμε τα πράγματα με τη σειρά. Θα τα κάνουμε, δηλαδή, όπως κάναμε και στο σχολείο. Πρώτα θα κάνουμε δημοσιονομική προσαρμογή και μετά θα δρέψουμε με τις δυνάμεις μας τα οφέλη.
Σας διαβεβαιώ ότι δεν ήταν καθόλου ευχάριστο. Το ξέρετε, γνωρίζετε την ιστορία. Πόνος και δάκρυα, όπως έλεγε και ο Ουίνστον Τσόρτσιλ: μειώσεις ή πάγωμα μισθών, ανασυγκροτήσεις επιχειρήσεων με συμμετοχή των εργαζομένων, λιτότητα.
Ο σοσιαλιστής κ. Σρέντερ τα κατάφερε. Και όταν ήρθε η κ. Μέρκελ, μπορούσε πια σιγά-σιγά να δει τη γερμανική οικονομία να εισέρχεται σε άνθηση, όπως είναι σήμερα, που σε άλλους βεβαίως αρέσει και σε άλλους δεν αρέσει.
Εμείς στην Ελλάδα κάνουμε πολύ παραπάνω από αυτά που έκανε ο καγκελάριος Σρέντερ, γιατί, αντίθετα από τη Γερμανία, εμείς τυγχάνει να έχουμε και ένα χρέος –κληροδότημα του λαϊκισμού των τελευταίων τριάντα ετών- και πρέπει να κάνουμε κάτι παραπάνω. 
Και το κάνουμε. Η Ελλάδα γυρνά σελίδα, γιατί αυτός είναι ο μόνος τρόπος να πάμε εκεί όπου πρέπει και θέλουμε όλοι να πάμε, στην αύξηση του εθνικού εισοδήματος, στη μείωση των φόρων, στην πτώση της ανεργίας και τελικά, σε ένα πλαίσιο ανάπτυξης, όπου ο κάθε πολίτης θα αισθανθεί άμεσα στη ζωή του.
Το μήνυμα που έχω προς όσους μάς ακούν και αισθάνονται με τον όρο «δημοσιονομική προσαρμογή» ότι κάτι κακό θα γίνει, είναι, λοιπόν, το εξής: Όχι, κάτι καλό θα γίνει και, όπως όλα τα πράγματα στη ζωή, αυτές οι θυσίες και προσπάθειες θα αποδώσουν και ήδη αποδίδουν καρπούς. Διαφορετικά, αν ακολουθήσει κανείς τον εύκολο δρόμο, όπως ατυχώς ακολουθήσαμε για πολλά χρόνια στην Ελλάδα, απλώς θα δημιουργούσαμε έναν γίγαντα με πήλινα πόδια, έτοιμο να καταρρεύσει από το βάρος του.
Με την έννοια αυτή, ως ένα απαραίτητο στάδιο στις καλές μέρες που θα έρθουν, στηρίζω κάθε βήμα δημοσιονομικής προσαρμογής, ακριβώς γιατί πιστεύω στην ανάπτυξη. Όχι ότι δεν αποδέχομαι ότι ο ΣΥΡΙΖΑ έχει μια πολύ συγκροτημένη εναλλακτική.
Κυρίες και κύριοι συνάδελφοι, έχει μια πολύ συγκροτημένη εναλλακτική. Απλώς δεν τη λέει. Ο ΣΥΡΙΖΑ πιστεύει σε μια ταχύρρυθμη ανάπτυξη, χωρίς δημοσιονομική προσαρμογή. Μη βιαστείτε να πείτε ότι αυτό δεν γίνεται. Γίνεται, αλλά το θέμα είναι το πώς γίνεται.
Να σας πω τον μόνο τρόπο που εγώ μπορώ να φανταστώ: Γίνεται με ανεξάρτητη νομισματική πολιτική, γιατί μόνο έτσι, με τη γνωστή μέθοδο της υποτιμήσεως του νομίσματος, θα μπορέσει ο κ. Τσίπρας να μας επαναφέρει το παλαιό αφήγημα της δεκαετίας του 1980.
(Στο σημείο αυτό κτυπάει προειδοποιητικά το κουδούνι λήξεως του χρόνου ομιλίας του κυρίου Βουλευτού)
Ένα λεπτό, κύριε Πρόεδρε.
Μάλιστα, το νέο που θέλει να φέρει –έκανε αναφορά και στην ομιλία του νωρίτερα- είναι διορισμοί και άρτος και θεάματα. Για το μέλλον, έχει ο Θεός! Τώρα, βέβαια, είπαμε ότι κάτι τέτοιο θα σήμαινε υπερπληθωρισμό, απώλεια της αγοραστικής δύναμης και πλήρη διάλυση του παραγωγικού ιστού της οικονομίας.
Όμως, μέχρι να γίνουν αυτά, θα περνούσαμε μερικούς μήνες γιορτής και ελπίδας, μέχρις ότου να μας καθηλώσει η πραγματικότητα εκεί όπου καθήλωσε χώρες, όπως την Αργεντινή, τη Ζιμπάμπουε και τη γειτονική μας Βουλγαρία του κομμουνισμού.
Τώρα, βεβαίως, ο κ. Τσίπρας το αρνείται. Υποστηρίζει ότι ως ταχυδακτυλουργός θα οδηγήσει τη χώρα σε βιώσιμη ανάπτυξη μέσα στο ευρώ, χωρίς δημοσιονομική προσαρμογή. Όλοι ξέρουμε ότι αυτό δεν είναι δυνατόν. Εγώ του εύχομαι να τα βρει και με τον εαυτό του και με τις συνιστώσες του, πιστεύοντας ότι πρέπει να αισθάνεσαι άνετα μ’ αυτό που πραγματικά είσαι.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτού)
Όλοι εμείς οι υπόλοιποι έχουμε πάρει την απόφαση να μην κάνουμε την Ελλάδα ούτε Αργεντινή ούτε Ζιμπάμπουε ούτε προκομμουνιστική Βουλγαρία. Είναι ένας δρόμος δύσκολος, αλλά στο τέλος αυτού του δρόμου υπάρχει πολύ φως. Δεν υπάρχει, βέβαια, το φως των πυροτεχνημάτων της ανεύθυνης πολιτικής, αλλά το φως μιας παρατεταμένης οικονομικής καλοκαιρίας.",257451,""," ΚΩΝΣΤΑΝΤΙΝΟΣ ΚΑΡΑΓΚΟΥΝΗΣ",100,"",100
"45004","
"," Ολοκληρώνετε, κύριε συνάδελφε.",257452,"Chairman","ΠΡΟΕΔΡΕΥΩΝ",175,"",175
"45005","
"," Ολοκληρώνω σε ένα λεπτό, κύριε Πρόεδρε.",257453,""," ΚΩΝΣΤΑΝΤΙΝΟΣ ΚΑΡΑΓΚΟΥΝΗΣ",100,"",100
"45006","
"," Εντάξει, κύριε συνάδελφε, αλλά να μιλήσει και κανείς άλλος μέχρι τις 17.00΄.",257454,"Chairman","ΠΡΟΕΔΡΕΥΩΝ",175,"",175
"45007","
"," Δύο ομιλητές είναι ακόμα, κύριε Πρόεδρε.
Θέλω, λοιπόν, η κόρη μου να ζήσει σ’ αυτήν την καλοκαιρία και προβλέπω ότι θα ζήσει, γιατί εμείς σήμερα κάνουμε αυτά που πρέπει. Είμαι βέβαιος ότι ο ελληνικός λαός δεν θα δεχθεί να χρηματοδοτήσει τη μιζέρια του με το υπερπληθωριστικό ελληνικό νόμισμα, στο οποίο αναπόφευκτα ομνύετε και το οποίο θα παραμείνει επί χάρτου στα συνέδριά σας, στο βάθος του μυαλού σας και στα καταστήματα συλλεκτικών ειδών της οδού Αρσάκη.
Ευχαριστώ.
(Χειροκροτήματα από την πτέρυγα της Νέας Δημοκρατίας)",257455,""," ΚΩΝΣΤΑΝΤΙΝΟΣ ΚΑΡΑΓΚΟΥΝΗΣ",100,"",100
"45008","
"," Ο κ. Κουίκ έχει τον λόγο.",257456,"Chairman","ΠΡΟΕΔΡΕΥΩΝ",175,"",175
"45009","
"," Ευχαριστώ, κύριε Πρόεδρε.
Κύριε συνάδελφε, στο Αρσάκειο κάποτε υπήρχε και ο κ. Κοκκώνης μέσα στη Στοά, που πουλούσε ελληνικές σημαίες. Μπορείτε να βάλετε μια ελληνική σημαία και σε κάθε τάξη ελληνικού σχολείου, για να αρχίσει να αποκτάται μια συνείδηση λίγο διαφορετική; Αυτό είναι το ένα κρατούμενο.
Δεύτερον, άκουγα προηγουμένως τον κύριο Υπουργό να μιλά για το success story. Βέβαια, θα ήθελα να σας πω ότι σε όποιο καφενείο και αν γυρίσω στην ανατολική Μακεδονία και τη Θράκη, μου λένε «για το success story θα μας μιλήσεις, που λένε μέσα στη Βουλή;». Το κοροϊδεύουν, κύριε Υπουργέ.
Επειδή μιλήσατε, επίσης, για πρωτογενές πλεόνασμα, να σας πω αυτό εδώ το ποτήρι να το εκλάβετε ως λεμονάδα. Φτιάξατε μια λεμονάδα και αφήσατε πίσω σας στυμμένες λεμονόκουπες, διότι αυτό το success story σημαίνει ότι έχετε αφήσει χρέη σε ανθρώπους. Για παράδειγμα, ένας κλινικάρχης στη Δράμα –έκανε, μάλιστα και μια πάρα πολύ μεγάλη επένδυση τώρα- έχει να πάρει λεφτά από τα ταμεία ούτε εγώ ξέρω πόσο καιρό. Το ΠΕΔΥ στην Καβάλα δεν έχει 240 ευρώ, για να πάρει αποσταγμένο νερό, προκειμένου να λειτουργήσουν τα μικροβιολογικά εργαστήρια. Σας το λέω σαν παράδειγμα κι αυτό.
Επειδή, μάλιστα, ένας συνάδελφος είπε ότι η φωνή της Αντιπολίτευσης είναι σαν ένα ανέκδοτο, θα του πω ότι στην ομάδα των ανεκδότων υπάρχουν και τα μαύρα ανέκδοτα και ο Υπουργός κατατάσσεται σ’ αυτήν την κατηγορία, δηλαδή των μαύρων ανεκδότων.
Κύριε Υπουργέ, θα σας πω τέσσερις μαρτυρίες. Η μία είναι από έναν εικοσιοχτάχρονο στον Αμυγδαλεώνα της Καβάλας, στον Άγιο Αθανάσιο της Καβάλας, με το όνομα Δημήτρης, ο οποίος μού είπε: «Βρείτε το θάρρος εσείς οι πολιτικοί να πείτε ότι τα κοινωνικά παντοπωλεία είναι κατάντια, γιατί είναι κατάντια. Εμείς δεν θέλουμε κοινωνικά παντοπωλεία. Θέλουμε δουλειές και κυρίως για μας τους νέους.».
Θα σας πω την ιστορία ενός εικοσιεννιάχρονου, ο οποίος είναι Πρόεδρος του Τοπικού Συμβουλίου στη Μουσθένη στο Παγγαίο και ονομάζεται Δημήτρης Καραμανλής, αλλά δεν έχει καμμία σχέση με την οικογένεια. Όταν τον ρώτησα: «Ως Περιφερειάρχης, τι θα ήθελες να κάνω;», το πρώτο πράγμα που μου απάντησε ήταν: «Εδώ είμαστε ένας νέος και εννέα μεγάλοι.».
Επίσης, όταν ρώτησα ένα γέροντα, ογδόντα δύο ετών, στην περιοχή του Δήμου Νέστου το ίδιο πράγμα μού απάντησε: «Κύριε Κουίκ, έχω δύο εγγόνια, το ένα σπούδασε και μου έφυγε. Φροντίστε μη μου φύγει και το δεύτερο.».
Στο Νευροκόπι, που ήμουν προχθές και πήγα σε μια λαϊκή αγορά, όπου έφτασα την ώρα που μάζευαν τους πάγκους, γύρω στη μιάμιση με δύο η ώρα, ρώτησα έναν έμπορο για το πώς πήγε η μέρα. Μου απάντησε: «Δεν άρχισε η μέρα. Μηδέν το ταμείο.».
Αυτό λοιπόν είναι το success story. Αυτά είναι τα αποτελέσματα. Και δυστυχώς αυτά, όπως αντιλαμβάνεστε, με το μεσοπρόθεσμο θα χειροτερεύσουν κι άλλο, ας μη γελιόμαστε. Το ότι δεν τα λέτε, διότι περιμένετε πότε θα τελειώσουν οι εκλογές και να πάει 26 Μαΐου και να αρχίσει ο καινούργιος ορυμαγδός των μέτρων σε βάρος των πολιτών, είναι επίσης γεγονός.
Καλά, δεν το συζητάμε βεβαίως ότι εκείνα τα σχέδιά σας –διότι είχατε πάρει και μέρος στα περί ΕΟΖ- ούτε να τα κουβεντιάζετε στην περιοχή αυτή. Σας εγγυώμαι τουλάχιστον ότι, εάν με ψηφίσουν στην Περιφέρεια της Ανατολικής Μακεδονίας και Θράκης, δεν υπάρχει περίπτωση να τίθεται θέμα ΕΟΖ. Διότι ο σημερινός περιφερειάρχης έχει υπογράψει και μια μελέτη περί ΕΟΖ. Βεβαίως, και ο Σόρος να ξεχάσει να περάσει τον Στρυμόνα – το λέω επειδή είχαν και μια συνάντηση οι Υπουργοί αυτής της Κυβέρνησης με τον Σόρος. Δεν υπάρχει περίπτωση.
Όμως, θέλω να σας πω ότι κάποια στιγμή πρέπει να ελέγξετε και την πρόθεση της Ziraat Bank, κύριε Υπουργέ. Έχουν πάρει 230-240 δισεκατομμύρια με κεφαλαιοποίηση και εγγυήσεις οι τράπεζες και δεν πέφτει ευρώ στην αγορά της ανατολικής Μακεδονίας. Στη Θράκη κυρίως υπάρχει η τουρκική Ziraat Bank, που όποιος μπαίνει μέσα παίρνει το δάνειο με την πρώτη, αλλά βεβαίως υποθηκεύει γη, υποθηκεύει σπίτια. Και όταν αύριο ο Έλλην πολίτης δεν θα μπορέσει να αποπληρώσει, η τουρκική τράπεζα θα κατασχέσει γη και σπίτια. Αντιλαμβάνεστε πώς παίζεται το παιχνίδι σε εκείνη την περιοχή. Το λέω, κάνω ερωτήσεις και οφείλω να το υπενθυμίζω κάθε φορά αυτό.
Σχετικά με το φορολογικό περιβάλλον, κύριε Υπουργέ: Όλες οι όμορες γειτονικές χώρες, ξεκινώντας από τη Βουλγαρία, πηγαίνοντας στα Σκόπια, στην Αλβανία, στην Τουρκία δουλεύουν με φορολογικό συντελεστή των επιχειρήσεων από 10% έως 16%, ενώ εμείς δουλεύουμε με 26%, με 15% προκαταβολή, με 42% «οροφή» στο φόρο εισοδήματος φυσικών προσώπων. Ποιος τρελός, ανισόρροπος, θα έρθει να επενδύσει στην ανατολική Μακεδονία και τη Θράκη, όπου είναι κουφάρια όλες οι βιομηχανικές περιοχές;
Βεβαίως, εκεί υπήρξαν στο παρελθόν και τα λαμόγια, τα οποία πήραν τις επιδοτήσεις, χτίσανε πέντε κολόνες και σηκώθηκαν και έφυγαν μετά. Όμως, δεν είναι το αιτούμενο αυτό. Το αιτούμενο είναι να δημιουργηθεί το φορολογικό περιβάλλον, για να ανέβουν οι επενδύσεις.
Κύριε Υπουργέ, η περιοχή αυτή δεν θα γίνει Ναγκόρνο-Καραμπάχ ούτε μπορεί να γίνει Κόσοβο. Είστε ένας νέος άνθρωπος και πρέπει να το φροντίσετε.
Θα σας διαβάσω μόνο γι’ αυτό κάτι το οποίο μού είπε ο Πρόεδρος του Επιμελητηρίου Δράμας κ. Στέφανος Γεωργιάδης: αδιέξοδο, άδικες διώξεις, διάλυση των μικρομεσαίων επιχειρήσεων, παρεμπόριο, δυσβάσταχτο φορολογικό περιβάλλον.
Επίσης, φοβάται ότι με τις πολύ μικρές ρυθμίσεις πια που γίνονται στον ΟΑΕ, όπου όλοι αυτοί οι υπερχρεωμένοι μικρομεσαίοι δεν θα μπορέσουν μετά τις 25 Μαΐου να κάνουν τις ρυθμίσεις, για να μπορούν αποπληρώσουν.
Και φοβούνται το χειρότερο σενάριο, κύριε Υπουργέ, των κατασχέσεων των περιουσιακών τους στοιχείων. Γιατί κυκλοφορεί πολύ έντονα η φήμη επάνω ότι θα προχωρήσει η Κυβέρνηση, ο κ. Βρούτσης, δηλαδή, στη δημιουργία εταιρεία διαχείρισης περιουσιακών στοιχείων των ταμείων, όπου βεβαίως θα συμπεριληφθούν μέσα και τα κτήρια που θα κατασχεθούν, δηλαδή οι ιδιωτικές περιουσίες.
Μου είπε και κάτι άλλο σ’ ό,τι αφορά τις οφειλές στις τράπεζες, που είναι στα ύψη λόγω της κρίσης: Για ποιον λόγο, αφού η Κυβέρνηση διά του κ. Σαμαρά ζητάει σε Μέρκελ και Σόιμπλε το κούρεμα του ελληνικού κρατικού χρέους, μετά από όλα αυτά τα χρήματα που έχουν πάρει οι τράπεζες, δεν τους ζητάτε να κουρέψουν και τα χρέη των επιχειρήσεων σε ένα ποσοστό που εσείς θα το κρίνετε -40%, 50% 60%- και πολύ περισσότερο για τις επιχειρήσεις εκείνες που κατέστησαν από το 2009 και πέρα κακοί πελάτες λόγω της κρίσης με τις τράπεζες;
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Κύριε Υπουργέ, σε αυτήν εδώ την τελευταία πριν από τις εκλογές ομιλία μου δεν θα αναφερθώ στο μέγα μειονοτικό ζήτημα. Το μόνο που θέλω να σας πω είναι ότι ακόμα και η ανέχεια και η ύφεση ανοίγει νέες πόρτες στο προξενείο να κάνει τη δουλειά του επάνω, επωφελούμενο από την ανέχεια την οποία έχουν οι Έλληνες συμπατριώτες μας, οι Πομάκοι.
Δεν με χωρίζει τίποτα με κανέναν. Μπορεί να είμαι χριστιανός ορθόδοξος, αλλά σέβομαι απόλυτα τη θρησκεία τους, τον θεό τους, τους προφήτες τους. Μην τους αφήνετε στα χέρια των Τούρκων. Διότι οι πληροφορίες που έχω, ότι μαύρα τζιπ μάρκας  με τουρκικές πινακίδες κυκλοφορούν τώρα την προεκλογική περίοδο και αφήνουν μπόλικο μαύρο χρήμα δεν νομίζω ότι είναι ό,τι πιο τιμητικό για την πατρίδα μου.
Θα το παλέψουμε όσο μπορούμε. Όμως ζητώ επιτέλους και η Κυβέρνηση να αντιληφθεί ότι όλη η ανατολική Μακεδονία και η Θράκη χρειάζονται στήριξη. Για παράδειγμα, δεν χρειάζεται ξεπούλημα το αεροδρόμιο της Καβάλας- όπου φεύγει ο επιχειρηματίας, ο οποίος δραστηριοποιείται εκεί με μια εταιρεία, σχολή πιλότων- και βεβαίως με δύο λιμάνια, εκ των οποίων το ένα, της Αλεξανδρούπολης, εξακολουθεί να είναι αναξιοποίητο.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Θέλω να χτυπήσω τις ευαίσθητες χορδές του κάθε Βουλευτή αυτής της παράταξης, η οποία δημιουργήθηκε και από έναν Αρχηγό, τον Κωνσταντίνο Καραμανλή, ο οποίος έκλαψε μια μέρα στο αεροδρόμιο της Θεσσαλονίκης, λέγοντας ότι η Μακεδονία έχει ένα όνομα που ποτέ δεν θα εκχωρηθεί.",257457,""," ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΙΚ",134,"",134
"45010","
"," Μα, κύριε Κουίκ…",257458,""," ΔΗΜΗΤΡΙΟΣ ΚΥΡΙΑΖΙΔΗΣ",148,"",148
"45011"," 
"," Και, δυστυχώς, το έχετε δώσει και το έχετε πουλήσει διά του κ. Βενιζέλου στην Επιτροπή Άμυνας και Εξωτερικών, κύριε Κυριαζίδη.",257459,""," ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΙΚ",134,"",134
"45012","
"," Ευχαριστούμε, κύριε συνάδελφε. Δεν είναι ανάγκη τώρα γι’ αυτό.",257460,"Chairman","ΠΡΟΕΔΡΕΥΩΝ",175,"",175
"45013","
"," Έχει δοθεί στον Νίμιτς για διαπραγμάτευση η σύνθετη ονομασία με γεωγραφικό προσδιορισμό. Είστε Μακεδών και οφείλατε να το ξέρετε!
Σας ευχαριστώ πολύ.",257461,""," ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΙΚ",134,"",134
"45014","
"," Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, δεκατρείς μαθητές και μαθήτριες και δύο εκπαιδευτικοί-συνοδοί τους από το Δημοτικό Σχολείο Στερνών Χανίων.
Σας καλωσορίζουμε και εύχομαι στους πατριώτες μου καλή προκοπή!
(Χειροκροτήματα απ’ όλες τις πτέρυγες της Βουλής)
Τον λόγο έχει η τελευταία ομιλήτρια για σήμερα κ. Μπόλαρη και μετά θα διεξαχθεί ονομαστική ψηφοφορία.
Ορίστε, κυρία Μπόλαρη, έχετε τον λόγο.",257462,"Chairman","ΠΡΟΕΔΡΕΥΩΝ",175,"",175
"45015","
"," Παρακολουθώντας τη συζήτηση δύο μέρες τώρα για το μεσοπρόθεσμο, αξίζει κανείς να σταθεί σε ορισμένες πολιτικές παρεμβάσεις Βουλευτών της συγκυβέρνησης. Πρέπει να πω ότι μου έκανε τεράστια εντύπωση ότι η ίδια εισηγήτρια της Νέας Δημοκρατίας κ. Πατριανάκου στην εισηγητική της ομιλία είπε τη φράση «ακόμα και η Χρυσή Αυγή σάς χλευάζει». Ο δε κ. Γιάννης Κεφαλογιάννης μάς είπε σήμερα ότι είμαστε ανίκανοι για την εξουσία, ότι η Χρυσή Αυγή προσπάθησε να μας βοηθήσει και ότι εμείς δεν τα καταφέρνουμε.
Κυρίες και κύριοι, ποιος σάς είπε ότι ο ΣΥΡΙΖΑ έχει ανάγκη τη Χρυσή Αυγή και τις δήθεν πάσες που κάνει; Ή μήπως ξεχάσατε τι είπε προχθές ο ναζιστής Γερμενής; Είπε ότι τους προσφέρατε το βάζο με το γλυκό και δεν το πήραν. Ξεχάσατε τι άλλο είπε, επίσης; Είπε ότι επισκεπτόταν τους Υπουργούς, για να συνεννοηθεί μαζί τους, για να μην πηγαίνουν τα μεταναστόπουλα στους βρεφονηπιακούς σταθμούς. Ξεχάσατε το βίντεο Μπαλτάκου και τι ομολογεί αυτό;
Σας παρακαλούμε, λοιπόν, επειδή αυτά τα πράγματα είναι πάρα πολύ σοβαρά σχετικά με το πώς αντιμετωπίζεται και ξεριζώνεται ο φασισμός, να είστε πολύ προσεκτικοί στις τοποθετήσεις σας.
Μια δεύτερη παρατήρηση: Αυτό που διέκρινε τις τοποθετήσεις πολλών Βουλευτών της συγκυβέρνησης ήταν το «ή εμείς ή το χάος», σε σημείο που με γύρισε πάρα πολλά χρόνια πίσω, στην περίοδο του ’74 με το περιβόητο «ή Καραμανλής ή τανκς». Όταν μια κυβέρνηση επιμένει τόσο πολύ στο «ή εμείς ή στο χάος», δύο πράγματα σημαίνει: Ότι είναι μια κυβέρνηση που καταλαβαίνει την αδυναμία της και ότι είναι μια κυβέρνηση εξαιρετικά επικίνδυνη, γιατί θα γίνει επιθετική στον αντίπαλό της, στις εργαζόμενες τάξεις.
Και αυτό είναι που εννοείτε ως σταθερότητα. Είναι η σταθερότητα του συστήματός σας, η σταθερότητα της τρόικας, η σταθερότητα των Ελλήνων και ξένων τοκογλύφων, η σταθερότητα του συστήματος που διαμορφώνεται όλο αυτό το διάστημα.
Και επειδή, τέλος σας αρέσει να λέτε πώς είπε ο Λαφαζάνης, ο Σταθάκης, ο Τσακαλώτος, ο τάδε ή ο δείνα και νομίζετε ότι καταλαβαίνετε κιόλας πώς γίνεται ο εσωκομματικός διάλογος μέσα στον ΣΥΡΙΖΑ, μήπως μπορείτε να μου εξηγήσετε τις παρατηρήσεις δικών σας επιφανών στελεχών για τη «μικρή Νέα Δημοκρατία»; Μήπως μπορείτε να εξηγήσετε τον πανικό του κ. Βενιζέλου που ταυτίζει το μέλλον της χώρας με τη δύναμη του ΠΑΣΟΚ και της Ελιάς; 
Σημείο τρίτο: Ένα άλλο κομμάτι Βουλευτών χρησιμοποιεί πολύ τις θυσίες του ελληνικού λαού. Τις θυσίες όλου του ελληνικού λαού; Γιατί μήπως μπορείτε να μας εξηγήσετε πόσο πολύ σ’ αυτό το κοινωνικό πλεόνασμα και τα φορολογικά έσοδα συνεισέφεραν οι «αναξιοπαθούντες» εφοπλιστές, που μέχρι προχθές σε ερώτηση που σας υπέβαλαν σύντροφοι του ΣΥΡΙΖΑ παραδεχθήκατε ότι υπάρχει τεχνική δυσκολία για να μαζέψετε αυτήν την έκτακτη εισφορά; Δεν είναι τεχνική η δυσκολία σας, είναι θέληση να μη μαζέψετε αυτά τα λεφτά. Ακριβώς γι’ αυτό προχθές, με τροπολογία που «περάσατε» για τους ναυτεργάτες της ακτοπλοΐας, καταργήσατε την κλαδική σύμβαση και δίνεται η δυνατότητα στην κάθε εταιρεία μεμονωμένα να εκβιάζει.  
Το ζήτημα του πλεονάσματος και του πώς δημιουργήθηκε εξηγήθηκε καλά από τον Κοινοβουλευτικό μας Εκπρόσωπο κ. Λαφαζάνη. 
(Θόρυβος στην Αίθουσα)
Κύριε Πρόεδρε, θα μου δώσετε επιπλέον χρόνο, διότι δεν γίνεται να μιλήσω έτσι.",257463,""," ΜΑΡΙΑ ΜΠΟΛΑΡΗ",198,"",198
"45016","
"," Κύριοι συνάδελφοι, παρακαλώ να κάνετε ησυχία. 
Ορίστε, κυρία συνάδελφε, συνεχίστε.",257464,"Chairman","ΠΡΟΕΔΡΕΥΩΝ",175,"",175
"45017"," 
"," Παρ’ όλα αυτά θέλω να αναφερθώ σε δύο σημεία. Πάλι μου κάνει τεράστια εντύπωση το πώς αναφέρεστε στο «μη μισθολογικό κόστος». Τι είναι αυτό το «μη μισθολογικό κόστος»; Μήπως είναι η πρόσβαση των εργαζόμενων και των λαϊκών στρωμάτων στη δημόσια υγεία και περίθαλψη, στη δημόσια παιδεία, στην κοινωνική ασφάλιση; Μήπως θέλετε να κάνετε τόσο φθηνή την εργασία, ώστε να γίνουμε όντως Ζιμπάμπουε, Ροδεσία και δεν ξέρω και εγώ τι άλλο; Μην κρύβεστε πίσω από λέξεις. Η πραγματικότητα είναι ότι το «μη μισθολογικό κόστος» είναι φθηνή εργατική δύναμη, έτσι όπως ανέφερε ο εισηγητής μας Ευκλείδης Τσακαλώτος. 
Βέβαια, έχετε διαμορφώσει ένα ολόκληρο πλέγμα, όχι για να μειωθεί η ανεργία, αλλά για να αυξηθεί, με πραγματικούς όρους. Με ποιους όρους; Στη σελίδα 3 της αιτιολογικής έκθεσης μιλάτε για πολιτικές ενίσχυσης της απασχόλησης,  μιλάτε για 1,5 δισεκατομμύριο που θα δοθεί για τετρακόσιους σαράντα απασχολήσιμους. Αυτό είναι το μέλλον των εργαζόμενων της νεότερης γενιάς είτε και της παλαιότερης γενιάς και το αποδεικνύουν τα δικά σας τα στοιχεία, κύριε Υπουργέ. Η «ΕΡΓΑΝΗ» του Υπουργείου Εργασίας δείχνει ότι κυριαρχεί η μερική και η ελαστική απασχόληση. 
Έρχομαι στο τελευταίο σημείο, γιατί με πιέζει ο χρόνος. 
Εμείς έχουμε δεσμευθεί με τις τοποθετήσεις μας, με όλες τις αποφάσεις μας, για την επανακατάκτηση του κατώτερου μισθού και των συλλογικών δικαιωμάτων, για την επαναφορά όλων εκείνων των νόμων που προστάτευαν και διατηρούσαν στοιχειωδώς τον συσχετισμό δύναμης, για την επανακατάκτηση των δημοσίων επιχειρήσεων, για την ανατροπή της άγριας λιτότητας, για τη διαγραφή του μεγαλύτερου μέρους του χρέους. Ξέρουμε καλά ότι αυτά είναι αιτία πολέμου για τον αντίπαλο, την κυρίαρχη τάξη. 
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού) 
Και όντως, θα πάρουμε τη δική μας ευθύνη. Η δική μας ευθύνη είναι να ενισχύσουμε με όλες μας τις δυνάμεις τους αγώνες αυτού του κόσμου που προσπαθεί να ζήσει και να κερδίσει τα δικαιώματά του και θα δώσουμε όλοι τη μάχη για την κυβέρνηση της Αριστεράς, όχι για να τελειώσουμε το παλιό και το διεφθαρμένο, αλλά για να προχωρήσουμε μπροστά, σε ένα άλλο σύστημα.
Γιατί η Ρόζα Λούξεμπουργκ είχε δίκιο. Το δίλημμα είναι ένα: σοσιαλισμός ή βαρβαρότητα. Δεν θα σας αφήσουμε να μας πάτε στη βαρβαρότητα!
(Χειροκροτήματα από την πτέρυγα του ΣΥΡΙΖΑ)",257465,""," ΜΑΡΙΑ ΜΠΟΛΑΡΗ",198,"",198
"45018"," 
"," Κυρίες και κύριοι συνάδελφοι, κηρύσσεται περαιωμένη η συζήτηση επί της αρχής και του άρθρου μόνου του σχεδίου νόμου του Υπουργείου Οικονομικών…",257466,"Chairman","ΠΡΟΕΔΡΕΥΩΝ",175,"",175
"45019","
"," Κύριε Πρόεδρε, έχουμε και τις δευτερολογίες των εισηγητών.",257467,""," ΖΩΗ ΚΩΝΣΤΑΝΤΟΠΟΥΛΟΥ",155,"",155
"45020","
"," Κύριε Πρόεδρε,…
(Θόρυβος στην Αίθουσα)",257468,""," ΝΙΚΟΛΑΟΣ ΒΟΥΤΣΗΣ",40,"",40
"45021","
"," Κύριε Βούτση, παρακαλώ, ακούστε με. Θα ήθελα λίγη ησυχία. 
Υπάρχει ομόφωνη απόφαση της Διάσκεψης των Προέδρων η ψηφοφορία να αρχίσει στις 17.00΄. Επίσης, υπάρχει ομόφωνη απόφαση -όπως με ενημέρωσαν- της Ολομέλειας η ψηφοφορία να αρχίσει στις 17.00΄. Εγώ αυτές τις δύο αποφάσεις δεν μπορώ να τις παραβιάσω, ει μη μόνον εάν η Ολομέλεια του Σώματος το αποδεχθεί.
Το δέχεται το Σώμα;",257469,"Chairman","ΠΡΟΕΔΡΕΥΩΝ",175,"",175
"45022","
"," Όχι, όχι.",257470,"","ΠΟΛΛΟΙ ΒΟΥΛΕΥΤΕΣ",NA,"",NA
"45023","
"," Όχι, δεν το αποδέχεται το Σώμα.",257471,""," ΑΘΑΝΑΣΙΟΣ ΜΠΟΥΡΑΣ",201,"",201
"45024"," 
"," Μα, κύριε Πρόεδρε,…",257472,""," ΝΙΚΟΛΑΟΣ ΒΟΥΤΣΗΣ",40,"",40
"45025","
"," Κύριε Βούτση, σας παρακαλώ. Δεν γίνεται να πάρετε τον λόγο.",257473,"Chairman","ΠΡΟΕΔΡΕΥΩΝ",175,"",175
"45026","
"," Δεν αλλάζουν οι αποφάσεις, κύριε Πρόεδρε.",257474,""," ΑΘΑΝΑΣΙΟΣ ΜΠΟΥΡΑΣ",201,"",201
"45027","
"," Δεν μπορείτε να παραβιάζετε τον Κανονισμό!",257475,""," ΖΩΗ ΚΩΝΣΤΑΝΤΟΠΟΥΛΟΥ",155,"",155
"45028","
"," …(Δεν ακούστηκε)
(Θόρυβος-Διαμαρτυρίες στην Αίθουσα)",257476,""," ΝΙΚΟΛΑΟΣ ΒΟΥΤΣΗΣ",40,"",40
"45029","
"," Κηρύσσεται, λοιπόν, περαιωμένη η συζήτηση επί της αρχής και του άρθρου μόνου του σχεδίου νόμου του Υπουργείου Οικονομικών: «Μεσοπρόθεσμο Πλαίσιο Δημοσιονομικής Στρατηγικής 2015-2018».
Ερωτάται το Σώμα: Γίνεται δεκτό το νομοσχέδιο επί της αρχής;",257477,"Chairman","ΠΡΟΕΔΡΕΥΩΝ",175,"",175
"45030","
"," Δεκτό, δεκτό.",257478,"","ΠΟΛΛΟΙ ΒΟΥΛΕΥΤΕΣ",NA,"",NA
"45031","
"," Κατά πλειοψηφία.",257479,""," ΖΩΗ ΚΩΝΣΤΑΝΤΟΠΟΥΛΟΥ",155,"",155
"45032","
"," Κατά πλειοψηφία.",257480,""," ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",101,"",101
"45033","
"," Συνεπώς το νομοσχέδιο έγινε δεκτό επί της αρχής κατά πλειοψηφία.
Κύριοι συνάδελφοι, έχει υποβληθεί αίτηση ονομαστικής ψηφοφορίας από Βουλευτές του ΣΥΡΙΖΑ επί του άρθρου μόνου του νομοσχεδίου, της οποίας το κείμενο έχεις ως εξής:
(Να καταχωρηθεί το κείμενο της σελ 323α)",257481,"Chairman","ΠΡΟΕΔΡΕΥΩΝ",175,"",175
"45034","
"," Θα αναγνώσω τον κατάλογο των υπογραφόντων την αίτηση της ονομαστικής ψηφοφορίας Βουλευτών, για να διαπιστωθεί εάν υπάρχει ο απαιτούμενος από τον Κανονισμό αριθμός για την υποβολή της.
Ο κ. Τσακαλώτος Ευκλείδης. Παρών.
Ο κ. Λαφαζάνης Παναγιώτης. Απών. 
Ο κ. Βούτσης Νικόλαος. Παρών.
Ο κ. Κουρουμπλής Παναγιώτης. Απών.
Η κ. Μπόλαρη Μαρία. Παρούσα.
Ο κ. Στρατούλης Δημήτριος. Απών.
Ο κ. Μητρόπουλος Αλέξιος. Απών.
Η κ. Βαμβακά Ευγενία. Απούσα.
Η κ. Ιγγλέζη Αικατερίνη. Παρούσα.
Η κ. Κανελλοπούλου Μαρία. Παρούσα.
Η κ. Αυλωνίτη Ελένη. Παρούσα.
Η κ. Τριανταφύλλου Μαρία. Παρούσα.
Η κ. Κατριβάνου Βασιλική. Παρούσα.
Ο κ. Διαμαντόπουλος Ευάγγελος. Παρών.
Η κ. Σταμπουλή Αφροδίτη. Παρούσα.
Η κ. Χατζησοφιά Άννα. Παρούσα.
Η κ. Παπαδημητρίου Μάνια. Παρούσα.
Η κ. Κούβελα Φωτεινή. Παρούσα.
Ο κ. Πετράκος Αθανάσιος. Παρών.
Ο κ. Αμανατίδης Ιωάννης. Παρών.
Η κ. Φωτίου Θεανώ. Απούσα.
Η κ. Καφαντάρη Χαρά. Παρούσα.
Κυρίες και κύριοι συνάδελφοι, υπάρχει ο απαιτούμενος από τον Κανονισμό αριθμός υπογραφόντων την αίτηση ονομαστικής ψηφοφορίας Βουλευτών του ΣΥΡΙΖΑ.
Συνεπώς διακόπτουμε τη συνεδρίαση για δέκα (10΄) λεπτά, σύμφωνα με τον Κανονισμό.
(ΔΙΑΚΟΠΗ)
(ΜΕΤΑ ΤΗ ΔΙΑΚΟΠΗ)",257482,"Chairman","ΠΡΟΕΔΡΕΥΩΝ",175,"",175
"45035","
"," Κυρίες και κύριοι συνάδελφοι, επαναλαμβάνεται η διακοπείσα συνεδρίαση.
Θα διεξαχθεί ονομαστική ψηφοφορία επί του άρθρου μόνου του νομοσχεδίου του Υπουργείου Οικονομικών: «Μεσοπρόθεσμο Πλαίσιο Δημοσιονομικής Στρατηγικής 2015-2018».
Οι αποδεχόμενοι το άρθρο μόνο του νομοσχεδίου λέγουν «ΝΑΙ».
Οι μη αποδεχόμενοι το άρθρο μόνο του νομοσχεδίου λέγουν «ΟΧΙ».
Οι αρνούμενοι ψήφο λέγουν «ΠΑΡΩΝ».
Καλούνται επί του καταλόγου ο κ. Ιορδάνης Τζαμτζής από τη Νέα Δημοκρατία και ο κ. Απόστολος Αλεξόπουλος από τον ΣΥΡΙΖΑ.
Σας ενημερώνω, επίσης, ότι έχουν έρθει στο Προεδρείο τηλεομοιοτυπίες (φαξ) συναδέλφων, σύμφωνα με το άρθρο 70Α του Κανονισμού της Βουλής, με τις οποίες γνωστοποιούν την ψήφο τους επί του άρθρου μόνου του νομοσχεδίου. Οι ψήφοι αυτές θα ανακοινωθούν και θα συνυπολογιστούν στην καταμέτρηση, η οποία θα ακολουθήσει.
Παρακαλώ να αρχίσει η ανάγνωση του καταλόγου.
(ΨΗΦΟΦΟΡΙΑ)
(ΜΕΤΑ ΚΑΙ ΤΗ ΔΕΥΤΕΡΗ ΑΝΑΓΝΩΣΗ ΤΟΥ ΚΑΤΑΛΟΓΟΥ)",257483,"Chairman","ΠΡΟΕΔΡΕΥΩΝ",175,"",175
"45036","
"," Υπάρχει συνάδελφος, ο οποίος δεν άκουσε το όνομά του; Κανείς.
Οι επιστολές, οι οποίες απεστάλησαν στο Προεδρείο από τους συναδέλφους, σύμφωνα με το άρθρο 70Α του Κανονισμού της Βουλής, καταχωρίζονται στα Πρακτικά.
(Οι προαναφερθείσες επιστολές έχουν ως εξής:
(Να καταχωρηθούν οι σελ. 328 έως 336)",257484,"Chairman","ΠΡΟΕΔΡΕΥΩΝ",175,"",175
"45037","
"," Κυρίες και κύριοι συνάδελφοι, σας ενημερώνω ότι έχουν έλθει στο Προεδρείο επιστολές των συναδέλφων κυρίων Κωνσταντίνου Κόλλια, Οδυσσέα Βουδούρη, Νικόλαου Νικολόπουλου, Αλέξανδρου Κοντού, Δημήτριου Σαμπαζιώτη, Νικόλαου Μωραΐτη, Θεοδόση Κωνσταντινίδη, Γεωργίου Λαμπρούλη και της κ. Αγγελικής Γκερέκου, οι οποίες εκφράζουν πρόθεση ψήφου, θα καταχωριστούν στα Πρακτικά της σημερινής συνεδρίασης, αλλά δεν συνυπολογίζονται στην καταμέτρηση των ψήφων. 
(Οι προαναφερθείσες επιστολές έχουν ως εξής:
(Να καταχωρηθούν οι σελ. 338 έως 346)",257485,"Chairman","ΠΡΟΕΔΡΕΥΩΝ",175,"",175
"45038","
"," Κυρίες και κύριοι συνάδελφοι, κηρύσσεται περαιωμένη η ψηφοφορία και παρακαλώ τους κυρίους ψηφολέκτες να προβούν στην καταμέτρηση των ψήφων και την εξαγωγή του αποτελέσματος.
(ΚΑΤΑΜΕΤΡΗΣΗ)
(ΜΕΤΑ ΤΗΝ ΚΑΤΑΜΕΤΡΗΣΗ)",257486,"Chairman","ΠΡΟΕΔΡΕΥΩΝ",175,"",175
"45039","
"," Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, δεκαεννέα μαθήτριες και μαθητές και τρεις εκπαιδευτικοί συνοδοί τους από το 6ο Δημοτικό Σχολείο Ορεστιάδος «ΕΥΓΕΝΙΔΕΙΟ».
Σας καλωσορίζουμε. Σας ευχόμαστε καλή πρόοδο. Σας ενημερώνω ότι σε αυτό το σημείο τελειώνει η ψηφοφορία, θα ανακοινώσουμε το αποτέλεσμα και θα λυθεί η συνεδρίαση.
Κυρίες και κύριοι συνάδελφοι, έχω την τιμή να σας ανακοινώσω το αποτέλεσμα της διεξαχθείσης ονομαστικής ψηφοφορίας.
Ψήφισαν συνολικά 269 Βουλευτές. 
Υπέρ του άρθρου μόνου, δηλαδή «ΝΑΙ», ψήφισαν 150 Βουλευτές.
Κατά του άρθρου μόνου, δηλαδή «ΟΧΙ», ψήφισαν 119 Βουλευτές, σύμφωνα με το παρακάτω πρωτόκολλο ονομαστικής ψηφοφορίας:
(Να μπει το πρωτόκολλο 348 α)",257487,"Chairman","ΠΡΟΕΔΡΕΥΩΝ",175,"",175
"45040","
"," Συνεπώς το άρθρο μόνο του νομοσχεδίου έγινε δεκτό, όπως τροποποιήθηκε από τον κύριο Υπουργό, κατά πλειοψηφία.
Συνεπώς το νομοσχέδιο του Υπουργείου Οικονομικών: «Μεσοπρόθεσμο πλαίσιο Δημοσιονομικής Στρατηγικής 2015-2018» έγινε δεκτό επί της αρχής και επί του άρθρου κατά πλειοψηφία. 
Ερωτάται το Σώμα: Γίνεται δεκτό το νομοσχέδιο και στο σύνολο;",257488,"Chairman","ΠΡΟΕΔΡΕΥΩΝ",175,"",175
"45041","
"," Δεκτό, δεκτό.",257489,"","ΠΟΛΛΟΙ ΒΟΥΛΕΥΤΕΣ",NA,"",NA
"45042"," 
"," Το νομοσχέδιο έγινε δεκτό και στο σύνολο κατά πλειοψηφία.
Συνεπώς το νομοσχέδιο του Υπουργείου Οικονομικών: «Μεσοπρόθεσμο πλαίσιο Δημοσιονομικής Στρατηγικής 2015-2018» έγινε δεκτό κατά πλειοψηφία, σε μόνη συζήτηση, επί της αρχής, του άρθρου και του συνόλου και έχει ως εξής:
(Να μπει το νομοσχέδιο 349α)",257490,"Chairman","ΠΡΟΕΔΡΕΥΩΝ",175,"",175
"45043"," 
"," Κύριοι συνάδελφοι, παρακαλώ το Σώμα να εξουσιοδοτήσει το Προεδρείο για την υπ’ ευθύνη του επικύρωση των Πρακτικών της σημερινής συνεδρίασης όσον αφορά στην ψήφιση στο σύνολο του παραπάνω νομοσχεδίου.",257491,"Chairman","ΠΡΟΕΔΡΕΥΩΝ",175,"",175
"45044","
"," Μάλιστα, μάλιστα.",257492,"","ΠΟΛΛΟΙ ΒΟΥΛΕΥΤΕΣ",NA,"",NA
"45045"," 
"," Όχι.",257493,""," ΘΕΑΝΩ ΦΩΤΙΟΥ",287,"",287
"45046"," 
"," Όχι.",257494,""," ΑΦΡΟΔΙΤΗ ΣΤΑΜΠΟΥΛΗ",261,"",261
"45047","
"," Το Σώμα παρέσχε τη ζητηθείσα εξουσιοδότηση. 
Κύριοι συνάδελφοι, δέχεστε στο σημείο αυτό να λύσουμε τη συνεδρίαση και να διακόψουμε τις εργασίες του Σώματος λόγω των εκλογών για τις 28 Μαΐου 2014;",257495,"Chairman","ΠΡΟΕΔΡΕΥΩΝ",175,"",175
"45048","
"," Μάλιστα, μάλιστα. 
Με τη συναίνεση του Σώματος και ώρα 17:54΄ λύεται η συνεδρίαση για την Τετάρτη 28 Μαΐου 2014 και ώρα 10:00΄, με αντικείμενο εργασιών του Σώματος: νομοθετική εργασία, σύμφωνα με την ημερήσια διάταξη που έχει διανεμηθεί. 
Ο",257496,"","ΟΛΟΙ ΟΙ ΒΟΥΛΕΥΤΕΣ",NA,"",NA
