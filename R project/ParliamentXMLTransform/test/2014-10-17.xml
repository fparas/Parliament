<akomaNtoso><br />  <debate name="Conference"><br />    <meta><br />      <references source="#">  <TLCPerson id="s275" href="ontology/person/greek-parliament.sayit.mysociety.org/275" showAs="Τραγάκης Ιωάννης"/><TLCPerson id="s172" href="ontology/person/greek-parliament.sayit.mysociety.org/172" showAs="Μανωλάκου Διαμάντω"/><TLCPerson id="s136" href="ontology/person/greek-parliament.sayit.mysociety.org/136" showAs="Κουκουλόπουλος Παρασκευάς"/><TLCPerson id="s34" href="ontology/person/greek-parliament.sayit.mysociety.org/34" showAs="Βλάχος Γεώργιος"/><TLCPerson id="s37" href="ontology/person/greek-parliament.sayit.mysociety.org/37" showAs="Βορίδης Μαυρουδής"/><TLCPerson id="s11" href="ontology/person/greek-parliament.sayit.mysociety.org/11" showAs="Αναγνωστάκης Δημήτριος"/><TLCPerson id="s170" href="ontology/person/greek-parliament.sayit.mysociety.org/170" showAs="Μανιάτης Ιωάννης"/><TLCPerson id="s176" href="ontology/person/greek-parliament.sayit.mysociety.org/176" showAs="Μαρκόπουλος Κωνσταντίνος"/><TLCPerson id="s265" href="ontology/person/greek-parliament.sayit.mysociety.org/265" showAs="Στύλιος Γεώργιος"/></references><br />    </meta><br />    <preface> <docTitle>Συνεδρίαση της βουλης των Ελληνων :  17-10-2014</docTitle></preface><br />    <debateBody>  <speech by="#s275"><from>ΠΡΟΕΔΡΕΥΩΝ</from> Κυρίες και κύριοι συνάδελφοι, αρχίζει η συνεδρίαση.<br /></speech><speech by="#s275"><from>ΕΠΙΚΥΡΩΣΗ ΠΡΑΚΤΙΚΩΝ</from> Σύμφωνα με την από 16-10-2014 εξουσιοδότηση του Σώματος, επικυρώθηκαν με ευθύνη του Προεδρείου τα Πρακτικά της Θ΄ συνεδριάσεώς του, της Πέμπτης 16 Οκτωβρίου 2014, σε ό,τι αφορά την ψήφιση στο σύνολο των σχεδίων νόμων: 1 «Έλεγχος των οικονομικών των πολιτικών κομμάτων και των αιρετών αντιπροσώπων Βουλής και Ευρωπαϊκού Κοινοβουλίου και άλλες διατάξεις». 2 «Κύρωση της Πράξης Νομοθετικού Περιεχομένου "Επείγουσα ρύθμιση για την αναπλήρωση του Γενικού Γραμματέα Δημοσίων Εσόδων λόγω πρόωρης λήξης της θητείας του"  και άλλες διατάξεις».<br />Έχω την τιμή να ανακοινώσω στο Σώμα το Δελτίο επίκαιρων ερωτήσεων της Δευτέρας 20 Οκτωβρίου 2014:<br />Α. ΕΠΙΚΑΙΡΕΣ ΕΡΩΤΗΣΕΙΣ Πρώτου Κύκλου <br />1. Η με αριθμό 136/14-10-2014 επίκαιρη ερώτηση του Βουλευτή Αιτωλοακαρνανίας της Νέας Δημοκρατίας κ. Μάριου Σαλμά προς τον Υπουργό Αγροτικής Ανάπτυξης και Τροφίμων, σχετικά με την καταπολέμηση και την εξάλειψη του καταρροϊκού πυρετού στην Αιτωλοακαρνανία.<br />2. Η με αριθμό 141/14-10-2014 επίκαιρη ερώτηση του Βουλευτή Ρεθύμνου του Συνασπισμού Ριζοσπαστικής Αριστεράς κ. Ανδρέα Ξάνθου προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με την επανεξέταση των αδειοδοτήσεων του επενδυτικού σχεδίου ανεμογεννητριών «Βιομηχανικές Ανανεώσιμες Πηγές Ενέργειας» στο Νομό Ρεθύμνου.<br />3. Η με αριθμό 138/14-10-2014 επίκαιρη ερώτηση του Βουλευτή Σερρών του Λαϊκού Συνδέσμου – Χρυσή Αυγή κ. Αρτέμιου Ματθαιόπουλου προς τον Υπουργό Εσωτερικών, σχετικά με την ανάγκη ολοκλήρωσης της γέφυρας Γκολφαρίου στα Τρίκαλα και την ενημέρωση για το ύψος της συνολικής δαπάνης του έργου.<br />4. Η με αριθμό 145/14-10-2014 επίκαιρη ερώτηση του Βουλευτή Τρικάλων της Δημοκρατικής Αριστεράς κ. Γεωργίου Κυρίτση προς τους Υπουργούς Εσωτερικών και Οικονομικών, σχετικά με τα δάνεια που έχουν λάβει από τις ελληνικές τράπεζες τα πολιτικά κόμματα της ΝΔ και του ΠΑΣΟΚ. <br />5. Η με αριθμό 149/14-10-2014 επίκαιρη ερώτηση του Βουλευτή Α΄ Θεσσαλονίκης του Κομμουνιστικού Κόμματος Ελλάδας κ. Θεοδοσίου Κωνσταντινίδη προς τους Υπουργούς Οικονομικών και Εθνικής Άμυνας, σχετικά με την «Ελληνική Βιομηχανία Οχημάτων Α.Β.Ε.».<br />Β. ΕΠΙΚΑΙΡΕΣ ΕΡΩΤΗΣΕΙΣ Δεύτερου Κύκλου  <br />1. Η με αριθμό 147/14-10-2014 επίκαιρη ερώτηση του Βουλευτή Λέσβου της Νέας Δημοκρατίας κ. Παύλου Βογιατζή προς τον Υπουργό Αγροτικής Ανάπτυξης και Τροφίμων, σχετικά με την προκήρυξη θέσεων ερευνητών αγροτικής ανάπτυξης.<br />2. Η με αριθμό 142/14-10-2014 επίκαιρη ερώτηση της Βουλευτού Β΄ Αθηνών του Συνασπισμού Ριζοσπαστικής Αριστεράς κ. Νάντιας Βαλαβάνη προς τον Υπουργό Οικονομικών, σχετικά με την καταβολή των ενοικίων για την εκμίσθωση των είκοσι οκτώ ακινήτων του δημοσίου που πουλήθηκαν με την μέθοδο sale-and-lease-back.<br />3. Η με αριθμό 146/14-10-2014 επίκαιρη ερώτηση του Βουλευτή Λάρισας της Δημοκρατικής Αριστεράς κ. Θωμά Ψύρρα προς τον Υπουργό Οικονομικών, σχετικά με την υλοποίηση της Συμφωνίας Συμβιβασμού μεταξύ της Ελληνικής Δημοκρατίας, της «Siemens A.G.» και της «Siemens Α.Ε.»<br />4. Η με αριθμό 150/14-10-2014 επίκαιρη ερώτηση του Βουλευτή Αιτωλοακαρνανίας του Κομμουνιστικού Κόμματος Ελλάδας κ. Νικολάου Μωραΐτη προς τον Υπουργό Αγροτικής Ανάπτυξης και Τροφίμων, σχετικά με την αντιμετώπιση των προβλημάτων των αμπελοκαλλιεργητών και των ελαιοκαλλιεργητών της Λευκάδας.<br />Κυρίες και κύριοι συνάδελφοι, εισερχόμαστε στη συζήτηση των <br />ΕΠΙΚΑΙΡΩΝ ΕΡΩΤΗΣΕΩΝ<br />Θα προταχθεί η πέμπτη με αριθμό 148/14-10-2014 επίκαιρη ερώτηση πρώτου κύκλου της Βουλευτού Β΄ Πειραιώς του Κομμουνιστικού Κόμματος Ελλάδας κ. Διαμάντως Μανωλάκου προς τον Υπουργό Αγροτικής Ανάπτυξης και Τροφίμων, σχετικά με την αντιμετώπιση των προβλημάτων των τευτλοπαραγωγών της χώρας, γιατί ο Αναπληρωτής Υπουργός Αγροτικής Ανάπτυξης και Τροφίμων κ. Πάρις Κουκουλόπουλος θα χρειαστεί να ταξιδέψει στο εξωτερικό. <br />Ορίστε, κυρία Μανωλάκου, έχετε τον λόγο για δύο λεπτά.</speech><speech by="#s172"><from> ΔΙΑΜΑΝΤΩ ΜΑΝΩΛΑΚΟΥ</from> Ευχαριστώ, κύριε Πρόεδρε. <br />Οι επιπτώσεις του κλεισίματος των δύο εργοστασίων ζάχαρης στις Σέρρες και στην Ορεστιάδα και η λειτουργία του μοναδικού εργοστασίου στο Πλατύ δείχνουν όλες τις συνέπειες σήμερα. Είναι το αποτέλεσμα της εχθρικής πολιτικής, την οποία έχετε απέναντι στη Ελληνική Βιομηχανία Ζάχαρης στον τόπο μας. <br />Το μοναδικό, λοιπόν, εργοστάσιο που είναι σε λειτουργία σήμερα, πέρα από το αυξημένο μεταφορικό κόστος, αδυνατεί και δεν μπορεί να απορροφήσει την ημερήσια παραγωγή των τευτλοπαραγωγών, γιατί περιλαμβάνει παραγωγή από όλες τις περιοχές, από το Δομοκό μέχρι την Ορεστιάδα. Ταυτόχρονα, η δυναμικότητά του δεν μπορεί να τα απορροφήσει. Τα τεύτλα μένουν στη γη ή πάνω στις πλατφόρμες, υποβαθμίζεται η ποιότητά τους και βέβαια, η ζημιά υπολογίζεται σε 10-15 ευρώ τον τόνο. <br />Η συγκομιδή ξεκίνησε με δεκαπέντε pol, όπως είναι ο ζαχαρικός τίτλος, αλλά πέφτει λόγω των συνθηκών και των δυσκολιών που έχουν. Και βέβαια, υποβαθμίζεται η παραγωγή, με αποτέλεσμα η Ελληνική Βιομηχανία Ζάχαρης να μειώσει τα τιμολόγια στις κατηγορίες αυτών των τεύτλων. <br />Είναι χαρακτηριστικό ότι από τη Λάρισα τα προηγούμενα χρόνια που λειτουργούσαν όλα τα εργοστάσια έφευγαν τριάντα και σαράντα βαγόνια ημερησίως, ενώ σήμερα οκτώ με εννιά. Οι τευτλοπαραγωγοί είναι σε απόγνωση. Εξανεμίζονται τα εισοδήματα που υπολόγιζαν, ενώ την ίδια ώρα τα έξοδα αυξάνονται και δεν υπάρχει ούτε καν ενημέρωση για την τιμολογιακή πολιτική που θα ακολουθηθεί. <br />Εμείς, λοιπόν, ζητάμε από εσάς, πρώτον, μέτρα για να αντιμετωπιστούν οι απώλειες στο εισόδημα των τευτλοπαραγωγών, δεδομένου ότι δεν ευθύνονται οι ίδιοι για το κλείσιμο των δύο εργοστασίων και τις συνέπειες που υπάρχουν, οι οποίες είναι αλυσιδωτές και ποικιλόμορφες. <br />Δεύτερον, θέλουμε να μας πείτε τι μέτρα θα πάρετε, προκειμένου να λειτουργήσουν ξανά τα εργοστάσια ζάχαρης και η παραγωγή να φτάσει στα επίπεδα των αναγκών της χώρας, γιατί έχουμε και τις δυνατότητες και τις εδαφοκλιματολογικές συνθήκες να το πετύχουμε. <br />Σας ευχαριστώ.</speech><speech by="#s275"><from>ΠΡΟΕΔΡΕΥΩΝ</from> Ευχαριστούμε πολύ, κυρία Μανωλάκου. <br />Ορίστε, κύριε Υπουργέ, έχετε τον λόγο για τρία λεπτά.</speech><speech by="#s136"><from> ΠΑΡΑΣΚΕΥΑΣ ΚΟΥΚΟΥΛΟΠΟΥΛΟΣ</from> Ευχαριστώ, κύριε Πρόεδρε.<br />Κύριε συνάδελφε, έχετε θέσει ουσιαστικά δύο ζητήματα, τα οποία φυσικά συνδέονται μεταξύ τους. Το ένα είναι η γενικότερη πολιτική της χώρας, της Κυβέρνησης, που έχει σχέση με τη ζάχαρη και τα τεύτλα, τα εργοστάσια που έκλεισαν, πότε θα ανοίξουν και όλα τα υπόλοιπα. Το άλλο είναι άμεσα, τρέχοντα, πραγματικά, σημαντικά προβλήματα των παραγωγών της φετινής χρονιάς. <br />Θα ξεκινήσω από τα προβλήματα τα οποία σήμερα αντιμετωπίζουν οι παραγωγοί. Έφερα -όχι για να δώσω πληρωμένη απάντηση, αλλά για να τιμήσω και την ερώτηση και την κοινοβουλευτική διαδικασία- τα στοιχεία συγκομιδής και επεξεργασίας σήμερα το πρωί. Θα τα καταθέσω και στα Πρακτικά για να τα πάρετε. Θα δείτε –περιορίζομαι να αναγνώσω και για τα Πρακτικά, κύριε Πρόεδρε- ότι όπως ο διευθύνων σύμβουλος της Ελληνικής Βιομηχανίας Ζάχαρης μού είπε σήμερα το πρωί καθώς μου απέστειλε αυτά τα στοιχεία, εξελίσσεται όπως είναι προγραμματισμένα η συγκομιδή και ανάλογα η επεξεργασία, αναλογικά από όλους τους νομούς. Θα δείτε μικρές διαφορές. Έχει 100% συγκομιδή από ένα νομό που έχει πολύ μικρή καλλιέργεια. Στους άλλους νομούς είναι πάνω από 50%. Και θα τελειώσει στον προγραμματισμένο χρόνο. <br />Επίσης, τα μέχρι τώρα στοιχεία της Ελληνικής Βιομηχανίας Ζάχαρης, μιας και μιλάμε για την τιμολογιακή πολιτική φέτος, η οποία -όπως ξέρετε εξίσου καλά με εμένα νομίζω- διαμορφώνεται ουσιαστικά στο τέλος της καλλιεργητικής περιόδου, συλλέγει όλα τα απαραίτητα στοιχεία προκειμένου να τη διαμορφώσει. <br />Τι λένε μέχρι τώρα τα στοιχεία, για να μιλήσουμε επί της ουσίας και να μην τα παραπέμπουμε όλα στο μέλλον; Ότι ακριβώς λόγω των έντονων βροχοπτώσεων που υπάρχουν φέτος, και οι οποίες έχουν δημιουργήσει, όπως ξέρουμε, προβλήματα και σε άλλες καλλιέργειες γιατί συνέπεσαν με την περίοδο συγκομιδής, στα τεύτλα έχουμε το εξής πρόβλημα: Πέφτει ο σακχαρικός τίτλος, το pol και αντιστοίχως αυξάνεται το βάρος, το οποίο απομειώνει –κατά κάποιο τρόπο- την απώλεια του παραγωγού από τη μείωση του σακχαρικού τίτλου του τεύτλου. <br />Η τελική τιμολογιακή πολιτική θέλω να πιστεύω ότι θα καλύψει αυτήν τη διαφορά. <br />Εξάλλου, πρέπει να σας πω ότι μόλις αποσταλούν από τις ΔΑΟΚ, που είναι οι αρμόδιες υπηρεσίες από τις περιφέρειες της χώρας, οι τελικές καταστάσεις των τευτλοπαραγωγών για την ολοκληρωμένη του 2012 και του 2013, πρόκειται να πληρωθούν τις επόμενες εβδομάδες όλοι οι δικαιούχοι αφού έχει εξασφαλιστεί το σύνολο της πίστωσης. Έχουν εξασφαλιστεί τα ποσά. Έχουν ενημερωθεί οι ενδιαφερόμενοι.<br /><br />Και κατά συνέπεια -θα αναφερθώ και στο δεύτερο σκέλος της απάντησής μου- κάνουμε ένα πρώτο μεγάλο βήμα για να πετύχουμε τον μεγάλο εθνικό στόχο, ο οποίος είναι να φτάσουμε σταδιακά να καλλιεργούμε και να επεξεργαζόμαστε ό,τι μας αναλογεί από την εθνική ποσόστωση. <br />Σας ευχαριστώ.</speech><speech by="#s275"><from>ΠΡΟΕΔΡΕΥΩΝ</from> Ευχαριστούμε, κύριε Υπουργέ.<br />Ορίστε, κυρία Μανωλάκου, έχετε τον λόγο για τρία λεπτά.</speech><speech by="#s172"><from> ΔΙΑΜΑΝΤΩ ΜΑΝΩΛΑΚΟΥ</from> Κύριε Υπουργέ, πικρή είναι  η πολιτική σας για τη ζάχαρη. Το λέω, γιατί μπορεί να δίνετε κατάλογο με στοιχεία, αλλά και εγώ πριν από λίγο μίλησα με την Ελληνική Βιομηχανία Ζάχαρης. Οι τιμές είναι μειωμένες σε αυτό τον κατάλογο 8% με 10% -πιστεύω ότι θα το δω- σε σχέση με πέρυσι.<br />Δεύτερον, θέλω να σας πω -και το ξέρετε- ότι τις εκπτώσεις, τις οποίες είχαν στα αγροτικά εφόδια οι τευτλοπαραγωγοί, φέτος δεν τις έχουν. Συνεπώς έχει αυξηθεί το κόστος παραγωγής και έχει πέσει η τιμή.<br />Το ότι προχωράει η συγκομιδή και εξελίσσεται καλά είναι γιατί βοηθάει ο καιρός. Στις Σέρρες χαρακτηριστικά υπολογίζουν ότι για τα δεκατρείς χιλιάδες στρέμματα που καλλιέργησαν, η συγκομιδή θα τελειώσει –εάν βοηθήσει ο καιρός- τον Δεκέμβρη, τη στιγμή που έχουν δυνατότητα να καλλιεργήσουν τριάντα και σαράντα  χιλιάδες στρέμματα. <br />Αλήθεια, τι θα γίνει με αυτό; Βλέπει κανείς τη δυνατότητα. Γιατί μπορεί να ανακοινώνετε ότι η ζάχαρη μπαίνει στη συνδεδεμένη με τη νέα ΚΑΠ, όμως, να σας πω κάτι; Εάν δεν έχουμε εργοστάσια για την επεξεργασία του προϊόντος και αν δεν έχουμε τιμές για τους αγρότες, είναι δώρο άδωρο, είναι κενό πουκάμισο.<br />Και κάτι άλλο: Είναι ουσιαστικό να λειτουργήσουν ξανά τα εργοστάσια, τα οποία έχουν διαχρονικά προβλήματα, χρειάζονται συντήρηση, χρειάζονται εκσυγχρονισμό. Και επειδή το 2016 τελειώνουν οι ποσοστώσεις -από το 2017 παράγουμε όσο θέλουμε, όπως θέλουμε- πρέπει να πάρετε μέτρα εδώ και τώρα. <br />Επίσης, τι θα γίνει και με τους εργαζόμενους; Αυτήν τη στιγμή οι εργαζόμενοι έχουν αποσπαστεί στο Πλατύ. Είναι περίπου είκοσι έξι. Συνολικά, όμως, έχουμε διακόσιους πενήντα οκτώ εργαζόμενους που έχουν πείρα δεκαετιών. Τι θα γίνει με αυτούς; Αν λειτουργήσει μόνο το Πλατύ, θα υπάρχει πρόβλημα απασχόλησής τους, τι στιγμή που η πείρα τους δεν αναπληρώνεται με τίποτα.<br />Εμείς θα συνεχίσουμε να καλούμε σε ανάπτυξη τις τευτλοκαλλιέργειες, γιατί επιστημονικά έχουμε τις δυνατότητες. Αυτή είναι πραγματικά ανάπτυξη και όχι η πολιτική της Ευρωπαϊκής Ένωσης που τη συρρικνώνει. <br />Μάλιστα, θέλω να πω ότι αυτή τη στιγμή οι αγρότες βγάζουν συμπέρασμα από αυτό το προϊόν της ζάχαρης. Οι κανονισμοί της Κοινής Αγροτικής Πολιτικής ήταν καταστροφικοί. Καταστροφή παραγωγικών δυνάμεων, όταν ένα προϊόν όπως η ζάχαρη πηγαίνει σε κάθε σπίτι, το χρειάζεται ο καθένας και βεβαίως και η ίδια η βιομηχανία. Εμείς αναμένουμε να δεσμευτείτε ότι θα λειτουργήσουν τα εργοστάσια.<br /><br />Τελειώνω με το εξής: Η απώλεια του εισοδήματος και από τις βροχοπτώσεις πρέπει να καλυφθεί και από τον ΕΛΓΑ. Πληρώνουν χαράτσια και τσουχτερές ασφαλιστικές εισφορές. Όταν, όμως, έχουν μείωση εισοδήματος, δεν πρέπει να αναπληρωθεί. Μα τελικά, αυτή είναι η φιλοσοφία του ασφαλιστικού συστήματος. Είναι σαν να μου λέτε ότι θα τρακάρει το αυτοκίνητο και δεν θα υπάρξει κάλυψη. Ε, δεν γίνεται.</speech><speech by="#s275"><from>ΠΡΟΕΔΡΕΥΩΝ</from> Ευχαριστούμε.<br />Ορίστε, κύριε Υπουργέ, έχετε τον λόγο για τρία λεπτά.</speech><speech by="#s136"><from> ΠΑΡΑΣΚΕΥΑΣ ΚΟΥΚΟΥΛΟΠΟΥΛΟΣ</from> Ευχαριστώ, κύριε Πρόεδρε.<br />Ειλικρινά χαίρομαι γι’ αυτά που ακούστηκαν. Θέλω να απαντήσω τα εξής:<br />Σε αυτήν τη χώρα, κυρία Μανωλάκου, κανένας δεν θέλει να λέει δυσάρεστα πράγματα, αλλά αναγκαία. Αν σας δείξω τα σημειώματα που έχω, ο ένας λέει αυτό είναι θέμα της γενικότερης αγροτικής πολιτικής, ο άλλος μας λέει -στο άλλο σημείωμα- ότι αυτό είναι θέμα του Υπουργείου Οικονομικών και της Βιομηχανίας Ζάχαρης. Εγώ θα απαντήσω στο όνομα της ελληνικής Κυβέρνησης.<br />Θέλω, λοιπόν, να σας πω ευθέως ότι με βάση τα στοιχεία -που είναι συντριπτικά δυστυχώς- η διατήρηση σε λειτουργία τριών εργοστασίων ήταν κατάφωρα σε βάρος του παραγωγού και της εθνικής προσπάθειας. Αυτή είναι η αλήθεια. Όταν καλλιεργούμε τα τελευταία τρία χρόνια το ¼ αυτού που δικαιούμαστε και μπορεί να κρατήσει όρθια τρία εργοστάσια και τα κρατάμε και τα τρία σε λειτουργία, τι προκαλούμε; Χαμηλότερες τιμές για τον παραγωγό, πέραν των δημοσιονομικών προβλημάτων που δεν μπορεί κανείς να τα προσπερνάει αδιάφορα στις μέρες μας.</speech><speech by="#s172"><from> ΔΙΑΜΑΝΤΩ ΜΑΝΩΛΑΚΟΥ</from> Ποιος φταίει γι’ αυτό;</speech><speech by="#s136"><from> ΠΑΡΑΣΚΕΥΑΣ ΚΟΥΚΟΥΛΟΠΟΥΛΟΣ</from> Αφήστε το ποιος φταίει. Το θέμα είναι πώς θα πάμε μπροστά, κυρία Μανωλάκου, όχι ποιος φταίει. Τα έχουμε συζητήσει αυτά από το ασφαλιστικό του Γιαννίτση, όπου μια ολόκληρη κοινωνία έλεγε, «ευχαριστώ, δεν θα πάρω». Ας μην πούμε ποιος φταίει. Ευθύνες υπάρχουν παντού, λοιπόν. Μην ανοίγουμε αυτήν την κουβέντα. Ουδείς αναμάρτητος, μιλώντας τουλάχιστον για το πολιτικό σύστημα.<br />Και επειδή ανήκουμε σε έναν πολιτικό χώρο συγκεκριμένο που ανέλαβε ατυχέστατα μόνος του την ευθύνη για ένα πρόβλημα που δεν ήταν μόνο δικό του -και αυτό είναι ένα τεράστιο και ιστορικό λάθος- θέλω να σας πω ότι κι άλλοι μας έδειχναν το δάκτυλο και στη συνέχεια το μάζεψαν και έρχονται να στηρίξουν. Κι άλλοι θα κάνουν κυβίστηση, όπως ειπώθηκε –κωλοτούμπα στα νεοελληνικά-αργότερα. Το θέμα είναι τι κάνουμε. Αυτό είναι το ερώτημα.<br />Υπάρχει, λοιπόν, μια κυβερνητική πολιτική που εγώ ισχυρίζομαι ότι έχει αρχή, μέση και τέλος. Έχει ένα στόχο. Σας είπα ποιος είναι: Να καλλιεργείται και να επεξεργάζεται στην Ελλάδα η εθνική ποσόστωση. Υπολειπόμαστε σήμερα, γιατί δεν προσχωρούν στην τευτλοκαλλιέργεια οι καλλιεργητές. Τι πρέπει να κάνουμε; Δίνουμε συνδεδεμένη στη νέα ΚΑΠ. Προσπαθούμε σε συνεργασία με τη βιομηχανία να βελτιώσουμε τις τιμές –εγώ συμμερίζομαι αυτά που είπατε για φέτος- των εισροών, δηλαδή το κόστος παραγωγής, έτσι ώστε να γίνει πιο ελκυστική για τον παραγωγό και βήμα-βήμα να ανοίξουμε ένα εργοστάσιο τον επόμενο ή τον μεθεπόμενο χρόνο.<br />Με την παραγωγή που έχουμε αυτήν τη στιγμή, δεν δικαιολογείται να έχουμε περισσότερα από ένα εργοστάσια, διότι δεν καλύπτουμε καν το 100% της δυναμικότητας του ενός εργοστασίου. <br />Κάνουμε καμπάνια -«καμπάνια» λέγεται, όπως ξέρετε, στη γλώσσα των παραγωγών και της βιομηχανίας η περίοδος συγκομιδής- ενημέρωσης αυτή τη στιγμή στους νομούς, που παραδοσιακά έχουν τευτλοκαλλιεργητές, να γυρίσουν ξανά στην τευτλοκαλλιέργεια, διότι περισσότεροι παραγωγοί θα βοηθήσουν και τους συναδέλφους και τους εαυτούς τους, μειώνοντας τις τιμές, κάνοντας καλύτερα τα κόστη και βελτιώνοντας τις τιμές που δίνει προς αυτούς η Βιομηχανία Ζάχαρης, γιατί θα βελτιώνει τα οικονομικά της δεδομένα, άρα και τα αποτελέσματά της. <br />Δεν υπάρχει άλλος δρόμος. Δεν γίνεται να έχουμε ανοικτά τρία εργοστάσια και να αραχνιάζουν. Πέρυσι -θέλω να σας πω- δούλευαν εκ περιτροπής τα εργοστάσια, τρεις φορές από τέσσερις μέρες. <br />Επειδή τυχαίνει να έχω δουλέψει στη ζάχαρη και είναι πολύ κοντά και στην επιστημονική μου γνώση, θέλω να πω ότι αυτά είναι εργοστάσια τα οποία κτίστηκαν για να δουλεύουν περίοδο καμπάνιας εκατόν πενήντα μέρες. Τα κρατάμε, λοιπόν, ανοικτά να δουλεύουν από δεκαπέντε μέρες το ένα και μετά ερχόμαστε εδώ και λέμε γιατί έχουμε πρόβλημα. <br />Αυτή τη στιγμή –το ξαναλέω- εγώ δεν δέχομαι κατηγορίες περί κλεισίματος εργοστασίων, γιατί εάν καταφέρουμε και πιάσουμε την παραγωγή, εάν δηλαδή έχουμε τευτλοκαλλιέργεια, τότε είναι απαραίτητο να ανοίξει και άλλο εργοστάσιο, γιατί δεν επαρκεί το Πλατύ. Αυτό είναι όλο. Το λέω τόσο απλά. Πώς να το πω πιο απλά;</speech><speech by="#s172"><from> ΔΙΑΜΑΝΤΩ ΜΑΝΩΛΑΚΟΥ</from> Να  δεσμευτείτε.</speech><speech by="#s275"><from>ΠΡΟΕΔΡΕΥΩΝ</from> Ωραία! Ευχαριστούμε, κύριε Υπουργέ. <br />Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, πενήντα μαθητές και μαθήτριες και τέσσερις εκπαιδευτικοί-συνοδοί τους από το 1ο και το 7ο Δημοτικό Σχολείο Άργους. <br />Η Βουλή τούς καλωσορίζει. <br /><br />Θα συζητηθεί τώρα η πρώτη με αριθμό 135/14-10-2014 επίκαιρη ερώτηση πρώτου κύκλου του Βουλευτή Νομού Αττικής της Νέας Δημοκρατίας κ. Γεωργίου Βλάχου προς τους Υπουργούς Υγείας και Εργασίας, Κοινωνικής Ασφάλισης και Πρόνοιας, σχετικά με την καθυστέρηση στην καταβολή του ειδικού νοσηλίου-τροφείου για τις στέγες υποστηριζόμενης διαβίωσης  ατόμων με αναπηρίες. <br />Κύριε Βλάχο, έχετε τον λόγο για δύο λεπτά.</speech><speech by="#s34"><from> ΓΕΩΡΓΙΟΣ ΒΛΑΧΟΣ</from> Ευχαριστώ, κύριε Πρόεδρε. <br />Κύριε Υπουργέ, φέρνω υπό μορφή επίκαιρης ερώτησης ένα θέμα που σας είναι γνωστό και το οποίο εδώ και αρκετούς μήνες παραμένει άλυτο, με αποτέλεσμα να δημιουργούνται τεράστια προβλήματα στους ανθρώπους που αφορά.<br />Γίνομαι πιο συγκεκριμένος. Με κοινή υπουργική απόφαση που δημοσιεύτηκε στο ΦΕΚ 172 Β/30-1-2014 ορίστηκε το ύψος του νοσηλίου-τροφείου ανά ημέρα, άτομο και είδος αναπηρίας, που καταβάλλουν οι ασφαλιστικοί οργανισμοί για τα άτομα με αναπηρίες, τα οποία διαβιούν σε στέγες υποστηριζόμενης διαβίωσης. Και πράγματι, έχουμε διαφορετικό νοσήλιο, ανάλογα με τη βαρύτητα του κάθε περιστατικού. <br />Στο τέλος της παραγράφου 18, κύριε Υπουργέ, αναφέρει πολύ χαρακτηριστικά: «Η ισχύς της παρούσας αρχίζει από τη δημοσίευσή της στην Εφημερίδα της Κυβερνήσεως.» Η ημερομηνία δημοσίευσης είναι 22 Ιανουαρίου 2014. <br />Και ενώ από τότε έπρεπε, λοιπόν, να μπει σε ισχύ αυτή η ρύθμιση, μέχρι σήμερα αυτοί οι άνθρωποι ταλαιπωρούνται. Διότι προσδιορίστηκε μεν το νοσήλιο-τροφείο για τα άτομα, που, όπως είπα, διαβιούν στις στέγες υποστηριζόμενης διαβίωσης, αλλά δεν έχει ξεκαθαρίσει ποιος φορέας θα αναλάβει την ευθύνη της πληρωμής για τη διαβίωση αυτών των ανθρώπων. <br /><br />Κύριε Πρόεδρε, θα ήθελα λίγο χρόνο από τη δευτερολογία μου για να αναπτύξω το θέμα.<br />Η μακροχρόνια καθυστέρηση υπογραφής της προαναφερθείσας ΚΥΑ –γιατί και εκεί είχε καθυστερήσει- καθώς επίσης και η καθυστέρηση υπογραφής συμβάσεων εκ μέρους του ΕΟΠΥΥ, που φέρεται ότι είναι ο φορέας ο οποίος πρέπει να πληρώνει τους ιδιώτες που έχουν αυτές τις στέγες φιλοξενίας των ατόμων με αναπηρία, έχουν ως αποτέλεσμα πολλές στέγες υποστηριζόμενης διαβίωσης να αντιμετωπίζουν τεράστια οικονομικά προβλήματα, να κινδυνεύουν σε άμεσο κλείσιμο ή και να απειλούν πολλοί, κύριε Υπουργέ, ότι θα διώξουν στην κυριολεξία τα άτομα με αναπηρία, αφού πραγματικά δεν πληρώνονται και δεν έχουν τη δυνατότητα να τα συντηρήσουν. <br />Το πρόβλημα γι’ αυτές τις οικογένειες είναι τεράστιο και εδώ και καιρό απευθύνουν έκκληση προς την Κυβέρνηση, αλλά και προς όλους τους Βουλευτές να κάνουν παρεμβάσεις ούτως ώστε να λυθεί.<br />Αυτή η μακροχρόνια καθυστέρηση έχει σαν αποτέλεσμα δεκαέξι ΣΥΔ να κινδυνεύουν να κλείσουν, αφού η χρηματοδότηση για το Πρόγραμμα Ανάπτυξης Ανθρώπινου Δυναμικού είχε καταληκτική ημερομηνία το 2012. <br />Για να αποφευχθεί, λοιπόν, αυτή η διακοπή, ξέρετε ότι στις 5 Αυγούστου κατέθεσα μία τροπολογία μαζί με τους εισηγητές της Νέας Δημοκρατίας και του ΠΑΣΟΚ, προκειμένου να διευκρινιστεί ο φορέας, αλλά και τι γίνεται με τα ασφαλιστικά ταμεία και ποιος πληρώνει, γιατί το πόσο πληρώνει, όπως είπα, είναι καθορισμένο. Εκείνη τη μέρα δεσμευτήκατε να δείτε το θέμα. Είπατε ότι δεν είστε έτοιμος. <br />Από τότε, κύριε Υπουργέ, έχουν περάσει τρεις μήνες όπου οι στέγες αυτές είναι απλήρωτες και οι γονείς ζουν με το καρδιοχτύπι ποια μέρα θα τους ειδοποιήσουν να πάνε να πάρουν τα παιδιά τους. <br />	Κύριε Πρόεδρε, επιτρέψτε μου να πω ότι επειδή η πολιτική -κυρίως στις μέρες μας- δεν μπορεί να χαρακτηρίζεται από βαρύγδουπες δηλώσεις, αυτά τα καθημερινά ζητήματα είναι που προσδιορίζουν την ευαισθησία της Κυβέρνησης. Θέλω σήμερα να σας καλέσω, να ζητήσω να δώσετε λύση σ’ αυτό το θέμα. Είμαι σίγουρος ότι κατανοείτε την αναγκαιότητα επίλυσης του θέματος. Θέλω να πιστεύω ότι όποιες δυσκολίες υπήρχαν μέχρι τώρα έχουν ξεπεραστεί και ότι σήμερα μπορούμε να συμφωνήσουμε εδώ και να ορίσουμε από ποια ημερομηνία και ποιος φορέας θα αποδώσει -και μάλιστα αναδρομικά- τα χρήματα που οφείλουμε σ’ αυτές τις στέγες.<br />	Ευχαριστώ, κύριε Πρόεδρε.</speech><speech by="#s275"><from>ΠΡΟΕΔΡΕΥΩΝ</from> Κύριε Υπουργέ, έχετε τον λόγο για τρία λεπτά.</speech><speech by="#s37"><from> ΜΑΥΡΟΥΔΗΣ ΒΟΡΙΔΗΣ</from> Ευχαριστώ, κύριε Πρόεδρε.<br />	Κύριε συνάδελφε, το θέμα έχει συμπεριληφθεί σε σχέδιο νόμου το οποίο βρίσκεται ήδη στην κεντρική νομοπαρασκευαστική επιτροπή και στο Γενικό Λογιστήριο του Κράτους, προκειμένου να προωθηθεί εν συνεχεία προς συζήτηση στο Κοινοβούλιο ρύθμιση με την οποία ο ΕΟΠΥΥ αναλαμβάνει την καταβολή ποσού ύψους μέχρι 7 εκατομμυρίων, δηλαδή το προϋπολογισμένο ποσό, για τις στέγες υποστηριζόμενης διαβίωσης για τα άτομα τα οποία είναι ασφαλισμένοι του ΕΟΠΥΥ. Όσοι δεν είναι ασφαλισμένοι από τον ΕΟΠΥΥ, θα καλυφθούν από προνοιακά προγράμματα και από άλλα ταμεία. <br />Επομένως, με αυτόν τον τρόπο πρόκειται να τακτοποιηθεί το ζήτημα. Σας λέω ότι ήδη έχει κατατεθεί το σχετικό νομοσχέδιο και η σχετική ρύθμιση.</speech><speech by="#s275"><from>ΠΡΟΕΔΡΕΥΩΝ</from> Ευχαριστούμε, κύριε Υπουργέ. Ήταν σύντομη η απάντησή σας.<br />	Κύριε Βλάχε, έχετε τον λόγο.</speech><speech by="#s34"><from> ΓΕΩΡΓΙΟΣ ΒΛΑΧΟΣ</from> Η απάντηση του Υπουργού είναι ικανοποιητική και σύντομη, οπότε σύντομη θα είναι και η δική μου παρέμβαση. <br />Τα 7 εκατομμύρια, προβλέπονταν από το νόμο που ψηφίστηκε τον Ιανουάριο, καθώς και το κόστος νοσηλείας. Απλώς δεν εφαρμόστηκε αυτό. Τώρα πια δώσατε ημερομηνία. Πιστεύω ότι είναι θέμα εβδομάδων να ολοκληρωθεί το νομοσχέδιο στη νομοπαρασκευαστική επιτροπή, να έλθει στην επιτροπή και στην Ολομέλεια και να ψηφιστεί. <br />	Θα κάνω μία αυτονόητη διευκρίνιση, ότι προφανώς αυτό θα έχει αναδρομική ισχύ. Από τη στιγμή που σταμάτησαν να πληρώνονται αυτές οι Στέγες από το ΙΚΑ –νομίζω ότι αυτός ήταν ο προηγούμενος φορέας- θα αναλάβει ο ΕΟΠΥΥ να καλύψει αυτό το κενό, άρα αυτήν την ώρα καθησυχάζουμε με την κουβέντα μας και τους γονείς και τους ιδιοκτήτες αυτών των Στεγών Υποστηριζόμενης Διαβίωσης ότι δεν υπάρχει πρόβλημα, ότι αυτό λύνεται και ότι ούτε τα χρήματά τους θα χάσουν ούτε τα παιδιά θα χρειαστεί να διωχθούν ή οτιδήποτε άλλο.<br />	Ως εκ τούτου, νομίζω ότι η κουβέντα καταλήγει θετικά. Εγώ θα πω ένα ευχαριστώ εκ μέρους των γονέων για την όλη διαδικασία.</speech><speech by="#s275"><from>ΠΡΟΕΔΡΕΥΩΝ</from> Σας ευχαριστούμε.<br />	Η δεύτερη με αριθμό 139/14-10-2014 επίκαιρη ερώτηση πρώτου κύκλου της Βουλευτού Β΄ Πειραιώς του Συνασπισμού Ριζοσπαστικής Αριστεράς κ. Ευγενίας  Βαμβακά προς τον Υπουργό Οικονομικών, σχετικά με τη διαχείριση των εσόδων του κέντρου είσπραξης ασφαλιστικών οφειλών δεν συζητείται λόγω αναρμοδιότητος και διαγράφεται.<br />	ΕΥΓΕΝΙΑ  ΒΑΜΒΑΚΑ: Κύριε Πρόεδρε, θα ήθελα τον λόγο.</speech><speech by="#s275"><from>ΠΡΟΕΔΡΕΥΩΝ</from> Κυρία συνάδελφε, παρά τον Κανονισμό, σας δίνω τον λόγο για ένα λεπτό.<br />ΕΥΓΕΝΙΑ  ΒΑΜΒΑΚΑ: Κύριε Πρόεδρε, στο νόμο του ΚΕΑΟ υπάρχουν ζητήματα κοινών υπουργικών αποφάσεων του Υπουργού Εργασίας και του συναρμόδιου Υπουργού, που από ό,τι ξέρουμε είναι ο Υπουργός Οικονομικών. Ο Υπουργός δηλώνει αναρμόδιος επί του θέματος αλλά μέσα στο ΚΕΑΟ υπάρχει διεύθυνση ανάλυσης και αξιολόγησης κινδύνου, όπως έχουν όλες οι εισπρακτικές εταιρείες, τα γνωστά «κοράκια» που ξέρουμε. <br />Το απόσπασμα για τη διεύθυνση ανάλυσης και αξιολόγησης κινδύνου, μιλά για συλλογή και αξιοποίηση πληροφοριών για τα περιουσιακά στοιχεία και τις υποχρεώσεις των οφειλετών από τη Γενική Γραμματεία Πληροφοριακών Συστημάτων και το διατραπεζικό σύστημα, με σκοπό την πιστοληπτική αξιολόγηση των οφειλετών. <br />Μέσω της «ΔΙΑΣ ΑΕ.» αξιολογείται ο οφειλέτης και γίνονται οι εισπράξεις αναγκαστικές. Μέσω της «ΔΙΑΣ Α.Ε.» αποδίδονται τα χρήματα σε οργανισμούς. Κάμπτεται το τραπεζικό απόρρητο ή όχι…</speech><speech by="#s275"><from>ΠΡΟΕΔΡΕΥΩΝ</from> Να σας διακόψω; Με συγχωρείτε.<br />ΕΥΓΕΝΙΑ  ΒΑΜΒΑΚΑ: Σας παρακαλώ, λίγο ακόμη.</speech><speech by="#s275"><from>ΠΡΟΕΔΡΕΥΩΝ</from> Όχι. Τον λόγο πήρατε για να αποδείξετε ότι δεν είναι αναρμόδιος. Εσείς αναλύετε την επίκαιρη, εν απουσία του Υπουργού. Δεν το θέλω αυτό.<br />ΕΥΓΕΝΙΑ  ΒΑΜΒΑΚΑ: Κοιτάξτε, ο Υπουργός δηλώνει αναρμόδιος αλλά αυτό δεν ισχύει. Δεν ξέρει τους κωδικούς της αρμοδιότητάς του; Πιστεύω ότι δεν θέλει να απαντήσει. Δεν θέλει να έλθει, γιατί του τέλειωσαν τα επιχειρήματα.<br />Ευχαριστώ.</speech><speech by="#s275"><from>ΠΡΟΕΔΡΕΥΩΝ</from> Ευχαριστούμε.<br />Η τρίτη με αριθμό 137/14-10-2014 επίκαιρη ερώτηση πρώτου κύκλου του Βουλευτή Β’ Αθηνών του Λαϊκού Συνδέσμου – Χρυσή Αυγή κ. Ηλία Παναγιώταρου προς τον Υπουργό Εξωτερικών, σχετικά με την «κατοχύρωση «μακεδονικής γλώσσας» από τους Σκοπιανούς στην Ευρωπαϊκή Ένωση» δεν θα συζητηθεί λόγω κωλύματος του κυρίου Υπουργού και διαγράφεται.<br />Θα συζητηθεί η τέταρτη με αριθμό 143/14-10-2014 επίκαιρη ερώτηση πρώτου κύκλου του Βουλευτή Εύβοιας της Δημοκρατικής Αριστεράς κ. Δημητρίου Αναγνωστάκη προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με τις καταγγελίες της Κομισιόν περί περιβαλλοντικών καταστροφών από την υπέρμετρη ανάπτυξη αιολικών πάρκων σε Εύβοια, Σκύρο και Κρήτη. <br />Κύριε Αναγνωστάκη έχετε τον λόγο για τρία λεπτά.</speech><speech by="#s11"><from> ΔΗΜΗΤΡΙΟΣ ΑΝΑΓΝΩΣΤΑΚΗΣ</from> Ευχαριστώ πολύ, κύριε Πρόεδρε.<br />Κύριε Υπουργέ, ειλικρινά χαίρομαι που είστε εδώ και είστε από τους λίγους που ανταποκρίνονται σε επίκαιρες ερωτήσεις Βουλευτών. Αυτό σας τιμά ιδιαίτερα. <br />Θα μου επιτρέψετε να μην αναγνώσω την ερώτηση. Εξάλλου, σας έχει εγχειριστεί ήδη, την έχετε μπροστά σας. Θα ήθελα να εστιάσω στο πρόβλημα, κύριε Υπουργέ, για να γλιτώσουμε και χρόνο. Είναι γνωστό και σε εσάς αλλά και στην ελληνική κοινωνία ότι η Ευρωπαϊκή Επιτροπή, μετά από ελέγχους που έκανε τόσο στην Εύβοια όσο, στην Σκύρο και στην Κρήτη, διαπίστωσε ένα μεγάλο πλήθος παραβάσεων, ιδιαίτερα περιβαλλοντικών παραβάσεων. Μάλιστα, εστάλη ένα έγγραφο στο Υπουργείο Εξωτερικών, το οποίο έγγραφο υπέπεσε στην αντίληψή μας και είναι η αφετηρία -η βάση, αν θέλετε καλύτερα- της συγκεκριμένης επίκαιρης ερώτησης. <br />Είναι γεγονός, κύριε Υπουργέ, και θέλω να το ξεκαθαρίσω με έμφαση, το ότι τάσσομαι υπέρ των ήπιων μορφών ενέργειας. Τάσσομαι υπέρ των επενδύσεων. Επενδύσεις, όμως, που θα σέβονται το περιβάλλον και θα έχουν τη συναίνεση των τοπικών κοινωνιών. Αναφέρομαι, κύριε Υπουργέ, στα ομόφωνα ψηφίσματα, τόσο του Περιφερειακού Συμβουλίου Στερεάς Ελλάδος, όσο και των δημοτικών συμβουλίων του συγκεκριμένου νησιού, του Νησιού της Σκύρου. <br />Σε αυτή, λοιπόν, την εποπτεία και έλεγχο, διαπιστώθηκε ότι παραβιάζεται η ευρωπαϊκή οδηγία 92/43 της ΕΟΚ και δημιουργείται ένα πρόβλημα νομικής ανυποληψίας της χώρας, έναντι των εταίρων και της Ευρωπαϊκής Επιτροπής. <br />Τα ερωτήματα -και τελειώνω αμέσως, κύριε Πρόεδρε- είναι συγκεκριμένα. Προτίθεστε να προβείτε σε νομοθετικές ρυθμίσεις, ώστε να συμμορφωθεί ο χωροταξικός σχεδιασμός της χώρας μας με τις ευρωπαϊκές οδηγίες και απαιτήσεις; <br />Τι δράσεις σχεδιάζει να αναλάβει το Υπουργείο, ώστε να αντιμετωπιστούν τα προβλήματα που θα επιφέρουν οι σωρευτικές επιπτώσεις στο περιβάλλον της χώρας, όπως καταγγέλλει και υποδεικνύει η Ευρωπαϊκή Επιτροπή;<br />Ευχαριστώ κύριε Πρόεδρε.</speech><speech by="#s275"><from>ΠΡΟΕΔΡΕΥΩΝ</from> Ευχαριστώ κι εγώ.<br />Κύριε Υπουργέ, έχετε τον λόγο για τρία λεπτά.</speech><speech by="#s170"><from> ΙΩΑΝΝΗΣ ΜΑΝΙΑΤΗΣ</from> Κύριε Πρόεδρε, θέλω να ευχαριστήσω τον συνάδελφο για την ερώτηση, γιατί μας δίνει τη δυνατότητα να απαντήσουμε σε ένα κομβικό πολιτικό ερώτημα και μάλιστα της τρέχουσας επικαιρότητας. <br />Τι είναι προοδευτικό και τι είναι συντηρητικό; Χαίρομαι που κατ’ αρχάς, συμφωνούμε ότι είναι προοδευτικό να λέμε ότι οι ανανεώσιμες πηγές ενέργειας αποτελούν μία θετική συνεισφορά στην ελληνική οικονομία, στην ελληνική κοινωνία, στην προστασία και ανάδειξη του φυσικού περιβάλλοντος.<br />Ασφαλώς το ότι οι ανανεώσιμες πηγές ενέργειας αποτελούν μια θετική συνεισφορά, αυτό δεν πρέπει να είναι μόνο στα λόγια αλλά και στις πράξεις από όλους μας είτε ανήκουμε στο εθνικό Κοινοβούλιο είτε είμαστε εκπρόσωποι των τοπικών κοινωνιών. <br />Η δεύτερη παρατήρηση, έχει να κάνει με το κατά πόσον τα αιολικά, τα οποία αντικειμενικά έχουν μία πιο βαρύνουσα επίπτωση στο φυσικό περιβάλλον σε σχέση με άλλες μορφές ανανεώσιμων πηγών ενέργειες, έχουν δυνατότητα επέκτασης στη χώρα. <br />Εδώ, λοιπόν, απαντώ ευθέως ότι, ναι,  όσον αφορά τα αιολικά δεδομένου ότι δεν έχουν φτάσει ακόμα τον εθνικό στόχο έτσι όπως αυτός έχει προσδιοριστεί, έχουμε δυνατότητες να έχουμε και άλλες επενδύσεις αιολικών. <br />Η τρίτη παρατήρηση, για το τι συνιστά πρόοδο και το τι συνιστά συντήρηση σχετίζεται με την ευρύτερη συζήτηση, κατά πόσον σε προστατευόμενες περιοχές μπορούν να εγκατασταθούν τέτοιου είδους επενδύσεις. <br />Απαντώ, λοιπόν, ευθέως ότι για μας πρόοδος, φιλολαϊκή πολιτική, εθνικά χρήσιμη και ωφέλιμη πολιτική, είναι να αντιμετωπίσουμε το περιβάλλον, όχι ως μια αποστειρωμένη έκταση και περιοχή πάνω από 25% της ελληνικής επικράτειας όπου απαγορεύεται ακόμα και να κοιτάξει κανείς αλλά αντίθετα το φυσικό περιβάλλον, πρέπει να το αντιμετωπίζουμε έτσι όπως ακριβώς επιβάλλουν οι κανονισμοί της Ευρωπαϊκής Ένωσης και έτσι όπως ακριβώς έχουν ήδη πραγματοποιήσει μέχρι σήμερα όλοι οι ευρωπαϊκοί λαοί. Και η προσέγγιση αυτή, είναι μια προσέγγιση ανάπτυξης, προστασίας, ανάδειξης, δημιουργίας νέων θέσεων εργασίας και απόλυτης συμβίωσης των προστατευόμενων περιοχών με τις αντίστοιχες τοπικές κοινωνίες. <br />Θα αναφέρω, κύριε Πρόεδρε, ένα μόνο αριθμό, καθώς χαίρομαι για αυτήν την ερώτηση, γιατί μας δίνεται η δυνατότητα να το επαναλάβουμε στο εθνικό Κοινοβούλιο: Η Ευρώπη έχει είκοσι επτά χιλιάδες προστατευόμενες περιοχές. Στην Ελλάδα οι προστατευόμενες είναι τετρακόσιες δεκαεννιά. Στις είκοσι επτά χιλιάδες προστατευόμενες περιοχές, δουλεύουν οκτώ εκατομμύρια άνθρωποι και οι εθνικές οικονομίες, έχουν κάθε χρόνο έσοδα 65 δισεκατομμυρίων ευρώ, γιατί εκεί υπάρχει σοβαρή αντιμετώπιση του περιβάλλοντος, αναπτυξιακή, περιβαλλοντικά ευαίσθητη, κοινωνικά χρήσιμη. <br /><br />Μην αναρωτηθείτε για τα αντίστοιχα μεγέθη της Ελλάδας. Θα είναι απογοητευτικά. Ακριβώς αυτήν την απογοήτευση και αυτήν τη λαθεμένη πολιτική, πρέπει όλοι μαζί να συμφωνήσουμε και να την αλλάξουμε. <br />Στη δευτερολογία μου θα απαντήσω για τις επιμέρους παρατηρήσεις του συνάδελφου, που πάλι θέλω να τον ευχαριστήσω για την ερώτηση.</speech><speech by="#s275"><from>ΠΡΟΕΔΡΕΥΩΝ</from> Κύριε Υπουργέ, μπορείτε να απαντήσετε και στη δική μου ερώτηση; Έχουμε πετύχει το στόχο για τα φωτοβολταϊκά;</speech><speech by="#s170"><from> ΙΩΑΝΝΗΣ ΜΑΝΙΑΤΗΣ</from> Έχει υπερκαλυφθεί, κύριε Πρόεδρε.</speech><speech by="#s275"><from>ΠΡΟΕΔΡΕΥΩΝ</from> Τον λόγο έχει ο κύριος Αναγνωστάκης για τρία λεπτά.</speech><speech by="#s11"><from> ΔΗΜΗΤΡΙΟΣ ΑΝΑΓΝΩΣΤΑΚΗΣ</from> Ευχαριστώ, κύριε Πρόεδρε. <br />Κύριε Υπουργέ, νομίζω ότι θα συμφωνήσουμε και για το πόσο χρήσιμο είναι στην εθνική οικονομία το τι είναι προοδευτικό αλλά θα μου επιτρέψετε να βάλω στο προοδευτικό ότι για εσάς και εμένα που ανήκουμε σε συγκεκριμένους χώρους, προοδευτικό σημαίνει παράλληλα προστασία του περιβάλλοντος και αποδοχή των ενεργειών και δράσεων μας από την τοπική κοινωνία. Ειδάλλως δεν εκπροσωπούμε τίποτα. Με το να νομοθετούμε και να έχουμε απέναντι την τοπική κοινωνία κάθε φορά, αντιλαμβάνεστε ότι κάτι δεν πάει καλά. <br />Δεύτερον, εγώ ακριβώς αυτό επιζητώ μέσω της ερώτησής μου, δηλαδή τον εναρμονισμό του χωροταξικού σχεδιασμού, του σεβασμού του περιβάλλοντος, όπως ακριβώς προβλέπεται από τις ευρωπαϊκές οδηγίες. Η ίδια η Ευρωπαϊκή Επιτροπή, κύριε Υπουργέ, έκανε έλεγχο και διαπίστωσε αυτήν τη σωρεία  των παραβάσεων. Και δεν έχει να κάνει με την αντιστράτευση, επαναλαμβάνω, σε έναν τομέα επενδύσεων, που έχει σχέση με τις ήπιες μορφές ενέργειας. <br />Ξεκαθαρίζω, κύριε Υπουργέ, για να μην υπάρχουν στρεβλώσεις ότι η ίδια η Ευρωπαϊκή Επιτροπή, αμφισβητεί την αδειοδότηση και λειτουργία αυτών των αιολικών πάρκων και ζητά από εμάς, από την ελληνική πολιτεία, την κατάθεση νέων μελετών περιβαλλοντικών όρων αλλά και τη συμμόρφωσή μας ως χώρα με την ευρωπαϊκή νομοθεσία στα κριτήρια έγκρισης.<br />Με άλλα λόγια το ειδικό πλαίσιο χωροταξικού σχεδιασμού και αειφόρου ανάπτυξης για τις ανανεώσιμες πηγές ενέργειας  είναι κυριολεκτικά έωλο, δηλαδή στον αέρα. Συγχωρέστε με, άλλα δεν το λέω εγώ. Το λένε οι ίδιοι. <br />Υπό την έννοια αυτή ζητώ από εσάς μια συγκεκριμένη δέσμευση για τις ενέργειες που προτίθεστε να αναλάβετε, έτσι ώστε να υπάρχει ισόρροπη ανάπτυξη δηλαδή με σεβασμό στο περιβάλλον. <br />Δεύτερον, για να μην υπάρξει παρανόηση ίσως σε αυτά που θα ήθελα να αναδείξω, θέλω να πω ότι λέμε «ναι» σ’ αυτές τις επενδύσεις με συμμέτοχο την τοπική κοινωνία, με σεβασμό στο περιβάλλον χωρίς να φέρουμε σε σύγκρουση δυο σοβαρούς τομείς της εθνικής οικονομίας. Για παράδειγμα, ο σεβασμός στο περιβάλλον δεν είναι μια ιδεοληψία, κύριε Υπουργέ. Έχει να κάνει με την ανάπτυξη ενός άλλου τομέα που μας φέρνει χρήματα, που είναι ο τουρισμός. Άρα, λοιπόν, σε ένα ευρύτερο πλαίσιο ανασυγκρότησης της εθνικής οικονομίας θα πρέπει να λαμβάνονται υπ’ όψιν όλες οι παράμετροι.<br />Υπό την έννοια αυτή περιμένω μια απάντησή σας.</speech><speech by="#s275"><from>ΠΡΟΕΔΡΕΥΩΝ</from> Ορίστε, κύριε Υπουργέ. Έχετε τον λόγο για τρία λεπτά.</speech><speech by="#s170"><from> ΙΩΑΝΝΗΣ ΜΑΝΙΑΤΗΣ</from> Χαίρομαι πολύ που συμφωνούμε με το συνάδελφο για το τι είναι πρόοδος και τι είναι συντήρηση. <br />Να απαντήσω κατ’ αρχάς ευθέως στο καθαρά τεχνικό ζήτημα. Οι απαντήσεις επί της συγκεκριμένης προειδοποιητικής επιστολής έχουν πληρέστατα απαντηθεί από τις υπηρεσίες και επίσημα θα φύγουν από το Υπουργείο Εξωτερικών της χώρας προς την επιτροπή. Ταυτόχρονα, τις επόμενες μέρες θα υπάρξει συνάντηση σε καθαρά τεχνικό επίπεδο ώστε να επιλυθούν οι όποιες απορίες. Άρα, για το ίδιο αυτό καθ’ εαυτό το θέμα οι τεχνικές απαντήσεις έχουν ήδη αποσταλεί και θα διευκρινιστούν και δια ζώσης. <br />Έρχομαι όμως σε ένα ζήτημα που είναι ένα στάδιο πιο πάνω απ’ αυτό που συζητούμε, δηλαδή το πώς η χώρα εφαρμόζει τις κοινοτικές οδηγίες. Απαντώ, λοιπόν, ευθέως ότι έχουμε ενσωματώσει στο Εθνικό μας Δίκαιο το σύνολο των οδηγιών και κανονισμών που προβλέπονται για την προστασία του περιβάλλοντος σε σχέση με τις εφαρμογές των ανανεώσιμων πηγών ενέργειας. Το ειδικό χωροταξικό για τον τουρισμό και η στρατηγική μελέτη περιβαλλοντικών επιπτώσεων που εκπονήθηκε για το ειδικό χωροταξικό των ΑΠΕ και το οποίο είναι το διακύβευμα της συγκεκριμένης διαδικασίας, πρέπει να σας πω ότι υπέστη τον αυστηρότερο δυνατό έλεγχο. Ήταν ο έλεγχος του Συμβουλίου της Επικρατείας, του ανωτάτου δικαστηρίου της χώρας. <br />Διαβάζω κατά λέξη, για να μην υπάρξει παρανόηση, την απόφαση 1421 του 2013 του Συμβουλίου της Επικρατείας. <br />«Μετά από αίτηση ακυρώσεως διαφόρων οργανώσεων η στρατηγική μελέτη πληροί τις ελάχιστες απαιτήσεις δεδομένου ότι περιγράφει και αξιολογεί τις αναμενόμενες επιπτώσεις και την εφαρμογή του σχεδίου». <br />Συνεχίζει η απόφαση και καταλήγει: «Επομένως, οι περί του αντιθέτου προβαλλόμενοι λόγοι ακυρώσεως πρέπει να απορριφθούν ως αβάσιμοι».<br />Κατά συνέπεια από πλευράς εφαρμογής του δικαίου της Ευρωπαϊκής Ένωσης και του Εθνικού Δικαίου, το Συμβούλιο Επικρατείας έχει γνωμοδοτήσει και επ’ αυτού περιττεύει οποιαδήποτε περαιτέρω συζήτηση.<br />Επί της ουσίας τώρα θα ήθελα να μιλήσω.<br />Ερώτηση πρώτη: Άραγε, έχουμε προβλέψει να υπάρχουν προδιαγραφές, ώστε να μην επιβαρύνονται υπερβολικά συγκεκριμένες περιοχές; Απαντώ ενδεικτικά με τα κριτήρια που εφαρμόζονται. Πρώτον, θεσμοθετήθηκε η φέρουσα ικανότητα. Κατά συνέπεια στο ειδικό χωροταξικό έχουμε πει για όλη τη χώρα μέχρι ποιου βαθμού μπορούν συγκεκριμένες περιοχές να υποδεχθούν επενδύσεις από αιολικά πάρκα. <br />Δεύτερον: Προσδιορίστηκαν συγκεκριμένες αποστάσεις και η ισχύς των γεννητριών οι οποίες θα πρέπει να είναι απολύτως αποδεκτές. Προφανώς αυτά που συνιστούν γενικές αρχές σε εθνικό επίπεδο, όταν ερχόμαστε στην περιβαλλοντική έγκριση κάθε επένδυσης εξειδικεύονται, αναλύονται, αξιολογούνται από τις αρμόδιες κατά τον νόμο υπηρεσίες και πάρα πολλές φορές μειώνονται σημαντικά τα μεγέθη των αντίστοιχων επενδύσεων. <br />Βεβαίως, υπάρχει και ένα ακόμα ζήτημα για το οποίο πρέπει πάντα να είμαστε ευαίσθητοι. Είναι το ζήτημα της ορνιθοπανίδας. Αφορά αυτό πράγματι την πλούσια ποικιλότητα της χώρας μας στο συγκεκριμένο αντικείμενο, όπου προβλέπεται η εκπόνηση ειδικών ορνιθολογικών μελετών προκειμένου να προστατεύουμε και αυτό το ευαίσθητο μέρος του συνολικού φυσικού μας περιβάλλοντος.<br />Επιτρέψτε μου μόνο, κύριε Πρόεδρε, ολοκληρώνοντας, να πω ότι έχουμε τη χαρά καθώς πριν από ενάμιση μήνα η χώρα μας για πρώτη φορά μετά από δεκαπέντε χρόνια απόλυτης ανυπαρξίας μας στα ζητήματα της προστασίας την εθνικής βιοποικιλότητας -που είναι ο μεγαλύτερος πλούτος της πατρίδας μας καθώς περιλαμβάνει πάνω από εξίμισι χιλιάδες είδη, με αποτέλεσμα να έχουμε την πιο πλούσια βιοποικιλότητα της Μεσογείου- απέκτησε εθνική στρατηγική με συγκεκριμένο σχέδιο δράσης. Δημοσιεύτηκε στο φύλλο της Εφημερίδας της Κυβέρνησης η συγκεκριμένη υπουργική απόφαση, την οποία είχα την τιμή να υπογράψω και η Ελλάδα πια έχει στρατηγική προστασίας αυτού του πλούτου, ο οποίος συνιστά ταυτόχρονα μια ηθική υποχρέωσή μας απέναντι στο σήμερα και στο αύριο. <br />Παράλληλα όμως –κι εδώ συμφωνούμε απόλυτα- συνιστά μια τεράστια αναπτυξιακή πολιτική στο πλαίσιο μιας ισόρροπης αειφορικής ανάπτυξης το γεγονός ότι μπορούμε να έχουμε ταυτόχρονα και συμβιούσες όλες μαζί τις δράσεις του τουρισμού, της προστασίας του περιβάλλοντος, της ανάπτυξης των ανανεώσιμων πηγών ενέργειας και της αειφορικής ύπαρξης των ανθρώπινων κοινωνιών σε αυτόν τον ευρύτερο χώρο.<br />Ευχαριστώ πολύ, κύριε Πρόεδρε.</speech><speech by="#s275"><from>ΠΡΟΕΔΡΕΥΩΝ</from> Κι εμείς ευχαριστούμε.<br />Τώρα θα συζητηθεί η πρώτη με αριθμό 134/14-10-2014 επίκαιρη ερώτηση δεύτερου κύκλου του Βουλευτή Ευβοίας της Νέας Δημοκρατίας κ. Κωνσταντίνου Μαρκόπουλου προς τον Υπουργό Παιδείας και Θρησκευμάτων, σχετικά με τις μετεγγραφές των φοιτητών με σοβαρές παθήσεις.<br />Κύριε Μαρκόπουλε έχετε τον λόγο για δύο λεπτά για να αναπτύξετε την επίκαιρη ερώτηση.</speech><speech by="#s176"><from> ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ</from> Ευχαριστώ, κύριε Πρόεδρε.<br />Κύριε Υπουργέ, θέλω να θίξω και να ζητήσω λύση από το Υπουργείο Παιδείας για ένα πάρα πολύ σοβαρό και πολύ ευαίσθητο θέμα, το οποίο απασχολεί πολλές εκατοντάδες φοιτητών και σπουδαστών ανωτάτων εκπαιδευτικών ιδρυμάτων σε όλη τη χώρα.<br />Η πολιτεία από το 2009 μετά από ψήφιση από την ελληνική Βουλή, έδωσε σε μια ειδική κατηγορία νέων παιδιών που έχουν πολύ σοβαρές παθήσεις –εξήντα οκτώ τον αριθμό και οι οποίες είναι αναρτημένες στο διαδίκτυο- το δικαίωμα να μπαίνουν στα πανεπιστήμια, καθ’ υπέρβαση του συνολικού αριθμού και σε ποσοστό μόνο 5%, χωρίς πανελλαδικές εξετάσεις. Μιλάμε για παιδιά τα οποία δεν μπορούν να υποστούν τη σωματική και ψυχολογική επιβάρυνση των πανελλαδικών εξετάσεων, γιατί εκ των πραγμάτων από τα νοσήματά τους δεν μπορούν να αντεπεξέλθουν σε αυτό το πολύ μεγάλο βάρος και κόπο. Για τον λόγο αυτό, δώσαμε το δικαίωμα –ορθώς- σε ένα ποσοστό μόνο 5% επί του συνολικού αριθμού να μπουν στα πανεπιστήμια. <br />Μέχρι το 2013 τα παιδιά αυτά είχαν το δικαίωμα να μετεγγραφούν σε ισότιμες και αντίστοιχες σχολές για να είναι κοντύτερα στην οικογένειά τους είτε γιατί πρέπει να παρακολουθούνται από ειδικούς γιατρούς που μπορεί να μην υπάρχουν εκεί όπου βρίσκονται -καθώς οι οικογένειές τους είναι εξαντλημένες οικονομικά λόγω των σοβαρότατων παθήσεων- είτε γιατί πρέπει να βρίσκονται κοντά στην οικογένειά τους για να τους φροντίζουν. <br />Μιλάμε για παιδιά τα οποία επιθυμούν ουσιαστικά να πάρουν αυτό το δώρο της ευαίσθητης κοινωνίας την οποία έχουμε και να σπουδάσουν. Δεν ξέρουν –όπως θα πούμε στη δευτερολογία- αν το προσδόκιμο της επιβίωσης τους ή η κατάστασή τους, τους επιτρέψει αργότερα να εργαστούν. Μιλώ για τέτοια παιδιά, για τέτοιους νέους ανθρώπους. <br />Αυτοί, λοιπόν, μέχρι το 2013 ήξεραν ότι θα μετεγγραφούν. Ξαφνικά το 2014 στο νόμο περί μετεγγραφών δεν υπάρχουν, εξαφανίστηκαν. Και τώρα είναι υποχρεωμένοι οι περισσότεροι από αυτούς να εγκαταλείψουν τις σπουδές τους. Να μην σπουδάσουν, δηλαδή. Ουσιαστικά, κινδυνεύει να ακυρωθεί αυτό που ψηφίσαμε στη Βουλή και για το οποίο συμφωνήσαμε όλοι. Και μιλάμε για έναν μικρό αριθμό του 5%. Πόσοι από αυτούς να θέλουν να μετεγγραφούν; Το 1%-2%; Μιλάμε για μονοψήφια νούμερα σε κάθε σχολή. <br />Δεν αποτελεί αυτό νόθευση ούτε του ανταγωνισμού ούτε των εισαγωγικών εξετάσεων. Τίποτα δεν είναι. Είναι ένα δώρο της κοινωνίας μας και μια υποχρέωσή της –πολύ μεγάλη- για το κεκτημένο το οποίο έχουμε, το ευρωπαϊκό κεκτημένο και το κεκτημένο της ευαισθησίας σε αυτήν τη χώρα.<br />Έχω κάνει γραπτές ερωτήσεις κι έχει απαντήσει η πολιτική ηγεσία. Δεν είμαι ικανοποιημένος, όμως, από τις απαντήσεις. Αγνοείται το ποσοστό του 5%. Ζητώ από την πολιτική ηγεσία -κι επιμένω- ότι αυτά τα παιδιά πρέπει να έχουν δικαίωμα μετεγγραφής.</speech><speech by="#s275"><from>ΠΡΟΕΔΡΕΥΩΝ</from> Ευχαριστούμε, κύριε Μαρκόπουλε.<br />Κύριε Υπουργέ, έχετε τον λόγο για τρία λεπτά.</speech><speech by="#s265"><from> ΓΕΩΡΓΙΟΣ ΣΤΥΛΙΟΣ</from> Ευχαριστώ, κύριε Πρόεδρε. <br />Κύριε Μαρκόπουλε, αντιλαμβάνομαι την ευαισθησία σας για το συγκεκριμένο θέμα. Γνωρίζω ότι ο ίδιος είστε γιατρός και έχετε άμεση επαφή με πολλές από αυτές τις κατηγορίες των συμπολιτών μας, οι οποίοι πάσχουν και έχουν πραγματικά ανάγκη και πρόβλημα.<br />Θέλω να σας θυμίσω, όπως αναφέρατε και εσείς, ότι με το νόμο που ίσχυε μέχρι και πέρσι προβλεπόταν η διαδικασία μεταφοράς θέσης φοιτητών που ανήκουν στην κατηγορία αυτή, σύμφωνα με την παράγραφο 7 του άρθρου 34 του ν.4186/2013, όπως αυτή έχει τροποποιηθεί και ισχύει. <br />Θα επαναλάβω τι έλεγε η συγκεκριμένη παράγραφος. Έλεγε: «Κατ’ εξαίρεση των όσων ανωτέρω, οι επιτυχόντες των αναφερομένων στην παράγραφο 1 σχολικών ετών οι οποίοι κατέλαβαν θέση εισαγωγής με την κατηγορία του 5%, δύνανται με αίτησή τους να μεταφέρουν τη θέση τους στο όποιο πανεπιστήμιο εφόσον πέτυχαν σε πανεπιστήμιο, ή ΤΕΙ, εφόσον πέτυχαν σε ΤΕΙ, δήλωσαν. Οι θέσεις που θα καλυφθούν από τους ανήκοντες στην κατηγορία αυτή επιτυχόντες δεν θα υπάγονται στα ποσοστά που αναφέρονται στην παράγραφο 2 και αφορά τη γενική κατηγορία και το σύνολο και κατά συνέπεια οι επιτυχόντες αυτοί θα καταλάβουν θέσεις φοίτησης καθ’ υπέρβασιν».<br />Θέλω, επίσης, να αναφέρω τι ισχύει σήμερα και τι αναφέρει ο νόμος που ψηφίστηκε με πρωτοβουλία του Υπουργού Παιδείας από τη Βουλή πρόσφατα πριν από λίγες ημέρες και τι προβλέπει. Προβλέπει, λοιπόν, το εξής: Γονείς, τέκνα, αδέλφια, σύζυγοι που είναι τυφλοί ή κωφάλαλοι ή νεφροπαθείς, που υποβάλλονται σε αιμοκάθαρση ή πάσχουν από μυϊκή δυστροφία Duchenne ή ανήκουν στην κατηγορία ατόμων ειδικών αναγκών επειδή έχουν κινητικά προβλήματα οφειλόμενα σε αναπηρία άνω του 67% δικαιούνται να τύχουν του ευεργετήματος της μετεγγραφής.<br />Γνωρίζετε ότι υπήρξε μια πολύ μεγάλη συζήτηση το τελευταίο διάστημα όσον αφορά τις μετεγγραφές, ποιες προβλέπονται και όσον αφορά αν θα επιβαρυνθούν με επιπλέον φοιτητές τα κεντρικά πανεπιστήμια, οι κεντρικές σχολές και κυρίως της Αθήνας και της Θεσσαλονίκης. Αυτό θα έχει ως συνέπεια να αποδυναμωθούν τα περιφερειακά ιδρύματα.<br />Με αυτήν τη φιλοσοφία και κατόπιν παρεμβάσεων από τη Σύνοδο των Πρυτάνεων νομοθετήθηκε ο νόμος που ισχύει σήμερα για τις μετεγγραφές και που προβλέπει μόνο αυτά που ανέφερα πιο πριν.<br />Ευχαριστώ.</speech><speech by="#s275"><from>ΠΡΟΕΔΡΕΥΩΝ</from> Κύριε Μαρκόπουλε, έχετε τον λόγο για τρία λεπτά.</speech><speech by="#s176"><from> ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ</from> Κύριε Υπουργέ, λάθος μου, ξέχασα να σας συγχαρώ για την ανάληψη των καθηκόντων σας. Πρώτη φορά συζητάμε επισήμως. Ξέρω ότι δεν ήσασταν όταν φτιάχτηκε ο νόμος των μετεγγραφών και όταν έγιναν και οι προσθέσεις ή αφαιρέσεις από το νόμο που είχε ψηφιστεί επί πολιτικής ηγεσίας του κ. Αρβανιτόπουλου. Επομένως, αυτά που θα πω δεν σας αφορούν, αλλά βεβαίως η πολιτική ηγεσία είναι ενιαία. <br />Περίμενα σήμερα να έρθει ο κ. Λοβέρδος, εδώ με τον οποίο το έχω συζητήσει πολύ αυτό το ζήτημα. Δεν ήρθε. Προφανώς, θα έχει κάτι σημαντικότερο να κάνει. Εγώ, όμως, πρέπει να σας πω σαν Βουλευτής ότι είδα με πολύ χαρά και με πολύ συγκίνηση την πολιτική ηγεσία του Υπουργείου Παιδείας να ανεβαίνει σε αναπηρικό καροτσάκι για να δείξει την ευαισθησία της πολιτείας και το χειροκρότησα. Θέλω, λοιπόν, να σας πω ότι η πολιτεία δεν μπορεί μόνο να φαίνεται ευαίσθητη, πρέπει να είναι κιόλας. <br />Εγώ θα σας πω για ποιους μιλάμε, για ποιους επιμένω για τη μετεγγραφή: Τυφλοί: δεν τους μετεγγράφουμε, τους δώσατε το δικαίωμα 5% να μπουν να σπουδάσουν. Κωφάλαλοι –λίγες ασθένειες θα σας διαβάσω, τις πιο ελαφριές, δεν θέλω να τρομάξει η Ολομέλεια- πάσχοντες από συμπαγείς νεοπλασίες, λευχαιμίες, μεταμοσχευθέντα νέα παιδιά από μεταμόσχευση μυελού των οστών, πολυμεταγγιζόμενοι από μεσογειακή αναιμία και το ακροτελεύτιο, η εξηκοστή όγδοη κατηγορία πάσχοντες από διάφορα σπάνια νοσήματα κ.λπ. που τους δίνουν αναπηρία τουλάχιστον 80%. <br />Τι μου είπατε πριν, κύριε Υπουργέ; Μου είπατε ότι αυτοί που έχουν γονείς, που έχουν αναπηρία 67%, έχουν δικαίωμα να μετεγγραφούν και δεν μπορούν να μετεγγραφούν οι ίδιοι που έχουν 80%; Δεν στέκει αυτό.<br />Σέβομαι και εκτιμώ την προσπάθειά σας. Σας λέω ότι αφορά τον κ. Λοβέρδο. Επιζητώ το αυτονόητο. Δεν νοθεύεται ούτε η αναλογία των φοιτητών προς τους καθηγητές ούτε μπορούν να γίνουν πολυπληθή τα αμφιθέατρα με το 5%. <br />Όμως, όταν εμείς εδώ ψηφίζουμε εν Σώματι και όλοι μαζί κάποια πράγματα, δεν μπορεί μετά μία πολιτική ηγεσία, έτσι, να τα παίρνει, επειδή αυτοί μπαίνουν χωρίς εξετάσεις. Διότι αυτή είναι η δικαιολογία των τεχνοκρατών –αν θέλετε- και των υπηρεσιακών συμβούλων του Υπουργείου Παιδείας, ότι αυτοί δεν μπαίνουν με εξετάσεις, ότι τους κάνουμε δώρο, γιατί μπαίνουν με το απολυτήριο. <br />Πώς να σπουδάσει ένας που μεταγγίζεται κάθε δύο ημέρες; Πώς να σπουδάσει και να διαβάσει ένας όταν κάνει χημειοθεραπεία κάθε δεκαπέντε ημέρες, όταν είναι τυφλός, όταν είναι κωφάλαλος; Σε αυτούς δεν δίνουμε μεταγραφή και καθόμαστε και ασχολούμαστε με όλα τα άλλα; <br /> <br />Επιμένω, αδικείτε νέους ανθρώπους, αδικείτε οικογένειες. Και παρακαλώ -δεν είναι προσωπικό, το διευκρίνισα- θέλω να διαβιβάσετε στον κ. Λοβέρδο, από έναν Βουλευτή γιατρό του ελληνικού Κοινοβουλίου, ότι κάνει λάθος.</speech><speech by="#s275"><from>ΠΡΟΕΔΡΕΥΩΝ</from> Και όχι μόνο από εσάς. Είδα και τη συγκατάνευση όλων των παρισταμένων Βουλευτών. Έχουν την ίδια άποψη. <br />Τον λόγο έχει ο Υφυπουργός Παιδείας και Θρησκευμάτων, κ. Γεώργιος Στύλιος για τρία λεπτά.</speech><speech by="#s265"><from> ΓΕΩΡΓΙΟΣ ΣΤΥΛΙΟΣ</from> Ευχαριστώ πολύ, κύριε Πρόεδρε. <br />Θα μου επιτρέψετε, κύριε συνάδελφε, να πω ότι συμμερίζομαι τις απόψεις σας. Η πρόθεση συνολικά της ηγεσίας του Υπουργείου Παιδείας είναι να αντιμετωπιστούν τα προβλήματα στο σύνολό τους και για τις ειδικές κατηγορίες ξεχωριστά και γι’ αυτούς που χρειάζεται να δείξουμε περισσότερο ενδιαφέρον και πιο ζεστά τη συνδρομή της πολιτείας, σε αυτές τις οικογένειες, ιδιαίτερα σήμερα στην οικονομική κρίση που βρισκόμαστε, που πλήττει το σύνολο της ελληνικής κοινωνίας. <br />Θα μου επιτρέψετε, επίσης, να κάνω μία αναφορά στο ότι μέχρι πέρσι με νόμο που ίσχυε, κάποιες ειδικές κατηγορίες συμπολιτών μας, όπως ήταν οι πολύτεκνοι και οι τρίτεκνοι, είχαν το δικαίωμα εισαγωγής στα τριτοβάθμια ιδρύματα, πανεπιστήμια και ΤΕΙ με ειδική βαθμολογία, με ειδική κατηγορία. Αυτό, όμως, με απόφαση του Συμβουλίου της Επικρατείας, την 987/2014, ανατράπηκε. <br />Να αναφερθώ στο σκεπτικό που είχε η συγκεκριμένη απόφαση. Έλεγε, λοιπόν: Δίνω ένα ευεργέτημα σε αυτούς τους συμπολίτες μας. Τους δίνω το δικαίωμα και τη δυνατότητα να εισαχθούν στα ιδρύματα με χαμηλότερη βαθμολογία σε σχέση με τους υπόλοιπους από τη γενική σειρά. Θεώρησε το Συμβούλιο της Επικρατείας ότι είναι διπλό ευεργέτημα να τους δώσει και τη δυνατότητα για μετεγγραφή. Η απόφαση είναι σεβαστή και γι’ αυτό το λόγο η διοίκηση του Υπουργείου και η πολιτική ηγεσία συμμορφώθηκε και τροποποίησε το νόμο για τις μετεγγραφές. <br />Όμως, αντιλαμβάνομαι ότι είμαστε πολιτικοί, για να δίνουμε λύση στα προβλήματα και γι’ αυτό είμαι στην πολιτική και συμμετέχω. Σημειώνω, καταγράφω όλες τις κατηγορίες που αναφέρατε. Θα εισηγηθώ στο Υπουργείο να προχωρήσουμε για την επόμενη χρονιά στην ανάληψη νομοθετικής πρωτοβουλίας, ούτως ώστε να θεραπεύσουμε αυτά τα οποία δεν έχουν προβλεφθεί μέχρι φέτος.</speech><speech by="#s176"><from> ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ</from> Να το κάνετε αυτή τη χρονιά, κύριε Υπουργέ. Μπορείτε. Να το κάνετε.</speech><speech by="#s265"><from> ΓΕΩΡΓΙΟΣ ΣΤΥΛΙΟΣ</from> Θέλω, επίσης, να αναφέρω ότι έχει υπάρξει πολύ μεγάλος φόρτος στην κεντρική διοίκηση του Υπουργείου Παιδείας και ότι οι μετεγγραφές θα πρέπει να ανακοινωθούν και να δημοσιοποιηθούν συνολικά για όλα τα πανεπιστήμια και τα ΤΕΙ, για όλα τα τμήματα της χώρας, με συνέπεια, οποιαδήποτε πρωτοβουλία αυτή τη στιγμή να καθυστερήσει τη διαδικασία ανακοίνωσης στους επιτυχόντες τη δυνατότητα μεταφοράς θέσης τους από τμήμα σε τμήμα, από πανεπιστήμιο σε πανεπιστήμιο, κάτι το οποίο δεν το θέλουμε, διότι θα αδικήσουμε τα υπόλοιπα παιδιά που περιμένουν να πάνε να εγγραφούν στα τμήματά τους και να φοιτήσουν. Σας θυμίζω ότι η εξεταστική του Φεβρουαρίου είναι εδώ. <br />Ευχαριστώ πολύ.</speech><speech by="#s275"><from>ΠΡΟΕΔΡΕΥΩΝ</from> Ευχαριστούμε, κύριε Υπουργέ. <br />Προτού αποχωρήσετε, έχει μια ερώτηση το Προεδρείο. Αναφερθήκατε στο ότι θα το δείτε με θετικό μάτι αυτό για την επόμενη χρονιά. Προλαβαίνετε, νομίζω, και γι’ αυτή τη χρονιά να το δείτε. <br />Δεν ξέρω αν ο κ. Μαρκόπουλος γνωρίζει τον αριθμό των παιδιών αυτών, αλλά επειδή είναι παιδιά που πραγματικά πρέπει να τα δούμε με ευαισθησία, θα ήθελα να μεταβιβάσετε στον κύριο Υπουργό την παράκληση του Σώματος. Δεν είναι μόνο παράκληση του κ. Μαρκόπουλου, που προς στιγμήν το έφερε αυτό το θέμα. <br />ΕΥΓΕΝΙΑ  ΒΑΜΒΑΚΑ: Κύριε Πρόεδρε, και εμείς… .</speech><speech by="#s275"><from>ΠΡΟΕΔΡΕΥΩΝ</from> Σας είδα και κατάλαβα. <br />Θα πρέπει να το δείτε με ευαισθησία αυτό το θέμα, πραγματικά με ευαισθησία. Αξίζει τον κόπο. Γι’ αυτό είμαστε στην πολιτική, για να λύνουμε αυτά τα προβλήματα.</speech><speech by="#s265"><from> ΓΕΩΡΓΙΟΣ ΣΤΥΛΙΟΣ</from> Η μόνη μου αναφορά είναι η τελευταία, με την οποία έκλεισα την πρωτομιλία μου. Δεκτή η προτροπή του Σώματος. Εμείς προσπαθούμε να μην καθυστερήσουμε. <br />Αυτοί οι οποίοι δικαιούνται μετεγγραφής μπορεί να είναι πάνω από είκοσι χιλιάδες. Μέχρι χθες -σήμερα λήγει η ημερομηνία υποβολής αιτήσεων για μετεγγραφή- ήταν πάνω από δεκαπέντε χιλιάδες. Οι προσφερόμενες θέσεις για μετεγγραφή επίσημα από τα πανεπιστήμια, σύμφωνα με το νόμο, είναι πάνω από είκοσι χιλιάδες, είναι γύρω στις εικοσιπέντε χιλιάδες.<br />Δεν πρέπει να καθυστερήσουμε τους εικοσιπέντε χιλιάδες ή τους είκοσι χιλιάδες, ανάλογα με το πόσοι θα δικαιούνται τη μετεγγραφή. Μόνο αυτή την παρατήρηση ήθελα να κάνω. Κατά τα λοιπά, γίνεται δεκτό.</speech><speech by="#s275"><from>ΠΡΟΕΔΡΕΥΩΝ</from> Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, σαράντα τέσσερις μαθητές και μαθήτριες και τέσσερις εκπαιδευτικοί συνοδοί τους από το Γενικό Λύκειο Αγίου Στεφάνου. <br />Επίσης, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως συμμετείχαν στο εκπαιδευτικό πρόγραμμα «Εργαστήρι Δημοκρατίας» που οργανώνει το Ίδρυμα της Βουλής, δεκαεπτά μαθητές και μαθήτριες και μία εκπαιδευτικός συνοδός τους από το 120ο Δημοτικό Σχολείο Αθήνας. <br />Η Βουλή τούς καλωσορίζει. <br /><br />Η δεύτερη με αριθμό 140/14-10-2014 επίκαιρη ερώτηση δεύτερου κύκλου της Βουλευτού Β΄ Αθηνών του Συνασπισμού Ριζοσπαστικής Αριστεράς κ. Χαρούλας  Καφαντάρη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με τη διασφάλιση της απρόσκοπτης λειτουργίας του Σικιαρίδειου Ιδρύματος, δεν θα συζητηθεί λόγω κωλύματος του κυρίου Υπουργού και διαγράφεται. <br />Η τρίτη με αριθμό 144/14-10-2014 επίκαιρη ερώτηση δεύτερου κύκλου της Βουλευτού Α΄ Πειραιά της Δημοκρατικής Αριστεράς κ. Μαρίας Ρεπούση προς τον Υπουργό Εργασίας, Κοινωνικής Ασφάλισης και Πρόνοιας, σχετικά με τα αναξιοποίητα ευρωπαϊκά κονδύλια για την καταπολέμηση της νεανικής ανεργίας, δεν θα συζητηθεί λόγω κωλύματος του κυρίου Υπουργού και διαγράφεται. <br />Κυρίες και κύριοι συνάδελφοι, ολοκληρώθηκε η συζήτηση των επίκαιρων ερωτήσεων.<br />Δέχεστε στο σημείο αυτό να λύσουμε τη συνεδρίαση;</speech><speech by="#s275"><from>ΟΛΟΙ ΟΙ ΒΟΥΛΕΥΤΕΣ</from> Μάλιστα, μάλιστα.<br />Με τη συναίνεση του Σώματος και ώρα 11.08΄ λύεται η συνεδρίαση για τη Δευτέρα 20 Οκτωβρίου 2014 και ώρα 18.00΄, με αντικείμενο εργασιών του Σώματος κοινοβουλευτικό έλεγχο: συζήτηση επικαίρων ερωτήσεων, σύμφωνα με την ημερήσια διάταξη που έχει διανεμηθεί. <br />    Ο</speech></debateBody><br />  </debate><br /></akomaNtoso>
