<akomaNtoso><br />  <debate name="Conference"><br />    <meta><br />      <references source="#">  <TLCPerson id="s74" href="ontology/person/greek-parliament.sayit.mysociety.org/74" showAs="Δραγασάκης Ιωάννης"/><TLCPerson id="s113" href="ontology/person/greek-parliament.sayit.mysociety.org/113" showAs="Κατσώτης Χρήστος"/><TLCPerson id="s115" href="ontology/person/greek-parliament.sayit.mysociety.org/115" showAs="Κεγκέρογλου Βασίλειος"/><TLCPerson id="s8" href="ontology/person/greek-parliament.sayit.mysociety.org/8" showAs="Αλεξόπουλος Χρυσοβαλάντης"/><TLCPerson id="s152" href="ontology/person/greek-parliament.sayit.mysociety.org/152" showAs="Κωνσταντινίδης Θεοδόσιος"/></references><br />    </meta><br />    <preface> <docTitle>Συνεδρίαση της βουλης των Ελληνων :  20-01-2014</docTitle></preface><br />    <debateBody>  <speech by="#s74"><from>ΠΡΟΕΔΡΕΥΩΝ</from> Κυρίες και κύριοι συνάδελφοι, αρχίζει η συνεδρίαση.<br />Έχω την τιμή να ανακοινώσω στο Σώμα το δελτίο αναφορών και ερωτήσεων της Τρίτης 21 Ιανουαρίου 2014.<br />Α. ΑΝΑΦΟΡΕΣ-ΕΡΩΤΗΣΕΙΣ Πρώτου Κύκλου <br />1. Η με αριθμό 4418/29-11-2013 ερώτηση του Βουλευτή Ιωαννίνων της Νέας Δημοκρατίας κ. Σταύρου Καλογιάννη προς τον Υπουργό Αγροτικής Ανάπτυξης και Τροφίμων, σχετικά με το πρόγραμμα διατήρησης αυτοχθόνων σπάνιων φυλών αγροτικών ζώων. <br />2. Η με αριθμό 3578/7-11-2013 ερώτηση της Βουλευτού B΄ Αθηνών του Συνασπισμού Ριζοσπαστικής Αριστεράς κ. Όλγας–Νάντιας Βαλαβάνη προς τον Υπουργό Οικονομικών, σχετικά με το Ταχυδρομικό Ταμιευτήριο.<br />3. Η με αριθμό 4914/604/10-12-2013 ερώτηση και αίτηση κατάθεσης εγγράφων της Βουλευτού Μαγνησίας των Ανεξάρτητων Ελλήνων κ. Μαρίνας Χρυσοβελώνη.προς τον Υπουργό Υγείας, σχετικά με την έκθεση αξιολόγησης του ΕΟΠΥΥ.<br />4. Η με αριθμό 4432/2-12-2013 ερώτηση του Βουλευτή Νομού Αττικής της Δημοκρατικής Αριστεράς κ. Βασιλείου Οικονόμου προς τον Υπουργό Οικονομικών, σχετικά με την προσαρμογή των αντικειμενικών αξιών στον Νέο Βουτσά του Δήμου Μαραθώνα.<br />5. Η με αριθμό 2233/1-10-2013 ερώτηση του Βουλευτή Α΄ Θεσσαλονίκης του Κομμουνιστικού Κόμματος Ελλάδας κ. Θεοδόση Κωνσταντινίδη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με τις απολύσεις εργαζομένων από την «COCA-COLA 3E» στον Νομό Θεσσαλονίκης.<br />Β. ΑΝΑΦΟΡΕΣ-ΕΡΩΤΗΣΕΙΣ Δεύτερου Κύκλου <br />1. Η με αριθμό 1344/5-9-2013 ερώτηση του Βουλευτή Λέσβου της Νέας Δημοκρατίας κ. Παύλου Βογιατζή προς τον Υπουργό Αγροτικής Ανάπτυξης και Τροφίμων, σχετικά με τις επιλέξιμες βοσκήσιμες γαίες στη Λέσβο και στη Λήμνο, βάσει του Σχεδίου Δράσης του «ΟΠΕΚΕΠΕ». <br />2. Η με αριθμό 3089/380/24-10-2013 ερώτηση και αίτηση κατάθεσης εγγράφων του Βουλευτή B΄ Αθηνών του Συνασπισμού Ριζοσπαστικής Αριστεράς κ.Δημητρίου Στρατούλη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με τους επιστρατευμένους εργαζόμενους στην «ΣΤΑΣΥ Α.Ε.».<br />Εισερχόμαστε στη συζήτηση των <br />ΕΠΙΚΑΙΡΩΝ ΕΡΩΤΗΣΕΩΝ<br />Θα συζητηθεί η τέταρτη με αριθμό 424/7-1-2014 επίκαιρη ερώτηση πρώτου κύκλου του Βουλευτή Β΄ Αθηνών του Κομμουνιστικού Κόμματος Ελλάδας κ. Χρήστου Κατσώτη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με τους απολυμένους εργαζομένους του φαρμακευτικού ομίλου «ALAPIS». <br />Στην ερώτηση θα απαντήσει ο Υφυπουργός Εργασίας, Κοινωνικής Ασφάλισης και Πρόνοιας κ. Κεγκέρογλου.<br />Κύριε συνάδελφε, έχετε τον λόγο για δυο λεπτά, για να αναπτύξετε την επίκαιρη ερώτησή σας.</speech><speech by="#s113"><from> ΧΡΗΣΤΟΣ ΚΑΤΣΩΤΗΣ</from> Ευχαριστώ, κύριε Πρόεδρε.<br />Κύριε Υπουργέ, ο φαρμακευτικός όμιλος «ALAPIS» έχει ήδη προχωρήσει σε πτώχευση από τον Νοέμβρη του 2013 με δικαστική απόφαση και έχει αφήσει τριακόσιους εργαζόμενους στον δρόμο. Οι εναπομείναντες εργαζόμενοι, που έχουν βγει από τον Μάρτη σε επίσχεση εργασίας, είναι βέβαια απλήρωτοι, δεν έχουν κολληθεί τα ένσημά τους και αυτό δημιουργεί σοβαρά προβλήματα και στην επιδότηση ανεργίας ιδιαίτερα από τον ΟΑΕΔ, γιατί απαιτούνται τα ανάλογα ένσημα, αλλά και καταγγελία της σύμβασης, που, όπως ξέρουμε, αυτό έχει προχωρήσει. Πάνω απ’ όλα, όμως, δεν έχουν πληρωθεί και δεν έχουν δοθεί και οι αποζημιώσεις. <br />Αποτέλεσμα όλων αυτών είναι οι εργαζόμενοι αυτοί να είναι αβέβαιοι, ανασφαλείς, να διεκδικούν τα δεδουλευμένα τους, να διεκδικούν τις αποζημιώσεις τους, σε μια επιχείρηση η οποία γνωρίζουμε ότι είχε μια πορεία, μετά και τη διαπλοκή του ίδιου του εργοδότη της σε διάφορα σκάνδαλα. Γνωρίζουμε όλοι ότι ο κ. Λαυρεντιάδης έχει μια πορεία. Όμως, οι εργαζόμενοι δεν φταίνε σε τίποτα να πληρώσουν όλη αυτήν τη δράση του κεφαλαίου και των ίδιων των κυβερνήσεων που τους υπηρετούν με δάνεια, με κίνητρα, να πληρώνουν συνολικά όλη αυτήν τη λειτουργία του συστήματος. <br />Εμείς ρωτάμε τι μέτρα προτίθεται να πάρει η Κυβέρνηση, ώστε να γίνει η καταβολή των δεδουλευμένων των εργαζομένων, των αποζημιώσεών τους, να επικολληθούν τα ένσημα όλης της προηγούμενης περιόδου και να ενταχθούν, βεβαίως, στο καθεστώς επιδοτούμενης ανεργίας, συνταξιοδότησης και ασφάλισης για ιατροφαρμακευτική περίθαλψη. <br />Επίσης, πρέπει να καταβληθούν, όπως είπα, και οι αποζημιώσεις σε όσους έχουν φύγει με τις λεγόμενες «οικειοθελείς αποχωρήσεις», που δεν ήταν οικειοθελείς, αλλά με την πίεση της εργοδοσίας, με το πιστόλι στον κρόταφο, όπως λέμε, για να μπορέσει η εταιρεία, υποτίθεται, εκείνη την περίοδο να ανακάμψει και να υπάρξουν οι θέσεις εργασίας των υπόλοιπων εργαζομένων. Όπως, όμως, είδαμε, δεν υπήρχε τέτοια πορεία για την επιχείρηση. <br />Πάνω σε αυτά τα ερωτήματα θα θέλαμε τις απαντήσεις σας, γιατί οι ίδιοι οι εργαζόμενοι είναι εδώ και αρκετό καιρό στον δρόμο και περιμένουν από εσάς σήμερα κάποια θετική απάντηση στα μεγάλα προβλήματα που αντιμετωπίζουν, στα προβλήματα επιβίωσης που αντιμετωπίζουν οι τριακόσιοι εργαζόμενοι της «ALAPIS».</speech><speech by="#s74"><from>ΠΡΟΕΔΡΕΥΩΝ</from> Ο κύριος Υφυπουργός Εργασίας, Κοινωνικής Ασφάλισης και Πρόνοιας  έχει τον λόγο για τρία λεπτά.</speech><speech by="#s115"><from> ΒΑΣΙΛΕΙΟΣ ΚΕΓΚΕΡΟΓΛΟΥ</from> Ευχαριστώ, κύριε Πρόεδρε.<br />Κύριε συνάδελφε, οι εταιρείες του ομίλου εδώ και καιρό είχαν προβλήματα σε σχέση με τις πληρωμές. Πολλά ζητήματα είχαν καταγγελθεί, σε διάφορες πόλεις, στις υπηρεσίες του Σώματος Επιθεώρησης Εργασίας. Για να μην κουράζω, γνωρίζετε πάρα πολύ καλά ότι οι αρμόδιες υπηρεσίες με πολλές ενέργειες -με την τριμερή, με την επιβολή προστίμων, με μηνύσεις- έχουν ενεργήσει για τα επιμέρους θέματα.<br />Γνωρίζετε, επίσης, ότι είχε κατατεθεί η αίτηση πτώχευσης για την εταιρεία τον Αύγουστο, η οποία στις 8-11-2014 δικάστηκε και πάρθηκε η απόφαση από το Πολυμελές Πρωτοδικείο Αθηνών. Ορίστηκε σύνδικος. <br />Στις 3-12-2013 λύθηκαν οι συμβάσεις όλων των εργαζομένων, όσων δεν είχαν λυθεί, βέβαια, γιατί υπήρχαν και απολύσεις το προηγούμενο διάστημα. <br />Το ΙΚΑ, σε σχέση με τα ένσημα, στις 31 Οκτωβρίου είχε προβεί στην καταγραφή και τον έλεγχο δηλωθέντων-καταβληθέντων. Όμως, χρειάζεται τώρα, που έχουμε και τελεσίδικη ημερομηνία, τις 3 Δεκεμβρίου, να ολοκληρωθεί αυτός ο έλεγχος, ούτως ώστε με την Πράξη Επιβολής Προστίμου να υπάρχει και η απαραίτητη προϋπόθεση για την ένταξη των απολυθέντων πια στο καθεστώς της επιδότησης ανεργίας. Αυτό είναι το ένα. <br />Βεβαίως, παραμένει η εκκρεμότητα των δεδουλευμένων και καταβολής αποζημιώσεων. Θα πάει με τη διαδικασία της εκκαθάρισης. Πιστεύω ότι, τουλάχιστον ως προς το θέμα που έχει να κάνει με την ένταξη στο πρόγραμμα ανεργίας, θα ολοκληρωθεί πολύ σύντομα αυτή η προϋπόθεση που σας είπα από το ΙΚΑ, ούτως ώστε να πάψει αυτή η εκκρεμότητα.<br />Τώρα, τα θέματα που έχουν να κάνουν γενικότερα με την εταιρεία, νομίζω ότι είναι γνωστά. Δεν χρειάζεται εμείς σήμερα να συζητήσουμε ποιοι είναι οι λόγοι που η εταιρεία η συγκεκριμένη ή άλλες εταιρείες οδηγούνται σε αυτήν την κατάσταση. Εμάς, όμως, σήμερα μας αφορά να διασφαλίσουμε πλήρως τα δικαιώματα των εργαζομένων και ως προς τις αποζημιώσεις και ως προς την ένταξή τους στο Ταμείο Ανεργίας, και, βεβαίως, ως προς την καταβολή των δεδουλευμένων, μέσα από τη διαδικασία την οποία και θα την παρακολουθούμε.<br />Από εκεί και πέρα, πρέπει να δούμε τι άλλες δυνατότητες υπάρχουν -στη δευτερομιλία μου θα έχω την ευκαιρία να σας πω περισσότερα- προκειμένου να ενταχθούν οι εργαζόμενοι σε κάποιο πρόγραμμα.</speech><speech by="#s74"><from>ΠΡΟΕΔΡΕΥΩΝ</from> Κύριε συνάδελφε, έχετε τον λόγο για τη δική σας δευτερολογία.</speech><speech by="#s113"><from> ΧΡΗΣΤΟΣ ΚΑΤΣΩΤΗΣ</from> Εμείς πιστεύουμε ότι το σύστημα αυτό δεν μπορεί να διασφαλίσει πλήρως τα δικαιώματα των εργαζομένων. Γι’ αυτό, εξάλλου, και ο πόνος και τα βάσανα είναι αυτά που περισσεύουν από τη μορφή οργάνωσης της οικονομίας και της εξουσίας που υπάρχει σήμερα. Βλέπουμε τα αποτελέσματα αυτά: ανεργία, φτώχεια, εξαθλίωση. Οι εργαζόμενοι πηγαίνουν από υπηρεσία σε υπηρεσία, οι υπηρεσίες πράγματι ενεργούν, αλλά τελικά δεν μπορούν να κάνουν τίποτα, γιατί κινούνται μέσα σ’ ένα θεσμικό πλαίσιο το οποίο στηρίζει την επιχειρηματικότητα, αυτήν τη δραστηριότητα η οποία στηρίζει την κερδοφορία τους. Κι ενώ οι εργαζόμενοι είναι αυτοί που παράγουν τον πλούτο, είναι κάτω από τις εντολές των ίδιων των εργοδοτών.<br />Κύριε Υπουργέ, πέρα από αυτά που ρωτήσαμε, τα οποία, βεβαίως, δεν μπορείτε να τα διασφαλίσετε -ούτε να καταβληθούν τα δεδουλευμένα, ούτε οι αποζημιώσεις τους ούτε, βέβαια, να στηριχθεί η απασχόληση αυτών των εργαζομένων- εδώ προκύπτουν και άλλα ζητήματα, τα οποία σάς έχουμε ήδη αναφέρει. Σας λέμε ότι τα προβλήματα που έχουν προκύψει είναι δύο: <br />Το ένα είναι ότι για την καταβολή του επιδόματος ανεργίας ο ΟΑΕΔ ζητά βεβαίωση του εργοδότη ότι έχει καταθέσει την ΑΠΔ με τα ένσημα του τελευταίου τριμήνου. Αυτό, φυσικά, δεν είναι δυνατόν να δοθεί, κυρίως διότι η εταιρεία είναι υπό διάλυση, με ανύπαρκτη, ουσιαστικά, διοίκηση και λογιστήριο, αλλά κυρίως γιατί δεν έχει αγοραστεί κανένα ένσημο του τριμήνου αυτού.<br />Το δεύτερο ζήτημα, κύριε Υπουργέ, είναι ότι για το επίδομα απαιτούνται εκατόν είκοσι πέντε ένσημα του τελευταίου δεκατετραμήνου από την απόλυση. Επειδή τον Δεκέμβριο του 2012 και όχι του 2010, όπως είπατε, που το ΙΚΑ έκανε τον έλεγχο, έγινε απεργία στην εταιρεία, τότε η εταιρεία κόλλησε είκοσι ένσημα τον μήνα σε όλους, με αποτέλεσμα να έχουν σήμερα συνολικά εκατόν είκοσι δύο με εκατόν είκοσι τρία ένσημα και να μην μπορούν να επιδοτηθούν. <br />Πρέπει να σημειώσουμε ότι υπάρχει ήδη η απόφαση του Μονομελούς Πρωτοδικείου Αθηνών με αριθμό 7986∕2013 για τους εργαζομένους αυτούς με τα εκατόν είκοσι δύο ένσημα, με την οποία έχει κριθεί ότι η επίσχεση εργασίας δεν είναι καταχρηστική, αλλά νόμιμη. Το θέμα είναι ότι, αν κάνουν καταγγελία για τα ένσημα στο ΙΚΑ, αυτή θα εξεταστεί από τις υπηρεσίες του μετά από μήνες, με συνέπεια να μη λαμβάνουν τίποτα σαν επίδομα ανεργίας, επίσχεσης. <br />Οπότε, εμείς πιστεύουμε ότι πρέπει με την παρέμβασή σας να υπάρξει αμεσότερη λύση.<br />Το ΙΚΑ είναι υπό την αρμοδιότητα του Υπουργείου Εργασίας και θα πρέπει να ενεργήσει άμεσα, έτσι ώστε οι εργαζόμενοι να δικαιωθούν τουλάχιστον με τη λήψη του επιδόματος επίσχεσης ή του επιδόματος ανεργίας, για να μπορέσουν να ζήσουν οι οικογένειές τους. Η κατάστασή τους είναι πολύ δύσκολη. <br />Γι’ αυτό, λοιπόν, το ερώτημά μας συμπληρώνεται και με αυτά που σας λέω σήμερα, έτσι ώστε πράγματι να αντιμετωπιστεί το μεγάλο πρόβλημα που αντιμετωπίζουν οι τριακόσιοι εργαζόμενοι της «ALAPIS». Περιμένουμε τις ενέργειές σας ή την απάντησή σας σήμερα.</speech><speech by="#s74"><from>ΠΡΟΕΔΡΕΥΩΝ</from> Κύριε Υπουργέ, έχετε τον λόγο.</speech><speech by="#s115"><from> ΒΑΣΙΛΕΙΟΣ ΚΕΓΚΕΡΟΓΛΟΥ</from> Ο έλεγχος του ΙΚΑ για την «ALAPIS ΑΝΩΝΥΜΟΣ ΣΥΜΜΕΤΟΧΙΚΗ ΒΙΟΜΗΧΑΝΙΚΗ ΚΑΙ ΕΜΠΟΡΙΚΗ ΕΤΑΙΡΕΙΑ ΦΑΡΜΑΚΕΥΤΙΚΩΝ ΚΑΙ ΧΗΜΙΚΩΝ ΠΡΟΪΟΝΤΩΝ»- δεν ξέρω πώς είναι οι επωνυμίες άλλων εταιρειών του ομίλου, έγινε  στις 31-10-2013. Κυρίως έγινε δηλωθέντων και καταβληθέντων. <br />Μετά την απόφαση του Πολυμελούς Πρωτοδικείου Αθηνών για την αίτηση η οποία είχε κατατεθεί τον Αύγουστο του 2012 και για την οποία απόφαση βγήκε στις 8 Νοεμβρίου του 2013 -πάνω από έναν χρόνο μετά, δηλαδή- με βάση και την ενέργεια της λύσης των συμβάσεων, που έγινε στις 3 Δεκεμβρίου, σαφώς πρέπει το ΙΚΑ μέχρι τις 3 Δεκεμβρίου να προχωρήσει. Θα επικοινωνήσουμε, ούτως ώστε να ολοκληρωθεί αυτή η διαδικασία και να υπάρξει η απαραίτητη προϋπόθεση. Αυτό είναι σαφές. <br />Από κει και πέρα, υπάρχουν και υπήρχαν θεωρητικά διαδικασίες, οι οποίες προβλέπονται από τον νόμο, είχαν γίνει από τις υπηρεσίες, όπως και εσείς γνωρίζετε. Όμως, από την ώρα που έχουμε φτάσει στην απόλυση, αυτό που πρέπει να δούμε είναι αφ’ ενός πώς διασφαλίζουμε την ένταξη στο ταμείο και βεβαίως την υποχρέωση της καταβολής των αποζημιώσεων από την υπό εκκαθάριση εταιρεία και των δεδουλευμένων. <br />Όμως και εμείς θα προχωρήσουμε στην άμεση διερεύνηση της δυνατότητας -μετά την τροποποίηση που έγινε στον Κανονισμό του Ταμείου Παγκοσμιοποίησης- ένταξης σε αυτό των εργαζομένων συνολικά στον όμιλο. <br />Θα πρέπει να πω ότι για την εταιρεία, για την οποία είχαμε ξανασυζητήσει σε αυτήν την Αίθουσα, που έκλεισε και απέλυσε τους εργαζομένους της, για την «ΚΑΤΣΕΛΗΣ», προχωρήσαμε τη διαδικασία. Είμαστε στην τελική φάση  συγκρότησης του φακέλου, έχει ολοκληρωθεί σχεδόν και θα υποβληθεί. Εκτιμώ ότι θα ενταχθεί στο πρόγραμμα. Το ίδιο θα επιδιώξουμε και με αυτήν την εταιρεία, παρ’ ότι ο αριθμός των εργαζομένων είναι μικρότερος. Θα δούμε συνολικά τι υπάρχει στον κλάδο, ούτως ώστε να έχουμε μια καλή εξέλιξη με την ένταξη σε αυτό το πρόγραμμα. <br />Επαναλαμβάνω, σχετικά με το ΙΚΑ, ότι αύριο θα έχουμε μια επικοινωνία για να ολοκληρωθεί αυτή η διαδικασία. Δεν γνωρίζω αν θα είναι μόνο το ΙΚΑ Καλλιθέας. Ίσως χρειάζονται και άλλα υποκαταστήματα να κάνουν την ίδια δουλειά, γιατί υπάρχουν εταιρείες που εδρεύουν αλλού. Όπως ξέρετε αύριο έχει οριστεί τριμερής στο Υπουργείο και πιστεύω ότι θα ενημερώσουμε συμπληρωματικά εκεί. <br />Ευχαριστώ.</speech><speech by="#s74"><from>ΠΡΟΕΔΡΕΥΩΝ</from> Προχωρούμε στη δεύτερη με αριθμό 432/14-1-2014 επίκαιρη ερώτηση δεύτερου κύκλου του Βουλευτή Λαρίσης του Λαϊκού Συνδέσμου – Χρυσή Αυγή κ. Χρυσοβαλάντη Αλεξόπουλου προς τον Υπουργό Εργασίας, Κοινωνικής Ασφάλισης και Πρόνοιας , σχετικά με την καταβολή του ενιαίου οικογενειακού επιδόματος σε πολύτεκνες και τρίτεκνες οικογένειες που επαναπατρίστηκαν τα τελευταία χρόνια.<br />Θα απαντήσει ο Υφυπουργός κ. Κεγκέρογλου. <br />Κύριε Αλεξόπουλε, έχετε τον λόγο για δύο λεπτά.</speech><speech by="#s8"><from> ΧΡΥΣΟΒΑΛΑΝΤΗΣ ΑΛΕΞΟΠΟΥΛΟΣ</from> Ευχαριστώ, κύριε Πρόεδρε. <br />Κύριε Υπουργέ, πολύτεκνες και τρίτεκνες οικογένειες, που είχαν την ατυχία να ζήσουν εξ ανάγκης κάποια χρόνια στο εξωτερικό και έχουν επαναπατριστεί μέσα στα τελευταία δέκα χρόνια, δεν δικαιούνται να λάβουν το ενιαίο οικογενειακό επίδομα. Βάσει της ισχύουσας νομοθεσίας δεν δικαιούνται επίδομα, πριν συμπληρώσουν δέκα χρόνια παραμονής στην Ελλάδα από την ώρα που έχουν επιστρέψει. <br />Αυτό έχει ως αποτέλεσμα δεκάδες πολύτεκνες και τρίτεκνες οικογένειες να στερούνται αυτής της σημαντικής για τα δεδομένα βοήθειας, μόνο και μόνο γιατί κάποια στιγμή είχαν φύγει στο εξωτερικό. <br />Μέλη των οικογενειών αυτών προσέφυγαν παντού, ακόμα και στον Πρωθυπουργό, αλλά, παρ’ ότι όλοι οι αρμόδιοι φορείς παραδέχονται ότι η νομοθεσία είναι προβληματική, δεν έχει γίνει κάτι μέχρι σήμερα για τη λύση του ζητήματος.<br />Τη στιγμή που η χώρα μας βρίσκεται σε συνεχή ύφεση και πρωτοφανή οικονομική κρίση, η διατήρηση της κοινωνικής συνοχής είναι θεμελιώδες ζήτημα και κοινωνική συνοχή δεν μπορεί να νοηθεί χωρίς τη στήριξη των πολύτεκνων και των τρίτεκνων οικογενειών, ανεξαρτήτως του εάν έτυχε να επαναπατριστούν τα τελευταία χρόνια.<br />Κύριε Υπουργέ, υπάρχει πρόθεση να επανεξεταστεί το ζήτημα και να γίνουν οι κατάλληλες νομοθετικές ρυθμίσεις, για να μη στερούνται το επίδομα αυτό πολλές πολύτεκνες και τρίτεκνες οικογένειες που χρειάστηκε να μεταναστεύσουν για κάποια χρόνια και επέστρεψαν στην πατρίδα μας;<br />Ευχαριστώ.</speech><speech by="#s74"><from>ΠΡΟΕΔΡΕΥΩΝ</from> Ευχαριστούμε και εμείς.<br />Ο κύριος Υπουργός έχει τον λόγο για τρία λεπτά.</speech><speech by="#s115"><from> ΒΑΣΙΛΕΙΟΣ ΚΕΓΚΕΡΟΓΛΟΥ</from> Ευχαριστώ, κύριε Πρόεδρε.<br />Κύριε συνάδελφε, κύριοι συνάδελφοι, ο θεσμός των επιδομάτων τέκνων, των οικογενειακών επιδομάτων, όπως είναι γνωστά, από το 2013, τη χρονιά που πέρασε, αφορά το σύνολο των οικογενειών που έχουν έστω ένα παιδί. Υπάρχει το επίδομα τέκνων, που είναι ανά παιδί 40 ευρώ τον μήνα, και υπάρχει και το ειδικό επίδομα τριτέκνων και πολυτέκνων, το οποίο είναι 500 ευρώ το έτος για κάθε παιδί τρίτεκνης ή πολύτεκνης οικογένειας και μάλιστα με διαφορετικά εισοδηματικά κριτήρια.<br />Στην Ελλάδα το 2013 με 750εκατομμύρια ευρώ, περίπου, είχαμε ενίσχυση εξακοσίων πενήντα χιλιάδων οικογενειών και μάλιστα με ένα νέο σύστημα, το οποίο πιστεύω ότι εξασφάλιζε στοχευμένα την ενίσχυση των πιο αδύναμων οικογενειών. Το εισοδηματικό όριο για τη χορήγηση του επιδόματος είναι 33.000 ευρώ για το επίδομα τέκνων και μέχρι 45.000 ευρώ για τρίτεκνες και πολύτεκνες οικογένειες, τα οποία προσαυξάνονται ανάλογα με τον αριθμό των τέκνων. <br />Στην πρώτη εφαρμογή αυτού του νέου θεσμού διαπιστώθηκαν σαφώς κάποια προβλήματα που υπάρχουν και έχουν σχέση και με τη διαδικασία αλλά και με τον καθορισμό των δικαιούχων. <br />Θα αναφέρω το παράδειγμα Έλληνα φορολογούμενου πολίτη, ο οποίος για ένα χρόνο πριν από επτά χρόνια έλλειψε στο εξωτερικό, προκειμένου να αναζητήσει την τύχη του. Με μία διακοπή, λοιπόν, ενός έτους, δυστυχώς, ο Έλληνας φορολογούμενος, ο οποίος μπορεί πριν από τα επτά χρόνια, με εξαίρεση τον χρόνο που ήταν στο εξωτερικό, να ήταν άλλα είκοσι χρόνια Έλληνας φορολογούμενος, εξαιρείται από τη συγκεκριμένη διατύπωση που υπάρχει στον νόμο. <br />Επειδή, λοιπόν, υπάρχουν τέσσερις, πέντε περιπτώσεις που έχουν να κάνουν με τη διαδικασία και τα κριτήρια για τους δικαιούχους, σε συνεργασία με τις υπηρεσίες του ΟΓΑ, που είναι ο αρμόδιος φορέας για την καταβολή του επιδόματος, σε συνεργασία με τις υπηρεσίες της Γενικής Γραμματείας Πρόνοιας, που είναι η αρμόδια για τον καθορισμό των κριτηρίων, έχουμε επεξεργαστεί όλα αυτά τα προβλήματα, τα οποία διαπιστώθηκαν, προκειμένου με νομοθετική ρύθμιση –δεν διορθώνεται με υπουργική απόφαση, χρειάζεται νομοθετική ρύθμιση- να διορθωθούν. Μέσα σε αυτά που επεξεργαζόμαστε είναι και το θέμα το οποίο εσείς διαπιστώσατε.<br />Ευχαριστώ.</speech><speech by="#s74"><from>ΠΡΟΕΔΡΕΥΩΝ</from> Κύριε Αλεξόπουλε, έχετε τον λόγο για τη δευτερολογία σας.</speech><speech by="#s8"><from> ΧΡΥΣΟΒΑΛΑΝΤΗΣ ΑΛΕΞΟΠΟΥΛΟΣ</from> Ευχαριστώ, κύριε Πρόεδρε.<br />Κύριε Υπουργέ, βλέπω ότι υπάρχει θετική ανταπόκριση στην ερώτηση, άρα δεν έχω κάτι άλλο να ρωτήσω. Αναμένουμε τα αποτελέσματα, που ελπίζουμε να έρθουν σύντομα και να είναι θετικά.<br />Ευχαριστώ πολύ.</speech><speech by="#s74"><from>ΠΡΟΕΔΡΕΥΩΝ</from> Ορίστε, κύριε Υπουργέ, έχετε τον λόγο.</speech><speech by="#s115"><from> ΒΑΣΙΛΕΙΟΣ ΚΕΓΚΕΡΟΓΛΟΥ</from> Θέλω να πω ξανά ότι πρέπει να έρθει και θα έρθει η διάταξη στη Βουλή για όλα τα θέματα που έχουν να κάνουν με τα οικογενειακά επιδόματα.<br />Με την ευκαιρία να ξεκαθαρίσω ότι δεν έχει καμμία σχέση το σύστημα καταβολής των οικογενειακών επιδομάτων που ενισχύουν όλες τις οικογένειες ανεξάρτητα από την ιδιότητα, την εργασία ή το ταμείο ασφάλισης. Όλες οι οικογένειες που έχουν από ένα παιδί ενισχύονται απ’ αυτόν τον θεσμό. Αυτό το οικογενειακό επίδομα δεν έχει καμμία σχέση με τη δημόσια συζήτηση που γίνεται και τα δημοσιεύματα που έχουν να κάνουν με άλλα οικογενειακά επιδόματα που καταβάλλονται από τον ΟΑΕΔ. <br />Ευχαριστώ, κύριε Πρόεδρε.</speech><speech by="#s74"><from>ΠΡΟΕΔΡΕΥΩΝ</from> Ευχαριστούμε και εμείς. <br />Προχωρούμε στην τρίτη με αριθμό 425/14-1-2014 επίκαιρη ερώτηση δεύτερου κύκλου του Βουλευτή Α΄ Θεσσαλονίκης του Κομμουνιστικού Κόμματος Ελλάδας κ. Θεοδοσίου Κωνσταντινίδη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την αντιμετώπιση των προβλημάτων των εργαζομένων στην επιχείρηση «ΑΡΒΑΝΙΤΙΔΗΣ ΑΕΕΕ». <br />Στην ερώτηση θα απαντήσει ο Υφυπουργός κ. Κεγκέρογλου.<br />Τον λόγο έχει ο κ. Κωνσταντινίδης.</speech><speech by="#s152"><from> ΘΕΟΔΟΣΙΟΣ ΚΩΝΣΤΑΝΤΙΝΙΔΗΣ</from> Κύριε Υπουργέ, η σημερινή μας επίκαιρη ερώτηση έχει να κάνει με ένα ζήτημα που απασχολεί δεκάδες χιλιάδες εργαζόμενους σε όλο τον ιδιωτικό τομέα. Αναφερόμαστε στο μεγάλο πρόβλημα της καθυστέρησης των δεδουλευμένων για μεγάλα χρονικά διαστήματα από μια σειρά επιχειρήσεις. Όπως καταλαβαίνετε, κύριε Υπουργέ, οι εργαζόμενοι αυτοί βρίσκονται σε απόγνωση, διότι, ενώ εργάζονται, μένουν ολόκληρους μήνες απλήρωτοι. <br />Θα μπορούσαμε, ωστόσο, να σημειώσουμε ότι έχουμε δύο κατηγορίες επιχειρήσεων που καθυστερούν τα δεδουλευμένα. Είναι οι μικρές επιχειρήσεις, αυτές που πραγματικά έχουν αδυναμία να πληρώσουν, τις οποίες οδηγεί σε αφανισμό η ακολουθούμενη πολιτική. Υπάρχουν όμως και μεγάλες επιχειρήσεις, οι οποίες όλα αυτά τα χρόνια έχουν συγκεντρώσει τεράστια ποσά, έβγαλαν τεράστια κέρδη και σήμερα, αξιοποιώντας και την κυβερνητική πολιτική στα ζητήματα της εργασίας, καθυστερούν τα δεδουλευμένα, απολύουν όποιον σηκώνει κεφάλι και γενικά δεν αφήνουν όρθιο όποιο από τα εργατικά δικαιώματα έχει απομείνει.<br />Αυτές οι επιχειρήσεις δεν το κάνουν γιατί βρίσκονται σε οικονομική αδυναμία, αλλά για να μεγαλώσουν περαιτέρω τα κέρδη τους. Μια τέτοια περίπτωση είναι και η αλυσίδα σουπερμάρκετ «ΑΡΒΑΝΙΤΙΔΗΣ», που έχει δεκάδες καταστήματα στην κεντρική Μακεδονία και τη Θεσσαλία. <br />Το τελευταίο διάστημα αναπροσανατολίζει τις δραστηριότητές της, με αποτέλεσμα να κλείνει καταστήματα και να απολύει εργαζομένους. Όπως αναφέρουμε και στην ερώτησή μας, δεν δίστασε, παραμονή Πρωτοχρονιάς, να κλείσει ένα από τα καταστήματά της στην Ημαθία.<br />Σας ρωτάμε, λοιπόν, κύριε Υπουργέ, τι μέτρα θα πάρετε, ώστε να διασφαλιστεί στη συγκεκριμένη αλυσίδα το δικαίωμα στη μόνιμη και σταθερή εργασία, να πληρωθούν τα δεδουλευμένα και να υπάρξει στη συνέχεια τακτική καταβολή τους και να σταματήσει η προσπάθεια κατατρομοκράτησης των εργαζομένων;<br />Ευχαριστώ.</speech><speech by="#s74"><from>ΠΡΟΕΔΡΕΥΩΝ</from> Ευχαριστούμε πολύ.<br />Τον λόγο έχει ο κύριος Υπουργός.</speech><speech by="#s115"><from> ΒΑΣΙΛΕΙΟΣ ΚΕΓΚΕΡΟΓΛΟΥ</from> Ευχαριστώ, κύριε Πρόεδρε. <br />Πολλές φορές έχω προβεί σε παρόμοιες διαπιστώσεις, αλλά βεβαίως οι εργαζόμενοι δεν περιμένουν μόνο τις διαπιστώσεις μας και γι’ αυτό υπάρχουν και άμεσες ενέργειες των υπηρεσιών που έχουν να κάνουν με τον έλεγχο των επιχειρήσεων που παραβαίνουν τη νομοθεσία, που δεν τηρούν τις υποχρεώσεις τους απέναντι στους εργαζόμενους και φυσικά στο ασφαλιστικό σύστημα και την πολιτεία. <br />Για τη συγκεκριμένη επιχείρηση έχω να πω ότι το τελευταίο διάστημα υπάρχουν προβλήματα που είναι σε γνώση των υπηρεσιών. Θα αναφέρω ότι συνολικά οι έλεγχοι που έγιναν το τελευταίο διάστημα είναι είκοσι ένας, μετά από αναφορές και καταγγελίες των εργαζομένων και παραγγελίες προς την υπηρεσία. Δεκάδες χιλιάδες ευρώ επιβλήθηκαν ως πρόστιμο και έγιναν δεκατρείς μηνύσεις στον εισαγγελέα πλημμελειοδικών που αφορούν μη καταβολή δεδουλευμένων. <br />Βέβαια, πέρα από τις εργατικές διαφορές σε περιφερειακό επίπεδο, έγινε και μία τριμερής εδώ στο Υπουργείο, όπου καλέσαμε την επιχείρηση, μετά από αυτές τις διαπιστώσεις που έγιναν από τις περιφερειακές υπηρεσίες και μετά από αίτημα των εργαζομένων, για να δούμε τι σκοπό έχει σε σχέση με τις υποχρεώσεις της. Έγινε μία συζήτηση, η οποία αφορούσε την καταβολή των δεδουλευμένων. Από τον Σεπτέμβριο και μετά υπήρχαν εκκρεμότητες. Συμφωνήθηκε να καταβληθούν μέχρι τις 21-12-2013, λίγο πριν από τα Χριστούγεννα, οι αποδοχές του Σεπτεμβρίου για όλους τους εργαζόμενους και, βεβαίως, τον Ιανουάριο να συνεχιστούν, ούτως ώστε με το πρόγραμμα το οποίο συμφωνήθηκε να εξομαλυνθεί η κατάσταση.<br />Ωστόσο, προέκυψε και ζήτημα στις 31 Δεκεμβρίου, που είχε να κάνει με την απόφαση της επιχείρησης να κλείσει ένα κατάστημα στον Δήμο Νάουσας. Για το συγκεκριμένο, θα πρέπει να πω ότι το Τμήμα Επιθεώρησης Εργασιακών Σχέσεων Ημαθίας διενήργησε στις 8 Ιανουαρίου έλεγχο για την εργατική διαφορά και, βέβαια, η μεταβολή για τους εργαζόμενους είναι βλαπτική. Χαρακτηρίστηκε βλαπτική και εκδικητική, όπως καταγγέλλουν οι εργαζόμενοι. Το τμήμα συνέστησε την παραπομπή στα πολιτικά δικαστήρια, στα οποία πρέπει να προσφύγουν, αλλά έκανε και παρέμβαση για τη μετακίνηση των εργαζομένων στο κοντινότερο κατάστημα της επιχείρησης, προκείμενου να καταστεί ευκολότερη και οικονομικότερη αυτή η μεταβολή, χωρίς αυτό να αναιρεί το γεγονός ότι είναι βλαπτική για τους εργαζόμενους.<br />Την επαύριον διενεργήθηκε στην Περιφερειακή Διεύθυνση της Μακεδονίας, πια, συμφιλιωτική διαδικασία μετά από αίτημα του Πανελλαδικού Σωματείου Εργαζομένων στην εταιρεία «ΑΡΒΑΝΙΤΙΔΗΣ» και είχε θέμα τη μη καταβολή δεδουλευμένων, την τήρηση του χρονοδιαγράμματος εξόφλησης και, βεβαίως, πάντα το θέμα της μη τήρησης του π.δ. 240, που αφορά τη συνεννόηση με τους εργαζόμενους, την ενημέρωση, τη διαβούλευση για το μέλλον της απασχόλησής τους.<br />Θα συνεχίσω στη δευτερομιλία μου, γιατί πραγματικά είναι σε εξέλιξη κάποια πράγματα σε σχέση με αυτήν την εταιρεία. Θα πρέπει να δούμε εάν τελικά οι επιχειρηματίες έχουν σκοπό να τηρήσουν αυτά τα οποία έχουν δεσμευθεί και κεντρικά και περιφερειακά στις τριμερείς που έχουν γίνει.</speech><speech by="#s74"><from>ΠΡΟΕΔΡΕΥΩΝ</from> Ο κ. Κωνσταντινίδης έχει τον λόγο.</speech><speech by="#s152"><from> ΘΕΟΔΟΣΙΟΣ ΚΩΝΣΤΑΝΤΙΝΙΔΗΣ</from> Νομίζουμε, κύριε Υπουργέ, ότι μόνο με την παρέμβαση των υπηρεσιών -που είναι και υποστελεχωμένες, άλλωστε- δεν πρόκειται να λυθούν αυτά τα σοβαρά και οξυμμένα προβλήματα. Χρειάζεται και πολιτική βούληση αλλά και η προσωπική σας παρέμβαση.<br />Έχουμε υπ’ όψιν μας την τριμερή και το περίφημο πρακτικό συμφιλίωσης που υπογράφτηκε. Συμμετείχατε και εσείς. Εκεί, εκτός των άλλων, τέθηκε και ένα ζήτημα που προϋπήρχε, ότι μέρος των οφειλών των δεδουλευμένων θα πληρώνεται με διατακτικές, δηλαδή να ψωνίζουν οι εργαζόμενοι από το κατάστημα με ένα χαρτί που θα τους δίνει η επιχείρηση.<br />Καταλαβαίνετε ότι η λαϊκή οικογένεια δεν έχει μόνο ανάγκη από τα είδη σουπερμάρκετ. Πέραν τούτου και αυτό δεν τηρήθηκε ή τηρείται επιλεκτικά. Όποιος σηκώνει κεφάλι μένει πίσω και στα δεδουλευμένα και κρέμεται και η δαμόκλειος σπάθη της απόλυσης πάνω από το κεφάλι του. Δεν είναι τυχαίο ότι το κατάστημα που έκλεισε στις 31 Δεκεμβρίου είναι στον Κοπανό του Δήμου Νάουσας στην Περιφερειακή Ενότητα της Ημαθίας.<br />Είναι από τα καταστήματα που έκλειναν σε περιπτώσεις απεργίας. Εδώ δεν έχουμε να κάνουμε με έναν απλό εργοδότη, αλλά με μία σκληρή και ανάλγητη εργοδοσία. <br />Καλό θα είναι, κύριε Υπουργέ, να μας πείτε –ή να ψάξετε να δείτε- τι έγινε σε σχέση με το αποτέλεσμα αυτού του περίφημου «πρακτικού συμφιλίωσης», γιατί, όπως λέει το ίδιο το πρακτικό, ζητήθηκε από την εταιρεία να αποσταλεί στις υπηρεσίες του Υπουργείου το πρόγραμμα αποπληρωμής. Να μας πείτε αν αυτό έχει αποσταλεί και αν αντίστοιχα τηρούνται οι όροι της αποπληρωμής, πέραν των άλλων ευθυνών που έχει η συγκεκριμένη εργοδοσία.<br /><br />Υπάρχουν καταγγελίες –αυτές αναφέρονται σε μία μηνυτήρια αναφορά του Πανελλαδικού Σωματείου «ΑΡΒΑΝΙΤΙΔΗΣ», αλλά και της Ένωσης Εμποροϋπαλλήλων Ελλάδας- που λένε ότι εδώ και καιρό λειτουργεί μία παράλληλη εταιρεία, τα καταστήματα της οποίας έχουν κάνει ήδη την εμφάνισή τους στους νομούς της κεντρικής Μακεδονίας, η οποία λειτουργεί για το συμφέρον των ίδιων των μετόχων και έχει το ίδιο αντικείμενο δραστηριότητας. Σε αυτήν την καταγγελία αναφέρεται ότι οι καταθέσεις από τα ταμεία των καταστημάτων της «ΑΡΒΑΝΙΤΙΔΗΣ» γίνονται σε αυτήν την εταιρεία.<br /><br />Αυτή είναι συγκεκριμένη καταγγελία. Έχει συνταχθεί μηνυτήρια αναφορά. Παρακαλώ πολύ να τη διερευνήσετε, για να μπει ο κάθε κατεργάρης στον πάγκο του.</speech><speech by="#s74"><from>ΠΡΟΕΔΡΕΥΩΝ</from> Ορίστε, κύριε Υπουργέ, έχετε τον λόγο.</speech><speech by="#s115"><from> ΒΑΣΙΛΕΙΟΣ ΚΕΓΚΕΡΟΓΛΟΥ</from> Το όνομα της νέας επιχείρησης δεν το γνωρίζω, αλλά υποθέτω ότι θα αναφέρεται μέσα στην καταγγελία των εργαζομένων. Αν υπάρχει ανακοίνωση, παρακαλώ να μου τη δώσετε.</speech><speech by="#s152"><from> ΘΕΟΔΟΣΙΟΣ ΚΩΝΣΤΑΝΤΙΝΙΔΗΣ</from> Το όνομά της είναι «MARIA ΑΒΕΕ-BEST PRICE».</speech><speech by="#s115"><from> ΒΑΣΙΛΕΙΟΣ ΚΕΓΚΕΡΟΓΛΟΥ</from> Εγώ θα διαβιβάσω τα πρακτικά στο ΣΔΟΕ, όσον αφορά τη μεταφορά της καταγγελίας των εργαζομένων για το αδίκημα το οποίο σαφώς και είναι παράβαση του νόμου, δηλαδή της κατάθεσης των εισπράξεων της μίας εταιρείας σε λογαριασμό της άλλης, προκειμένου το ΣΔΟΕ, που είναι αρμόδιο, να ερευνήσει άμεσα την υπόθεση.<br />Από εκεί και πέρα, όσον αφορά τους εργαζόμενους, σαφώς δεν θα αφήσουμε περιθώρια σε σχέση με τη μη καταβολή των δεδουλευμένων και θα προχωρήσουμε σε ενέργειες. Θα προχωρήσουμε στην εφαρμογή του νόμου βεβαίως και για τις περιπτώσεις των απολύσεων στο συγκεκριμένο κατάστημα, στο οποίο αναφερθήκατε, όπως και για την υποχρέωση της καταβολής των δεδουλευμένων, όταν μάλιστα έχει υπογραφεί ένα «πρακτικό συμφιλίωσης», για την τήρηση ή μη του οποίου περιμένουμε ενημέρωση από κάθε πλευρά, βεβαίως, διότι αναφέρεται συγκεκριμένα και για τον μήνα Σεπτέμβριο αλλά και για την υποβολή προγράμματος για την αποπληρωμή όλων των υποχρεώσεων της εταιρείας από τον Ιανουάριο και μετά.<br />Βεβαίως, θα ήθελα να πω ότι ταυτόχρονα έχουμε προχωρήσει σε όλα τα αναγκαστικά μέτρα ενάντια στην επιχείρηση για τις μεγάλες οφειλές που έχει στο ΙΚΑ. Αυτό δεν μπορεί να μείνει χωρίς ενέργειες. Θα ήθελα να πω και το ποσό, καθώς μέχρι τις 30 Σεπτεμβρίου έχουν βεβαιωθεί οφειλές 21 εκατομμυρίων ευρώ. Πρέπει να πω ότι έχουν κινηθεί οι διαδικασίες και όλα τα αναγκαστικά μέτρα είσπραξης, σύμφωνα με τον ν. 4152.<br />Από την πλευρά μας δεν υπάρχει καμμία ανοχή σε καμμία συμπεριφορά. Υπάρχει, βεβαίως, μία προσπάθεια που καταβάλλουμε πάντα –και πρέπει να την καταβάλλουμε- για να βρεθεί πλαίσιο συνεννόησης, το οποίο, όμως, για να υπάρξει και για να έχει βιωσιμότητα, απαιτεί την τήρηση όσων συμφωνούνται. Όταν δεν τηρούνται αυτά που συμφωνούνται και η μία πλευρά είναι ασυνεπής –συγκεκριμένα η πλευρά της εργοδοσίας- τότε δεν έχει νόημα και η συμφιλιωτική διαδικασία.<br />Γι’ αυτό παράλληλα προχωρούμε όλες τις ενέργειες που προβλέπονται από τον νόμο και δεν αρκούμαστε στη συμφιλιωτική διαδικασία.<br />Ευχαριστώ, κύριε Πρόεδρε.</speech><speech by="#s74"><from>ΠΡΟΕΔΡΕΥΩΝ</from> Κι εμείς ευχαριστούμε.<br />Η πρώτη με αριθμό 433/14-1-2014 επίκαιρη ερώτηση πρώτου κύκλου του Βουλευτή Χανίων της Νέας Δημοκρατίας κ. Μανούσου Βολουδάκη προς τον Υπουργό Αγροτικής Ανάπτυξης και Τροφίμων, σχετικά με τη θέση της Κυβέρνησης στις προτάσεις του Οργανισμού Οικονομικής Συνεργασίας και Ανάπτυξης  για το ελαιόλαδο, δεν συζητείται λόγω κωλύματος του κυρίου Υπουργού και διαγράφεται.<br /> Η δεύτερη με αριθμό 427/14-1-2014 επίκαιρη ερώτηση πρώτου κύκλου του Βουλευτή Κυκλάδων του Συνασπισμού Ριζοσπαστικής Αριστεράς κ. Νικολάου Συρμαλένιου προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με την εγκατάσταση μεγάλων αιολικών πάρκων σε νησιά των Κυκλάδων, δεν συζητείται λόγω κωλύματος του κυρίου Υπουργού και διαγράφεται.<br />Η τρίτη με αριθμό 431/14-1-2014 επίκαιρη ερώτηση πρώτου κύκλου του Βουλευτή Α΄ Θεσσαλονίκης του Λαϊκού Συνδέσμου – Χρυσή Αυγή κ. Αντωνίου Γρέγου προς τους Υπουργούς Παιδείας και Θρησκευμάτων και Υποδομών, Μεταφορών και Δικτύων, σχετικά με την ένταξη του μαθήματος της κυκλοφοριακής αγωγής στα σχολεία της δευτεροβάθμιας εκπαίδευσης, δεν συζητείται λόγω κωλύματος του κυρίου Υπουργού και διαγράφεται.<br />Η πρώτη με αριθμό 428/14-1-2014 επίκαιρη ερώτηση δεύτερου κύκλου του Βουλευτή Λέσβου του Συνασπισμού Ριζοσπαστικής Αριστεράς κ. Ιωάννη Ζερδελή προς τον Υπουργό Παιδείας και Θρησκευμάτων, σχετικά με τις ελλείψεις εκπαιδευτικών σε σχολεία στον Νομό Λέσβου, δεν συζητείται λόγω κωλύματος του κυρίου Υπουργού και διαγράφεται.<br />Δυστυχώς, διαπιστώνουμε πάλι το γνωστό πρόβλημα με τις πολλές απουσίες Υπουργών. Αν υπάρχει ευχέρεια και αν μπορούσε να έρχεται ο Υφυπουργός, ώστε να καλύπτεται το θέμα, θα ήταν καλό για τις εργασίες της Βουλής.<br />Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία σαράντα επτά μαθητές και μαθήτριες και τρεις εκπαιδευτικοί από το 6ο Γυμνάσιο Καβάλας . <br />Η Βουλή σάς καλωσορίζει.<br /><br />Σας καλωσορίζουμε βέβαια τη στιγμή που η Βουλή ολοκληρώνει τις εργασίες της.<br />Ολοκληρώθηκε η συζήτηση των επίκαιρων ερωτήσεων. <br />Κύριοι συνάδελφοι, δέχεστε στο σημείο αυτό να λύσουμε τη συνεδρίαση;</speech><speech by="#s74"><from>ΟΛΟΙ ΟΙ ΒΟΥΛΕΥΤΕΣ</from> Μάλιστα, μάλιστα.<br />Με τη συναίνεση του Σώματος και ώρα 18.44΄ λύεται η συνεδρίαση για αύριο ημέρα Τρίτη 21 Ιανουαρίου 2014 και ώρα 18.00΄, με αντικείμενο εργασιών του Σώματος :κοινοβουλευτικό έλεγχο, συζήτηση αναφορών και ερωτήσεων.<br />Ο</speech></debateBody><br />  </debate><br /></akomaNtoso>
