"","Misc","SpeechBody","SpeechID","ParliamentaryRole","Speaker","SpeakerID","Date","id"
"2406","ΣΥΝΕΔΡΙΑΣΗ "," Κυρίες και κύριοι συνάδελφοι, αρχίζει η συνεδρίαση.
Έχω την τιμή να ανακοινώσω στο Σώμα το δελτίο αναφορών και ερωτήσεων της Τρίτης 11 Φεβρουαρίου 2014. 
Α. ΑΝΑΦΟΡΕΣ-ΕΡΩΤΗΣΕΙΣ Πρώτου Κύκλου (Άρθρο 130 παράγραφος 5 του Κανονισμού της Βουλής)
1. Η με αριθμό 605/12-8-2013 ερώτηση του Βουλευτή Ηρακλείου της Νέας Δημοκρατίας κ. Ελευθέριου Αυγενάκη προς τον Υπουργό Αγροτικής Ανάπτυξης και Τροφίμων, σχετικά με τις αποζημιώσεις των ελαιοπαραγωγών από την σχοινοκαρπία στην Κρήτη. 
2. Η με αριθμό 2363/4-10-2013 ερώτηση του Βουλευτή B΄ Αθηνών του Συνασπισμού Ριζοσπαστικής Αριστεράς κ. Δημητρίου Στρατούλη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με τα εργασιακά δικαιώματα των υπαλλήλων στην Τράπεζα Πειραιώς. 
3. Η με αριθμό 1322/19-11-2013 αναφορά του Βουλευτή Ηρακλείου των Ανεξάρτητων Ελλήνων κ. Επαμεινώνδα Μαριά προς τον Υπουργό Αγροτικής Ανάπτυξης και Τροφίμων, σχετικά με την Τράπεζα Διατήρησης Γενετικού Υλικού. 
4. Η με αριθμό 2054/26-9-2013 ερώτηση του Βουλευτή Νομού Αττικής της Δημοκρατικής Αριστεράς κ. Βασιλείου Οικονόμου προς τον Υπουργό Παιδείας και Θρησκευμάτων, σχετικά με την μετατροπή του κτηρίου που κατασκευάστηκε για να στεγαστεί το 13ο Γυμνάσιο σε αστυνομικό τμήμα στην Αυλίζα Αχαρνών. 
5. Η με αριθμό 2062/26-9-2013 ερώτηση του Βουλευτή Β΄ Αθηνών του Κομμουνιστικού Κόμματος Ελλάδας κ. Χρήστου Κατσώτη προς τον Υπουργό Ναυτιλίας και Αιγαίου, σχετικά με ακτοπλοϊκή σύνδεση των νησιών των Φούρνων.
Κυρίες και κύριοι συνάδελφοι, εισερχόμαστε στη συζήτηση των
ΕΠΙΚΑΙΡΩΝ ΕΡΩΤΗΣΕΩΝ
Θα συζητηθεί η πρώτη με αριθμό 523/4-2-2014 επίκαιρη ερώτηση πρώτου κύκλου της Βουλευτού Α΄ Αθηνών της Νέας Δημοκρατίας κ. Φωτεινής Πιπιλή προς τον Υπουργό Πολιτισμού και Αθλητισμού, σχετικά με τα έργα ανάδειξης του ιερού βράχου του Πανός. 
Στην επίκαιρη ερώτηση θα απαντήσει ο Υφυπουργός κ. Ιωάννης Ανδριανός.
Κυρία Πιπιλή, έχετε τον λόγο για δύο λεπτά.",23192,"Chairman","ΠΡΟΕΔΡΕΥΩΝ",175,"10-2-2014",175
"2407","	59
(Σημείωση: Ο παρακάτω πίνακας περιεχομένων δεν αποτελεί το τελικό κείμενο, διότι εκκρεμούν ορθογραφικές και συντακτικές διορθώσεις)
ΠΙΝΑΚΑΣ ΠΕΡΙΕΧΟΜΕΝΩΝ
ΙΕ΄ ΠΕΡΙΟΔΟΣ 
ΠΡΟΕΔΡΕΥΟΜΕΝΗΣ ΚΟΙΝΟΒΟΥΛΕΥΤΙΚΗΣ ΔΗΜΟΚΡΑΤΙΑΣ
ΣΥΝΟΔΟΣ Β΄
ΣΥΝΕΔΡΙΑΣΗ ΠΔ΄
Δευτέρα  10 Φεβρουαρίου 2014
ΘΕΜΑΤΑ
 
Α. ΕΙΔΙΚΑ ΘΕΜΑΤΑ 
1. Επικύρωση Πρακτικών, σελ. 
2.  Άδεια απουσίας των Βουλευτών κ. Κ. Τσιάρα και Γ. Παπανδρέου, σελ. 
3. Ανακοινώνεται ότι τη συνεδρίαση παρακολουθούν μαθητές από το 11ο Γυμνάσιο Ηρακλείου Κρήτης, σελ. 
4. Επί διαδικαστικού θέματος, σελ. 
 
Β. ΚΟΙΝΟΒΟΥΛΕΥΤΙΚΟΣ ΕΛΕΓΧΟΣ 
1. Απαντήσεις Υπουργών σε ερωτήσεις Βουλευτών, σελ. 
2. Ανακοίνωση του δελτίου αναφορών και ερωτήσεων της Τρίτης 11 Φεβρουαρίου 2014, σελ. 
3. Συζήτηση επικαίρων ερωτήσεων:
    α) Προς τον Υπουργό Πολιτισμού και Αθλητισμού, σχετικά με τα έργα ανάδειξης του Ιερού Βράχου του Πανός, σελ. 
    β) Προς τον Υπουργό Ναυτιλίας και Αιγαίου, σχετικά με τις Συλλογικές Συμβάσεις Εργασίας των ναυτεργατών, σελ. 
    γ) Προς τον Υπουργό Διοικητικής Μεταρρύθμισης και Ηλεκτρονικής Διακυβέρνησης, σχετικά με το έργο ""ΣΥΖΕΥΞΙΣ ΙΙ"", σελ. 
    δ) Προς τον Υπουργό Οικονομικών, σχετικά με τη διαμόρφωση ενός απλού, καθολικού και λειτουργικού μηχανισμού για τον άμεσο συμψηφισμό απαιτήσεων μεταξύ φορολογουμένων και Δημοσίου, σελ. 
    ε) Προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με την εγκατάσταση μεγάλων αιολικών πάρκων σε νησιά των Κυκλάδων, σελ. 
 
Γ. ΝΟΜΟΘΕΤΙΚΗ ΕΡΓΑΣΙΑ 
Κατάθεση σχεδίων νόμων:, σελ. 
   α) Ο Υπουργός Εθνικής  Άμυνας και ο Αναπληρωτής Υπουργός Οικονομικών κατέθεσαν σχέδιο νόμου: ""Τροποποίηση και αντικατάσταση της παραγράφου 1 του άρθρου 77 του Ν. 4146/2013 (ΦΕΚ Α'90), με την οποία προστέθηκε παράγραφος 2 στο άρθρο 1 του ΑΝ. 559/1937 (ΦΕΚ Α'107), σελ. 
   β) Οι Υπουργοί Εσωτερικών, Εξωτερικών, Ανάπτυξης και Ανταγωνιστικότητας και Δικαιοσύνης, Διαφάνειας και Ανθρωπίνων Δικαιωμάτων κατέθεσαν σχέδιο νόμου: ""Ενσωμάτωση της Οδηγίας 2013/1/ΕΕ του Συμβουλίου της 20ης Δεκεμβρίου 2012 για την τροποποίηση της Οδηγίας 93/109/ΕΚ, σχετικά με τις λεπτομέρειες άσκησης του δικαιώματος του εκλέγεσθαι κατά τις εκλογές του Ευρωπαϊκού Κοινοβουλίου από τους πολίτες της  Ένωσης που κατοικούν σε ένα κράτος μέλος του οποίου δεν είναι υπήκοοι στο ελληνικό δίκαιο και τροποποίηση του ν. 2196/1994 (Α'41), σελ. 
   γ) Οι Υπουργοί Πολιτισμού και Αθλητισμού, Οικονομικών, Υγείας και ο Υπουργός Εξωτερικών και Αντιπρόεδρος της Κυβέρνησης κατέθεσαν σχέδιο νόμου: ""Κύρωση του Πρωτοκόλλου Αθλητικής Συνεργασίας μεταξύ της Κυβέρνησης της Ελληνικής Δημοκρατίας και της Κυβέρνησης της Δημοκρατίας της Τουρκίας"", σελ. 

ΠΡΟΕΔΡΕΥΩΝ
ΜΑΡΚΟΓΙΑΝΝΑΚΗΣ Χ. , σελ.

ΟΜΙΛΗΤΕΣ

Α. Επί διαδικαστικού θέματος:
ΜΑΡΚΟΓΙΑΝΝΑΚΗΣ Χ. , σελ.
ΣΥΡΜΑΛΕΝΙΟΣ Ν. , σελ.

Β. Επί των επικαίρων ερωτήσεων:
ΑΝΔΡΙΑΝΟΣ Ι. , σελ.
ΒΑΡΒΙΤΣΙΩΤΗΣ Μ. , σελ.
ΒΟΛΟΥΔΑΚΗΣ Μ. , σελ.
ΔΙΑΚΑΚΗ Μ. , σελ.
ΚΑΤΣΩΤΗΣ Χ. , σελ.
ΜΑΝΙΑΤΗΣ Ι. , σελ.
ΜΑΥΡΑΓΑΝΗΣ Γ. , σελ.
ΠΙΠΙΛΗ Φ. , σελ.
ΣΥΡΜΑΛΕΝΙΟΣ Ν. , σελ.
ΧΡΙΣΤΟΦΙΛΟΠΟΥΛΟΥ Π. , σελ.

ΠΡΑΚΤΙΚΑ ΒΟΥΛΗΣ
ΙΕ΄ ΠΕΡΙΟΔΟΣ 
ΠΡΟΕΔΡΕΥΟΜΕΝΗΣ ΚΟΙΝΟΒΟΥΛΕΥΤΙΚΗΣ ΔΗΜΟΚΡΑΤΙΑΣ
ΣΥΝΟΔΟΣ Β΄
ΣΥΝΕΔΡΙΑΣΗ ΠΔ΄
Δευτέρα 10 Φεβρουαρίου 2014
Αθήνα, σήμερα στις 10 Φεβρουαρίου 2014, ημέρα Δευτέρα και ώρα 18.09΄ συνήλθε στην Αίθουσα των συνεδριάσεων του Βουλευτηρίου η Βουλή σε ολομέλεια για να συνεδριάσει υπό την προεδρία του Γ΄ Αντιπροέδρου αυτής κ. ΧΡΗΣΤΟΥ ΜΑΡΚΟΓΙΑΝΝΑΚΗ.
"," Κύριε Πρόεδρε, είμαι σίγουρη ότι το θέμα θα ενδιαφέρει κι εσάς, όπως και τις παριστάμενες εδώ συνεργάτριες της Βουλής και τους Βουλευτές. 
Το θέμα αυτό είναι περίεργο για πολλούς. Έχει να κάνει με τα έργα ανάδειξης του αρχαιολογικού χώρου του ιερού βράχου του Πανός, ο οποίος είναι ο πιο υβρισθείς διαχρονικά βράχος στην οδό Αρδηττού.
Κατεβαίνοντας προς τη λεωφόρο Βουλιαγμένης, όλοι οι οδηγοί, όλες οι μανάδες με τα καροτσάκια που είναι αναγκασμένες να κατεβαίνουν στον επικίνδυνο δρόμο, όλοι οι επιβάτες του τραμ και των λεωφορείων, διαπιστώνουν ξαφνικά στη μέση του πουθενά στη λεωφόρο ένα πολύ μεγάλο βράχο, ο οποίος περνά το πεζοδρόμιο και μπαίνει στην άσφαλτο. 
Χρόνια, λοιπόν, τώρα όχι μόνο αναρωτιούνται οι διερχόμενοι τι στην ευχή κάνει αυτός ο βράχος αλλά καταλαβαίνετε ότι εκστομίζουν και συνηθισμένες καθημερινές ύβρεις εναντίον ενός σημαντικότατου αρχαιολογικού χώρου, που είναι ο ιερός βράχος του Πανός.
Έχω κάνει τρεις ερωτήσεις στο Υπουργείο Πολιτισμού, έχω στείλει και συγκεκριμένες προτάσεις, όπου ζητώ να μελετηθεί η τοποθέτηση ενός ξύλινου γεφυριού περιφερειακά του βράχου, ώστε να είναι προσπελάσιμος με ασφάλεια και να τοποθετηθεί, επίσης, μία απ’ αυτές της υψηλής αισθητικής πινακίδες που μας συνηθίζει το Υπουργείο Πολιτισμού, τις ενημερωτικές για τους τουρίστες, τους περαστικούς. Να μην ξεχνάμε ότι εκεί είναι οι Στύλοι του Ολυμπίου Διός, είναι η ιστορική Εκκλησία της Αγίας Φωτεινής και είναι και το μοναδικό εναπομείναν κομμάτι, η ανοικτή φυσική κοίτη του ιστορικού, επίσης, μυθικού Ιλισσού.
Ερωτάται, λοιπόν, ο Υπουργός το εξής: Θα υπάρξει σχετική μελέτη από το Υπουργείο Πολιτισμού, ώστε να αναδειχθεί συνολικά ο κατά τα άλλα καθυβρισθείς ιερός βράχος του Πανός;",23193,""," ΦΩΤΕΙΝΗ ΠΙΠΙΛΗ",237,"",237
"2408","
"," Κύριε Υπουργέ, έχετε το λόγο για τρία λεπτά.",23194,"Chairman","ΠΡΟΕΔΡΕΥΩΝ",175,"",175
"2409","
"," Ευχαριστώ πολύ, κύριε Πρόεδρε.
Κυρία συνάδελφε, με την επίκαιρη ερώτησή σας για μία ακόμη φορά αποδεικνύετε έμπρακτα το έντονο ενδιαφέρον σας για την προστασία και ανάδειξη του ιστορικού και πολιτιστικού πλούτου της πόλης των Αθηνών.
Ο ιερός βράχος του Πανός είναι το ύψωμα κοντά στην κοίτη του Ιλισσού, όπως είπατε και στην πηγή Καλλιρρόη, δίπλα στην οδό Αρδηττού και περίπου στο ύψος του Ναού της Αγίας Φωτεινής, με δύο κάθετα μεταξύ τους λαξευμένα κατά την αρχαιότητα μέτωπα και με μια μικρή φυσική σπηλιά χαμηλότερα. Επάνω λοιπόν, από αυτήν την σπηλιά, εντοπίστηκε το 1911 ανάγλυφο του Πανός, ο οποίος συχνά λατρευόταν σε σπηλιές και βραχώδεις τόπους.
Ως προς το συγκεκριμένο, λοιπόν, ιερό κατά μία άποψη πρόκειται για το Ιερό των Νυμφών και του Αχελώου, όπου αναφέρει ο Πλάτων ότι κάθισε ο Σωκράτης με το Φαίδρο κατά το φιλοσοφικό τους περίπατο.
Σε ανασκαφή του έτους 1893, διαπιστώθηκε ότι η μικρή αυτή σπηλιά, είχε χρησιμοποιηθεί -σε μεταγενέστερη, ίσως, περίοδο- για ενταφιασμούς. Πριν λίγες δεκαετίες, μάλιστα, κατά τη διάρκεια κατασκευής της οδού Αρδηττού, η Αρχαιολογική Υπηρεσία απέτρεψε την τελευταία στιγμή την ανατίναξη του βράχου με δυναμίτη. Μάλιστα, αυτές οι πληροφορίες αναγράφονται και στην πινακίδα διαστάσεων εξήντα επί σαράντα εκατοστών, η οποία τοποθετήθηκε το Σεπτέμβριο του 2013 από την Γ΄ Εφορεία Προϊστορικών και Κλασικών Αρχαιοτήτων και όπως και εσείς επισημαίνετε στην ερώτησή σας, βρίσκεται στη σκάλα που οδηγεί στο Ναό της Αγίας Φωτεινής και στην είσοδο του Βράχου. Η θέση της πινακίδας στο συγκεκριμένο σημείο επελέγη, όπως επισημαίνεται στο σχετικό έγγραφο της Γ΄ Εφορείας, για λόγους ασφαλείας, καθώς στο παρελθόν έχουν γίνει βανδαλισμοί ή έχουν κλαπεί αντίστοιχες πινακίδες.
Σε κάθε περίπτωση, όμως, θα ζητήσω από την αρμόδια υπηρεσία, να εξετάσει τη δυνατότητα τοποθέτησης δεύτερης πινακίδας και επί του μετώπου της οδού Αρδηττού, ώστε να ενημερώνονται για το μνημείο και οι από εκεί διερχόμενοι.
Ως προς την κατασκευή της ξύλινης γέφυρας-ράμπας, το Τμήμα Μελετών της Διεύθυνσης Οδοποιίας του Δήμου Αθηναίων, απάντησε σε σχετικό αίτημα της Γ΄ Εφορείας ότι η κατασκευή της ξύλινης γέφυρας επί του πεζοδρομίου δεν είναι δυνατή από τεχνικής άποψης, σύμφωνα με τις ισχύουσες προδιαγραφές και τις οδηγίες του ΥΠΕΚΑ, για την ασφαλή διέλευση πεζών και ατόμων με αναπηρία.
Πάντως, ο διάδρομος που οδηγεί στο σπήλαιο είναι καθαρός και προσβάσιμος για το κοινό. 
Σε κάθε περίπτωση είμαι στη διάθεσή σας, όπως και στη διάθεση κάθε συναδέλφου Βουλευτή ή και κάθε φορέα πολιτών για προτάσεις που αφορούν την καλύτερη αξιοποίηση των μνημείων της πατρίδας, οι οποίες θα τεθούν υπ' όψιν των αρμοδίων υπηρεσιών, για να εξετάσουν βάσει του ισχύοντος κατά περίπτωση πλαισίου. Αυτό θα κάνω και στην προκειμένη περίπτωση, την οποία συζητήσαμε και πριν από λίγο με την επίκαιρη ερώτησή σας.",23195,""," ΙΩΑΝΝΗΣ ΑΝΔΡΙΑΝΟΣ",14,"",14
"2410","
"," Κυρία συνάδελφε, έχετε το λόγο για τρία λεπτά.",23196,"Chairman","ΠΡΟΕΔΡΕΥΩΝ",175,"",175
"2411","
"," Κύριε Υπουργέ, εκπλήσσομαι πραγματικά που χρειάζεται το Υπουργείο Πολιτισμού την έγκριση μελέτης από το Ταμείο Οδοποιίας του Δήμου Αθηναίων ή από το ΥΠΕΚΑ. Δεν το λέω, επειδή εσείς είστε πάνω από το κράτος ως κράτος αλλά με εκπλήσσει, που η Αρχαιολογική Υπηρεσία και όλο το δυναμικό του Υπουργείου Πολιτισμού, οι μηχανικοί, οι αρχιτέκτονες - αρχαιολόγοι, οι μηχανικοί – αρχαιολόγοι, έκαναν αυτό το μοναδικό παγκοσμίως τεχνικό έργο –χωρίς την άδεια του ΥΠΕΚΑ βέβαια και του Ταμείου Οδοποιίας του Δήμου Αθηναίων- να κατεβάσουν τις Καρυάτιδες. 
Κύριε Υπουργέ, αυτό είναι παγκόσμια είδηση! Είναι δυνατόν αυτό το πολύτιμο δυναμικό του Υπουργείου Πολιτισμού, να περιμένει τη μελέτη του ΥΠΕΚΑ, για να προχωρήσει σε ένα τόσο απλό έργο μίας ξύλινης γέφυρας περιφερειακά του βράχου, μιας γεφυρούλας για πεζούς, όπως είναι στα ποτάμια της Ελλάδας ή σε άλλους αρχαιολογικούς χώρους; Δηλαδή, εκπλήσσομαι με την απάντηση των υπηρεσιών.
Αυτήν την ιδέα μού την έδωσαν από τον Παριλίσσιο Σύλλογο, έναν εξαιρετικά σημαντικό τοπικό αθηναϊκό σύλλογο, που υπάρχει εδώ και χρόνια. Το παλεύω πέντε χρόνια, όπως σας είπα, για να γίνει αυτού του είδους η διαμόρφωση, σύμφωνα με την οποία θα καταλαβαίνει ο κόσμος τι είναι και θα υπάρχει ασφάλεια. Δεν είπε κανείς να περνούν όλοι αναγκαστικά από το γεφυράκι. Απλώς, σηματοδοτεί ότι αυτός ο βράχος δεν βρέθηκε τυχαία εκεί και ότι η Αθήνα αποκτά έναν ακόμα επισκέψιμο, πολλαπλών χρήσεων και ιστορικότητας, χώρο, όπως είναι –επαναλαμβάνω- η κοίτη του Ιλισσού που ειδικά την άνοιξη, είναι χαρά Θεού, η Εκκλησία Αγία Φωτεινή του 1872, οι Στύλοι του Ολυμπίου Διός.
Επίσης, η ταμπέλα είναι τουλάχιστον για ανθρώπους που έχουν εξαιρετική όραση, γιατί είναι πάρα πολύ μικρή. Δεν έχει καμμία σχέση με το χώρο του ιερού βράχου. Βρίσκεται τουλάχιστον δώδεκα μέτρα από τον ιερό βράχο στην κατηφόρα για να κατέβεις στην εκκλησία. 
Πάντως, εκπλήσσομαι που έχετε τέτοιο δυναμικό που έκανε παγκόσμια πατέντα κατεβάζοντας τις Καρυάτιδες με ασφάλεια και δεν μπορεί να βρει άδεια –αν είναι δυνατόν, επαναλαμβάνω- από την οδοποιία του Δήμου Αθηναίων και από τις υπηρεσίες του ΥΠΕΚΑ.
Ευχαριστώ.",23197,""," ΦΩΤΕΙΝΗ ΠΙΠΙΛΗ",237,"",237
"2412","
"," Κύριε Υπουργέ, έχετε το λόγο για τρία λεπτά.",23198,"Chairman","ΠΡΟΕΔΡΕΥΩΝ",175,"",175
"2413","
"," Ευχαριστώ πολύ, κύριε Πρόεδρε. 
Κυρία συνάδελφε, είναι δεδομένη η ευαισθησία και η δέσμευση του Υπουργείου Πολιτισμού και Αθλητισμού για την προστασία, ανάδειξη και προβολή των ιστορικών και πολιτιστικών τεκμηρίων της χώρας. Βεβαίως, έχει πραγματικά και πολύ άξια στελέχη, όπως κι εσείς προείπατε.
Σ’ αυτό το πλαίσιο, αντιμετωπίζουμε και το μνημείο που αφορά η συζήτηση της επίκαιρης ερώτησης, δηλαδή το Ιερό του Πανός. 
Στο πλαίσιο της ερώτησής σας, όπως είπατε και προηγουμένως, αναδεικνύετε τρία επιμέρους σημεία. Πρώτον, την επισήμανση του μνημείου και επί της οδού Αρδηττού το οποίο θα ζητήσω να εξετάσουν πάλι οι αρμόδιες υπηρεσίες, δεύτερον, την κατασκευή της ξύλινης γέφυρας η οποία όμως με τα σημερινά δεδομένα δεν μπορεί να υλοποιηθεί βάσει των όσων απάντησαν οι υπηρεσίες και του δήμου και του ΥΠΕΚΑ στο σχετικό αίτημα της Γ΄ Εφορείας Αρχαιοτήτων –και αυτό, όμως, θα το δούμε- και τρίτον, την καλύτερη ανάδειξη του μοναδικού ζωντανού κομματιού του Ιλισσού που βρίσκεται κάτω από το βράχο. Τις συγκεκριμένες ενέργειες προς τούτο θα εξετάσουν, όπως σας είπα, με δική μας επιμονή οι αρμόδιες υπηρεσίες και βεβαίως με το ενδιαφέρον που έχουν δείξει σε κάθε έργο συντήρησης, προστασίας της πολιτιστικής κληρονομιάς και ανάδειξης του πολιτιστικού μας πλούτου.
Σε κάθε περίπτωση, κάθε συγκεκριμένη πρόταση που κατατίθεται για την ανάδειξη των μνημείων μας αξιολογείται με την αρμόζουσα προσοχή, όπως σας είπα, από τις υπηρεσίες του Υπουργείου Πολιτισμού και Αθλητισμού που επιτελούν με δέσμευση και υπευθυνότητα το καθήκον τους. Πιστεύω ότι και στο θέμα το οποίο αναδείξατε θα βρούμε την αρμόζουσα λύση.
Ευχαριστώ πολύ.",23199,""," ΙΩΑΝΝΗΣ ΑΝΔΡΙΑΝΟΣ",14,"",14
"2414","
"," Έχω την τιμή να ανακοινώσω προς το Σώμα ότι ο Υπουργός Εθνικής Άμυνας και ο Αναπληρωτής Υπουργός Οικονομικών κατέθεσαν σχέδιο νόμου: «Τροποποίηση και αντικατάσταση της παραγράφου 1 του άρθρου 77 του Ν. 4146/2013 (ΦΕΚ Α΄90), με την οποία προστέθηκε παράγραφος 2 στο άρθρο 1 του ΑΝ. 559/1937 (ΦΕΚ Α’ 107)».
Οι Υπουργοί Εσωτερικών, Εξωτερικών, Ανάπτυξης και Ανταγωνιστικότητας και Δικαιοσύνης, Διαφάνειας και Ανθρωπίνων Δικαιωμάτων κατέθεσαν σχέδιο νόμου: «Ενσωμάτωση της Οδηγίας 2013/1/ΕΕ του Συμβουλίου της 20ης Δεκεμβρίου 2012 για την τροποποίηση της Οδηγίας 93/109/ΕΚ σχετικά με τις λεπτομέρειες άσκησης του δικαιώματος του εκλέγεσθαι κατά τις εκλογές του Ευρωπαϊκού Κοινοβουλίου από τους πολίτες της Ένωσης που κατοικούν σε ένα κράτος μέλος του οποίου δεν είναι υπήκοοι στο ελληνικό δίκαιο και τροποποίηση του ν. 2196/1994 (Α΄41)».
Οι Υπουργοί Πολιτισμού και Αθλητισμού, Οικονομικών, Υγείας και ο Υπουργός Εξωτερικών και Αντιπρόεδρος της Κυβέρνησης κατέθεσαν σχέδιο νόμου: «Κύρωση του Πρωτοκόλλου Αθλητικής Συνεργασίας μεταξύ της Κυβέρνησης της Ελληνικής Δημοκρατίας και της Κυβέρνησης της Δημοκρατίας της Τουρκίας».
Παραπέμπονται στις αρμόδιες Διαρκείς Επιτροπές.
Εισερχόμεθα στη συζήτηση της τρίτης με αριθμό 517/4-2-2014 επίκαιρης ερώτησης πρώτου κύκλου του Βουλευτή Β΄ Αθηνών του Κομμουνιστικού Κόμματος Ελλάδας κ. Χρήστου Κατσώτη προς τον Υπουργό Ναυτιλίας και Αιγαίου, σχετικά με τις Συλλογικές Συμβάσεις Εργασίας των ναυτεργατών. 
Στον κύριο συνάδελφο θα απαντήσει ο Υπουργός κ. Μιλτιάδης Βαρβιτσιώτης. 
Έχετε τον λόγο, κύριε συνάδελφε, για δύο λεπτά για να αναπτύξετε την επίκαιρη ερώτηση.",23200,"Chairman","ΠΡΟΕΔΡΕΥΩΝ",175,"",175
"2415","
"," Ευχαριστώ, κύριε Πρόεδρε.
Κύριε Υπουργέ, στις 16-1-2014 στη διάρκεια συνέντευξής σας στους ναυτιλιακούς συντάκτες δηλώσατε ότι εφόσον οι Συλλογικές Συμβάσεις Εργασίας δεν είναι σε ισχύ, εφαρμόζεται η Διεθνής Σύμβαση Ναυτικής Εργασίας του 2006 που καθορίζει τα κατώτερα διεθνή επίπεδα στις εργασιακές σχέσεις.
Η Διεθνής Σύμβαση Ναυτικής Εργασίας μεταξύ άλλων καθορίζει οκτάωρο  εξαήμερο, όπως θα ήσαστε καλά ενημερωμένος, δηλαδή σαράντα οκτώ ώρες εργασία την εβδομάδα, ενώ η Συλλογική Σύμβαση Εργασίας των ναυτεργατών, όπως της ακτοπλοΐας, καθορίζει οκτάωρο πενθήμερο και σαράντα ώρες την εβδομάδα. 
Ακόμα, η Διεθνής Σύμβαση Ναυτικής Εργασίας προβλέπει δυόμισι μέρες το μήνα άδεια με αποδοχές, ενώ η Συλλογική Σύμβαση Εργασίας Ακτοπλοΐας πέντε και των Μεσογειακών Επιτατικών Πλοίων οκτώ μέρες το μήνα. 
Επιμηκύνεται ο χρόνος συνταξιοδότησης. Μειώνονται οι εισφορές στο ΝΑΤ. Υπονομεύεται παραπέρα η κοινωνικοασφαλιστική προστασία σε συντάξεις, γιατρούς, φάρμακα με αλυσιδωτές επιπτώσεις. 
Στην ερώτησή μας αυτά που θέλουμε να απαντήσετε, κύριε Υπουργέ, είναι: Πρώτον, με ποια σύμβαση θα καταβάλλονται οι δεδουλευμένες αποδοχές των ναυτεργατών από 1-2-2014; Και δεύτερον, πώς θα γίνονται οι κρατήσεις και πώς θα αποδίδονται στο ΝΑΤ; Ποιες θα είναι οι προϋποθέσεις για συνταξιοδότηση και πώς θα υπολογίζεται η σύνταξη των ναυτεργατών;
Είναι ερωτήματα που περιμένουν οι ναυτεργάτες να τα απαντήσετε. Βέβαια, ήδη οι ναυτεργάτες λένε ότι με τις δηλώσεις σας στηρίζετε τις ακτοπλοϊκές εταιρείες, όπως την ΑΝΕΚ, η οποία ήδη διανέμει στους ναυτεργάτες των πλοίων τη Σύμβαση Ναυτολόγησης σύμφωνα με τη Διεθνή Σύμβαση Ναυτικής Εργασίας του 2006. 
Έχει ανοίξει ο δρόμος για την κατάργηση όλων των συμβάσεων σε όλες τις κατηγορίες των πλοίων με το επιχείρημα βέβαια ότι έχουν λήξει. 
Πάνω σε αυτά θα θέλαμε τις απαντήσεις σας.",23201,""," ΧΡΗΣΤΟΣ ΚΑΤΣΩΤΗΣ",113,"",113
"2416","
"," Κύριε Υπουργέ, έχετε τον λόγο για τρία λεπτά.",23202,"Chairman","ΠΡΟΕΔΡΕΥΩΝ",175,"",175
"2417","
"," Ευχαριστώ, κύριε Πρόεδρε.
Με το ν. 4078/2012 κυρώθηκε η Διεθνής Σύμβαση Ναυτικής Εργασίας του 2006, που καθορίζει τα ελάχιστα πρότυπα για τις συνθήκες εργασίας, υγείας και ασφάλειας των ναυτικών που εργάζονται σε πλοία. Η σύμβαση αυτή, σημειώνεται, ότι έχει χαρακτηριστεί ως Χάρτα Δικαιωμάτων των Ναυτικών.
Για την εφαρμογή των απαιτήσεων αυτής της Διεθνούς Συμβάσεως, η χώρα μας προέβη στην έκδοση μιας κοινής υπουργικής απόφασης, η οποία μεταφέρει τις διατάξεις της Συμβάσεως στην εσωτερική νομοθεσία.
Γίνεται σαφές ότι σε κάθε περίπτωση, όπως άλλωστε προβλέπεται και στις διατάξεις της συγκεκριμένης κοινής υπουργικής απόφασης, δεν θίγεται το καθεστώς που διέπει τις Συλλογικές Συμβάσεις Εργασίας. Ήδη, για το έτος 2013, κυρώθηκαν έξι Συλλογικές Συμβάσεις Ναυτικής Εργασίας για διαφορετικές κατηγορίες ναυτεργατών και σε διαφορετικές κατηγορίες πλοίων. Τέσσερις κυρώθηκαν μετά από τη θέση σε ισχύ της συγκεκριμένης κοινής υπουργικής απόφασης, με την οποία ενσωματώθηκε στο εσωτερικό δίκαιο η MLC, η Διεθνής Σύμβαση Ναυτικής Εργασίας.
Θα πρέπει δε να σας υπενθυμίσω ότι το κείμενο της MLC κωδικοποιεί κατά κανόνα προγενέστερες ισχύουσες Διεθνείς Συμβάσεις Ναυτικής Εργασίας, οι οποίες είχαν ήδη κυρωθεί από τη χώρα μας, όπως η Διεθνής Σύμβαση 180 που αφορά τις ώρες εργασίας και ανάπαυσης. Τα ωράρια εργασίας που αναφέρονται στην επίκαιρη ερώτηση ισχύουν ήδη από την κύρωση της Διεθνούς Συμβάσεως 180 με το ν.2974/2001 και μεταφέρθηκαν αυτούσια στο κείμενο της MLC.
Όσον αφορά την υποχρέωση κατάρτισης Ατομικής Σύμβασης Ναυτολόγησης, αυτό προβλέπεται ήδη στον Κώδικα Ιδιωτικού Ναυτικού Δικαίου που κυρώθηκε και έχει τεθεί σε εφαρμογή ήδη από το 1958. Άρα, δεν πρωτοτυπούμε στο βαθμό που μας αναλογεί και, βέβαια, με τον τρόπο με τον οποίο παρουσιάζεται.
Θα πρέπει να διευκρινιστεί ότι οι όροι που προβλέπονται στις ισχύουσες συλλογικές συμβάσεις ενσωματώνονται υποχρεωτικά στην Ατομική Σύμβαση του Ναυτικού και δεν θίγονται από τις διατάξεις ούτε της MLC ούτε της ΚΥΑ. Είναι γνωστό ότι την αρμοδιότητα σύναψης συλλογικής σύμβασης έχουν οι κοινωνικοί εταίροι και σε καμμία περίπτωση δεν έχει η πολιτική ηγεσία. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υπουργού)
Κύριε Πρόεδρε, τελειώνω σε μισό λεπτό.
Σε περίπτωση που δεν υπάρξει από τους κοινωνικούς εταίρους συμφωνία κατάρτισης συλλογικής σύμβασης, τότε και μόνο οι όροι αμοιβής και εργασίας μπορούν να καθορίζονται στην Ατομική Σύμβαση των Ναυτικών, με την οποία, όμως, μπορεί να συμφωνείται –αν συμφωνηθεί από τα μέρη- η εφαρμογή προϋπάρχουσας συλλογικής σύμβασης ή άλλες ρυθμίσεις. 
Σε ό,τι αφορά τα συνταξιοδοτικά θέματα, νομίζω ότι αυτά ανήκουν πλέον στην αρμοδιότητα του Υπουργείου Εργασίας, Κοινωνικής Ασφάλισης και Πρόνοιας, εφόσον σ’ αυτό έχει περιέλθει η αρμοδιότητα για το ΝΑΤ.
Σας ευχαριστώ, κύριε Πρόεδρε.",23203,""," ΜΙΛΤΙΑΔΗΣ ΒΑΡΒΙΤΣΙΩΤΗΣ",27,"",27
"2418"," 
"," Ορίστε, κύριε Κατσώτη, έχετε τον λόγο για τρία λεπτά.",23204,"Chairman","ΠΡΟΕΔΡΕΥΩΝ",175,"",175
"2419","
"," Ευχαριστώ, κύριε Πρόεδρε.
Κύριε Υπουργέ, είναι γνωστό ότι η δήλωσή σας έχει δημιουργήσει προβλήματα και απηχεί σίγουρα τις θέσεις των εφοπλιστών για παραπέρα μείωση της τιμής της εργατικής δύναμης των ναυτεργατών και για κατάργηση των δικαιωμάτων τους.
Η δήλωσή σας περί εφαρμογής της Διεθνούς Συμβάσεως Ναυτικής Εργασίας και όχι των συμβάσεων των ναυτεργατών που υπερτερούν, έγινε σε μια περίοδο που όλα τα στοιχεία τα οποία καταγράφονται στην ετήσια έκθεση της Ένωσης Ελλήνων Εφοπλιστών για το 2013, δείχνει το μέγεθος της εκμετάλλευσης των ναυτεργατών, τον πλούτο που εκείνοι παράγουν και τον οποίο τσεπώνουν οι εφοπλιστές, δείχνει τη ληστεία των νησιωτών μας.
Ας δούμε τι λένε τα στοιχεία. Το 2013 οι Έλληνες εφοπλιστές κατείχαν το 16,25% του παγκόσμιου στόλου και το 46,7% του κοινοτικού στόλου. Πρόκειται για δικά τους στοιχεία. Έχουν δε ανατεθεί τριακόσιες εβδομήντα δύο παραγγελίες νέων πλοίων. Μόνο το 2013 οι Έλληνες εφοπλιστές επένδυσαν 18,1 δισεκατομμύρια δολάρια σε εξακόσια ενενήντα πλοία -τριακόσιες δεκαεννέα ναυπηγήσεις και τριακόσια εβδομήντα ένα δεύτερο χέρι- παραμένοντας στην κορυφή της παγκόσμιας πυραμίδας.
Αποτελεί, λοιπόν, πρόκληση η πρόθεσή σας να χαρίσετε στους εφοπλιστές τις συλλογικές συμβάσεις των ναυτεργατών. Και βέβαια, η υλοποίηση της Διεθνούς Συμβάσεως Ναυτικής Εργασίας είναι, όπως γνωρίζετε, με μικρότερους μισθούς και λιγότερα δικαιώματα. Είναι γνωστό ότι τα κέρδη των εφοπλιστών προέρχονται από το αίμα και τον ιδρώτα των ναυτεργατών. Με την πολιτική σας τους ενισχύετε ακόμη περισσότερο και δημιουργείτε συνθήκες κόλασης για τους ναυτεργάτες.
Η Διεθνής Σύμβαση Ναυτικής Εργασίας του 2006, της οποίας το προοίμιο θα καταθέσουμε στα Πρακτικά, προβλέπει –μνημονεύοντας την παράγραφο του άρθρου 19 του Καταστατικού της Διεθνούς Οργάνωσης Εργασίας- ότι σε καμμία περίπτωση η υιοθέτηση οποιασδήποτε σύμβασης ή σύστασης από τη συνδιάσκεψη ή επικύρωση οποιασδήποτε σύμβασης από οποιοδήποτε μέλος δεν θεωρείται ότι επηρεάζει οποιονδήποτε νόμο, απόφαση, έθιμο ή συμφωνία που διασφαλίζει ευνοϊκότερες συνθήκες στους εργαζόμενους που αφορά σε σχέση με αυτές που προβλέπονται στη σύμβαση ή στη σύσταση. 
Η ίδια Π.Ν.Ο. προβλέπει σε έγγραφό της από 20 Ιανουαρίου 2014 σας επισημαίνει ότι τα όσα προβλέπονται στη Διεθνή Σύμβαση Ναυτικής Εργασίας είναι τα κατώτερα και όχι τα ανώτερα. Σας επισημαίνει επίσης στο ίδιο έγγραφο –που θα το καταθέσουμε και αυτό- ότι ορίζεται από τη Διεθνή Σύμβαση Ναυτικής Εργασίας στην παράγραφο 3 του Κανονισμού 2,1 για τις συμβάσεις ναυτικών «στο βαθμό που είναι συμβατό με το εθνικό δίκαιο και πρακτική του μέλους, οι συμβάσεις εργασίας των ναυτικών πρέπει να θεωρείται ότι ενσωματώνουν οποιεσδήποτε συλλογικές συμβάσεις εργασίας που εφαρμόζονται». 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Τελειώνω, κύριε Πρόεδρε.
Η Π.Ν.Ο. επισημαίνει ότι «επί σειρά δεκαετιών η πλευρά των ναυτεργατών, όσο για το σύνολο των ναυτιλιακών εταιρειών, εφαρμόζουν στις σχέσεις ναυτεργασίας τις εκάστοτε υπογραφόμενες Συλλογικές Συμβάσεις Ναυτικής Εργασίας, ανεξάρτητα την τυπική ημερομηνία λήξης τους και μέχρι την υπογραφή της νεώτερης Συλλογικής Σύμβασης Εργασίας».
Εσείς, λοιπόν, με τη δήλωσή σας προκαταλάβατε την εφαρμογή –αυτό που λέμε- της μετενέργειας. Τελείωσε η Συλλογική Σύμβαση Εργασίας, άρα λοιπόν, πάμε στη Διεθνή Σύμβαση Ναυτικής Εργασίας με τους δυσμενέστερους όρους που αυτή προβλέπει. Αυτό νομίζω ότι θα πρέπει να το διορθώσετε. 
Όπως είπατε, είναι το θέμα των ημερών, επαφών και της ελεύθερης διαπραγμάτευσης στις Συλλογικές Συμβάσεις Εργασίας και είθισται μέχρι τώρα να εφαρμόζονται οι συμβάσεις, παρ’ όλο που είχαν λήξει οι προηγούμενες μέχρι να υπογραφούν οι επόμενες. Η δήλωσή σας αυτή προκάλεσε σοβαρό πρόβλημα στους ναυτεργάτες. Αυτό θέλουμε να πούμε. 
Πιστεύουμε ότι θα πρέπει να διορθωθεί από το Υπουργείο αυτή η παρέμβαση που αν δεν ήταν σκόπιμη, ήταν ατυχής.
(Στο σημείο αυτό ο Βουλευτής κ. Χρήστος Κατσώτης καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)",23205,""," ΧΡΗΣΤΟΣ ΚΑΤΣΩΤΗΣ",113,"",113
"2420","
","  Σας ευχαριστούμε, κύριε συνάδελφε.
Τον λόγο έχει ο κύριος Υπουργός για τρία λεπτά.",23206,"Chairman","ΠΡΟΕΔΡΕΥΩΝ",175,"",175
"2421","
"," Κύριε Πρόεδρε, δεν πρόκειται να μπω στο πρώτο κομμάτι της ανταπάντησης του συναδέλφου, σε σχέση με την «κόλαση», τα «υπερκέρδη» και όλη την παρουσίαση για την ελληνική ναυτιλία. Νομίζω ότι αυτό που έχει σημασία πάντοτε, όταν μιλάμε για την ελληνική ναυτιλία, είναι να την προστατεύουμε και όχι να την λιθοβολούμε. Εάν θέλουμε να πάμε σε ένα περιβάλλον στο οποίο θα λιθοβολούμε τις επιτυχίες της ελληνικής ναυτιλίας, τότε θα πάψει να είναι πολύ εύκολα και ελληνική, ...",23207,""," ΜΙΛΤΙΑΔΗΣ ΒΑΡΒΙΤΣΙΩΤΗΣ",27,"",27
"2422","
"," Αυτά όμως δεν υπάρχουν στους ναυτεργάτες!",23208,""," ΧΡΗΣΤΟΣ ΚΑΤΣΩΤΗΣ",113,"",113
"2423","
"," ...αφού ξέρουμε πολύ καλά ότι τα καράβια έχουν και σημαία και ιστό σημαίας και μπορούν με ευκολία να την αλλάζουν έχουν, όμως, και προπέλα και άρα, μπορούν να αλλάζουν λιμάνια.
Τώρα, σε ό,τι αφορά την ουσία του θέματος, θα σας έλεγα, αγαπητέ κύριε συνάδελφε, ότι δεν διαφωνούμε σε τίποτε από αυτά που διαβάσατε. Αυτά σας είπα και εγώ, δηλαδή αν υπάρχει σε ισχύ η Συλλογική Σύμβαση Εργασίας».",23209,""," ΜΙΛΤΙΑΔΗΣ ΒΑΡΒΙΤΣΙΩΤΗΣ",27,"",27
"2424","
"," Αυτή είναι η δήλωσή σας.",23210,""," ΧΡΗΣΤΟΣ ΚΑΤΣΩΤΗΣ",113,"",113
"2425","
"," Αυτό λέω. 
Συλλογική Σύμβαση Εργασίας, η οποία να έχει υπογραφεί ανάμεσα στα μέρη για το 2014, δεν έχω υπ’ όψιν μου. Και μέχρι να υπογραφεί –γιατί όπως ξέρετε, η πολιτική ηγεσία αυτό το οποίο κάνει είναι ότι επικυρώνει απλά τη συμφωνία των μερών-, σας λέω ότι συμφωνία μερών δεν υπάρχει. 
Το τι είθισται ή δεν είθισται έχει καθοριστεί ήδη από τους προηγούμενους νόμους που διέπουν τις εργασιακές σχέσεις στη χώρα για τη μετενέργεια των Συλλογικών Συμβάσεων Εργασίας και τα γνωρίζετε πολύ καλύτερα από εμένα. Είστε έμπειρος για τα εργασιακά δικαιώματα. 
Σας λέω, όμως, ότι η MLC είναι μία σύμβαση, η οποία προβλέπει εξαιρετικά ευεργετικές διατάξεις για τους ναυτικούς σε παγκόσμιο επίπεδο, για τις συνθήκες διαβίωσής τους, για τις συνθήκες υγειονομικής κάλυψής τους, για τις συνθήκες με τις οποίες θα πρέπει να βρίσκονται οι χώροι ενδιαίτησης και άλλα πράγματα που αφορούν τη ζωή τους στο πλοίο. 
Οπότε, ας μην την πετροβολούμε τόσο εύκολα, αφού πλέον καθορίζει σε παγκόσμιο επίπεδο και για τα πλοία όλων των σημαιών, συνθήκες ανθρώπινες, αξιοπρεπείς και ασφαλείς για τους ναυτικούς, ανεξαρτήτου εθνικότητας.
Σας ευχαριστώ, κύριε Πρόεδρε.",23211,""," ΜΙΛΤΙΑΔΗΣ ΒΑΡΒΙΤΣΙΩΤΗΣ",27,"",27
"2426"," 
"," Ευχαριστούμε, κύριε Υπουργέ. 
Εισερχόμαστε τώρα στη συζήτηση της πρώτης με αριθμό 524/4-2-2014 επίκαιρης ερώτησης δεύτερου κύκλου του Βουλευτή Χανίων της Νέας Δημοκρατίας κ. Μανούσου  Βολουδάκη προς τον Υπουργό  Διοικητικής Μεταρρύθμισης και Ηλεκτρονικής  Διακυβέρνησης, σχετικά με το έργο «ΣΥΖΕΥΞΙΣ ΙΙ». 
Στην ερώτηση θα απαντήσει η Υφυπουργός Διοικητικής Μεταρρύθμισης και Ηλεκτρονικής Διακυβέρνησης κ. Παρασκευή Χριστοφιλοπούλου.  
Ορίστε, κύριε συνάδελφε, έχετε τον λόγο για δύο λεπτά.",23212,"Chairman","ΠΡΟΕΔΡΕΥΩΝ",175,"",175
"2427","
"," Ευχαριστώ, κύριε Πρόεδρε. 
Κυρία Υπουργέ, η εξοικονόμηση που προβλέπεται σε κόστος υπηρεσιών τηλεπικοινωνιών από το δημόσιο από το «ΣΥΖΕΥΞΙΣ ΙΙ» είναι της τάξης των 150 εκατομμυρίων ευρώ. Το έργο αυτό, δηλαδή η επέκταση του δικτύου των τηλεπικοινωνιακών συνδέσεων του δημοσίου, θα εξοικονομήσει 150 εκατομμύρια ευρώ το χρόνο. 
Ο αριθμός αυτός, δηλαδή η τεκμηριωμένη αυτή εκτίμηση της μελέτης είναι και ένα μέτρο της σπατάλης που υπάρχει σήμερα στο δημόσιο σε σχέση με τις τηλεπικοινωνίες. Γιατί επικρατεί ένα χάος, με συμβάσεις χωριστές υπηρεσιών και φορέων που μοιάζουν με συμβάσεις λιανικής, σαν αυτές που κάνει ο καθένας για το σπίτι του, την ώρα που το δημόσιο θα μπορούσε να έχει μία σύμβαση χονδρικής ουσιαστικά για όλο το δημόσιο με τις ανάλογες εκπτώσεις. 
Γι’ αυτό και το εν λόγω έργο, εδώ και αρκετά χρόνια, όλες οι τελευταίες κυβερνήσεις το θεωρούν στρατηγικό στόχο. Προετοιμάζεται με πολύ κόπο και μέσα από τις σύνθετες διαδικασίες που η νομοθεσία προβλέπει. 
Δεν είναι, όμως, η ανάγκη της εξοικονόμησης που κάνει το έργο αυτό ιδιαίτερα σημαντικό. Το έργο αυτό είναι και απαραίτητη προϋπόθεση για την ηλεκτρονική αναβάθμιση του δημοσίου. Η ηλεκτρονική διακυβέρνηση και η περαιτέρω ανάπτυξή της έχει σχεδιαστεί πάνω σε δύο έργα – πλατφόρμες, ένα για τη διαχείριση των σχέσεων του κράτους με τον πολίτη, το ονομαζόμενο CRMS, και άλλο ένα για τη διαχείριση των σχέσεων των υπηρεσιών μεταξύ τους, την δι-υπηρεσιακή συνεργασία, το e-Gov now, όπως είναι η κωδική του ονομασία. Και τα δύο αυτά έργα είχαν προκηρυχθεί λίγο καιρό πριν αναλάβετε τη θέση σας και πράγματι έκτοτε και οι υπηρεσίες και εσείς προσπαθείτε να ολοκληρωθούν και έχουν ολοκληρωθεί οι διαδικασίες των διαγωνισμών και η αξιολόγηση, ώστε να υλοποιηθούν.
Όμως, αυτά τα έργα, για να δουλέψουν, δηλαδή για να  μπορεί ο πολίτης να έχει υπηρεσίες του δημοσίου παντού ψηφιακά, από και προς οποιαδήποτε υπηρεσία και οι υπηρεσίες μεταξύ τους να συναλλάσσονται κατά τον ίδιο τρόπο, προϋποθέτουν την τηλεπικοινωνιακή υποδομή του «ΣΥΖΕΥΞΙΣ ΙΙ». 
Υπάρχει πράγματι πολύ μεγάλη γραφειοκρατία στη διεκπεραίωση τέτοιων έργων, ειδικά συγχρηματοδοτούμενων έργων και στην εθνική μας νομοθεσία και στην ευρωπαϊκή. 
Με το Υπουργείο Ανάπτυξης, που είναι και ο χρηματοδότης μέσω του επιχειρησιακού προγράμματος «Ψηφιακή Σύγκλιση», στο διάστημα που ήμουν Υφυπουργός, είχαμε διαφορετικές απόψεις ως προς την εμπλοκή μιας ομάδας εμπειρογνωμόνων της Ευρωπαϊκής Επιτροπής, της ομάδας Τζάσπερς, που οι υπηρεσίες στις οποίες εσείς προΐσταστε τώρα, η υπηρεσία ανάπτυξης της πληροφορικής «ΚΟΙΝΩΝΙΑ ΤΗΣ ΠΛΗΡΟΦΟΡΙΑΣ», πίστευαν ότι αυτή η εμπλοκή θα φέρει καθυστέρηση. 
Δικαιώθηκαν –πιστεύω- οι υπηρεσίες. Όμως, πληροφορούμαι ότι το καλοκαίρι αυτή η ομάδα των εμπειρογνωμόνων έδωσε τελικά την έγκρισή της στο έργο. Δεν πρέπει, λοιπόν, να υπάρξει περαιτέρω καθυστέρηση. Πρέπει το έργο αυτό να υλοποιηθεί το συντομότερο και θα πω  ορισμένα περισσότερα στοιχεία στη δευτερολογία μου.",23213,""," ΜΑΝΟΥΣΟΣ-ΚΩΝΣΤΑΝΤΙΝΟΣ ΒΟΛΟΥΔΑΚΗΣ",36,"",36
"2428"," 
"," Κυρία Υπουργέ, έχετε τον λόγο για τρία λεπτά.",23214,"Chairman","ΠΡΟΕΔΡΕΥΩΝ",175,"",175
"2429"," 
"," Ευχαριστώ, κύριε Πρόεδρε. 
Κύριε συνάδελφε, ευχαριστώ και εσάς για την ευκαιρία που δίνετε με την ερώτησή σας να συζητηθεί αυτό το θέμα στο Κοινοβούλιο. Πολλές φορές έρχονται στην Ολομέλεια στον κοινοβουλευτικό έλεγχο θέματα τόσο δύσκολα, θέματα που αφορούν τον πολίτη και την εξοικονόμηση πόρων, αλλά, όπως και πολύ σωστά είπατε, αφορούν και την βελτίωση των υπηρεσιών, που μέσω της ηλεκτρονικής τεχνολογίας παρέχονται τελικά στον πολίτη. Τέτοια θέματα δεν έχουμε πολλές φορές την ευκαιρία να τα συζητήσουμε. 
Πράγματι, λοιπόν, σήμερα μάλιστα που συζητείται η ερώτησή σας έχουμε και τη δημοσιοποίηση ενός τελικού κειμένου μιας ηλεκτρονικής στρατηγικής. Τους  πυλώνες  τους αναπτύξατε ο ίδιος. Είναι πράγματι ο τρόπος που επικοινωνεί το κράτος  και οι υπηρεσίες μεταξύ τους, έτσι ώστε να πηγαίνουν πιο γρήγορα τα πράγματα. Είναι οι υπηρεσίες προς τον πολίτη και οι υπηρεσίες προς τις επιχειρήσεις.
Είναι μεγάλες οι δυνατότητες που έχει αυτό το στρατηγικό πλαίσιο, που συνοδεύεται από ένα σχέδιο δράσης και συγκεκριμένα έργα, στα οποία αναφερθήκατε κι εσείς. Έχει πολύ μεγάλη σημασία, αυτή η στρατηγική να προχωρήσει γρήγορα. Κομβικό σημείο είναι ακριβώς και η δυνατότητα το δημόσιο να έχει τηλεπικοινωνιακές υπηρεσίες, οι οποίες να είναι και αποδοτικές και λειτουργικές, αλλά βεβαίως και φτηνές, δηλαδή να κοστίζουν όσο το δυνατό λιγότερο.
Επισημαίνω συμπληρωματικά, κύριε Πρόεδρε, στα όσα είπε ο συνάδελφος, ότι αν ρωτήσει κανείς αν έχουν όλοι οι δημόσιοι υπάλληλοι αυτή τη στιγμή πρόσβαση στο ίντερνετ αν έχουν όλοι τους από ένα ηλεκτρονικό ταχυδρομείο και αν μπορούν να επικοινωνούν μεταξύ τους χωρίς κόστος, η απάντηση δυστυχώς σήμερα είναι «όχι». Και είναι «όχι» για τους λόγους που προαναφέρατε.
Πάμε όμως να δούμε την άλλη πλευρά. Αυτό, λοιπόν, το μεγάλο έργο «ΣΥΖΕΥΞΙΣ» είναι ένα έργο, το οποίο έχει πολύ μεγάλο κόστος και όπως είπατε είχε χρονοβόρες διαδικασίες. Όπως ξέρετε, όταν αναλάβαμε ήταν ήδη δρομολογημένη η διαδικασία και κατανοώ τη διαφωνία σας. Οτιδήποτε καθυστερεί είναι προβληματικό. Ωστόσο η διαδικασία των Τζάσπερς μας ανάγκασε να κάνουμε βελτιώσεις στο έργο, τέτοιες που να το κάνουμε ίσως να απαντά στις όποιες επισημάνσεις έγιναν από την πλευρά τους.
Αυτό, λοιπόν, το έργο, κύριε Βολουδάκη –το γνωρίζετε καλύτερα από εμένα- είναι ένα έργο 600 και πλέον εκατομμυρίων ευρώ, εκ των οποίων τα 172 εκατομμύρια είναι το συγχρηματοδοτούμενο σκέλος και τα 444 εκατομμύρια είναι από τον κρατικό προϋπολογισμό. Οφείλουμε, λοιπόν – το κάνατε και εσείς και το κάναμε και εμείς- να έχουμε απόλυτο σεβασμό στον τρόπο με τον οποίο θα υλοποιήσουμε το έργο και στην αποδοτικότητα που θα έχει το έργο, σεβόμενοι το κάθε ένα ευρώ του έλληνα πολίτη. 
(Στο σημείο αυτό κτυπάει προειδοποιητικά το κουδούνι λήξεως του χρόνου ομιλίας της κυρίας Υφυπουργού)
 Άρα, έπρεπε να απαντήσουμε και στις συστάσεις της ομάδας των εμπειρογνωμόνων και βεβαίως έπρεπε, κύριε συνάδελφε, να περιμένουμε την τελική έγκριση της Ευρωπαϊκής Επιτροπής. Χαίρομαι να πω ότι έστω και τώρα ήρθε η απόφαση της Ευρωπαϊκής Επιτροπής της 5ης Φεβρουαρίου του 2014. Θα ήθελα να καταθέσω, λοιπόν –για εσάς και για όσους άλλους συναδέλφους το θέλουν- στα Πρακτικά της Βουλής την απόφαση της 5ης Φεβρουαρίου. 
(Στο σημείο αυτό η Υφυπουργός Διοικητικής Μεταρρύθμισης και Ηλεκτρονικής Διακυβέρνησης κ. Παρασκευή Χριστοφιλοπούλου καταθέτει για τα Πρακτικά την προαναφερθείσα απόφαση, η οποία βρίσκεται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)
 Είμαστε λοιπόν, σχεδόν έτοιμοι να προχωρήσουμε στην προκήρυξη του έργου. Το «σχεδόν» θα το εξηγήσω ακριβώς στη δευτερολογία μου κι εγώ, για να μην πάρω περισσότερο χρόνο.",23215,""," ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",296,"",296
"2430"," 
"," Κύριε συνάδελφε, έχετε το λόγο για τρία λεπτά.",23216,"Chairman","ΠΡΟΕΔΡΕΥΩΝ",175,"",175
"2431","
"," Ευχαριστώ, κύριε Πρόεδρε.
Χαίρομαι, κυρία Υπουργέ, που είχατε ευχάριστα νέα σχετικά με το έργο για την τελική έγκριση από την Ευρωπαϊκή Επιτροπή. Μου δίνετε την ευκαιρία, με τη διάκριση που κάνατε μεταξύ των 172 εκατομμυρίων που είναι συγχρηματοδότηση για το ίδιο το έργο και των 440 εκατομμυρίων που είναι από τον προϋπολογισμό, να τονίσω ότι αυτά τα 440 εκατομμύρια από τον κρατικό προϋπολογισμό αφορούν την πληρωμή των υπηρεσιών που παρέχονται, που πληρώνονται έτσι κι αλλιώς κάθε χρόνο. 
Μάλιστα, για την ακρίβεια, κάθε χρόνο πληρώνονται περί τα 350 εκατομμύρια και αυτά τα 440 εκατομμύρια είναι για πληρωμή πλέον δύο ετών, μια που η δαπάνη θα πέσει περίπου στο μισό. Είναι χρήματα που θα πληρώνονταν έτσι κι αλλιώς και μάλιστα, πολύ λιγότερα από αυτά που θα πληρώνονταν έτσι κι αλλιώς.
Αυτό είναι κι ένας πρόσθετος λόγος για τον οποίο τα ευρωπαϊκά χρήματα, τα 172 εκατομμύρια δηλαδή που είναι η συγχρηματοδότηση, δεν πρέπει σε καμμία περίπτωση να χαθούν. Έχουν ακουστεί δυο κατηγορίες επιχειρημάτων στην κριτική που έχει ασκηθεί στο έργο αυτό στο παρελθόν. Η μια –την οποία συμμερίζομαι- είναι ότι το έργο είναι υπερβολικά μεγάλων διαστάσεων. Κι εγώ ο ίδιος το έχω χαρακτηρίσει «φαραωνικό» στις διαστάσεις του, γιατί πράγματι οι τριάντα τέσσερις χιλιάδες σημεία-συνδέσεις που προβλέπει σήμερα σε όλο το δημόσιο είναι υπερβολικές.
Πρέπει, όμως, να ξεκαθαρίσουμε το εξής. Το έργο αυτό έχει σχεδιαστεί με τη νομοθεσία των συμφωνιών-πλαίσιο. Αυτό σημαίνει ότι δημοπρατείται, κατακυρώνονται τιμές μονάδας και οι ακριβείς διαστάσεις μπορούν να προσαρμόζονται στα δεδομένα, ακόμα και κατά την ίδια την εξέλιξη του έργου.
Τώρα, λοιπόν, που βρίσκεται σε εξέλιξη μια μεταρρύθμιση του δημοσίου που οδηγεί και σε περιορισμό των περιττών κομματιών του δημοσίου –μια που το δημόσιο πρέπει να είναι ακριβώς στις διαστάσεις που πρέπει, με σεβασμό στα χρήματα του φορολογούμενου- και μια που τώρα στο εσωτερικό τουλάχιστον της Κυβέρνησης δεν υπάρχουν αμφιθυμίες και δεύτερες σκέψεις ως προς το στόχο, αυτό πρέπει να προχωρήσετε ακόμα πιο εντατικά προς την κατεύθυνση αυτή.
Η δεύτερη κατηγορία επιχειρημάτων, που ακούστηκε ως κριτική στο έργο αυτό, είναι ότι σήμερα πια πρέπει κανείς να αγοράζει υπηρεσίες και όχι εξοπλισμό, να αγοράζει αυτό το οποίο στη γλώσσα των ειδικών είναι το «software as a service», γύρω από αυτά τα πράγματα. Θα συμφωνήσω, με τη διαφορά ότι εδώ το 95% του κόστους αυτού που αγοράζουμε ως εξοπλισμό, καλύπτεται από χρήματα της Ευρωπαϊκής Ένωσης, από το επιχειρησιακό πρόγραμμα «Ψηφιακή Σύγκλιση» και είναι χρήματα που δεν μπορούν να μεταφερθούν και να γίνουν κάτι άλλο. Αν δεν τα πάρουμε γι’ αυτήν τη δουλειά, θα χαθούν. Βέβαια δεν χρηματοδοτείται με αυτόν τον τρόπο κάτι άχρηστο, ούτε εξοπλισμός ο οποίος σε ένα ή δύο χρόνια θα είναι άχρηστος. Ο τηλεπικοινωνιακός εξοπλισμός κρατιέται για πολλά χρόνια, πολύ περισσότερο από άλλον εξοπλισμό υψηλής τεχνολογίας -επτά χρόνια, εκτιμούν οι ειδικοί- διάστημα στο οποίο σίγουρα η πολύ μικρή εθνική συμμετοχή θα έχει αποσβεστεί. Πρέπει να πούμε, βέβαια, ότι σχεδόν το μισό του έργου είναι οι υπηρεσίες, τελικά, αυτές που πρέπει να παρέχονται με ευέλικτο τρόπο. 
Για όλους αυτούς τους λόγους το «ΣΥΖΕΥΞΙΣ ΙΙ» είναι ένα έργο το οποίο πρέπει να προχωρήσει με κάθε τρόπο και να προκηρυχθούν οι διαγωνισμοί. Θεωρώ πολύ σημαντική την εξέλιξη που μας είπατε, ότι ήρθε και η τελευταία έγκριση από την Ευρωπαϊκή Επιτροπή και μακάρι να μην είχε υπάρξει η εμπλοκή καινοφανών για την ελληνική Δημόσια Διοίκηση διαδικασιών. Δεν είναι το Υπουργείο σας υπεύθυνο γι’ αυτό, ούτε ήταν πριν αναλάβετε αλλά ούτε και σήμερα που έχετε τη θέση αυτήν. Έστω και τώρα, όμως, πρέπει να προχωρήσουμε, γιατί ούτε τα χρήματα του φορολογούμενου μπορούν να σπαταλώνται κατά τον τρόπο με τον οποίο σπαταλώνται στις τηλεπικοινωνίες αλλά ούτε και οι υπηρεσίες που παρέχονται στον πολίτη είναι δυνατόν να μην έχουν όλες τις προϋποθέσεις που σήμερα η ψηφιακή εποχή παρέχει.
Σας ευχαριστώ.",23217,""," ΜΑΝΟΥΣΟΣ-ΚΩΝΣΤΑΝΤΙΝΟΣ ΒΟΛΟΥΔΑΚΗΣ",36,"",36
"2432","
"," Κυρία Υπουργέ, έχετε τον λόγο.",23218,"Chairman","ΠΡΟΕΔΡΕΥΩΝ",175,"",175
"2433","
"," Κύριε Πρόεδρε, έχω λίγα πράγματα να απαντήσω, διότι ο συνάδελφος κ. Βολουδάκης έχει πολύ μεγάλη γνώση και του συγκεκριμένου έργου και του χώρου της ηλεκτρονικής διακυβέρνησης. 
Θέλω πραγματικά να επιβεβαιώσω τα όσα είπατε, θέλω όμως και να διαβεβαιώσω -και εσάς προσωπικά και όλους τους συναδέλφους που ακούν- ότι κάνουμε κάθετι το δυνατόν για να επιταχυνθεί η διαδικασία, με όλες αυτές τις καθυστερήσεις που δυστυχώς υπέστη το έργο. 
Θέλω, επίσης, να σας διαβεβαιώσω ότι αυτές τις μέρες ολοκληρώνεται από το Υπουργείο Οικονομικών ένα ακόμα βήμα προς τη σωστή κατεύθυνση, όχι από την πλευρά του συναδέλφου που είναι εδώ, αλλά από την πλευρά του Γενικού Λογιστηρίου του Κράτους. Με ενημερώνουν, λοιπόν, οι συνάδελφοι στο Υπουργείο Οικονομικών ότι μέχρι το τέλος της εβδομάδας αναμένεται να υπογραφεί η σχετική υπουργική απόφαση του Ενιαίου Συστήματος Πληρωμών, του ΕΣΥΠ, το οποίο νομοθετήθηκε, αν θυμάμαι καλά, το 2012. Είναι, λοιπόν, μία υποχρέωση την οποία πρέπει να αναλάβει η χώρα -και την αναλαμβάνει- να υπάρχει μία πλατφόρμα, έτσι ώστε όλοι οι πάροχοι των τηλεπικοινωνιακών υπηρεσιών προς το δημόσιο να καταγράφονται ενιαία στην πλατφόρμα αυτή. Το λέω όσο πιο απλά μπορώ, γιατί αυτά τα συστήματα είναι αρκετά περίπλοκα. 
Αυτό θα δώσει τη δυνατότητα να χρηματοδοτείται από το εθνικό σκέλος, από τον κρατικό προϋπολογισμό, η παροχή τηλεπικοινωνιακών υπηρεσιών με τρόπο αποδοτικό, με εξοικονόμηση πόρων και με απόλυτη διαφάνεια: τι πληρώνεται, για ποιον φορέα, πότε ακριβώς και πώς. Νομίζω ότι αυτό είναι η τελική φάση και είμαστε, λοιπόν, έτοιμοι να προκηρύξουμε αυτήν τη συμφωνία-πλαίσιο, κύριε συνάδελφε. 
Η συμφωνία-πλαίσιο, όπως πολύ σωστά είπατε, μας δίνει τη δυνατότητα να πάρουμε τις υπηρεσίες εκείνες οι οποίες ωριμάζουν, καθώς ωριμάζουν, και κτήρια και μέρη του δημοσίου που δεν είναι ώριμα να ενταχθούν στο «ΣΥΖΕΥΞΙΣ ΙΙ» μπορεί να περιμένουν ή να μην ενταχθούν. Άρα δεν επιβαρύνεται το δημόσιο για έργα τα οποία δεν είναι ώριμα, δεν πληρώνει καθόλου ο κρατικός προϋπολογισμός, ούτε το συγχρηματοδοτούμενο, άρα είναι ένα ευέλικτο πλαίσιο, που μας δίνει αυτήν τη δυνατότητα. 
Τέλος, θα ήθελα να επισημάνω ότι ο εξοπλισμός βεβαίως είναι ενταγμένος και βεβαίως ένα μεγάλο μέρος του εξοπλισμού εντάσσεται στο έργο και πληρώνεται από αυτό. Ωστόσο, το να έχεις και την ευκολία να παρέχεται και η υπηρεσία χωρίς επιπλέον επιβάρυνση, εξοπλισμών και, αν θέλετε, «σιδερικών» -να το πω πολύ απλά και λαϊκά- που δεν χρειάζεται αυτήν τη στιγμή το δημόσιο, το «software as a service», η υπηρεσία αυτή, νομίζω ότι βελτιώνει έτι περαιτέρω τις προδιαγραφές του έργου. 
Τελειώνω λέγοντας πως ευελπιστώ ότι σε διάστημα πολύ λίγων εβδομάδων θα είμαστε σε θέση να προκηρύξουμε κανονικά το έργο αυτό και να ολοκληρωθεί μέσα στην τρέχουσα προγραμματική περίοδο, προς όφελος όχι μόνο της διοίκησης, αλλά και τελικά της τσέπης του Έλληνα φορολογούμενου και των υπηρεσιών που παρέχονται σε αυτόν. 
Σας ευχαριστώ.",23219,""," ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",296,"",296
"2434","
"," Και εμείς ευχαριστούμε. 
Θα συζητηθεί τώρα η δεύτερη με αριθμό 514/4-2-2014 επίκαιρη ερώτηση δεύτερου κύκλου της Βουλευτού Ηρακλείου του Συνασπισμού Ριζοσπαστικής Αριστεράς κ. Μαρίας Διακάκη προς τον Υπουργό Οικονομικών, σχετικά με τη διαμόρφωση ενός απλού, καθολικού και λειτουργικού μηχανισμού για τον άμεσο συμψηφισμό απαιτήσεων μεταξύ φορολογουμένων και δημοσίου.
Στην επίκαιρη ερώτηση της κυρίας συναδέλφου θα απαντήσει ο Υφυπουργός Οικονομικών κ. Γεώργιος Μαυραγάνης.
Κυρία συνάδελφε, έχετε τον λόγο για δύο λεπτά, προκειμένου να αναπτύξετε την επίκαιρη ερώτησή σας.",23220,"Chairman","ΠΡΟΕΔΡΕΥΩΝ",175,"",175
"2435"," 
"," Ευχαριστώ πολύ, κύριε Πρόεδρε. 
Κύριε Υπουργέ, με απόφαση του Γενικού Γραμματέα Δημοσίων Εσόδων, όταν εκδίδεται αποδεικτικό ενημερότητας για είσπραξη χρημάτων ή μεταβίβαση ακινήτου και ο φορολογούμενος έχει οφειλές που έχουν υπαχθεί σε ρύθμιση, πέραν της προϋπόθεσης ενημερότητας του οφειλέτη σε ρύθμιση τμηματικής καταβολής, τίθεται υποχρεωτικά και ο όρος παρακράτησης μέρους της εισπραττόμενης απαίτησης, ο οποίος αναγράφεται επί του αποδεικτικού. 
Ειδικότερα, όσον αφορά την είσπραξη χρημάτων από τον φορολογούμενο ο οποίος έχει ρυθμίσει τις οφειλές του προς το δημόσιο και καταβάλλει τις δόσεις της ρύθμισης κανονικά, το ποσοστό της παρακράτησης που υποχρεωτικά πρέπει να καταβληθεί ορίζεται από τον προϊστάμενο της ΔΟΥ και ξεκινά από 30%, ενώ μπορεί να φτάσει μέχρι και το 100%, το σύνολο δηλαδή, των χρημάτων που πρόκειται να εισπράξει ο φορολογούμενος. 
Ιδιαίτερα, κύριε Υπουργέ, για τα φαρμακεία, που βάλλονται από παντού, η ρύθμιση αυτή θεωρούμε ότι είναι κατάφωρα ληστρική. Οι φαρμακοποιοί θα απολέσουν και τα τελευταία ψήγματα ρευστότητας, αφού το μεγαλύτερο μέρος των εσόδων τους προέρχεται από την εκτέλεση συνταγών φαρμάκων ασφαλισμένων στον ΕΟΠΥΥ και το αποδεικτικό ενημερότητας είναι απαραίτητο μηνιαίως για την είσπραξη αυτών των χρημάτων. 
Παράλληλα, ενώ η Κυβέρνηση απαιτεί από τους φορολογούμενους να είναι κάτι παραπάνω από συνεπείς στις απαιτήσεις της, το δημόσιο έχει σωρεία χρεών προηγουμένων ετών προς τους φορολογούμενους και ιδιαίτερα προς τους φαρμακοποιούς, από συνταγές ασφαλιστικών ταμείων. 
Ως εκ τούτου, λοιπόν, σας ρωτούμε εάν προτίθεστε να προβείτε στις απαραίτητες ενέργειες για να λυθεί οριστικά το πρόβλημα αυτό και επίσης εάν προτίθεστε να προβείτε στη διαμόρφωση ενός απλού, καθολικού και λειτουργικού μηχανισμού για τον άμεσο συμψηφισμό απαιτήσεων μεταξύ φορολογουμένων και δημοσίου. 
Σας ευχαριστώ.",23221,""," ΜΑΡΙΑ ΔΙΑΚΑΚΗ",71,"",71
"2436"," 
"," Κύριε Υπουργέ, έχετε τον λόγο για τρία λεπτά για να απαντήσετε. 
ΓΕΩΡΓΙΟΣ ΜΑΥΡΑΓΑΝΗΣ (Υφυπουργός Οικονομικών): Ευχαριστώ, κύριε Πρόεδρε.
Κυρία Βουλευτά, όντως το αποδεικτικό ενημερότητας από την 1η Ιανουαρίου του 2014 χορηγείται σύμφωνα με τις διατάξεις του άρθρου 12 του ν. 4174/2013 όπως ισχύει και, σύμφωνα με την παράγραφο 4 του άρθρου που ανέφερα, σε περίπτωση κατά την οποία ο φορολογούμενος έχει ενταχθεί σε πρόγραμμα ρύθμισης οφειλών ή έχει οφειλές μη ληξιπρόθεσμες ή σε αναστολή οφειλών, δύναται να εκδοθεί αποδεικτικό ενημερότητας, που δεν μπορεί να υπερβεί τον έναν μήνα. 
Η φορολογική διοίκηση και μετά τη συμμόρφωση οφειλέτη σε πρόγραμμα ρύθμισης ορίζει υποχρεωτικά όρο παρακράτησης στις περιπτώσεις που το αποδεικτικό ενημερότητας εκδίδεται για είσπραξη χρημάτων ή μεταβίβαση ακινήτου ή σύσταση εμπράγματου δικαιώματος επ’ αυτού από επαχθή αιτία. Το παρακρατούμενο ποσό λαμβάνεται υπ’ όψιν για την κάλυψη της δόσης ή των δόσεων και επίσης, σύμφωνα με την παράγραφο 5 του άρθρου που σας προανέφερα, τα της φορολογικής ενημερότητας -μεταξύ των οποίων και τα ποσοστά παρακράτησης- ορίζονται με απόφαση του Γενικού Γραμματέα Δημοσίων Εσόδων. 
Όντως εκδόθηκε μία απόφαση του Γενικού Γραμματέα, η ΠΟΛ 1274/27-12-2013. 
Στο άρθρο 7 αυτής καθορίζονται τα όρια εντός των οποίων οφείλεται να ορίζεται κατά περίπτωση το ποσοστό παρακράτησης. 
Η ηγεσία του Υπουργείου διαπίστωσε από την απόφαση αυτή της Γενικής Γραμματείας ότι τα ανωτέρω όρια εντός των οποίων ορίζεται το ποσοστό παρακράτησης μπορεί να έχουν κάποια θέματα. Γι’ αυτό, όπως ενημερωθήκαμε, σε συνέχεια αυτής της παρατήρησης που έγινε στη Γενική Γραμματεία, υπάρχει η βούληση για αναθεώρηση, ιδίως για τις περιπτώσεις των μικρο-οφειλετών αλλά και για τις περιπτώσεις περιοδικών εισπράξεων, όπως είναι οι φαρμακοποιοί από τον ΕΟΠΥΥ.
Η έννοια και οι προϋποθέσεις του συμψηφισμού ορίζονται από τις διατάξεις του άρθρου 83, του Κώδικα Είσπραξης Δημοσίων Εσόδων, όπως αυτά ισχύουν, και οι απαιτήσεις που προτείνονται για συμψηφισμό πρέπει να είναι αμοιβαίες, δηλαδή ο δανειστής της μιας να είναι οφειλέτης της άλλης και μάλιστα κατά τον ίδιο χρόνο. Πιο συγκεκριμένα, οι οφειλές πρέπει να είναι βεβαιωμένες στο στενό δημόσιο και οι απαιτήσεις του οφειλέτη να προέρχονται από το εν στενή εννοία δημόσιο και όχι από τρίτα πρόσωπα, όπως είναι τα νομικά πρόσωπα δημοσίου δικαίου, οι ΟΤΑ κ.λπ.. 
Ωστόσο, όπως έχω αναφέρει, εξετάζεται η επεξεργασία αναγκαίων τροποποιήσεων στο θεσμικό πλαίσιο, προκειμένου να εξασφαλιστεί ότι μπορεί να λειτουργήσει πιο αποτελεσματικά, όχι μόνο για το δημόσιο αλλά και για τους φορείς της γενικής κυβέρνησης, έτσι ώστε να επιλυθούν πολλά από τα προβλήματα που δημιουργούνται. 
Ευχαριστώ πολύ.",23222,"Chairman","ΠΡΟΕΔΡΕΥΩΝ",175,"",175
"2437"," 
"," Κυρία συνάδελφε, έχετε τον λόγο για τρία λεπτά.",23223,"Chairman","ΠΡΟΕΔΡΕΥΩΝ",175,"",175
"2438","
"," Ευχαριστώ, κύριε Πρόεδρε. 
Κύριε Υπουργέ, εγώ χαίρομαι που είπατε ότι είναι προς επανεξέταση το θέμα, διότι ιδιαίτερα τα ελληνικά φαρμακεία τα τελευταία χρόνια έχουν περιέλθει σε μια πραγματικά δραματική οικονομική κατάσταση. 
Με τη δημιουργία, λοιπόν, του ΕΟΠΥΥ και τη συγχώνευση της πλειοψηφίας των ασφαλιστικών ταμείων -των οποίων τα αποθέματα, όπως ξέρετε, κουρεύτηκαν- μεταβιβάστηκαν στο ενιαίο αυτό ταμείο όλες οι υποχρεώσεις των επιμέρους μικρών ασφαλιστικών ταμείων που υπήρχαν, χωρίς όμως να υπάρξει μια πρόβλεψη για τη ρύθμιση των χρεών τους απέναντι στους φαρμακοποιούς. 
Προκειμένου οι φαρμακοποιοί να εισπράξουν τα ποσά που τους οφείλονται από τον ΕΟΠΥΥ και τα πριν του ΕΟΠΥΥ ταμεία για την εκτέλεση των συνταγών, καλούνται να προσκομίσουν κάθε μήνα, όπως είπαμε και πριν, φορολογική ενημερότητα από την αρμόδια ΔΟΥ. 
Τα εισπραττόμενα αυτά ποσά -και αυτό θέλω να το επισημάνω- χρησιμοποιούνται σαν κεφάλαιο κίνησης από τα φαρμακεία. Δηλαδή, με αυτά ένα φαρμακείο θα μπορεί να κινηθεί, να αγοράσει φάρμακα και θα μπορέσει έτσι να συνεχίσει να δουλεύει. Επίσης, θα μπορέσει με αυτά τα χρήματα να εξοφλήσει και τις οφειλές που έχει στο δημόσιο, σε συνεταιρισμούς, σε αποθήκες κ.λπ.. 
Τα χρέη προς τους φαρμακοποιούς ανέρχονται γύρω στα 200 εκατομμύρια ευρώ και οφείλονται από το 2011. Κατά τη διάρκεια του 2013 ο ΕΟΠΥΥ πλήρωσε κατά μέσο όρο στις εκατόν τριάντα έξι ημέρες. Οι πιστώσεις των αποθηκών και των συνεταιρισμών είναι στις ογδόντα ημέρες. Αντιλαμβανόμαστε, λοιπόν, όλοι ότι εδώ υπάρχει ένα τεράστιο πρόβλημα ρευστότητας. 
Τη στιγμή που οι φαρμακοποιοί έρχονται αντιμέτωποι με αυστηρότατες προθεσμίες εξόφλησης των οφειλών τους, ιδιαίτερα ως προς το δημόσιο, τα ασφαλιστικά ταμεία έχουν οφειλές τριετίας απέναντί τους. 
Είναι επίσης γνωστό ότι με την παρότρυνση και της πολιτείας, οι πολίτες έχουν προβεί σε ρυθμίσεις των οφειλών τους προς το δημόσιο. Όμως αυτές οι οφειλές, παρ’ ότι σε ρύθμιση, καθίστανται ληξιπρόθεσμες μετά το πέρας της αρχικής ημερομηνίας λήξης της οφειλής, της προ ρύθμισης δηλαδή, ακόμα και στην περίπτωση που ο οφειλέτης τηρεί τη ρύθμιση κανονικά. 
Στην περίπτωση, λοιπόν, των επαγγελματιών και κυρίως των φαρμακοποιών που χρειάζονται το αποδεικτικό ενημερότητας μηνιαίως και είναι σε διαδικασία ρύθμισης για τις οφειλές, προκειμένου να παραλάβουν αυτό πρέπει να καταβάλλουν ως και το 100% των εισπραττομένων χρημάτων. Καταλαβαίνετε βέβαια τι σημαίνει αυτό. Οδηγεί σε ασφυξία και έλλειψη ρευστότητας. Δεν μπορεί να συνεχίσει μια επιχείρηση να δουλεύει έτσι.
Ζητάμε, λοιπόν, να βρεθεί μία λύση σε αυτό το πρόβλημα που οδηγεί τις επιχειρήσεις σε κατάρρευση. 
Επίσης, θέλω να θυμίσω ότι από το 2011 οι Υπουργοί έχουν υποσχεθεί ότι θα προβούν σε αυτόν τον συμψηφισμό βεβαιωμένων φόρων ληξιπρόθεσμης οφειλής, ακόμα και χρεών, σε διαδικασία ρύθμισης, με ποσά που οφείλει το δημόσιο στους φορολογούμενους και αυτό ακόμα δεν έχει λειτουργήσει. 
Ένας απλός, καθολικός και λειτουργικός μηχανισμός για τον άμεσο συμψηφισμό απαιτήσεων μεταξύ φορολογουμένων και δημοσίου θα προσέφερε αυτήν την ανάσα που τόσο χρειάζονται οι επιχειρήσεις και οι επιτηδευματίες, βεβαίως, σε αντίθεση με την πολιτική αυτή της φορολογικής τρομοκράτησης και του εκφοβισμού.
Εδώ θέλω να μου επιτρέψετε να συμπληρώσω κάτι ακόμα. Θα πρέπει να δούμε πάρα πολύ σοβαρά, κύριε Υπουργέ, το μεγάλο πρόβλημα που έχει προκύψει με τα πρόστιμα που επιβάλλονται στους πολίτες αν καθυστερήσουν έστω και μία μέρα τις οφειλές τους. Για πολλούς λόγους μπορεί να την καθυστερήσουν αυτή την οφειλή. Πρώτος και καλύτερος είναι η ανύπαρκτη πλέον φοροδοτική τους ικανότητα. Όμως δεν τους συγχωρείτε ούτε καν το ανθρώπινο λάθος και αυτό είναι τραγικό.",23224,""," ΜΑΡΙΑ ΔΙΑΚΑΚΗ",71,"",71
"2439","
"," Τελειώνετε, κυρία συνάδελφε.",23225,"Chairman","ΠΡΟΕΔΡΕΥΩΝ",175,"",175
"2440"," 
"," Τελειώνω, κύριε Πρόεδρε.
Θέλω να πω ότι είναι εξοντωτικά τα πρόστιμα αυτά και για τους πολίτες αλλά και για όλες τις μικρομεσαίες επιχειρήσεις, αφού έχει εκμηδενιστεί η φοροδοτική ικανότητα και θεωρούμε ότι αυτή η ρύθμιση πρέπει να αποσυρθεί. Θέλω μία απάντηση από εσάς για το τι σκοπεύετε να κάνετε γι’ αυτό. 
Ευχαριστώ πολύ.",23226,""," ΜΑΡΙΑ ΔΙΑΚΑΚΗ",71,"",71
"2441","
"," Κύριε Υπουργέ, έχετε το λόγο για τρία λεπτά. 
ΓΕΩΡΓΙΟΣ ΜΑΥΡΑΓΑΝΗΣ (Υφυπουργός Οικονομικών): Αυτό που έχει σημασία –όπως σωστά θέσατε στην ερώτησή σας- είναι σε ορισμένες περιπτώσεις, όπως μπορεί να υπάρχουν μέσα σε αυτήν την απόφαση που εκδόθηκε στα τέλη Δεκεμβρίου από τη Γενική Γραμματεία Δημοσίων Εσόδων, να γίνονται διορθώσεις και να λαμβάνονται υπ’ όψιν κάποιες από τις παρατηρήσεις και τις ανάγκες που προκύπτουν καθημερινά σε διάφορες κατηγορίες φορολογουμένων. 
Σας είπα ότι κατόπιν της ενημέρωσης που έχουμε και της συζητήσεως του θέματος, η εντολή είναι ότι θα πρέπει σε ορισμένες περιπτώσεις να υπάρξει μία διαφορετική αντιμετώπιση. Η Γενική Γραμματεία Δημοσίων Εσόδων θα προχωρήσει σε μία αναθεώρηση ορισμένων από τις περιπτώσεις και μέσα σε αυτές είναι η περίπτωση των φαρμακοποιών και αυτήν του ΕΟΠΥΥ, που αναφέρθηκαν μέσα από την ερώτησή σας. 
Στο άλλο θέμα το οποίο θίξατε, για τους συμψηφισμούς, έχουμε πει ότι γίνεται μία προσπάθεια, ακριβώς, για να λειτουργήσει θεσμικά αλλά και πρακτικά. Γιατί δεν είναι μόνο το θεσμικό κομμάτι, αλλά είναι και το πρακτικό, το λειτουργικό, που πρέπει να συνοδεύει μία τέτοια ρύθμιση και πρέπει το δημόσιο να είναι έτοιμο και σε αυτό. 
Όσον αφορά το τρίτο θέμα που θίξατε στη δευτερολογία σας, σε σχέση με τα πρόστιμα, νομίζω ότι ήταν πολύ χρήσιμη και η ερώτηση που έγινε την προηγούμενη Παρασκευή από τον πρώην Πρόεδρο της Βουλής, τον κ. Κακλαμάνη, στην οποία τοποθετήθηκα. Αν ανατρέξετε στα Πρακτικά, θα δείτε ότι η πρόθεση είναι σε ορισμένες από τις περιπτώσεις, στη φορολογική μεταρρύθμιση ή σε κάθε μεταρρύθμιση όπου υπάρχουν κάποια σημεία που δημιουργούν κάποιο θέμα ή κάποιο πρόβλημα, η Κυβέρνηση να είναι πάντα σε θέση και να ακούει τους πολίτες και να διορθώνει οποιαδήποτε περίπτωση, η οποία παρεκκλίνει από τους κανόνες εκείνους που συνοδεύουν μία σωστή φορολογική μεταρρύθμιση αλλά και κάθε άλλη μεταρρύθμιση που γίνεται στη δημόσια ζωή. 
Άρα, σε ορισμένες περιπτώσεις που δημιουργούνται κάποια προβλήματα -κι ελπίζω ότι δεν είναι πολλές, από αυτό το οποίο έχουμε μελετήσει- θα υπάρξει και η τοποθέτηση –όπως είπα και την προηγούμενη Παρασκευή- της Κυβέρνησης, ώστε να διορθωθούν οποιεσδήποτε αποκλίσεις από μία σωστή αντιμετώπιση των θεμάτων.
Ευχαριστώ πολύ.",23227,"Chairman","ΠΡΟΕΔΡΕΥΩΝ",175,"",175
"2442","
"," Ευχαριστούμε, κύριε Υπουργέ.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, τριάντα οκτώ μαθητές και μαθήτριες και οκτώ εκπαιδευτικοί - συνοδοί τους από το 11ο Γυμνάσιο Ηρακλείου Κρήτης. 
Η Βουλή σάς καλωσορίζει και σάς εύχεται καλή πρόοδο! 
(Χειροκροτήματα απ’ όλες τις πτέρυγες της Βουλής)
Θα πρέπει να γνωρίζετε ότι σήμερα δεν είναι ημέρα Νομοθετικής Εργασίας, αλλά Κοινοβουλευτικού Ελέγχου, κατά την οποίαν υποχρεούνται να παρίστανται μόνον οι ερωτώντες Βουλευτές και οι Υπουργοί που απαντούν. Μάλιστα, τελειώνουμε τη συνεδρίαση. Έχουμε ακόμα μία επίκαιρη ερώτηση από συνάδελφο της Δωδεκανήσου…",23228,"Chairman","ΠΡΟΕΔΡΕΥΩΝ",175,"",175
"2443","
"," Κυκλάδων, κύριε Πρόεδρε.",23229,""," ΝΙΚΟΛΑΟΣ ΣΥΡΜΑΛΕΝΙΟΣ",266,"",266
"2444","
"," Κυκλάδων, με συγχωρείτε. Εντάξει, νησιά είναι και οι Κυκλάδες, νησιά είναι και τα Δωδεκάνησα και η Κρήτη, που μας παρακολουθεί εδώ, απ’ όπου και ο Προεδρεύων.
Εισερχόμεθα στη συζήτηση της δεύτερης με αριθμό 513/4-2-2014 επίκαιρης ερώτησης πρώτου κύκλου του Βουλευτή Κυκλάδων του Συνασπισμού Ριζοσπαστικής Αριστεράς κ. Νικολάου Συρμαλένιου προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με την εγκατάσταση μεγάλων αιολικών πάρκων σε νησιά των Κυκλάδων.
Στην επίκαιρη ερώτηση του κυρίου συναδέλφου θα απαντήσει ο Υπουργός κ. Ιωάννης Μανιάτης.
Κύριε συνάδελφε, έχετε δύο λεπτά, για να αναπτύξετε την ερώτησή σας.",23230,"Chairman","ΠΡΟΕΔΡΕΥΩΝ",175,"",175
"2445","
"," Ευχαριστώ, κύριε Πρόεδρε.
Κύριε Υπουργέ, το Δεκέμβριο του 2013 και λίγο πριν από τα Χριστούγεννα, εντελώς αιφνιδιαστικά και παρά την κατηγορηματική αντίθεση ήδη από τον Οκτώβριο του 2011 τόσο του Περιφερειακού Συμβουλίου του Νοτίου Αιγαίου όσο και των τεσσάρων δημοτικών συμβουλίων της Νάξου, της Πάρου, της Τήνου και της Άνδρου, που επίσης έχουν προσφύγει στο Συμβούλιο της Επικρατείας, εγκρίνατε τους περιβαλλοντικούς όρους για την εγκατάσταση στα παραπάνω νησιά τεσσάρων υπερμεγέθων αιολικών πάρκων συνολικής ισχύος 218,5 MW συμφερόντων του Ομίλου Κοπελούζου.
Θέλουμε να ξεκαθαρίσουμε ευθύς εξαρχής το εξής. Δεν είμαστε γενικώς και αορίστως κατά των ανανεώσιμων πηγών ενέργειας και ιδιαίτερα των ανεμογεννητριών. Γι’ αυτό, άλλωστε, και όταν προσωπικά συμμετείχα παλαιότερα στο Νομαρχιακό Συμβούλιο των Κυκλάδων, είχαμε επεξεργαστεί και είχαμε ομόφωνα καταλήξει σε προδιαγραφές ενταγμένες στα νησιωτικά μεγέθη και στη λογική της βιώσιμης αειφόρου ανάπτυξης, που σέβεται το τοπίο, το περιβάλλον αλλά και την τουριστική ανάπτυξη.
(Στο σημείο αυτό κτυπάει προειδοποιητικά το κουδούνι λήξεως του χρόνου ομιλίας του κυρίου Βουλευτή)
Αντίθετα εσείς, με την έγκριση που δώσατε, προχωράτε σε υπερμεγέθεις εγκαταστάσεις, που καταστρέφουν το περιβάλλον, που, όπως γνωρίζετε, στα νησιά μας αποτελεί το απόλυτο συγκριτικό πλεονέκτημα για την προσέλκυση του τουρισμού. Ταυτόχρονα, η επένδυση αυτή δεν διασφαλίζει κανένα κοινωνικό όφελος –μηδαμινό κοινωνικό όφελος– παρά μόνον τα υπερκέρδη του επιχειρηματία.
Ερωτάσθε, λοιπόν, τα εξής: 
Πρώτον, με ποια λογική εγκρίνατε την προώθηση και υλοποίηση ενός τέτοιου επενδυτικού σχεδίου, όταν μάλιστα η Τοπική Αυτοδιοίκηση Α’ και Β’ βαθμού, καθώς και οι τοπικοί φορείς, είναι σε πλήρη αντίθεση με το συγκεκριμένο έργο;
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Τελειώνω, κύριε Πρόεδρε.
Δεύτερον, πώς αποφασίζετε και εγκρίνετε το συγκεκριμένο έργο, με το οποίο θα εξυπηρετηθεί ουσιαστικά ένας ιδιωτικός επενδυτικός όμιλος, ενώ το όφελος των τοπικών κοινωνιών προβλέπεται να είναι αμελητέο;
Τρίτον, σε ποια προοπτική βιώσιμης οικονομικής ανάπτυξης μπορεί να βασιστεί ένα τέτοιο επενδυτικό σχέδιο, αφού η κατασκευή και η λειτουργία τόσο των αιολικών σταθμών όσο και των συνοδών έργων, θα επιφέρουν ανεπανόρθωτες καταστροφές και αλλοιώσεις στο περιβάλλον και στο τοπίο, με αποτέλεσμα την οριστική υπονόμευση της προοπτικής ισόρροπης ανάπτυξης των νησιών;
Ευχαριστώ.",23231,""," ΝΙΚΟΛΑΟΣ ΣΥΡΜΑΛΕΝΙΟΣ",266,"",266
"2446","
"," Ορίστε, κύριε Υπουργέ, έχετε τον λόγο για τρία λεπτά.",23232,"Chairman","ΠΡΟΕΔΡΕΥΩΝ",175,"",175
"2447","
"," Κύριε συνάδελφε, ευχαριστώ πολύ για την ερώτηση. Νομίζω ότι έχει ενδιαφέρον να συμφωνήσουμε σε ορισμένες βασικές αρχές. Η πρώτη βασική αρχή είναι ότι -και χαίρομαι που συμφωνούμε- οι ανανεώσιμες πηγές ενέργειας αποτελούν για τη χώρα το μεγαλύτερο ενεργειακό κοίτασμα που πρέπει να αξιοποιηθεί στο μέγιστο δυνατό βαθμό.
Να σημειώσουμε εδώ ότι επειδή ακριβώς οι ανεμογεννήτριες και τα αιολικά πάρκα αποτελούν βασική συνιστώσα των ανανεώσιμων πηγών ενέργειας, το γεγονός ότι μέχρι σήμερα έχουμε μόνο 20% συμμετοχή των ανανεώσιμων πηγών στην ηλεκτροπαραγωγή της χώρας, ενώ έχουμε δεσμευθεί να φτάσουμε στο 40%, δείχνει ότι έχουμε μπροστά μας κι άλλο δρόμο. Και νομίζω ότι σε αυτήν την κατεύθυνση συμφωνούν και οι περιβαλλοντικές οργανώσεις και οι τοπικές κοινωνίες και η χώρα και εσείς ο ίδιος και όλοι μαζί.
Δεύτερη παρατήρηση. Συμφωνούμε ότι το αιολικό δυναμικό των νησιών του Αιγαίου, είτε είναι Κυκλάδες είτε είναι Δωδεκάνησα είτε είναι άλλες περιοχές, είναι το εξαιρετικά ενδιαφέρον δυναμικό. Άρα οφείλουμε ως χώρα, ως εθνική οικονομία, να αξιοποιήσουμε απολύτως, πάντα με σεβασμό στο περιβάλλον, το αιολικό δυναμικό του Αιγαίου.
Τρίτη παρατήρηση: Πρέπει να αποφύγουμε πάση θυσία τη συνέχιση της απαράδεκτης κατάστασης, λόγω της μη ηλεκτρικής διασύνδεσης των νησιών, να πληρώνουμε κάθε χρόνο για τις ρυπογόνες μονάδες που παρέχουν ρεύμα στις Κυκλάδες, τα Δωδεκάνησα και την Κρήτη και καίνε μαζούτ και πετρέλαιο. Η δαπάνη της εθνικής οικονομίας και του Έλληνα πολίτη είναι πάνω από 1 δισεκατομμύριο ευρώ τον χρόνο. 
Άρα, οποιαδήποτε δράση ηλεκτρικής διασύνδεσης των νησιών της χώρας με την ηπειρωτική χώρα, είναι μια πράσινη δράση, μια αειφόρος και βιώσιμη δράση, την οποία όλοι θέλουμε.
Τώρα επειδή στην ερώτηση κατατίθενται ορισμένες απόψεις που έχουν να κάνουν με το κατά πόσον η συγκεκριμένη επένδυση ή άλλες επενδύσεις προστατεύουν το περιβάλλον, είναι συμβατές με τη φέρουσα ικανότητα, συμβαδίζουν με το εθνικό χωροταξικό κ.ο.κ., εγώ θα καταθέσω, με την ολοκλήρωση της τοποθέτησής μου, τέσσερις εισηγήσεις από τις τέσσερις αρμόδιες Υπηρεσίες του Υπουργείου που μου εισηγήθηκαν να υπογράψω την έγκριση περιβαλλοντικών όρων. Θα αναφέρω για τα Πρακτικά αποσπάσματα από κάθε μια.
Πρώτον: Διεύθυνση Περιβαλλοντικού Σχεδιασμού, Τμήμα Διαχείρισης Φυσικού Περιβάλλοντος. «Σε κάποιες από τις πιο πάνω περιοχές, η Υπηρεσία μας γνωμοδότησε αρνητικά και πιο συγκεκριμένα σε δύο από τους αιτούμενους κλάδους των αιολικών πάρκων στον κεντρικό ορεινό όγκο της Νήσου Άνδρου, με βάση τα στοιχεία που περιλαμβάνονταν στην ορνιθολογική μελέτη που συνόδευε τη μελέτη περιβαλλοντικών επιπτώσεων του έργου. 
Σε άλλες περιοχές τοποθέτησης ανεμογεννητριών, πιο συγκεκριμένα στη νήσο Νάξο, ζητήσαμε να περιληφθούν στην Έγκριση Περιβαλλοντικών Όρων συγκεκριμένοι όροι αποφυγής πρόσκρουσης ορνιθοπανίδας, σε καιρό λειτουργίας, με την τοποθέτηση συσκευών εντοπισμού πτηνών (Radars), έτσι ώστε να απομακρύνονται τα πτηνά και όταν χρειάζεται να υπάρχει προσωρινή διακοπή της λειτουργίας των ανεμογεννητριών.
Σε κάθε περίπτωση η Υπηρεσία μας, η Υπηρεσία Διαχείρισης Φυσικού Περιβάλλοντος, αντιμετώπισε τα αιτήματα εγκατάστασης ανεμογεννητριών για παραγωγή ηλεκτρικής ενέργειας στα τέσσερα νησιά των Κυκλάδων, με σεβασμό στην προστασία του περιβάλλοντος και ειδικότερα της ορνιθοπανίδας, με τα εργαλεία που διαθέτει, καθώς και με βάση την αρχή της πρόληψης και της προφύλαξης βάσει των οποίων αν δεν υπάρχει επαρκής γνώση επιλέγεται η «μηδενική» λύση, δηλαδή η μη κατασκευή του έργου.»
Κύριε Πρόεδρε, στη δευτερολογία μου θα αναφερθώ στις γνωμοδοτήσεις των άλλων τριών συναρμόδιων Υπηρεσιών.",23233,""," ΙΩΑΝΝΗΣ ΜΑΝΙΑΤΗΣ",170,"",170
"2448","
"," Κύριε συνάδελφε, έχετε τον λόγο.",23234,"Chairman","ΠΡΟΕΔΡΕΥΩΝ",175,"",175
"2449","
"," Ευχαριστώ, κύριε Πρόεδρε.
Κύριε Υπουργέ, είναι φανερό ότι προφανώς συμφωνούμε στην αξιοποίηση των ανανεώσιμων πηγών ενέργειας. Οι όροι, όμως, με τους οποίους εγκρίνατε αυτά τα τέσσερα αιολικά πάρκα, είναι όροι που λέτε και εσείς καθαρά ότι προέρχονται από τις Υπηρεσίες του Υπουργείου, ενώ έχουν τελείως αντίθετη άποψη οι Υπηρεσίες της Περιφέρειας -συγκεκριμένα η Υπηρεσία Περιβάλλοντος της Περιφέρειας Νοτίου Αιγαίου- διότι αυτοί οι όροι δεν συνάδουν με το θεσμοθετημένο πλαίσιο του χωροταξικού σχεδιασμού των ΑΠΕ της κοινής υπουργικής απόφασης του 2008 και υπερβαίνουν την επιτρεπόμενη δυναμικότητα, τις αποστάσεις από τους οικισμούς, τη χωροθέτησή τους σε περιοχές «Natura» και τα συνοδά έργα τα οδικά, τα οποία δημιουργούν πρόβλημα στο περιβάλλον. 
Επίσης, θέλω να πω ότι εδώ υπάρχει ένα ζήτημα, το οποίο θίξατε, για τη διασύνδεση των νησιών με την ηπειρωτική χώρα. Προφανώς και είμαστε υπέρ της διασύνδεσης των Κυκλάδων και όλων των νησιών με το ηπειρωτικό δίκτυο. Υπάρχει, όμως, ένα μείζον ζήτημα. Βρίσκεται σε εξέλιξη η πρώτη φάση αυτού του έργου διασύνδεσης με τα νησιά Άνδρο, Τήνο, Σύρο, Μύκονο που θα έχει συνολικό προϋπολογισμό 240 εκατομμύρια ευρώ και θα χρηματοδοτηθεί κατά 50% από την Ευρωπαϊκή Κεντρική Τράπεζα Επενδύσεων και κατά 30% από το ΕΣΠΑ.
Υπάρχει ένα ερώτημα: Μήπως η χρηματοδότηση αυτή από την Ευρωπαϊκή Τράπεζα και από το ΕΣΠΑ θα απαλλάξει τους ιδιώτες επενδυτές από τη συμβατική υποχρέωσή τους βάσει της έγκρισης που είχαν πάρει από τη Ρυθμιστική Αρχή Ενέργειας το 2010 να χρηματοδοτήσουν αυτοί την υποθαλάσσια διασύνδεση;
Διότι αυτό είχαν συμφωνήσει όταν έκαναν την αίτηση. Και μετά υπήρξε η έγκριση, τουλάχιστον από τη ΡΑΕ. 
Εν πάση περιπτώσει, αυτό που έχει σημασία είναι ότι οι όροι, τους οποίους εγκρίνατε, είναι όροι που δεν συνάδουν με το τοπίο και το περιβάλλον των Κυκλάδων, δεν συνάδουν, δηλαδή, με τη βιώσιμη αειφόρο ανάπτυξη, όπως λέτε. Και, βεβαίως, ο στόχος είναι να φτάσουμε το 40% παραγωγής ηλεκτρικής ενέργειας από τις ΑΠΕ, αλλά δεν μπορούμε σωρευτικά, χωρίς να εξετάσουμε τα κριτήρια και τους όρους σε κάθε περιοχή και χωρίς χωροταξικό σχεδιασμό, να εγκρίνουμε τέτοιους περιβαλλοντικούς όρους. 
Ήδη πολλοί δήμοι των Κυκλάδων εκπονούν με τα swap και με άλλα χωροταξικά σχέδια τους δικούς τους όρους, βάσει των οποίων προβλέπεται και η χωροθέτηση ανανεώσιμων πηγών ενέργειας στις συγκεκριμένες περιοχές, με βάση βέβαια και τη διαβούλευση που γίνεται και τη σύμφωνη γνώμη της τοπικής κοινωνίας. 
Γι’ αυτό νομίζουμε ότι αυτά τα τέσσερα αιολικά πάρκα, τα οποία εγκρίνατε, είναι έξω από αυτές τις προδιαγραφές, δεν γίνονται αποδεκτά από τις τοπικές κοινωνίες και τον μόνο που θα ωφελήσουν είναι τον Όμιλο Κοπελούζου ή όποιους άλλους επενδυτές χωρίς ουσιαστικό κοινωνικό όφελος.",23235,""," ΝΙΚΟΛΑΟΣ ΣΥΡΜΑΛΕΝΙΟΣ",266,"",266
"2450","
"," Ευχαριστούμε, κύριε συνάδελφε.
Τον λόγο έχει ο Υπουργός Περιβάλλοντος Ενέργειας και Κλιματικής Αλλαγής κ. Ιωάννης Μανιάτης για τρία λεπτά.",23236,"Chairman","ΠΡΟΕΔΡΕΥΩΝ",175,"",175
"2451"," 
"," Κύριε Πρόεδρε, κύριοι συνάδελφοι, συνεχίζω με την κατάθεση των γνωμοδοτήσεων των αρμόδιων, των θεσμοθετημένων φορέων, που είναι οι Υπηρεσίες. Εγώ πάντα σέβομαι τους δημοσίους λειτουργούς, από τους οποίους ζητάμε την επιστημονική τους γνώση. 
Η Γενική Γραμματεία Χωροταξίας και Αστικού Περιβάλλοντος -Διεύθυνση Χωροταξίας, στην εισήγησή της μας λέει τα ακόλουθα: «Ειδικότερα η γνωμοδότηση της Υπηρεσίας μας βασίστηκε και στις κατευθύνσεις του Ειδικού Πλαισίου Χωροταξικού Σχεδιασμού και Αειφόρου Ανάπτυξης για τις ανανεώσιμες πηγές ενέργειας…» -αναφέρεται στον νόμο του 2008 που είπατε εσείς- «…όπου προσδιορίζονται πολιτικές χωροθέτησης έργων ΑΠΕ ανά κατηγορία δραστηριότητας και κατηγορία χώρου». 
Συνεχίζει: «Από τα στοιχεία των μελετών που μας κατατέθηκαν διαπιστώθηκε ότι πληρούνται τα παραπάνω κριτήρια και ειδικότερα εκείνα του μέγιστου ποσοστού κάλυψης εδαφών από ανεμογεννήτριες, της μη χωροθέτησης σε περιοχές αποκλεισμού και ζωνών ασυμβατότητας, των αποστάσεων από γειτνιάζουσες χρήσεις γης, δραστηριότητες και δίκτυα τεχνικής υποδομής και της ένταξης του αιολικού πάρκου στο τοπίο». 
Η Ειδική Υπηρεσία Περιβάλλοντος του Υπουργείου, της Γενικής Διεύθυνσης Περιβάλλοντος, απευθυνόμενη προς τον Υπουργό λέει τα ακόλουθα: «Εκτός από το Περιφερειακό Συμβούλιο Νοτίου Αιγαίου, το οποίο γνωμοδότησε αρνητικά κατά πλειοψηφία, όλες οι συναρμόδιες υπηρεσίες γνωμοδότησαν θετικά, ορισμένες δε υπό όρους». 
Έχει και τις γνωμοδοτήσεις. 
«Τέλος, το Κεντρικό Αρχαιολογικό Συμβούλιο γνωμοδότησε θετικά για το έργο με την προϋπόθεση να μην αδειοδοτηθεί η ανεμογεννήτρια 6 του Αιολικού Πάρκου «Φωλιά» στη Νήσο Τήνο. Λόγω των παραπάνω προϋποθέσεων η τελική ισχύς του έργου είναι 218,5 MW από 322 MW, που ήταν η αρχικά προτεινόμενη ισχύς. 
Αφού τηρήθηκε η προβλεπόμενη από τη νομοθεσία διαδικασία της περιβαλλοντικής αδειοδότησης, εκδόθηκε η με αριθμό 172568/23-12-2013 απόφαση του Υπουργού ΠΕΚΑ. 
Με την πιστή τήρηση των όρων και περιορισμών που τέθηκαν με την παραπάνω κοινή υπουργική απόφαση, η Υπηρεσία μας εκτιμά ότι προστατεύεται επαρκώς το φυσικό αστικό, ανθρωπογενές και πολιτισμικό περιβάλλον της περιοχής. Άλλωστε, το εγκεκριμένο έργο είναι κατά πολύ μικρότερο σε ισχύ απ’ ό,τι αυτό του αρχικού σχεδιασμού, οπότε και οι επιπτώσεις στο περιβάλλον μικρότερου μεγέθους. Η κοινή υπουργική απόφαση, επίσης, έθεσε όρους και περιορισμούς με στόχο κατά το δυνατόν μικρότερες επιπτώσεις στο φυσικό και ανθρωπογενές περιβάλλον». 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υπουργού) 
Τελειώνω, κύριε Πρόεδρε. 
Τέλος, κύριε συνάδελφε, από τη Γενική Γραμματεία Ενέργειας και Κλιματικής Αλλαγής η αντίστοιχη εισήγηση που ήρθε στη διάθεσή μου λέει τα ακόλουθα: «Επομένως, η εγκατάσταση των έργων αυτών δεν γίνεται ούτε άκριτα ούτε με έλλειψη περιβαλλοντικής ευαισθησίας και συνείδησης. Στόχος είναι η ενεργειακή αναβάθμιση της χώρας, που θα προσδώσει νέες αναπτυξιακές δυνατότητες σε πολλά πεδία δραστηριότητας, παράλληλα με τη διατήρηση της φυσιογνωμίας και την προστασία του φυσικού και ανθρωπογενούς περιβάλλοντος. 
Οι επενδύσεις σε έργα ανανεώσιμων πηγών ενέργειας έχουν πολύ σημαντικά περιβαλλοντικά οφέλη κυρίως λόγω της μείωσης των εκπομπών ρύπων στην ατμόσφαιρα, ενώ συνεισφέρουν στην ανάπτυξη της οικονομίας και συμβάλλουν στην αντιμετώπιση του προβλήματος εξάντλησης των ορυκτών πόρων καθώς και στη μείωση της ενεργειακής εξάρτησης της χώρας.» 
Θα καταθέσω για τα Πρακτικά τις γνωμοδοτήσεις των τεσσάρων Υπηρεσιών. Παρακαλώ, να τα πάρει και ο κύριος συνάδελφος. 
(Στο σημείο αυτό ο Υπουργός Περιβάλλοντος, Ενέργειας και Κλιματικής Αλλαγής κ. Ιωάννης Μανιάτης καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Ευχαριστώ πολύ.",23237,""," ΙΩΑΝΝΗΣ ΜΑΝΙΑΤΗΣ",170,"",170
"2452"," 
"," Κυρίες και κύριοι συνάδελφοι, η τρίτη με αριθμό 518/4-2-2014 επίκαιρη ερώτηση δεύτερου κύκλου του Βουλευτή Β’ Αθηνών του Κομμουνιστικού Κόμματος Ελλάδας κ. Σπυρίδωνος Χαλβατζή προς τους Υπουργούς Υποδομών, Μεταφορών και Δικτύων και Διοικητικής Μεταρρύθμισης και Ηλεκτρονικής Διακυβέρνησης, σχετικά με τη μη εφαρμογή της εργατικής νομοθεσίας και της δικαστικής απόφασης από την εταιρεία «ΚΤΙΡΙΑΚΕΣ ΥΠΟΔΟΜΕΣ Α.Ε.», δεν θα συζητηθεί λόγω κωλύματος Υπουργού και διαγράφεται. 
Ο Βουλευτής της Νέας Δημοκρατίας κ. Κωνσταντίνος Τσιάρας και ο πρώην Πρωθυπουργός και Βουλευτής Αχαΐας κ. Γεώργιος-Ανδρέας Παπανδρέου ζητούν άδεια ολιγοήμερης απουσίας στο εξωτερικό. Η Βουλή εγκρίνει;",23238,"Chairman","ΠΡΟΕΔΡΕΥΩΝ",175,"",175
"2453"," 
"," Μάλιστα, μάλιστα.",23239,"","ΟΛΟΙ ΟΙ ΒΟΥΛΕΥΤΕΣ",NA,"",NA
"2454"," 
"," Συνεπώς η Βουλή ενέκρινε τις ζητηθείσες άδειες. 
Κύριοι συνάδελφοι, έχουν διανεμηθεί τα Πρακτικά της Τετάρτης 18 Δεκεμβρίου 2013 -πρωινής και απογευματινής συνεδρίασης- και της Πέμπτης 19 Δεκεμβρίου 2013- πρωινής συνεδρίασης- και ερωτάται το Σώμα αν τα επικυρώνει.",23240,"Chairman","ΠΡΟΕΔΡΕΥΩΝ",175,"",175
"2455"," 
"," Μάλιστα, μάλιστα.",23241,"","ΟΛΟΙ ΟΙ ΒΟΥΛΕΥΤΕΣ",NA,"",NA
"2456"," 
"," Συνεπώς τα Πρακτικά της Τετάρτης 18 Δεκεμβρίου 2013 –πρωινής και απογευματινής συνεδρίασης- και της Πέμπτης 19 Δεκεμβρίου 2013 -πρωινής συνεδρίασης- επικυρώθηκαν. 
Κύριοι συνάδελφοι, δέχεστε στο σημείο αυτό να λύσουμε τη συνεδρίαση;",23242,"Chairman","ΠΡΟΕΔΡΕΥΩΝ",175,"",175
"2457"," 
"," Μάλιστα, μάλιστα. 
Με τη συναίνεση του Σώματος και ώρα 19:22’ λύεται η συνεδρίαση για αύριο ημέρα Τρίτη 11 Φεβρουαρίου 2014 και ώρα 18:00’ με αντικείμενο εργασιών του Σώματος: α) κοινοβουλευτικό έλεγχο, συζήτηση αναφορών και ερωτήσεων και β) νομοθετική εργασία, σύμφωνα με την ημερήσια διάταξη που έχει διανεμηθεί. 
Ο",23243,"","ΟΛΟΙ ΟΙ ΒΟΥΛΕΥΤΕΣ",NA,"",NA
