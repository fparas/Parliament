"","Misc","SpeechBody","SpeechID","ParliamentaryRole","Speaker","SpeakerID","Date","id"
"8172","ΣΥΝΕΔΡΙΑΣΗ "," Κυρίες και κύριοι συνάδελφοι, αρχίζει η συνεδρίαση.
(",43744,"Chairman","ΠΡΟΕΔΡΕΥΩΝ",90,"14-03-2014",90
"8173","		ΣΕΛ.3
(Σημείωση: Ο παρακάτω πίνακας περιεχομένων δεν αποτελεί το τελικό κείμενο, διότι εκκρεμούν ορθογραφικές και συντακτικές διορθώσεις)
ΠΙΝΑΚΑΣ ΠΕΡΙΕΧΟΜΕΝΩΝ
ΙΕ΄ ΠΕΡΙΟΔΟΣ 
ΠΡΟΕΔΡΕΥΟΜΕΝΗΣ ΚΟΙΝΟΒΟΥΛΕΥΤΙΚΗΣ ΔΗΜΟΚΡΑΤΙΑΣ
ΣΥΝΟΔΟΣ Β΄
ΣΥΝΕΔΡΙΑΣΗ ΡΖ΄
Παρασκευή  14 Μαρτίου 2014
ΘΕΜΑΤΑ
 
Α. ΕΙΔΙΚΑ ΘΕΜΑΤΑ 
1. Επικύρωση Πρακτικών, σελ. 
2.  Άδεια απουσίας των Βουλευτών κ.κ. Κ. Κουκοδήμο και Γ. Παπανδρέου, σελ. 
3. Ανακοινώνεται ότι τη συνεδρίαση παρακολουθούν μαθητές από το Γυμνάσιο Σκύδρας Πέλλας, το 8ο Δημοτικό Σχολείο Κορυδαλλού και το Γυμνάσιο Μεσοβουνίων και Σάμης Κεφαλλονιάς, σελ. 
4. Επί διαδικαστικού θέματος, σελ. 
 
Β. ΚΟΙΝΟΒΟΥΛΕΥΤΙΚΟΣ ΕΛΕΓΧΟΣ 
1. Κατάθεση αναφορών, σελ. 
2. Απαντήσεις Υπουργών σε ερωτήσεις Βουλευτών, σελ. 
3. Ανακοίνωση του δελτίου επικαίρων ερωτήσεων της Δευτέρας 17 Μαρτίου 2014, σελ. 
4. Συζήτηση επικαίρων ερωτήσεων:
    α) Προς τον υπουργό Παιδείας και Θρησκευμάτων, σχετικά με την επανεξέταση στοιχείων των Διοικητικών Υπαλλήλων των ΑΕΙ, σελ. 
    β) Προς τον Υπουργό Εργασίας, Κοινωνικής Ασφάλισης και Πρόνοιας: 
        i) σχετικά με την κρατική επιχορήγηση της ""αναλογικής"" σύνταξης, των επικουρικών συντάξεων, του ΕΚΑΣ και του εφάπαξ από 1.1.2015, σελ. 
        ii) σχετικά με τα δημοσιεύματα περί λήψης νέων αντεργατικών μέτρων, σελ. 
        iii) σχετικά με την καθυστέρηση στην έκδοση και απονομή των συντάξεων, σελ. 
     γ) Προς τον Υπουργό Εσωτερικών, σχετικά με τους ξενώνες κακοποιημένων γυναικών, σελ. 
     δ) Προς τον Υπουργό Οικονομικών, σχετικά με τη μαζική παραίτηση στελεχών του Κέντρου Φορολόγησης Μεγάλου Πλούτου (ΚΕΦΟΜΕΠ), σελ. 
     ε) Προς τον Υπουργό Δικαιοσύνης, Διαφάνειας και Ανθρωπίνων Δικαιωμάτων, σχετικά με τη δίωξη ασθενούς κρατουμένου για δημοσιοποίηση στοιχείων, σχετικά με τις άθλιες συνθήκες νοσηλείας στο νοσοκομείο των Φυλακών Κορυδαλλού ""Άγιος Παύλος"", σελ. 
ΠΡΟΕΔΡΕΥΩΝ
ΚΑΛΑΝΤΖΗΣ Γ. , σελ.

ΟΜΙΛΗΤΕΣ

Α. Επί διαδικαστικού θέματος:
ΚΑΛΑΝΤΖΗΣ Γ. , σελ.

Β. Επί των επικαίρων ερωτήσεων:
ΑΘΑΝΑΣΙΟΥ Χ. , σελ.
ΑΡΒΑΝΙΤΟΠΟΥΛΟΣ Κ. , σελ.
ΓΡΗΓΟΡΑΚΟΣ Λ. , σελ.
ΚΑΤΡΙΒΑΝΟΥ Β. , σελ.
ΚΑΤΣΩΤΗΣ Χ. , σελ.
ΚΕΓΚΕΡΟΓΛΟΥ Β. , σελ.
ΚΟΥΚΟΥΤΣΗΣ Δ. , σελ.
ΜΑΥΡΑΓΑΝΗΣ Γ. , σελ.
ΜΗΤΡΟΠΟΥΛΟΣ Α. , σελ.
ΠΑΝΟΥΣΗΣ Ι. , σελ.
ΠΑΦΙΛΗΣ Α. , σελ.
ΡΕΠΟΥΣΗ Μ. , σελ.
ΠΡΑΚΤΙΚΑ ΒΟΥΛΗΣ
ΙΕ΄ ΠΕΡΙΟΔΟΣ 
ΠΡΟΕΔΡΕΥΟΜΕΝΗΣ ΚΟΙΝΟΒΟΥΛΕΥΤΙΚΗΣ ΔΗΜΟΚΡΑΤΙΑΣ
ΣΥΝΟΔΟΣ Β΄
ΣΥΝΕΔΡΙΑΣΗ ΡΖ΄
Παρασκευή 14 Μαρτίου 2014
Αθήνα, σήμερα στις 14 Μαρτίου 2014, ημέρα Παρασκευή και ώρα 10.15΄ συνήλθε στην Αίθουσα των συνεδριάσεων του Βουλευτηρίου η Βουλή σε ολομέλεια για να συνεδριάσει υπό την προεδρία του Β΄ Αντιπροέδρου αυτής κ. ΓΕΩΡΓΙΟΥ ΚΑΛΑΝΤΖΗ.
"," Σύμφωνα με την από 13-3-2014 εξουσιοδότηση του Σώματος επικυρώθηκαν με ευθύνη του Προεδρείου τα Πρακτικά της Τρίτης 11 Φεβρουαρίου 2014, της Τετάρτης 12 Φεβρουαρίου 2014, της Πέμπτης 13 Φεβρουαρίου 2014 και της Παρασκευής 14 Φεβρουαρίου 2014)
Παρακαλείται ο κύριος Γραμματέας να ανακοινώσει τις αναφορές προς το Σώμα. 
(Ανακοινώνονται προς το Σώμα από τον κ. Απόστολο Αλεξόπουλο, Βουλευτή Β΄ Αθηνών, τα ακόλουθα:
Τουρισμού
3021) Ο Βουλευτής Ηρακλείου κ. ΕΛΕΥΘΕΡΙΟΣ ΑΥΓΕΝΑΚΗΣ κατέθεσε αναφορά με την οποία o Επιμελητηριακός Όμιλος Ανάπτυξης Ελληνικών Νησιών αντιτίθεται στην κατάργηση ή τον περιορισμό των Περιφερειακών Υπηρεσιών Τουρισμού που προωθούνται στο σχέδιο νόμου του Υπουργείου, ώστε να μην υποβαθμιστεί το επίπεδο εξυπηρέτησης των επιχειρήσεων τουρισμού στα νησιά μας.
Εργασίας, Κοινωνικής Ασφάλισης και Πρόνοιας
3022) Ο Βουλευτής Ηρακλείου κ. ΕΛΕΥΘΕΡΙΟΣ ΑΥΓΕΝΑΚΗΣ κατέθεσε αναφορά με την οποία  ο Δήμαρχος Μινώα Πεδιάδας Νομού Ηρακλείου εκφράζει τη διαμαρτυρία του για την απόφαση της Διοίκησης του ΙΚΑ-ΕΤΑΜ περί αναστολής της λειτουργίας του παραρτήματος ΙΚΑ Αρκαλοχωρίου, όπου διεκπεραιώνονται συναλλαγές ασφαλισμένων πλέον των 60.000.
Δικαιοσύνης, Διαφάνειας και Ανθρωπίνων Δικαιωμάτων, Επικρατείας, Οικονομικών 
3023) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται στην καθυστέρηση της δικαστικής διερεύνησης της υποβληθείσας μηνυτήριας αναφοράς, η οποία αφορά το σκάνδαλο της εταιρείας «Alapis». 
Επικρατείας, Εσωτερικών
3024) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται σε φημολογούμενες πιέσεις από δημοσίους υπαλλήλους προς τον αρμόδιο Υπουργό για την εξαίρεση τους από τη διαθεσιμότητα.
Παιδείας και Θρησκευμάτων, Διοικητικής Μεταρρύθμισης και Ηλεκτρονικής Διακυβέρνησης
3025) Ο Βουλευτής Καρδίτσης κ. ΣΠΥΡΙΔΩΝ ΤΑΛΙΑΔΟΥΡΟΣ κατέθεσε αναφορά με την οποία  η Πανελλήνια Ομοσπονδία Ιδιοκτητών Κέντρων Ξένων Γλωσσών αιτείται τη θεσμοθέτηση της διαδικασίας που θα κατοχυρώνει την πραγματική ικανότητα για τη διδασκαλία της ξένης γλώσσας με διαπιστευμένα πιστοποιητικά, αλλά και την επάρκεια γνώσεων διδακτικής και μεθοδολογίας.
Ανάπτυξης και Ανταγωνιστικότητας, Οικονομικών, Δικαιοσύνης, Διαφάνειας και Ανθρωπίνων Δικαιωμάτων 
3026) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται στην ανάκληση της άδειας λειτουργίας του καζίνου Λουτρακίου, παρά τις υψηλές χρηματικές οφειλές του προς το ελληνικό δημόσιο.
Περιβάλλοντος, Ενέργειας και Κλιματικής Αλλαγής 
3027) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται στις εξελίξεις σχετικά με τους αυτοκινητόδρομους στην Αχαΐα και τη σχεδιαζόμενη αύξηση των διοδίων.
Εθνικής Άμυνας
3028) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  ο Σύνδεσμος Υποστήριξης Ενόπλων Δυνάμεων αιτείται την άρση των περαιτέρω περικοπών εις βάρος των περιφερειακών ενώσεων στρατιωτικών και  τη συμμόρφωση του κράτους στην εκτέλεση της απόφασης που αναμένεται από το Συμβούλιο της Επικρατείας (Σ.τ.Ε.).
Πολιτισμού και Αθλητισμού, Διοικητικής Μεταρρύθμισης και Ηλεκτρονικής Διακυβέρνησης
3029) Ο Βουλευτής Ηρακλείου κ. ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ κατέθεσε αναφορά με την οποία  η Πανελλήνια Ένωση Υπαλλήλων Φυλάξεως Αρχαιοτήτων εκφράζει την έντονη ανησυχία της για την υποστελέχωση του τομέα φύλαξης των αρχαιολογικών χώρων και μουσείων της χώρας και αιτείται τη λήψη άμεσων μέτρων.
Οικονομικών, Εσωτερικών
3030) Ο Βουλευτής Καρδίτσης κ. ΣΠΥΡΙΔΩΝ ΤΑΛΙΑΔΟΥΡΟΣ κατέθεσε αναφορά με την οποία  ο Δήμαρχος Σοφάδων Καρδίτσας αιτείται την αναγκαιότητα έκδοσης ευεργετικής ρύθμισης για τις ληξιπρόθεσμες οφειλές των ιδιωτών προς τους δήμους.
Οικονομικών, Εργασίας, Κοινωνικής Ασφάλισης και Πρόνοιας, Διοικητικής Μεταρρύθμισης και Ηλεκτρονικής Διακυβέρνησης
3031) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία ο κ. Φούφουτος Δημήτριος καταθέτει προτάσεις για την αναδιάταξη των δημοσίων υπαλλήλων υπό κινητικότητα εν όψει των αναγκών του Υπουργείου Οικονομικών.
Εξωτερικών
3032) Ο Βουλευτής Ηρακλείου κ. ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ κατέθεσε αναφορά με την οποία το Δημοτικό Συμβούλιο Βιάννου εκφράζει την αντίθεσή του στην ρίψη των χημικών της Συρίας στη θαλάσσια περιοχή νοτιοδυτικά της Κρήτης και εκθέτει τον προβληματισμό του σχετικά με τους ενδεχόμενους κινδύνους.
Πολιτισμού και Αθλητισμού, Εσωτερικών, Διοικητικής Μεταρρύθμισης και Ηλεκτρονικής Διακυβέρνησης
3033) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία ο κ. Παλούμπης Σταύρος διαμαρτύρεται για τις συνθήκες υπό τις οποίες ανακλήθηκε η άδεια λειτουργίας του γηπέδου «Φ. Αραβαντινός» για τη διεξαγωγή αγώνων και προπονήσεων ερασιτεχνικού ποδοσφαίρου.
Υγείας
3034) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  ο Ιατρικός Σύλλογος Πειραιά διαμαρτύρεται για την αντικατάσταση των ελεγκτικών μηχανισμών του ΕΟΠΥΥ με ιδιωτικές ελεγκτικές εταιρείες και αιτείται την εκκαθάριση των ληξιπρόθεσμων οφειλών του οργανισμού.
Παιδείας και Θρησκευμάτων
3035) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  ο Ενιαίος Φορέας Μελών ΔΕΠ του Ελληνικού Ανοικτού Πανεπιστημίου αιτείται την επιτάχυνση της διαδικασίας εκλογής νέων οργάνων στο πανεπιστήμιο.
Αγροτικής Ανάπτυξης και Τροφίμων
3036) Η Βουλευτής Χαλκιδικής κ. ΑΙΚΑΤΕΡΙΝΗ ΙΓΓΛΕΖΗ κατέθεσε αναφορά με την οποία  το Δημοτικό Συμβούλιο Νέας Προποντίδας εκφράζει την υποστήριξή του προς τον αγώνα των αγροτών και αξιώνει την κατάργηση των αποφάσεων σχετικά με τη φορολόγησή τους, τις περικοπές των επιδοτήσεων και τους περιορισμούς στην παραγωγή.
Δημόσιας Τάξης και Προστασίας του Πολίτη 
3037) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  η Πανελλήνια Ομοσπονδία Αστυνομικών Υπαλλήλων  εκφράζουν τη διαμαρτυρία τους για το νέο νομοσχέδιο που αφορά την αναδιοργάνωση της Ελληνικής Αστυνομίας, το οποίο καταδεικνύουν ως ασυμβατό και οπισθοδρομικό προς τις ανάγκες του θεσμού.
Δημόσιας Τάξης και Προστασίας του Πολίτη 
3038) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία οι Πανελλήνιες Ομοσπονδίες Αστυνομικών Υπαλλήλων και Αξιωματικών Αστυνομίας εκφράζουν τη διαμαρτυρία τους για το νέο νομοσχέδιο που αφορά την αναδιοργάνωση της Ελληνικής Αστυνομίας, το οποίο καταδεικνύουν ως ασύμβατο και οπισθοδρομικό προς τις ανάγκες του θεσμού.
Υγείας
3039) Η Βουλευτής Χαλκιδικής κ. ΑΙΚΑΤΕΡΙΝΗ ΙΓΓΛΕΖΗ κατέθεσε αναφορά με την οποία  το Δημοτικό Συμβούλιο Νέας Προποντίδας εκθέτει τον προβληματισμό του σχετικά με τα ζητήματα του εθνικού συστήματος υγείας και αιτείται την πλήρη στελέχωση και την εξασφάλιση της υλικοτεχνικής υποδομής του Γενικού Νοσοκομείου Πολυγύρου και των Κέντρων Υγείας της περιοχής.
Οικονομικών,  Δικαιοσύνης, Διαφάνειας και Ανθρωπίνων Δικαιωμάτων 
3040) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία ο κ. Φούφουτος Δημήτριος διατυπώνει προτάσεις για την καταπολέμηση της φοροδιαφυγής, της διαφθοράς και της γραφειοκρατίας και υποστηρίζει την ανάγκη προώθησης μεταρρυθμίσεων στο Σώμα Δίωξης Οικονομικού Εγκλήματος (ΣΔΟΕ).
Περιβάλλοντος, Ενέργειας και Κλιματικής Αλλαγής,  Εργασίας, Κοινωνικής Ασφάλισης και Πρόνοιας
3041) Οι Βουλευτές, Β΄ Αθηνών κ. ΙΩΑΝΝΗΣ ΔΗΜΑΡΑΣ και Α΄ Θεσσαλονίκης κ. ΓΑΒΡΙΗΛ ΑΒΡΑΜΙΔΗΣ κατέθεσαν αναφορά με την οποία  ο Σύνδεσμος Σμυριδορυκτών του Όρμου Λυώνα επισημαίνει την αναγκαιότητα αύξησης της ποσότητας εξόρυξης σμύριδας  και την εξασφάλιση των σμυριδεργατών προς όφελος της εθνικής και τοπικής οικονομίας και των μεταλλωρύχων της ορεινής Νάξου.
Εργασίας, Κοινωνικής Ασφάλισης και Πρόνοιας
3042) Η Βουλευτής Σερρών κ. ΜΑΡΙΑ ΚΟΛΛΙΑ - ΤΣΑΡΟΥΧΑ κατέθεσε αναφορά με την οποία  η Ένωση Καπνοπωλών, Ψιλικών και Περιπτέρων Μακεδονίας με έδρα την Θεσσαλονίκη παραθέτει τις προτάσεις της για την ελάφρυνση των ασφαλισμένων του ΟΑΕΕ επισημαίνοντας τα ειδικότερα προβλήματα που αντιμετωπίζουν.
Οικονομικών,  Ανάπτυξης και Ανταγωνιστικότητας
3043) Ο Βουλευτής Ευβοίας κ. ΔΗΜΗΤΡΙΟΣ ΑΝΑΓΝΩΣΤΑΚΗΣ κατέθεσε αναφορά με την οποία το Σωματείο Ζημιωθέντων Ασφαλισμένων του Ομίλου «ΑΣΠΙΣ ΠΡΟΝΟΙΑ» αιτείται νέα νομοθετική ρύθμιση στο κοινωνικό συστημικό ζήτημα που έχει ανακύψει από την πτώχευση του Ομίλου «ΑΣΠΙΣ ΠΡΟΝΟΙΑ».
Παιδείας και Θρησκευμάτων,  Διοικητικής Μεταρρύθμισης και Ηλεκτρονικής Διακυβέρνησης
3044) Ο Βουλευτής Ηρακλείου κ. ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ κατέθεσε αναφορά με την οποία  ο Σύλλογος Πολυτέκνων Λαρίσης και Περιχώρων παραθέτει τις προτάσεις του σχετικά με την επαναφορά της διάταξης που προβλέπει τον διορισμό πολύτεκνων εκπαιδευτικών στην πρωτοβάθμια και στη δευτεροβάθμια εκπαίδευση.
Ανάπτυξης και Ανταγωνιστικότητας
3045) Ο Βουλευτής Ηρακλείου κ. ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ κατέθεσε αναφορά με την οποία η Ένωση Ελληνικού Βιβλίου εκφράζει τη διαμαρτυρία της για τον περιορισμό της ενιαίας τιμής του βιβλίου και επισημαίνει τα προβλήματα που πρόκειται να επιφέρει στην αγορά, του συγγραφείς και τους καταναλωτές, η ενδεχόμενη κατάργηση της.
Εργασίας, Κοινωνικής Ασφάλισης και Πρόνοιας
3046) Ο Βουλευτής Μαγνησίας κ. ΑΛΕΞΑΝΔΡΟΣ ΜΕΪΚΟΠΟΥΛΟΣ κατέθεσε αναφορά με την οποία η Ομοσπονδία Επαγγελματιών Βιοτεχνών και Εμπόρων Νομού Μαγνησίας αιτείται την επίλυση σειράς προβλημάτων που αντιμετωπίζουν οι επιχειρηματίες ασφαλισμένοι του ΟΑΕΕ.
Εργασίας, Κοινωνικής Ασφάλισης και Πρόνοιας
3047) Η Βουλευτής Κιλκίς κ. ΕΙΡΗΝΗ-ΕΛΕΝΗ ΑΓΑΘΟΠΟΥΛΟΥ κατέθεσε αναφορά με την οποία  ο Δήμαρχος Παιονίας αιτείται την συνέχιση της λειτουργίας του καταστήματος ΙΚΑ Αξιούπολης με στόχο την εξυπηρέτηση των δημοτών και παραθέτει την πρότασή του σχετικά με τη μετεγκατάσταση της υπηρεσίας σε δημοτικό ακίνητο.
Αγροτικής Ανάπτυξης και Τροφίμων
3048) Ο Βουλευτής Ευβοίας κ. ΔΗΜΗΤΡΙΟΣ ΑΝΑΓΝΩΣΤΑΚΗΣ κατέθεσε αναφορά με την οποία ο Αντιπεριφερειάρχης Αγροτικής Οικονομίας και Κτηνιατρικής της Περιφέρειας Στερεάς Ελλάδος εκφράζει τη διαμαρτυρία του για το σχέδιο νόμου 3852/10 «Πρόγραμμα Καλλικράτης», το οποίο κωλύεται στην εφαρμογή του, εφόσον οι εξειδικευμένες διοικητικές μονάδες που ασχολούνται με θέματα ανάπτυξης υδατοκαλλιέργειας και αλιείας στις αποκεντρωμένες διοικήσεις βρίσκονται στις έδρες των πρώην Περιφερειών.
Εργασίας, Κοινωνικής Ασφάλισης και Πρόνοιας, Οικονομικών, Εθνικής Άμυνας
3049) Ο Βουλευτής Χανίων κ. ΚΥΡΙΑΚΟΣ ΒΙΡΒΙΔΑΚΗΣ κατέθεσε αναφορά με την οποία  ο Σύλλογος Μονίμων Δημοσίων Υπαλλήλων Ναυστάθμου Κρήτης επισημαίνει την ανάγκη ευνοϊκότερων ρυθμίσεων και αιτείται την άρση των αδικιών που προωθούνται από το ν. 3865/2010, ο οποίος αφορά τη μεταρρύθμιση του συνταξιοδοτικού συστήματος του δημοσίου.
Παιδείας και Θρησκευμάτων
3050) Ο Βουλευτής Β΄ Αθηνών κ. ΑΠΟΣΤΟΛΟΣ ΚΑΚΛΑΜΑΝΗΣ κατέθεσε αναφορά με την οποία  ο Πανελλήνιος Σύλλογος Εκπαιδευτών Κομμωτικής αιτείται τη λειτουργία ομάδας προσανατολισμού «Υγειονομικού Ενδιαφέροντος» ή «Κοινωνικών Υπηρεσιών» στο νέο Επαγγελματικό Λύκειο - ΕΠΑΛ και παραθέτει συγκεκριμένες προτάσεις για την ειδικότητα της κομμωτικής τέχνης.
Οικονομικών 
3051) Ο Βουλευτής Λευκάδος κ. ΘΕΟΔΩΡΟΣ ΣΟΛΔΑΤΟΣ κατέθεσε αναφορά με την οποία  η Περιφερειακή Ενότητα Λευκάδας αιτείται τη δωρεάν παραχώρηση της άμμου που θα προκύψει από τη «Διάνοιξη του Διαύλου Λευκάδας» με σκοπό τον εμπλουτισμό των ακτών του νησιού.
Οικονομικών, Εργασίας, Κοινωνικής Ασφάλισης και Πρόνοιας,  Ανάπτυξης και Ανταγωνιστικότητας
3052) Ο Βουλευτής Ευβοίας κ. ΔΗΜΗΤΡΙΟΣ ΑΝΑΓΝΩΣΤΑΚΗΣ κατέθεσε αναφορά με την οποία το Εργατοϋπαλληλικό Κέντρο Ευβοίας ανακοινώνει το αποτέλεσμα της εκδίκασης της αγωγής των εργαζομένων του «ΕΥΒΟΙΑ ΜΑΡΚΕΤ ΠΡΟΜΗΘΕΥΤΙΚΗ» σχετικά με τις δεδουλευμένες άκυρες απολύσεις τους.
Οικονομικών 
3053) Οι Βουλευτές Πιερίας κ. ΚΩΝΣΤΑΝΤΙΝΟΣ ΚΟΥΚΟΔΗΜΟΣ και Β΄ Πειραιώς κ. ΙΩΑΝΝΗΣ ΤΡΑΓΑΚΗΣ κατέθεσαν αναφορά με την οποία  ο Σύλλογος Διπλωματούχων Μηχανικών Νομού Πιερίας επισημαίνει τα προβλήματα που προέκυψαν στη διαδικασία δήλωσης αυθαιρέτων και ημιυπαίθριων χώρων στη δήλωση Ε9 και στη λειτουργία του προγράμματος «Εξοικονομώ κατ΄ Οίκον».
Οικονομικών 
3054) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  η Ομοσπονδία Εμπορικών Συλλόγων Πελοποννήσου και Νοτιοδυτικής Ελλάδος διαμαρτύρεται για το νέο φορολογικό σύστημα και αιτείται τη μεταρρύθμισή του, υποστηρίζοντας φορολογικές ελαφρύνσεις στις μικρομεσαίες επιχειρήσεις. 
Οικονομικών 
3055) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία ο κ. Φουρναράκης Πανάγος διαμαρτύρεται για το ισχύον καθεστώς των αναλογικών πράξεων βάσει των οποίων οι παρόδιοι ιδιοκτήτες καταβάλλουν αποζημίωση για τη διάνοιξη δρόμου, επωμιζόμενοι μόνον αυτοί τη συνολική επιβάρυνση για το έργο.
Διοικητικής Μεταρρύθμισης και Ηλεκτρονικής Διακυβέρνησης
3056) Ο Βουλευτής Ηρακλείου κ. ΙΩΑΝΝΗΣ ΜΙΧΕΛΟΓΙΑΝΝΑΚΗΣ κατέθεσε αναφορά με την οποία η κ. Χρυσανθακοπούλου Βασιλική διαμαρτύρεται για τη μη εξαίρεση από τη διαθεσιμότητα των υπαλλήλων, των εγκύων, λεχώνων και γυναικών με άδεια ανατροφής παρά την προστασία που ο νόμος παρέχει στις κατηγορίες αυτές.
Δημόσιας Τάξης και Προστασίας του Πολίτη, Διοικητικής Μεταρρύθμισης και Ηλεκτρονικής Διακυβέρνησης
3057) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία η Ένωση Αστυνομικών Υπαλλήλων Αχαΐας καλεί σε κινητοποίηση τους αρμόδιους φορείς προς άσκηση πίεσης για την κάλυψη των αναγκών της τοπικής Αστυνομικής Διεύθυνσης σε προσωπικό με τακτικές μεταθέσεις.
Παιδείας και Θρησκευμάτων,  Διοικητικής Μεταρρύθμισης και Ηλεκτρονικής Διακυβέρνησης
3058) Ο Βουλευτής Σερρών κ. ΜΑΡΚΟΣ ΜΠΟΛΑΡΗΣ κατέθεσε αναφορά με την οποία ο κ. Γάδος Νικόλαος διαμαρτύρεται για τη μη επιβολή κυρώσεων σε εκπαιδευτικό της Δευτεροβάθμιας Διεύθυνσης Εκπαίδευσης Ηλείας, ο οποίος σύμφωνα με τις αποδείξεις υπέπεσε σε πειθαρχικά παραπτώματα.
Περιβάλλοντος, Ενέργειας και Κλιματικής Αλλαγής 
3059) Ο Βουλευτής Ευβοίας κ. ΔΗΜΗΤΡΙΟΣ ΑΝΑΓΝΩΣΤΑΚΗΣ κατέθεσε αναφορά με την οποία  η Αντιπεριφερειάρχης της Περιφερειακής Ενότητας Φωκίδος επισημαίνει τον κίνδυνο απένταξης και  μη υλοποίησης του έργου που αφορά τη δημιουργία αποχέτευσης και μονάδας επεξεργασίας λυμάτων των οικισμών της περιοχής του ταμιευτήρα Μόρνου  από το ΕΣΠΑ.
Εσωτερικών
3060) Ο Βουλευτής Ηρακλείου κ. ΕΛΕΥΘΕΡΙΟΣ ΑΥΓΕΝΑΚΗΣ κατέθεσε αναφορά με την οποία ο Πολιτιστικός Σύλλογος Μαλίων εν όψει των αυτοδοικητικών εκλογών επισημαίνει το σοβαρό θέμα ανισοκατανομής των εδρών,  λόγω της μεγάλης απόκλισης μεταξύ πραγματικού και μόνιμου πληθυσμού στον οικείο δήμο.
Υγείας
3061) Ο Βουλευτής Κερκύρας κ. ΣΤΕΦΑΝΟΣ ΣΑΜΟΪΛΗΣ κατέθεσε αναφορά με την οποία οι Πρόεδροι των Τοπικών Κοινοτήτων Σωκρακίου, Ζυγού, Σγουράδων και Σπαρτύλα διαμαρτύρονται για την απουσία πρωτοβάθμιας περίθαλψης στα χωριά του ορεινού όγκου του Παντοκράτορα στη βόρεια Κέρκυρα και αιτούνται την άμεση επίλυση του ζητήματος αυτού.
Παιδείας και Θρησκευμάτων
3062) Ο Βουλευτής Καρδίτσης κ. ΣΠΥΡΙΔΩΝ ΤΑΛΙΑΔΟΥΡΟΣ κατέθεσε αναφορά με την οποία  οι οδοντίατροι εκπαιδευτικοί σε διαθεσιμότητα εκφράζουν τη διαμαρτυρία τους,  διότι ενώ έχουν διοριστεί με γραπτό διαγωνισμό του ΑΣΕΠ  έχουν τεθεί σε διαθεσιμότητα χωρίς καμμία διασφάλιση του εργασιακού τους καθεστώτος.
Διοικητικής Μεταρρύθμισης και Ηλεκτρονικής Διακυβέρνησης
3063) Ο Βουλευτής Ηρακλείου κ. ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ κατέθεσε αναφορά με την οποία δέκα πρώην εργαζόμενες γυναίκες από την «ΕΡΤ Α.Ε.» εκφράζουν τη διαμαρτυρία τους σχετικά με την απόλυσή τους, οι οποίες ενώ κυοφορούσαν ή ευρίσκοντο σε περίοδο λοχείας χωρίς τη λήψη μέτρων.
Περιβάλλοντος, Ενέργειας και Κλιματικής Αλλαγής, Ναυτιλίας και Αιγαίου
3064) Οι Βουλευτές, Β΄ Πειραιώς κ. ΔΙΑΜΑΝΤΩ ΜΑΝΩΛΑΚΟΥ, Α΄ Αθηνών κ. ΓΑΡΥΦΑΛΛΙΑ (ΛΙΑΝΑ) ΚΑΝΕΛΛΗ και Β΄ Αθηνών κ. ΣΠΥΡΙΔΩΝ ΧΑΛΒΑΤΖΗΣ κατέθεσαν αναφορά με την οποία  η Συντονιστική Επιτροπή Αγώνα Θηραίων Πολιτών για την Ανέλκυση του κρουαζερόπλοιου «SEA DIAMOND» επισημαίνει τα προβλήματα, κυρίως περιβαλλοντικά, τα οποία δημιουργεί η συνεχιζόμενη διάβρωση του μη ανελκυσθέντος ναυαγίου του πλοίου.
Παιδείας και Θρησκευμάτων,  Εσωτερικών
3065) Οι Βουλευτές, Α΄ Θεσσαλονίκης κ. ΘΕΟΔΟΣΙΟΣ ΚΩΝΣΤΑΝΤΙΝΙΔΗΣ και Β΄ Θεσσαλονίκης κ. ΕΛΕΝΗ ΓΕΡΑΣΙΜΙΔΟΥ κατέθεσαν αναφορά με την οποία η Επιτροπή Αγώνα των Σχολικών Καθαριστριών Δήμου Έδεσσας διαμαρτύρεται για τη μη καταβολή δεδουλευμένων εξαμήνου παρά την αντίθετη σύμβαση με τον δήμο.
Παιδείας και Θρησκευμάτων
3066) Ο Βουλευτής Πέλλης κ. ΙΟΡΔΑΝΗΣ (ΔΑΝΗΣ) ΤΖΑΜΤΖΗΣ κατέθεσε αναφορά με την οποία  o Δήμος Αλμωπίας Νομού Πέλλας αιτείται την προμήθεια δύο λυόμενων αιθουσών για το 2ο Γυμνάσιο Αριδαίας, προκειμένου να αντιμετωπισθούν οι αυξημένες στεγαστικές ανάγκες του σχολείου, το οποίο στεγάζεται από το 1980 σε στρατιωτικό κτήριο.
Οικονομικών 
3067) Η Βουλευτής Μαγνησίας κ. ΜΑΡΙΝΑ ΧΡΥΣΟΒΕΛΩΝΗ κατέθεσε αναφορά με την οποία  η Πανελλήνια Ομοσπονδία Νεφροπαθών αιτείται την εξαίρεση των νεφροπαθών, αλλά και άλλων ομάδων χρόνια πασχόντων, συνταξιούχων αρμοδιότητας του Υπουργείου Εργασίας Κοινωνικής Ασφάλισης και Πρόνοιας (ΙΚΑ, ΟΑΕΕ, κ.λπ.).
Παιδείας και Θρησκευμάτων
3068) Ο Βουλευτής Ηρακλείου κ. ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ κατέθεσε αναφορά με την οποία ο Σύλλογος Εκπαιδευτικών Πρωτοβάθμιας Εκπαίδευσης Νομού Ρεθύμνου εκφράζει τη διαμαρτυρία του για το νέο π.δ. 28/28.02.2014, σχετικά με την άνιση αντιμετώπιση των εκπαιδευτικών, τις υπερβολικές υποχρεωτικές μεταθέσεις, τις μετακινήσεις και τις  απολύσεις που προωθούνται.
Εργασίας, Κοινωνικής Ασφάλισης και Πρόνοιας
3069) Ο Βουλευτής Ηρακλείου κ. ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ κατέθεσε αναφορά με την οποία το Δημοτικό Συμβούλιο Μινώα Πεδιάδας Νομού Ηρακλείου αντιδρά στην αναστολή λειτουργίας του Παραρτήματος ΙΚΑ-ΕΤΑΜ στο Αρκαλοχώρι και αξιολογεί την απόφαση της Διεύθυνσης ως αυθαίρετη.
Διοικητικής Μεταρρύθμισης και Ηλεκτρονικής Διακυβέρνησης, Παιδείας και Θρησκευμάτων
3070) Η Βουλευτής Α΄ Αθηνών κ. ΕΛΕΝΑ ΚΟΥΝΤΟΥΡΑ κατέθεσε αναφορά με την οποία η κ. Βασιλική Χρυσανθοπούλου υποστηρίζοντας την προστασία της μητρότητας, αιτείται την προσθήκη κατάλληλης τροπολογίας στο προς ψήφιση νομοσχέδιο, ώστε να εξαιρούνται από τη διαθεσιμότητα οι έγκυες, λεχώνες και γυναίκες με άδεια ανατροφής τέκνων.
Δικαιοσύνης, Διαφάνειας και Ανθρωπίνων Δικαιωμάτων,  Δημόσιας Τάξης και Προστασίας του Πολίτη 
3071) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  ο Διοικητής του Τμήματος Ασφαλείας Πεύκης ενημερώνει για συγκεκριμένη περίπτωση τέλεσης χρηματικής απάτης εις βάρος πολιτών με τη συνεργασία οδηγών ταξί.
Υγείας, Εθνικής Άμυνας
3072) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  ο Σύνδεσμος Υποστήριξης και Συνεργασίας  Μελών Ένοπλων Δυνάμεων αιτείται την παροχή ενημέρωσης σχετικά με την πρόταση έκδοσης προεδρικού διατάγματος, που αφορά την υγειονομική περίθαλψη των στρατιωτικών και των μελών της οικογένειάς τους.
Υποδομών, Μεταφορών και Δικτύων, Οικονομικών 
3073) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία ο κ. Παπαλέξης Γιώργος διαμαρτύρεται για την απαλλαγή των οχημάτων νέας τεχνολογίας από τα τέλη κυκλοφορίας και τη γενική αύξηση επί των επιβαλλόμενων τελών και διοδίων.
Ανάπτυξης και Ανταγωνιστικότητας, Δημόσιας Τάξης και Προστασίας του Πολίτη, Υποδομών, Μεταφορών και Δικτύων
3074) Ο Βουλευτής Ηρακλείου κ. ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ κατέθεσε αναφορά με την οποία το Σωματείο Κωφών Ηρακλείου Κρήτης «ΚΑΝΤΙΑ» εκφράζει τη διαμαρτυρία του σχετικά με την κατάσταση των δημοτικών και των περιφερειακών δρόμων της Κρήτης και αιτείται τη λήψη μέτρων.
Δικαιοσύνης, Διαφάνειας και Ανθρωπίνων Δικαιωμάτων, Οικονομικών 
3075) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία η Εθνική Συνομοσπονδία Ελληνικού Εμπορίου αιτείται την αναστολή του νέου καταλόγου προστίμων και την αντικατάστασή του με χαμηλότερα  και αυστηρότερα μέτρα είσπραξης.
Οικονομικών 
3076) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  το Δημοτικό Συμβούλιο Νεάπολης-Συκέων Νομού Θεσσαλονίκης αιτείται την αποκατάσταση των αποταμιεύσεων των φυσικών προσώπων ομολογιούχων του ελληνικού δημοσίου, οι οποίοι επλήγησαν από την αναδιάρθρωση του ελληνικού χρέους.
Ανάπτυξης και Ανταγωνιστικότητας
3077) Ο Βουλευτής Πέλλης κ. ΓΕΩΡΓΙΟΣ ΚΑΡΑΣΜΑΝΗΣ κατέθεσε αναφορά με την οποία ο Πρόεδρος του Επιμελητηρίου Πέλλας αντιδρά στην κατάργηση της υποχρεωτικής εγγραφής των επιχειρήσεων στα Επιμελητήρια από 01-01-2015, η οποία θα οδηγήσει σε αφανισμό έναν θεσμό εκατό ετών, ο οποίος έχει συμβάλει τα μέγιστα για την ανάπτυξη της ελληνικής οικονομίας.
Εργασίας, Κοινωνικής Ασφάλισης και Πρόνοιας
3078) Η Βουλευτής Αιτωλοακαρνανίας κ. ΜΑΡΙΑ ΤΡΙΑΝΤΑΦΥΛΛΟΥ κατέθεσε αναφορά με την οποία ο κ. Σταμούλης Γεώργιος αιτείται την παροχή ενημέρωσής του για το γεγονός της μη καταβολής δεδουλευμένων και ενσήμων στο πλαίσιο της πρακτικής του ιδίου στο Υπουργείο Αγροτικής Ανάπτυξης με σχέση ιδιωτικού δικαίου.
Παιδείας και Θρησκευμάτων, Υποδομών, Μεταφορών και Δικτύων
3079) Ο Βουλευτής Λασιθίου κ. ΚΩΝΣΤΑΝΤΙΝΟΣ ΔΕΡΜΙΤΖΑΚΗΣ κατέθεσε αναφορά με την οποία ο Σύλλογος Γονέων και Κηδεμόνων Τέταρτου Δημοτικού Σχολείου Ιεράπετρας διαμαρτύρεται για την ύπαρξη δύο κεραιών κινητής τηλεφωνίας στην περιοχή πλησίον πληθώρας σχολικών συγκροτημάτων, η πρώτη δε δίχως οριστική άδεια, και αιτείται την απεγκατάστασή τους καθώς και περαιτέρω έρευνες για τις επιπτώσεις της ακτινοβολίας τοπικά.
Διοικητικής Μεταρρύθμισης και Ηλεκτρονικής Διακυβέρνησης, Πολιτισμού και Αθλητισμού
3080) Η Βουλευτής Άρτης κ. ΟΛΓΑ ΓΕΡΟΒΑΣΙΛΗ κατέθεσε αναφορά με την οποία  η Προϊσταμένη της ΛΓ΄ Εφορίας Προϊστορικών και Κλασικών Αρχαιοτήτων Πρέβεζας-Άρτας αναφέρεται στο σοβαρότατο πρόβλημα φύλαξης και λειτουργίας που αντιμετωπίζει καθ’ όλη τη διάρκεια του εικοσιτετραώρου θέτοντας σε κίνδυνο τα εκθέματα του Μουσείου.
Εργασίας, Κοινωνικής Ασφάλισης και Πρόνοιας
3081) Η Βουλευτής Αιτωλοακαρνανίας κ. ΜΑΡΙΑ ΤΡΙΑΝΤΑΦΥΛΛΟΥ κατέθεσε αναφορά με την οποία η κ. Καρανικόλα Ελένη διαμαρτύρεται για συγκεκριμένα στάδια της διαδικασίας ενώπιον των Κέντρων Πιστοποίησης Αναπηρίας (ΚΕΠΑ) και ιδίως την αλλαγή της ημερομηνίας εξέτασης για τη διαπίστωση της καταστάσεως υγείας από την οικεία επιτροπής και αιτείται την επανεξέταση της περίπτωσης της μητέρας της.
Υποδομών, Μεταφορών και Δικτύων
3082) Ο Βουλευτής Σερρών κ. ΘΕΟΦΙΛΟΣ ΛΕΟΝΤΑΡΙΔΗΣ κατέθεσε αναφορά με την οποία  οι τοπικοί φορείς και οι κάτοικοι της Καστανούσας Σερρών αιτούνται τη στάθμευση των τοπικών αμαξοστοιχιών στον οικισμό, για να καταστεί ευχερέστερη η μετάβαση προς Θεσσαλονίκη ή Σέρρες.
Περιβάλλοντος, Ενέργειας και Κλιματικής Αλλαγής, Οικονομικών 
3083) Ο Βουλευτής Πέλλης κ. ΓΕΩΡΓΙΟΣ ΚΑΡΑΣΜΑΝΗΣ κατέθεσε αναφορά με την οποία η κ. Σουλτάνα Σαββατή εκφράζει τη διαμαρτυρία της για την αντιμετώπιση από το κράτος των τριάντα πέντε χιλιάδων κατόχων φωτοβολταϊκών σταθμών και αιτείται την καταψήφιση του νομοσχεδίου που είναι ενάντια στην επιχειρηματικότητα και τις επενδύσεις.
Περιβάλλοντος, Ενέργειας και Κλιματικής Αλλαγής 
3084) Ο Βουλευτής Κυκλάδων κ. ΠΑΝΑΓΙΩΤΗΣ ΡΗΓΑΣ κατέθεσε αναφορά με την οποία η Αντιπεριφερειάρχης της Περιφερειακής Ενότητας Φωκίδος επισημαίνει τον κίνδυνο της μη δημοπράτησης του έργου για τη δημιουργία αποχέτευσης και μονάδας επεξεργασίας λυμάτων των οικισμών της περιοχής του ταμιευτήρα Μόρνου. 
Υγείας
3085) Ο Βουλευτής Σερρών κ. ΘΕΟΦΙΛΟΣ ΛΕΟΝΤΑΡΙΔΗΣ κατέθεσε αναφορά με την οποία  ο Σύλλογος Καρκινοπαθών Σερρών εκφράζει τη διαμαρτυρία του για την παύση λειτουργίας του μοναδικού φαρμακείου του ΕΟΠΥΥ που υπήρχε στην πόλη τους αναγκάζοντάς τους να μεταβαίνουν στη Θεσσαλονίκη.
Εργασίας, Κοινωνικής Ασφάλισης και Πρόνοιας
3086) Ο Βουλευτής Σερρών κ. ΘΕΟΦΙΛΟΣ ΛΕΟΝΤΑΡΙΔΗΣ κατέθεσε αναφορά με την οποία η κ. Μαδεμλή Αθηνά παραθέτει τις αιτιάσεις της σχετικά με τις ενέργειες του ΟΓΑ, ο οποίος ανέστειλε τη χορήγηση πολυτεκνικών επιδομάτων κατά τη διάρκεια της σύντομης παραμονής της οικογένειάς της στην Αυστραλία, ενώ συνέχιζε η ίδια να καταβάλλει και κατά το διάστημα αυτό ασφαλιστικές εισφορές.
Αγροτικής Ανάπτυξης και Τροφίμων
3087) Ο Βουλευτής Κυκλάδων κ. ΠΑΝΑΓΙΩΤΗΣ ΡΗΓΑΣ κατέθεσε αναφορά με την οποία ο Αλιευτικός Σύλλογος Μήλου επισημαίνει την οικονομική αδυναμία των ιδιοκτητών αλιευτικών σκαφών μήκους έως δεκαπέντε μέτρων να ανταποκριθούν στην υποχρέωση εγκατάστασης συστήματος δορυφορικού εντοπισμού και αιτείται την  απαλλαγή τους από τη συγκεκριμένη υποχρέωση.
Υποδομών, Μεταφορών και Δικτύων
3088) Ο Βουλευτής Σερρών κ. ΘΕΟΦΙΛΟΣ ΛΕΟΝΤΑΡΙΔΗΣ κατέθεσε αναφορά με την οποία το Σωματείο Επαγγελματιών Ιδιοκτητών Φορτηγών Δημοσίας Χρήσης Νομού Σερρών η «ΝΕΑ ΕΝΩΣΙΣ» αιτείται την ανάγκη τροποποίησης του ν. 3446/2006, η οποία αφορά τα εξοντωτικά πρόστιμα που προβλέπονται.
Αγροτικής Ανάπτυξης και Τροφίμων
3089) Ο Βουλευτής Κυκλάδων κ. ΝΙΚΟΛΑΟΣ ΣΥΡΜΑΛΕΝΙΟΣ κατέθεσε αναφορά με την οποία  ο Αλιευτικός Σύλλογος Μήλου εκφράζει την αντίθεσή του μετά την ειδοποίηση από τα λιμεναρχεία για την υποχρεωτική τοποθέτηση  δορυφορικού συστήματος εντοπισμού VMS και ERS, το οποίο κατά την άποψή τους δεν ενισχύει τον έλεγχο της αλιείας.
Δικαιοσύνης, Διαφάνειας και Ανθρωπίνων Δικαιωμάτων 
3090) Ο Βουλευτής Φθιώτιδας κ. ΒΑΣΙΛΕΙΟΣ ΚΥΡΙΑΚΑΚΗΣ κατέθεσε αναφορά με την οποία η Ένωση Σωφρονιστικών Υπαλλήλων Φυλακών Δομοκού εκφράζει τη διαμαρτυρία της μετά τις εξαγγελίες της κυβέρνησης για μετατροπή των φυλακών Δομοκού σε «υψίστης ασφαλείας», για ελλιπή στελέχωση, για πρόβλημα υδροδότησης και για ελλείψεις σε προμήθειες βασικών υλικών.
Β. ΑΠΑΝΤΗΣΕΙΣ ΥΠΟΥΡΓΩΝ ΣΕ ΕΡΩΤΗΣΕΙΣ ΒΟΥΛΕΥΤΩΝ
1. Στην με αριθμό 2537/10-10-2013 ερώτηση του Βουλευτή κ. Μελά Παναγιώτη δόθηκε με το υπ’ αριθμ. Κ.Ε. 319/27-01-2014 έγγραφο από την Υπουργό Τουρισμού η ακόλουθη απάντηση:
2. Στην με αριθμό 5089/23-12-2013 ερώτηση του Βουλευτή κ. Αυγενάκη Ελευθερίου δόθηκε με το υπ’ αριθμ. 10616/ΙΗ ΕΞ /27-01-2014 έγγραφο από τον Υπουργό Παιδείας και Θρησκευμάτων η ακόλουθη απάντηση:
3. Στην με αριθμό 5120/23-12-2013 ερώτηση του Βουλευτή κ. Οικονόμου Βασιλείου δόθηκε με το υπ’ αριθμ. 10541/ΙΗ ΕΞ/27-01-2014 έγγραφο από τον Υπουργό Παιδείας και Θρησκευμάτων η ακόλουθη απάντηση:
4. Στην με αριθμό 5165/03-01-2014 ερώτηση της Βουλευτού κ. Χρυσοβελώνη Μαρίνας δόθηκε με το υπ’ αριθμ. ΤΚΕ/Φ/2./1850/27-01-2014 έγγραφο από τον Υπουργό Διοικητικής Μεταρρύθμισης και Ηλεκτρονικής Διακυβέρνησης η ακόλουθη απάντηση:
5. Στην με αριθμό 5211/07-01-2014 ερώτηση των Βουλευτών κυρίων Γκιόκα Ιωάννη, Κατσώτη Χρήστου, Κωνσταντινίδη Θεοδοσίου, Καραθανασόπουλου Νικολάου, Λαμπρούλη Γεωργίου και Μανωλάκου Διαμάντως δόθηκε με το υπ’ αριθμ. 10555/ΙΗ ΕΞ /27-01-2014 έγγραφο από τον Υπουργό Παιδείας και Θρησκευμάτων η ακόλουθη απάντηση:",43745,"","ΕΠΙΚΥΡΩΣΗ ΠΡΑΚΤΙΚΩΝ",NA,"",NA
"8174","
"," Κυρίες και κύριοι συνάδελφοι, έχω την τιμή να ανακοινώσω στο Σώμα το δελτίο επίκαιρων ερωτήσεων της Δευτέρας 17 Μαρτίου του 2014.
Α. ΕΠΙΚΑΙΡΕΣ ΕΡΩΤΗΣΕΙΣ Πρώτου Κύκλου (Άρθρο 130 παράγραφοι 2 και 3 του Κανονισμού της Βουλής)
1. Η με αριθμό 670/11-3-2014 επίκαιρη ερώτηση του Βουλευτή Λέσβου της Νέας Δημοκρατίας κ. Παύλου Βογιατζή προς τoν Υπουργό Περιβάλλοντος, Ενέργειας και Κλιματικής Αλλαγής, σχετικά με την ανάγκη άμεσης διαχείρισης του υπερπληθυσμού των αγριοκούνελων στη Λήμνο.
2. Η με αριθμό 674/11-3-2014 επίκαιρη ερώτηση του Βουλευτή Β΄ Αθηνών του Συνασπισμού Ριζοσπαστικής Αριστεράς κ. Παναγιώτη Κουρουμπλή προς τον Υπουργό Οικονομικών, σχετικά με την αντιμετώπιση «της διαπλοκής στον τραπεζικό τομέα».
3. Η με αριθμό 683/11-3-2014 επίκαιρη ερώτηση της Βουλευτού Β΄ Θεσσαλονίκης των Ανεξάρτητων Ελλήνων κ. Σταυρούλας Ξουλίδου προς τον Υπουργό Διοικητικής Μεταρρύθμισης και Ηλεκτρονικής Διακυβέρνησης, σχετικά με τη διαθεσιμότητα των εκπαιδευτικών.
4. Η με αριθμό 678/11-3-2014 επίκαιρη ερώτηση του Βουλευτή Λαρίσης της Δημοκρατικής Αριστεράς κ. Θωμά Ψύρρα προς τον Υπουργό Ανάπτυξης και Ανταγωνιστικότητας, σχετικά με την αντιμετώπιση των προβλημάτων στον κλάδο των επαγγελματιών υδραυλικών.
5. Η με αριθμό 686/11-3-2014 επίκαιρη ερώτηση του Βουλευτή Β΄ Αθηνών του Κομμουνιστικού Κόμματος Ελλάδας κ. Χρήστου Κατσώτη προς τους Υπουργούς Πολιτισμού και Αθλητισμού και Οικονομικών, σχετικά με το αθλητικό κέντρο του Αγίου Κοσμά.
Β. ΕΠΙΚΑΙΡΕΣ ΕΡΩΤΗΣΕΙΣ Δεύτερου Κύκλου (Άρθρο 130 παράγραφοι 2 και 3 του Κανονισμού της Βουλής)
1. Η με αριθμό 671/11-3-2014 επίκαιρη ερώτηση του Βουλευτή Ημαθίας της Νέας Δημοκρατίας κ. Απόστολου Βεσυρόπουλου προς τους Υπουργούς Εργασίας και Κοινωνικής Ασφάλισης και Αγροτικής Ανάπτυξης και Τροφίμων, σχετικά με τη μείωση του ασφαλιστικού κόστους των εργατών που μετακαλούνται από τρίτες χώρες για να απασχοληθούν σε εποχικές αγροτικές εργασίες.
2. Η με αριθμό 675/11-3-2014 επίκαιρη ερώτηση της Βουλευτού Χαλκιδικής του Συνασπισμού Ριζοσπαστικής Αριστεράς κ. Αικατερίνης Ιγγλέζη προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με την «κατάργηση των δασικών υπηρεσιών».
3. Η με αριθμό 679/11-3-2014 επίκαιρη ερώτηση του Βουλευτή Τρικάλων της Δημοκρατικής Αριστεράς κ. Γεωργίου Κυρίτση προς τους Υπουργούς Εργασίας, Κοινωνικής Ασφάλισης και Πρόνοιας και Οικονομικών, σχετικά με τις καθυστερήσεις στην απονομή συντάξεων και εφάπαξ στους ασφαλισμένους του δημοσίου και του ιδιωτικού τομέα.
4. Η με αριθμό 687/11-3-2014 επίκαιρη ερώτηση του Βουλευτή Αιτωλοακαρνανίας του Κομμουνιστικού Κόμματος Ελλάδας κ. Νικολάου Μωραΐτη προς τον Υπουργό Υποδομών, Μεταφορών και Δικτύων, σχετικά με την επικινδυνότητα του Εθνικού δικτύου Αντιρρίου -Ιωαννίνων, Αμφιλοχίας – Λευκάδας – Πρέβεζας.",43746,"Chairman","ΠΡΟΕΔΡΕΥΩΝ",90,"",90
"8175","
"," Κυρίες και κύριοι συνάδελφοι, εισερχόμαστε στη συζήτηση των 
ΕΠΙΚΑΙΡΩΝ ΕΡΩΤΗΣΕΩΝ
Θα συζητηθεί η τρίτη με αριθμό 677/11-3-2014 επίκαιρη ερώτηση δεύτερου κύκλου του Βουλευτή Α΄ Αθηνών της Δημοκρατικής Αριστεράς κ. Ιωάννη Πανούση προς τον Υπουργό Παιδείας και Θρησκευμάτων, σχετικά με την επανεξέταση στοιχείων των διοικητικών υπαλλήλων των ΑΕΙ.
Παρακαλώ τον κύριο συνάδελφο να πάρει τον λόγο.",43747,"Chairman","ΠΡΟΕΔΡΕΥΩΝ",90,"",90
"8176","
"," Ευχαριστώ, κύριε Πρόεδρε.
Κύριε Υπουργέ, κλείνουμε περίπου ένα εξάμηνο από τη στιγμή που η πολιτεία προσπάθησε να διευθετήσει την κρίση σε σχέση με τη διαθεσιμότητα των διοικητικών υπαλλήλων των πανεπιστημίων, μια κρίση που δεν ήταν μόνο δικιά της, ήταν και της πανεπιστημιακής ηγεσίας, για να είμαστε έντιμοι. 
Ας δούμε πού είμαστε: Ως Δημοκρατική Αριστερά έχουμε κάνει τουλάχιστον τρεις ερωτήσεις. Έρχονται απαντήσεις οι οποίες είναι μια διαδικαστική επανάληψη του ίδιου κειμένου, χωρίς μια ουσιαστική πληροφορία για την εξέλιξη του θέματος. Δεν γνωρίζουμε, δηλαδή, τι έχει συμβεί ακριβώς με αυτούς που δεν απεγράφησαν, με αυτούς που έδωσαν πλαστά στοιχεία, με αυτούς που έχουν τεθεί σε διαθεσιμότητα και οι δύο σύζυγοι, ενώ απαγορεύεται.
Ας δούμε τι ακούμε και τι διαβάζουμε. Για λίστες επί λιστών, για ενστάσεις επί ενστάσεων, για διαβουλεύσεις επί διαβουλεύσεων, για νόμους που ψηφίστηκαν από τη Βουλή και καταργήθηκαν πριν εφαρμοστούν –και μιλάω για την υποχρεωτική αργία των μη απογραφέντων- για παρεμβάσεις επί παρεμβάσεων. Και διερωτώμαι, κύριε Υπουργέ, αν αυτό λέγεται «θεσμική», «πολιτική», «διοικητική», έστω και «ηθική» διαδικασία εν μέσω μιας γενικευμένης κρίσης και καχυποψίας των πολιτών προς το πολιτικό σύστημα. Επιτρέψτε μου να αμφιβάλω. Υπάρχει σύστημα θεσμικό, διοικητικό χωρίς κανόνες; Απλά ό,τι ήθελε προκύψει από τις ζυμώσεις ή αλλιώς από τον συμψηφισμό των παρατυπιών; 
Σας ρωτώ, λοιπόν, πότε πρόκειται να ολοκληρωθεί αυτή η διαδικασία επανεξέτασης των στοιχείων και τι θα συμβεί με αυτούς που θα μπουν στους καταλόγους. Θα επιστραφούν αναδρομικά τα χρήματά τους; Τι θα συμβεί με αυτούς που θα βγουν από τους καταλόγους; Θα κρατηθούν αναδρομικά οι αμοιβές που πήραν; Και, εν πάση περιπτώσει, πότε πρόκειται να ηρεμήσει το πανεπιστήμιο; Διότι απ’ ό,τι μαθαίνω τελευταία και πέρα των λειτουργικών προβλημάτων, υπάρχει και μια διαφωνία ανάμεσα σε εσάς, στο Υπουργείο Παιδείας, και στο Υπουργείο Διοικητικής Μεταρρύθμισης για τον αριθμό των υπό διαθεσιμότητα υπαλλήλων του πανεπιστημίου. Άρα θεωρείτε ότι σ’ αυτήν τη φάση της ελληνικής κοινωνίας οι οποιεσδήποτε διαφωνίες –δεν θα μπω εγώ σ’ αυτήν τη διαφωνία- ανάμεσα σε Υπουργούς μπορούν να θέσουν σε ομηρία τους υπαλλήλους; 
Σας ευχαριστώ.",43748,""," ΙΩΑΝΝΗΣ ΠΑΝΟΥΣΗΣ",223,"",223
"8177"," 
"," Και εμείς, κύριε συνάδελφε. 
Τον λόγο έχει ο Υπουργός Παιδείας και Θρησκευμάτων κ. Κωνσταντίνος Αρβανιτόπουλος.",43749,"Chairman","ΠΡΟΕΔΡΕΥΩΝ",90,"",90
"8178"," 
"," Ευχαριστώ, κύριε Πρόεδρε. 
Κατ’ αρχάς, κύριε συνάδελφε, θα ήθελα να σας ενημερώσω ότι δεν υπάρχει καμμία διαφωνία ως προς τον αριθμό των υπό διαθεσιμότητα διοικητικών υπαλλήλων. Είναι χίλιοι εκατόν εξήντα. Τελεία και παύλα! 
Στο σημείο αυτό, τώρα, θα ήθελα να θυμίσω ότι τον περασμένο Ιούλιο, όπως σωστά είπατε, άρχισε μια διαδικασία αξιολόγησης των δομών και των σχεδίων στελέχωσης των νομικών προσώπων δημοσίου δικαίου του Υπουργείου μας, όπως είναι τα πανεπιστήμια και τα ΤΕΙ. Ζητήθηκε, λοιπόν, από τα ιδρύματα να ολοκληρώσουν τάχιστα αυτήν τη διαδικασία, λόγω του συντετμημένου πολιτικού χρόνου που όλοι βιώνουμε και πράγματι τα ιδρύματα ολοκλήρωσαν τη διαδικασία μέχρι τα μέσα Σεπτεμβρίου. Μέσα από αυτήν τη διαδικασία, τα τριάντα έξι ιδρύματα υπέβαλαν εκθέσεις, από τις οποίες φάνηκε ότι όλα τα ιδρύματα έχουν ελλείψεις προσωπικού. Η αξιολόγηση αυτών των εκθέσεων έδειξε ότι σε οκτώ από τα τριάντα έξι ιδρύματα υπάρχουν πλεονάζοντες, υπεράριθμοι ανά θέση, κατηγορία και κλάδο και εκεί ζητήθηκε από τις διοικήσεις του προσωπικού να αποστείλουν τα στοιχεία στο ΑΣΕΠ, προκειμένου να προχωρήσει η διαδικασία. 
Γνωρίζουμε φυσικά τι επακολούθησε, το οποίο λόγω της απεργίας των διοικητικών υπαλλήλων και λόγω των εκτάκτων καταστάσεων που βιώνει η χώρα, αλλά και εξαιτίας του γεγονότος ότι όλη αυτή η διαδικασία ήταν συνδεδεμένη με ένα ασφυκτικό χρονικό πλαίσιο, μας ανάγκασε να προχωρήσουμε στη διαδικασία της απογραφής, η οποία και ολοκληρώθηκε. Ωστόσο, ολοκληρώθηκε με έναν τρόπο που παρουσίασε στρεβλώσεις, όσον αφορά τις λίστες, τα στοιχεία κ.ο.κ., διότι αυτό δεν έγινε με τη συνεργασία των διοικητικών υπηρεσιών των πανεπιστημίων. 
Όταν η κατάσταση εξομαλύνθηκε, προχωρήσαμε σε συνεργασία πλέον με τις διοικητικές υπηρεσίες στην επανάληψη υποβολής των στοιχείων. Αυτό, λοιπόν, που γίνεται αυτήν τη στιγμή είναι ότι μετά την επανάληψη υποβολής των στοιχείων, τα οποία αξιολογήθηκαν από τις διοικητικές υπηρεσίες, πήγαν στο ΑΣΕΠ, το οποίο μοριοδότησε και έκανε την κατάταξη, η οποία επικυρώθηκε από το τριμελές. Αυτήν τη στιγμή, λοιπόν, είμαστε στο χρονικό σημείο κατά το οποίο την ερχόμενη εβδομάδα θα εκδοθεί η νέα διαπιστωτική. Εκεί βρισκόμαστε.",43750,""," ΚΩΝΣΤΑΝΤΙΝΟΣ ΑΡΒΑΝΙΤΟΠΟΥΛΟΣ",20,"",20
"8179"," 
"," Κύριε συνάδελφε, έχετε τον λόγο για να δευτερολογήσετε.",43751,"Chairman","ΠΡΟΕΔΡΕΥΩΝ",90,"",90
"8180"," 
"," Κύριε Υπουργέ και κύριε συνάδελφε, στο πανεπιστήμιο, πιστεύω να συμφωνούμε ότι πρέπει να δίνουμε ένα παράδειγμα στην κοινωνία, πολλώ μάλλον μέσω των πανεπιστημίων μας, στα οποία η κοινωνία έχει επενδύσει τα όνειρα των παιδιών αλλά και ένα καλύτερο μέλλον. 
Έχω την αίσθηση, λοιπόν, ότι έχουμε δώσει ένα τριπλό κακό παράδειγμα. Το πρώτο κακό παράδειγμα ήταν η ίδια η διαθεσιμότητα αυτή καθαυτήν. Ας πούμε ότι ήταν πολιτική απόφαση. Όμως, υπάρχει πρόβλημα ως προς τον τρόπο με τον οποίο εκτελέστηκε αυτή η διαθεσιμότητα. Πέντε να παίρνατε από κάθε ένα από τα άλλα είκοσι οκτώ ιδρύματα, δεν θα είχαμε αυτό το ζήτημα που προέκυψε τώρα.
Δεύτερον, τα όσα λέγονται -και δεν μου απαντήσατε, κύριε  Υπουργέ- σχετικά με προσωπικές συμφωνίες με τις Συνδικαλιστικές Οργανώσεις και Ενώσεις των διοικητικών υπαλλήλων ότι αυτά που ο νόμος είπε -που ψηφίσαμε εδώ- πως αυτοί θα τεθούν σε αργία –δεν θα μπω στο ηθικό μέρος, αλλά έτσι αποφασίσαμε- θα υπερκεραστούν και θα έλθει ένας άλλος νόμος που θα αναιρέσει τον νόμο για να μπουν και αυτοί στις λίστες. Άρα ενστάσεις επί ενστάσεων, τις οποίες προκαλούμε μέσω χειρισμών.
Τι συμβαίνει αυτή τη στιγμή στο πανεπιστήμιο, κύριε Υπουργέ; Υπάρχει μία γενικευμένη κρίση εμπιστοσύνης προς τον κάθε Υπουργό, προς τον κάθε νόμο προς το κάθε πανεπιστημιακό όργανο, προς κάθε πρύτανη, προς κάθε συμβούλιο.
Άρα αναμέναμε από εσάς -ως πανεπιστημιακός- αυτή την κρίση κενού -ένα είδος τζετ λανγκ έχει το πανεπιστήμιο, δεν θέλει να αλλάξει και θέλει να αλλάξει ταυτόχρονα- να μπορέσουμε να την υπερβούμε και να μην κατεβάσουμε το πανεπιστήμιο στο επίπεδο κάποιων αγοραίων αναγκών. Να δώσουμε, δηλαδή, το παράδειγμα. Δεν το δώσαμε. 
Με αυτά και με αυτά τι γίνεται, κύριε Υπουργέ; Δεν σας καταλογίζω ευθύνη σε αυτό. Επαναφέρετε το πανεπιστήμιο των ομάδων όπου όχι μόνο κάθε ομάδα συγκρούεται με την άλλη -οι πρυτάνεις με τα συμβούλια, οι φοιτητές με τα ΔΕΠ κ.λπ.- αλλά έχουν αναπτυχθεί και εσωτερικές έριδες μέσα σε κάθε ομάδα. Διοικητικοί που δεν απογράφησαν, που δεν κατεγράφησαν, που μπήκαν άδικα σε διαθεσιμότητα, που τέθηκαν παράνομα σε διαθεσιμότητα ζευγάρια εργαζομένων -και εκεί έχετε ένα ηθικό πρόβλημα, υπάρχει ζευγάρι έξι μήνες σε διαθεσιμότητα που το απαγορεύει ο νόμος- επί πέντε μήνες γράφονται και ξεγράφονται λίστες. Με ποιο κριτήριο; 
Εγώ κρατάω το ότι σε λίγο καιρό θα έχουμε τη λίστα. Ελπίζω να είναι η τελική λίστα και να αποκατασταθούν όλες οι αδικίες -θεσμικές, διοικητικές, οικονομικές- για όσους είχαν μπει και να μην μπουν άλλοι από το παράθυρο.
Αυτό, όμως, δεν είναι το πανεπιστήμιο του μέλλοντος. Αυτό δεν είναι το άρωμα και το ήθος παιδείας που αναμένει η ελληνική κοινωνία. Θα μου πείτε, μέσα από την κρίση στο πανεπιστήμιο και τη διαθεσιμότητα των διοικητικών υπαλλήλων θα αλλάξουμε τη φυσιογνωμία και την ηθική του θεσμού; Όχι. Όμως, ας κάνουμε μία αρχή, κύριε Υπουργέ. Και η διαχείριση της κατάστασης αυτής μάλλον προς το χειρότερο μας πάει. 
Σας ευχαριστώ.",43752,""," ΙΩΑΝΝΗΣ ΠΑΝΟΥΣΗΣ",223,"",223
"8181","
"," Ορίστε, κύριε  Υπουργέ, έχετε τον λόγο.",43753,"Chairman","ΠΡΟΕΔΡΕΥΩΝ",90,"",90
"8182","
"," Κύριε συνάδελφε, θέσατε πολλά θέματα που αφορούν όχι μόνο το ζήτημα της διαθεσιμότητας, αλλά εν γένει την κατάσταση στα πανεπιστήμια και θα μπορούσαμε να μιλάμε επί μακρόν. Επιγραμματικά, όμως, θα ήθελα να τονίσω τα εξής: 
Κατ’ αρχάς πολλά μπορούμε να πούμε για την πολιτική της διαθεσιμότητας. Εγώ έχω τονίσει δημόσια ότι η διαθεσιμότητα θα μπορούσε -και θα έπρεπε- να είναι ένα μέτρο το οποίο θα συνέβαλε στην αναδιάρθρωση της Δημόσιας Διοίκησης εάν είχε αποσυνδεθεί από τις απολύσεις και αν είχε συνδεθεί με μία διαδικασία αξιολόγησης. Αυτό προσπαθήσαμε να κάνουμε. Γιατί το άλλο μέτρο, το οποίο αναφέρατε, δηλαδή η οριζόντια περικοπή πέντε εδώ, πέντε-δέκα εκεί ανεξαρτήτως αξιολόγησης, νομίζω ότι δημιουργεί άλλες αρνητικές παρενέργειες και είναι μία λανθασμένη πολιτική. 
Εάν είχαμε συνεργαστεί αρχικά με τα ιδρύματα, θα μπορούσαμε να είχαμε εξορθολογήσει το χάος και στις στρεβλώσεις που παρατηρείται –και νομίζω ότι θα συμφωνήσετε μαζί μου ότι- παρατηρείται στο διοικητικό γίγνεσθαι των πανεπιστημίων μας και των ΤΕΙ. Αυτό δεν συνέβη. Αναγκαστήκαμε έτσι να κάνουμε μία αξιολόγηση βάσει μίας μελέτης η οποία έχει κατατεθεί και στη Βουλή -δεν είναι της παρούσης να το συζητήσουμε- για τα κριτήρια τα οποία ετέθησαν κ.ο.κ..
Πέραν τούτου, εφόσον ολοκληρώθηκε η κρίση, εμείς προσπαθήσαμε να λειτουργήσουμε με έναν τρόπο που θα μετέτρεπε όλη αυτήν την κρίση σε μία ευκαιρία και σε μία πρόκληση για το μέλλον των πανεπιστημίων. Αυτό έχει δύο σκέλη: 
Το πρώτο είναι να επανορθώσουμε όποια λάθη έγιναν και όποιες στρεβλώσεις υπήρξαν στην κατάρτιση αυτών των λιστών εξαιτίας του γεγονότος ότι οι διοικητικές υπηρεσίες ήταν κλειστές, πολλοί συνάδελφοι, πολλοί διοικητικοί δεν είχαν όλα τα στοιχεία, είτε κατέγραψαν ελλιπή στοιχεία είτε -αν θέλετε- δεν έδωσαν στοιχεία γιατί δεν τα είχαν κ.ο.κ., Αυτό έπρεπε να διορθωθεί. Και αυτό διορθώνεται. Η νέα διαπιστωτική βγαίνει την ερχόμενη εβδομάδα και είναι διορθωμένη.
Το δεύτερο –και είναι το σημαντικότερο και νομίζω ότι είναι προς την κατεύθυνση των λόγων σας- είναι ότι πρέπει να δούμε και το ζήτημα της διοικητικής αναδιάρθρωσης. Όλοι γνωρίζουμε τι συνέβη στα πανεπιστήμιά μας. Όλοι γνωρίζουμε ότι πολλοί από τους συναδέλφους τους διοικητικούς ήταν σε άλλη θέση, με άλλη περιγραφή έργου το οποίο επιτελούσαν από αυτό για το οποίο ουσιαστικά είχαν μπει στη θέση αυτή, ήταν ερευνητές οι οποίοι έκαναν διοικητικό έργο. Υπήρχαν όλων των ειδών οι στρεβλώσεις.
Συμφωνήσαμε, λοιπόν -και έχουμε μια επιτροπή διοίκησης έργου μαζί με τις αρμόδιες των αναλόγων όλων των πανεπιστημίων- να δούμε τη διοικητική αναδιάρθρωση και να εκπονήσουμε τον οργανισμό, ούτως ώστε να διορθώσουμε, επιτέλους, έστω και μετά απ’ αυτήν την κρίση, όλες αυτές τις στρεβλώσεις που υπάρχουν. 
Θεωρώ, λοιπόν, ότι αυτήν τη στιγμή βρισκόμαστε σε ένα καλό στάδιο συνεργασίας με τα ιδρύματα, πρώτον, για να διορθώσουμε τα λάθη, δεύτερον, για να προχωρήσουμε στην εκπόνηση του οργανισμού, να υπάρξει μια τάξη, δηλαδή να δούμε ποιες θέσεις, ποιες κατηγορίες, ποιους κλάδους χρειάζονται τα πανεπιστήμια, πού εντάσσεται ο καθένας. Εάν είναι ερευνητικό προσωπικό, όπως φαίνεται από την τροπολογία που περάσαμε, να μπει σε θέση ΔΙΠΕ, ΤΕΠ, να μην ασκεί διοικητικό έργο κ.ο.κ.. Μέσα απ’ όλη αυτήν τη διαδικασία δηλαδή, να προχωρήσουμε και σε έναν εξορθολογισμό αυτής της διοικητικής αναρχίας που υπήρχε στα ιδρύματα. 
Νομίζω ότι θα τα καταφέρουμε και νομίζω ότι τώρα που υπάρχει αυτή η στενή συνεργασία με τις επιτροπές διοίκησης έργου που έχει ορίσει το κάθε ίδρυμα, πορευόμαστε προς αυτήν την κατεύθυνση. 
Επίσης, ένα στοιχείο –να μην το ξεχάσω- το οποίο θέσατε και είναι σημαντικό είναι το εξής: Προφανώς, αυτοί οι οποίοι βγαίνουν και δεν έπρεπε να είναι στη λίστα, θα αποζημιωθούν αναδρομικά και αυτοί που έπρεπε να είναι στη λίστα θα έχουν αναδρομικές περικοπές.",43754,""," ΚΩΝΣΤΑΝΤΙΝΟΣ ΑΡΒΑΝΙΤΟΠΟΥΛΟΣ",20,"",20
"8183"," 
"," Η πρώτη με αριθμό 668/11-3-2014 δική μου επίκαιρη ερώτηση πρώτου κύκλου προς τον Υπουργό Οικονομικών, σχετικά με τον συμψηφισμό των χρεών των επιχειρηματιών με τα χρέη του ελληνικού δημοσίου προς αυτούς, καθώς και με την επιδότηση του κόστους μισθοδοσίας θα συζητηθεί την επόμενη εβδομάδα, διότι σωστά δεν μπορεί να γίνει η συζήτηση σήμερα και συνεπώς διαγράφεται. Είναι γνωστό ότι το Υπουργείο Οικονομικών και οι Υπουργοί βρίσκονται σε συνεχή επαφή και σε συνεδριάσεις με την τρόικα. Άρα, να μη ρίχνουμε τις ευθύνες σε αυτούς ότι δεν έρχονται οι Υπουργοί. Υπάρχουν και λόγοι. 
Θα συνεχίσουμε με την δεύτερη με αριθμό 672/11-3-2014 επίκαιρη ερώτηση πρώτου κύκλου του Βουλευτή Νομού Αττικής του Συνασπισμού Ριζοσπαστικής Αριστεράς κ. Αλεξίου Μητρόπουλου προς τον Υπουργό Εργασίας Κοινωνικής Ασφάλισης και Πρόνοιας, σχετικά με την κρατική επιχορήγηση της «αναλογικής» σύνταξης, των επικουρικών συντάξεων, του ΕΚΑΣ και του εφάπαξ από 1-1-2015. 
Ο κύριος συνάδελφος έχει τον λόγο.",43755,"Chairman","ΠΡΟΕΔΡΕΥΩΝ",90,"",90
"8184"," 
"," Ευχαριστώ, κύριε Πρόεδρε. 
Αξιότιμε κύριε Υπουργέ, σύμφωνα με διάταξη του ασφαλιστικού νόμου, σε εννέα μήνες, δηλαδή από 1-1-2015, το κράτος αναλαμβάνει τη χρηματοδότηση μόνο της βασικής σύνταξης. Για την «αναλογική» σύνταξη υπεύθυνα για την καταβολή τους είναι μόνο τα ταμεία. 
Δεδομένου ότι η Κυβέρνηση, κύριε Υπουργέ, υποστηρίζει ότι τελειώνει το μνημόνιο εντός του Μαΐου, σας καλώ να μας πείτε εάν αυτή η σκληρή ρύθμιση, που περιορίζει την υποχρέωση του κράτους και στην ουσία την κρατική χρηματοδότηση μόνο στη βασική σύνταξη που σήμερα είναι 360 ευρώ, θα καταργηθεί. 
Επίσης, σε πρόσφατο δελτίο Τύπου -το οποίο και θα καταθέσω, όπως θα καταθέσω και τη σχετική διάταξη του ν. 3863/2010, για την καταβολή μόνο της βασικής σύνταξης- ο ίδιος ο κύριος Υπουργός, προσδιόρισε ότι το κονδύλι που θα καταβάλει μόνο τη βασική σύνταξη σε όλους τους συνταξιούχους και σημερινούς και μετά –διαβάζω δήλωσή του, την οποία θα καταθέσω- από 12.600.000.000 που ήταν το 2013, από 1-1-2015, που θα καταβάλεται δηλαδή μόνο η βασική σύνταξη, θα είναι 9.700.000.000 ευρώ. 
Με δεδομένο ότι σήμερα οι συνταξιούχοι μας, αξιότιμε κύριε Υπουργέ, είναι 2.700.000, το ποσό που προσδιόρισε ο κύριος Υπουργός από 1-1-2015 είναι 300 ευρώ βασική σύνταξη για όλους τους συνταξιούχους μας επί δώδεκα μήνες. 
Μετά απ’ αυτά σας καλώ να μας πείτε, πρώτον, αν θα καταργηθεί αυτή η σκληρή ρύθμιση από 1-1-2015 και αν δεν καταργηθεί, κύριε Υπουργέ, πού θα βρεθούν τα χρήματα, για να χρηματοδοτηθεί η «αναλογική» σύνταξη για ταμεία που δεν έχουν να καταβάλουν ή δεν έχουν καταβάλει το σημερινό ύψος.
Πώς θα εξευρεθούν χρήματα για τη συνέχιση του ΕΚΑΣ; Πώς θα υπάρξουν χρήματα για τις επικουρικές συντάξεις και για άλλες παροχές; 
Υπό αυτήν την έννοια παρακαλώ, θα θέλαμε την άποψή σας, διότι πολλά συζητούνται για το γεγονός ότι η κρατική χρηματοδότηση από την 1-1-2015 θα περιοριστεί μόνο στην καταβολή της βασικής σύνταξης. 
Καταθέτω και τη δήλωση του κυρίου Υπουργού Εργασίας. 
Σας ευχαριστώ.
(Στο σημείο αυτό ο Βουλευτής κ. Αλέξιος Μητρόπουλος καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)",43756,""," ΑΛΕΞΙΟΣ ΜΗΤΡΟΠΟΥΛΟΣ",184,"",184
"8185","
"," Κύριε Υπουργέ, έχετε τον λόγο.",43757,"Chairman","ΠΡΟΕΔΡΕΥΩΝ",90,"",90
"8186","
"," Ευχαριστώ, κύριε Πρόεδρε. 
Επειδή το θέμα αφορά δυόμισι και πλέον εκατομμύρια Έλληνες και βεβαίως όλους όσους το επόμενο διάστημα, τα επόμενα χρόνια, θα μπουν στη σύνταξη, θα πρέπει να είμαστε απόλυτα ακριβείς σ’ αυτά, τα οποία λέμε. Και σ’ αυτά, τα οποία με επίκαιρη ερώτηση φέρνει σήμερα για συζήτηση ο κύριος συνάδελφος, έχει πάρει απάντηση και μάλιστα με την επισήμανση ότι, αντί να δημιουργούμε κλίμα ανασφάλειας, πρέπει να λέμε τα πραγματικά στοιχεία και να μη χρησιμοποιούμε λανθασμένα στοιχεία -αυτόν τον όρο θα χρησιμοποιήσω μέχρι στιγμής- γιατί τα λανθασμένα στοιχεία οδηγούν σε λάθος συμπεράσματα και άρα, οδηγούν σε μία ανασφάλεια, η οποία δεν δικαιολογείται. 
Ξεκινάμε, λοιπόν, συγκεκριμένα για να πούμε ότι από την 1-1-2015 προβλέπεται πράγματι για τους νέους ασφαλισμένους ένας νέος τρόπος υπολογισμού της σύνταξης, που έχει να κάνει με τη μεταρρύθμιση του 2010 με το ν. 3863. Ας πάρουμε ένα-ένα τα θέματα. 
Κατ’ αρχάς, το θέμα που έχει να κάνει με τη χρηματοδότηση. 
Ακούστε τώρα, κύριε συνάδελφε, πού κάνετε το μεγάλο λάθος: Η κρατική χρηματοδότηση για το 2014 και για το 2015, που είναι προσδιορισμένη μεν στο γενικό πλαίσιο από το μεσοπρόθεσμο, άρα που θα προβλεφθεί με τον προϋπολογισμό, είναι συγκεκριμένη. Πόση είναι αυτή η χρηματοδότηση; Είναι 9.700.000.000 και αφορά…",43758,""," ΒΑΣΙΛΕΙΟΣ ΚΕΓΚΕΡΟΓΛΟΥ",115,"",115
"8187","
"," Το κατέθεσα, κύριε Υπουργέ.",43759,""," ΑΛΕΞΙΟΣ ΜΗΤΡΟΠΟΥΛΟΣ",184,"",184
"8188"," 
"," Κύριε συνάδελφε, ακούστε. Δεν ξέρω πόσο άριστος είστε στα νομικά -πάντως είσαστε σ’ αυτήν τη γκάμα- αλλά στα μαθηματικά θα σας άφηνα μετεξεταστέο.",43760,""," ΒΑΣΙΛΕΙΟΣ ΚΕΓΚΕΡΟΓΛΟΥ",115,"",115
"8189","  
"," Δεν είμαι άριστος.",43761,""," ΑΛΕΞΙΟΣ ΜΗΤΡΟΠΟΥΛΟΣ",184,"",184
"8190"," 
"," Παρακαλώ να με ακούσετε. 
Τα 9.700.000.000 αφορούν τους οργανισμούς κοινωνικής ασφάλισης πλην δημοσίου. Το δημόσιο έχει μια χωριστή χρηματοδότηση της τάξεως των 5,5 δισεκατομμυρίων. Άρα, λοιπόν, εάν πάμε στο 2015, η χρηματοδότηση που προβλέπεται είναι 9.155.000.000, η οποία αφορά τους οργανισμούς κοινωνικής ασφάλισης πλην δημοσίου. Το δημόσιο θα έχει 5,5 δισεκατομμύρια χρηματοδότηση. Εάν υποθέσουμε, λοιπόν, ότι από την 1-1-2015 όλοι οι ασφαλισμένοι θα παίρνουν τη βασική κρατική σύνταξη των 360 ευρώ, ακούστε συγκεκριμένα τα νούμερα: 
Από τους δύο εκατομμύρια εξακόσιες σαράντα επτά χιλιάδες συνταξιούχους, οι οργανισμοί κοινωνικής ασφάλισης πλην δημοσίου είναι δύο εκατομμύρια εκατόν ενενήντα δύο χιλιάδες. Και από αυτούς, οι ενενήντα τρεις χιλιάδες εννιακόσιοι, δηλαδή ενενήντα τέσσερις χιλιάδες περίπου, είναι στο ΕΤΑΑ, στο ΕΤΑΠ-ΜΜΕ και στην Τράπεζα της Ελλάδος, που εξαιρούνται από τη συγκεκριμένη χρηματοδότηση γιατί έχουν άλλο κοινωνικό πόρο. 
Άρα, λοιπόν, δύο εκατομμύρια εκατό χιλιάδες συνταξιούχοι, που είναι οι οργανισμοί κοινωνικής ασφάλισης πλην δημοσίου, πλην ΕΤΑΑ, πλην ΕΤΑΠ-ΜΜΕ και πλην Τράπεζας της Ελλάδος, επί 360 ευρώ επί δώδεκα, μας κάνει 9.065.000.000. Η πρόβλεψη είναι για 9.155.000.000 καθαρά από κρατική χρηματοδότηση συν τα άλλα ποσά που προβλέπονται για τη χρηματοδότηση του ΚΑΠ-ΔΕΗ, κ.λπ.. Θα σας τα αναλύσω συγκεκριμένα.",43762,""," ΒΑΣΙΛΕΙΟΣ ΚΕΓΚΕΡΟΓΛΟΥ",115,"",115
"8191","  
"," Τα ίδια με μένα λέτε.",43763,""," ΑΛΕΞΙΟΣ ΜΗΤΡΟΠΟΥΛΟΣ",184,"",184
"8192","
"," Όμως, για να φύγει κάθε σκιά και κάθε αμφιβολία και να μην υπάρχει καμιά αβεβαιότητα σε κάθε συνταξιούχοs σε σχέση με το κομμάτι της κρατικής χρηματοδότησης, η πρόβλεψη η οποία υπάρχει για το 2015 υπερκαλύπτει το κομμάτι αυτό. 
Τα υπόλοιπα ποσά τα οποία προβλέπονται -μέχρι του ποσού των 15.214.000.000 μαζί με τα 5.500.000.000, τα 9.700.000.000 από τα 9.065.000.000 που χρειάζονται- σαφώς είναι για να καλυφθούν ανάγκες που έχουν να κάνουν με συγκεκριμένα ταμεία. Δεν υπάρχει κανένα θέμα με τη χρηματοδότηση, δεν υπάρχει κανένα κενό σε σχέση με αυτά τα οποία καλούνται τα ταμεία να δώσουν και πολύ περισσότερο τα επόμενα χρόνια υπάρχει το σύστημα μέσω του λογαριασμού του ΑΚΑΓΕ που διασφαλίζει τη βιωσιμότητα του ασφαλιστικού συστήματος βεβαίως με τις μεταρρυθμίσεις και τις αλλαγές οι οποίες έχουν γίνει όλα τα προηγούμενα χρόνια και συνεχίζουν να γίνονται.
Ευχαριστώ.",43764,""," ΒΑΣΙΛΕΙΟΣ ΚΕΓΚΕΡΟΓΛΟΥ",115,"",115
"8193","
"," Κύριε συνάδελφε, έχετε το λόγο.",43765,"Chairman","ΠΡΟΕΔΡΕΥΩΝ",90,"",90
"8194","
"," Κύριε Υπουργέ, επιβεβαιώσατε τις εύλογες ανησυχίες μου. Δεν θέλω να δώσω συνέχεια στο θέμα αλλά και οι δικοί σας υπολογισμοί επιβεβαιώνουν αυτό το οποίο κατέθεσα και αναφέρεται στο έγγραφο του κυρίου Υπουργού Εργασίας, που λέει ότι η χρηματοδότηση από το 2013 έως το 2015 θα είναι μείον 3 δισεκατομμύρια.
Αναφέρατε το ν. 3863 που αφορά τα ιδιωτικά ασφαλιστικά ταμεία. Αλλά και ο ν. 3865 αναφέρει επίσης ότι οι δημόσιοι υπάλληλοι θα παίρνουν τη βασική σύνταξη, κατά τον τρόπο που το ανέφερα και κατέθεσα τη σχετική ρύθμιση. Μας ανησυχεί εμάς και πρέπει να συνεννοούμεθα για να μην ανησυχούν περαιτέρω οι συνταξιούχοι.
Και στον φετινό προϋπολογισμό –θα καταθέσω τη σελίδα 95- προβλέπεται χρηματοδότηση κατά 2.800.000.000 λιγότερο. Επίσης, στο μεσοπρόθεσμο 2013-2016 προβλέπεται ότι φέτος για το 2014 θα κάνετε περικοπές στις συντάξεις κατά 564.000.000 εκατομμύρια. Θα καταθέσω τη σχετική σελίδα 32 του μεσοπρόθεσμου. Μας ανησυχεί ότι στο πρώτο μνημόνιο  -κύριε Υπουργέ, ξέρετε τις ανησυχίες και καλόπιστα τις διατυπώνουμε- ότι η σύνταξη των Ελλήνων έχει οριστεί με τον κάτωθι ορισμό και θα καταθέσω τη σχετική διάταξη του ν. 3845 του πρώτου μνημονίου: «Ελάχιστη εγγυημένη σύνταξη για όλους, άνω των εξήντα πέντε ετών, υπολογισμένη με βάση τα ελάχιστα απαιτούμενα μέσα διαβίωσης». Έτσι έχει οριστεί η σύνταξη στο μνημόνιο.
Κι όχι μόνο αυτό αλλά για να φτάσουμε σε αυτήν τη σύνταξη επίσης ο ίδιος ν. 3845 λέει ότι –θα καταθέσω τη σχετική ρύθμιση 699- θα μειώσουμε την αύξηση για τις δαπάνες για τις συντάξεις μέχρι το 2060 και θα γίνουν 2,5% από 12,5 επί του ΑΕΠ. 
Επειδή υπάρχει και μία σχετική συζήτηση για τη μείωση των εργοδοτικών εισφορών, μόλις προχθές ανακάλυψα ότι στο πρώτο μνημόνιο υπάρχει μνημονιακή δέσμευση δομικού χαρακτήρα ότι όχι μόνο τους μισθούς θα τους προσαρμόσουμε προς τις χώρες της Νοτιανατολικής Ευρώπης –θα καταθέσω τη σχετική ρύθμιση του ν. 4046- αλλά πρέπει και το μισθολογικό κόστος και τις εισφορές να τις κάνουμε βουλγαρικές και ρουμανικές. Διαβάζω: «Προσαρμογή του μη μισθολογικού κόστους εργασίας για να βοηθήσουμε τους επιχειρηματίες και θα πάμε σύμφωνα με το κόστος των συγκρίσιμων χωρών (Νοτιανατολική Ευρώπη)».
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
 Και βεβαίως, τον τελευταίο καιρό –και τελειώνω, κύριε Πρόεδρε- υπάρχει μία πλούσια φιλολογία για το ότι πρέπει να κάνουμε τις συντάξεις μας κατά το στυλ της Γερμανίας και της Αυστραλίας. Διάβασα προχθές συνέντευξη της Γερμανίδας Υφυπουργού Έλκε Φέρνερ -πρωτοσέλιδο στην «ΚΑΘΗΜΕΡΙΝΗ»- όπου λέει «μοντέλο να περιοριστούν οι συντάξεις στη βασική σύνταξη με ομπρέλα κοινωνικών παροχών». Να τους δίνουμε κάποιες παροχές κι αν, επαναλαμβάνει, έχουν και κάποια περιουσιακά στοιχεία, να τους καθηλώνουμε στις βασικές συντάξεις.
Τα καταθέτω όλα αυτά τα έγγραφα, κύριε Πρόεδρε.
(Στο σημείο αυτό ο Βουλευτής κ. Αλέξιος Μητρόπουλος καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)
Άρα η ανησυχία για μας εμάς στο ΣΥΡΙΖΑ -πιστεύω και των αξιότιμων συναδέλφων του Κομμουνιστικού Κόμματος Ελλάδας, που μάχονται όπως όλοι μας- είναι το πώς δεν θα φύγουμε από το σύστημα που δίνει, βάσει των εισφορών, ένα κομμάτι της σύνταξης και μήπως περάσουμε σε ένα σύστημα που θα εγγυάται μόνο, κύριε Υπουργέ, τη βασική σύνταξη. Γνωρίζω και τις δικές σας παλαιότερες και τωρινές ανησυχίες. 
Άρα, λοιπόν, δεν μας καθησυχάζετε όταν μας λέτε για τα 9.700.000.000 ευρώ. Μόλις προχθές ο κύριος Υπουργός βεβαίωνε ότι παρά το κούρεμα, τη λεηλασία, το χάσιμο των εισφορών στα ταμεία, θα υπάρξει συνέχιση του σημερινού επιπέδου των συντάξεων και μετά το 2015, σύμφωνα με όσα έχουν ψηφιστεί. 
Σας καλώ, έστω την ύστατη στιγμή, εννέα μήνες προ εφαρμογής αυτής της δρακόντειας ρύθμισης που δεν έχει προηγούμενο στην Ευρώπη και σε όλο τον πλανήτη, να την καταργήσετε ή να την παγώσετε, αφού πια εσείς και η Κυβέρνηση και ο ίδιος ο Πρωθυπουργός λέτε ότι σε δύο μήνες τελειώνει το μνημόνιο. Πώς, αφού τελειώνει η πιο σκληρή ρύθμιση για το μέλλον των συντάξεων, θα συνεχίζει να εφαρμόζεται και μάλιστα μέχρι το 2060, όπως αναφέρουν ρητά και τα τρία μνημόνια;
Σας ευχαριστώ, κύριε Πρόεδρε.",43766,""," ΑΛΕΞΙΟΣ ΜΗΤΡΟΠΟΥΛΟΣ",184,"",184
"8195","
"," Ευχαριστώ. Θα παρακαλέσω, επειδή σήμερα θα συζητηθούν αρκετές ερωτήσεις, να είμαστε ακριβείς, όσο μπορούμε, στο χρόνο μας.",43767,"Chairman","ΠΡΟΕΔΡΕΥΩΝ",90,"",90
"8196","
"," Ευχαριστώ πολύ για την ανοχή σας, κύριε Πρόεδρε.",43768,""," ΑΛΕΞΙΟΣ ΜΗΤΡΟΠΟΥΛΟΣ",184,"",184
"8197","
"," Κύριε Υπουργέ, έχετε τον λόγο.",43769,"Chairman","ΠΡΟΕΔΡΕΥΩΝ",90,"",90
"8198","
"," Ευχαριστώ, κύριε Πρόεδρε. 
Κατ’ αρχάς, έχετε τεράστιες αντιφάσεις στο λόγο σας, που μπορεί να μην τις καταλαβαίνετε αλλά αν δείτε την κασέτα, κύριε συνάδελφε, θα τις κατανοήσετε. 
Ποια είναι η πρώτη αντίφασή σας; Ενώ αναφερθήκατε σε ευρωπαϊκά και μη παραδείγματα, όπως Αυστραλία, τα οποία έχουν άλλα συστήματα, είπατε ότι η Ελλάδα θέλει να αντιγράψει αυτά τα οποία είναι τελείως διαφορετικά. Στην Ελλάδα έχουμε αναλογικό, ανταποδοτικό σύστημα με την κρατική εγγύηση, δεν έχουμε σύστημα που δεν πληρώνουν εισφορές, όπως είναι σε ορισμένες χώρες. Το γνωρίζετε πολύ καλά ότι εκεί δεν πληρώνουν εισφορές, πληρώνουν ένα φόρο και από το φόρο το κράτος δίνει ό,τι δίνει με όποια κριτήρια επιλέγει. 
Εδώ έχουμε ένα άλλο σύστημα, αναλογικό, ανταποδοτικό με την εγγύηση του κράτους. Αυτό το σύστημα στοχεύουμε να είναι βιώσιμο και όλες οι μεταρρυθμίσεις σε αυτό οδηγούν. Εργαζόμαστε σε αυτήν την κατεύθυνση και σας λέω ξανά ότι η συνολική κρατική χρηματοδότηση για το σύστημα, που έχει περίπου 27.000.000.000 ευρώ δαπάνες συντάξεων, είναι μαζί με του δημοσίου 15.500.000.000 δισεκατομμύρια ευρώ και 12.100.000.000 ευρώ που είναι και η πρόβλεψη για το 2015 είναι τα έσοδα των ασφαλιστικών ταμείων. 
Μπορούμε να αναλύσουμε τεχνικά τα χρήματα αυτά από πού προέρχονται και με ποιον τρόπο εντάσσονται. Δεν έχει, όμως, αυτό αξία σήμερα. Σήμερα έχει αξία να δούμε ότι το κράτος με άμεση χρηματοδότηση, εγγυάται όχι μόνο τα 360 ευρώ αλλά και τη δυνατότητα των ασφαλιστικών ταμείων να καταβάλλουν την αναλογική σύνταξη. Αυτό είναι κατορθωτό, γιατί ήδη έχουν γίνει εκείνες οι μεταρρυθμίσεις οι οποίες οδηγούν σε αυτήν την εγγύηση. Εκτός από τα 9.700.000.000 ευρώ, έχουμε τα 5.500.000.000 ευρώ που προβλέπονται για το δημόσιο, έχουμε τα 516.000.000 που είναι για το ΕΚΑΣ, έχουμε τα 559.000.000 που είναι για το ΚΑΠ-ΔΕΗ και έχουμε και το λογαριασμό ΑΚΑΓΕ που είναι μια σημαντική παρέμβαση που έγινε τα προηγούμενα χρόνια που θα είναι η εγγύηση για το μέλλον. 
Ο λογαριασμός ΑΚΑΓΕ στο τέλος του 2013 είχε 2.400.000.000 δισεκατομμύρια, για το 2014 προβλέπεται να προστεθούν 882.000.000, το 2015 1.770.000.000, το 2016 1.113.000.000, το 2017 1.123.000.000. Δηλαδή, το ΑΚΑΓΕ το 2017 θα έχει ένα λογαριασμό 6.600.000.000 δισεκατομμύρια. Η εγγύηση του δημοσίου συνεχίζεται, πέρα από την αύξηση που θα έχει αυτός ο λογαριασμός, με τα προσδοκώμενα έσοδα από την εκμετάλλευση των υδρογονανθράκων. 
Άρα με την προσαρμογή η οποία έχει γίνει τα προηγούμενα χρόνια, με την εγγύηση και της κρατικής χρηματοδότησης για την απευθείας σύνταξη, αλλά και για την καταβολή της αναλογικής ανταποδοτικής σύνταξης, έχουμε μία βεβαιότητα βιωσιμότητας την οποία σε καμμία περίπτωση δεν πρέπει να διακινδυνεύσουμε με τον οποιονδήποτε τρόπο αλλά να εργαστούμε όλοι ούτως ώστε αυτή να συνεχιστεί.",43770,""," ΒΑΣΙΛΕΙΟΣ ΚΕΓΚΕΡΟΓΛΟΥ",115,"",115
"8199"," 
"," Αυτό είπαμε καλόπιστα κι εμείς.",43771,""," ΑΛΕΞΙΟΣ ΜΗΤΡΟΠΟΥΛΟΣ",184,"",184
"8200","
"," Εγώ δεν θεώρησα κακόπιστη την επίκαιρη ερώτηση. Απλώς για τα μαθηματικά σας σάς είπα. Για να «περάσετε» το Σεπτέμβριο, θα πρέπει να αποδεχτείτε ότι κάνετε λάθος, γιατί εάν δεν αποδεχθείτε ότι κάνετε λάθος σ’ έναν υπολογισμό, δεν θα «περάσετε» ούτε το Σεπτέμβρη.
Σας ευχαριστώ.",43772,""," ΒΑΣΙΛΕΙΟΣ ΚΕΓΚΕΡΟΓΛΟΥ",115,"",115
"8201","
"," Κυρίες και κύριοι συνάδελφοι, ο συνάδελφος κ. Κωνσταντίνος Κουκοδήμος ζητεί άδεια ολιγοήμερης απουσίας στο εξωτερικό. Η Βουλή εγκρίνει;",43773,"Chairman","ΠΡΟΕΔΡΕΥΩΝ",90,"",90
"8202","
"," Μάλιστα, μάλιστα.",43774,"","ΟΛΟΙ ΟΙ ΒΟΥΛΕΥΤΕΣ",NA,"",NA
"8203","
"," Η Βουλή ενέκρινε τη ζητηθείσα άδεια.
Γίνεται γνωστό στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και αφού ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, πενήντα δύο μαθήτριες και μαθητές και δύο εκπαιδευτικοί από το Γυμνάσιο Σκύδρας Πέλλας.
Η Βουλή τούς καλωσορίζει.
(Χειροκροτήματα απ’ όλες τις πτέρυγες της Βουλής)
Έχουμε εδώ και τον κ. Τζαμτζή που είναι από τη Σκύδρα.
Η τρίτη με αριθμό 682/11-3-2014 επίκαιρη ερώτηση πρώτου κύκλου του Βουλευτή Β΄ Αθηνών των Ανεξάρτητων Ελλήνων κ. Ιωάννη Δημαρά προς τον Υπουργό Παιδείας και Θρησκευμάτων, σχετικά με τα νέα βιβλία Γλώσσας του Δημοτικού Σχολείου και του Γυμνασίου, δεν συζητείται και διαγράφεται.
Θα συζητηθεί η έκτη με αριθμό 684/11-3-2014 επίκαιρη ερώτηση πρώτου κύκλου του Βουλευτή Επικρατείας του Κομμουνιστικού Κόμματος Ελλάδας κ. Αθανασίου Παφίλη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με τα δημοσιεύματα περί λήψης νέων αντεργατικών μέτρων.
Ο κ. Παφίλης έχει τον λόγο για να αναπτύξει την επίκαιρη ερώτηση.",43775,"Chairman","ΠΡΟΕΔΡΕΥΩΝ",90,"",90
"8204","
"," Κύριε Υπουργέ, σε αντίθεση με σας, ο κύριος Βρούτσης αποφεύγει να έρχεται. Εσείς έρχεστε και απαντάτε. 
Η επίκαιρη ερώτησή μας έχει να κάνει με το ότι, σύμφωνα με δημοσιεύματα που πυκνώνουν, η Κυβέρνηση και η τρόικα συζητούν για νέα αντεργατικά μέτρα, νέο χτύπημα του κατώτερου μισθού, κατάργηση τριετιών οι οποίες είναι παγωμένες μέχρι το 2017, καθώς και όσων επιδομάτων έχουν απομείνει. Επίσης, γίνεται συζήτηση για τη μείωση των εργοδοτικών εισφορών κατά 3,9 μονάδες. Αυτό σημαίνει ένα δισεκατομμύριο που θα γλιτώσουν οι εργοδότες και αυτό θα δημιουργήσει τεράστια προβλήματα στο ΙΚΑ.
Παράλληλα, επιχειρείται ένα συνολικό χτύπημα στο δικαίωμα στην απεργία με παρέμβαση στην εσωτερική ζωή και στη λειτουργία των συνδικαλιστικών οργανώσεων που στην πράξη οδηγεί σε απαγόρευση και -για να μιλήσω πιο άμεσα- σε κατάργηση του ισχύοντος νόμου και σε συζήτηση από κει και πέρα για το πώς θα αποφασίζονται οι απεργίες, δηλαδή στο 51% των μελών του συνδικάτου. Βέβαια γίνεται συζήτηση και για επαναφορά του «lock out» που είχε καταργηθεί με το ν. 1264, ενώ ίσχυε με το ν. 330 του περιβόητου Λάσκαρη.
Επομένως κατά τη γνώμη μας δημιουργείται πια ένα θεσμικό πλαίσιο που οδηγεί ουσιαστικά στην απαγόρευση της απεργίας. Η αποθράσυνση δε της εργοδοσίας έχει φτάσει «στα ουράνια». 
Η «COCA COLA», παραδείγματος χάριν, ανακοίνωσε ότι όποιος σκέφτεται να έχει πολιτική δράση και δουλεύει στην επιχείρηση, πρέπει να πάρει την άδεια της εργοδοσίας. Αυτό το λέω επιπρόσθετα γιατί δημοσιεύτηκε σήμερα.
Επομένως εμείς θέλουμε να ρωτήσουμε πώς τοποθετείται η Κυβέρνηση, αν συμφωνεί με αυτές τις προτάσεις που χτυπούν συνολικά ακόμα περισσότερο το εναπομείναν εισόδημα των εργαζομένων και αν συμφωνεί ή αν συζητά την κατάργηση του ν. 1264 και τη λήψη μέτρων που στην πραγματικότητα καταργούν το δικαίωμα της απεργίας.
Ευχαριστώ, κύριε Πρόεδρε.",43776,""," ΑΘΑΝΑΣΙΟΣ ΠΑΦΙΛΗΣ",235,"",235
"8205","
"," Κύριε Υπουργέ, έχετε τον λόγο.",43777,"Chairman","ΠΡΟΕΔΡΕΥΩΝ",90,"",90
"8206","
","  Ευχαριστώ, κύριε Πρόεδρε.
Κύριε συνάδελφε, πράγματι στη δημόσια συζήτηση τα θέματα αυτά το τελευταίο διάστημα έχουν πάρει μια πρωτεύουσα θέση. Ορισμένα απ’ αυτά είναι στο πλαίσιο των συζητήσεων και διαπραγματεύσεων οι οποίες διεξάγονται. 
Η θέση μας και η άποψή μας είναι καθαρή σε σχέση με τα δικαιώματα των εργαζομένων και σε σχέση με αυτά που η ίδια η Βουλή έχει νομοθετήσει για τον κατώτερο μισθό και τον τρόπο με τον οποίο αυτός θα λειτουργήσει από το 2017 και μετά. Είναι θέματα πάρα πολύ σοβαρά για τους εργαζόμενους. Είναι θέματα που έχουν να κάνουν με την προστασία των εργαζομένων. Η τοποθέτησή μας σήμερα ως Κυβέρνηση είναι ότι σε καμμία περίπτωση δεν πρέπει να υπάρξουν αλλαγές -και δε θα υπάρξουν αλλαγές- οι οποίες δεν στοχεύουν στη διασφάλιση των δικαιωμάτων των εργαζομένων. 
Βεβαίως, ο κάθε ένας από την πλευρά του έχει δικαίωμα να διεκδικεί, είτε είναι συντεχνίες είτε επιχειρηματίες είτε οτιδήποτε άλλο. Όμως το θεσμικό πλαίσιο πρέπει να περιλαμβάνει όλα εκείνα τα μέτρα προστασίας, να είναι τέτοιο που να διασφαλίζει το δικαίωμα στην εργασία. 
Με αυτή την έννοια νομίζω ότι μπορούμε να στηρίξουμε τις βασικές αρχές οι οποίες αποτελούν όχι μόνο στη χώρα μας αλλά και σε άλλες χώρες –όχι σε όλες βεβαίως- βασικές αρχές του εργατικού δικαίου. Μπορούμε να στηρίξουμε και τις διεθνείς συμβάσεις εργασίας τις οποίες έχει κυρώσει η χώρα μας και οι οποίες εγγυώνται μαζί με το εσωτερικό θεσμικό πλαίσιο τα δικαιώματα των εργαζομένων. 
Στην πραγματική βεβαίως κατάσταση υπάρχουν άμεσες ή έμμεσες παραβιάσεις της εργατικής νομοθεσίας ή πρακτικές που μπορεί να μην αναφέρονται σε άμεση παραβίαση αλλά να οδηγούν στην καταπάτηση δικαιωμάτων. Έχετε αναφέρει παραδείγματα. Αυτή είναι μια πραγματικότητα την οποία δεν μπορεί να αρνηθεί κανένας αντικειμενικός κριτής των πραγμάτων. Το θέμα είναι ότι εκεί πρέπει να ενισχύσουμε τη δράση μας σε σχέση με τους ελεγκτικούς μηχανισμούς. Βεβαίως να δούμε πώς όλα αυτά θα μειωθούν με τη δυνατότητα την οποία δίνουμε εμείς μέσα από διαδικασίες που κάνουμε και σε τοπικό επίπεδο και σε κεντρικό. 
Ευχαριστώ.",43778,""," ΒΑΣΙΛΕΙΟΣ ΚΕΓΚΕΡΟΓΛΟΥ",115,"",115
"8207","
"," Κύριε συνάδελφε, παρακαλώ έχετε τον λόγο.",43779,"Chairman","ΠΡΟΕΔΡΕΥΩΝ",90,"",90
"8208"," 
"," Κύριε Υπουργέ, αντιλαμβάνομαι τη θέση σας αλλά πρέπει να απαντήσετε συγκεκριμένα. Αυτά που θέσαμε εμείς έχουν τεθεί στο δημόσιο διάλογο και όχι τυχαία. Έχουμε και μια εμπειρία τώρα. Ό,τι βγαίνει στην πορεία έρχεται και νομοθετείται. Απαντήσατε με γενικά πράγματα τα οποία δεν διαφωτίζουν κανέναν. 
Εγώ δε θα αναφερθώ στο τι γράφει ο «ΡΙΖΟΣΠΑΣΤΗΣ». Θα αναφερθώ στην «ΚΑΘΗΜΕΡΙΝΗ» που μάλλον -απ’ όσο γνωρίζουμε- δεν πρόσκειται στο Κομμουνιστικό Κόμμα. Έχει βάλει συγκεκριμένα θέματα.
Πρώτον, αναθεώρηση των επίμαχων συνδικαλιστικών διατάξεων του ν.1264. Ο κ Βρούτσης το έθεσε θέμα σε μια συνέντευξη του στο «ΒΗΜΑ», αν δεν κάνω λάθος. Ο ν. 1264 δεν ανταποκρίνεται στις σημερινές συνθήκες. Και φαντάζομαι ότι κανένας δεν θεωρεί ότι εννοεί ότι θα κάνουμε έναν καλύτερο νόμο  που να διευκολύνει τη συνδικαλιστική δράση. Θα πρέπει να είναι το λιγότερο αφελής, για να μην πω καμμία πιο βαριά κουβέντα. 
Λέει λοιπόν, ότι τα μέτρα που σκέφτονται να επαναφέρουν είναι, παραδείγματος χάριν, απεργιακή απόφαση να παίρνεται στο 51% του συνόλου των μελών των συνδικάτων. Αυτό στην πράξη ευνουχίζει το δικαίωμα της απεργίας. 
Λέει, παραδείγματος χάριν, για το δικαίωμα του lock out, το οποίο ήταν νόμος του Λάσκαρη. Βέβαια ο Λάσκαρης  είχε καταργήσει την πάλη των τάξεων με διάταγμα. Μήπως υπάρχουν και τέτοιες σκέψεις. 
Επομένως η θέση σας ότι πρέπει γενικά να δούμε το θεσμικό πλαίσιο της απεργίας, επιβεβαιώνει τους φόβους μας, γιατί η κατάσταση που υπάρχει σήμερα έχει αποθρασύνει το μεγάλο κεφάλαιο γιατί οι κατευθύνσεις και της Ευρωπαϊκής Ένωσης αλλά και των μεγάλων εργοδοτικών οργανώσεων, είναι να τα πάρουν όλα, να δημιουργήσουν συνθήκες, δηλαδή, γαλέρας κι επομένως θέλουμε συγκεκριμένες απαντήσεις στα ερωτήματα που θέσαμε.
Και τα ερωτήματα είναι αυτά: Κατώτερος μισθός. Γνωρίζετε ποια είναι η κατάσταση σήμερα στις κλαδικές συμβάσεις. Και σε αυτό κάτι πρέπει να πείτε Λήγει η μετενέργεια και αυτό που κάνουν σήμερα οι εργοδότες είναι να πληρώνουν με 586 ευρώ και από κει και πέρα να το θεωρούν ότι είναι δώρο της επιχείρησης. Ήδη δηλαδή υπονομεύεται αυτή η κατάσταση με τα διάφορα προγράμματα που υπάρχουν και δουλεύει κόσμος με διακόσια κι εκατό ευρώ και διακόσια πενήντα ευρώ κι εμείς θέτουμε συγκεκριμένη ερώτηση: Υπάρχει θέμα μείωσης περαιτέρω του κατώτερου μισθού; 
Δεύτερον, κατάργηση τριετιών, δεν είπατε τίποτα. Από το 2017 και μετά. Ναι ή όχι. Κατάργηση υπερωριών και ό,τι επιδόματα έχουν εναπομείνει. Τα συζητάτε ή δεν τα συζητάτε ή τα απορρίπτετε σαν Κυβέρνηση στη διαπραγμάτευση; Τέτοιες απαντήσεις θέλουμε μαζί φυσικά και με το θέμα του 1264 και συνολικά της  υπονόμευσης στην απεργία. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Ξέρετε –και τελειώνω με αυτό, κύριε Πρόεδρε- η εργοδοτική τρομοκρατία, σας είπα το παράδειγμα της «COCA COLA» που φτάνει πια ότι για να κατεβείς υποψήφιος πρέπει να πάρεις άδεια από την εργοδοσία για οπουδήποτε. Δεύτερον, εκτός από την τρομοκρατία, οι πιέσεις που υπάρχουν οδηγούν σε συνθήκες ασφυξίας τους εργαζόμενους. Συν η πολιτική επιστράτευση, αν έρθουν κι αυτά τα μέτρα, αυτό που πάτε να κάνετε είναι να καταργήσετε το δικαίωμα της απεργίας, αν γίνουν όλα αυτά. 
Φυσικά όλοι το προσπάθησα, βρήκαν το μπελά τους. Δεν πρόκειται να υποταχθεί το εργατικό κίνημα ούτε θα σταματήσει η ταξική πάλη. Το αντίθετο, θα ανέβει και σε άλλα επίπεδα και θα διεκδικήσει και αυτό που της ανήκει η εργατική τάξη και οι εργαζόμενοι, την εξουσία.",43780,""," ΑΘΑΝΑΣΙΟΣ ΠΑΦΙΛΗΣ",235,"",235
"8209"," 
"," Κύριε Υπουργέ, έχετε τον λόγο.",43781,"Chairman","ΠΡΟΕΔΡΕΥΩΝ",90,"",90
"8210","
"," Κατ’ αρχάς εγώ δεν αρνήθηκα ότι στη δημόσια συζήτηση από διάφορες πλευρές τίθενται διάφορα θέματα. Είπα τη θέση τη δική μας, η οποία έχει να κάνει με την προσπάθεια να διασφαλιστούν περαιτέρω τα δικαιώματα μέσα στις δύσκολες συνθήκες που στην πράξη πολλές φορές αναιρούνται παρά την ύπαρξη του 1264. Ο ν. 1264 για να μη λέμε ότι είναι αντιδημοκρατικός νόμος προβλέπει το 50+1% και προβλέπει και τις εξαιρέσεις, πότε μπορεί να αποφασίζει το ειδικό συμβούλιο…",43782,""," ΒΑΣΙΛΕΙΟΣ ΚΕΓΚΕΡΟΓΛΟΥ",115,"",115
"8211","
"," Το παρόν.",43783,""," ΧΡΗΣΤΟΣ ΚΑΤΣΩΤΗΣ",113,"",113
"8212","
"," Σας παρακαλώ, ο 1264 είναι πολύ δημοκρατικός νόμος. Προβλέπει το 50+1% και προβλέπει και σε ποιες περιπτώσεις μπορεί να αποφασίζει το ειδικό συμβούλιο. Άρα, να μην πηγαίνουμε στην πλευρά αυτών που υποστηρίζουν ότι είναι αντιδημοκρατικός και άρα πρέπει να πάει δήθεν σε δημοκρατική κατεύθυνση, αποκλειστικά στο 50+1%. Εγώ αυτής της άποψης είμαι στο συγκεκριμένο θέμα. 
Βεβαίως, υπάρχουν θέματα που μπορεί να συζητηθούν μετά το 2017. Τώρα, να σας πω εγώ αν μετά το 2017 μία Βουλή θα νομοθετήσει διαφορετικά; Μπορούμε να πούμε για τα ισχύοντα. Τα ισχύοντα, λοιπόν, είναι ότι έχουμε νομοθετήσει με το βασικό μισθό, όπως ισχύει με τα 586 ευρώ συν όλα τα άλλα τα οποία προβλέπονται και ότι από το ΄17 και μετά προβλέπεται ένας καινούργιος τρόπος υπολογισμού του βασικού μισθού. 
Επομένως, έχουμε χρόνο μέχρι να έρθει το ’17. Ύστερα δεν είναι ένα ζήτημα που μπορούμε να το δούμε με βάση τα σημερινά δεδομένα. Το ’17 αλίμονο αν η διεκδίκησή μας παραμείνει ο σημερινός βασικός μισθός. Το ΄17 όλοι ελπίζουμε και όλοι επιδιώκουμε –άσχετα αν το πιστεύουμε όλοι- να είναι οι συνθήκες καλύτερες ούτως ώστε αυτό να βελτιωθεί περαιτέρω. 
Για τις τριετίες που είπατε, ακούστε ένα επιχείρημα το οποίο ανέπτυξε η ΓΣΕΕ, ο κ. Ρομπόλης συγκεκριμένα. Αυξάνεται ο αριθμός των μακροχρονίως ανέργων, διότι υπάρχει ζήτημα με εκείνους που έχουν ανελαστικά ένα ποσό αποδοχών παραπάνω απ’ αυτούς που δεν έχουν τις τριετίες και άρα αυτό οδηγεί στο να αυξηθούν οι μακροχρονίως άνεργοι. Γιατί οι εργοδότες επιλέγουν.
Καταλαβαίνετε αυτό το επιχείρημα, μη σας πω ποιος μού το έφερε. Εγώ δεν τον έχω ακούσει τον κ. Ρομπόλη αλλά μού το έφεραν το επιχείρημα. Και ποιοι μου το έφεραν; Από την πλευρά των δανειστών.",43784,""," ΒΑΣΙΛΕΙΟΣ ΚΕΓΚΕΡΟΓΛΟΥ",115,"",115
"8213","
"," Κάθε φορά το επιβεβαιώνετε.",43785,""," ΑΘΑΝΑΣΙΟΣ ΠΑΦΙΛΗΣ",235,"",235
"8214","
"," Δεν το επιβεβαιώνω. Σας λέω τι λένε τα ινστιτούτα. Και επειδή δεν το πιστεύει ο κ. Κατσώτης – γιατί κάτι τέτοιο κατάλαβα – θα σας φέρω και το δημοσίευμα και το έγγραφο.",43786,""," ΒΑΣΙΛΕΙΟΣ ΚΕΓΚΕΡΟΓΛΟΥ",115,"",115
"8215","
"," Ο κ. Κατσώτης έχει μετά ερώτηση.",43787,"Chairman","ΠΡΟΕΔΡΕΥΩΝ",90,"",90
"8216","
"," Αλλά εγώ πιστεύω προσωπικά ότι ως προς το θέμα που έχει να κάνει με το μετά το 2017, ό,τι και να πω εγώ σήμερα, ό,τι και να πείτε εσείς, ό,τι και να πει ο άλλος….",43788,""," ΒΑΣΙΛΕΙΟΣ ΚΕΓΚΕΡΟΓΛΟΥ",115,"",115
"8217","
"," Για σήμερα είναι…",43789,""," ΧΡΗΣΤΟΣ ΚΑΤΣΩΤΗΣ",113,"",113
"8218","
"," Μέχρι το 2017 έχουμε ένα συγκεκριμένο νομοθετικό πλαίσιο σε σχέση με τον βασικό μισθό.
Τώρα όσον αφορά στα ζητήματα που έχουν να κάνουν με κίνητρα για την απασχόληση, αν δηλαδή ο ΟΑΕΔ επιδοτήσει ένα κομμάτι των ενσήμων, εάν επιδοτήσουμε επιχειρήσεις, όπως είναι το πρόγραμμα που τρέχει τώρα, με τα 18 ευρώ ημερησίως, για να απασχολήσουν ή αν δημιουργηθούν άλλα κίνητρα, για να υπάρξει αύξηση της απασχόλησης, αυτό εγώ δεν το βλέπω σε λάθος κατεύθυνση. Είναι προς τη σωστή κατεύθυνση, χωρίς να αναιρούνται οι βασικές αρχές των δικαιωμάτων και των παροχών, όπως έχουν θεσμοθετηθεί, για τους ανέργους και τους εργαζόμενους.
Ευχαριστώ.",43790,""," ΒΑΣΙΛΕΙΟΣ ΚΕΓΚΕΡΟΓΛΟΥ",115,"",115
"8219","
"," Κι εμείς ευχαριστούμε, κύριε Υπουργέ.
Η έβδομη με αριθμό 680/11-3-2014 επίκαιρη ερώτηση πρώτου κύκλου του Βουλευτή Κοζάνης των Ανεξάρτητων Δημοκρατικών Βουλευτών κ. Γεωργίου Κασαπίδη προς τον Υπουργό Αγροτικής Ανάπτυξης και Τροφίμων, σχετικά με την καταγραφή των «ισχυρισμών υγείας» στην ετικέτα των ελληνικών ελαιολάδων δεν θα συζητηθεί και διαγράφεται.
Εισερχόμαστε στην τέταρτη με αριθμό 685/11-3-2014 επίκαιρη ερώτηση δευτέρου κύκλου του Βουλευτή Β΄ Αθηνών του Κομμουνιστικού Κόμματος Ελλάδας κ. Χρήστου Κατσώτη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την καθυστέρηση στην έκδοση και απονομή των συντάξεων.
Κύριε συνάδελφε, έχετε τον λόγο.",43791,"Chairman","ΠΡΟΕΔΡΕΥΩΝ",90,"",90
"8220","
"," Ευχαριστώ, κύριε Πρόεδρε.
Κύριε Υφυπουργέ, σύμφωνα με τα στοιχεία η καθυστέρηση στην έκδοση και απονομή των συντάξεων είναι πολύ μεγάλη. Χιλιάδες απόμαχοι της δουλειάς είναι στην αναμονή δύο έως και τέσσερα χρόνια για την απονομή της σύνταξης.
Σύμφωνα, λοιπόν, με τα στοιχεία – που βεβαίως άλλα γράφονται στον Τύπο – η καθυστέρηση στο ΙΚΑ αφορά εξήντα πέντε χιλιάδες για κύρια σύνταξη και πενήντα πέντε χιλιάδες για επικουρική, εβδομήντα πέντε χιλιάδες για διαδοχική ασφάλιση, αναπηρικές και θανάτου και οι υποθέσεις εκκρεμούν πάνω από δεκατέσσερις μήνες έως δύο χρόνια και περισσότερο, εάν υπάρχει και διαδοχική ασφάλιση.
Στον ΟΑΕΕ πάνω από είκοσι χιλιάδες αιτήσεις για κύρια σύνταξη είναι σε εκκρεμότητα. Και η καθυστέρηση εδώ είναι από δώδεκα μήνες και ξεπερνά τους δεκαεννιά μήνες, αν υπάρχει διαδοχική ασφάλιση. Στο δημόσιο ο χρόνος αναμονής κυμαίνεται από δώδεκα έως είκοσι τέσσερις μήνες. Αν υπάρχει και διαδοχική ασφάλιση στα επικουρικά ταμεία, είναι βέβαια ακόμα χειρότερα. Στον ΟΓΑ περιμένουν έναν χρόνο, ο οποίος διπλασιάζεται επίσης αν υπάρχει διαδοχική ασφάλιση. Στο Ενιαίο Ταμείο Επικουρικής Ασφάλισης τα πράγματα είναι τραγικά. Οι καθυστερήσεις φτάνουν έως και τέσσερα χρόνια.
Κύριε Υπουργέ, εμείς πιστεύουμε ότι η καθυστέρηση έκδοσης συντάξεων είναι συνειδητή επιλογή της Κυβέρνησης. Και βέβαια αυτήν την περίοδο έχει παραγίνει το κακό. Είναι ένας μεγάλος, έμμεσος δανεισμός μέσω των Ταμείων από τους συνταξιούχους ή όσους καταθέτουν δικαιολογητικά και τους δίνουν προσωρινή σύνταξη.
Είναι συνειδητή επίσης η τεράστια έλλειψη προσωπικού και του απαιτούμενου εξοπλισμού. Οι απολύσεις που γίνονται συνέχεια στα Ταμεία επιδεινώνουν την κατάσταση και προετοιμάζουν το έδαφος για την ιδιωτικοποίηση, την εμπορευματοποίηση και ανάθεση σε επιχειρηματικά συμφέροντα της έκδοσης των συντάξεων.
Τα ερωτήματα, λοιπόν, που σας έχουμε υποβάλει είναι τί θα κάνετε έτσι ώστε να σταματήσει αυτό το αίσχος στις καθυστερήσεις για την έκδοση και απονομή των συντάξεων. 
Να μας δώσετε αναλυτικά στοιχεία για κάθε Ταμείο, για την κύρια και για την επικουρική σύνταξη, καθώς και πόσες αιτήσεις βρίσκονται σε εκκρεμότητα.
Και βεβαίως, το ερώτημα είναι αν θα προσληφθεί το αναγκαίο προσωπικό, έτσι ώστε να ενισχυθούν τα ταμεία με σύγχρονο εξοπλισμό και να προχωρήσει γρήγορα η ψηφιοποίηση του ασφαλιστικού βίου, όχι βέβαια για το σκοπό που εσείς λέτε, για να αλλάξετε τον τρόπο υπολογισμού και να δίνετε σύνταξη σε όλο το ασφαλιστικό βίο αλλά για να απονέμεται πιο γρήγορα η σύνταξη στους δικαιούχους.",43792,""," ΧΡΗΣΤΟΣ ΚΑΤΣΩΤΗΣ",113,"",113
"8221","
"," Ο Υφυπουργός Εργασίας Κοινωνικής Ασφάλισης και Πρόνοιας κ. Βασίλειος Κεγκέρογλου, έχει τον λόγο.",43793,"Chairman","ΠΡΟΕΔΡΕΥΩΝ",90,"",90
"8222","
"," Ξεκινώ, κύριε συνάδελφε, από το τελευταίο. Η ψηφιοποίηση του ασφαλιστικού βίου θα συμβάλει, ούτως ώστε να μην υπάρχει ανάγκη που να διατηρεί τη σημερινή κατάσταση. Δηλαδή ο χρόνος απονομής της σύνταξης θα είναι ελάχιστος. Νομίζω ότι σε αυτό δεν πρέπει να είναι κανείς αντίθετος. Μέχρι το Νοέμβριο του 2014 προβλέπεται ότι θα έχει ψηφιοποιηθεί ο ασφαλιστικός βίος όλων των ασφαλισμένων από το ’94 και μετά και περίπου σε έναν χρόνο μετά ή και λιγότερο, θα έχει ολοκληρωθεί όλη η ψηφιοποίηση. 
Αυτό τι σημαίνει; Σημαίνει ότι σε ενάμιση περίπου χρόνο από σήμερα που μιλάμε θα είναι κατορθωτό για όλους να υπάρχει καταγεγραμμένος όλος ο ασφαλιστικός βίος τους, άρα και σε χρόνο πάρα πολύ μικρό –άλλοι λένε σε μία ώρα, άλλοι σε μία μέρα, εγώ λέω σε μία εβδομάδα- να μπορεί να έχει την πράξη συνταξιοδότησης και τον υπολογισμό της σύνταξης. 
Αυτό, όμως, είναι μετά από ενάμιση χρόνο. Ωστόσο, υπάρχουν οι καθυστερήσεις στις οποίες αναφερθήκατε και οι οποίες έχουν αιτία. Και αυτές οι αιτίες πρώτα απ’ όλα είναι η μεγάλη έξοδος, η οποία έγινε και έτσι αυξήθηκε πάρα πολύ ο αριθμός των ασφαλισμένων που αιτήθηκαν συνταξιοδότηση τα τελευταία χρόνια, η μείωση του προσωπικού και η αδυναμία προσαρμογής στα νέα δεδομένα. 
Άρα, αν θέλουμε να αντιμετωπίσουμε αυτή την κατάσταση, θα πρέπει να ενισχύσουμε την προσπάθεια η οποία ήδη γίνεται, προκειμένου να δημιουργηθούν ειδικές ομάδες –έχουν ξεκινήσει- από εργαζόμενους παλιούς που κάνουν ανακεφαλαιοποίηση στο ΙΚΑ, που κάνουν τον υπολογισμό στα άλλα ταμεία, χωρίς να έχουν άλλα καθήκοντα, να είναι αποκλειστικά δηλαδή για την ανακεφαλαιοποίηση.
Εκτός από αυτό, προβλέπεται και έχει ήδη ξεκινήσει η εφαρμογή μίας αποκεντρωμένης διαδικασίας πράξης συνταξιοδότησης. Και για την Αθήνα και για τη Θεσσαλονίκη έχει ξεκινήσει να γίνεται αποκέντρωση της υπογραφής. Βεβαίως, έχει επίσης δοθεί το δικαίωμα δύο χρόνια πριν τη συμπλήρωση των ορίων συνταξιοδότησης, να μπορείς να κάνεις την αίτηση για την ανακεφαλαιοποίηση, ούτως ώστε να μην περιμένεις. 
Το ίδιο έχει γίνει και για τον ΟΑΕΕ για ένα χρόνο πριν. Αυτές είναι οι ενέργειες που γίνονται και οι οποίες θα μειώσουν το πρόβλημα, κατά την άποψή  μου, δεν πρόκειται να το λύσουν. Προφανώς, η οριστική λύση είναι αυτή που έχει να κάνει με την πλήρη ψηφιοποίηση του ασφαλιστικού βίου όλων των ασφαλισμένων.",43794,""," ΒΑΣΙΛΕΙΟΣ ΚΕΓΚΕΡΟΓΛΟΥ",115,"",115
"8223"," 
"," Αγαπητέ συνάδελφε, κύριε Κατσώτη,  έχετε τον λόγο.",43795,"Chairman","ΠΡΟΕΔΡΕΥΩΝ",90,"",90
"8224"," 
"," Κύριε Υπουργέ, περίμενα να μου πείτε για την αποκέντρωση των συντάξεων σε άλλα καταστήματα. Όντως ετοιμάζετε να το κάνετε στην Αγία Παρασκευή, για παράδειγμα, εδώ στην Αττική, αλλά αυτό θέλει προσωπικό. Όσον αφορά το προσωπικό, έχετε προχωρήσει στις απολύσεις των επιτυχόντων της 9Κ. Από τους επιτυχόντες της 8Κ, απ’ αυτούς που έχουν περάσει στο διαγωνισμό, είναι πολύ λίγοι εκείνοι που έχουν προσληφθεί. Έχετε στείλει σε διαθεσιμότητα και σε απόλυση υπαλλήλους ΥΕ που έκαναν άλλες δουλειές, πράγμα που επέτρεπε σε εργαζόμενους να ασχοληθούν μόνο με τις συντάξεις. Απολύθηκαν εκατόν είκοσι άτομα. Τώρα ετοιμάζετε κι άλλες διαθεσιμότητες και απολύσεις στο ΙΚΑ. Αυτή είναι η άποψη που κυριαρχεί και σε όλους τους εργαζόμενους. 
Μιλάτε για την ανακεφαλαιοποίηση. Όντως υπήρχε αυτό. Όμως πρέπει να σας πω ότι ενώ στην Ομόνοια υπήρχαν δώδεκα άτομα που δούλευαν στην ανακεφαλαιοποίηση και ετοίμαζαν πράγματι τη σύνταξη, τώρα είναι μόνο δύο. Πώς είναι δυνατόν αυτά τα δύο άτομα πράγματι να βοηθήσουν και να προετοιμάσουν, έτσι ώστε η σύνταξη να βγαίνει πολύ πιο γρήγορα; 
Κύριε Υπουργέ, ξέρετε ότι οι εισηγητές έχουν κατά μέσο όρο γύρω στους χίλιους πεντακόσιους φακέλους. Ο κάθε εισηγητής έχει έως χίλιους οχτακόσιους φακέλους να ετοιμάσει. Ετοιμάζει ογδόντα με ενενήντα αποφάσεις το μήνα. Δεν μπορεί να προχωρήσει παραπάνω απ’ αυτές, δεν είναι δυνατόν. 
Και πώς μπορεί να προχωρήσουν, όταν έχετε πάρει χίλια διακόσια άτομα με πεντάμηνα στο ΙΚΑ για να καλύψετε ανάγκες; Αυτοί, μέχρι να μάθουν τη δουλειά, θα έχουν φύγει. Θα έρθουν άλλοι με πεντάμηνα μετά. Είναι, λοιπόν, δυνατόν χωρίς πρόσληψη προσωπικού να προχωρήσει και να απονέμεται η σύνταξη πιο γρήγορα; Δεν είναι δυνατόν να γίνει αυτό το πράγμα, κύριε Υπουργέ. Γι’ αυτό λέμε ότι υπάρχει σοβαρό πρόβλημα. 
Επίσης, ο έλεγχος των στοιχείων που εισάγονται στην ΗΔΙΚΑ έχει πολλά λάθη. Υπάρχει πάλι επανέλεγχος και διαπιστώνονται αρκετά λάθη στις ανακεφαλαιοποιήσεις. Αυτό, λοιπόν, δεν μπορεί να γίνει χωρίς προσωπικό. 
Μιλάμε για την έλλειψη προσωπικού. Είπα προηγουμένως ότι εκατόν ογδόντα άτομα έχουν μπει σε διαθεσιμότητα και ετοιμάζετε και καινούργιους. Αυτό είναι ένα σοβαρό ζήτημα. Βεβαίως ο κόσμος θα φύγει όταν συμπληρώσει τις προϋποθέσεις. Διότι προηγουμένως μιλούσαμε για την αναλογική σύνταξη. 
Υπάρχει αναλογική σύνταξη και στη βασική. Δηλαδή, όποιος δεν συμπληρώνει τριάντα πέντε χρόνια δεν θα έχει 360 ευρώ βασική σύνταξη, θα έχει την αναλογία. Αν δηλαδή έχει συμπληρώσει δεκαπέντε χρόνια, θα έχει 150 ευρώ σύνταξη. Δεν είναι έτσι; Πείτε εδώ ότι δεν είναι έτσι. Ο νόμος, όμως, αυτό λέει. Προβλέπει αναλογική σύνταξη και στη βασική. 
Για να μην μακρηγορώ, εμείς πιστεύουμε ότι η Κυβέρνηση έχει μεγάλες, τεράστιες ευθύνες. Τι κάνει έμμεσα; Παύση πληρωμών! Όταν ο άλλος έχει να πάρει τη σύνταξή του τέσσερα χρόνια, αυτό δεν είναι παύση πληρωμών; 
Λένε ότι είναι 3 δισεκατομμύρια ευρώ αυτά τα οποία σήμερα θα πρέπει να δώσετε στους συνταξιούχους. Αν απονέματε όλες τις συντάξεις, είναι 3 δισεκατομμύρια ευρώ αυτά που χρωστάτε στους συνταξιούχους. Δηλαδή,  πρόκειται για εκατόν ενενήντα χιλιάδες κύριες συντάξεις, εκατόν τριάντα χιλιάδες επικουρικές και πενήντα τρεις χιλιάδες εφάπαξ, για τα οποία περιμένουν οι εργαζόμενοι ως τρία και τέσσερα χρόνια. 
Αυτές, λοιπόν, οι καθυστερήσεις είναι απαράδεκτες, είναι αίσχος τέλος πάντων και δεν μπορεί η Κυβέρνηση να μην παίρνει μέτρα, έτσι ώστε να απονέμονται οι συντάξεις σε αυτούς τους απόμαχους της δουλειάς, οι οποίοι ξέρετε τι περνούν μέχρι να πάρουν τη σύνταξή τους. Δανείζονται από συγγενείς και φίλους, για να μπορέσουν να τα βγάλουν πέρα, έως ότου απονεμηθεί η σύνταξή τους.",43796,""," ΧΡΗΣΤΟΣ ΚΑΤΣΩΤΗΣ",113,"",113
"8225"," 
"," Ευχαριστούμε, κύριε Κατσώτη. 
Κύριε Υπουργέ, έχετε τον λόγο.",43797,"Chairman","ΠΡΟΕΔΡΕΥΩΝ",90,"",90
"8226"," 
"," Ευχαριστώ, κύριε Πρόεδρε.
Σε σχέση με το πρόβλημα και την έκτασή του, συμφωνούμε σε γενικές γραμμές, γιατί τα στοιχεία που ανακοίνωσε και το ΙΚΑ και οι άλλοι ασφαλιστικοί φορείς είναι συγκεκριμένα. Ούτε αυξάνονται ούτε μειώνονται. 
Το πρόβλημα είναι μεγάλο. Εκεί που δεν θα συμφωνήσω είναι στον υπολογισμό των χρημάτων για τα οποία λέτε ότι «δεν υπάρχει καταβολή, γιατί…» Απλά-απλά, κατ’ ευθείαν! Δεν αφαιρείτε αυτά τα οποία ήδη καταβάλλονται ως προκαταβολή σύνταξης είτε για την κύρια είτε όταν είναι διαδοχική. 
Επομένως, δεν είναι αυτά τα ποσά τα οποία απαιτούνται, είναι πολύ-πολύ μικρότερα, τα οποία και υπάρχουν. Το πρόβλημα έχει να κάνει με αυτά τα στοιχεία, τα οποία είπαμε. 
Συμφωνώ όσον αφορά το προσωπικό. Ήδη, για το ΙΚΑ, παραδείγματος χάριν, η περιβόητη κατανομή για την 9Κ που ζητούσαμε από το Υπουργείο Διοικητικής Μεταρρύθμισης υπογράφηκε μόλις πριν από δέκα ημέρες.",43798,""," ΒΑΣΙΛΕΙΟΣ ΚΕΓΚΕΡΟΓΛΟΥ",115,"",115
"8227","  
"," Θα τους πάτε στο Κέντρο Είσπραξης Οφειλών τους 9Κ. Δεν τους πάτε στις συντάξεις.",43799,""," ΧΡΗΣΤΟΣ ΚΑΤΣΩΤΗΣ",113,"",113
"8228"," 
"," Η διαδικασία της 8Κ ολοκληρώνεται. 
Βεβαίως, έχουμε εκφράσει και την αντίθεσή μας σε οποιαδήποτε περαιτέρω μείωση προσωπικού από τους ασφαλιστικούς οργανισμούς, διότι λειτουργούν ήδη οριακά. 
Αντίθετα, έχουμε ζητήσει μέσω της κινητικότητας στελέχωση με συγκεκριμένες ειδικότητες, προκειμένου να αυξηθεί το έμψυχο δυναμικό στους οργανισμούς κοινωνικής ασφάλισης σε όλα τα ασφαλιστικά ταμεία, όπου υπάρχει ανάγκη. 
Θα σας δώσω, αν θέλετε, τα αριθμητικά στοιχεία. Νομίζω, βέβαια, ότι είδαν το φως της δημοσιότητας, άρα δεν έχει και τόση αξία. Αξία έχει, όμως, να δουλέψουμε σε αυτή την κατεύθυνση, που και εσείς βάλατε και εμείς έχουμε ως Υπουργείο, ούτως ώστε στο διάστημα αυτό που μεσολαβεί μέχρι τον ενάμιση χρόνο, όταν και θα έχουμε άλλες δυνατότητες με την ψηφιοποίηση και με το σύστημα ΑΤΛΑΣ, να μειωθεί η εκκρεμότητα γι’ αυτούς τους χιλιάδες ασφαλισμένους που είτε παίρνουν την προσωρινή σύνταξη είτε δεν έχουν πάρει ακόμα ούτε αυτήν και πραγματικά βρίσκονται σε δύσκολη οικονομική κατάσταση, με όλες τις συνέπειες τις οποίες εσείς αναφέρατε. 
Ευχαριστώ.",43800,""," ΒΑΣΙΛΕΙΟΣ ΚΕΓΚΕΡΟΓΛΟΥ",115,"",115
"8229"," 
"," Ευχαριστούμε, κύριε Υπουργέ.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι από τα άνω δυτικά θεωρεία παρακολουθούν τη συνεδρίασή μας, αφού συμμετείχαν στο εκπαιδευτικό πρόγραμμα «Εργαστήρι Δημοκρατίας», που οργανώνει το Ίδρυμα της Βουλής, είκοσι μαθητές και μαθήτριες και μία εκπαιδευτικός από το 8ο Δημοτικό Σχολείο Κορυδαλλού.
Η Βουλή τούς καλωσορίζει. 
(Χειροκροτήματα απ’ όλες τις πτέρυγες της Βουλής)
Επίσης, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, σαράντα τρεις μαθητές και μαθήτριες και τέσσερις εκπαιδευτικοί-συνοδοί τους από Γυμνάσιο Μεσοβουνίων και Σάμης Κεφαλλονιάς. 
Η Βουλή τούς καλωσορίζει. 
(Χειροκροτήματα απ’ όλες τις πτέρυγες της Βουλής)
Η πρώτη με αριθμό 669/11-3-2014 επίκαιρη ερώτηση δεύτερου κύκλου της Βουλευτού Σερρών της Νέας Δημοκρατίας κ. Φωτεινής Αραμπατζή προς τον Υπουργό Αγροτικής Ανάπτυξης και Τροφίμων, σχετικά με τη μείωση των βοσκήσιμων εκτάσεων στο Νομό Σερρών, δεν θα συζητηθεί λόγω κωλύματος του κυρίου Υπουργού και διαγράφεται.
Θα συζητηθεί η πέμπτη με αριθμό 676/11-3-2014 επίκαιρη ερώτηση πρώτου κύκλου της Βουλευτού Α΄ Πειραιώς της Δημοκρατικής Αριστεράς κ. Μαρίας Ρεπούση προς τον Υπουργό Εσωτερικών, σχετικά με τους ξενώνες κακοποιημένων γυναικών. 
Κυρία συνάδελφε, έχετε τον λόγο.",43801,"Chairman","ΠΡΟΕΔΡΕΥΩΝ",90,"",90
"8230","
"," Ευχαριστώ, κύριε Πρόεδρε.
Κύριε Υπουργέ, όπως γνωρίζετε, η βία κατά των γυναικών συνιστά κατάφωρη παραβίαση των ανθρωπίνων δικαιωμάτων και φυσικά, είναι μία ακραία μορφή των άνισων σχέσεων εξουσίας, που υπάρχουν ανάμεσα στα δύο φύλα. 
Είχαμε πρόσφατα μία πολύ μεγάλη έρευνα από έναν ευρωπαϊκό οργανισμό για τα ανθρώπινα δικαιώματα και στις είκοσι οκτώ χώρες της Ευρωπαϊκής Ένωσης, με ένα πολύ μεγάλο δείγμα γυναικών. Σαράντα δύο χιλιάδες γυναίκες ερωτήθηκαν και τα αποτελέσματα αυτής της έρευνας είναι ανησυχητικά για το σύνολο των ευρωπαϊκών χωρών και για τη χώρα μας, φυσικά. Μία στις τρεις γυναίκες έχει υποστεί βία. Τα περισσότερα περιστατικά αυτής της βίας είναι μέσα στο σπίτι, από το σύντροφό της. Επίσης, σύμφωνα με τα αποτελέσματα αυτής της έρευνας, ένα πολύ μικρό ποσοστό γυναικών καταγγέλλει τη βία αυτή και ένα ακόμη μικρότερο ποσοστό γυναικών φθάνει στο δικαστήριο. Έχουμε να κάνουμε, λοιπόν, με ένα άκρως ανησυχητικό φαινόμενο.
Γνωρίζω ότι η ελληνική πολιτεία από το 2009, ακριβώς επειδή αναγνώρισε τη σοβαρότητα του προβλήματος αυτού, εκπόνησε ένα σχέδιο για την καταπολέμηση της βίας κατά των γυναικών, το οποίο είχε μία τριετή διάρκεια, αν δεν κάνω λάθος, από το 2010 έως το 2013. Στο πλαίσιο αυτού του προγράμματος, που είχε αρκετές δράσεις, η Γενική Γραμματεία Ισότητας των Φύλων στη χώρα μας ανήγγειλε τη δημιουργία ενός δικτύου εξήντα μιας δομών σε όλη τη χώρα για την πρόληψη και την αντιμετώπιση της βίας κατά των γυναικών. Στόχος αυτού του προγράμματος, ανάμεσα σε άλλα, ήταν και η δημιουργία τριάντα εννέα συμβουλευτικών κέντρων και είκοσι ενός ξενώνων φιλοξενίας. 
Δεν γνωρίζουμε, κύριε Υπουργέ, τι έχει γίνει ακριβώς με τα συμβουλευτικά κέντρα και τους ξενώνες. Ξέρουμε ότι έχουν δημιουργηθεί σε πολλές πόλεις της Ελλάδας. Ξέρουμε ότι το Συμβουλευτικό Κέντρο της Αθήνας λειτουργεί καλά. Θέλω να σας πω ότι έχουμε πληροφορίες που μας λένε ότι τα υπόλοιπα συμβουλευτικά κέντρα και οι ξενώνες υπολειτουργούν, δεν λειτουργούν ικανοποιητικά, ενώ το πρόβλημα είναι μεγάλο. 
Ήθελα, λοιπόν, με αυτή την ερώτηση να αναδείξω αυτό το θέμα και να ζητήσω την προσοχή σας στο τι ενέργειες θα πρέπει να κάνει και η πολιτεία, έτσι ώστε οι γυναίκες αυτές που κακοποιούνται να γνωρίζουν την ύπαρξη αυτών των δομών και να μπορούν με ευκολία να απευθύνονται σε αυτές. Θα ήθελα, λοιπόν -και θα επανέλθω- να μας δώσετε κάποια πρώτα στοιχεία για την επισκεψιμότητα αυτών των δομών, έτσι ώστε να αναζητήσουμε ενδεχομένως αιτίες που κάνουν τις γυναίκες να μην απευθύνονται στα συμβουλευτικά κέντρα ή στους ξενώνες.
Ευχαριστώ.",43802,""," ΜΑΡΙΑ ΡΕΠΟΥΣΗ",241,"",241
"8231","
"," Κύριε Υπουργέ, έχετε το λόγο.",43803,"Chairman","ΠΡΟΕΔΡΕΥΩΝ",90,"",90
"8232"," 
"," Κύριε Πρόεδρε, κύριοι συνάδελφοι, κυρία Ρεπούση, χαίρομαι ιδιαίτερα γι’ αυτήν την ερώτηση, γιατί πραγματικά η Γενική Γραμματεία Ισότητας των Φύλων και το ΚΕΘΙ έχουν κάνει ένα πάρα πολύ μεγάλο έργο και μου δίνετε την ευκαιρία σήμερα να σας το παρουσιάσω. 
Βέβαια, όπως ξέρετε, όλα τα πράγματα στην Ελλάδα δεν είναι τέλεια, γιατί έχουν επηρεαστεί όλες οι δράσεις μας από την οικονομική κρίση. Είναι γεγονός ότι η Ευρωπαϊκή Ένωση μας στηρίζει με πάρα πολύ μεγάλα ποσά για το θέμα αυτό και στηρίζει τις γυναίκες, σε διάφορα επίπεδα, στην Ελλάδα τα τελευταία πέντε χρόνια.   
Θα ήθελα να σας πω ότι τα στοιχεία που παρουσιάσατε από την έρευνα είναι αληθινά και είναι ανησυχητικά. Θα πω επίσης –για να ακούσουν και τα παιδιά που είναι εδώ σήμερα- ότι όταν μιλούσαμε για ενδοοικογενειακή βία τα προηγούμενα χρόνια, φανταζόμασταν έναν βάναυσο σύζυγο ο οποίος ασκούσε βία στη γυναίκα του. 
Σήμερα η ποιότητα, η μορφή της ενδοοικογενειακής βίας στην Ευρώπη έχει αλλάξει. Και έχει αλλάξει γιατί έχουν αλλάξει οι κοινωνικές μας σχέσεις, έχει αλλάξει η επιστήμη, έχει αλλάξει η τεχνολογία, έχει αλλάξει ο πολιτισμός, έχουν αλλάξει οι μορφές της ζωής. Η σύγχρονη ζωή έχει φέρει άλλα προβλήματα στους ανθρώπους και δεν είναι πια αυτός ο βάναυσος, ο μέθυσος σύζυγος ο οποίος χτυπούσε τη γυναίκα του. Οι άνθρωποι είναι διαφορετικού πολιτισμικού και πολιτικού επιπέδου και πάνω απ’ όλα, βέβαια, είναι διαφορετικού μορφωτικού επιπέδου.
Ανεξάρτητα από αυτό, κυρία Ρεπούση, υπάρχει η σωματική βία, η λεκτική βία, η ψυχολογική βία, η κοινωνική βία, υπάρχει η σεξουαλική βία, η οικονομική βία και η πολιτική βία. Η βία, όποια και να είναι, απ’ όπου κι αν προέρχεται, είναι μια καταδικαστέα πράξη. Είναι πραγματικά μία πράξη φασιστική, μία πράξη η οποία πρέπει να καταδικάζεται, απ’ όπου κι αν προέρχεται. 
Έρχομαι στο θέμα μας. Η βία, ειδικά η ενδοοικογενειακή, προκαλεί φόβο και αυτός ο φόβος φέρνει άλλα αποτελέσματα στην οικογένεια. Έχει κλειστές πόρτες. Πίσω, λοιπόν, από αυτές τις πόρτες παίζεται ένα φοβερό θέατρο. Είναι αυτό το αθέατο θέατρο της κοινωνίας. Γι’ αυτό το αθέατο θέατρο, εμείς κι εσείς σήμερα αγωνιζόμαστε να αλλάξουμε στην Ελλάδα τους όρους. Θέλουμε να βάλουμε τη γυναίκα να διεκδικήσει την ελευθερία της, να διεκδικήσει τα δικαιώματά της και θα είμαστε μαζί της –μαζί κι εσείς κι εμείς και όλη η κοινωνία- κάνοντας αυτά που πρέπει να κάνουμε σαν δομές. 
Είναι γεγονός ότι έχουμε δώσει αρκετά χρήματα. Είπατε προηγουμένως ότι τα κέντρα του προγράμματος είναι εξήντα ένα, από το 2010 έως το 2013. Είμαι στην ευχάριστη θέση να σας ανακοινώσω ότι από τα τριάντα εννέα κέντρα και τους είκοσι έναν ξενώνες, οι δεκαοκτώ ξενώνες είναι πραγματικότητα και έχουν γίνει και πολλά συμβουλευτικά κέντρα σε όλη την Ελλάδα. Μάλιστα, έτυχε, παρά τις μεγάλες δυσκολίες που έχουμε, στα περισσότερα από αυτά τα κέντρα -κι εγώ μαζί με την κυρία Κόλλια- το τελευταίο χρονικό διάστημα να είμαι στα εγκαίνιά τους στην Ελλάδα. 
Τα κέντρα λειτουργούν καλά, στελεχωμένα με πολύ καλά εκπαιδευμένο προσωπικό, κοινωνικούς επιστήμονες, ψυχολόγους και νομικούς. Έχουν γίνει πολύ μεγάλες δράσεις, κυρία Ρεπούση, το τελευταίο χρονικό διάστημα και με τους τοπικούς δικηγορικούς συλλόγους, για τη στήριξη όλων αυτών των γυναικών, εθελοντικά. 
Υπάρχουν προγράμματα και από το Νοσοκομείο «Έλενα». Υπάρχουν, δηλαδή, προγράμματα –η γραμμή «SOS» έχει στοιχεία, και θα σας τα δώσω στη δευτερολογία μου, τα ξέρετε αυτά τα στοιχεία- και έχει γίνει μια πάρα πολύ μεγάλη δουλειά. 
Είναι γεγονός ότι έχουμε υστερήσει μόνο σε έναν ξενώνα, στον ξενώνα Χανίων. Θα λυθεί όμως και αυτό το θέμα…",43804,""," ΛΕΩΝΙΔΑΣ ΓΡΗΓΟΡΑΚΟΣ",63,"",63
"8233","
"," Κύριοι συνάδελφοι, η συνεδρίαση διακόπτεται στο σημείο αυτό επ’ ολίγον, λόγω τεχνικού προβλήματος. 
(ΔΙΑΚΟΠΗ)
(ΜΕΤΑ ΤΗ ΔΙΑΚΟΠΗ)",43805,"Chairman","ΠΡΟΕΔΡΕΥΩΝ",90,"",90
"8234","
"," Κυρίες και κύριοι συνάδελφοι, επαναλαμβάνεται η διακοπείσα συνεδρίαση. 
Τον λόγο είχε ο κύριος Υπουργός. 
Συνεχίστε, παρακαλώ.",43806,"Chairman","ΠΡΟΕΔΡΕΥΩΝ",90,"",90
"8235","
"," Κυρία συνάδελφε, σας είπα ότι από τα δεκαεννέα Συμβουλευτικά Κέντρα λειτουργούν τα δεκαοκτώ. Στα Χανιά υπήρχε ένα πρόβλημα, μια εμπλοκή με το θέμα των Χανίων ως προς τη στελέχωση των δομών. Και αυτό, όμως, θα το λύσουμε.
Θέλω να σας πω ότι συμβουλευτικά κέντρα λειτουργούν στην Αθήνα, στην Πάτρα, στην Τρίπολη, στη Λαμία, στη Λάρισα, στην Κομοτηνή, στα Ιωάννινα, στην Κέρκυρα, στο Ηράκλειο Κρήτης, στη Μυτιλήνη, στη Σύρο και στη Θεσσαλονίκη, τα οποία προσφάτως εγκαινιάσαμε.
Στη δευτερολογία μου θα σας πως περισσότερες λεπτομέρειες για όλα αυτά.
Ευχαριστώ.",43807,""," ΛΕΩΝΙΔΑΣ ΓΡΗΓΟΡΑΚΟΣ",63,"",63
"8236","
"," Τον λόγο έχει η συνάδελφος κ. Ρεπούση.",43808,"Chairman","ΠΡΟΕΔΡΕΥΩΝ",90,"",90
"8237","
"," Κύριε Υπουργέ, ξέρω ότι υπάρχει αυτό το πρόγραμμα, και έχω την εντύπωση, από τις επαφές μου με τη Γενική Γραμματεία Ισότητας, ότι υπάρχει ευαισθητοποίηση από τη μεριά του Υπουργείου σας.
Κατ’ αρχάς, σε ό,τι αφορά τους ξενώνες και τα συμβουλευτικά κέντρα, δεν είναι μόνο τα Χανιά. Και στον Πειραιά δεν λειτουργούν. Δεν υπάρχει ούτε συμβουλευτικό κέντρο ούτε λειτουργεί ο ξενώνας. Αυτό σας το λέω, διότι το γνωρίζω. 
Πρέπει να δούμε τι δράσεις οφείλουμε να σχεδιάσουμε για να συνοδευτεί αυτό το πρόγραμμα. Διότι οι γυναίκες δεν γνωρίζουν ούτε ότι υπάρχουν συμβουλευτικά κέντρα ούτε ότι υπάρχουν ξενώνες. Μπορεί να γνωρίζουν την τηλεφωνική γραμμή οι περισσότερες, από τα στοιχεία που έχουμε, αλλά θα πρέπει το Υπουργείο και η Γενική Γραμματεία Ισότητας και το ΚΕΘΙ να σχεδιάσουν δράσεις, ώστε η πληροφορία αυτή να φτάσει στις γυναίκες που κακοποιούνται και που δεν γνωρίζουν πού πρέπει να απευθυνθούν. Το ένα είναι αυτό.
Δεύτερον, απ’ όσο γνωρίζω, το Εθνικό Πρόγραμμα για την Καταπολέμηση της Βίας εντάχθηκε σε ένα μεγάλο ευρωπαϊκό πρόγραμμα και χρηματοδοτήθηκε από εκεί -όλες αυτές οι δομές- από το 2010 ως το 2013. Θα ήθελα να μου πείτε, κύριε Υπουργέ, αν έχει προβλεφθεί η συνέχιση αυτής της χρηματοδότησης. Τελειώνει αυτή τώρα. Τι θα κάνουμε με όλες αυτές τις δομές, που καλώς δημιουργήσαμε και πρέπει να πλαισιώσουμε, έτσι ώστε να γίνουν γνωστές στις κακοποιημένες γυναίκες; Έχει προβλεφθεί η συνέχεια αυτής της χρηματοδότησης; Διότι αλλιώς, φτιάχνουμε δομές τις οποίες μετά -και στις συνθήκες που περνάει η χώρα μας- δεν μπορούμε να υποστηρίξουμε με αποτέλεσμα να ερημώνουν και να κλείνουν.
Θέλω να θέσω ένα τρίτο θέμα: Η χώρα μας έχει υπογράψει τη Σύμβαση της Κωνσταντινούπολης. Αυτή είναι μια ολοκληρωμένη σύμβαση για την αντιμετώπιση της βίας κατά των γυναικών. Διότι δεν αρκείται στο να αντιμετωπίσει τη βία, αλλά έχει μία σειρά από μέτρα πρόληψης της βίας που είναι πάρα πολύ σημαντικά. Δεν την έχουμε επικυρώσει. 
Πρόσφατα έγινε στο Ευρωπαϊκό Κοινοβούλιο μια διακοινοβουλευτική επιτροπή, όπου εκπροσώπησα την Επιτροπή Ισότητας, τη δική μας εδώ. Πραγματικά είμαστε εκτεθειμένοι ως χώρα για τη μη επικύρωση της σύμβασης αυτής, η οποία έχει ένα ολοκληρωμένο πλαίσιο. Θα ήθελα να ακούσω από εσάς γιατί καθυστερεί. Η κ. Κόλλια εξήγησε εκεί ότι η καθυστέρηση οφείλεται σε κάποια νομοπαρασκευαστική προετοιμασία που χρειάζεται. Πόσο διαρκεί αυτή η προετοιμασία; Θα πρέπει να το κάνουμε.
Σε ό,τι αφορά το προσωπικό αυτών των κέντρων, γνωρίζω ότι τα κέντρα έχουν πολύ καλό προσωπικό, το οποίο έχει εκπαιδευτεί σε ειδικά προγράμματα για τη στελέχωση.
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Το ίδιο αυτό προσωπικό πρέπει διαρκώς να επανεκπαιδεύεται, αν και έχει μια πολύ καλή κατάρτιση. Ακριβώς, όμως, επειδή -όπως και εσείς αναφέρατε- η βία αυτή αποκτά καινούργιες μορφές και δεν έχουμε τον τύπο, το παράδειγμα, το κλασικό -έχουμε βία μέσω διαδικτύου, έχουμε τη λεγόμενη ψυχολογική βία- επ’ αυτού προβλέπονται από τη Γενική Γραμματεία Ισότητας προγράμματα επικαιροποίησης των γνώσεων του καλού αυτού προσωπικού με το οποίο είναι στελεχωμένα τα συμβουλευτικά κέντρα και οι ξενώνες;
Ευχαριστώ.",43809,""," ΜΑΡΙΑ ΡΕΠΟΥΣΗ",241,"",241
"8238","
"," Και εμείς, κυρία Ρεπούση.
Τον λόγο έχει ο κύριος Υπουργός.",43810,"Chairman","ΠΡΟΕΔΡΕΥΩΝ",90,"",90
"8239","
"," Κυρία συνάδελφε, όπως είπατε και εσείς προηγουμένως, λειτουργεί αυτή η Γραμμή SOS, το «15900», είκοσι τέσσερις ώρες το εικοσιτετράωρο και τριακόσιες εξήντα πέντε μέρες τον χρόνο και προσφέρει υπηρεσίες σε όλες τις Ελληνίδες αλλά και σε όποιον άνθρωπο έχει υποστεί βία. Είναι μια καλή γραμμή και θα σας πούμε και τα αποτελέσματα πολύ σύντομα, δηλαδή τον αριθμό κλήσεων που έχουμε. Το ξέρετε αυτό.
Όπως σας ενημέρωσε η κ. Κόλλια –ξεκινώ από το  τρίτο που είπατε- αυτήν τη στιγμή είναι ανεβασμένη στον ιστότοπο της Γενικής Γραμματείας Ισότητας των Φύλων η Σύμβαση της Κωνσταντινούπολης. Περιμένουμε, λοιπόν, τα σχόλια και ετοιμαζόμαστε να τη φέρουμε για κύρωση στη Βουλή. 
Άρα, λοιπόν, αυτό το κλείνουμε, διότι και προσφάτως, όταν είχαμε συναντηθεί σε μια εκδήλωση, θυμάστε ότι σας το είχα πει. Είναι αυτήν τη στιγμή ανεβασμένη και περιμένουμε να βρούμε τον νομοθετικό χρόνο.
Θα ήθελα να σας πω συγκεκριμένα για τον Πειραιά, όπου βάζετε το θέμα. Στον Πειραιά, όπως είπατε και εσείς προηγουμένως, πρέπει να υπάρξουν ειδικές συνθήκες τέτοιων κέντρων. Πρέπει, δηλαδή, να είναι ειδικοί χώροι, ειδική περιοχή, όπου θα προστατεύονται. Πρέπει να είναι πολύ διακριτικοί και πάρα πολύ ειδικοί χώροι. Έχουμε προσπαθήσει να βρούμε αυτόν τον χώρο. Θέλουμε και τη δική σας βοήθεια για να βρούμε χώρους στον Πειραιά. Είστε και υποψήφια και σας εύχομαι καλή επιτυχία.
Άμα βρείτε κάποιον τέτοιον καλό χώρο, να μας τον συστήσετε, διότι πραγματικά έχουμε αργήσει στον Πειραιά, διότι δεν βρίσκαμε χώρο. 
Ξέρετε, υπάρχουν ειδικές προδιαγραφές αυτών των χώρων και είναι δύσκολο να τους βρούμε στην Ελλάδα. Πάντως, επειδή τώρα πια υπάρχει εμπειρία απ’ όλα αυτά τα κέντρα και το τελευταίο χρονικό διάστημα η Γενική Γραμματεία Ισότητας των Φύλων έχει συστήσει πάρα πολλά σε όλη την Ελλάδα και σας είπα ότι έχω πάει και εγώ μαζί με την κ. Κόλλια, είναι γεγονός ότι γίνεται μία πολύ μεγάλη δουλειά, με ανθρώπους που είναι υψηλού επιστημονικού κύρους και ήθους, δηλαδή ανθρώπους οι οποίοι ξέρουν πολύ καλά τη δουλειά τους. Είναι γεγονός ότι θα πρέπει να τους επανεκπαιδεύουμε αυτούς τους ανθρώπους και θα πρέπει να είναι σε μία συνεχιζόμενη εκπαίδευση.
Έχουμε έρθει σε επαφή με όλους τους κοινωνικούς φορείς αλλά και τους πολιτικούς και τους υγειονομικούς φορείς της Ελλάδας. Στο Κέντρο Έρευνας λειτουργεί αυτό το Πολύκεντρο που έχει σχέση με την αναπαραγωγή. Έχουμε βρει, όπως σας είπα προηγουμένως, όλους τους δικηγορικούς συλλόγους και έχουμε κάνει συμβάσεις σε εθελοντικό επίπεδο, ούτως ώστε να υπάρχει άμεση ανταπόκριση στη στήριξη αυτών των ανθρώπων, οι οποίοι υπόκεινται βία, και ιδιαίτερα των γυναικών και των παιδιών. Έχει γίνει μία πάρα πολύ μεγάλη δουλειά.
Θα ήθελα να πω δύο-τρία στοιχεία από τη μελέτη που είπατε προηγουμένως της Ευρωπαϊκής Ένωσης, από τα οποία φαίνεται ότι τα τελευταία χρόνια πραγματικά έχουμε μία έξαρση της βίας σε αυτήν την πολυπολιτισμική και πολιτισμένη Ευρώπη και δεν θα περίμενε κανείς ότι κατά τη δεκαετία 2010-2020 θα έχουμε έξαρση της βίας, μίας άλλης βίας, όπως και εσείς είπατε προηγουμένως. 
Θέλω να σας πω ότι η Ευρώπη κάθε χρόνο ξοδεύει 35 δισεκατομμύρια ευρώ για την καταπολέμηση της βίας, όλων αυτών των μορφών βίας που είπαμε. Οι γυναίκες ηλικίας δεκαπέντε έως σαράντα τεσσάρων ετών κινδυνεύουν περισσότερο από τη βία, παρά από τον καρκίνο ή από άλλα μολυσματικά νοσήματα. Είναι πολύ ενδιαφέροντα αυτά τα στοιχεία. 
Όπως είπατε και εσείς, και εγώ επιμένω και θέλω να πω ότι προς αυτήν την κατεύθυνση υπάρχει η καλή πρόθεση από το Υπουργείο Εσωτερικών, διότι αυτοί είναι οι στόχοι με θέμα την καταπολέμηση βίας: πρώτον, η πρόληψη, δεύτερον, η προστασία και τρίτον, η στήριξη των θυμάτων και η δίωξη των δραστών κάτω από ειδικές συνθήκες από τη δικαιοσύνη. 
Σε όλους αυτούς τους στόχους που έχουμε βάλει θέλουμε και τη δική σας βοήθεια, καθώς και ανθρώπων οι οποίοι έχουν ασχοληθεί πολλά χρόνια με τα θέματα ισότητας και βίας γενικά. Θέλουμε τη γνώμη τους, τη συμβολή τους και την πείρα τους. Πιστεύω ότι, με τη δική σας συμβολή αλλά και όλων των φορέων, η Ελλάδα έχει πραγματικά βάλει μπροστά τη μηχανή και θα καταφέρουμε να μειώσουμε τη βία στην Ελλάδα.
Σας ευχαριστώ πολύ.",43811,""," ΛΕΩΝΙΔΑΣ ΓΡΗΓΟΡΑΚΟΣ",63,"",63
"8240","
"," Σας ευχαριστούμε, κύριε Υπουργέ.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία της Βουλής, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, σαράντα οκτώ μαθητές και μαθήτριες και τρεις εκπαιδευτικοί από το Γυμνάσιο Σκύδρας Πέλλης.
Η Βουλή σας καλωσορίζει. 
(Χειροκροτήματα απ’ όλες τις πτέρυγες της Βουλής)
Θα συζητηθεί τώρα η τέταρτη με αριθμό 681/11-3-2014 επίκαιρη ερώτηση πρώτου κύκλου του Βουλευτή Μεσσηνίας του Λαϊκού Συνδέσμου-Χρυσή Αυγή κ. Δημητρίου Κουκούτση προς τον Υπουργό Οικονομικών, σχετικά με τη μαζική παραίτηση στελεχών του Κέντρου Φορολόγησης Μεγάλου Πλούτου (ΚΕΦΟΜΕΠ).
Τον λόγο έχει ο κ. Κουκούτσης.",43812,"Chairman","ΠΡΟΕΔΡΕΥΩΝ",90,"",90
"8241","
"," Ευχαριστώ, κύριε Πρόεδρε.
Μείζον πολιτικό θέμα αποτελεί η επιβεβαιωμένη ταυτόχρονη παραίτηση του υποδιευθυντή και επτά από τους δέκα προϊσταμένους ελέγχου του Κέντρου Φορολόγησης Μεγάλου Πλούτου (ΚΕΦΟΜΕΠ) την προηγούμενη Παρασκευή 7 Μαρτίου. Είχε, βέβαια, προηγηθεί και η παραίτηση του διευθυντή του κέντρου στις 11 Φεβρουαρίου. 
Το ζήτημα λαμβάνει μεγάλες διαστάσεις, εάν σκεφθούμε πως το ΚΕΦΟΜΕΠ χειρίζεται υποθέσεις μείζονος σημασίας και τεραστίου οικονομικού ενδιαφέροντος, όπως είναι τα εμβάσματα χιλιάδων πολιτών στο εξωτερικό, η λίστα Λαγκάρντ και τα τελευταία χρόνια ασχολείται και με τις περιβόητες offshore.
Οι σημαντικές εργασίες της υπηρεσίας είναι δύσκολο να προχωρήσουν με την αποδιάρθρωσή της και κανείς δεν μπορεί να εξηγήσει τι ακριβώς συμβαίνει, γιατί τα στελέχη της προχωρούν σε μαζικές παραιτήσεις. 
Σύμφωνα με δημοσιεύματα του Τύπου, κύριε Υπουργέ, σημειώνεται ότι υπάρχουν αφόρητες πιέσεις προς τους υπαλλήλους από διάφορες πλευρές, με αποτέλεσμα το έργο τους να γίνεται ακόμα πιο δυσχερές.
Κύριε Υπουργέ, ερωτάσθε: Έχει εξεταστεί γιατί μετά τον διευθυντή του ΚΕΦΟΜΕΠ έχουμε μαζικές παραιτήσεις στελεχών αυτής της υπηρεσίας; Υπήρξαν πιέσεις και, εάν υπήρξαν, από ποιους και γιατί; Θα προχωρήσετε στην άμεση στήριξη της σημαντικής αυτής υπηρεσίας, είτε με την απαραίτητη στελέχωση σε προσωπικό είτε με οποιονδήποτε άλλον τρόπο; 
Ευχαριστώ.",43813,""," ΔΗΜΗΤΡΙΟΣ ΚΟΥΚΟΥΤΣΗΣ",137,"",137
"8242","
"," Κύριε Υπουργέ, έχετε τον λόγο.
ΓΕΩΡΓΙΟΣ ΜΑΥΡΑΓΑΝΗΣ (Υφυπουργός Οικονομικών): Κύριε Πρόεδρε, κύριε Βουλευτά, θα ήθελα να σας ενημερώσω ότι η Γενική Γραμματεία Δημοσίων Εσόδων, η οποία είναι αρμόδια για αυτήν την υπηρεσία, μας έχει πληροφορήσει ότι δεν υπήρξε παραίτηση προϊσταμένου, αλλά αίτηση συνταξιοδότησης. Με βάση, λοιπόν, την αίτηση αυτή λύθηκε αυτοδίκαια η υπαλληλική σχέση. 
Μας πληροφόρησε επίσης -και πριν από τη δική σας επίκαιρη ερώτηση, αλλά όταν προέκυψε αυτό το θέμα σε ερώτηση της πολιτικής ηγεσίας- ότι έληξε η θητεία τόσο του υποδιευθυντή όσο και των τριών προϊσταμένων ελέγχου του ιδίου κέντρου και προχώρησε, όπως είχε το δικαίωμα, στην αντικατάσταση αυτών, με την τοποθέτηση νέων προϊσταμένων στις αντίστοιχες θέσεις, προκειμένου να διασφαλιστεί η απρόσκοπτη λειτουργία της υπηρεσίας και να προχωρήσει στο έργο της, το οποίο είναι πάρα πολύ σημαντικό. 
Η πολιτική ηγεσία έχει ζητήσει από τον Γενικό Γραμματέα Δημοσίων Εσόδων να προχωρήσουν με τον γρηγορότερο δυνατό ρυθμό οι έλεγχοι για τους οποίους είναι αρμόδια αυτή η υπηρεσία. Μάλιστα, ύστερα από τη νομοθετική παρέμβαση που έγινε στο τέλος του 2013 λύνονται τα χέρια του κάθε ελεγκτή με τον προσωρινό έλεγχο τον οποίο θεσμοθετήσαμε και για τις περιπτώσεις ελέγχου των φυσικών προσώπων που υπάγονται στο ΚΕΦΟΜΕΠ. 
Όπως γνωρίζετε, αυτή η δυνατότητα προσωρινού ελέγχου σημαίνει ότι μπορούν πολύ γρήγορα να συγκρίνουν τα στοιχεία από τις δηλώσεις των ερευνώμενων προσώπων, τα εμβάσματα που έχουν στείλει, και στη συνέχεια να βεβαιώσουν φόρους, αφού πρώτα έχουν προσκαλέσει τον φορολογούμενο για την έκθεση των απόψεων. Μπορούν, λοιπόν, να προχωρήσουν, όπως είπα, στη βεβαίωση των φόρων, αλλά, εφόσον υπάρξει και κάποιο πρόσθετο στοιχείο, η υπόθεση μπορεί να παραμείνει ανοικτή για ένα σημαντικό χρονικό διάστημα -περίπου δύο χρόνια, αν δεν κάνω λάθος- έτσι ώστε, εάν όντως υπάρξουν νέα σημαντικά στοιχεία, να υπάρξει και επιπρόσθετη φορολόγηση του φορολογουμένου. 
Αυτό το οποίο έχει γίνει στο ΚΕΦΟΜΕΠ δεν είναι πιέσεις σε κάποιους από ό,τι έχουμε πληροφορηθεί. Απλώς υπήρξε αίτηση συνταξιοδότησης και λήξη θητείας ορισμένων από τους ελεγκτές, προϊσταμένους και του υποδιευθυντή. 
Συνεπώς δεν υπάρχει αυτό στο οποίο και εσείς αναφερθήκατε, αλλά αναφέρθηκε και στον Τύπο, ότι δηλαδή δέχονται κάποιοι πιέσεις, ούτε, όμως, είναι το θέμα των πιέσεων ένα θέμα το οποίο θα μπορούσαμε ποτέ να ανεχθούμε σε αυτήν την πολιτική ηγεσία. Για εμάς υπάρχει μόνο η γρήγορη επεξεργασία των υποθέσεων, για να έχουμε αποτελέσματα.
Ευχαριστώ.",43814,"Chairman","ΠΡΟΕΔΡΕΥΩΝ",90,"",90
"8243","
"," Ο συνάδελφος κ. Κουκούτσης έχει τον λόγο.",43815,"Chairman","ΠΡΟΕΔΡΕΥΩΝ",90,"",90
"8244","
"," Κύριε Υπουργέ, επιτρέψτε μου να τονίσω ότι και μόνο ο τίτλος, δηλαδή Κέντρο Φορολόγησης Μεγάλου Πλούτου, δημιουργεί στον ελληνικό λαό αυτομάτως, συνειρμικά, άλλες σκέψεις. Τι θέλω να πω; Αυτήν τη στιγμή η χώρα μας, ο λαός μας περνάει πάρα πολύ άσχημα -οικονομικά έχει γονατίσει, τα ποσοστά της ανεργίας είναι μεγάλα, μεγάλη η φτώχεια- και το μόνο που απαιτεί είναι δικαιοσύνη. 
Όσον αφορά την υποστελέχωση της υπηρεσίας, λέτε ότι αποχώρησαν λόγω συνταξιοδοτήσεως κ.λπ.. Ξέρουμε, όμως, πάρα πολύ καλά όλοι μας -είναι κοινό το μυστικό- ότι, όταν κάποιος δέχεται πιέσεις και κοντεύει να πάρει τη σύνταξή του, προτιμά να την πάρει όσο πιο γρήγορα γίνεται, για να γλιτώσει. Και δεν είναι μόνο αυτή η υπηρεσία, είναι πάμπολλες. 
Να πούμε για την Αστυνομία, να πούμε για τη Δημόσια Διοίκηση; Παντού έτσι γίνεται. Προκύπτουν εθελούσιες έξοδοι και καταλαβαίνετε ότι απογυμνώνεται ο δημόσιος τομέας. 
Θα ήθελα, όμως, να μας πείτε αν θα προχωρήσετε στη στελέχωση παραπέρα της υπηρεσίας με έμψυχο δυναμικό. Εγώ θα κρίνω ότι πράγματι το Υπουργείο Οικονομικών απέναντι στην υπηρεσία αυτή έχει καλές προθέσεις ή ότι δεν πίεσε. Κυβέρνηση δεν είναι μόνο το Υπουργείο Οικονομικών. Τώρα θα μου πείτε ότι εσείς είστε αυτοί που ελέγχετε. Εδώ είναι τα πράγματα λίγο δύσκολα. Πιέσεις υψηλόβαθμοι δημόσιοι υπάλληλοι δέχονται πανταχόθεν. Ειδικά σήμερα εμείς πιστεύουμε –είναι ακράδαντη η πίστη μας- ,δυστυχώς, ότι, όσο μεγαλώνει η φτώχεια, όσο μεγαλώνει η πίεση στον ελληνικό λαό, όσο τα μέτρα αυτά που χτυπούν τον ελληνικό λαό τον φτωχοποιούν περισσότερο, τόσο περισσότερο δεν θα υπάρχει διαφάνεια. Να το πούμε απλά, ο καθένας θα κοιτάξει να επιβιώσει, είτε είναι δημόσιος υπάλληλος είτε οτιδήποτε άλλο, και να κάνει αυτό που έκανε κάποιους άλλους καιρούς.
Ευχαριστώ πάρα πολύ.",43816,""," ΔΗΜΗΤΡΙΟΣ ΚΟΥΚΟΥΤΣΗΣ",137,"",137
"8245"," 
"," Κι εμείς ευχαριστούμε.
Ο κύριος Υπουργός έχει τον λόγο.
ΓΕΩΡΓΙΟΣ ΜΑΥΡΑΓΑΝΗΣ (Υφυπουργός Οικονομικών): Θα ήθελα να προσθέσω στη δευτερολογία μου ότι το Κέντρο Φορολόγηση Μεγάλου Πλούτου δεν είναι υποστελεχωμένο. Ακριβώς επειδή η Κυβέρνηση έχει δώσει ιδιαίτερη βαρύτητα στο έργο αυτής της υπηρεσίας, έχει στελεχωθεί. Υπάρχουν πάρα πολλοί ελεγκτές που έχουν τοποθετηθεί στο συγκεκριμένο κέντρο, έχουν καλυφθεί οι θέσεις και του προϊσταμένου, και των υποδιευθυντών και ακριβώς μόλις προέκυψε το θέμα του προϊσταμένου που συνταξιοδοτήθηκε, καλύφθηκε σύντομα η θέση του. Όπως σας εξήγησα, στις άλλες περιπτώσεις δεν είχαμε παραιτήσεις. Υπήρξαν λήξεις θητείας και, όπως είχε δικαίωμα, ο γενικός γραμματέας έκρινε αναλόγως και τοποθέτησε στις θέσεις κάποιους, οι οποίοι συνεχίζουν ακριβώς το έργο, χωρίς κανένα χρονικό κενό. 
Αυτό το οποίο ενδιαφέρει το Υπουργείο Οικονομικών είναι αυτό το συγκεκριμένο ελεγκτικό κέντρο να προχωρήσει γρήγορα στην επεξεργασία των υποθέσεων που έχει -είναι σημαντικές υποθέσεις, το αναφέρατε και εσείς- και ένας δημόσιος υπάλληλος, ο οποίος υπηρετεί και έχει δεχθεί να υπηρετήσει τη Δημόσια Διοίκηση και σε θέση ευθύνης, θα πρέπει να σέβεται το Σύνταγμα, τους νόμους και να μην υποχωρεί σε πιέσεις, εάν αυτές υπάρχουν. Πρέπει να κάνει τη δουλειά του και αυτό το οποίο έχει για εμάς πολύ μεγάλη σημασία είναι να προχωρήσει σύντομα το έργο.
Σας εξήγησα και στην πρωτολογία μου ότι περάσαμε και ειδική νομοθετική διάταξη, για να διευκολύνουμε το έργο αυτού του ελεγκτικού κέντρου, για να υλοποιηθεί η ελεγκτική διαδικασία και να έχουμε αποτελέσματα πάρα πολύ σύντομα.
Ευχαριστώ πολύ.",43817,"Chairman","ΠΡΟΕΔΡΕΥΩΝ",90,"",90
"8246","
"," Και εμείς ευχαριστούμε.
Τελευταία θα συζητηθεί η δεύτερη με αριθμό 673/11-3-2014 επίκαιρη ερώτηση δευτέρου κύκλου της Βουλευτού Β’ Αθηνών του Συνασπισμού Ριζοσπαστικής Αριστεράς κ. Βασιλικής Κατριβάνου προς τον Υπουργό Δικαιοσύνης, Διαφάνειας και Ανθρωπίνων Δικαιωμάτων, σχετικά με τη δίωξη ασθενούς κρατουμένου για δημοσιοποίηση στοιχείων, σχετικά με τις άθλιες συνθήκες νοσηλείας στο Νοσοκομείο των φυλακών Κορυδαλλού «ΑΓΙΟ ΠΑΥΛΟ».
Η κυρία συνάδελφος έχει τον λόγο.",43818,"Chairman","ΠΡΟΕΔΡΕΥΩΝ",90,"",90
"8247","
"," Ευχαριστώ, κύριε Πρόεδρε.
Κύριε Υπουργέ, επισκεφθήκαμε πρόσφατα, όπως και άλλες φορές στο παρελθόν, το Νοσοκομείο των φυλακών Κορυδαλλού, τον «ΑΓΙΟ ΠΑΥΛΟ». Είναι κατ’ ευφημισμόν νοσοκομείο. Το λένε οι ίδιοι οι ασθενείς- κρατούμενοι, το λένε και οι γιατροί, με την έννοια ότι είναι περισσότερο αναρρωτήριο. Δεν παρέχει δευτεροβάθμια περίθαλψη και σε πολλούς που μπαίνουν εκεί μέσα επιδεινώνεται η υγεία τους. Αυτά που αντικρίσαμε και αντικρίζουμε κάθε φορά που πάμε, πραγματικά είναι εικόνες τραγικές που μας στοιχειώνουν. Θα τις έχετε δει και εσείς.
Κατ’ αρχάς, έχει τη δυνατότητα να φιλοξενήσει εξήντα ασθενείς και έχει πάνω από διακόσιους.
Οι θάλαμοι για τους οροθετικούς -που είναι πάνω από εκατόν τριάντα αυτήν τη στιγμή- είναι γεμάτοι με κουκέτες. Ο ένας κοιμάται πάνω από τον άλλον. Μεταξύ τους έχουν απόσταση πάρα πολύ μικρή. Οι οροθετικοί, όπως γνωρίζετε, έχουν πάρα πολύ ευάλωτο ανοσοποιητικό σύστημα, οπότε μέσα σε αυτόν τον συγχρωτισμό κολλάνε οποιαδήποτε ίωση κυκλοφορεί, αλλά και ψώρα, πνευμονία, ηπατίτιδα, για να μην πω ότι υπάρχει και κίνδυνος για φυματίωση, γιατί υπάρχει και φυματίωση στο νοσοκομείο και οι συνθήκες κάτω από τις οποίες νοσηλεύονται οι άνθρωποι με φυματίωση είναι εντελώς ακατάλληλες, ακατάλληλες για τους κρατούμενους, ακατάλληλες για τους σωφρονιστικούς, ακατάλληλες για όλους. Είναι, δηλαδή, μια αθλιότητα πραγματική αυτό που αντικρίσαμε.
Θα σας πω μόνο αυτό: Αντικρίσαμε υπέργηρο ενενήντα δύο ετών που κρατείται και άλλον που είναι με εγκεφαλικό και άνοια και όταν τον ρωτήσαμε γιατί είναι εκεί μας είπε ότι έχει ξεχάσει, δεν ξέρει. Αναρωτιόμαστε: Είναι αυτό σωφρονισμός ή είναι βασανισμός; Είδαμε και τον άνθρωπο ο οποίος πήγε να αυτοκτονήσει προ ημερών. Αυτός ο άνθρωπος ήταν μόνος του, απομονωμένος και παρατημένος. 
Το συγκεκριμένο νοσοκομείο έχει μόνο δυο γιατρούς. Δεν έχει ψυχίατρο, ενώ οι περισσότεροι που είναι οροθετικοί φυσικά χρειάζονται ψυχίατρο. Ο ψυχίατρος είναι επισκέπτης και ουσιαστικά δίνει φάρμακα για καταστολή. Δεν έχει ψυχολόγο. Δεν έχει πρόγραμμα απεξάρτησης. Μιλάμε, δηλαδή, για οροθετικούς που το βασικό τους πρόβλημα είναι η τοξικοεξάρτηση και αυτό το νοσοκομείο δεν έχει πρόγραμμα απεξάρτησης. 
Μιλάμε για φρικτές συνθήκες. Οι νοσηλευτές που συναντήσαμε –οι οποίοι είναι ελάχιστοι- μας είπαν ότι δεν αντέχουν άλλο, ότι κινδυνεύει η υγεία τους, και η ψυχική αλλά και η σωματική. Το γνωρίζουν αυτό, με την έννοια ότι εκτίθενται συνεχώς σε ένα άθλιο περιβάλλον. Να σας πω χαρακτηριστικά ότι δεν έχει καμμία υποδομή, με την έννοια ότι οι οροί που είδαμε δεν έχουν καν σταντ. Στηρίζονται σε βίδες κρεβατιών.
Δεν μπορώ να το περιγράψω. Είναι βρόμικο. Είναι υγρό. Είναι εντελώς ακατάλληλο για οτιδήποτε μπορεί να χαρακτηριστεί αναρρωτήριο, όχι νοσοκομείο. Αυτοί που εργάζονται και που ζουν εκεί λένε ότι αυτό το πράγμα πρέπει να κλείσει και να γίνει επιτέλους ένα πραγματικό νοσοκομείο, το οποίο να έχει προσωπικό, να έχει υποδομή, όπου οι άνθρωποι να νοσηλεύονται εκεί για να γίνουν καλύτερα και όχι για να κολλάνε ασθένειες.",43819,""," ΒΑΣΙΛΙΚΗ ΚΑΤΡΙΒΑΝΟΥ",111,"",111
"8248","
"," Ολοκληρώστε, σας παρακαλώ.",43820,"Chairman","ΠΡΟΕΔΡΕΥΩΝ",90,"",90
"8249","
"," Ολοκληρώνω, κύριε Πρόεδρε.
Με βάση αυτά τα στοιχεία, όπως ξέρετε, πρόσφατα οι κρατούμενοι απείχαν και από το συσσίτιο και από τα φάρμακα, για να μπορέσουν να δημοσιοποιήσουν αυτές τις άθλιες συνθήκες. Ο άνθρωπος που πήρε τις φωτογραφίες των άθλιων αυτών συνθηκών και μετά δημοσιεύτηκαν στο διαδίκτυο πέρασε πειθαρχικό. Αλλά είναι τόσο προφανής η αθλιότητα των συνθηκών που το πειθαρχικό συμβούλιο συναίνεσε ότι υπερασπίζονταν με το μοναδικό τρόπο που είχαν το δημόσιο αγαθό της υγείας και της ζωής τους και έτσι αυτός ο άνθρωπος δεν υπέστη καμμία ποινή.
Κύριε Υπουργέ, πραγματικά χρειάζονται δραστικά μέτρα, όχι ημίμετρα. Κάποια από αυτά έχουν εξαγγελθεί. Τι σκοπεύετε να κάνετε;",43821,""," ΒΑΣΙΛΙΚΗ ΚΑΤΡΙΒΑΝΟΥ",111,"",111
"8250"," 
"," Κύριε Υπουργέ, έχετε το λόγο.",43822,"Chairman","ΠΡΟΕΔΡΕΥΩΝ",90,"",90
"8251","
"," Ευχαριστώ, κύριε Πρόεδρε.
Κυρία Κατριβάνου, νομίζω ότι θα διευκολύνω τη μεταξύ μας συζήτηση, λέγοντας εξαρχής ότι συμφωνώ με το ότι η κατάσταση στο νοσοκομείο του καταστήματος κράτησης Κορυδαλλού είναι εξόχως προβληματική. Το λέω απλά και ξεκάθαρα για να μην υπάρχει καμμιά παρερμηνεία. Η υπάρχουσα κατάσταση δεν μας τιμά και γι’ αυτό παλεύουμε να την αλλάξουμε. Το ξέρετε πολύ καλά.
Πώς φτάσαμε όμως εδώ; Την απάντηση την ξέρουμε όλοι όσοι γνωρίζουμε το ζήτημα του σωφρονισμού. Το πρόβλημα έχει να κάνει ως ένα βαθμό με το πρόβλημα του υπερπληθυσμού των φυλακών, αλλά έχει ενταθεί τα τελευταία χρόνια με τη δραματική αύξηση του αριθμού των νοσηλευομένων οροθετικών κρατουμένων. Από σαράντα πέντε που ήταν το 2011 σήμερα νοσηλεύονται εκατόν τριάντα πέντε οροθετικοί κρατούμενοι. Μιλάμε, δηλαδή, για μία αύξηση της τάξης του 300%.
Οι υπάρχουσες υποδομές βρέθηκαν μπροστά σε μια πρωτόγνωρη κρίση που δεν μπόρεσαν να την αντιμετωπίσουν επαρκώς. Αυτό βέβαια δεν σημαίνει ότι δεν έχουμε πάρει τα μέτρα μας. Σας λέω υπεύθυνα ότι αυτά τα μέτρα τα δρομολογήσαμε πριν απασχολήσει το θέμα τα Μέσα Μαζικής Ενημέρωσης, γιατί το πρόβλημα το γνωρίζαμε και θεωρήσαμε υποχρέωσή μας να το αντιμετωπίσουμε. Δηλαδή άρχισε να δημιουργείται ο θόρυβος μετά την κατάθεση της τροπολογίας για την αντιμετώπιση των οροθετικών και των κρατουμένων γενικά ασθενών.
Και αυτό είναι άξιο περιέργειας. Βεβαίως, εσείς προσωπικά σε διάφορες επιτροπές είχατε εντοπίσει το θέμα, αλλά η γενίκευση του θέματος ήταν μετά την κατάθεση της τροπολογίας, με την οποία παίρνουμε μέτρα υπέρ τους. 
Εμείς τι κάναμε; Πρώτο μέτρο άμεσης ανακούφισης: Δρομολογήσαμε τη μεταφορά ικανού αριθμού των οροθετικών κρατουμένων σε ειδικά διαμορφωμένη πτέρυγα του παραρτήματος γυναικών του καταστήματος κράτησης Κορυδαλλού, η οποία έχει ανακαινιστεί και αναμένεται η περάτωση διαχωριστικού διαδρόμου για να εξυπηρετήσει τις ανάγκες της πτέρυγας ταυτόχρονα με τις ανάγκες του ειδικού αυτού χώρου.
Έχει ήδη υπογραφεί η δική μου απόφαση, η 860/28-2-2014, ΦΕΚ Β 587, με την οποία ανατίθεται στην εταιρία «ΘΕΜΙΣ» η μελέτη, η δημοπράτηση, η επίβλεψη και η παραλαβή του έργου. 
Δεύτερο μέτρο: Καταθέσαμε και ψηφίσαμε στο ν. 4242/2014 το άρθρο 19, σύμφωνα με το οποίο κατάδικοι που κατά τη δημοσίευση του νόμου εκτίουν ποινές κάθειρξης μέχρι δέκα χρόνια και πάσχουν από σειρά σοβαρών ασθενειών, οι οποίες αναφέρονται στο νόμο, απολύονται υπό τον όρο ανάκλησης, εφόσον έχουν εκτίσει με οποιοδήποτε τρόπο τα δύο πέμπτα της ποινής τους και χωρίς να συντρέχουν μάλιστα οι προϋποθέσεις των άρθρων 105 και 106 του Ποινικού Κώδικα. Αυτό δηλαδή είναι μία μεγάλη διευκόλυνση. 
Τρίτο μέτρο: Στο σχέδιο προεδρικού διατάγματος που σήμερα στέλνουμε στο ΣτΕ –είναι ήδη υπογεγραμμένο και έχει φύγει για το ΣτΕ- και αφορά την πιλοτική εφαρμογή του μέτρου για την ηλεκτρονική επιτήρηση των κρατουμένων, προβλέπονται -μεταξύ άλλων- και πενήντα κρατούμενοι στο νοσοκομείο του καταστήματος κράτησης Κορυδαλλού και θα υπαχθούν στο ευνοϊκό μέτρο και αυτοί οι οροθετικοί κρατούμενοι ασθενείς.
Προφανώς, από την επιτυχή έκβαση του πιλοτικού προγράμματος εξαρτάται η μετέπειτα ευρύτερη εφαρμογή του μέτρου, που θα ανακουφίσει και κρατούμενους σε άλλα καταστήματα κράτησης. 
Τέταρτο μέτρο: Ενισχύσαμε το θεσμό του κατ’ επίσκεψη γιατρού με τις διατάξεις της περίπτωσης 4α του άρθρου 12 του ν. 4229/2014, που αφορά τους γιατρούς με μπλοκάκι, μίσθωση έργου. Με πράξη υπουργικού συμβουλίου παίρνουμε και τριάντα εννέα γιατρούς που ένας ικανός αριθμός -πέντε, έξι- θα πάνε στο νοσοκομείο. 
Το Ψυχιατρείο και το Νοσοκομείο Κορυδαλλού, καθώς και τα ειδικά θεραπευτικά καταστήματα τοξικομανών θα υπάγονται στο εθνικό σύστημα υγείας. Απομένει η έκδοση του σχετικού προεδρικού διατάγματος. Βρίσκομαι σε άμεση επαφή με τον κ. Γεωργιάδη, τον Υπουργό Υγείας, και πιστεύω ότι σύντομα θα το πετύχουμε. 
Μέχρι την ολοκλήρωση των διαδικασιών ένταξης στο ΕΣΥ των ανωτέρω θεραπευτικών υποκαταστημάτων, οι έκτακτες ανάγκες κάλυψης των ιατρικών υπηρεσιών τους αλλά και όλων των καταστημάτων κράτησης της χώρας δύναται να εξυπηρετούνται από τους γιατρούς του ΕΣΥ και του ΕΟΠΥΥ. 
Εκκρεμεί να εκδοθεί η κοινή υπουργική απόφαση των Υπουργών Δικαιοσύνης και Υγείας που καθορίζει τους ειδικότερους όρους. Και για αυτήν την ΚΥΑ, εγγράφως και προφορικώς, έχουμε αποταθεί πιεστικά στο επισπεύδον Υπουργείο Υγείας και θεωρούμε ότι και αυτή δεν θα αργήσει. 
Επομένως κατανοούμε το δημόσιο ενδιαφέρον για την υπόθεση αυτή, που σε κανέναν εμπλεκόμενο δεν περιποιεί τιμή. Αλλά την κατάσταση την γνωρίζαμε και δεν περιμέναμε να δημοσιοποιηθεί. Πήραμε τα μέτρα που απαιτούντο και είναι θέμα χρόνου να υλοποιηθούν.
Ξέρετε πολύ καλά –επαναλαμβάνω αυτό που είπα και στην αρχή- ότι όλος ο θόρυβος και η ευαισθητοποίηση μιας μερίδας της κοινής γνώμης έγινε μετά τη λήψη των μέτρων.",43823,""," ΧΑΡΑΛΑΜΠΟΣ ΑΘΑΝΑΣΙΟΥ",6,"",6
"8252"," 
"," Κυρία συνάδελφε, έχετε τον λόγο.",43824,"Chairman","ΠΡΟΕΔΡΕΥΩΝ",90,"",90
"8253","
"," Κύριε Υπουργέ, όπως ξέρετε, εμείς σας είχαμε κάνει τις ερωτήσεις και γραπτώς αλλά και προφορικώς στην επιτροπή του σωφρονιστικού, πριν την τροπολογία που φέρατε, γιατί είχαμε πάει στο νοσοκομείο, το είχαμε επισκεφτεί, είχαμε ανησυχήσει.
Θα μου επιτρέψετε να πω, επειδή είπατε ότι το πρόβλημα είναι ο υπερπληθυσμός, ότι όταν είδα την επόπτη εισαγγελέα των φυλακών, μου είπε και μου έδειξε όλες τις αναφορές που είχε στείλει στην Υγειονομική Επιτροπή του Πειραιά, της Περιφέρειας, ζητώντας να πάνε να επισκεφτούν το νοσοκομείο και για ένα χρόνο δεν πήγαιναν. Μου ανέφερε ότι σας έχει κάνει και δύο αναφορές προς το Υπουργείο. 
Πήρε ένα χρόνο για να κινητοποιηθείτε και να πάτε. Και, όπως ξέρουμε, και η επίσκεψη του κυρίου γενικού έγινε πρόσφατα. Ξέρω ότι υπάρχει φόρτος εργασίας, ξέρω ότι υπάρχουν πολλά τρέχοντα ζητήματα, αλλά τα λέω αυτά για να μην τα ρίχνουμε όλα στον υπερπληθυσμό. Πρέπει να δούμε και τις δικές μας ευθύνες, εννοώ τις δικές σας. 
Προχωράω τώρα. Εμείς πιστεύουμε, κύριε Υπουργέ, ότι χρειάζεται ένα καινούργιο νοσοκομείο -αυτό δεν είναι ημίμετρο, όλα τα άλλα είναι ημίμετρα- που να έχει τους σωστούς χώρους, το σωστό εξοπλισμό και τη σωστή στελέχωση. 
Μέχρι να γίνει αυτό το καινούριο νοσοκομείο, πρέπει να μπορούν οι άνθρωποι να πηγαίνουν να νοσηλεύονται σε νοσοκομειακές μονάδες, γιατί αυτό που παρέχεται εκεί δεν είναι δευτεροβάθμια περίθαλψη. 
Ειδικά για τους φυματικούς, που είναι μεγάλο το πρόβλημα, θα πρέπει να νοσηλεύονται σε εξειδικευμένες μονάδες που να υπάρχουν –ας πούμε- αίθουσες με αρνητική πίεση, όπως μας είπαν οι γιατροί. Αυτό είναι σημαντικό. Δεν μπορούν να μένουν έτσι. Δεν μπορεί να κλείνονται σε ένα δωματιάκι ή να χρησιμοποιούν τους τηλεφωνικούς θαλάμους μαζί με τους άλλους ασθενείς. Είναι σοβαρά τα ζητήματα αυτά, τα οποία πρέπει να αντιμετωπιστούν για την υγεία και των κρατουμένων και των σωφρονιστικών. 
Για τους οροθετικούς εμείς θα υιοθετήσουμε την πρόταση που έκαναν οι γιατροί του νοσοκομείου, η οποία είναι η εξής: Υπάρχουν οι οροθετικοί που νοσούν και οι οροθετικοί που δεν νοσούν και είναι απλά φορείς. Γι’ αυτούς συστήνουν ότι δεν χρειάζεται καθόλου να είναι στο νοσοκομείο. Αυτοί θα μπορούν να είναι σε φυλακές όπου οι συνθήκες να είναι και συνθήκες υγιεινής και αξιοπρέπειας –που θα έπρεπε να είναι για όλους τους φυλακισμένους φυσικά- και έτσι θα μπορούν να είναι κοντά σε νοσοκομεία που έχουν μονάδες ειδικών λοιμώξεων και δεν θα αποκόπτονται και από τις οικογένειες τους και από το περιβάλλον τους. 
Για τη νομοθετική διάταξη, την τροπολογία που φέρατε και αφορά ανθρώπους που θα αποφυλακίζονται όταν θα έχουν εκτίσει τα δύο πέμπτα της ποινής τους και έχουν σοβαρές ασθένειες, βάλατε εξαιρέσεις όχι με βάση την ποινή, αλλά με βάση το αδίκημα. Εμείς σας είπαμε και τότε και με δηλώσεις –και σας ξαναλέμε και τώρα- ότι θεωρούμε ότι η υγεία είναι υπέρτατο αγαθό. Και σε αυτό δεν χωρούν εξαιρέσεις. 
Επίσης, όπως μας είπαν από το νοσοκομείο με βάση αυτήν τη διάταξη, λόγω των εξαιρέσεων που έχετε εισάγει, πολύ λίγοι τελικά θα ωφεληθούν και πολύ περισσότεροι θα μπουν, γιατί όντως υπάρχει έξαρση του ιού HIV, 1.600% μέσα στην Αττική μόνο. 
Θα ήθελα να πω τώρα ότι επίσης χρειάζεται νομοθετική διάταξη και για όλους τους σοβαρά πάσχοντες αλλά και για τους υπερήλικες. Εγώ είδα ογδόντα πέντε χρονών, ογδόντα έξι χρονών, ενενήντα δύο χρονών ανθρώπους, από τους οποίους δύο τουλάχιστον δεν θυμόντουσαν γιατί είναι εκεί. Αυτή δεν είναι κατάσταση. Χρειάζεται άμεση νομοθετική διάταξη γι’ αυτό. 
Λέτε ότι θα ενταχθούν στο ΕΣΥ. Αυτό είναι υποχρέωση, γιατί έχει αποφασιστεί από το 2009 και θα έπρεπε να έχει γίνει. Απλά δεν είναι κάτι που παρέχεται, αλλά είναι κάτι που έχει αποφασιστεί από το 2009 και δεν έχει εφαρμοστεί. 
Έχετε μιλήσει επίσης για κέντρο απεξάρτησης τοξικομανών κρατουμένων. Αυτό δεν υπάρχει. Δεν υπάρχει ούτε στο ψυχιατρείο, το οποίο επισκέπτεται το «18 ΑΝΩ» μία φορά την εβδομάδα, ούτε στο Νοσοκομείο Κορυδαλλού, το οποίο επισκέπτεται το ΚΕΘΕΑ μια φορά την εβδομάδα. Αυτά δεν είναι προγράμματα απεξάρτησης, είναι μια απλή υποστήριξη των ανθρώπων, διότι δεν υπάρχει ούτε ψυχίατρος που να είναι εκεί μόνιμα ούτε ψυχολόγος ούτε κανένα πρόγραμμα απεξάρτησης. 
Αναγγείλατε πρόσληψη τριάντα εννέα γιατρών. Εγώ σας ρωτάω: Πού θα πάνε αυτοί; Με ποιες ειδικότητες; Συμβουλευτήκατε τους ανθρώπους στο νοσοκομείο, τους γιατρούς, τι πραγματικά χρειάζονται; Χρειάζονται πολύ συγκεκριμένα πράγματα. Πόσοι από αυτούς θα πάνε σε αυτό το νοσοκομείο; Να μας δώσετε ένα συγκεκριμένο χρονοδιάγραμμα. 
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)",43825,""," ΒΑΣΙΛΙΚΗ ΚΑΤΡΙΒΑΝΟΥ",111,"",111
"8254","
"," Ολοκληρώστε, παρακαλώ.",43826,"Chairman","ΠΡΟΕΔΡΕΥΩΝ",90,"",90
"8255"," 
"," Ξέρουμε ότι οι ασθενείς κρατούμενοι έχουν αναστείλει τις κινητοποιήσεις τους γιατί έχετε δεσμευθεί ότι μέχρι τις 22 Μαρτίου θα έχετε κάνει κάτι. Περιμένουμε όλοι –και αυτοί ειδικά που είναι σε αυτή τη δύσκολη θέση εκεί- να δούμε τι θα κάνετε. 
Βέβαια, η διάταξη που λέει ότι θα ενταχθούν ασθενείς στο πρόγραμμα με το βραχιολάκι θεωρούμε ότι είναι ντροπή και γιατί εδώ το θέμα είναι η ασθένεια, για το πώς μια πολιτεία χειρίζεται τον ασθενή.",43827,""," ΒΑΣΙΛΙΚΗ ΚΑΤΡΙΒΑΝΟΥ",111,"",111
"8256"," 
"," Κύριε Υπουργέ, έχετε τον λόγο.",43828,"Chairman","ΠΡΟΕΔΡΕΥΩΝ",90,"",90
"8257"," 
"," Ευχαριστώ, κύριε Πρόεδρε.
Κυρία Κατριβάνου, ο Γενικός Γραμματέας επί των ημερών μου –όχι μόνο επί των ημερών μου, αλλά και των προηγούμενων Υπουργών- έχει πάει αρκετές φορές στις φυλακές και στο νοσοκομείο. 
Θεωρώ, κυρία Κατριβάνου, ότι υπάρχουν δύο κατηγορίες πολιτικών: Αυτοί που όταν τίθεται υπ’ όψιν τους ένα πρόβλημα, κοιτούν να βρουν ποιος φταίει –επαναλαμβάνω, όχι τι φταίει, αλλά ποιος φταίει- και αυτοί που προσπαθούν πρωτίστως να το λύσουν. 
Εκ πεποιθήσεως προσπαθώ στο λίγο καιρό που ασχολούμαι με την πολιτική να ανήκω στη δεύτερη κατηγορία, γιατί θεωρώ ότι τελικά σημασία έχουν οι ενέργειες περισσότερο από τα λόγια και γι’ αυτό εστίασα την απάντησή μου περισσότερο στις ενέργειες που κάναμε και κάνουμε και όχι στο κυνήγι μαγισσών.
Θα μου επιτρέψετε, όμως, στη δευτερολογία αυτή να αναφέρω κάποια στοιχεία προς διακρίβωση των πραγματικών περιστατικών. Διευκρινίζεται ότι οι κρατούμενοι είχαν κατέλθει σε αποχή συσσιτίου και όχι σε απεργία πείνας, την οποία ανέστειλαν στις 12 Μαρτίου 2014, διότι οι άνθρωποι κατανοούν ότι προσπαθούμε και δεν μένουμε απαθείς στα προβλήματά τους.",43829,""," ΧΑΡΑΛΑΜΠΟΣ ΑΘΑΝΑΣΙΟΥ",6,"",6
"8258","
"," Αποχή συσσιτίου και φαρμάκων, κύριε Υπουργέ.",43830,""," ΒΑΣΙΛΙΚΗ ΚΑΤΡΙΒΑΝΟΥ",111,"",111
"8259","
"," Ήδη, οι νοσηλευόμενοι έχουν υποβάλει και υπόμνημα στο Υπουργείο με τα αιτήματά τους και τα μελετάμε. Βεβαίως, προσπαθούμε να ανοίξουμε και ειδική πτέρυγα γι’ αυτούς και στο Νοσοκομείο «Παπανικολάου» στη Θεσσαλονίκη.
Οι ασθενείς με λοιμώδη και μεταδοτικά νοσήματα όπως είναι η ψώρα, η φυματίωση κ.λπ., όπως και τα ύποπτα κρούσματα, απομονώνονται και δεν έρχονται σε επαφή με άλλους ασθενείς.
Η απόπειρα αυτοκτονίας έγινε από ασθενή με ψυχωσική συνδρομή, ο οποίος ήδη παρακολουθείτο για τον λόγο αυτό από ψυχίατρο και δεν έχει σχέση με το πρόβλημα αυτό.
Όλοι οι ασθενείς λαμβάνουν την αναγκαία ιατροφαρμακευτική αγωγή. Ο ασθενής κρατούμενος στον οποίο γίνεται αναφορά, ουδέποτε διώχθηκε για τη δημοσίευση στοιχείων σχετικά με τις συνθήκες νοσηλείας στο νοσοκομείο κρατουμένων. Ο λόγος για τον οποίο κλήθηκε σε απολογία από το πειθαρχικό συμβούλιο, ήταν η κατοχή και χρήση κινητού τηλεφώνου, παράπτωμα που επισύρει πειθαρχική ποινή σύμφωνα με το Σωφρονιστικό Κώδικα. 
Καλώς ή κακώς, υπάρχει αυτή η διάταξη. Τα κινητά τηλέφωνα απαγορεύονται εντός των φυλακών. Το πειθαρχικό συμβούλιο έκρινε ομόφωνα ένοχο τον κρατούμενο για κατοχή και χρήση κινητού και σύμφωνα με το άρθρο 68 παρ. 2, περίπτωση ι΄ του ν. 2776/99, αλλά απείχε από την επιβολή ποινής. Έχει το δικαίωμα σύμφωνα με το άρθρο 71, αποδεχόμενο τον ισχυρισμό του κρατουμένου ότι προέβη στην ενέργεια -σας τα διαβάζω αυτά από την απόφαση- ως εσχάτη λύση για την προάσπιση της υγείας του. Κατά την ταπεινή μου άποψη, αυτή είναι η ορθή απόφαση.
Μετά τη δημοσίευση του ζητήματος, το ίδιο το προσωπικό του νοσοκομείου, γιατροί και νοσηλευτές, μας διαβεβαίωσαν ότι οι συνθήκες είναι όντως προβληματικές, αλλά καμμία μεταδοτική ασθένεια δεν μεταδόθηκε στο Κατάστημα Κράτησης Κορυδαλλού και επίσης ότι δεν υπάρχουν στρώματα στα πατώματα. Αυτά που είδαμε στην τηλεόραση σε μία συγκεκριμένα εκπομπή, τα έβαλαν και τα πήραν…",43831,""," ΧΑΡΑΛΑΜΠΟΣ ΑΘΑΝΑΣΙΟΥ",6,"",6
"8260","
"," Κύριε Υπουργέ, για έναν που είναι στο δεύτερο όροφο, είναι εύκολο …",43832,""," ΒΑΣΙΛΙΚΗ ΚΑΤΡΙΒΑΝΟΥ",111,"",111
"8261","
"," Εγώ δεν σας διέκοψα.
Δεν υπάρχουν στρώματα στα πατώματα. Δεν είναι καλές οι συνθήκες στο νοσοκομείο. Είναι γεγονός και το είπα, αλλά δεν υπάρχουν στρώματα στα πατώματα. Τα έβαλαν για τις ανάγκες της δημοσιότητας από συγκεκριμένο κανάλι.
Επομένως, ως προς το σκέλος αυτό, είμαι υποχρεωμένος να διαψεύσω τις σχετικές πληροφορίες. 
Εν κατακλείδι, κυρία Κατριβάνου, αναγνωρίζω τα εύλογα κίνητρα που οδήγησαν στην υποβολή αυτής της ερώτησής σας. Σας γνωρίζω καλά και ξέρω τις ευαισθησίες σας για το θέμα και σας συγχαίρω γι’ αυτό. Εξάλλου δεν τα λέτε τώρα με την ερώτηση. Μας έχει δοθεί η ευκαιρία και κατ’ ιδίαν να μιλήσουμε και στην επίσκεψη που κάνατε στο Υπουργείο και στις επιτροπές. Όμως, θα επιθυμούσα να αναγνωρίζετε και σε εμένα αυτήν την ίδια ευαισθησία.
Δεν είναι όλα καλώς καμωμένα στο ελληνικό σωφρονιστικό σύστημα και παλεύουμε με τα λίγα μέσα που διαθέτουμε σ’ αυτήν τη συγκυρία να κάνουμε αλλαγές, αλλά να μην αδικούμε και τους εαυτούς μας. Όλοι οι εμπλεκόμενοι και το προσωπικό των καταστημάτων κράτησης, αλλά και οι αρμόδιες εισαγγελίες, δίνουν τον καλύτερό τους εαυτό, επιτελώντας ένα από τα δυσκολότερα έργα με ελάχιστα μέσα.
Άλλωστε, αυτό αποδεικνύεται από το γεγονός ότι ελάχιστοι κρατούμενοι αιτούνται να εκτίσουν τις ποινές τους –προσέξτε το αυτό και το ξέρετε καλά- σε καταστήματα κράτησης άλλων χωρών, καίτοι έχουν το δικαίωμα από διμερείς συμβάσεις. Αντίθετα, περισσεύουν οι αντίθετες αιτήσεις, δηλαδή, κρατουμένων σε φυλακές άλλων χωρών και της Ευρωπαϊκής Ένωσης, που προτιμούν να εκτίσουν τις ποινές τους στην Ελλάδα. Κάτι λέει αυτό.
Το πρόβλημα του Νοσοκομείου Κορυδαλλού και το γνωρίζουμε καλά και το αντιμετωπίζουμε. Σας είπα ήδη πώς. Οι πολιτικές δυνάμεις οφείλουν να κρατήσουν υπεύθυνη στάση στο ζήτημα αυτό.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υπουργού) 
Τελειώνω, κύριε Πρόεδρε.
Παραδείγματος χάριν, θα ήταν χρήσιμο σήμερα να μας αναπτύξετε και εσείς σε αδρές γραμμές και τις προτάσεις του κόμματός σας για την αντιμετώπιση αυτών των προβλημάτων, κάτι το οποίο δεν πράξατε.",43833,""," ΧΑΡΑΛΑΜΠΟΣ ΑΘΑΝΑΣΙΟΥ",6,"",6
"8262","
"," Σας είπα ακριβώς τις προτάσεις.",43834,""," ΒΑΣΙΛΙΚΗ ΚΑΤΡΙΒΑΝΟΥ",111,"",111
"8263","
"," Μπορούμε να δουλέψουμε μαζί, όμως και να επιφέρουμε βελτιώσεις στο σύστημα. Μπορούμε, όμως, και να φωνασκούμε, να καταγγέλλουμε ανέξοδα σε βάρος της κατάστασης και των ασθενών. Ερωτώ: αυτό θέλουμε; Αυτή  είναι μία επιλογή, που πρέπει ο καθένας να κάνει για τον εαυτό του, αναλογιζόμενος τελικά πώς μπορεί να βοηθήσει τον συνάνθρωπό του και την κοινωνία.
Αυτή είναι η ευθύνη που μας βαραίνει όλους και θα κριθούμε από τον τρόπο που θα αντεπεξέλθουμε στο βάρος της.
Ευχαριστώ, κύριε Πρόεδρε.",43835,""," ΧΑΡΑΛΑΜΠΟΣ ΑΘΑΝΑΣΙΟΥ",6,"",6
"8264","
"," Κι εμείς ευχαριστούμε.
Όπως γνωρίζετε, όμως, κυρίες και κύριοι συνάδελφοι, ο χρόνος της επίκαιρης ερώτησης είναι έντεκα λεπτά: πέντε για τον ερωτώντα συνάδελφο και έξι για τον κύριο Υπουργό. Η συζήτηση αυτής της ερώτησης κράτησε είκοσι ένα λεπτά. Δεν θα στεκόμουν στον χρόνο. Δεν είμαι από αυτούς που κρίνω και ασχολούμαι με τον χρόνο, αλλά τέτοιες ερωτήσεις -και το λέω ως φαρμακοποιός- στις οποίες υπάρχει σύμπλευση και κοινωνική ευαισθησία απ’ όλους, χρειάζονται ένα λεπτό και τα υπόλοιπα πρέπει να είναι δουλειά και αποτέλεσμα.
Ευχαριστώ πολύ.
Ολοκληρώθηκε η συζήτηση των επικαίρων ερωτήσεων.
Κυρίες και κύριοι συνάδελφοι, ο Βουλευτής κ. Γεώργιος Παπανδρέου ζητεί άδεια ολιγοήμερης απουσίας του στο εξωτερικό. Η Βουλή εγκρίνει;",43836,"Chairman","ΠΡΟΕΔΡΕΥΩΝ",90,"",90
"8265"," 
"," Μάλιστα, μάλιστα.",43837,"","ΟΛΟΙ ΟΙ ΒΟΥΛΕΥΤΕΣ",NA,"",NA
"8266"," 
"," Η Βουλή ενέκρινε τη ζητηθείσα άδεια.
Κύριοι συνάδελφοι, δέχεστε στο σημείο αυτό να λύσουμε τη συνεδρίαση;",43838,"Chairman","ΠΡΟΕΔΡΕΥΩΝ",90,"",90
"8267","
"," Μάλιστα, μάλιστα.
Με τη συναίνεση του Σώματος και ώρα 12.20΄ λύεται η συνεδρίαση για την προσεχή Δευτέρα 17 Μαρτίου 2014 και ώρα 18.00΄, με αντικείμενο εργασιών του Σώματος: κοινοβουλευτικό έλεγχο, συζήτηση επίκαιρων ερωτήσεων. 
Ο",43839,"","ΟΛΟΙ ΟΙ ΒΟΥΛΕΥΤΕΣ",NA,"",NA
