<akomaNtoso><br />  <debate name="Conference"><br />    <meta><br />      <references source="#">  <TLCPerson id="s90" href="ontology/person/greek-parliament.sayit.mysociety.org/90" showAs="Καλαντζής Γεώργιος"/><TLCPerson id="s22" href="ontology/person/greek-parliament.sayit.mysociety.org/22" showAs="Αυγενάκης Ελευθέριος"/><TLCPerson id="s14" href="ontology/person/greek-parliament.sayit.mysociety.org/14" showAs="Ανδριανός Ιωάννης"/><TLCPerson id="s58" href="ontology/person/greek-parliament.sayit.mysociety.org/58" showAs="Ιωάννης Γκιόκας"/><TLCPerson id="s165" href="ontology/person/greek-parliament.sayit.mysociety.org/165" showAs="Μακρή Ευαγγέλου"/><TLCPerson id="s115" href="ontology/person/greek-parliament.sayit.mysociety.org/115" showAs="Κεγκέρογλου Βασίλειος"/><TLCPerson id="s276" href="ontology/person/greek-parliament.sayit.mysociety.org/276" showAs="Τριαντάφυλλος Κωνσταντίνος"/><TLCPerson id="s188" href="ontology/person/greek-parliament.sayit.mysociety.org/188" showAs="Μιχελάκης Ιωάννης"/><TLCPerson id="s222" href="ontology/person/greek-parliament.sayit.mysociety.org/222" showAs="Παναγούλης Ευστάθιος"/><TLCPerson id="s289" href="ontology/person/greek-parliament.sayit.mysociety.org/289" showAs="Χαλβατζής Σπυρίδων"/><TLCPerson id="s82" href="ontology/person/greek-parliament.sayit.mysociety.org/82" showAs="Ζησιμόπουλος Πολύβιος"/><TLCPerson id="s125" href="ontology/person/greek-parliament.sayit.mysociety.org/125" showAs="Μαρία Κόλλια-Τσαρουχά"/><TLCPerson id="s134" href="ontology/person/greek-parliament.sayit.mysociety.org/134" showAs="Κουίκ Τέρενς"/><TLCPerson id="s310" href="ontology/person/greek-parliament.sayit.mysociety.org/310" showAs="Δημήτρης Κούρκουλας"/><TLCPerson id="s277" href="ontology/person/greek-parliament.sayit.mysociety.org/277" showAs="Τριανταφύλλου Μαρία"/><TLCPerson id="s283" href="ontology/person/greek-parliament.sayit.mysociety.org/283" showAs="Τσούκαλης Νικόλαος"/></references><br />    </meta><br />    <preface> <docTitle>Συνεδρίαση της βουλης των Ελληνων :  4-3-2014</docTitle></preface><br />    <debateBody>  <speech by="#s90"><from>Καλαντζής Γεώργιος</from> Κυρίες και κύριοι συνάδελφοι, αρχίζει η συνεδρίαση. Σας εύχομαι καλή Σαρακοστή.<br />Εισερχόμαστε στη συζήτηση των <br />ΑΝΑΦΟΡΩΝ-ΕΡΩΤΗΣΕΩΝ<br />Πρώτη είναι η με αριθμό 5098/628/23-12-2013 ερώτηση-αίτηση κατάθεσης εγγράφων πρώτου κύκλου του Βουλευτή Ηρακλείου της Νέας Δημοκρατίας κ. Ελευθέριου Αυγενάκη προς τον Υπουργό Πολιτισμού και Αθλητισμού, σχετικά με τα οικονομικά της «ΑΕΠΙ Α.Ε.», που δραστηριοποιείται στην είσπραξη και απόδοση πνευματικών, περιουσιακών και συγγενικών δικαιωμάτων στους δικαιούχους.<br />Ο αγαπητός συνάδελφος έχει τον λόγο.</speech><speech by="#s22"><from> ΕΛΕΥΘΕΡΙΟΣ ΑΥΓΕΝΑΚΗΣ</from> Ευχαριστώ πολύ, κύριε Πρόεδρε.<br />Κύριε Υπουργέ, συζητούμε σήμερα ένα πολύ σημαντικό ζήτημα, το οποίο αφορά τα οικονομικά των εταιρειών που δραστηριοποιούνται στην είσπραξη πνευματικών δικαιωμάτων. Είναι ένα ζήτημα για το οποίο δημιουργούνται πλείστα ερωτήματα για τα ποσά που εισπράττονται από χρήστες μουσικής, όσο και για τα ποσά που αποδίδονται σε δημιουργούς.<br />Σας παραθέτω τα μέχρι στιγμής οικονομικά στοιχεία της «ΑΕΠΙ Α.Ε.», που δραστηριοποιείται στη διαχείριση και είσπραξη πνευματικών δικαιωμάτων, και της «GEA», που δραστηριοποιείται στη διαχείριση και είσπραξη συγγενικών δικαιωμάτων, δηλαδή των παραγωγών, των μουσικών και των τραγουδιστών.<br />Όσον αφορά την «ΑΕΠΙ Α.Ε.», απαντώντας σε ερώτησή μου τον Οκτώβριο του 2013 για τα οικονομικά της «Ανώνυμης Εταιρείας Πνευματικής Ιδιοκτησίας», αναφέρατε ότι τα χρηματικά διαθέσιμα της εταιρείας για το 2010 ήταν 13,2 εκατομμύρια ευρώ και διανεμήθηκαν 50 εκατομμύρια σε δημιουργούς. Πόσος ήταν ο ετήσιος τζίρος, δηλαδή;<br />Αντίστοιχα, για το 2011 τα χρηματικά διαθέσιμα της εταιρείας ήταν 9 εκατομμύρια ευρώ και διανεμηθήκαν 38,2 εκατομμύρια σε δημιουργούς, ενώ για το 2012 το συνολικό ποσό ταμειακών διαθεσίμων ήταν 5,2 εκατομμύρια ευρώ και 37,3 εκατομμύρια διανεμήθηκαν σε δημιουργούς. <br />Πόσος ήταν τζίρος για το έτος εκείνο, κύριε Υπουργέ;<br />Η «GEA» αποτελείται από οργανισμούς-μέλη -«GRAMMO», «ΕΡΑΤΩ» και «ΑΠΟΛΛΩΝ»- και ενδεικτικά αναφέρω: Τα έσοδα της «GEA» για το 2012 ήταν 5.157.715 ευρώ, τα έξοδα ήταν 850.480 ευρώ και το ποσό διανομής 2.000.000 ευρώ.<br />Όλα αυτά είναι επίσημα στοιχεία από ισολογισμούς των εταιρειών.<br />Όπως αντιλαμβάνεστε, κύριε Υπουργέ, είναι πολλά τα λεφτά. Ερωτώ, λοιπόν: Με βάση ποια χρήση και πού αναλυτικά έχουν αποδοθεί τα χρήματα αυτά; Διότι, οι χρήστες μουσικής υποστηρίζουν ότι καμμία εκ των εταιρειών δεν ξέρουν ποιων καλλιτεχνών τα τραγούδια παίζουν. Ούτε υπάρχουν κάποιου είδους «τραγουδόμετρα», για να υπολογίζονται ο ακριβής αριθμός και η συχνότητα της χρήσης των τραγουδιών αυτών. <br />Επιπλέον, παρά τις επανειλημμένες ερωτήσεις, δεν έχουμε δει συμβάσεις υπογεγραμμένες με καλλιτέχνες. Πού πηγαίνουν τελικά αυτά τα χρήματα;<br /><br />Δώστε μου μισό λεπτό, κύριε Πρόεδρε.<br />Το άλλο ερώτημα είναι πώς χρεώνουν και εισπράττουν από εκατοντάδες χιλιάδες ταβέρνες, ξενοδοχεία, καφενεία, μίνι μάρκετ, σχολές χορού, κομμωτήρια κ.λπ..<br />Συνεπώς έχουμε μία και μοναδική στη χώρα ανώνυμη εταιρεία ιδιωτικών συμφερόντων με αυτά τα γιγάντια ποσά να δραστηριοποιείται στον χώρο της είσπραξης και διαχείρισης των πνευματικών δικαιωμάτων και μία άλλη και μοναδική στον χώρο των συγγενικών δικαιωμάτων. <br />Δεν διερωτάστε, αλήθεια, κύριε Υπουργέ, εάν υπάρχει μονοπωλιακό καθεστώς; Δεν σας έχει κινήσει το ενδιαφέρον, την περιέργεια, με όλες αυτές τις διαμαρτυρίες και τις έγγραφες καταγγελίες και επιστολές καταστηματαρχών και καλλιτεχνών ταυτόχρονα, ότι το θεσμικό πλαίσιο μέσα στο οποίο λειτουργούν οι εταιρείες διαχείρισης και είσπραξης πνευματικών δικαιωμάτων είναι απαρχαιωμένο και χρειάζεται να εκσυγχρονιστεί άμεσα;<br />Κάτι ακόμα, κύριε Υπουργέ, και κλείνω. Γνωρίζετε ότι οι εμπορικές συμπεριφορές της «ΑΕΠΙ», που δραστηριοποιείται στον τομέα των πνευματικών δικαιωμάτων, είχαν απασχολήσει στο παρελθόν την Επιτροπή Ανταγωνισμού και είχε τότε –το 2003- εκδώσει καταδικαστική απόφαση, με την οποία τής επεβλήθη πρόστιμο 500.000 ευρώ, για μια σειρά από παραβάσεις.<br />Εδώ έχω να σημειώσω το εξής και θα μιλήσω καθαρά: Ο Πρόεδρος της Επιτροπής Ανταγωνισμού, ο κ. Κυριτσάκης, παρά τις δύο έγγραφες ενοχλήσεις μου, παρά την πρόσφατη έκκληση από εξήντα πέντε Βουλευτές, εξακολουθεί να μην ενημερώνει το Κοινοβούλιο για τις πρωτοβουλίες που έχει πάρει –εάν έχει πάρει- για την αντιμετώπιση αυτής της μονοπωλιακής κατάστασης και τι έχει κάνει τα χρόνια που ο ίδιος είναι Πρόεδρος, καθώς και τι προτίθεται να κάνει. Να σημειώσω εδώ ότι ολοκληρώνει τη δεύτερή του θητεία στη θέση του Προέδρου. Τέτοια συμπεριφορά προσβλητική πέρα για πέρα για εξήντα πέντε μέλη της Εθνικής Αντιπροσωπείας αλλά και για τον ίδιο τον Πρόεδρο της Βουλής, που είναι εποπτεύων των ανεξαρτήτων αρχών, δεν την περίμενα από τον κ. Κυριτσάκη, όταν μάλιστα πρόκειται για πρώην δικαστικό.<br />Εσείς, κύριε Υπουργέ, γνωρίζετε κάτι επ’ αυτού ή αγνοεί ακόμα και εσάς ο Πρόεδρος της ανεξάρτητης αρχής, που είναι αρμόδιος για τον ανταγωνισμό στη χώρα μας; <br />Θα ήθελα να θέσω και ένα τελευταίο ερώτημα. Την προηγούμενη Παρασκευή κατατέθηκε κοινοβουλευτική παρέμβαση από εβδομήντα πέντε Βουλευτές οι οποίοι στηρίζουν την Κυβέρνηση, από τη Νέα Δημοκρατία και το ΠΑΣΟΚ, ζητώντας σας το αυτονόητο, να είστε συνεπείς στις δεσμεύσεις σας. <br />Σας ρωτώ ευθέως πότε συγκεκριμένα καταθέτετε νομοθετική πρόταση για τη βελτίωση του θεσμικού πλαισίου λειτουργίας των εταιρειών πνευματικών και συγγενικών δικαιωμάτων. Πριν απαντήσετε, θέλω να ξεκαθαρίσω, προς αποφυγή παρεξηγήσεως, ότι είμαι και εγώ και οι εβδομήντα τέσσερις άλλοι συνάδελφοι που υπογράφουν αυτήν την παρέμβαση υπέρ της συνέχισης λειτουργίας εταιρειών είσπραξης και διαχείρισης πνευματικών και συγγενικών δικαιωμάτων, αλλά με έναν τρόπο δίκαιο και έντιμο, τόσο απέναντι στους καλλιτέχνες -στιχουργούς και συνθέτες- όσο και στους λογής λογής καταστηματάρχες. <br />Σας ευχαριστώ.</speech><speech by="#s90"><from>Καλαντζής Γεώργιος</from> Και εμείς ευχαριστούμε. <br />Κύριε Υπουργέ, έχετε τον λόγο.</speech><speech by="#s14"><from> ΙΩΑΝΝΗΣ ΑΝΔΡΙΑΝΟΣ</from> Ευχαριστώ πολύ, κύριε Πρόεδρε. <br />Αγαπητέ κύριε συνάδελφε, το ζήτημα των δικαιωμάτων πνευματικής ιδιοκτησίας είναι εξαιρετικά περίπλοκο, τόσο στο θεωρητικό όσο και στο εντελώς πρακτικό επίπεδο, και αυτό κυρίως διότι έχουμε να κάνουμε με τον συγκερασμό δύο δικαιωμάτων, του δημιουργού και του κοινού. Δεν υπάρχουν, λοιπόν, οι ξεκάθαροι ενδείκτες που θα μας έλεγαν ότι μέχρι εκεί μία διαρρύθμιση είναι δίκαιη και από εκεί και πέρα γίνεται άδικη. Άρα χρειάζεται μία διαρκής αναπροσαρμογή, μία διαρκής διαπραγμάτευση, προκειμένου να φθάνουμε κάθε φορά στο σημείο που θεωρείται δικαιότερο από όλους. <br />Θέλω, επίσης, να επισημάνω ότι και εγώ ως Βουλευτής έχω καταθέσει σειρά σχετικών ερωτήσεων για το θέμα και κυρίως για τις αμοιβές που εισπράττονται από μικρομεσαίες επιχειρήσεις ή μαγαζιά, όπως παραδοσιακά καφενεία σε απομακρυσμένες ή ορεινές περιοχές. <br />Σε κάθε περίπτωση, η πολιτική της Κυβέρνησης κινείται, όπως οφείλει, σε τρία διακριτά αλλά απολύτως συνδεόμενα μεταξύ τους επίπεδα. <br />Το πρώτο επίπεδο είναι η διασφάλιση της τήρησης της νομιμότητας. Εδώ θέλω να είμαι σαφέστατος. Η τήρηση όλων όσα προβλέπονται από το ισχύον νομικό πλαίσιο είναι απαρέγκλιτη. Αυτό προκύπτει και από τα στοιχεία που έχετε στη διάθεσή σας και από την πορεία που έχουν οι τυχόν σχετικές καταγγελίες της όποιας πλευράς. <br />Το δεύτερο επίπεδο είναι η διευκόλυνση της διαπραγμάτευσης μεταξύ των μερών. Υπάρχουν ήδη οι θεσμικές δυνατότητες τα ενδιαφερόμενα μέρη να προβαίνουν σε διαπραγματεύσεις, προκειμένου να συμφωνούν σε κοινά αποδεκτές αμοιβές μέσω των οργάνων τους -ομοσπονδίες, σωματεία, επιμελητήρια- και, αν αυτό δεν είναι εφικτό, οι διαφορές να υπαχθούν σε διαιτησία, σε διαμεσολάβηση στο πλαίσιο του Οργανισμού Πνευματικής Ιδιοκτησίας ή έστω, σε τελευταίο βαθμό, σε προσφυγή στη δικαιοσύνη. <br />Εμείς θέλουμε και ενεργά ενθαρρύνουμε τα μέρη οι διαφορές να επιλύονται στο αμεσότερο δυνατόν επίπεδο. <br />Το τρίτο –και ίσως το σημαντικότερο- επίπεδο είναι η διαρκής επικαιροποίηση του θεσμικού πλαισίου. Όπως γνωρίζετε πολύ καλά, με υπουργική απόφαση συγκροτήθηκε η Εθνική Επιτροπή Διαλόγου για τα Πνευματικά και Συγγενικά Δικαιώματα και τη Δημόσια Εκτέλεση, στην οποία συμμετέχουν φορείς χρηστών, η ΚΕΔΕ και οργανισμοί συλλογικής διαχείρισης, με στόχο τη διερεύνηση όλων των ζητημάτων που άπτονται αυτού του σοβαρού ζητήματος, αυτού του προβλήματος. <br />Ταυτόχρονα, η Ελλάδα συμμετέχει ενεργά στον διάλογο που διεξάγεται στο επίπεδο Ευρωπαϊκής Ένωσης για τη διαχείριση των θεμάτων πνευματικής ιδιοκτησίας. Σύντομα πιστεύω ότι ο διάλογος αυτός θα έχει χειροπιαστό αποτέλεσμα, γιατί η φύση του ζητήματος, όπως καταλαβαίνετε, υπαγορεύει τη συνολική αντιμετώπιση από πλευράς Ευρωπαϊκής Ένωσης. <br />Τρεις άξονες θέτουμε, λοιπόν. Νομιμότητα, ενθάρρυνση στη διαπραγμάτευση, επικαιροποίηση του θεσμικού πλαισίου σε εθνικό και ευρωπαϊκό επίπεδο. Και στις τρεις αυτές κατευθύνσεις, όπως είναι αυτονόητο, κάθε συγκεκριμένη πρόταση για τη βελτίωση της υφιστάμενης κατάστασης είναι παραπάνω από καλοδεχούμενη. <br />Ευχαριστώ πολύ.</speech><speech by="#s90"><from>Καλαντζής Γεώργιος</from> Ο αγαπητός συνάδελφος κ. Αυγενάκης έχει τον λόγο.</speech><speech by="#s22"><from> ΕΛΕΥΘΕΡΙΟΣ ΑΥΓΕΝΑΚΗΣ</from> Κύριε Υπουργέ, θα ήθελα να σας θυμίσω ότι στην τοποθέτηση του Υπουργού Πολιτισμού και Αθλητισμού κ. Πάνου Παναγιωτόπουλου στην Επιτροπή Μορφωτικών Υποθέσεων στις 12 και 14 Νοεμβρίου του 2013, κατά τη συζήτηση του σχεδίου νόμου για τα πνευματικά δικαιώματα, αλλά και στην τοποθέτηση τη δική σας, κατά τη συνεδρίαση της Ολομέλειας στις 28 Νοεμβρίου του 2013 είχε αναφερθεί αυτολεξεί: «Είναι στις άμεσες προτεραιότητες της πολιτικής ηγεσίας του Υπουργείου Πολιτισμού και Αθλητισμού η αναζήτηση ενός νέου σημείου ισορροπίας, σταθμίζοντας τα συμφέροντα κάθε σχετιζόμενης με το θέμα της προστασίας των πνευματικών δικαιωμάτων κοινωνικής ομάδας.». <br />Για τον λόγο αυτό –είχατε αναφέρει τότε, κύριε Υπουργέ- εντός δύο μηνών θα συσταθεί επιτροπή διαλόγου υπό τον συντονισμό της επικεφαλής του Οργανισμού Πνευματικής Ιδιοκτησίας, προκειμένου να προχωρήσουμε στη διαδικασία της συμπλήρωσης του νομοθετικού πλαισίου, που σήμερα είναι ελλιπές ως προς τις διαδικασίες ελέγχου. Σήμερα, όμως, το επικαλείστε και υποστηρίζετε ότι λειτουργεί άψογα και ότι καλύπτει όλες τις πλευρές. <br />Θα ήθελα να σας καταστήσω γνωστό το εξής: Ζήτησα, κύριε Υπουργέ, να παραβρεθώ σε συνεδρίαση της περιβόητης αυτής επιτροπής διαλόγου. Η πρόεδρος της επιτροπής και πρόεδρος του Οργανισμού Πνευματικής Ιδιοκτησίας, κυρία Σταματούδη, με ενημέρωσε ότι κατόπιν συνεννόησης με το γραφείο του Υπουργού δεν μπορώ να παρευρεθώ. <br />Γιατί να συμβαίνει αυτό, αλήθεια; Υπάρχει κάτι κρυφό από τα μέλη της Εθνικής Αντιπροσωπείας; Από πού αντλεί τέτοια δικαιώματα η κ. Σταματούδη και με την κάλυψη ποίου απαγορεύει, αλήθεια, την παρουσία μέλους του Κοινοβουλίου σε συνεδρίαση της περιβόητης αυτής επιτροπής; <br />Κύριε Υπουργέ, είμαστε ήδη στον Μάρτιο και αναμένουμε συγκεκριμένες δεσμεύσεις από μέρους σας σε ό,τι αφορά τη νομοθετική πρόταση βελτίωσης του θεσμικού πλαισίου λειτουργίας των εταιρειών πνευματικών και συγγενικών δικαιωμάτων. <br />Στην απάντησή σας στις 4 Νοεμβρίου 2013, μετά από ερώτησή μου, είπατε: «Η ΑΕΠΙ μείωσε τις αποδόσεις κατά 23,06% στους δημιουργούς, όταν την ίδια ώρα αυξάνει τις δικαστικές δαπάνες και –προσέξτε- χωρίς να μειώνονται τα χρήματα που καταβάλλουν οι επαγγελματίες και λογής-λογής καταστηματάρχες.».<br />Δηλαδή, κύριε Υπουργέ, ο ίδιος ο Πρωθυπουργός της χώρας έκανε τιτάνια προσπάθεια για να μειωθεί ο ΦΠΑ στην εστίαση, προκειμένου να μετακυλιστεί σε όλους τους καταναλωτές. Την ίδια ώρα δεν πρέπει εσείς, αλήθεια, να εκσυγχρονίσετε το θεσμικό πλαίσιο, να βοηθήσετε δηλαδή, να μετριαστούν οι χρεώσεις στους καταστηματάρχες, να βρεθεί ένα σημείο ισορροπίας –όπως λέτε- κάθε σχετιζόμενης με το θέμα πλευράς; Να πετύχετε, δηλαδή, να δώσετε τέλος σε μία αποικιακού χαρακτήρα λειτουργία τέτοιων εταιρειών, που καθημερινά σέρνουν δεκάδες καταστηματάρχες στα δικαστήρια χρησιμοποιώντας τις ποινικές δικαιοδοσίες που τους έχουν χορηγηθεί από το ίδιο το κράτος. Αυτά γίνονται για μία εταιρεία ιδιωτικών συμφερόντων, την «ΑΕΠΙ Α.Ε.». <br />Την ίδια ώρα δεν υπάρχει αντίστοιχη μέριμνα θεσμικής θωράκισης και αντιμετώπιση ανάλογη για εταιρείες ανώνυμες, ομόρρυθμες ή άλλου τύπου εταιρείες ή ατομικές επιχειρήσεις, για ξενοδοχεία, καφενεία, εστιατόρια και μία σειρά άλλων επιχειρήσεων. Δηλαδή, άλλοι ιδιώτες υπερπροστατεύονται από το κράτος με μηχανισμούς πίεσης είσπραξης των οφειλών που μονομερώς χρεώνουν, χρησιμοποιώντας ως εισπρακτικό μηχανισμό την ίδια την Αστυνομία και τη δικαιοσύνη και άλλοι επαγγελματίες αφήνονται έρμαια στις ορέξεις τους και στις χρεώσεις που τους επιβάλλουν οι πρώτοι.<br />Κάτι τελευταίο. Κύριε Υπουργέ, ζητούμε διαφάνεια και δικαιοσύνη. Δεν τα αναφέρατε λίγο πριν. <br />Διαφάνεια, ώστε να ξέρουμε ότι ο κάθε καλλιτέχνης, για να συνεργάζεται με τις εταιρείες αυτές, την ΑΕΠΙ και την «GEA», θα συνάπτει ιδιωτικά συμφωνητικά κατατεθειμένα στην εφορία. Μέχρι σήμερα, παρ’ ότι τα έχω ζητήσει μέσω του κοινοβουλευτικού ελέγχου, δεν έχω λάβει τέτοια στοιχεία στα χέρια μου. <br />Διαφάνεια, ώστε να είναι ξεκάθαρη η πορεία του χρήματος από τους χρήστες μέχρι τους δημιουργούς. Για τον παρά κουβέντα δεν είπατε, κύριε Υπουργέ.<br />Διαφάνεια στον τρόπο χρεώσεων προς τους χιλιάδες καταστηματάρχες, βασισμένη στα πραγματικά δεδομένα χρήσης μουσικής και σύμφωνα με τη σημερινή οικονομική κατάσταση στην οποία βρίσκεται ολόκληρη η χώρα.<br />Δικαιοσύνη, κύριε Υπουργέ, ως προς τις αποδόσεις προς τους καλλιτέχνες και τους στιχουργούς.<br />Δικαιοσύνη και ίση μεταχείριση όλων ανεξαιρέτως των εταιρειών ιδιωτικών συμφερόντων για την άσκηση των εμπορικών δραστηριοτήτων τους. <br />Δικαιοσύνη –και κλείνω με αυτό- και διαφύλαξη ενός υγιούς και ανταγωνιστικού πλαισίου, ώστε να υπάρξουν πιθανώς και άλλες εταιρείες, στις οποίες θα απευθυνθεί ο κάθε εμπλεκόμενος, είτε πρόκειται για καλλιτέχνη στιχουργό είτε για επαγγελματία και εν γένει χρήστη μουσικής.<br />Επειδή πολλοί έχουν περάσει από τη θέση σας, έχοντας συστήσει αντίστοιχες επιτροπές διαλόγου και ατελείωτων συζητήσεων, ελπίζω εσείς προσωπικά, κύριε Υπουργέ, να κάνετε τη διαφορά, διότι τώρα πλέον, ανεξάρτητα από το έργο της περιβόητης αυτής επιτροπής, απαιτούνται πολιτικές πρωτοβουλίες από την ηγεσία του Υπουργείου Πολιτισμού και Αθλητισμού.<br />Σας ευχαριστώ.</speech><speech by="#s90"><from>Καλαντζής Γεώργιος</from> Ο Υπουργός κ. Ανδριανός έχει τον λόγο.</speech><speech by="#s14"><from> ΙΩΑΝΝΗΣ ΑΝΔΡΙΑΝΟΣ</from> Αγαπητέ κύριε συνάδελφε, εξέθεσα τους άξονες της κυβερνητικής πολιτικής για τα ζητήματα που αφορούν τα πνευματικά δικαιώματα και στα έγγραφα που καταθέτω θα δείτε τα σχετικά στοιχεία, που σύμφωνα με τον νόμο διαθέτει ο Οργανισμός Πνευματικής Ιδιοκτησίας.<br />Βεβαίως, η όποια καταγγελία για τη μη τήρηση της νομιμότητας από την όποια πλευρά εξετάζεται με την αρμόζουσα σοβαρότητα. Από εκεί και πέρα, θέλω κι εγώ από την πλευρά μου να υπογραμμίσω ότι ιδιαίτερα σ’ αυτήν τη συνθήκη πρέπει να διασφαλίσουμε τη βιωσιμότητα των μικρομεσαίων επιχειρήσεων. <br />Οι ισορροπίες, βεβαίως, όπως σας είπα, σε ένα πολύπλοκο πρόβλημα είναι λεπτές. Κοιτάζουμε να βρούμε τη χρυσή τομή, ώστε να λυθεί αυτό το πρόβλημα. Η παρατήρηση αυτή αφορά και τις πρακτικές και τις μεθόδους που ακολουθούνται για την είσπραξη αμοιβών για δικαιώματα από τις εταιρείες τις οποίες προαναφέρατε. <br />Το ζητούμενο είναι, λοιπόν, ιδίως σ’ αυτήν τη συγκυρία, να εμπεδωθούν απ’ όλες τις πλευρές οι σχέσεις καλής πίστης και συνεργασίας και βεβαίως η τήρηση του νόμου. Από εκεί και πέρα…</speech><speech by="#s22"><from> ΕΛΕΥΘΕΡΙΟΣ ΑΥΓΕΝΑΚΗΣ</from> Αυτό που έχουμε σήμερα…</speech><speech by="#s14"><from> ΙΩΑΝΝΗΣ ΑΝΔΡΙΑΝΟΣ</from> Μέχρι να αλλάξει ένα συγκεκριμένο νομικό πλαίσιο, όταν αυτό υπάρχει, κύριε συνάδελφε, υπάρχει μια διαδικασία. <br />Και ο κ. Παναγιωτόπουλος κι εγώ, ως πολιτική ηγεσία του Υπουργείου Πολιτισμού και Αθλητισμού, εφαρμόζουμε και κάνουμε πράξη όσα είπαμε και όποιες δεσμεύσεις πήραμε στην αρμόδια επιτροπή.</speech><speech by="#s22"><from> ΕΛΕΥΘΕΡΙΟΣ ΑΥΓΕΝΑΚΗΣ</from> Πέρασαν οι δυο μήνες. Τέσσερις του μηνός έχουμε σήμερα!</speech><speech by="#s14"><from> ΙΩΑΝΝΗΣ ΑΝΔΡΙΑΝΟΣ</from> …Από κει και πέρα, έχει συσταθεί η αρμόδια επιτροπή, η οποία δουλεύει. Δεν νομίζω ότι εσείς έχετε έτοιμες τις λύσεις. Σας ζητώ, λοιπόν, τώρα εδώ τις προτάσεις σας.</speech><speech by="#s22"><from> ΕΛΕΥΘΕΡΙΟΣ ΑΥΓΕΝΑΚΗΣ</from> Μου απαγορεύσατε να παρευρεθώ στην επιτροπή. Με ποιο δικαίωμα, κύριε Υπουργέ;</speech><speech by="#s90"><from>Καλαντζής Γεώργιος</from> Σας παρακαλώ, κύριε Αυγενάκη!</speech><speech by="#s14"><from> ΙΩΑΝΝΗΣ ΑΝΔΡΙΑΝΟΣ</from> Δεν σας απαγόρευσε κανείς…</speech><speech by="#s22"><from> ΕΛΕΥΘΕΡΙΟΣ ΑΥΓΕΝΑΚΗΣ</from> Φυσικά και μου το απαγόρευσαν. Δεν ξέρω εγώ τι έγινε;</speech><speech by="#s14"><from> ΙΩΑΝΝΗΣ ΑΝΔΡΙΑΝΟΣ</from> Όταν θα συντάξει η επιτροπή …</speech><speech by="#s22"><from> ΕΛΕΥΘΕΡΙΟΣ ΑΥΓΕΝΑΚΗΣ</from> Μου το απαγόρευσαν με εντολή του Υπουργού.</speech><speech by="#s90"><from>Καλαντζής Γεώργιος</from> Κύριε συνάδελφε, δεν λέει κάτι αντίθετο ο κύριος Υπουργός.</speech><speech by="#s14"><from> ΙΩΑΝΝΗΣ ΑΝΔΡΙΑΝΟΣ</from> Με εντολή του Υπουργού, του κ. Παναγιωτόπουλου; Δεν το πιστεύω, κύριε συνάδελφε, ότι ο κ. Παναγιωτόπουλος δίνει εντολές απαγόρευσης.</speech><speech by="#s22"><from> ΕΛΕΥΘΕΡΙΟΣ ΑΥΓΕΝΑΚΗΣ</from> Ελέγξτε το, κύριε Υπουργέ! Μη μου λέτε ότι δεν ξέρω τι λέω!</speech><speech by="#s90"><from>Καλαντζής Γεώργιος</from> Σας παρακαλώ, κύριε Αυγενάκη, δεν είπε κάτι τέτοιο ο κύριος Υπουργός.</speech><speech by="#s14"><from> ΙΩΑΝΝΗΣ ΑΝΔΡΙΑΝΟΣ</from> Το όποιο πόρισμα, η όποια πρόταση της επιτροπής θα έρθει στην αρμόδια Επιτροπή Μορφωτικών Υποθέσεων να τη συζητήσουμε και να δούμε ποιες προτάσεις θα γίνουν κι από εσάς για τη βελτίωση της όποιας πρότασης γίνει από τη συγκροτηθείσα επιτροπή του Υπουργείου Πολιτισμού και Αθλητισμού. <br />Επαναλαμβάνω, λοιπόν. Η πολιτεία, όπως οφείλει, κινείται στην κατεύθυνση της διαρκούς επικαιροποίησης του θεσμικού πλαισίου, τόσο στο εθνικό όσο και στο ευρωπαϊκό πλαίσιο.<br />Ευχαριστώ πολύ.<br /></speech><speech by="#s90"><from>Καλαντζής Γεώργιος</from> Κυρίες και κύριοι συνάδελφοι, με συναίνεση των ερωτώντων Βουλευτών και Υπουργών, έχει δοθεί προτεραιότητα στην έκτη υπ’ αριθμόν 5542/20-1-2014 ερώτηση πρώτου κύκλου του Βουλευτή Νομού Αττικής του Κομμουνιστικού Κόμματος Ελλάδας κ. Ιωάννη Γκιόκα προς τον Υπουργό Υγείας, σχετικά με τα προβλήματα λειτουργίας των παθολογικών κλινικών του «ΘΡΙΑΣΙΟΥ» Νοσοκομείου. <br />Ο κ. Γκιόκας έχει τον λόγο.</speech><speech by="#s58"><from> ΙΩΑΝΝΗΣ ΓΚΙΟΚΑΣ</from> Ευχαριστώ, κύριε Πρόεδρε. <br />Κυρία Υπουργέ, επιμείναμε να συζητηθεί η συγκεκριμένη ερώτηση γιατί είναι πραγματικά οριακή η κατάσταση στην οποία βρίσκεται το «ΘΡΙΑΣΙΟ» Νοσοκομείο συνολικά, κυρίως όμως είναι οριακή η κατάσταση των δυο Παθολογικών Κλινικών του «ΘΡΙΑΣΙΟΥ». <br />Διευθυντής στη Β΄ Παθολογική Κλινική δεν υπάρχει μετά την απόφαση για μετακίνηση της Διευθύντριας σε άλλο νοσοκομείο. Οι ανάγκες καλύπτονται από οκτώ μόνιμους ειδικευμένους γιατρούς, τέσσερις και τέσσερις αντίστοιχα, και από δύο επικουρικούς. Μάλιστα, απ’ όσο ενημερώθηκα, από την κατάθεση της ερώτησης μέχρι σήμερα –στο μεσοδιάστημα, δηλαδή- έφυγε και ο ένας επικουρικός γιατρός, άρα έχει μείνει μόνο ένας. <br />Υπάρχουν τέσσερις κενές οργανικές θέσεις, για να καλυφθούν οι ανάγκες των κλινικών, δηλαδή οι ανάγκες στα εβδομήντα κρεβάτια που έχουν αυτές οι δυο κλινικές. Αποτέλεσμα όλων αυτών των ελλείψεων είναι ότι υπάρχουν μέρες που στο «ΘΡΙΑΣΙΟ» δεν υπάρχει ειδικευμένος παθολόγος σε εικοσιτετράωρη βάση. <br />Αυξάνεται η εντατικοποίηση και για τους ειδικευμένους και για τους ειδικευόμενους γιατρούς, γιατί ένα μεγάλο μέρος των αναγκών καλύπτεται από ειδικευόμενους. Φυσικά, αυτό έχει αρνητικές επιπτώσεις και στην εντατικοποίηση της δουλειάς και στην ασφάλεια των ασθενών.<br />Οι γιατροί αυτοί είναι αναγκασμένοι να προσφέρουν υπηρεσίες και σε άλλες κλινικές που έχουν ανάγκη παθολόγο και, βεβαίως, αυτή η κατάσταση αφορά όχι μόνο το ιατρικό προσωπικό, αλλά και το νοσηλευτικό και βοηθητικό προσωπικό των παθολογικών κλινικών. <br />Άρα μιλάμε για μία οριακή κατάσταση. Οι εργαζόμενοι μας μεταφέρουν τους φόβους και τις ανησυχίες τους ότι αυτή η κατάσταση, έτσι όπως υπάρχει σήμερα, δεν μπορεί να συνεχιστεί και, επί της ουσίας, οδηγούμαστε σε συγχώνευση των δύο κλινικών. Αυτή είναι η ανησυχία που μας μεταφέρουν και σας μεταφέρουμε κι εμείς εδώ. <br />Επομένως νομίζουμε ότι είναι εύλογα τα ερωτήματα της ερώτησης για το πότε και τι μέτρα θα πάρει η Κυβέρνηση προκειμένου να καλυφθούν και η θέση του διευθυντή αλλά και οι θέσεις σε αναγκαίο νοσηλευτικό και βοηθητικό προσωπικό με μόνιμη και σταθερή σχέση εργασίας. <br />Ευχαριστώ.</speech><speech by="#s90"><from>Καλαντζής Γεώργιος</from> Η κυρία Υφυπουργός έχει τον λόγο.</speech><speech by="#s165"><from>ΖΈΤΤΑ ΜΑΚΡΗ</from> Ευχαριστώ πολύ.<br />Καλώς κάνατε, κύριε συνάδελφε, και επιμείνατε. Νομίζω ότι δικαιολογείται το ενδιαφέρον σας και νομίζω ότι οι απαντήσεις που θα σας δώσω θα σας καθησυχάσουν. <br />Στην Α΄ Παθολογική Κλινική του νοσοκομείου για το οποίο ρωτάτε υπηρετούν πράγματι τέσσερις ειδικευμένοι γιατροί παθολόγοι και στη Β΄ Παθολογική Κλινική τέσσερις ειδικευμένοι. Άρα τα στοιχεία που έχετε στην ερώτησή σας είναι ακριβή. Αναληθής είναι η πληροφορία που σας δόθηκε ότι κάποιος θα συνταξιοδοτηθεί. Αυτό δεν ισχύει, γιατί κανείς δεν πρόκειται να βγει στη σύνταξη.<br />Στις κλινικές αυτές υπηρετούν από ένας επικουρικός γιατρός παθολόγος, η θητεία του οποίου λήγει το 2014. Η απάντηση που μου δόθηκε από την αρμόδια ΥΠΕ έχει ημερομηνία 27 Φεβρουαρίου και δεν νομίζω ότι από τότε κάποιος απομακρύνθηκε. Σε κάθε περίπτωση, έχει ζητηθεί και θα ικανοποιηθεί το αίτημα από το Υπουργείο να προσληφθούν δύο επικουρικοί γιατροί στη θέση αυτών των οποίων θα λήξει η θητεία. <br />Κενές οργανικές θέσεις, κύριε συνάδελφε, δεν υφίστανται, παρά μόνον μία, που είναι του Επιμελητού Β΄, και η διαδικασία τοποθέτησής του βρίσκεται σε εξέλιξη από την πλευρά του Υπουργείου. Σε ό,τι αφορά δε τη Διευθύντρια της Β΄ Παθολογικής Κλινικής, απουσιάζει με αναρρωτική άδεια.<br />Όσον αφορά το προσωπικό που υπηρετεί στα νοσοκομεία αυτά, η ολοκλήρωση των διαδικασιών πρόσληψης ή διορισμού γίνεται μετά την έκδοση απόφασης κατανομής του Υπουργού Διοικητικής Μεταρρύθμισης και Ηλεκτρονικής Διακυβέρνησης και με την ισχύουσα νομοθεσία ορίζεται ότι ο αριθμός των ετήσιων προσλήψεων ή διορισμών ΙΔΑΧ δεν μπορεί να είναι μεγαλύτερος του λόγου ένα προς πέντε. <br />Έχει ήδη δημοσιευτεί στο ΦΕΚ η κοινή απόφαση του Υπουργού Υγείας και του Αναπληρωτή Υπουργού Οικονομικών για την πρόσληψη επικουρικού προσωπικού στη Β΄ ΥΠΕ Πειραιώς και Αιγαίου στην οποία περιλαμβάνονται δέκα θέσεις για τη στελέχωση του «ΘΡΙΑΣΙΟΥ» Νοσοκομείου και ειδικότερα μία θέση κλάδου ΠΕ Φαρμακοποιών, για χρονική διάρκεια δώδεκα μηνών, πέντε θέσεις κλάδου ΤΕ Νοσηλευτικής, εκ των οποίων οι δύο προορίζονται για τη Μονάδα Εντατικής Θεραπείας, επίσης για δώδεκα μήνες, μία θέση κλάδου ΤΕ Μαιών, για χρονική διάρκεια δώδεκα μηνών, μία θέση κλάδου ΤΕ Πληροφορικής, για το ίδιο διάστημα, δύο θέσεις κλάδου Βοηθητικού Υγειονομικού Προσωπικού, ειδικότητας μεταφορών ασθενών, για την ίδια χρονική διάρκεια. Η διαδικασία επιλογής, όπως ξέρετε, γίνεται μέσω ΑΣΕΠ και έχει σχεδόν ολοκληρωθεί. <br />Επίσης, μετά την έγκριση τετρακοσίων δεκαέξι θέσεων ειδικευμένων γιατρών κλάδου του ΕΣΥ όλων των βαθμών και των ειδικοτήτων που δόθηκε με την απόφαση του Υπουργού Διοικητικής Μεταρρύθμισης και Ηλεκτρονικής Διακυβέρνησης έχει ολοκληρωθεί η κατανομή στα νοσοκομεία της χώρας οπότε και το Θριάσιο Νοσοκομείο θα ωφεληθεί. <br />Σε ό,τι αφορά την τοποθέτηση επικουρικών γιατρών, έχουν τοποθετηθεί κατά το έτος 2013 ένας γαστρεντερολόγος, δύο παθολόγοι, δύο γιατροί βιοπαθολογίας, ένας ορθοπαιδικός, ένας ουρολόγος, ένας καρδιολόγος και ένας κυτταρολόγος.<br />Σε ό,τι αφορά τις μετακινήσεις για τις οποίες ρωτάτε, κύριε συνάδελφε, θέλω να σας πω ότι στο πλαίσιο της διοικήσεώς τους οι διοικητές έχουν τη δυνατότητα, το περιθώριο και την ευθύνη, για την καλύτερη εξυπηρέτηση των αναγκών που υπάρχουν, να μετακινούν ιατρικό προσωπικό για διάστημα τριών μηνών που ανανεώνεται για άλλους τρεις μήνες μέσα στο ίδιο έτος.<br />Σε ό,τι αφορά τη μονιμοποίηση των επικουρικών γιατρών, αυτό δεν είναι δυνατόν να γίνει διότι πρέπει να ακολουθηθούν οι διαδικασίες του ΑΣΕΠ και ξέρετε ότι οι επικουρικοί γιατροί δεν προσλαμβάνονται με τις ίδιες αυστηρές διαδικασίες γιατί καλύπτουν άμεσες και επείγουσες ανάγκες και δεν είναι δυνατόν να μετατραπεί η σύμβαση εργασίας ορισμένου χρόνου αυτόματα σε μόνιμη σχέση εργασίας. <br />Και σε ό,τι αφορά τα ρεπό και τις άδειες των εργαζομένων, φαντάζομαι ότι όλοι συμφωνούμε πως τα νοσοκομεία λειτουργούν καλά σε πολύ μεγάλο βαθμό λόγω της αυτοθυσίας και του αισθήματος ευθύνης που έχουν οι γιατροί και το νοσηλευτικό προσωπικό, πραγματικά πολλές φορές στα όρια της ανθρώπινης και της επιστημονικής αντοχής.<br />Όταν, λοιπόν, οι ανάγκες το επιτρέψουν, φαντάζομαι πως οι διοικητές θα δώσουν τις άδειες τις οποίες χρωστούν, με κατανόηση πάντοτε, γιατί όλοι συμφωνούν ότι προέχει η εξυπηρέτηση των αναγκών των χρηστών των υπηρεσιών υγείας. Θα ακολουθήσει ασφαλώς η σημαντική, αλλά δευτερεύουσα στην αξιολόγηση, ανάγκη της εξυπηρέτησης των αναγκών ανάπαυσης των εργαζομένων. Επαναλαμβάνω ότι δεν θέλω να φανεί από τη διατύπωσή μου ότι αυτή η ανάγκη δεν είναι σπουδαία και σημαντική, αλλά οπωσδήποτε έπεται των άλλων υπηρεσιών τις οποίες καλύπτουν.<br />Ευχαριστώ.</speech><speech by="#s90"><from>Καλαντζής Γεώργιος</from> Κύριε συνάδελφε, ορίστε, έχετε τον λόγο.</speech><speech by="#s58"><from> ΙΩΑΝΝΗΣ ΓΚΙΟΚΑΣ</from> Κυρία Υπουργέ, καλή είναι βεβαίως η αυτοθυσία και το φιλότιμο που υπάρχει άφθονο σ’ αυτό το προσωπικό, αλλά δημόσιο σύστημα υγείας μόνο με την αυτοθυσία και μόνο με το φιλότιμο δεν γίνεται να υπάρχει και δεν γίνεται να σταθεί. Εδώ χρειάζεται μόνιμο προσωπικό. Μόνο με τους επικουρικούς δεν εξυπηρετούνται οι ανάγκες. Χρειάζεται μόνιμο ιατρικό, νοσηλευτικό και βοηθητικό προσωπικό. <br />Από τη στιγμή, μάλιστα, που αποδέχεστε ότι τα νούμερά μας σε σχέση με την υπάρχουσα κατάσταση είναι ακριβή, τουλάχιστον σε ό,τι αφορά την ύπαρξη μόνιμων και ειδικευμένων γιατρών –δείτε, βέβαια και το θέμα της διευθύντριας, γιατί δεν είναι έτσι, καθώς αφορά μετακίνηση και όχι αναρρωτική άδεια- και από τη στιγμή που σήμερα δεν «βγαίνουν» οι εφημερίες, σημαίνει ότι οι οργανικές θέσεις που είναι κενές είναι παραπάνω από μία. <br />Διαφορετικά, κυρία Υπουργέ, δεν βγαίνουν τα στοιχεία. Συγγνώμη, αλλά έτσι είναι. Αυτήν τη στιγμή, οι εφημερίες στις παθολογικές κλινικές του Θριασίου Νοσοκομείου «βγαίνουν» με εφημερίες παραπάνω απ’ αυτές που προβλέπει ο νόμος για κάθε μήνα και πολλές φορές δεν υπάρχει παθολόγος γιατρός σε εικοσιτετράωρη βάση. Υπάρχουν ειδικευόμενοι γιατροί που τρέμει το φυλλοκάρδι τους –και δικαίως, είναι φυσιολογικό- μη συμβεί κάτι και πρέπει να το αντιμετωπίσουν.<br />Άρα, εδώ μιλάμε για μία τέτοια κατάσταση που πρέπει να επιλυθεί. Βεβαίως, δεν είναι μόνο θέμα των παθολογικών κλινικών. Είναι συνολική η κατάσταση που αφορά το Θριάσιο Νοσοκομείο. Υπάρχουν προβλήματα και σ’ άλλα τμήματα, όπως στο Τμήμα Αιμοδοσίας και σε άλλες κλινικές.<br />Μάλιστα, λάβετε υπ' όψιν σας, κυρία Υπουργέ, ότι μιλάμε για την περιοχή του Θριασίου που είναι μία πολύ επιβαρυμένη περιοχή. Μιλάμε για μία περιοχή με τεράστια ανεργία, ανέχεια και ανασφάλιστους ανθρώπους. Μιλάμε για μία βιομηχανική περιοχή με δεκάδες εργατικά ατυχήματα. Μιλάμε για μία περιοχή στην οποία έχει υποβαθμιστεί και η πρωτοβάθμια φροντίδα υγείας, καθώς δύο κέντρα υγείας της περιοχής λειτουργούν υποστελεχωμένα και έκλεισαν και τα τρία πολυϊατρεία του ΙΚΑ στα Μέγαρα, στον Ασπρόπυργο και στην Ελευσίνα.  Επομένως, αυτή η κατάσταση είναι φυσιολογικό να επιβαρύνει το Θριάσιο Νοσοκομείο. <br />Άρα, μιλάμε για μία συνολικότερη κατάσταση που σπρώχνει άλλους ασθενείς στους επιχειρηματίες της υγείας και άλλους –στην πλειοψηφία τους φτωχός κόσμος- στο να μην έχουν πρόσβαση σε καμμία υπηρεσία υγείας. <br />Μ’ αυτήν την έννοια, εμείς θεωρούμε ότι πρέπει να αντιμετωπιστούν άμεσα αυτά τα ζητήματα. Αφορά συνολικότερα στο θέμα της υγείας, αλλά ειδικά στην ερώτησή μας στεκόμαστε στο ζήτημα των παθολογικών κλινικών. <br /><br />Βέβαια, κοιτάξτε, εμείς δεν μπορούμε να μπούμε σε λογικές που λένε «δεν προβλέπεται από το νόμο» ή «δεν υπάρχουν χρήματα» ή σε λογικές περί πρωτογενούς πλεονάσματος, κ.λπ.. Υπάρχει μία συνολικότερη πολιτική του Υπουργείου στο θέμα της υγείας, πίσω από την οποία κατά τη γνώμη μας κρύβεται μία σαφής πολιτική στόχευση που είναι η υποβάθμιση των υπηρεσιών υγείας, ώστε να δίνονται όλο και λιγότερα χρήματα για τη δημόσια υγεία. Φυσικά, ωφελημένοι απ’ αυτήν την κατάσταση είναι οι επιχειρηματίες στο χώρο της υγείας.<br />Εμείς δεν μπορούμε να μπούμε σ’ αυτή τη λογική και θεωρούμε ότι δεν πρέπει να μπει και ο κόσμος σ’ αυτή τη λογική, ειδικά αυτής της συγκεκριμένης περιοχής που έχει ανάγκη και δεν βρίσκει διέξοδο με τη σημερινή κατάσταση.<br />Ευχαριστώ.</speech><speech by="#s90"><from>Καλαντζής Γεώργιος</from> Κυρία Υπουργέ, ορίστε, έχετε τον λόγο.</speech><speech by="#s165"><from>ΖΈΤΤΑ ΜΑΚΡΗ</from> Ευχαριστώ πολύ.<br />Κοιτάξτε, σε ό,τι με αφορά, στην τοποθέτησή σας ότι δεν μπορείτε να μπείτε στη λογική του τι προβλέπει ο νόμος και τι περιορισμούς βάζουν οι οικονομικές δυσχέρειες, ομολογώ ότι είμαι απολύτως απέναντί σας, διότι εμένα με αφορά απολύτως το τι προβλέπει ο νόμος. Δεν μπορώ να διανοηθώ την πολιτεία να απαντά σε ερώτηση και να λέει τι θα κάνουμε εμείς, ανεξάρτητα από το τι προβλέπει ο νόμος. Δεν μπορώ να διανοηθώ την πολιτεία να προσέρχεται στη Βουλή…</speech><speech by="#s58"><from> ΙΩΑΝΝΗΣ ΓΚΙΟΚΑΣ</from> Ναι, αλλά είναι σε βάρος της υγείας.</speech><speech by="#s165"><from>ΖΈΤΤΑ ΜΑΚΡΗ</from> Σας άκουσα με πολύ μεγάλη προσοχή. Το είδατε. Να φωνάξετε όσο θέλετε, όταν έχετε χρόνο. Δεν σας διέκοψα. Νομίζω, μάλιστα, ότι πήρατε και περισσότερο χρόνο, καθώς σας άφησε ο Πρόεδρος να μιλήσετε με άνεση.<br />Ούτε αυτή η λογική με αφορά και ούτε θα προσχωρήσω στη λογική ότι ανεξάρτητα από τις οικονομικές δυσκολίες πρέπει να έρθω εδώ και να υποσχεθώ ως Υφυπουργός του Υπουργείου Υγείας αυτά τα οποία ενδεχομένως θα ήθελα πολύ περισσότερο από εσάς να κάνω. <br />Το ότι αναφέρθηκα στην αυτοθυσία και στην αυταπάρνηση με την οποία δουλεύει το ιατρικό και νοσηλευτικό προσωπικό, δεν θέλω να παρανοηθεί και να θεωρηθεί ότι πίσω από αυτό οχυρώνεται το Υπουργείο Υγείας για να μην εκπληρώνει τις υποχρεώσεις του. Θεώρησα αυτονόητο να το αναφέρω, γιατί είναι κάτι που όσοι είναι χρήστες των υπηρεσιών υγείας στη χώρας μας, ακόμη και οι ξένοι, το τονίζουν. Θέλησα κι εγώ να το πω, για λόγους εντιμότητας και δικαιοσύνης.<br />Επικαλεστήκατε, κύριε συνάδελφε, ότι τα νούμερά σας είναι ακριβή γιατί το είπα εγώ. Δεν είπατε, όμως, ότι τα μόνα νούμερα που είναι ακριβή αφορούν τον αριθμό των ειδικευμένων ιατρών. Όλα τα υπόλοιπα, με βάση τα στοιχεία που έχω εγώ από την αρμόδια υγειονομική περιφέρεια -και είναι έγγραφα στοιχεία, δεν επικαλούμαι κάτι από το μυαλό μου που πιθανώς να το μπερδεύω- είναι στοιχεία ακριβώς όπως σας τα ανέφερα. Κι αποκρύψατε, ή μάλλον δεν προσέξατε, το ότι δεν ανέφερα μόνο τον περιορισμένο, κατά τη γνώμη σας, και, ενδεχομένως αντικειμενικά, αριθμό των ιατρών που υπηρετούν, αλλά και τους πολλούς άλλους οι οποίοι θα προσληφθούν, είτε ως μόνιμο είτε ως επικουρικό προσωπικό. <br />Θα συμφωνήσω μαζί σας ότι οι ειδικευόμενοι ιατροί και το επικουρικό προσωπικό είναι με άλλη εργασιακή μορφή που δημιουργεί ανασφάλεια, ίσως και με λιγότερες γνώσεις. Όμως, συμφωνείστε και εσείς μαζί μου ότι κάνουν καλά τη δουλειά τους και παρέχουν ουσιαστικές φροντίδες.<br />Θέλω να σας πω ότι η Βουλή και ο κοινοβουλευτικός έλεγχος προσφέρονται, βεβαίως, και για ιδεολογική αντιπαράθεση. Όμως, το να απομειώνεται η αξία του συστήματος υγείας, της δημόσιας υγείας με κάθε ευκαιρία και με κάθε αφορμή και να τονίζουμε ότι στόχος του Υπουργείου Υγείας είναι να στρέψει τους πολίτες στα ιδιωτικά συμφέροντα, είναι απολύτως ανακριβές, αλλά είναι και πολύ άδικο. <br />Ο στόχος μας είναι να αναβαθμίσουμε τη φροντίδα υγείας και την ποιότητα των παρεχομένων υπηρεσιών, ώστε όσοι προσέρχονται στο δημόσιο σύστημα υγείας να έχουν υπηρεσίες ποιότητας και επιπέδου. <br />Το τελευταίο νομοσχέδιο που είναι πια νόμος του κράτους για την πρωτοβάθμια φροντίδας υγείας, κύριε συνάδελφε, εκεί στόχευε, όλα αυτά που επισημάνατε τώρα και οι παραλείψεις που υπάρχουν, να μην υπάρχουν στο μέλλον. Το μέλλον δεν θα είναι μακρινό, είναι πολύ σύντομο, είναι διάστημα ενός μήνα που ήδη έχει αρχίσει να τρέχει.<br />Ευχαριστώ πολύ.</speech><speech by="#s90"><from>Καλαντζής Γεώργιος</from> Κι εμείς ευχαριστούμε. Από το δικό σας χρόνο πήρα και έδωσα στον κύριο συνάδελφο.<br />Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, δεκατέσσερις μαθητές και μαθήτριες και ένας εκπαιδευτικός- συνοδός τους από το 2ο Εσπερινό ΕΠΑΛ Αχαρνών. <br />Η Βουλή σάς καλωσορίζει. <br /><br />Συνεχίζουμε με την δεύτερη με αριθμό 3428/4-11-2013 ερώτηση πρώτου κύκλου του Βουλευτή Κέρκυρας του Συνασπισμού Ριζοσπαστικής Αριστεράς κ. Στέφανου Σαμοΐλη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την καθυστέρηση της παράδοσης των εργατικών κατοικιών στους δικαιούχους στον Άγιο Ιωάννη Κέρκυρας.<br />Αγαπητέ συνάδελφε, έχετε τον λόγο.<br />ΣΤΕΦΑΝΟΣ ΣΑΜΟΪΛΗΣ: Ευχαριστώ, κύριε Πρόεδρε.<br />Πράγματι, η ερώτηση αφορά την αποπεράτωση του οικισμού εργατικών κατοικιών Αγίου Ιωάννη Κέρκυρας και βεβαίως την απόδοση των κατοικιών στους δικαιούχους. <br />Πρόκειται για ένα συγκρότημα εκατόν εβδομήντα έξι κατοικιών όπου, σύμφωνα με το συμφωνητικό κατασκευής με την «ΤΡΙΚΑΤ Α.Ε.», ξεκίνησε το 2007 και θα έπρεπε να είχε ολοκληρωθεί το 2010. Η παράδοση ήταν προγραμματισμένη για το Νοέμβριο του 2010.<br />Αυτό το ερώτημα το είχα κάνει τον Ιούλιο του 2012 και μου απάντησε τότε το Υπουργείο Εργασίας, κύριε Υπουργέ, ότι επειδή αλλάζει το σύστημα αποχέτευσης του οικισμού, θα πρέπει να εγκριθούν κάποιες περιβαλλοντικές μελέτες κ.λπ.. Και γι’ αυτόν τον λόγο έδωσε παράταση προθεσμίας εκτέλεσης εργασιών του έργου μέχρι 31-12-2012. <br />Επειδή βλέπω λοιπόν ότι και σήμερα, κύριε Υπουργέ, υπολειτουργεί -θα έλεγα- η εργολαβία, δεν «περπατάει», οι εκατόν εβδομήντα έξι δικαιούχοι των εργατικών κατοικιών είναι ιδιαίτερα ανήσυχοι. Πρόκειται για ανθρώπους μεροκαματιάρηδες, οι περισσότεροι από τους οποίους τώρα ζουν σε νοικιασμένα διαμερίσματα.<br />Μάλιστα, είχαν κάνει έναν προγραμματισμό για το ότι θα είχε παραδοθεί το 2010 και άρα τρισευτυχισμένοι υπολόγισαν τα δάνειά τους, τη ζωή τους κτλ και σήμερα βρίσκονται σε μία κατάσταση που πραγματικά δεν ξέρουν τι να πιστέψουν. <br /><br />Σας ερωτώ ευθέως λοιπόν, κύριε Υπουργέ, πρώτον, πότε προβλέπετε να παραδοθεί, εν πάση περιπτώσει, αυτός ο οικισμός των εργατικών κατοικιών Αγίου Ιωάννη και δεύτερον, τι άλλα προβλήματα νομίζετε ότι υπάρχουν –μάλιστα, θα τα αναφέρω και στη δευτερολογία μου, γιατί τελείωσε ο χρόνος μου- όσον αφορά το θέμα της αποχέτευσης των ακαθάρτων του οικισμού. <br />Σας ευχαριστώ.</speech><speech by="#s90"><from>Καλαντζής Γεώργιος</from> Ευχαριστούμε τον κύριο συνάδελφο. <br />Τον λόγο έχει ο Υπουργός Εργασίας, Κοινωνικής Ασφάλισης και Πρόνοιας κ. Κεγκέρογλου.</speech><speech by="#s115"><from> ΒΑΣΙΛΕΙΟΣ ΚΕΓΚΕΡΟΓΛΟΥ</from> Ευχαριστώ, κύριε Πρόεδρε. <br />Πράγματι η συμβατική υποχρέωση παράδοσης του έργου ήταν στις 14 Ιανουαρίου 2011. Υπήρξε καθυστέρηση από τον ανάδοχο και με αλλεπάλληλα αιτήματα τα οποία τεκμηρίωνε, έπαιρνε παρατάσεις. Η τελευταία παράταση που του δόθηκε έχει ως ημερομηνία λήξης την 18η Απριλίου 2014 και δόθηκε με την υπ’ αριθμόν 55 απόφαση του Διοικητικού Συμβουλίου του ΟΑΕΔ στις 19-11-2013, λίγες μέρες μετά την υποβολή της ερώτησής σας. <br />Στην πραγματικότητα το έργο όσον αφορά τις κατοικίες έχει ολοκληρωθεί σε ποσοστό πάνω από 80%. Όμως, προέκυψε το σημαντικό πρόβλημα, όπως είπατε, με την αποχέτευση και το βιολογικό καθαρισμό, δεδομένου ότι προβλεπόταν από τη μελέτη ο οικισμός να έχει δικό του βιολογικό καθαρισμό. Όμως, προέκυψαν προβλήματα, λόγω διαφωνίας των ίδιων των δικαιούχων και άλλων περιοίκων που εξέφρασαν φόβους και προβληματισμό για τη λειτουργία του βιολογικού καθαρισμού στην περιοχή. Μετά, λοιπόν, από πολλές συσκέψεις και προτάσεις που κατατέθηκαν, αποφασίστηκε να υπάρξει σύνδεση του αποχετευτικού του οικισμού με το βιολογικό σταθμό στην περιοχή Σιναράδων σε απόσταση οκτώ χιλιομέτρων περίπου από τις εργατικές κατοικίες. Αυτό είχε αποφασιστεί. Όμως, για να υλοποιηθεί κάτι τέτοιο, θα πρέπει να γίνει η μελέτη σύνδεσης, η μελέτη περιβαλλοντικών επιπτώσεων και να έχουμε την έγκριση από τις αντίστοιχες υπηρεσίες, από την Τεχνική Υπηρεσία και την αδειοδοτούσα υπηρεσία ως προς τα περιβαλλοντικά. <br />Πράγματι υπήρξε μεγάλη καθυστέρηση στην έγκριση. Όμως, αυτή τελικά δόθηκε. Πρόσφατα η κατεύθυνση η οποία υπάρχει και μετά από συζήτηση με τις υπηρεσίες είναι να μην ανατεθεί κατ’ ανάγκη στον ίδιο εργολάβο αυτό το έργο της σύνδεσης, λόγω του ότι ο ίδιος έχει μια συμβατική υποχρέωση να ολοκληρώσει σε σύντομο χρόνο ένα κομμάτι του έργου, το οποίο ναι μεν φαίνεται μικρό σαν ποσοστό επί του συνόλου, αλλά τα τελειώματα στις κατοικίες, όπως ξέρουμε όλοι, είναι πολύ σημαντικότερα από τις βασικές υποδομές που γίνονται στην αρχή. Θα πρέπει, λοιπόν, να υπάρξει διαδικασία εξαρχής για την ανάθεση του συγκεκριμένου έργου. <br />Υπολογίζουμε, λοιπόν, ότι αν τις επόμενες μέρες στο Διοικητικό Συμβούλιο του ΟΑΕΔ εγκριθεί αφ’ ενός ο ανακεφαλαιωτικός πίνακας που έχει υποβληθεί -και αυτό προβλέπεται στη συνεδρίαση που είναι αυτή την εβδομάδα ή στην επόμενη- και αφ’ ετέρου προχωρήσει και η έγκριση της διαδικασίας για την ανάθεση του συγκεκριμένου έργου -το οποίο είναι ουσιαστικά ένα πρόσθετο έργο, το οποίο θα λύσει το πρόβλημα το οποίο προέκυψε- τότε θα έχουμε την καλύτερη δυνατή εξέλιξη. Μάλιστα, ο εργολάβος με την ειδική πρόσκληση που του έχει γίνει τις τελευταίες μέρες θα ολοκληρώσει το έργο το οποίο έχει αναλάβει, αλλά θα προχωρήσει και το έργο της σύνδεσης. <br />Εάν ο ίδιος έχει τη δυνατότητα, αυτό θα φανεί από τη διαδικασία που θα κάνουν οι αρμόδιοι του ΟΑΕΔ για την ανάθεση της εργολαβίας. Όμως, αυτό είναι κάτι που θα γίνει ξεχωριστά, δεν θα γίνει με συμπληρωματική σύμβαση. Αυτή είναι η κατεύθυνση, για να έχουμε αποτέλεσμα και να μην μπούμε σε μία ατέρμονη διαδικασία. <br />Εάν χρειαστεί και στη δευτερομιλία μου, θα αναφερθώ, κύριε Πρόεδρε.</speech><speech by="#s90"><from>Καλαντζής Γεώργιος</from> Ορίστε, κύριε συνάδελφε, έχετε τον λόγο.<br />ΣΤΕΦΑΝΟΣ ΣΑΜΟΪΛΗΣ: Κύριε Υπουργέ, εάν κατάλαβα καλά, στις 18-4-2014 ολοκληρώνεται η κατασκευή των εργατικών κατοικιών και –εάν κατάλαβα πάλι καλά- εύχονται οι τεχνικές υπηρεσίες του ΟΕΚ να έχει ολοκληρωθεί και η κατασκευή της αποχετεύσεως.</speech><speech by="#s115"><from> ΒΑΣΙΛΕΙΟΣ ΚΕΓΚΕΡΟΓΛΟΥ</from> Όχι, δεν το καταλάβατε καλά.<br />ΣΤΕΦΑΝΟΣ ΣΑΜΟΪΛΗΣ: Όχι, δεν το κατάλαβα; Θα μου πείτε, λοιπόν, μετά.<br />Εάν πάλι κατάλαβα καλά από αυτά που είπατε και από αυτά που έχω συζητήσει με τις πρώην τεχνικές υπηρεσίες του ΟΕΚ, η αποχέτευση θα γίνει με άλλη εργολαβία;</speech><speech by="#s115"><from> ΒΑΣΙΛΕΙΟΣ ΚΕΓΚΕΡΟΓΛΟΥ</from> Ναι.<br />ΣΤΕΦΑΝΟΣ ΣΑΜΟΪΛΗΣ: Λοιπόν, θα γίνει με άλλη εργολαβία το θέμα της αποχέτευσης.<br />Θα σας θέσω όμως και ένα άλλο στοιχείο, το οποίο είναι πολύ σημαντικό για να το λάβετε υπ’ όψιν σας, που πιθανόν να μην το γνωρίζετε. Στις 10-2-2014 η ενδιάμεση Διαχειριστική Αρχή της Περιφέρειας Ιονίων Νήσων προέβη σε μία διαπιστωτική πράξη –ας μη διαβάσω τους λόγους, αλλά για πολλούς λόγους- που λέει ότι: «Οι δαπάνες ύψους 1.296.535,69 ευρώ που αφορούν τις δαπάνες του βιολογικού καθαρισμού «Πέλεκα-Σιναράδων» δηλαδή ο «βιολογικός καθαρισμός Σκάφωνα» που λέμε του «Πέλεκα-Σιναράδων», στον οποίο πρόκειται να αποχετευτεί ο οικισμός, δεν είναι επιλέξιμες». Έχει τους λόγους γραμμένους εδώ, εάν θέλετε, σας το δίνω για να το δείτε. <br />Αυτό, λοιπόν, σημαίνει το εξής: Ακόμα και αν αυτό το 80% έχει ολοκληρωθεί όσον αφορά τα οικοδομικά –διότι όσον αφορά τα ηλεκτρομηχανολογικά, έχει ολοκληρωθεί σε ποσοστό 50%, σύμφωνα με τις εκτιμήσεις πάντα των τεχνικών υπηρεσιών- εδώ ο εργολάβος ή και η υπηρεσία –δεν ξέρω ποιος- δεν θα πρέπει να φέρνει ως κόλλημα το θέμα της αποχέτευσης. Θα μπορούσε δηλαδή αυτή τη στιγμή ο οικισμός να είναι ολοκληρωμένος, αλλά να μη μπορεί να λειτουργήσει λόγω αποχέτευσης.</speech><speech by="#s115"><from> ΒΑΣΙΛΕΙΟΣ ΚΕΓΚΕΡΟΓΛΟΥ</from> Τι δουλειά έχει η διαχειριστική αρχή;<br />ΣΤΕΦΑΝΟΣ ΣΑΜΟΪΛΗΣ: Δεν άκουσα τι είπατε.</speech><speech by="#s115"><from> ΒΑΣΙΛΕΙΟΣ ΚΕΓΚΕΡΟΓΛΟΥ</from> Εσείς να μου πείτε γιατί μπαίνει στο έργο η διαχειριστική αρχή. Πού μπαίνει η διαχειριστική; <br />ΣΤΕΦΑΝΟΣ ΣΑΜΟΪΛΗΣ: Όχι, να σας πω γιατί ίσως να μην έγινα κατανοητός. Αυτό το έργο του βιολογικού καθαρισμού «Πέλεκα-Σιναράδων» που είναι ο βιολογικός καθαρισμός, με τον οποίο πρόκειται να αποχετευτεί ο οικισμός εργατικών κατοικιών Αγίου Ιωάννη, ήταν ένα έργο συγχρηματοδοτούμενο από ευρωπαϊκό πρόγραμμα, το «Μέτρο 4.1» κ.λπ. και ένα ποσό ύψους 1.296.435,69 που λέει εδώ δεν θεωρούνται επιλέξιμα.<br />Αυτή τη στιγμή το έργο του βιολογικού εμπλέκεται από το γεγονός ότι και ο οικισμός να παραδοθεί, κύριε Υπουργέ, δεν μπορεί να λειτουργήσει, εάν δεν έχει αποχέτευση. Δεν είναι μόνο, δηλαδή, το θέμα της κατασκευής των οκτώ χιλιομέτρων απόστασης του αγωγού μεταφοράς των λυμάτων από τον οικισμό, αλλά είναι και το θέμα να λειτουργεί ο βιολογικός. <br />Αυτός ο βιολογικός, λοιπόν, δεν έχει λειτουργήσει ποτέ. Υπάρχει διαπιστωτική πράξη. Τα επόμενα βήματα είναι ο καταλογισμός δαπανών και στη συνέχεια είναι το θέμα της παράδοσης και ο καταλογισμός δαπανών για τον βιολογικό. Εκεί εμπλέκεται. Είναι άλλο έργο, αλλά εμπλέκεται όσον αφορά την αποχέτευση. <br />Αυτά ήθελα να πω.</speech><speech by="#s90"><from>Καλαντζής Γεώργιος</from> Θα ήθελα να ρωτήσω και εγώ κάτι. Ο φορέας του έργου του βιολογικού ποιος είναι, ο δήμος; <br />ΣΤΕΦΑΝΟΣ ΣΑΜΟΪΛΗΣ: Ο φορέας του έργου είναι ο δήμος. Είναι ο Δήμος Κέρκυρας και, αν θέλετε, να σας πω και το εξής: Είναι τρομερό ότι αυτήν τη στιγμή για είκοσι έργα του Δήμου Κέρκυρας συνολικής αξίας 9 εκατομμυρίων, από την Ευρωπαϊκή Ένωση υπάρχει απαίτηση ως έργα μη ολοκληρωμένα –και αυτό κύριε Πρόεδρε, είναι από το Γ΄ Κοινοτικό Πλαίσιο Στήριξης- ...</speech><speech by="#s90"><from>Καλαντζής Γεώργιος</from> Εντάξει, αυτό δεν είναι θέμα του κυρίου Υπουργού. Εγώ για ενημέρωση το είπα.<br />ΣΤΕΦΑΝΟΣ ΣΑΜΟΪΛΗΣ: Σας το είπα ενημερωτικά, εφόσον γίνεται διάλογος.</speech><speech by="#s90"><from>Καλαντζής Γεώργιος</from> Τον λόγο έχει ο κύριος Υπουργός.</speech><speech by="#s115"><from> ΒΑΣΙΛΕΙΟΣ ΚΕΓΚΕΡΟΓΛΟΥ</from> Εάν το φυσικό αντικείμενο του βιολογικού καθαρισμού είχε ολοκληρωθεί, ανεξάρτητα αν είναι επιλέξιμη ή όχι δαπάνη, ο βιολογικός μπορεί να παραδοθεί και να λειτουργήσει, κατά την άποψή μου. <br />Από εκεί και πέρα το ποιος θα πληρώσει τις μη επιλέξιμες δαπάνες, είναι, βεβαίως, αποφάσεις άλλου Υπουργείου. Εκτιμώ ότι σε αυτές τις περιπτώσεις ο κύριος του έργου είναι αυτός που φέρει την ευθύνη. <br />Όμως, αν έχει ολοκληρωθεί και είναι έτοιμο το έργο των οκτώ χιλιομέτρων, είναι μία ευκαιρία να δούμε αν λειτουργικά μπορεί να μπει μπροστά και ο βιολογικός των Σιναράδων. Αν μπορεί να μπει μπροστά, τότε η εκτίμηση για το έργο των οκτώ χιλιομέτρων δεν είναι ότι μπορεί να κατασκευαστεί σε δύο μήνες – παρανόηση- αλλά ότι σε δύο μήνες μπορεί να έχει ανατεθεί. <br />Προφορικά με ενημέρωσε ο Γενικός Διευθυντής και ο Διευθυντής Τεχνικών Υπηρεσιών ότι θα  είναι έτοιμο σε οκτώ μήνες. Όμως, επειδή είναι καλοκαίρι, εάν εξελιχθούν τα πράγματα, μπορεί να συντομευθεί, γιατί δεν θα έχουμε προβλήματα για την εκτέλεση του έργου και αν, βέβαια, αυτός που θα το αναλάβει, δεν θα έχει προβλήματα. Ο προϋπολογισμός του έργου αυτού είναι από τον ΟΑΕΔ. Δεν έχει σχέση με το Κοινοτικό Πλαίσιο, ούτε το Γ΄ ούτε το ΕΣΠΑ. Επομένως, δεν θα εμπλακούμε σε αυτό. <br />Για την ημερομηνία αποπεράτωσης, συμφωνώ απόλυτα με αυτό που είπατε. Πρέπει να ολοκληρωθεί ανεξάρτητα. Γι’ αυτό η δική μου σκέψη, που τη μετέφερα στις υπηρεσίες, εάν είναι νόμιμο να κάνουν χωριστή διαδικασία για τον αγωγό, ήταν ότι ο εργολάβος, βεβαίως, να έχει όλη αυτήν τη στήριξη από τις υπηρεσίες, αλλά να τηρήσει της προθεσμίες, να δουλέψει το έργο που έχει αναλάβει και να μην έχει άλλα πράγματα. <br />Η 18η Απριλίου είναι η συμβατική του προθεσμία. Του έχει γίνει ειδική πρόσκληση. Όπως με ενημέρωσαν προφορικά, είχε αποτέλεσμα η ειδική πρόσκληση. Θα έχουμε την ευκαιρία τις επόμενες μέρες να τη δούμε. Είναι πάντως ένα έργο που έχει χρονίσει. Να ευχηθούμε να ολοκληρωθεί, γιατί στα έργα αυτά το πρόβλημα είναι ότι φθάνουμε στο τέλος, μετά γίνονται αντικείμενο καταλήστευσης και καταστροφών και ξαναγυρίζουμε πάλι πίσω. Έχουμε δει το σενάριο αυτό σε πολλές περιπτώσεις. Άρα,  πρέπει να κλείσει. Να παραδοθούν, γιατί μόνο έτσι προστατεύονται από τους ίδιους τους  δικαιούχους. <br />Όσον αφορά το άλλο που είπατε με τα δάνεια, θεωρώ ότι το ότι κληρώθηκαν για τις κατοικίες ήταν κάτι που τους απέτρεψε από το να πάρουν δάνεια και να μπουν σε περιπέτειες δανείων, όπως μπήκαν άλλοι άνθρωποι, άλλοι εργαζόμενοι. Υπό άλλες συνθήκες τα πήραν, σε άλλες συνθήκες βρέθηκαν. Τουλάχιστον αυτοί περιμένουν, αλλά δεν μπήκαν στον ταραχτά των δανείων. Περιμένουν αυτήν την κατοικία και θα αποπληρώσουν με τις προβλεπόμενες διαδικασίες το τίμημα. <br />Εγώ θα το παρακολουθήσω, παρ’ ότι δεν έχω την αρμοδιότητα της εποπτείας του ΟΑΕΔ, μια και με την ευκαιρία της ερώτησης κάναμε και τη συνάντηση με τις τεχνικές υπηρεσίες, προκειμένου να δούμε να υλοποιούνται αυτά που έρχονται ως πληροφόρηση και ενημέρωση από τις υπηρεσίες. Θα τα παρακολουθήσουμε από κοντά και, βέβαια, θα σας κρατώ ενήμερο.</speech><speech by="#s90"><from>Καλαντζής Γεώργιος</from> Συνεχίζουμε με την τρίτη υπ’ αριθμόν 2090/26-9-2013 ερώτηση πρώτου του Βουλευτή Χίου του Πανελλήνιου Σοσιαλιστικού Κινήματος κ. Κωνσταντίνου Τριαντάφυλλου προς τον Υπουργό Εργασίας, Κοινωνικής Ασφάλισης και Πρόνοιας, σχετικά με το ενδεχόμενο εκπτώσεως στα εισιτήρια στα μέσα μαζικής μεταφοράς για τους κατόχους  κάρτας ανεργίας.<br />Αγαπητέ κύριε συνάδελφε, έχετε τον λόγο.</speech><speech by="#s276"><from> ΚΩΝΣΤΑΝΤΙΝΟΣ ΤΡΙΑΝΤΑΦΥΛΛΟΣ</from> Ευχαριστώ πολύ, κύριε Πρόεδρε. <br />Κύριε Υπουργέ, η Ελληνική Στατιστική Αρχή στο τρίτο τρίμηνο του 2013 ανέφερε ότι έχουμε ένα εκατομμύριο τριακόσιες σαράντα πέντε χιλιάδες τριακόσιους ογδόντα επτά ανέργους, δηλαδή ποσοστό 27% του ελληνικού πληθυσμού. Ένα εκατομμύριο τριακόσιες σαράντα πέντε χιλιάδες τριακόσιοι ογδόντα επτά άνθρωποι,  λοιπόν, σήμερα ρωτούν γιατί εδώ και τόσα χρόνια που βλέπουμε τους δείκτες της ανεργίας να ανεβαίνουν δεν έχει ληφθεί η μέριμνα και δεν έχει διευθετηθεί το θέμα του μειωμένου ή του ελεύθερου εισιτηρίου για τους ανέργους στα μέσα μαζικής μεταφοράς. <br />Έχω καταθέσει γραπτές ερωτήσεις και στο δικό σας Υπουργείο και στο Υπουργείο Υποδομών. Οι απαντήσεις του μεν Υπουργείου Υποδομών έλεγαν ότι αρμόδιο Υπουργείο είναι το δικό σας, προκειμένου να μεριμνήσει για την ένταξη των ανέργων στην κατηγορία εκείνων των ομάδων πληθυσμού που δικαιούνται ελεύθερο ή μειωμένο εισιτήριο, αφού προηγουμένως διευθετήσει το ζήτημα του τρόπου καταβολής και συνάψει τη σχετική σύμβαση με τον ΟΑΣΑ. <br />Η απάντηση, όμως, του Υπουργείου Εργασίας, δηλαδή του δικού σας Υπουργείου, ήταν αυτή που με εξέπληξε. Ήρθε ένα έγγραφο που έλεγε ότι ο ΟΑΕΔ δεν έχει αρμοδιότητα να ρυθμίσει το συγκεκριμένο ζήτημα. <br />Θα ήθελα να σας ρωτήσω, κύριε Υπουργέ, τα εξής. Ο ΟΑΕΔ πραγματικά δεν έχει την αρμοδιότητα να ρυθμίσει το συγκεκριμένο ζήτημα, καθώς είναι εκείνος ο κρατικός οργανισμός που πιστοποιεί και χορηγεί σε κάποιον την κάρτα ανεργίας; Το Υπουργείο Εργασίας δεν έχει τη δυνατότητα –εδώ και τουλάχιστον τέσσερα χρόνια που βλέπουμε συνεχώς κάθε μήνα το δείκτη ανεργίας να ανεβαίνει- να ρυθμίσει με τέτοιο τρόπο και να εκπονήσει μία μελέτη, ούτως ώστε να δούμε ποιο είναι το κόστος, προκειμένου ένας άνθρωπος ο οποίος δεν έχει εργασία να μπορεί να μετακινείται ή με μειωμένο εισιτήριο ή ελεύθερα, δηλαδή χωρίς να πληρώνει εισιτήριο, στα μέσα μαζικής μεταφοράς; <br />Δεν έχει δυνατότητα το Υπουργείο Εργασίας να μας πει ποιο είναι το κόστος; Δεν έχει τη δυνατότητα το Υπουργείο Εργασίας να συνάψει σύμβαση και να ορίσει ότι η συγκεκριμένη κατηγορία συμπολιτών μας έχει τη δυνατότητα να έχει μειωμένο εισιτήριο, κάτι το οποίο έχουν ως δυνατότητα άλλες ομάδες του πληθυσμού της ελληνικής κοινωνίας ή ειδικές κατηγορίες εργαζομένων που έχουν συνάψει σχετικές συμβάσεις με τον ΟΑΣΑ. <br />Ευχαριστώ.</speech><speech by="#s90"><from>Καλαντζής Γεώργιος</from> Κύριε Υπουργέ, έχετε τον λόγο.</speech><speech by="#s115"><from> ΒΑΣΙΛΕΙΟΣ ΚΕΓΚΕΡΟΓΛΟΥ</from> Ευχαριστώ κύριε Πρόεδρε.<br />Ο συνάδελφος θέτει ένα σημαντικό θέμα που έχει να κάνει με την στήριξη του ανέργου στην προσπάθεια ανεύρεσης εργασίας. Η μετακίνηση του ανέργου πρέπει ακριβώς αυτό να εξυπηρετεί κατά κύριο λόγο, πέρα βέβαια από άλλες μετακινήσεις που έχουν να κάνουν και με υποχρεώσεις του κοινωνικές ή οποιεσδήποτε άλλες. Είναι σημαντικό θέμα. <br />Παρά το ότι έχουν κατατεθεί πάρα πολλές σοβαρές προτάσεις για το θέμα, δεν έχει υπάρξει κατάληξη για τον απλούστατο λόγο ότι το Υπουργείο Υποδομών έχει τον ΟΑΣΑ και βεβαίως αυτήν την απάντηση θα έδινε. Θα έλεγε: «αρνούμαι να μεταφέρω, αν πάρω τα χρήματα;». Δεν μπορεί να το πει αυτό. Θα γίνει σύμβαση με τον ΟΑΣΑ σε θετική εξέλιξη αυτής της πρότασης, θα πληρώνεται ο ΟΑΣΑ και θα κάνει τη μεταφορά των ανέργων. <br />Θα σας δώσω ένα στοιχείο, γιατί η μόνη κατηγορία για την οποία σήμερα χρηματοδοτούμε τη μετακίνησή της και με τον ΟΑΣΑ, αλλά και με όλους τους συγκοινωνιακούς φορείς της χώρας, είναι τα άτομα με αναπηρία. Για την Αττική –μια και θέσατε το θέμα της εκτίμησης- για τον αριθμό σαράντα πέντε χιλιάδων ατόμων με αναπηρία, έχουμε ένα νούμερο για τον ΟΑΣΑ που ανέρχεται στα 12,5-13,5 εκατομμύρια ετησίως, δεν θυμάμαι ακριβώς. Μπορούμε, λοιπόν, να κάνουμε έναν υπολογισμό για να δούμε πόσο είναι και έχει γίνει ο υπολογισμός, αλλά δεν είναι το θέμα εκεί. Το θέμα είναι ότι αν δεν χρηματοδοτηθεί –είτε από τον κρατικό προϋπολογισμό είτε στο πλαίσιο του νέου ΕΣΠΑ- για το οποίο έχουμε ήδη κάνει κάποιες επεξεργασίες, δεν θα υπάρξει δυνατότητα υλοποίησης ενός τέτοιου μέτρου. <br />Άρα ο ΟΑΕΔ μπορεί και μας πιστοποιεί ποιος είναι ο άνεργος. Δεν έχει τον προϋπολογισμό για να χρηματοδοτήσει τη σύμβαση που θα χρειαστεί ανάμεσα στον ΟΑΣΑ και το Υπουργείο Εργασίας, καθώς και ανάμεσα στο Υπουργείο Εργασίας και τους άλλους συγκοινωνιακούς φορείς για όλη τη χώρα που είναι τα ΚΤΕΛ, υπεραστικά και αστικά.<br />Αυτή η δυνατότητα θα υπάρξει εάν υπάρξει χρηματοδότηση, είτε από τον κρατικό προϋπολογισμό είτε από κοινού από τον κρατικό προϋπολογισμό και το νέο ΕΣΠΑ, γιατί η σκέψη και η πρόταση και οι επεξεργασίες είναι στην κατεύθυνση τού να στηρίξουμε τον άνεργο, όπως σας είπα στην αρχή, στην προσπάθειά του για ανεύρεση εργασίας και με την επιδότηση του εισιτηρίου το οποίο έχει να κάνει με τη μετακίνησή του. Αυτό όμως είναι κάτι το οποίο θα έχουμε απτό ως αποτέλεσμα και θα ξέρουμε και σε ποιο ποσό θα μπορεί να ανέλθει μία τέτοια δράση περίπου το καλοκαίρι, γιατί το νέο ΕΣΠΑ, όπως θα εξελιχθεί, πιστεύω ότι θα μας δώσει συγκεκριμένα στοιχεία σ’ αυτό το χρονικό διάστημα.<br />Σας ευχαριστώ.</speech><speech by="#s90"><from>Καλαντζής Γεώργιος</from> Ο κ. Τριαντάφυλλος έχει τον λόγο.</speech><speech by="#s276"><from> ΚΩΝΣΤΑΝΤΙΝΟΣ ΤΡΙΑΝΤΑΦΥΛΛΟΣ</from> Κύριε Υπουργέ, αν το στοιχείο που δίνετε είναι ακριβές, δηλαδή ότι περίπου δωδεκάμισι εκατομμύρια αφορούν περίπου πενήντα χιλιάδες ανθρώπους με αναπηρία, τότε προφανώς πρέπει να επανελεγχθούν αυτές οι συμβάσεις διότι, αν είναι ετήσιες, αφορούν κατ’ άτομο περίπου δύο χιλιάδων ευρώ δαπάνη προκειμένου να μετακινείται με μέσα μαζικής μεταφοράς. Επομένως, εάν επανελέγξουμε τις δαπάνες, εάν επανελέγξουμε τις συμβάσεις και αν έχουμε έναν εξορθολογισμό πάνω σ’ αυτό το πλαίσιο και σ’ αυτήn τη βάση, νομίζω ότι μπορούμε να μιλήσουμε ξανά για μία γενναία έκπτωση στα μέσα μαζικής μεταφοράς, η οποία μπορεί να είναι και κοινωνική ευθύνη, αν θέλετε, του ΟΑΣΑ. Είναι όμως σίγουρα δική μας ευθύνη, ως ελληνικής πολιτείας, απέναντι σ’ αυτούς τους ανθρώπους που σήμερα πληρώνουν ένα βαρύ τίμημα στην ελληνική κρίση, ένα τίμημα που σίγουρα δεν τούς αναλογεί. <br />Είναι προφανές ότι με τη μετακίνηση των ανέργων καλύπτουμε δύο βασικά ζητήματα, την εναγώνια καθημερινή αναζήτηση στην εργασία -το περιγράψατε προηγουμένως αυτό- όμως ταυτόχρονα καλύπτουμε και ένα ζήτημα που αναφέρει ο Παγκόσμιος Οργανισμός Υγείας που είναι ο μετριασμός στις συνέπειες, στην ψυχολογία και στα προβλήματα που δημιουργεί στην ψυχική υγεία των ανέργων η μακροχρόνια ανεργία. <br />Εδώ πρέπει να τονίσουμε ότι εκτός από την ελεύθερη ή την όσο το δυνατόν πιο εύκολη μετακίνηση των ανέργων, είναι πολύ σημαντικό για την ψυχική τους υγεία το να καταπολεμηθούν επιτέλους οι «ουρές» της ντροπής στον ΟΑΕΔ, είτε με την ηλεκτρονική εξυπηρέτηση είτε με την ενίσχυση των συγκεκριμένων υπηρεσιών σε προσωπικό. <br />Εδώ έρχομαι να αναρωτηθώ στo πλαίσιo της ερώτησής μου, κύριε Υπουργέ: Ευσταθούν τα δημοσιεύματα που αναφέρουν ότι θα υπάρξουν περαιτέρω διαθεσιμότητες από «νευραλγικούς» τομείς όπως είναι τα ασφαλιστικά ταμεία, όπως είναι ο ΟΑΕΔ; Ευσταθούν τα δημοσιεύματα που λένε ότι εκεί θα έχουμε περαιτέρω μειώσεις σε προσωπικό, κάτι που σημαίνει περισσότερη ταλαιπωρία για τους ανέργους; Τελικά, πόσο λογικό είναι, αντί να ενισχύουμε τις δομές υποστήριξης μιας ιδιαιτέρως ευπαθούς ομάδας, να κάνουμε βήματα πίσω; <br />Πιστεύω, λοιπόν, ότι πρέπει να αντιμετωπίσουμε το ζήτημα της περιθωριοποίησης όχι με χρονοδιαγράμματα τα οποία θα μετακυλίουμε μέρα με τη μέρα προς τα πίσω, αλλά εδώ και τώρα, γιατί η περιθωριοποίηση τόσο μεγάλου τμήματος της ελληνικής κοινωνίας είναι «βόμβα» στα «θεμέλια» της κοινωνικής συνοχής, την οποία προφανώς έχουμε ανάγκη προκειμένου «να περάσουμε το ποτάμι απέναντι». Το αίτημα του μειωμένου εισιτηρίου για τους ανέργους το έχετε ακούσει από εκπροσώπους της τοπικής αυτοδιοίκησης, από ενώσεις ανέργων, από ενώσεις εργαζομένων, από τους ίδιους τους εργαζόμενους του ΟΑΕΔ και είναι ένα ελάχιστο εχέγγυο της διασφάλισης της αξιοπρέπειας του νέου ή και του μεγαλυτέρου που σήμερα αντιμετωπίζει το φάσμα της ανεργίας, που αντιμετωπίζει το μεγαλύτερο ίσως ζήτημα που έχει να κάνει με την ελληνική κοινωνία στην παρούσα της φάση. Είναι ένα προαπαιτούμενο προκειμένου, επιτέλους, να κάνουμε πράξη αυτό που ενδεχομένως όλοι εδώ μέσα έχουμε πει τουλάχιστον μία φορά, δηλαδή να διευρύνουμε επιτέλους με όρους υγιούς ανάπτυξης, βιώσιμης ανάπτυξης, βιώσιμων θέσεων απασχόλησης, την παραγωγική βάση της χώρας.<br />Σας ευχαριστώ πολύ.</speech><speech by="#s90"><from>Καλαντζής Γεώργιος</from> Και εμείς σας ευχαριστούμε. <br />Κύριε Υπουργέ, έχετε τον λόγο.</speech><speech by="#s115"><from> ΒΑΣΙΛΕΙΟΣ ΚΕΓΚΕΡΟΓΛΟΥ</from> Κύριε συνάδελφε, η σύμβαση για τη μεταφορά των ατόμων με αναπηρία είναι μειωμένη, αν θυμάμαι καλά, πάνω από 20%, σε σχέση με τις συμβατικές τιμές που παρέχει ο ΟΑΣΑ για τη μεταφορά οποιουδήποτε άλλου πολίτη. Είναι συμβάσεις, δηλαδή, οι οποίες είναι με έκπτωση, αλλά αφορούν το σύνολο του τιμήματος και όχι το 50%. Γι’ αυτό σας φάνηκε ακριβό. Δεν έχουν συμμετοχή τα άτομα με αναπηρία για τη μεταφορά τους. <br />Αν κάνουμε έναν υπολογισμό για το 50% του εισιτηρίου, σε εκατό χιλιάδες αντιστοιχούν τα 12,5 εκατομμύρια. Θέλετε ένα εκατομμύριο ανθρώπους; Το ένα εκατομμύριο θέλει 125 εκατομμύρια ευρώ κατ’ έτος. Αυτό είναι κάτι συγκεκριμένο. Άρα τελειώνει η αναζήτηση των ευθυνών και πάμε να μιλήσουμε συγκεκριμένα. <br />Εγώ δεν θέλω να κάνω αυτό που έκανε το Υπουργείο Υποδομών να πει ότι «εγώ συμφωνώ» ή ότι «θα πάρω τα χρήματα», «να δούμε τι λέει το Υπουργείο Εργασίας ή τα άλλα Υπουργεία». Πρέπει πραγματικά να το επεξεργαστεί η Κυβέρνηση, να δούμε εάν το Υπουργείο Οικονομικών έχει τη δυνατότητα συγχρηματοδότησης αυτού του απαιτούμενου ποσού -μακάρι να έχει τη δυνατότητα χρηματοδότησης εξ ολοκλήρου, αλλά τη δυνατότητα συγχρηματοδότησης ελπίζω ότι θα την έχει- και μαζί με την ένταξη τέτοιας συγκεκριμένης δράσης στο ΕΣΠΑ να διασφαλίσουμε για τα επόμενα χρόνια αυτήν τη στήριξη με μειωμένο εισιτήριο για τους ανέργους. Αυτή είναι μια ρεαλιστική προσέγγιση, κατά την άποψη μου, και θα πρέπει να βάλουμε το Υπουργείο Οικονομικών μπροστά σε αυτήν την πρόταση και, βεβαίως, τις αρμόδιες διαχειριστικές αρχές που επεξεργάζονται τώρα την πρόταση για το νέο ΕΣΠΑ. <br />Σε σχέση με το προσωπικό και τις διαθεσιμότητες για τους οργανισμούς του Υπουργείου Εργασίας, για τον ΟΑΕΔ που είπατε συγκεκριμένα και τα ασφαλιστικά ταμεία, πρέπει να πούμε ότι εμείς ανταποκριθήκαμε στο αίτημα του Υπουργείου Διοικητικής Μεταρρύθμισης για να καταγράψουμε τις άμεσες ανάγκες που θέλουμε να καλυφθούν από την κινητικότητα και από νέες προσλήψεις και, απ’ ό,τι γνωρίζουμε, το επόμενο διάστημα θα υπάρξει μια τέτοια προκήρυξη από την πλευρά του Υπουργείου Διοικητικής Μεταρρύθμισης. <br />Δεν υπάρχει καμμιά σκέψη για νέα διαθεσιμότητα από τους οργανισμούς αυτούς που αναφέρατε, δηλαδή ΟΑΕΔ και ασφαλιστικά ταμεία. Ήδη λειτουργούν οριακά και περιμένουμε την ενίσχυσή τους. Αυτό δεν μπορεί να γίνει εκ των πραγμάτων. Ήδη μιλούν σε πολλές περιπτώσεις για μεγάλη αύξηση του αριθμού αυτών που αναμένουν εξυπηρέτηση λόγω ακριβώς της έλλειψης προσωπικού, όπως και τις επισημάνατε. Δεν υπάρχει καμμία περίπτωση αυτό να έχει ένα λογικό «ναι» από την πλευρά μας. Εάν υπάρξει τέτοιο «ναι» θα είναι παράλογο και επειδή παράλογοι δεν είμαστε στο συγκεκριμένο θέμα, δεν μπορεί να υπάρξει νέα διαθεσιμότητα για τα ασφαλιστικά ταμεία και τον ΟΑΕΔ. <br />Σας ευχαριστώ.</speech><speech by="#s90"><from>Καλαντζής Γεώργιος</from> Ευχαριστούμε και εμείς. <br />Η τέταρτη με αριθμό 2193/17-1-2014 αναφορά πρώτου κύκλου της Βουλευτού Μαγνησίας των Ανεξάρτητων Ελλήνων κ. Μαρίνας Χρυσοβελώνη προς τον Υπουργό Οικονομικών, σχετικά με το αίτημα του Αγροτικού Παραγωγικού Συνεταιρισμού Νέας Αγχιάλου «Η ΔΗΜΗΤΡΑ» για χρονική επιμήκυνση και αλλαγή επιτοκίου των άτοκων δανείων που έλαβε, δεν θα συζητηθεί λόγω κωλύματος του κυρίου Υπουργού και διαγράφεται.<br />Επίσης, η πέμπτη με αριθμό 1650/16-9-2013 ερώτηση πρώτου κύκλου της Βουλευτού Αιτωλοακαρνανίας της Δημοκρατικής Αριστεράς κ. Νίκης Φούντα προς τον Υπουργό Οικονομικών, σχετικά με την αξιοποίηση του κτηρίου της πρώην ΔΟΥ Ναυπάκτου από τον Δήμο Ναυπακτίας, δεν θα συζητηθεί λόγω κωλύματος του κυρίου Υπουργού και διαγράφεται.<br />Κυρίες και κύριοι συνάδελφοι, ολοκληρώθηκε η συζήτηση των αναφορών και ερωτήσεων.</speech><speech by="#s90"><from>Καλαντζής Γεώργιος</from> Κυρίες και κύριοι συνάδελφοι,  εισερχόμαστε στην ημερήσια διάταξη της <br />ΝΟΜΟΘΕΤΙΚΗΣ ΕΡΓΑΣΙΑΣ<br />Ψήφιση στο σύνολο του σχεδίου νόμου του Υπουργείου Εσωτερικών: «Ενσωμάτωση της Οδηγίας 2013/1/ΕΕ του Συμβουλίου της 20ής Δεκεμβρίου 2012 για την τροποποίηση της Οδηγίας 93/109/ΕΚ σχετικά με τις λεπτομέρειες άσκησης του δικαιώματος του εκλέγεσθαι κατά τις εκλογές του Ευρωπαϊκού Κοινοβουλίου από τους πολίτες της Ένωσης που κατοικούν σε ένα κράτος - μέλος του οποίου δεν είναι υπήκοοι στο ελληνικό δίκαιο και τροποποίηση του ν.2196/1994  και άλλες διατάξεις».</speech><speech by="#s188"><from> ΙΩΑΝΝΗΣ ΜΙΧΕΛΑΚΗΣ</from> Κύριε Πρόεδρε, θα ήθελα τον λόγο.</speech><speech by="#s90"><from>Καλαντζής Γεώργιος</from> Ορίστε, κύριε Υπουργέ, έχετε τον λόγο.</speech><speech by="#s188"><from> ΙΩΑΝΝΗΣ ΜΙΧΕΛΑΚΗΣ</from> Ευχαριστώ, κύριε Πρόεδρε.<br />Θα ήθελα να πω ότι την τροπολογία με γενικό αριθμό 1196 και ειδικό αριθμό 25 που ενσωματώθηκε στο συγκεκριμένο νομοσχέδιο ως άρθρο 8, μετά τη συζήτηση που έγινε στη Βουλή, θα την αποσύρουμε προκειμένου να την επαναδιατυπώσουμε και να επανακατατεθεί σε επόμενη νομοθετική πρωτοβουλία. <br />Ευχαριστώ.</speech><speech by="#s90"><from>Καλαντζής Γεώργιος</from> Ευχαριστούμε.<br />ΕΠΑΜΕΙΝΩΝΔΑΣ  ΜΑΡΙΑΣ: Κύριε Πρόεδρε, θα ήθελα τον λόγο.</speech><speech by="#s90"><from>Καλαντζής Γεώργιος</from> Δεν έχετε τον λόγο. Το ξέρετε. <br />Κύριε Μαριά, είστε έμπειρος πια. Ο Υπουργός απέσυρε την τροπολογία. Ξέρετε ότι όταν έχουμε μπει στην ψήφιση δεν μπορείτε να πάρετε τον λόγο… <br />ΕΠΑΜΕΙΝΩΝΔΑΣ  ΜΑΡΙΑΣ: Μα, για την ψήφιση θέλω να πω. Εφόσον δίνετε τον λόγο…</speech><speech by="#s90"><from>Καλαντζής Γεώργιος</from> Επιτρέψτε μου. Θα παίρνατε τον λόγο αν θέλατε να μιλήσετε για κάτι που κατατίθεται. Για κάτι που αποσύρεται δεν έχετε τον λόγο. <br />ΕΠΑΜΕΙΝΩΝΔΑΣ  ΜΑΡΙΑΣ: Έχω να πω, βεβαίως.</speech><speech by="#s90"><from>Καλαντζής Γεώργιος</from> Μη με στενοχωρείτε τώρα. <br />ΕΠΑΜΕΙΝΩΝΔΑΣ  ΜΑΡΙΑΣ: Κύριε Πρόεδρε, σας ζητάω τον λόγο.</speech><speech by="#s90"><from>Καλαντζής Γεώργιος</from> Μα, δεν γίνεται. Γιατί να το κάνουμε τώρα; Να χαλάσουμε τη διαδικασία; Όχι, δεν γίνεται. Ξέρετε ότι ο Κανονισμός είναι σαφής.</speech><speech by="#s222"><from> ΣΤΑΘΗΣ ΠΑΝΑΓΟΥΛΗΣ</from> Κύριε Πρόεδρε, δεν ακούσαμε τι είπε ο κύριος Υπουργός.</speech><speech by="#s90"><from>Καλαντζής Γεώργιος</from> Απέσυρε μια τροπολογία. Τίποτα άλλο δεν έκανε. <br />ΕΠΑΜΕΙΝΩΝΔΑΣ  ΜΑΡΙΑΣ: Ναι, αλλά έχει ψηφιστεί. Σε αυτήν τη φάση μόνο νομοτεχνικές αλλαγές γίνονται δεκτές. Δεν γίνεται αυτό που κάνετε.</speech><speech by="#s90"><from>Καλαντζής Γεώργιος</from> Κάντε ένσταση επί του Κανονισμού. Μπορείτε. <br />Ερωτάται το Σώμα: Γίνεται δεκτό το νομοσχέδιο και στο σύνολο, όπως επαναδιατυπώθηκε από τον Υπουργό;</speech><speech><from>ΠΟΛΛΟΙ ΒΟΥΛΕΥΤΕΣ</from> Δεκτό, δεκτό.</speech><speech by="#s289"><from> ΣΠΥΡΙΔΩΝ ΧΑΛΒΑΤΖΗΣ</from> Παρών. <br />ΕΠΑΜΕΙΝΩΝΔΑΣ  ΜΑΡΙΑΣ: Κατά πλειοψηφία.</speech><speech by="#s90"><from>Καλαντζής Γεώργιος</from> Συνεπώς το νομοσχέδιο του Υπουργείου Εσωτερικών: «Ενσωμάτωση της Οδηγίας 2013/1/ΕΕ του Συμβουλίου της 20ής Δεκεμβρίου 2012 για την τροποποίηση της Οδηγίας 93/109/ΕΚ σχετικά με τις λεπτομέρειες άσκησης του δικαιώματος του εκλέγεσθαι κατά τις εκλογές του Ευρωπαϊκού Κοινοβουλίου από τους πολίτες της Ένωσης που κατοικούν σε ένα κράτος - μέλος του οποίου δεν είναι υπήκοοι στο ελληνικό δίκαιο και τροποποίηση του ν.2196/1994  και άλλες διατάξεις» έγινε δεκτό κατά πλειοψηφία, σε μόνη συζήτηση, επί της αρχής, των άρθρων και του συνόλου, όπως επαναδιατυπώθηκε από τον κύριο Υπουργό και έχει ως εξής:<br /></speech><speech by="#s90"><from>Καλαντζής Γεώργιος</from> Κυρίες και κύριοι συνάδελφοι, παρακαλώ το Σώμα να εξουσιοδοτήσει το Προεδρείο για την υπ’ ευθύνη του επικύρωση των Πρακτικών ως προς την ψήφιση στο σύνολο του παραπάνω νομοσχεδίου.</speech><speech><from>ΟΛΟΙ ΟΙ ΒΟΥΛΕΥΤΕΣ</from> Μάλιστα, μάλιστα.</speech><speech by="#s90"><from>Καλαντζής Γεώργιος</from> Το Σώμα παρέσχε τη ζητηθείσα εξουσιοδότηση. <br />ΕΠΑΜΕΙΝΩΝΔΑΣ  ΜΑΡΙΑΣ: Κακώς το αφαιρέσατε.</speech><speech by="#s90"><from>Καλαντζής Γεώργιος</from> Μόνη συζήτηση επί της αρχής, των άρθρων και του συνόλου του σχεδίου νόμου του Υπουργείου Εξωτερικών: «Κύρωση της Συμφωνίας μεταξύ της Κυβερνήσεως της Ελληνικής Δημοκρατίας και της Κυβερνήσεως της Δημοκρατίας της Βουλγαρίας για τη διάνοιξη νέας συνοριακής διόδου και οδικής αρτηρίας μεταξύ των δύο χωρών, που θα συνδέει την πόλη Ξάνθη της Ελληνικής Δημοκρατίας με την πόλη Ζλάτογκραντ της Δημοκρατίας της Βουλγαρίας».<br />Το νομοσχέδιο ψηφίστηκε στη Διαρκή Επιτροπή κατά πλειοψηφία. Εισάγεται προς συζήτηση στη Βουλή με τη διαδικασία του άρθρου 108 του Κανονισμού της Βουλής. Δηλαδή, μπορούν να λάβουν τον λόγο όσοι έχουν αντίρρηση επί της κύρωσης αυτής της συμφωνίας. <br />Ποιος εκ των κυρίων συναδέλφων θέλει τον λόγο; <br />ΕΠΑΜΕΙΝΩΝΔΑΣ  ΜΑΡΙΑΣ: Κύριε Πρόεδρε, θα ήθελα τον λόγο.</speech><speech by="#s90"><from>Καλαντζής Γεώργιος</from> Βεβαίως. <br />Ο κ. Μαριάς έχει τον λόγο.</speech><speech by="#s82"><from> ΠΟΛΥΒΙΟΣ ΖΗΣΙΜΟΠΟΥΛΟΣ</from> Κύριε Πρόεδρε, θα ήθελα κι εγώ τον λόγο.</speech><speech by="#s90"><from>Καλαντζής Γεώργιος</from> Βεβαίως, στη συνέχεια.<br />ΕΠΑΜΕΙΝΩΝΔΑΣ  ΜΑΡΙΑΣ: Κύριε Πρόεδρε, κατ’ αρχάς να σας πω ότι αυτό που έγινε προηγουμένως είναι αντίθετο με τον Κανονισμό. <br />Εμείς είχαμε καταψηφίσει το συγκεκριμένο άρθρο 8, αλλά εφόσον η Πλειοψηφία πήρε την ευθύνη να καλύψει από κάθε ποινική ευθύνη αυτούς που κάλυπτε το άρθρο 8 και ψηφίστηκε, παρά τις αντιρρήσεις μας, στην φάση ψήφισης επί του συνόλου δεν επιτρέπεται η απόσυρση άρθρου παρά μόνον νομοτεχνικές βελτιώσεις. Σας λέμε, λοιπόν, ότι έχετε παραβιάσει τον Κανονισμό. Ελπίζω ότι δεν θα γίνει άλλη φορά και στο μέλλον αυτό. <br />Σε κάθε περίπτωση εμείς το καταψηφίσαμε το νομοσχέδιο, όπως είχαμε καταψηφίσει και το άρθρο. <br />Συζητούμε τώρα την κύρωση της συμφωνίας μεταξύ της Ελληνικής Δημοκρατίας και της Βουλγαρίας για τη διάνοιξη νέας συνοριακής διόδου. <br />Πρώτον, για άλλη μια φορά, κύριε Πρόεδρε –και απευθύνομαι στον κύριο Υπουργό που το δέχθηκε- έρχονται συμβάσεις για κύρωση μετά από τρία και τέσσερα χρόνια. Δηλαδή, η συγκεκριμένη σύμβαση υπογράφηκε τον Ιανουάριο του 2010 και έρχεται για κύρωση τον Μάρτιο του 2014. <br />Δεύτερο -και χειρότερο ακόμη- είναι ότι η συγκεκριμένη σύμβαση έχει ήδη εκτελεστεί. Στην εισηγητική έκθεση λέτε ότι τα εγκαίνια της νέας συνοριακής διόδου έγιναν στις 15-1-2010. Δεύτερον, επισημαίνετε ότι η δίοδος λειτουργεί ήδη από τα εγκαίνιά της. Μετά έχετε μια ενδιαφέρουσα διάταξη και λέτε ότι «η παρούσα θα ισχύσει μόλις κυρωθεί». <br />Δηλαδή, εδώ τώρα τι συζητάμε; Υπάρχει μια σύμβαση η οποία λειτουργεί και έρχεστε μετά, με το άρθρο 5 να μας πείτε ότι η συγκεκριμένη σύμβαση θα ισχύσει από της κυρώσεώς της, δηλαδή από αύριο, όταν υπάρχουν ήδη αποφάσεις και τετελεσμένα. <br />Θα ήθελα όμως, να ρωτήσω, το εξής: Λέτε ότι η επίλυση διαφορών θα γίνεται –και πολύ σωστά- από μία μεικτή επιτροπή. Εν συνεχεία λέτε ότι αν δεν λυθεί το θέμα, θα γίνει με διαπραγματεύσεις. Μετά όμως στο άρθρο δεύτερο λέτε ότι θα κυρωθεί με υπουργική απόφαση κάθε απόφαση μεικτής επιτροπής. Ρωτώ, λοιπόν: Υπάρχουν αποφάσεις της μεικτής επιτροπής από το 2010 μέχρι σήμερα; Γιατί αν υπάρχουν, πώς έχει λειτουργήσει η μεικτή επιτροπή κι έχει εκδώσει αποφάσεις αφού η σύμβαση δεν έχει κυρωθεί; <br />Επίσης, υπάρχει μία τεράστια ασάφεια σε σχέση με τις δαπάνες. Αν διαβάσετε την ειδική έκθεση, θα δείτε ότι αορίστως αναφέρονται οι δαπάνες.<br />Επομένως εδώ έχουμε μία σύμβαση στην οποία θα τοποθετηθεί και θα σας πει και την άποψή μας αναλυτικότερα ο συνάδελφος κ. Κουίκ, αλλά εμείς σας επισημαίνουμε για άλλη μία φορά –και ισχύει και για τις άλλες τις συμβάσεις- ότι μας φέρνετε κατόπιν εορτής να ψηφίσουμε και να κυρώσουμε συμβάσεις οι οποίες ήδη εκτελούνται. <br />Τελειώνοντας, κύριε Πρόεδρε, θα ήθελα να πω μία κουβέντα ακόμα. Αφίχθη ο Πρόεδρος της Ομοσπονδιακής Δημοκρατίας της Γερμανίας, ο κ. Γκάουκ, και μάλιστα αφίχθη αφού έκανε μία δήλωση προκλητική, λέγοντας για το ζήτημα των γερμανικών οφειλών -αυτό που λέμε «γερμανικές αποζημιώσεις», δηλαδή τις πολεμικές επανορθώσεις, το κατοχικό δάνειο, τις αποζημιώσεις των συγγενών των θυμάτων που εκτέλεσαν τα ναζιστικά στρατεύματα κατοχής- ότι «δεν υπάρχει νομική βάση». <br />Θα πρέπει, λοιπόν, η Κυβέρνηση να απαντήσει στον κύριο αυτόν ότι οι προκλήσεις του δεν θα περάσουν, να του πει να ετοιμαστεί και αυτός και η κυβέρνησή του να καταβάλουν τα 162 δισεκατομμύρια ευρώ, πλέον τόκων, για όλο το πακέτο των γερμανικών οφειλών.<br />Κύριε Υπουργέ, την Πέμπτη έχω καταθέσει επίκαιρη ερώτηση για την επίσκεψη Γκάουκ και για τις ενέργειες της Κυβέρνησης για την αποζημίωση των συγγενών των χιλιάδων θυμάτων που εκτελέστηκαν κατά τη διάρκεια της γερμανικής κατοχής και από τη Βέρμαχτ –διότι τα εγκλήματα δεν τα έκαναν μόνο οι Ες-Ες, τα έκανε και η Βέρμαχτ και ο γερμανικός στρατός- καθώς ο κ. Γκάουκ, σύμφωνα με το Σύνταγμα της Γερμανίας, είναι Αρχηγός και της Βέρμαχτ. Άρα φαντάζομαι ότι την Πέμπτη το πρωί θα έρθει η Κυβέρνηση να συζητήσουμε το θέμα αυτό και να μας πείτε τι θα του πείτε αύριο του κ. Γκάουκ, σε σχέση με τις απαιτήσεις οι οποίες υπάρχουν για το ζήτημα των γερμανικών οφειλών προς τη χώρα μας.<br />Ευχαριστώ.</speech><speech by="#s90"><from>Καλαντζής Γεώργιος</from> Κι εμείς ευχαριστούμε.<br />Τον λόγο έχει ο κ. Ζησιμόπουλος.<br />Στο σημείο αυτό την Προεδρική Έδρα καταλαμβάνει η ΣΤ΄ Αντιπρόεδρος της Βουλής κ. ΜΑΡΙΑ ΚΟΛΛΙΑ-ΤΣΑΡΟΥΧΑ.</speech><speech by="#s82"><from> ΠΟΛΥΒΙΟΣ ΖΗΣΙΜΟΠΟΥΛΟΣ</from> Κύριε Πρόεδρε, το ζητούμενο δεν είναι η διάνοιξη μίας οδικής αρτηρίας. Το θέμα είναι πιο σύνθετο, με διάφορες προεκτάσεις. <br />Επί πρωθυπουργίας Γεωργίου Παπανδρέου είχε ανοίξει στα ελληνοβουλγαρικά σύνορα στον Νομό Ξάνθης μία οδική αρτηρία που ένωνε τη συμπαγή μάζα των μουσουλμάνων Βουλγάρων με τους Έλληνες ομοθρήσκους τους των Νομών Ξάνθης και Ροδόπης. <br />Υπήρξε ο συνοριακός σταθμός του Αγίου Κωνσταντίνου -με τα προβλήματα που είχαμε επισημάνει ως κόμμα και σε σχετική ερώτηση- ο συνοριακός σταθμός μεταξύ Ελλάδας και Βουλγαρίας στην περιοχή Θερμών στον Νομό Ξάνθης. Οι Τούρκοι ζητούσαν –κι αυτό πρέπει να επισημανθεί, οι Τούρκοι και όχι οι Βούλγαροι, υπάρχει άλλωστε και η σχετική αλληλογραφία στο Υπουργείο Εξωτερικών- να ανοίξουν μικρές συνοριακές διαβάσεις ειδικά στους Νομούς Ξάνθης και Ροδόπης. Κι, όμως, η Ελλάδα είχε δικαίωμα εντός Ευρωπαϊκής Ένωσης να αρνηθεί τη διάνοιξη αυτών των διαβάσεων για λόγους εθνικής ασφάλειας και σε αντιστάθμισμα να έδινε επιπλέον διαβάσεις στον Νομό Έβρου ή στον Νομό Δράμας. <br />Ποιος θα εμποδίσει στα επόμενα είκοσι-τριάντα χρόνια τη δημιουργία ενός σκηνικού εκατομμυρίων μουσουλμάνων  ελεγχόμενων από την Τουρκία -και βέβαια αυτό είναι το βασικό πρόβλημα- και μερικές δεκάδες χιλιάδες Έλληνες στρατιώτες στα σύνορα, περικυκλωμένους από εκατομμύρια ελεγχόμενους από την Άγκυρα, τουρκόφωνους ή μη, μουσουλμάνους –αλλά πάντα ελεγχόμενους από την Άγκυρα- βόρεια και με την Τουρκία στα ανατολικά; Το αποτέλεσμα θα το δούμε στο μέλλον, όταν θα έρθει σε άμεση επαφή ένας πληθυσμός περίπου οκτακοσίων χιλιάδων τουρκόφωνων Βουλγάρων μουσουλμάνων, που είναι το 10% του πληθυσμού της Βουλγαρίας, με κάποιους Έλληνες μουσουλμάνους της περιοχής.<br />Οι δε Βούλγαροι μουσουλμάνοι, βέβαια, όχι απλώς δεν θεωρούνται θρησκευτική μειονότητα, όπως ισχύει στην Ελλάδα με βάση τη Συνθήκη της Λωζάνης, αλλά είναι χαρακτηρισμένοι ως τουρκική μειονότητα και μάλιστα με αυξημένα προνόμια μετά το 1990.<br />Η τουρκική αυτή μειονότητα στη Βουλγαρία εκπροσωπείται από το πολιτικό κόμμα «Κίνημα για τα Δικαιώματα και την Ελευθερία», το οποίο στις τοπικές εκλογές του 2007 έλαβε στον γειτονικό νομό Κάρτζαλι συντριπτική πλειοψηφία. Ο δυναμισμός του τουρκικού κόμματος στη Βουλγαρία είναι τέτοιος, ώστε το 2005 συμμετείχε στη σύνθεση της βουλγαρικής κυβέρνησης.<br />Στο άμεσο μέλλον είναι βέβαιο ότι θα έχουμε μεγάλο αριθμό μουσουλμάνων των δύο χωρών να αποκτούν οικογενειακές – γιατί άλλωστε οι μεικτοί γάμοι έχουν ήδη αρχίσει – φιλικές και εμπορικές σχέσεις. Και αναμφίβολα, λόγω του γεγονότος ότι η Βουλγαρία ανήκει στην Ευρωπαϊκή Ένωση, δεν θα υπάρξει κανένα πρόβλημα για τη μετακίνηση των Βούλγαρων μουσουλμάνων στις ελληνικές περιοχές, όπου και σήμερα υπερτερεί το μουσουλμανικό στοιχείο. Ήδη αρκετές εκατοντάδες Βούλγαροι μουσουλμάνοι έχουν μετεγκατασταθεί στη Θράκη.<br />Πρακτικά, δηλαδή, σε τριάντα χρόνια από σήμερα, βάσει του ρυθμού δημογραφικής αύξησης των μουσουλμάνων των δύο χωρών και της αντίστοιχης μείωσης του χριστιανικού πληθυσμού, ένας αριθμός περί τα τρία εκατομμύρια μουσουλμάνων θα κατοικεί στις δύο πλευρές των ελληνοβουλγαρικών συνόρων στη Θράκη, αφήνοντας μόνο μια μικρή νησίδα, το Νομό Έβρου, όπου όμως και εκεί έχει αυξηθεί η παρουσία του μουσουλμανικού στοιχείου τα τελευταία είκοσι χρόνια.<br />Και όλα αυτά, με ένα τουρκικό προξενείο στην Κομοτηνή, το οποίο προσπαθεί προκλητικά να αλλάξει τον χαρακτήρα της μειονότητας στην Ελλάδα, από θρησκευτικό σε εθνικό, και να εκτουρκίσει τους Πομάκους, οι οποίοι και στη βουλγαρική πλευρά των συνόρων διαβιούν σε σημαντικούς αριθμούς.<br />Δεν θα πρέπει να ξεφύγει της προσοχής μας το προσωπικό ενδιαφέρον του Πρωθυπουργού Ταγίπ Ερντογάν για τις μειονότητες σε Ελλάδα και Βουλγαρία. Όλα αυτά βοηθούν τα σχέδια των Τούρκων. Στόχος τους είναι η αλλαγή της πληθυσμιακής σύνθεσης στην ελληνική Θράκη. Η διαρκής και εύκολη μετάβαση των πληθυσμών και από τις δύο πλευρές δεν θα αργήσει να φέρει αυτό το αποτέλεσμα που επιθυμεί η Άγκυρα, δηλαδή την πλήρη αλλοίωση του συνολικού πληθυσμού της ελληνικής Θράκης.<br />Δεδομένου δε ότι οι Βούλγαροι μουσουλμάνοι ως Ευρωπαίοι πολίτες έχουν το δικαίωμα να εγκαθίστανται όπου επιθυμούν εντός των ορίων της Ευρωπαϊκής Ένωσης, η προώθηση της πολιτικής της διασυνοριακής μετακίνησης θα διευκολύνει τους τουρκικούς σχεδιασμούς για ευνόητους λόγους.<br />Και ερχόμαστε στις εκκολαπτόμενες αλλαγές στον διοικητικό χάρτη της χώρας μας, με την αύξηση των αρμοδιοτήτων των αιρετών τοπικών αρχόντων. Και τότε η κατάσταση, όπως καταλαβαίνουμε όλοι, γίνεται αρκετά πιο ανησυχητική.<br />Εξάλλου, κανείς δεν μπορεί να εγγυηθεί ότι στο μέλλον αυτοί οι Βούλγαροι πολίτες δεν θα ψηφίζουν και για την εκλογή περιφερειαρχών, γεγονός τεράστιας σημασίας, αν αναλογιστεί κανείς την τάση ομοσπονδιοποίησης της χώρας, που περιέχεται στο πνεύμα του διοικητικού διαχωρισμού της Ελλάδας σε δεκατρείς περιφέρειες με αυξημένες αρμοδιότητες και εξουσίες.<br />Όλα αυτά, σε συνδυασμό με την εδώ και χρόνια βούληση αμερικανικών και γερμανικών συμφερόντων για τη δημιουργία διαφόρων ζωνών επιρροών και συναλλαγών στην περιοχή των ελληνοβουλγαρικών συνόρων, θα πρέπει να μας δημιουργούν έναν έντονο προβληματισμό.<br />Δεν μιλάμε, λοιπόν, για έναν αυτοκινητόδρομο, για τον οποίο σε τελική ανάλυση αντίθετος δεν θα ήταν κανείς, αλλά για μια συνολική προσέγγιση ενός ζητήματος που μπορεί να δημιουργήσει ένα τεράστιο ζήτημα στην περιοχή.<br />Ένας βετεράνος διπλωμάτης είχε διατυπώσει την άποψη, για το συγκεκριμένο θέμα, πως κάποτε θα κλάψουμε πικρά για την απόφαση αυτή. Μακάρι να μην επιβεβαιωθεί ποτέ. Όσο για τον συγκεκριμένο διπλωμάτη, πιστεύω ότι γνωρίζετε όλοι σας ότι καμμία σχέση δεν έχει ιδεολογικά με τον Λαϊκό Σύνδεσμο – Χρυσή Αυγή.<br />Σας ευχαριστώ πολύ.</speech><speech by="#s125"><from>Μαρία Κόλλια-Τσαρουχά</from> Έχει ζητήσει τον λόγο ο εισηγητής των Ανεξαρτήτων Ελλήνων κ. Τέρενς Κουίκ.</speech><speech by="#s134"><from> ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΙΚ</from> Κυρία Πρόεδρε, συγγνώμη, αλλά καθυστέρησα να έρθω, διότι έπεσαν οι μάσκες απόψε, με το θέατρο το οποίο παιζόταν τόσες μέρες με το θέμα του «Καλλικράτη». Το βαθύ ΠΑΣΟΚ του Γιώργου Παπανδρέου είναι εδώ, ενωμένο δυνατό και σέρνει από τη μύτη τη Νέα Δημοκρατία στο θέμα του «Καλλικράτη».<br />Από κει και πέρα, κυρία Πρόεδρε, κυρίες και κύριοι συνάδελφοι, το θέμα της σύνδεσης της Ξάνθης με το Ζλάτογκραντ είναι μια ιστορία όχι και τόσο αθώα. Έχουμε τους Βούλγαρους να αναπτύσσουν, παρ’ όλο που υπάρχει, όπως ξέρετε, και ο άξονας από την πλευρά της Ροδόπης, τους δικούς τους δρόμους ταχείας κυκλοφορίας, ενώ εμείς είμαστε ακόμα στον παλιό τον δρόμο στην περιοχή της Ξάνθης, για να μπορούν να βρουν μια δεύτερη δίοδο, η οποία έχει αποδειχθεί το μονοπάτι του λαθρεμπορίου και του παραεμπορίου.<br />Έκανα ειδικό ταξίδι στην Ξάνθη την Παρασκευή και το Σάββατο, συναντήθηκα με ανθρώπους στο Επιμελητήριο της Ξάνθης, μίλησα μαζί τους και οι άνθρωποι βλέπουν ότι παραβιάζονται ακόμα και τα άρθρα της υφιστάμενης συνθήκης, η οποία απαγορεύει τη διέλευση επαγγελματικών οχημάτων από τον συγκεκριμένο συνοριακό σταθμό.<br />Εκεί, υπ’ όψιν, οι δικοί μας οι Έλληνες αστυνομικοί εξυπηρετούνται από τους Βούλγαρους, δεν έχουν ούτε καν τηλέφωνο. Επιπλέον, μιλάμε για μια περιοχή όπου μπαίνουν τα αυτοκίνητά τους μέχρι δύο τόνους μικτό βάρος αλλά καλομελέτα και έρχεται -ξέρετε, δώσε θάρρος στο χωριάτη να σου ανέβει στο κρεβάτι- τα δύο θα γίνουν τρία, τέσσερα, σε λίγο θα περνάνε και τα τετραξονικά.<br />Δεν υπάρχουν ούτε καν τα μεικτά συνεργεία που πρέπει να υπάρχουν για να ελέγχουν βράδυ κυρίως και Σαββατοκύριακα τα εισερχόμενα βουλγαρικά αυτοκίνητα, ακριβώς για να σταματήσει το παρεμπόριο, το οποίο καταστρέφει την Ξάνθη και μη σας πω ένα παρεμπόριο το οποίο προχωράει και διαχέεται σε όλη την Ελλάδα. Και όταν ρώτησα γιατί, μου απάντησαν, διότι απλούστατα δεν αμείβονται οι άνθρωποι βράδια και Σαββατοκύριακα, άρα γιατί να βάζουν μεικτά συνεργεία ελέγχου; <br />Αντιλαμβάνεστε, κυρία Πρόεδρε, ότι κάτω από αυτές τις προϋποθέσεις οι Ανεξάρτητοι Έλληνες, παρ’ όλο που αυτή η δίοδος μπορεί να εξυπηρετεί το τουριστικό ρεύμα το καλοκαίρι προς την πλευρά των παραλιών προς Πόρτο Λάγος κ.λπ., δεν μπορούμε να συναινέσουμε στην κύρωση αυτής της σύμβασης. <br />Εξήγησε και άλλους λόγους, προηγουμένως, ο συνάδελφος, ο κ. Μαριάς. Κατόπιν τούτου, εάν δεν λυθούν αυτά τα πρακτικά ζητήματα που θα προασπίσουν πάνω από όλα την οικονομία της Ελλάδας μας, εμείς δεν συναινούμε, κύριε Υπουργέ. Δεν ξέρω αν έχετε τα στοιχεία αυτά που σας ανέφερα και από το Υπουργείο Οικονομικών και από το Υπουργείο Δημόσιας Τάξης για το πώς μπαίνει εκεί πέρα όλο το παρεμπόριο. Μη σας πω ότι, βεβαίως, μπορούμε να μιλήσουμε και για άλλες μορφές, ακόμα και για trafficking, ακόμα και για ναρκωτικά. Το απορρίπτουμε και το καταψηφίζουμε.</speech><speech by="#s125"><from>Μαρία Κόλλια-Τσαρουχά</from> Ευχαριστώ.<br />Τόση ώρα κουνάω το κεφάλι μου ως Βουλευτής Σερρών, γιατί ξέρετε πολύ καλά ότι στον Προμαχώνα συμβαίνει κάτι ανάλογο, δυστυχώς, ίσως και σε μεγαλύτερη έκταση. Η κατάσταση έχει ξεφύγει.<br />Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, τριάντα πέντε μαθητές και μαθήτριες και τρείς εκπαιδευτικοί-συνοδοί τους από το Γενικό Λύκειο Κολυμβαρίου Χανίων. <br />Η Βουλή τούς καλωσορίζει. <br /></speech><speech by="#s310"><from>ΔΗΜΗΤΡΗΣ ΚΟΥΡΚΟΥΛΑΣ</from> Κυρία Πρόεδρε, θα ήθελα τον λόγο.</speech><speech by="#s125"><from>Μαρία Κόλλια-Τσαρουχά</from> Ωραία.<br />Κύριε Υπουργέ, έχετε τον λόγο.</speech><speech by="#s310"><from>ΔΗΜΗΤΡΗΣ ΚΟΥΡΚΟΥΛΑΣ</from> Ευχαριστώ πολύ.<br />Ορισμένες φορές αναρωτιέμαι, αν βρισκόμαστε στο 2014 ή στο 1914. Άκουσα για κυκλωτικές κινήσεις μειονοτήτων, λες και δεν βρισκόμαστε με την Βουλγαρία στην ίδια ενιαία αγορά, στην ίδια Ευρωπαϊκή Ένωση, της οποίας βασικός άξονας είναι η ελεύθερη διακίνηση εργαζομένων, λες και οι διάφοροι πράκτορες οι οποίοι θέλουν να υπονομεύσουν το ελληνικό έθνος δεν μπορούν να περάσουν από άλλη δίοδο, πρέπει να περάσουν από αυτήν τη συγκεκριμένη.</speech><speech by="#s82"><from> ΠΟΛΥΒΙΟΣ ΖΗΣΙΜΟΠΟΥΛΟΣ</from> Εμείς είπαμε για τις συγκεκριμένες μειονότητες…</speech><speech by="#s310"><from>ΔΗΜΗΤΡΗΣ ΚΟΥΡΚΟΥΛΑΣ</from> Μη με διακόπτετε.<br />Εδώ μιλάμε για τη σύμβαση διάνοιξης ενός δρόμου. Ευτυχώς, τα τελευταία χρόνια έχουν ανοίξει πάρα πολλοί οδικοί και μεγάλοι άξονες που ενώνουν την βόρεια Ελλάδα με την Βουλγαρία. Γι’ αυτό η Βουλγαρία αυτήν τη στιγμή είναι ο τέταρτος εξαγωγικός προορισμός των ελληνικών εξαγωγών. Η Ελλάδα, είναι ο τρίτος ξένος επενδυτής στη Βουλγαρία με 3 δισεκατομμύρια επενδύσεις. Ο τουρισμός, όπως ξέρουμε, στην βόρεια Ελλάδα επωφελείται πάρα πολύ.<br />Θα συμφωνήσω με τον κ. Κουίκ -αλλά αυτό δεν είναι θέμα της σύμβασης και δεν είναι θέμα της διάνοιξης- ότι χρειάζεται πολύ μεγαλύτερη προσπάθεια για να καταπολεμηθεί το παρεμπόριο είτε έρχεται από αυτήν τη δίοδο είτε από αλλού είτε από την Αφρική είτε από την Ευρωπαϊκή Ένωση είτε από οπουδήποτε. Έχετε δίκιο. Υπάρχει πράγματι και το γνωρίζει και το Υπουργείο Εξωτερικών. Είμαστε σε επαφή με τα αρμόδια Υπουργεία, διότι αυτό δεν είναι θέμα συνοριακής φύλαξης, είναι θέμα επιβολής του νόμου του κράτους μέσα στην ελληνική επικράτεια, ώστε το παρεμπόριο να μην μπορεί να αναπτύσσεται και να δημιουργεί αυτά τα προβλήματα που δημιουργεί στην οικονομία μας και στο νόμιμο εμπόριο.<br />Με τη Βουλγαρία, λοιπόν, μας συνδέουν πολλαπλοί ιστορικοί και πολιτιστικοί δεσμοί. Είμαστε εταίροι, όπως είπα, στην Ευρωπαϊκή Ένωση. Οι σχέσεις μας ενισχύονται ακόμα περισσότερο λόγω των σημαντικών ενεργειακών έργων. <br />Υπενθυμίζω ότι μόλις πριν από μερικές εβδομάδες, στις 6 Ιανουαρίου, υπεγράφη μνημόνιο συνεργασίας μεταξύ της κοινοπραξίας του TAP και της αντίστοιχης για τη δημιουργία κάθετου άξονα, όπου η Βουλγαρία θα προμηθεύεται φυσικό αέριο από τον TAP. Αυτή είναι μία κοινοπραξία στην οποία συμμετέχει η ΔΕΠΑ, η «EDISON» Ιταλίας και η EAD της Βουλγαρίας. Πιστεύω ότι με την εφαρμογή αυτής της συμφωνίας -με μία συμφωνία κυρίων, αν θέλετε- έχει αρχίσει αυτή η δίοδος να είναι ανοιχτή για τις τοπικές κοινωνίες. <br />Η κύρωση της συμφωνίας θα μας δώσει τη δυνατότητα, κύριε Μαριά, να έχουμε τη μεικτή επιτροπή και για θέματα τα οποία άπτονται της εφαρμογής και της ερμηνείας της συμφωνίας. Διότι υπάρχει και μία διαφωνία. Αυτήν τη στιγμή, εμείς ως Ελλάδα δεν επιτρέπουμε τη διέλευση φορτηγών άνω των δύο τόνων. Οι Βούλγαροι εταίροι μας, φίλοι μας, έχουν κάποια άλλη ερμηνεία. Αυτά είναι θέματα που θα λυθούν από τη μεικτή επιτροπή και γι’ αυτό χρειάζεται η κύρωση. <br />Στο γενικότερο πλαίσιο των εξαιρετικών στρατηγικών σχέσεων Ελλάδας και Βουλγαρίας -όπου υπενθυμίζω υπάρχει θεσμοθετημένο το Ανώτατο Συμβούλιο Συνεργασίας στις συναντήσεις των δύο κυβερνήσεων, η τελευταία έγινε πριν μερικούς μήνες- αλλά και της δυναμικής που αναπτύσσεται μεταξύ δύο χωρών και στον οικονομικό τομέα και εντός της Ευρωπαϊκής Ένωσης και γενικότερα σε πολύ σημαντικά θέματα εξωτερικής πολιτικής, τα οποία έχουν τεράστια σημασία για τη χώρα μας, νομίζω ότι μπορεί κανείς να πει ότι η συμμαχία, η εταιρική σχέση, η φιλία με τη Βουλγαρία, έχουν πλέον αποκτήσει στρατηγική διάσταση. Γι’ αυτό νομίζω ότι οποιοδήποτε βήμα για την περαιτέρω σύσφιξη των σχέσεων και των τοπικών κοινωνιών και γενικά, αποδίδει ωφελήματα στις τοπικές κοινωνίες.<br />Βεβαίως, δεν είναι όλα μαύρο ή άσπρο αλλά στη συγκεκριμένη περίπτωση, σε αυτό που ανέφερε ο κ. Κουίκ και είπα ότι συμφωνώ, χρειάζεται μεγαλύτερη εγρήγορση από τις ελληνικές αρχές για την καταπολέμηση του παρεμπορίου.<br />Ευχαριστώ.</speech><speech by="#s125"><from>Μαρία Κόλλια-Τσαρουχά</from> Δεν υπάρχουν συνεργεία να κάνουν έλεγχο, κύριε Υπουργέ. Δεν είστε αρμόδιος εσείς αλλά δεν υπάρχουν συνεργεία. Καλές είναι οι φιλίες αλλά να μπορούμε κι εμείς να προστατεύσουμε τα συμφέροντά μας ως χώρα. <br />Κηρύσσεται περαιωμένη η συζήτηση επί της αρχής, των άρθρων και του συνόλου του σχεδίου νόμου του Υπουργείου Εξωτερικών: «Κύρωση της Συμφωνίας μεταξύ της Κυβερνήσεως της Ελληνικής Δημοκρατίας και της Κυβερνήσεως της Δημοκρατίας της Βουλγαρίας για τη διάνοιξη νέας συνοριακής διόδου και οδικής αρτηρίας μεταξύ των δύο χωρών, που θα συνδέει την πόλη Ξάνθη της Ελληνικής Δημοκρατίας με την πόλη Ζλάτογκραντ της Δημοκρατίας της Βουλγαρίας».<br />Ερωτάται το Σώμα: Γίνεται δεκτό το νομοσχέδιο;</speech><speech><from>ΠΟΛΛΟΙ ΒΟΥΛΕΥΤΕΣ</from>  Δεκτό, δεκτό.<br />ΕΠΑΜΕΙΝΩΝΔΑΣ  ΜΑΡΙΑΣ: Κατά πλειοψηφία.</speech><speech by="#s82"><from> ΠΟΛΥΒΙΟΣ ΖΗΣΙΜΟΠΟΥΛΟΣ</from> Κατά πλειοψηφία.</speech><speech by="#s125"><from>Μαρία Κόλλια-Τσαρουχά</from> Συνεπώς το νομοσχέδιο του Υπουργείου Εξωτερικών: «Κύρωση της Συμφωνίας μεταξύ της Κυβερνήσεως της Ελληνικής Δημοκρατίας και της Κυβερνήσεως της Δημοκρατίας της Βουλγαρίας για τη διάνοιξη νέας συνοριακής διόδου και οδικής αρτηρίας μεταξύ των δύο χωρών, που θα συνδέει την πόλη Ξάνθη της Ελληνικής Δημοκρατίας με την πόλη Ζλάτογκραντ της Δημοκρατίας της Βουλγαρίας» έγινε δεκτό κατά πλειοψηφία σε μόνη συζήτηση επί της αρχής, των άρθρων και του συνόλου και έχει ως εξής: <br /></speech><speech by="#s125"><from>Μαρία Κόλλια-Τσαρουχά</from> Εισερχόμαστε στη δεύτερη κύρωση. <br />Μόνη συζήτηση επί της αρχής, των άρθρων και του συνόλου του σχεδίου νόμου του Υπουργείου Εξωτερικών: «Κύρωση του Μνημονίου Κατανόησης μεταξύ του Υπουργείου Εξωτερικών της Ελληνικής Δημοκρατίας και του Υπουργείου Εξωτερικών της Δημοκρατίας της Αρμενίας για θέματα σχετικά με την Ευρωπαϊκή Ένωση».<br />Το νομοσχέδιο ψηφίστηκε στη Διαρκή Επιτροπή κατά πλειοψηφία. Εισάγεται προς συζήτηση στη Βουλή με τη διαδικασία του άρθρου 108 του Κανονισμού της Βουλής. Δηλαδή μπορούν να λάβουν το λόγο όσοι έχουν αντίρρηση επί της κυρώσεως αυτής της συμφωνίας.<br />Υπάρχει κάποιος συνάδελφος που θέλει να λάβει τον λόγο; Απ’ ό,τι φαίνεται εδώ μόνο το Κομμουνιστικό Κόμμα έχει αντίρρηση.</speech><speech by="#s289"><from> ΣΠΥΡΙΔΩΝ ΧΑΛΒΑΤΖΗΣ</from> Είμαστε κατά.</speech><speech by="#s125"><from>Μαρία Κόλλια-Τσαρουχά</from> Κύριε Υπουργέ, θέλετε να τοποθετηθείτε σε αυτή;</speech><speech by="#s310"><from>ΔΗΜΗΤΡΗΣ ΚΟΥΡΚΟΥΛΑΣ</from> Όχι, κυρία Πρόεδρε.</speech><speech by="#s125"><from>Μαρία Κόλλια-Τσαρουχά</from> Κηρύσσεται περαιωμένη η συζήτηση επί της αρχής, των άρθρων και του συνόλου του σχεδίου νόμου του Υπουργείου Εξωτερικών: «Κύρωση του Μνημονίου Κατανόησης μεταξύ του Υπουργείου Εξωτερικών της Ελληνικής Δημοκρατίας και του Υπουργείου Εξωτερικών της Δημοκρατίας της Αρμενίας για θέματα σχετικά με την Ευρωπαϊκή Ένωση».<br />Ερωτάται το Σώμα: Γίνεται δεκτό το νομοσχέδιο;</speech><speech><from>ΠΟΛΛΟΙ ΒΟΥΛΕΥΤΕΣ</from>  Δεκτό, δεκτό.</speech><speech by="#s289"><from> ΣΠΥΡΙΔΩΝ ΧΑΛΒΑΤΖΗΣ</from> Κατά πλειοψηφία.</speech><speech by="#s125"><from>Μαρία Κόλλια-Τσαρουχά</from> Συνεπώς το νομοσχέδιο του Υπουργείου Εξωτερικών: «Κύρωση του Μνημονίου Κατανόησης μεταξύ του Υπουργείου Εξωτερικών της Ελληνικής Δημοκρατίας και του Υπουργείου Εξωτερικών της Δημοκρατίας της Αρμενίας για θέματα σχετικά με την Ευρωπαϊκή Ένωση» έγινε δεκτό κατά πλειοψηφία σε μόνη συζήτηση επί της αρχής, των άρθρων και του συνόλου και έχει ως εξής: <br /></speech><speech by="#s125"><from>Μαρία Κόλλια-Τσαρουχά</from> Προχωράμε στην τρίτη κύρωση. <br />Μόνη συζήτηση επί της αρχής, των άρθρων και του συνόλου του σχεδίου νόμου του Υπουργείου Εξωτερικών: «Κύρωση της Συμφωνίας μεταξύ της Κυβέρνησης της Ελληνικής Δημοκρατίας και της Οργάνωσης για την Απελευθέρωση της Παλαιστίνης για λογαριασμό της Εθνικής Παλαιστινιακής Αρχής».<br />Το νομοσχέδιο ψηφίστηκε στη Διαρκή Επιτροπή κατά πλειοψηφία. Εισάγεται προς συζήτηση στη Βουλή με τη διαδικασία του άρθρου 108 του Κανονισμού της Βουλής. Δηλαδή μπορούν να λάβουν το λόγο όσοι έχουν αντίρρηση επί της κυρώσεως αυτής.<br />Υπάρχει κάποιος συνάδελφος που θέλει να λάβει τον λόγο;</speech><speech by="#s82"><from> ΠΟΛΥΒΙΟΣ ΖΗΣΙΜΟΠΟΥΛΟΣ</from> Εγώ, κυρία Πρόεδρε.<br />ΕΠΑΜΕΙΝΩΝΔΑΣ  ΜΑΡΙΑΣ: Κι εγώ θα ήθελα τον λόγο.</speech><speech by="#s134"><from> ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΙΚ</from> Κι εγώ, κυρία Πρόεδρε.</speech><speech by="#s125"><from>Μαρία Κόλλια-Τσαρουχά</from> Ο κ. Πολύβιος Ζησιμόπουλος έχει τον λόγο.</speech><speech by="#s82"><from> ΠΟΛΥΒΙΟΣ ΖΗΣΙΜΟΠΟΥΛΟΣ</from> Κατ’ αρχάς, κυρία Πρόεδρε, να διευκρινίσουμε κάτι για προηγουμένως, γιατί φαίνεται ή ότι δεν γίναμε κατανοητοί ή ότι τα λόγια διαστρεβλώνονται σκόπιμα. Εμείς δεν μιλήσαμε για τη Βουλγαρία. Εμείς είπαμε ότι η μουσουλμανική μειονότητα τόσο της Βουλγαρίας σε πολύ μεγάλο μέρος, όσο δυστυχώς και κάποιο μέρος της μουσουλμανικής μειονότητας της Ελλάδας ελέγχεται από την Τουρκία και θα χρησιμοποιηθούν ως μοχλοί πίεσης. Στη δε Βουλγαρία, αυτό που διευκρινίσαμε, είναι ότι η εκεί μουσουλμανική μειονότητα δεν χαρακτηρίζεται θρησκευτική αλλά εθνική, τουρκική, η οποία καλώς ή κακώς –κάκιστα για εμάς- έχει μια πολύ ισχυρή δυναμική σε ό,τι αφορά τις τοπικές εκλογές. Αυτά, για να μη γίνονται παρεξηγήσεις.<br />Σε ό,τι αφορά το σχέδιο νόμου: «Κύρωση μεταξύ της Κυβέρνησης της Ελληνικής Δημοκρατίας και της Οργάνωσης για την Απελευθέρωση της Παλαιστίνης για λογαριασμό της Εθνικής Παλαιστινιακής Αρχής» να πω τα εξής. Το παρόν σχέδιο νόμου, αφορά την κύρωση συμφωνίας που έχει υπογραφεί με την Εθνική Παλαιστινιακή Αρχή το 2010, για τη μετατροπή των χρεών της προς την ελληνική πλευρά σε αναπτυξιακή βοήθεια. Αυτό το δάνειο, έχει υπογραφεί το 1993 μεταξύ της Εθνικής Τράπεζας της Ελλάδας και της Παλαιστινιακής Αρχής με εγγυητή το ελληνικό δημόσιο. Από το 2005, η Εθνική Παλαιστινιακή Αρχή έπαψε να εκπληρώνει τις υποχρεώσεις της για την αποπληρωμή του χρέους, με αποτέλεσμα το ελληνικό δημόσιο ως εγγυητής να καταβάλει 12.854.340 δολάρια των Ηνωμένων Πολιτειών, προκειμένου να εξοφλήσει τις υποχρεώσεις του προς την Εθνική Τράπεζα της Ελλάδας. Έρχεται τώρα, λοιπόν, η ελληνική πλευρά και συμφωνεί να διαγραφεί το χρέος, υπό τον όρο να χρησιμοποιηθεί από την Εθνική Παλαιστινιακή Αρχή το συγκεκριμένο χρηματικό ποσό για αναπτυξιακούς σκοπούς και ειδικότερα για κοινωνικές υπηρεσίες υγείας και εκπαίδευσης, αφού ενταχθεί στο γενικό προϋπολογισμό της Εθνικής Παλαιστινιακής Αρχής. <br />Στο πλαίσιο της άσκησης εξωτερικής πολιτικής, υπεγράφη αυτή η δανειακή σύμβαση αρκετά χρόνια πριν. Τώρα, να μην μπούμε στην ανάλυση γιατί έγινε, γιατί υπεγράφη και τι εξυπηρετούσε σε άλλη χρονική στιγμή, με άλλα οικονομικά δεδομένα και μεγέθη. <br />Είναι γνωστό ότι η Ελλάδα τήρησε φιλοπαλαιστινιακή στάση στο Παλαιστινιακό, ιδιαίτερα κατά τη δεκαετία του 1980. Αποτέλεσμα αυτής της πολιτικής, ήταν μια θετική εικόνα της Ελλάδας στον αραβικό και στον ισλαμικό κόσμο και μια συμμετοχή της χώρας μας σε σύναψη οικονομικών συνεργασιών, η πραγματική αξία των οποίων, βέβαια, δεν έχει καμμία σχέση με τα νούμερα που παρουσιάζονταν τότε από την τότε κυβέρνηση του ΠΑΣΟΚ και του Ανδρέα Παπανδρέου. Το λέω, για να ξεκαθαρίσουμε κάποια πράγματα.<br />Από εκεί και έπειτα, οι σχέσεις Ελλήνων και Παλαιστινίων ήταν πάντα στενές και αρμονικές και στην πνευματική δικαιοδοσία του Πατριαρχείου Ιεροσολύμων, υπάγονται και τα παλαιστινιακά εδάφη με σημαντικό αριθμό ορθοδόξων χριστιανών. Εδώ να τονίσουμε ότι πρόκειται για τη μεγαλύτερη ορθόδοξη κοινότητα που βρίσκεται στη Μέση Ανατολή και ότι οι Παλαιστίνιοι ορθόδοξοι καθώς και μεγάλος αριθμός απόφοιτων υποτρόφων των ελληνικών ανώτατων εκπαιδευτικών ιδρυμάτων, αποτελούν ισχυρή γέφυρα φιλίας μεταξύ του ελληνικού και του παλαιστινιακού λαού. <br />Στην παρούσα συγκυρία, βέβαια, με τα κοινωνικοοικονομικά ζητήματα που απασχολούν τη χώρα, θα πρέπει ταυτόχρονα να βλέπουμε και τι ωφελεί τη χώρα μας. Από ό,τι φαίνεται, στην πράξη αυτά τα χρήματα δεν θα γυρίσουν ποτέ στον ελληνικό λαό. Ας μείνουν τουλάχιστον υπό μορφή βοήθειας –εάν βέβαια επιτευχθεί και αυτό- στον παλαιστινιακό λαό. <br />Για το συγκεκριμένο θέμα εμείς απλώς ψηφίζουμε «ΠΑΡΩΝ». <br />Ευχαριστώ πολύ.</speech><speech by="#s125"><from>Μαρία Κόλλια-Τσαρουχά</from> Τον λόγο έχει ο κ. Τέρενς Κουίκ, ειδικός αγορητής των Ανεξάρτητων Ελλήνων.</speech><speech by="#s134"><from> ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΙΚ</from> Ευχαριστώ, κυρία Πρόεδρε.<br />Εδώ μπαίνουμε σε θέματα ουσίας της εξωτερικής πολιτικής. Και μιλάμε για μια εξωτερική πολιτική, η οποία είναι σε επικίνδυνο δρόμο, κυρία Πρόεδρε. <br />Να θυμίσω ότι στο τέλος του καλοκαιριού του 2013, σπεύδαμε ένα χιλιόμετρο πιο μπροστά από τον Μπαράκ Ομπάμα, να είμαστε στο πλευρό των ισλαμοφασιστών της Συρίας που έσφαζαν τους χριστιανούς. Τώρα τρέχουμε εν ονόματι της Ευρωπαϊκής Προεδρίας –πάντως η Ελλάδα το χρεώνεται- να δίνουμε το χέρι μας στους νεοναζί και τους παρακρατικούς της Ουκρανίας, σ’ αυτό το μόρφωμα το οποίο παρανόμως διοικεί αυτό που διοικεί, την ώρα που κάποιοι κλαίγονται και κόπτονται για το τι συμβαίνει στην Κριμαία και από τους δυτικούς, κανένας δεν έχει πει λέξη για την κατοχή της μισής Κύπρου! <br />Σε ό,τι αφορά το συγκεκριμένο θέμα, μετά από είκοσι χρόνια, πράγματι, τώρα τι να ζητάμε πίσω; Και από τη στιγμή που τα χρήματα αυτά μετατρέπονται σε βοήθεια, για να πάνε στην παιδεία και την υγεία του παλαιστινιακού λαού, εμείς δεν θα το αρνηθούμε και θα υπερψηφίσουμε, κυρία Πρόεδρε.</speech><speech by="#s125"><from>Μαρία Κόλλια-Τσαρουχά</from> Τον λόγο έχει ο κύριος Υπουργός, για να τοποθετηθεί.</speech><speech by="#s310"><from>ΔΗΜΗΤΡΗΣ ΚΟΥΡΚΟΥΛΑΣ</from> Θα ήθελα να διευκρινίσω ότι εμείς ως Ελλάδα έχουμε άριστες σχέσεις με όλο τον βουλγαρικό λαό και με όλους τους Βούλγαρους πολίτες, ασχέτως της ένταξής τους ή όχι σε κάποια μειονότητα είτε θρησκευτική είτε εθνική. Αυτό που μας λένε και το χρησιμοποιούν για να διασπείρουν το φόβο, για κυκλωτικές κινήσεις κ.λπ., αυτό το κόμμα του οποίου ο κορμός αποτελείται από την τουρκική μειονότητα στη Βουλγαρία –γιατί έτσι αναγνωρίζεται στη Βουλγαρία- συμμετέχει στην κυβέρνηση της Βουλγαρίας από το 1991 μέχρι σήμερα, δηλαδή από τότε που έγινε η κατάρρευση του κομμουνισμού. <br />Αυτό το κόμμα, δεν διάκειται αναγκαστικά από εχθρικές προς την Ελλάδα διαθέσεις. Εκπροσωπεί κατά το μεγαλύτερο ποσοστό, αλλά όχι αποκλειστικά, την τουρκική μειονότητα της Βουλγαρίας. <br />Θέλω, όμως, να πω ότι δεν χρειάζεται να δημιουργηθεί μία εντύπωση περικύκλωσης, φόβου. Είναι διαφορετική αν θέλετε η θέση αυτού του κόμματος στο βουλγαρικό πολιτικό σύστημα. Είναι, πράγματι, πολύ σημαντική όπως είπατε. Αυτό, όμως, δεν είναι λόγος εμείς να υψώσουμε τείχη, ώστε να μην μπορεί να υπάρξει επικοινωνία μεταξύ των περιοχών μας στη Ροδόπη, στη Ξάνθη, οπουδήποτε και τις αντίστοιχες βουλγαρικές.<br /> Πρέπει, να αντιληφθείτε ότι δεν είμαστε πια στο 1914, δεν είμαστε στους βαλκανικούς πολέμους. Βρισκόμαστε σε μια νέα εποχή. Η Βουλγαρία, όπως είπα, αποτελεί στρατηγικό σύμμαχο της χώρας μας.<br />Όσον αφορά τον κ. Κουίκ, νομίζω ότι όταν μιλάμε για εξωτερική πολιτική και μάλιστα για τόσο σοβαρή κρίση σαν και αυτή της Ουκρανίας, που όλοι αναγνωρίζουμε ότι ίσως είναι η σοβαρότερη κρίση στην Ευρώπη μετά την πτώση του τείχους του Βερολίνου, νομίζω κύριε Κουίκ, με όλο τον σεβασμό, ότι πρέπει να είμαστε πιο προσεχτικοί και να μη χρησιμοποιούμε την εξωτερική πολιτική για εσωτερική κατανάλωση. Το χέρι στους νεοναζιστές, να προσέξετε εσείς να μην το δίνετε εδώ μέσα. Και προσβάλλετε και τον ουκρανικό λαό και προσβάλλετε και την Ελλάδα. <br />Η κυβέρνηση με την οποία συναντήθηκε ο κ. Βενιζέλος, αφού πρώτα πήγε στην Μαριούπολη και συναντήθηκε με τις ελληνικές κοινότητες, είναι η κυβέρνηση η οποία αναγνωρίζεται από τον Οργανισμό Ηνωμένων Εθνών, από την Ευρωπαϊκή Ένωση, από το ΝΑΤΟ, από την πλειοψηφία της Διεθνούς Κοινότητας.<br />Και είναι νομίζω προσβολή και προς τον ουκρανικό λαό να τους χαρακτηρίζεται συλλήβδην όλους φασίστες.<br />Όσον αφορά το θέμα της Συρίας, δεν καταλαβαίνω τι θέλετε. Θέλατε ή θέλετε σήμερα η Ελλάδα, να βγει μπροστά μόνη της και να υποστηρίξει τη χρήση χημικών όπλων από το καθεστώς Άσαντ; Πείτε μας τι θέλετε. Αλλά, προσέξτε μη δίνετε εσείς το χέρι στους φασίστες εδώ μέσα στην Ελλάδα.<br />ΝΙΚΟΛΑΟΣ-ΤΕΡΕΝΣ-ΣΠΕΝΣΕΡ ΚΟΥΙΚ: …</speech><speech by="#s125"><from>Μαρία Κόλλια-Τσαρουχά</from> Τα είπατε, κύριε Κουίκ.<br />Θα μας τα πει ο κ. Μαριάς.<br />Τον λόγο έχει ο Κοινοβουλευτικός Εκπρόσωπος των Ανεξάρτητων Ελλήνων, κ. Νότης Μαριάς.<br />ΕΠΑΜΕΙΝΩΝΔΑΣ  ΜΑΡΙΑΣ: Κυρία Πρόεδρε, ακούσαμε με ενδιαφέρον τον κύριο Υπουργό, ο οποίος πλέον έχει περάσει τα εσκαμμένα και θα σας πω γιατί.<br />Πρώτον, η ιστορία «Ανατολική Εταιρική Σχέση» με την Ουκρανία την οποία ήθελε να επιβάλει η Ευρωπαϊκή Ένωση, απέτυχε. Και απέτυχε, διότι δεν την έκανε δεκτή ο Πρόεδρος Γιανουκόβιτις. Θα κάνω μία παρένθεση. Θεωρούμε ότι το καθεστώς του ήταν διεφθαρμένο, θεωρούμε ότι ήταν στους ολιγάρχες, θεωρούμε ότι έκανε ενέργειες ενάντια στον ουκρανικό λαό. Σε κάθε περίπτωση, αυτός ήταν ο νόμιμος Πρόεδρος. <br />Δεύτερον, δεν σας είδα να πείτε τίποτε, όταν ο κ. Βεστερβέλε ως Υπουργός Εξωτερικών της Γερμανίας, συμμετείχε στις διαδηλώσεις στο Κίεβο. Δηλαδή, Υπουργός Εξωτερικών ων, ήταν εκεί και διαδήλωνε. <br />Τρίτον, επειδή η Ευρωπαϊκή Ένωση απέτυχε στην πολιτική της, προχώρησε με διάφορες ΜΚΟ και ενίσχυσε τις νεοναζιστικές οργανώσεις της Ουκρανίας για να ανατρέψει το καθεστώς. Και επειδή ίσως δεν παρακολουθείτε το τι γίνεται αυτές τις μέρες στο πλαίσιο του Συμβουλίου της Ευρώπης, οι ομογάλακτοί σας του Σοσιαλιστικού Κόμματος και του Λαϊκού Κόμματος, έχουν κάνει μεγάλη προσπάθεια για να αποδείξουν ότι είναι δήθεν δημοκρατική κυβέρνηση, αυτή που ανέλαβε, η οποία έκανε απλά ένα πραξικόπημα.<br />Τέταρτον, ο κ. Γιάγκλαντ, Γενικός Γραμματέας του Συμβουλίου της Ευρώπης, τους κατήγγειλε, διότι η εν λόγω δήθεν δημοκρατική κυβέρνηση που λέτε, σε μία ώρα ψήφισε νόμο που κατήργησε τις μειονοτικές γλώσσες που είναι κατοχυρωμένες με διεθνή σύμβαση και δεν είπατε τίποτε. Ψαχνόσασταν. Εγώ προσωπικά έβαλα το θέμα στις 27 του μηνός στη συνέλευση που έγινε της Monitoring Committee στη Μάλτα, όταν εσείς κοιμόσασταν, δεν είχατε πει κουβέντα. <br />Επόμενο θέμα. Η εν λόγω δήθεν δημοκρατική κυβέρνηση της Ουκρανίας, κατήργησε το ανώτατο συνταγματικό δικαστήριο. Κουβέντα! Εάν γίνονταν αυτά σε άλλες χώρες, θα φωνάζατε και εσείς και οι ομογάλακτοί σας.<br />Σας λέμε, λοιπόν, ότι η Ευρωπαϊκή Ένωση, και κυρίως η Γερμανία, επιθυμεί να περάσει την πολιτική της πάση θυσία, αξιοποιώντας νεοναζιστικές οργανώσεις τις οποίες εσείς οι ίδιοι, αναγνωρίζοντας την κυβέρνηση, στηρίζετε. Διότι με ποια λογική και από ποιον είναι αναγνωρισμένη η κυβέρνηση που ανέλαβε; Από αυτούς που ανέτρεψαν την προηγούμενη; <br />Ερώτημα. Η κ. Τιμοσένκο, που έχει καταδικαστεί σε χρόνια φυλάκισης, βγήκε σε ένα βράδυ. Αυτά γίνονται και είναι πράγματα που η Ευρωπαϊκή Ένωση τα βλέπει σωστά; <br />Επίσης, όταν έγινε η συμφωνία των τριών Υπουργών Εξωτερικών με τον κ. Γιανουκόβιτς ήσασταν απόντες. Ως Προεδρία, έπρεπε να ήσασταν εκεί. Αλλά ήταν ο Υπουργός Εξωτερικών της Γερμανίας, Γαλλίας και Πολωνίας. Σας είχαν στείλει για άλλη δουλειά υποτιμώντας την Ελληνική Προεδρία. Και έρχεστε τώρα εκ των υστέρων, να νομιμοποιήσετε αυτά τα οποία θέλουν οι υπόλοιποι να νομιμοποιήσουν. <br />Με ποια λογική, η αρμόδια για θέματα εξωτερικής πολιτικής της Ευρωπαϊκής Ένωσης συναντήθηκε μόνο με την Τιμοσένκο; Πήρε ή δεν πήρε έτσι θέση στην όποια διαδικασία μελλοντικών εκλογών για την προεδρία της Ουκρανίας; <br />Όταν, λοιπόν, λέμε για αυτά τα θέματα, δεν εννοούμε συλλήβδην ότι είναι νεοναζιστές ο ουκρανικός λαός. Αλλά, υπάρχουν νεοναζιστικές οργανώσεις οι οποίες λειτουργούν στην Ουκρανία. Έχετε κλείσει τα μάτια σε αυτά τα θέματα, διότι σας βολεύει στην πολιτική σας. Εδώ, βεβαίως, με την πολιτική της φτώχειας, του μνημονίου και της διάλυσης, εσείς ρίχνετε λίπασμα στην ανάπτυξη νεοναζιστικών οργανώσεων στη χώρα. Εσείς, λοιπόν, έχετε την ευθύνη. <br />Επομένως, απαντήστε σε αυτά τα θέματα, διότι θα έχουμε και το επόμενο νομοσχέδιο για να μιλήσουμε. Αυτή είναι η πραγματική κατάσταση στην Ουκρανία. Και είναι βέβαιο ότι αυτούς που φοβάται η ελληνική μειονότητα στην Κριμαία, είναι αυτούς που πήγε να δει ο κ. Βενιζέλος στην ουκρανική πρωτεύουσα. Αυτοί ασκούν τη βία απέναντι στις εθνικές μειονότητες. <br />Σε σχέση με το νομοσχέδιο να πω το εξής. Έχει ένα ενδιαφέρον σημείο. Καταδεικνύει ότι η Ελλάδα, έστω η χειμαζόμενη Ελλάδα, που έχει μια διαφορετική κουλτούρα, μπορεί να προχωρήσει σε διαγραφή χρεών, όταν η ισχυρή Γερμανία, που μας οφείλει τις γερμανικές αποζημιώσεις παριστάνει τον γκιουλέκα και μέσα από τον ιδρώτα του ελληνικού λαού θέλει να εξοφληθεί. <br />Σας λέω, λοιπόν -ίσως δεν έγινε συνείδηση εδώ- ότι αυτή η συγκεκριμένη συμφωνία, δείχνει έναν ωραίο δρόμο για το πώς μπορεί να γίνει και διαγραφή χρέους –το όποιο χρέος υπάρχει και αυτό που μπορεί να αναγνωριστεί ως μη επονείδιστο - με τη μετατροπή του εν προκειμένω, σε αναπτυξιακή βοήθεια. Γι’ αυτό είναι ένα καλό μοντέλο. Δεν ξέρω αν έχετε καταλάβει ότι έτσι ανοίγει ένα δρόμο, τον οποίο προφανώς δεν θα ακολουθήσετε εσείς αλλά άλλες δυνάμεις.<br />Τέλος, δύο μικρές ερωτήσεις. Η σύμβαση, περιλαμβάνει στο άρθρο 5 δικαστική επίλυση διαφορών. Δεν έχω καταλάβει για ποιο λόγο, εφόσον εμείς δεχόμαστε να μετατραπεί το δάνειο σε αναπτυξιακή βοήθεια, υπάρχει ολόκληρο το άρθρο 5 να επιλύσει κάποιες διαφορές στα δικαστήρια των Αθηνών. Δεν το έχω καταλάβει αυτό, εκτός αν υπάρχει καμμία διαφορά αυτήν τη στιγμή. <br />Δεύτερον, ξανά έχουμε μια σύμβαση που κυρώνεται τέσσερα χρόνια μετά. <br />Και τρίτον, στο άρθρο 2 λέει ότι τα ποσά που όφειλε η Παλαιστινιακή Αρχή στην Ελλάδα μετατρέπονται σε αναπτυξιακή βοήθεια και κάθε έτος εγγράφονται στον προϋπολογισμό, δηλαδή εγγράφονται του 2010, του 2011 και του 2012. Ερώτηση. Ενεγράφησαν το 2010, 2011 και 2012; Αν ναι, πώς ενεγράφησαν αφού τώρα κυρώνεται η σύμβαση; Αν όχι, τι έγινε και πώς θα εξελιχθεί; Αυτά είναι θέματα που νομίζω ότι πρέπει να τα δούμε και να μας εξηγήσετε.<br />Από εκεί και πέρα, όπως είπε και ο κ. Κουΐκ, εμείς είμαστε θετικοί, παρά τη χειμαζόμενη Ελλάδα, σε αυτήν τη διαδικασία συμπαράστασης προς τον παλαιστινιακό λαό αλλά και ως ένα δρόμο που ανοίγει μελλοντικά για ρυθμίσεις και απαιτήσεις για διαγραφή χρεών.</speech><speech by="#s125"><from>Μαρία Κόλλια-Τσαρουχά</from> Τον λόγο έχει ο Υφυπουργός κ. Κούρκουλας.</speech><speech by="#s310"><from>ΔΗΜΗΤΡΗΣ ΚΟΥΡΚΟΥΛΑΣ</from> Συγγνώμη που απασχολώ ακόμη την Εθνική Αντιπροσωπεία αλλά θα ήθελα να απαντήσω σύντομα σε ορισμένα ζητήματα που εθίγησαν.<br />Δεν τα γνωρίζετε καλά, κύριε Μαριά. Η Ανατολική Εταιρική Σχέση δεν ήταν κάτι που προσπάθησε να επιβάλει η Ευρωπαϊκή Ένωση στην Ουκρανία ή στη Μολδαβία ή στη Γεωργία, ήταν κάτι, που αυτές οι χώρες ζήτησαν. Μάλιστα, ο τότε Πρόεδρος κ. Γιανουκόβιτς ήταν πολύ θετικός και προεβλέπετο η υπογραφή αυτής της συμφωνίας επί λιθουανικής Προεδρίας. Υπαναχώρησε την τελευταία στιγμή -δικαίωμά του- και η θέση της Ευρωπαϊκής Ένωσης ήταν και είναι ότι εφόσον υπάρχει θέληση, εμείς είμαστε ανοιχτοί να το συζητήσουμε και να το ξανασυζητήσουμε. Δεν προσπάθησε η Ευρωπαϊκή Ένωση να επιβάλλει τίποτα και σε κανέναν.<br />Όσον αφορά την παρουσία ή τη μη παρουσία Υπουργών Εξωτερικών κρατών-μελών σε κάποιες διαδηλώσεις, αυτό δεν αφορά το ελληνικό Υπουργείο Εξωτερικών. Κάθε χώρα κάνει την εξωτερική πολιτική της. Υπάρχει και η ευρωπαϊκή εξωτερική πολιτική, αλλά κάθε χώρα έχει και τη δική της ευρωπαϊκή πολιτική. Εγώ θα σας απαντήσω για την ευρωπαϊκή πολιτική, στην οποία συμμετέχουμε και εμείς.<br />Η ευρωπαϊκή πολιτική, λοιπόν, είναι ότι με αίτημα αυτών των λαών και των κυβερνήσεων προχωρήσαμε στην Ανατολική Εταιρική Σχέση. Για κάποιους λόγους, που είναι εσωτερικοί πολιτικοί λόγοι, αυτό δεν κατέστη δυνατό με την Ουκρανία. Αυτό δημιούργησε μία εσωτερική πολιτική κρίση, μία εσωτερική σύγκρουση. Εμείς σαν Υπουργείο Εξωτερικών και σαν Ελλάδα δεν είμαστε αυτοί που θα λύσουμε όλα τα συνταγματικά προβλήματα της Ουκρανίας.<br />Αυτό που σας είπα και ισχύει είναι ότι αυτήν τη στιγμή η μεταβατική κυβέρνηση, η οποία υπάρχει στο Κίεβο και την οποία συνάντησε ο Αντιπρόεδρος της Κυβέρνησης και Υπουργός Εξωτερικών ο κ. Βενιζέλος, είναι αυτή η οποία αναγνωρίζεται διεθνώς από τον ΟΗΕ, από το ΝΑΤΟ. Μεθαύριο θα γίνει η συνάντηση Αρχηγών κρατών και Πρωθυπουργών στις Βρυξέλλες. Ο Πρωθυπουργός κ. Σαμαράς θα είναι εκεί και έχει κληθεί να παραστεί και ο μεταβατικός Πρωθυπουργός της Ουκρανίας και θα κάνει χειραψία με όλους τους Ευρωπαίους ηγέτες. Εάν αυτό δεν αρέσει στους Ανεξάρτητους Έλληνες, τι να κάνουμε; <br />Δεν μπορούμε εμείς, η Ελλάδα, να κάνουμε εξωτερική πολιτική με διάφορες ιδεοληψίες. Ναι, βεβαίως υπάρχουν νεοναζί και στην Ουκρανία. Δυστυχώς, υπάρχουν και στην Ελλάδα, αλλά μην ρίχνουμε λάδι και στους νεοναζί της Ελλάδας, όταν μιλάμε για ελληνική κοινότητα και μειονότητα και ακούγονται εξωφρενικά πράγματα, ότι εξαφανίζονται, ότι βρίσκονται υπό διωγμό και την άλλη ημέρα βγαίνουν οι πρόεδροι των κοινοτήτων, οι οποίοι συνάντησαν και τον κ. Βενιζέλο και λένε ότι αυτό που είπατε για τις μειονοτικές γλώσσες, είναι λάθος. <br />Η ουκρανική βουλή αποφάσισε να καταργήσει τις μειονοτικές γλώσσες στη διοίκηση. Τα ελληνικά δεν ήταν ποτέ μειονοτική γλώσσα της διοίκησης. Ήταν τα ρωσικά. Όμως, και αυτή η απόφαση εμείς -προσωπικά και εγώ- νομίζουμε ότι δεν είναι η σωστή και ο μεταβατικός Πρόεδρος της Ουκρανίας δήλωσε ότι δεν θα την επικυρώσει. Άρα, μην δημιουργούμε σκηνές πανικού και διωγμού εκεί που δεν υπάρχουν. <br />Βεβαίως, υπάρχει μία μεγάλη πολιτική κρίση, η οποία όμως έχει τώρα μεταλλαχτεί. Από εσωτερική κρίση έχει γίνει κρίση που έχει σχέση με την προστασία των συνόρων, με το απαραβίαστο των συνόρων, με τη στρατιωτική επέμβαση σε μία ανεξάρτητη χώρα. Εκεί, όπως θα αντιλαμβάνεσθε, φαντάζομαι, υπάρχουν και ελληνικά συμφέροντα πάρα πολύ σημαντικά.<br />Όσον αφορά τη συμφωνία με την Παλαιστινιακή Αρχή, ναι, πράγματι ήταν δάνειο. Πράγματι, μετετράπη σε δωρεά, σε βοήθεια και έχει εγγραφεί μάλιστα ως βοήθεια από τους διεθνείς οργανισμούς που παρακολουθούν και κάνουν τη στατιστική ανάλυση της βοήθειας που δίνουν οι χώρες στην Παλαιστίνη και σε άλλες περιοχές. <br />Υπάρχει η ανάγκη να υπάρχει αυτή η διαιτησία, διότι η μετατροπή σε δωρεά έγινε κάτω από ορισμένες συνθήκες, κάτω από ορισμένες προϋποθέσεις. Δηλαδή, όσον αφορά τη χρήση αυτού του δανείου το οποίο τώρα μετετράπη σε δωρεά, αυτό έγινε κάτω από ορισμένες συνθήκες. Είναι στάνταρ νομική διαδικασία, διότι εμείς έχουμε βάλει ορισμένους όρους στην Παλαιστινιακή Αρχή όσον αφορά το πώς θα χρησιμοποιήσει αυτά τα χρήματα.<br />Βεβαίως, αυτή η μετατροπή, που αφορά ένα δάνειο ύψους 15 εκατομμυρίων, νομίζω ότι δείχνει την πολύ στενή σχέση, την εξαιρετική σχέση, θα έλεγα, της Ελλάδας, του ελληνικού λαού, του ελληνικού κράτους με την Παλαιστινιακή Αρχή, η οποία επιβεβαιώθηκε και πρόσφατα, όταν ο Αντιπρόεδρος της Κυβέρνησης και Υπουργός Εξωτερικών είχε επισκεφθεί την Παλαιστινιακή Αρχή.</speech><speech by="#s125"><from>Μαρία Κόλλια-Τσαρουχά</from> Κυρίες και κύριοι συνάδελφοι, κηρύσσεται περαιωμένη η συζήτηση επί της αρχής, των άρθρων και του συνόλου του σχεδίου νόμου του Υπουργείου Εξωτερικών: «Κύρωση της Συμφωνίας μεταξύ της Κυβέρνησης της Ελληνικής Δημοκρατίας και της Οργάνωσης για την Απελευθέρωση της Παλαιστίνης για λογαριασμό της Εθνικής Παλαιστινιακής Αρχής». <br />Ερωτάται το Σώμα: Γίνεται δεκτό το νομοσχέδιο;</speech><speech><from>ΠΟΛΛΟΙ ΒΟΥΛΕΥΤΕΣ</from> Δεκτό, δεκτό.</speech><speech by="#s82"><from> ΠΟΛΥΒΙΟΣ ΖΗΣΙΜΟΠΟΥΛΟΣ</from> Παρών.</speech><speech by="#s125"><from>Μαρία Κόλλια-Τσαρουχά</from> Συνεπώς το νομοσχέδιο του Υπουργείου Εξωτερικών: «Κύρωση της Συμφωνίας μεταξύ της Κυβέρνησης της Ελληνικής Δημοκρατίας και της Οργάνωσης για την Απελευθέρωση της Παλαιστίνης για λογαριασμό της Εθνικής Παλαιστινιακής Αρχής» έγινε δεκτό κατά πλειοψηφία σε μόνη συζήτηση επί της αρχής, των άρθρων και του συνόλου και έχει ως εξής: <br /></speech><speech by="#s125"><from>Μαρία Κόλλια-Τσαρουχά</from> Μόνη συζήτηση επί της αρχής, των άρθρων και του συνόλου του σχεδίου νόμου του Υπουργείου Εξωτερικών: «Κύρωση του Πρωτοκόλλου για τα Προνόμια και τις Ασυλίες του Κέντρου Επιβολής Νόμου της Νοτιοανατολικής Ευρώπης».<br />Το νομοσχέδιο ψηφίστηκε στη Διαρκή Επιτροπή κατά πλειοψηφία. Εισάγεται προς συζήτηση στη Βουλή με τη διαδικασία του άρθρου 108 του Κανονισμού της Βουλής, δηλαδή μπορούν να λάβουν το λόγο όσοι έχουν αντίρρηση επί της κύρωσης αυτής της συμφωνίας.<br />Υπάρχει κάποιος συνάδελφος που θέλει να λάβει τον λόγο;</speech><speech by="#s277"><from> ΜΑΡΙΑ ΤΡΙΑΝΤΑΦΥΛΛΟΥ</from> Κυρία Πρόεδρε, θα ήθελα τον λόγο παρακαλώ.</speech><speech by="#s125"><from>Μαρία Κόλλια-Τσαρουχά</from> Ναι, ο ΣΥΡΙΖΑ έχει κρατήσει επιφυλάξεις, άρα έχει τον λόγο η κ. Μαρία Τριανταφύλλου, εισηγήτρια του ΣΥΡΙΖΑ.</speech><speech by="#s277"><from> ΜΑΡΙΑ ΤΡΙΑΝΤΑΦΥΛΛΟΥ</from> Ευχαριστώ, κυρία Πρόεδρε.<br />Στα είκοσι τέσσερα άρθρα του εν λόγω πρωτοκόλλου προσδιορίζονται τα προνόμια και οι ασυλίες που παρέχονται στο SELEC. Συγκεκριμένα γίνονται αναφορές για την περιουσία, τους χώρους και τα αρχεία του κέντρου που έχουν το απαραβίαστο, για τις διευκολύνσεις των διπλωματικών αποστολών στις επικοινωνίες, την αλληλογραφία και τις εκδόσεις του κέντρου, για τις απαλλαγές από φορολογία και τελωνειακούς δασμούς και απαγορεύσεις σε περιορισμούς, σε εισαγωγές-εξαγωγές αγαθών και εκδόσεων για επίσημους σκοπούς. <br />Επίσης, αναφέρεται ότι γίνονται ρυθμίσεις σχετικά με το συνάλλαγμα, προσδιορίζονται προνόμια για όσους λαμβάνουν μέρος στις αποστολές του κέντρου, από τον γενικό διευθυντή μέχρι όλο το προσωπικό του κέντρου. <br />Ακόμα, υπάρχει σχετική πρόβλεψη και υποχρέωση για κοινοποίηση από κάθε συμβαλλόμενο μέρος των ονομάτων και των καθηκόντων όσων εμπλέκονται κάθε φορά σε αποστολή του κέντρου.<br />Επιπλέον, προσδιορίζονται, τόσο η διάρκεια των προνομίων των προσώπων αυτών και των ασυλιών τους όσο και οι επιπτώσεις για την άρση της ασυλίας. <br />Ακόμα, υπάρχει δυνατότητα τροποποίησης του πρωτοκόλλου αλλά και ο τρόπος επίλυσης των διαφορών, εφόσον προκύπτουν, δηλαδή παρουσιάζονται και προσδιορίζονται ουσιαστικά όλα τα προνόμια, ο τρόπος που δίνονται τα προνόμια, ο σκοπός και η πιθανότητα άρσης της ασυλίας κ.λπ.. <br />Είχαμε τις επιφυλάξεις στη συζήτηση στην επιτροπή για τη συγκεκριμένη κύρωση του πρωτοκόλλου για τα προνόμια και τις ασυλίες του κέντρου επιβολής νόμου της Νοτιοανατολικής Ευρώπης, ενός οργανισμού, μιας υπηρεσίας διατήρησης του νόμου -εκεί στοχεύει ουσιαστικά- στη Νοτιοανατολική Ευρώπη, που είχε υπογραφεί στο Βουκουρέστι από τον Νοέμβριο του 2010 από χώρες των Βαλκανίων, που είτε βρίσκονται στην Ευρωπαϊκή Ένωση είτε όχι. Είχαμε επιφυλαχθεί λοιπόν και για να διερευνήσουμε το εύρος των προνομίων και την αναγκαιότητά τους, αλλά κυρίως επιφυλαχθήκαμε γιατί θέλαμε να ακούσουμε την αποτίμηση των αποτελεσμάτων αυτού του οργανισμού. <br />Πειστικές απαντήσεις δεν πήραμε και έγιναν αρκετές ερωτήσεις από πολλούς συναδέλφους, τόσο για τη φορολογική ασυλία όσο και για τη δικαστική ασυλία, για το απαραβίαστο του χώρου της περιουσίας και των αρχείων κ.λπ.. Για παράδειγμα, δεν απαντήθηκε μία ερώτηση από συνάδελφο της Δημοκρατικής Αριστεράς, νομίζω, για ποιον λόγο, ακόμα κι όταν κάποιος εκπρόσωπος του κέντρου χάνει αυτήν την ιδιότητα, δεν έχει αυτήν την ιδιότητα, έχει φορολογική ασυλία ακόμα κι όταν περάσουν δύο χρόνια. <br />Δεν δόθηκε λοιπόν καμμία ουσιαστική πληροφόρηση για τα όποια θετικά -αν υπάρχουν- ή τα όποια αρνητικά αποτελέσματα αυτής της υπηρεσίας, και δεν δόθηκε καμμία απάντηση για τον τρόπο στελέχωσής της, για τη χρηματοδότησή της και εν γένει για τη λειτουργία της και δεν θα δώσουμε θετική ψήφο αλλά θα δηλώσουμε «ΠΑΡΩΝ». <br />Ας μπούμε όμως στην ουσία αυτού του εγχειρήματος. Τα βαλκανικά κράτη, οι βαλκανικές χώρες, αυτές οι ανεμοδαρμένες βαλκανικές χώρες υπογράφουν αυτήν την ευρωπαϊκής έμπνευσης δομή, προσδοκώντας βελτίωση του συντονισμού στην πρόληψη και στην καταπολέμηση του εγκλήματος, οι βαλκανικές χώρες που θυμίζουμε ότι οδηγήθηκαν σε κρίση και διαμελίστηκαν από ευρωπαϊκής έμπνευσης και υλοποίησης επεμβάσεις. <br />Βιώνουμε, λοιπόν, σήμερα την κρίση στην Ουκρανία και υπάρχει ένα εύλογο ερώτημα σχετικά, που αναφέρθηκε από διάφορους συναδέλφους -ειπώθηκαν διάφορα για τα τεκταινόμενα στην Ουκρανία και θα κάνουμε κι εμείς αναφορά- και συγκεκριμένα τι μπορεί να προσφέρει ένα τέτοιο κέντρο επιβολής νόμου σε αυτήν την περίπτωση.<br />Μπορεί κατά τη γνώμη μας μάλλον να αποσώσει ό,τι έχει αρχίσει η άγρια διαμάχη για την αναδιανομή των σφαιρών επιρροής. Και στη μέγγενη αυτού του ανταγωνισμού συνθλίβεται ο λαός της Ουκρανίας, όπως πριν από αρκετά χρόνια είχε συνθλιβεί και ο λαός της Γιουγκοσλαβίας και τόσοι άλλοι λαοί που έγιναν βορά στα ιμπεριαλιστικά επιτελεία. Και αναφέρουμε εδώ και την Κύπρο. Σαράντα χρόνια κατοχής! Σαράντα χρόνια κατοχής, με ό,τι αυτό συνεπάγεται, πληθυσμιακή αλλοίωση και πάρα πολλά άλλα πράγματα. Και μιλάμε και για μια ενδεχόμενη διχοτόμηση κι αυτό πρέπει να το έχουμε στο μυαλό μας και για την Ουκρανία. Μιλάμε, λοιπόν, για μια κρίση που μπορεί να οδηγήσει ακόμη και σε πολεμική ανάφλεξη με εφιαλτικές συνέπειες για την Ευρώπη και τον υπόλοιπο κόσμο. <br />Θα επιμείνουμε στο εξής. Το είχαμε αναφέρει και στην επιτροπή. Η ειρήνη, η φιλία και η συνεργασία των λαών και των κρατών είναι για εμάς πρόταγμα και ζητούμενο, με την προϋπόθεση της ισότητας και της ισοτιμίας. Δηλώνουμε, όμως, την αντίθεσή μας με ένα μότο, τύπου EUROPOL, ότι σκεπτόμαστε σε παγκόσμιο επίπεδο και δρούμε τοπικά, έτσι όπως ακριβώς θέλει να δράσει και έτσι όπως έχει δράσει μέχρι σήμερα η Ευρωπαϊκή Ένωση. Στην περίπτωση των χωρών της Νοτιοανατολικής Ευρώπης και των Βαλκανίων, η Ευρωπαϊκή Ένωση μετά τους βομβαρδισμούς έβαλε στην ουρά της τους υπηκόους της Νοτιοανατολικής Ευρώπης και ουσιαστικά αρχίζει να τους χειραγωγεί, μοιράζοντας ταυτότητες Ρωμαίων πολιτών.<br /> Δεν θα στηρίξουμε, επομένως, με τη θετική μας ψήφο τη δράση αυτού του κέντρου, ούτε την αναβάθμισή του, γιατί κατά την άποψή μας δεν μπορεί να εμποδίσει τίποτα εγκληματικό. Τουλάχιστον μέχρι τώρα δεν έχει αποτρέψει ούτε έχει ανασχέσει τη μετατροπή των φτωχότερων χωρών, όπως η Ελλάδα, σε ένα είδος ευρωπαϊκού τρίτου κόσμου.<br />Τώρα, ξανά για το ζήτημα της Ουκρανίας θα αναφέρω κάτι το οποίο ουσιαστικά θέλει να δείξει και τη διεύρυνση των επεμβάσεων. Δυο φορές τα τελευταία έξι χρόνια το Διεθνές Νομισματικό Ταμείο ακύρωσε δάνεια προς την Ουκρανία, γιατί αρνιόταν να πετσοκόψει μισθούς και συντάξεις και γιατί αρνιόταν να αυξήσει τις τιμές στην ενέργεια. Αυτό το αναφέρω –ένα παράδειγμα από τα πολλά που μπορούμε να πούμε για την Ουκρανία- γιατί είναι ένα τρανό παράδειγμα υπερεθνικών ρυθμίσεων που οικοδομείται από τη Δύση.<br />Αναφέρθηκαν πολλά για την Ουκρανία, για το αν τέλος πάντων υπήρξε ή δεν υπήρξε πραξικόπημα κ.λπ.. Εδώ πέρα, όμως, έχουμε κάποια δεδομένα και πρέπει να τα αναφέρουμε, γιατί μιλήσαμε πάρα πολύ για διεθνές δίκαιο κ.λπ.. Μιλήσαμε για μια μεταβατική κυβέρνηση που γίνεται αποδεκτή και όχι απλά αποδεκτή αλλά αναγνωρίζεται διεθνώς. Αυτή πάντως η μεταβατική κυβέρνηση πρέπει να ξέρουμε ότι απαγορεύει γλώσσες και απαγορεύει κόμματα. Αυτό είναι ένα δεδομένο.<br />Ένα δεδομένο, επίσης, είναι ότι η προηγούμενη κυβέρνηση ήταν μια νόμιμα εκλεγμένη κυβέρνηση και μάλιστα με τίμιες και διαφανείς εκλογές, όπως το 2010 είχαν αποταχθεί οι Ευρωπαίοι, όσοι είχαν πάει από τον δυτικό κόσμο. <br />Θέλω, λοιπόν, να πω το εξής. Σε καμμία περίπτωση δεν θα εμπλακούμε στα εσωτερικά μιας χώρας και βεβαίως ούτε της Ουκρανίας. Ο ρόλος μας πρέπει να είναι αδέσμευτος και φιλειρηνικός ως Ελλάδα. Μας ενδιαφέρει πραγματικά μια ανεξάρτητη Ουκρανία, μας ενδιαφέρει μια Ουκρανία που να είναι φιλική με τους γείτονές της, μας ενδιαφέρουν οι γέφυρες συνεργασίας της Ουκρανίας με την Ευρώπη και με όλες τις υπόλοιπες χώρες, αλλά αυτό θα πρέπει να το δούμε πραγματικά, με βάση τις επιθυμίες και τα συμφέροντα των λαών και όχι κάτω από τέτοιες μηχανορραφίες.<br />Ευχαριστώ.</speech><speech by="#s125"><from>Μαρία Κόλλια-Τσαρουχά</from> Ο ειδικός αγορητής των Ανεξάρτητων Ελλήνων κ. Τέρενς Κουίκ έχει τον λόγο.</speech><speech by="#s134"><from> ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΙΚ</from> Ευχαριστώ, κυρία Πρόεδρε.<br />Κύριε Υπουργέ, στις 20 Φεβρουαρίου κάνω την εξής δήλωση ως αρμόδιος τομεάρχης Εξωτερικών των Ανεξάρτητων Ελλήνων. Ακόμα δεν είχαν αρχίσει, ήμασταν στο αποκορύφωμα του πολύνεκρου ευρωπαϊκού πραξικοπήματος που γινόταν εκεί και θα το εξηγήσω το «ευρωπαϊκού». <br />«Οι Ανεξάρτητοι Έλληνες υποστηρίζουμε Ουκρανία ανεξάρτητη να επιλέγει εκλεγμένη κυβέρνηση, χωρίς «μαϊμού» ΜΚΟ που χρηματοδοτεί η Γερμανία για αποσταθεροποίηση». Γιατί όποιος πει ότι δεν υπήρξε μεθόδευση εκ μέρους της Καγκελαρίου Μέρκελ, τότε με συγχωρείτε, αλλά πρέπει να ζει σε άλλον πλανήτη. Και επίσης, είπα στη δήλωσή μου:«Ζητάμε χωρίς προβοκάτσιες που οδηγούν σε εμφύλιο, να αφεθούν κυβέρνηση και αντιπολίτευση να συζητήσουν και να βρουν μόνες τους τα πατήματα της Ουκρανίας, με μόνο γνώμονα το συμφέρον του έθνους». Και αυτό ήταν ένα μήνυμα, το οποίο στέλναμε προς όλες τις εμπλεκόμενες πλευρές, απλά και μόνο για να σας αποδείξουμε ότι εμείς δεν είμαστε η εξωτερική πολιτική, η οποία βρίσκεται στα επικίνδυνα χέρια Βενιζέλου και το λέω συνειδητά αυτό.<br />Μόνο αυτό το οποίο έκανε με τη Συρία στο τέλος του καλοκαιριού, δείχνει το μέγεθος των επικίνδυνων χειρισμών. Τώρα, αν έγιναν και σε συμφωνία με τον κ. Σαμαρά και τη Νέα Δημοκρατία, τότε ακόμα χειρότερα τα πράγματα.<br />Θέτω υπ’ όψιν σας, χαμογελαστέ κύριε Υφυπουργέ των Ευρωπαϊκών Υποθέσεων –εδώ δεν είναι για να χαμογελάμε, είναι για να θλιβόμαστε- τα εξής: Εάν αυτά τα οποία διαδίδονται και ακούγονται, ότι δηλαδή η Ευρωπαϊκή Ένωση ετοιμάζει να κάνει –ως μέτρα εναντίον της Ρωσίας- εμπάργκο όπλων, θέλω απλώς να σας υπενθυμίσω ότι το 80% του οπλισμού της Δημοκρατίας της Κύπρου –που και αυτή θέλετε να την ισοπεδώσετε και να πάψει να υπάρχει στο χάρτη ως Δημοκρατία της Κύπρου με το Σχέδιο «Ανάν II»- βασίζεται σε οπλισμό και σε ανταλλακτικά από τη Ρωσία. <br />Παραδώστε τους, λοιπόν, ακόμα περισσότερο στον αφανισμό τους για να μην σας πω ότι και οι ελληνικές Ένοπλες Δυνάμεις έχουν οπλικά συστήματα από τη Ρωσία. Ψηφίστε το και αυτό. Έτσι και αλλιώς έχετε συνηθίσει να ψηφίζετε καταστροφικά νομοσχέδια για τον ελληνισμό. <br />Όμως, να ξέρετε ότι εμείς νοιαζόμαστε –και το εννοούμε αυτό- με τη δική μας την πατριωτική στάση για την εικόνα της Ελλάδας και είμαστε απέναντι σε εκείνους, οι οποίοι βλάπτουν τα διεθνή συμφέροντα της χώρας μας. Αυτά τα οποία γίνονται –και αντιλαμβάνεστε πολύ καλά τι εννοώ, ως προς τα συμφέροντα της χώρας μας και πρόσφατα αναγγείλατε ένα 15% στο φωταέριο, προσέξτε, λοιπόν, πώς χειρίζεστε ορισμένα πράγματα- εμείς είμαστε υποχρεωμένοι να σας τα επισημαίνουμε. <br />Επανέρχομαι σε κάτι το οποίο αφορά τη Θράκη και την Ξάνθη και δεν πρόλαβα να το πω προηγουμένως. Μιλήσατε για ελληνικές επενδύσεις τριών τόσων στη Βουλγαρία. Γιατί πήγαν εκεί, κύριε Υπουργέ; Πήγαν εκεί γιατί η Βουλγαρία δουλεύει με 10% φορολογία και εμείς δουλεύουμε με 25% και 45% στα φυσικά πρόσωπα. Δεν πήγαν να επενδύσουν. Έφυγαν από τη ρημαγμένη Ελλάδα. Έφυγαν από τη φορολογική κόλαση της Ελλάδας. Οι άνθρωποι δεν πήγαν γιατί ήθελαν ούτε υπάρχουν πεντέμισι χιλιάδες ελληνικές επιχειρήσεις στη Ρουμανία, γιατί ξαφνικά αποφάσισαν να πάνε να σώσουν την οικονομία της Ρουμανία. Πήγαν γιατί βρήκαν εκεί ένα καλύτερο φορολογικό καθεστώς. Είναι άγνωστος ο αριθμός των ελληνικών επιχειρήσεων στην Τουρκία, στην Αλβανία και ενδεχομένως και στα Σκόπια. <br />Ξέρετε ότι πριν από επτά μήνες έκλεισε και το εργοστάσιο της «ΣΕΛΜΑΝ» στη Θράκη και ενενήντα τρεις οικογένειες είναι στο δρόμο; Ξέρετε ότι η «ΚASTAMONU» –πολύ σημαντική τουρκική εταιρεία ξυλείας- θέλει να αγοράσει τη «ΣΕΛΜΑΝ»; Εγώ ερωτώ: Έτσι θα αρχίσουμε; Θα πουλάμε τη Θράκη κομμάτι-κομμάτι μέσω των επιχειρήσεων; Θα την «κοσοβοποιήσουμε» και μετά θα τη δώσουμε στην αγκαλιά της Άγκυρας; Αυτές είναι, όπως βλέπετε, ευρύτερες πολιτικές, τις οποίες δεν εφαρμόζετε για την προάσπιση της Θράκης απέναντι σε ένα Προξενείο, το οποίο δρα ακατάπαυστα. <br />Έπειτα, το θέμα των Πομάκων, το γνωρίζετε, που μετακινούνται από τη Βουλγαρία με ανοιχτά πλέον τα σύνορα προς την πλευρά της βόρειας Θράκης; Σας έχει μιλήσει κανείς γι’ αυτό; <br />Γι’ αυτό λέω ότι, δυστυχώς, οι χειρισμοί που γίνονται είναι πολύ επικίνδυνοι και ζητάμε επίσημα, ως Ανεξάρτητοι Έλληνες, να δημιουργηθούν τουλάχιστον δύο δημόσια σχολεία και άλλα δύο στη Ροδόπη –εάν αντιλαμβάνεστε τι είναι αυτό το οποίο ζητάμε! Αν το αντιλαμβάνεστε!<br />Σε ό,τι αφορά το θέμα της συγκεκριμένης κύρωσης, θα ήθελα να πω ότι είναι ένα μαγαζάκι για τα Βαλκάνια, για την πάταξη της εγκληματικότητας, μια που υπάρχει η EUROPOL υπάρχει και η INTERPOL. Τοποθετήθηκα στην αρμόδια επιτροπή γι’ αυτό το θέμα. Εμείς θα δηλώσουμε «ΠΑΡΩΝ». Δεν πρόκειται να το υπερψηφίσουμε. Καλό θα είναι να προσέχουμε και ποιοι είναι αυτοί οι οποίοι μετέχουν αυτού του «κονκλαβίου». Μην ξαναφέρω το θέμα στην Ολομέλεια, αλλά υπάρχουν και χώρες που βασιλεύει το οργανωμένο έγκλημα, βασιλεύει το trafficking, βασιλεύει η απατεωνιά. <br />Ελπίζω να μην σας δυσαρεστεί η λέξη «βασιλεύει». Είναι μία έκφραση.</speech><speech by="#s125"><from>Μαρία Κόλλια-Τσαρουχά</from> Ολοκληρώστε, κύριε Κουίκ. <br />ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥIΚ: Ολοκληρώνω, λέγοντας ότι εμείς θα δηλώσουμε «ΠΑΡΩΝ», διότι σε καμμία περίπτωση δεν μπορούμε να αποδεχτούμε τον εταιρισμό που υπάρχει μέσα σε αυτό το «παραμάγαζο». <br />Ευχαριστώ.</speech><speech by="#s125"><from>Μαρία Κόλλια-Τσαρουχά</from> Τον λόγο έχει ο κ. Πολύβιος Ζησιμόπουλος.</speech><speech by="#s82"><from> ΠΟΛΥΒΙΟΣ ΖΗΣΙΜΟΠΟΥΛΟΣ</from> Ευχαριστώ, κυρία Πρόεδρε.  <br />Με το παρόν νομοσχέδιο έρχεται προς κύρωση το πρωτόκολλο για τα προνόμια και τις ασυλίες του κέντρου επιβολής νόμου της Νοτιοανατολικής Ευρώπης. Θεωρούμε, βέβαια, ότι η κύρωση περαιτέρω προνομίων στο SELEC,  όπως είναι η επίσημη ονομασία του, είναι αμφιβόλου αναγκαιότητος. <br />Για να μιλήσουμε επί του πραγματικού, υποτίθεται ότι ο στόχος του κέντρου επιβολής νόμου της Νοτιοανατολικής Ευρώπης είναι να παρέχει στα κράτη-μέλη στήριξη και ενίσχυση για το συντονισμό της πρόληψης και της καταπολέμησης της εγκληματικότητος. Και εμείς αναρωτιόμαστε πραγματικά, κυρία Πρόεδρε, τα εξής: Έχει παταχθεί η εγκληματικότητα; Έχει μειωθεί; Εμείς, ως Λαϊκός Σύνδεσμος-Χρυσή Αυγή πιστεύουμε ότι μάλλον το αντίθετο έχει συμβεί. <br />Δεν αντιλαμβανόμαστε ποιος είναι ο ρόλος του SELEC στα Βαλκάνια, ποιον θα ελέγχει και γιατί. Πρόκειται για ένα μόρφωμα που καταργεί κάθε μορφής κρατική εξουσία και εθνική κυριαρχία. Έχει ήδη επέλθει ρήγμα στην κλασσική σύλληψη της κρατικής κυριαρχίας και παρακολουθούμε καθημερινά να αποσπώνται κυριαρχικές αρμοδιότητες από τις εστίες τους και να μεταβιβάζονται πλέον στους διεθνείς οργανισμούς. <br />Κρίνεται πως η κύρωση πλήρους ασυλίας και η παροχή διευκολύνσεων στο SELEC θα συνδράμει ουσιαστικά στο συντονισμό δράσεων και στην υποστήριξη ερευνών και δραστηριοτήτων πρόληψης του εγκλήματος των κρατών-μελών σε διασυνοριακές υποθέσεις. Για άλλη μία φορά με την επίκληση αόριστων νομικών εννοιών «συρρικνώνονται» υπογείως τα ατομικά δικαιώματα και παραβιάζονται συνταγματικά κατοχυρωμένες αρχές. <br />Να διευκρινιστεί εδώ πως με το άρθρο 2 θα παρέχεται στα κράτη-μέλη η δυνατότητα να ανταλλάσουν πληροφορίες υπό το πρόσχημα της ορθής απονομής δικαιοσύνης. Δίδεται λευκή επιταγή συνεργασίας του περιφερειακού οργανισμού με τα συμβαλλόμενα κράτη-μέλη, χωρίς να προσδιορίζεται το επίπεδο συνεργασίας. <br />Αυτό γεννά κάποια ερωτηματικά ως προς τη δυνατότητα του οργανισμού να έχει πρόσβαση σε ένα ευρύτερο σύστημα δεδομένων και ως προς τη διασφάλιση ενός επαρκούς επιπέδου προστασίας των δεδομένων προσωπικού χαρακτήρα. <br />Εδώ υπάρχει το εξής οξύμωρο, κυρία Πρόεδρε. Όταν στη χώρα μας έχει ήδη ψηφιστεί ένα νομοσχέδιο που απαγορεύει στον κατηγορούμενο να έχει πλήρη πρόσβαση στη δικογραφία, η οποία έχει σχηματιστεί εις βάρος του, υπό όρους -το υπό όρους το βάζω με ερωτηματικό- την ίδια ώρα επιτρέπεται η συλλογή, ανάλυση, επεξεργασία και διάδοση πληροφοριών, ακόμη και η συντήρηση ενός ηλεκτρονικού συστήματος πληροφοριών, από ένα περιφερειακό όργανο που δεν υπόκειται σε κανέναν έλεγχο. <br />Πώς είναι δυνατόν η Κυβέρνηση αφ’ ενός μεν να παραβιάζει προστατευόμενες αρχές ανθρωπίνων δικαιωμάτων, αφ’ ετέρου δε να ενδιαφέρεται για την κύρωση προνομίων και τη δημιουργία μίας ακόμη ελίτ που θα χαίρει πλήρους ασυλίας; <br />Θεωρούμε επιβεβλημένο να εξακριβωθεί ποιος είναι ο λόγος της πλήρους προστασίας του SELEC σε επίπεδο κράτους. Τι ακριβώς υποδηλώνει η φράση «δικαιούται να χρησιμοποιεί συστήματα κρυπτογράφησης» στο άρθρο 6; Πότε, έναντι ποίου και για ποιο λόγο θα τα χρησιμοποιεί; Θα λειτουργεί ως μυστική διακρατική υπηρεσία; Δεν συμβαδίζουν οι όροι «ιδιωτική χρηματοδότηση» «έλεγχος του εγκλήματος» και «διασυνοριακή πολιτική», τουλάχιστον κατά την ταπεινή μας άποψη. <br />Με το άρθρο 3 παρέχεται πλήρης ασυλία στο SELEC και εξαιρείται ο ίδιος ο οργανισμός και η περιουσία του, δηλαδή εξαιρούνται τα κράτη-μέλη του, το προσωπικό του, οι διευθυντές του, οι αξιωματικοί του, όταν ενεργούν ως SELEC, από κάθε μορφής νομικό έλεγχο. Εάν, παραδείγματος χάριν, τα εισοδήματα του SELEC ή κάποιο περιουσιακό του στοιχείο προέρχεται από παράνομη δραστηριότητα, δεν θα ελέγχεται; <br />Αρνούμαστε τη νομιμοποίηση κάθε υπερεθνικού οργανισμού και την παροχή προνομίων σε αυτόν, πριν καν διασφαλίσουμε ίση αντιμετώπιση της χώρας μας από τους τρίτους. Είναι αδιανόητο να μην υπόκειται ο οργανισμός αυτός σε κανενός είδους φορολογικό έλεγχο και σε καμμία φορολογική επιβάρυνση, πολύ περισσότερο στη συγκεκριμένη χρονική περίοδο. Και καταλαβαίνουμε όλοι, κυρία Πρόεδρε, τι σημαίνει αυτό. <br />Θα ψηφίσουμε βεβαίως κατά.<br />Σας ευχαριστώ πολύ.</speech><speech by="#s125"><from>Μαρία Κόλλια-Τσαρουχά</from> Έχετε τον λόγο, κύριε Υπουργέ.</speech><speech by="#s310"><from>ΔΗΜΗΤΡΗΣ ΚΟΥΡΚΟΥΛΑΣ</from> Νομίζω ότι είναι σαφές πως οι Ανεξάρτητοι Έλληνες και ο κ. Κουίκ έχουν μία ροπή στο να μηδενίζουν οτιδήποτε έχει σχέση με την ελληνική πολιτική, με την πολιτική της Κυβέρνησης. Αυτή η ροπή θα έλεγα μάλιστα ότι γίνεται εθισμός, όταν πρόκειται για το Υπουργείο Εξωτερικών και την εξωτερική πολιτική και τελικά καταλήγει σε υστερία, όταν πρόκειται για τον Υπουργό Εξωτερικών τον κ. Ευάγγελο Βενιζέλο. Μόνο που δεν μας είπε ο κ. Κουίκ ότι φταίει ο Βενιζέλος για τη Βόρειο Κορέα. <br />ΕΠΑΜΕΙΝΩΝΔΑΣ  ΜΑΡΙΑΣ: Αν πάει εκεί πέρα…</speech><speech by="#s310"><from>ΔΗΜΗΤΡΗΣ ΚΟΥΡΚΟΥΛΑΣ</from> Υπενθυμίζω, κύριε Κουίκ, ότι όταν ξεκίνησε το συριακό δράμα ο κ. Βενιζελος δεν ήταν Υπουργός Εξωτερικών. <br />Και σας υπενθυμίζω ότι επί μέρες μας βομβαρδίζατε με ερωτήματα του τύπου: «Γιατί δεν πάει ο Βενιζέλος στην Ουκρανία;». Όταν πήγε στην Ουκρανία, και μάλιστα πήγε ξεκινώντας από τη Μαριούπολη και συναντώντας…</speech><speech by="#s134"><from> ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΙΚ</from> Λέτε ψέματα! Καμμία ανακοίνωση δεν βγάλαμε επ’ αυτού! Ούτε βομβαρδίζαμε με ερωτήματα!</speech><speech by="#s310"><from>ΔΗΜΗΤΡΗΣ ΚΟΥΡΚΟΥΛΑΣ</from> Αφήστε με να τελειώσω.</speech><speech by="#s125"><from>Μαρία Κόλλια-Τσαρουχά</from> Κύριε Κουίκ, μην διακόπτετε. Έχετε Κοινοβουλευτικό Εκπρόσωπο για να τοποθετηθεί. <br />ΔΗΜΗΤΡHΣ ΚΟΥΡΚΟΥΛΑΣ : Νομίζω ότι επειδή ακριβώς η κρίση αυτή είναι εξαιρετικά κρίσιμη –όπως είπα είναι η μεγαλύτερη κρίση μετά την πτώση του Τείχους του Βερολίνου- πρέπει να είμαστε προσεκτικοί στο τι λέμε και στην κριτική μας. <br />Μας λέτε να απομονωθούμε διεθνώς. Μας λέτε να απομονωθούμε όχι μόνο στο πλαίσιο της Ευρωπαϊκής Ένωσης αλλά στο διεθνές πλαίσιο. Μας λέτε να μην πήγαινε ο κ. Βενιζέλος να συναντήσει αυτήν την κυβέρνηση που είναι η μοναδική κυβέρνηση στο Κίεβο. Άρα, πώς να προστατεύσει, κύριε Κουίκ, την ελληνική μειονότητα; Πώς να μεταφέρει…;<br />Σας πληροφορώ ότι και με δική μας παρέμβαση, με παρέμβαση του ελληνικού Υπουργείου Εξωτερικών, στις συναντήσεις του Συμβουλίου Εξωτερικών Υποθέσεων έχει μπει μέσα στα συμπεράσματα και φράση, η οποία μας καλύπτει, όσον αφορά τυχόν εθνικιστικές, εξτρεμιστικές τάσεις της νέας κατάστασης στην Ουκρανία. <br />Σας θυμίζω ότι η πολιτική κρίση στην Ουκρανία δεν ξεκίνησε προχθές. Πριν από μερικά χρόνια πάλι είχαν εσωτερική πολιτική κρίση. Είναι μια κοινωνία, μια χώρα, η οποία έχει πολλά προβλήματα. Εμείς θέλουμε τη σταθερότητα στην Ουκρανία. Δεν το συζητάμε, όσον αφορά την εδαφική ακεραιότητα και την ενότητα της Ουκρανίας. Διότι αν αρχίζουμε να αλλάζουμε τα σύνορα πάλι, δεν ξέρω πού θα καταλήξουμε. <br />Δεν καταλαβαίνω την αναφορά σας για στον εξοπλισμό της Κύπρου. Εμείς έχουμε άριστες σχέσεις με τη Μόσχα. Ο κ. Βενιζέλος έχει μιλήσει επανειλημμένα...</speech><speech by="#s134"><from> ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΙΚ</from> Για το εμπάργκο μίλησα, κύριε Υπουργέ.</speech><speech by="#s310"><from>ΔΗΜΗΤΡΗΣ ΚΟΥΡΚΟΥΛΑΣ</from> ...και μάλιστα τελευταία φορά μίλησε χθες με τον κ. Λαβρόφ. Πρέπει να καταλάβετε ότι δεν μπορούμε να κάνουμε «δονκιχωτική» εξωτερική πολιτική, διότι πρέπει να λαμβάνουμε υπ’ όψιν μας και τους διεθνείς συσχετισμούς. <br />Έρχομαι στο θέμα του SELEC, όπου μιλήσατε για «κονκλάβιο». Δεν καταλαβαίνω. Πώς θα αντιμετωπιστεί το διασυνοριακό έγκλημα; Δεν θα αντιμετωπιστεί με διασυνοριακή συνεργασία; Μιλάμε για ένα διεθνή οργανισμό μικρό και αυτό που κυρώνουμε σήμερα είναι να τους δώσουμε τις ατέλειες, τα προνόμια που έχει κάθε διεθνής οργανισμός. Μου κάνει, ωστόσο, εντύπωση ότι αμφισβητείται κι από άλλη πτέρυγα της Βουλής. Πώς θα αντιμετωπιστεί το διασυνοριακό θέμα; <br />Βεβαίως, υπάρχει πολύ μεγάλη πρόοδος στην καταπολέμηση του οργανωμένου εγκλήματος στα Βαλκάνια και στην Ανατολική Ευρώπη. Υπάρχει πάρα πολύ σημαντική πρόοδος, η οποία έχει καταγραφεί. Δεν λέω ότι το SELEC τα κάνει όλα τέλεια. Όμως, αν δεν γίνουν τέτοιου είδους περιφερειακές συνεργασίες, πώς θα καταπολεμηθεί το έγκλημα, το οποίο αυτή τη στιγμή είναι διασυνοριακό; <br />Δεν καταλαβαίνω γιατί υπάρχουν κάποιες επιφυλάξεις και από την πλευρά του ΣΥΡΙΖΑ. Άκουσα, όμως, από τον κ. Κουίκ να μιλά περί «κονκλαβίου». Ειλικρινά, δεν μπορώ να καταλάβω πού βρίσκεται η ένσταση του κ. Κουίκ και των Ανεξάρτητων Ελλήνων στο να υπάρχει ένα κέντρο, το οποίο θα διευκολύνει τη συνεργασία των αστυνομικών αρχών, το οποίο θα διευκολύνει την καταπολέμηση του διασυνοριακού εγκλήματος. <br />Ευχαριστώ πολύ.</speech><speech by="#s125"><from>Μαρία Κόλλια-Τσαρουχά</from>  Κι εγώ ευχαριστώ. <br />Το λόγο έχει ο Κοινοβουλευτικός Εκπρόσωπος των Ανεξάρτητων Ελλήνων ο κ. Νότης Μαριάς. <br />ΕΠΑΜΕΙΝΩΝΔΑΣ  ΜΑΡΙΑΣ: Κύριε Υπουργέ, είναι ενδιαφέρουσα πλέον η συζήτηση έτσι όπως εξελίσσεται για την Ουκρανία. Νομίζω ότι θα έπρεπε, με πρωτοβουλία δική σας, να έρθετε να ενημερώσετε την Ελληνική Βουλή για τις θέσεις που παίρνετε. Έστω όμως κι έτσι, ξεκαθαρίζονται ορισμένα ζητήματα. <br />Εμείς είμαστε υπέρ μιας σαφώς ισορροπημένης σχέσης απέναντι στην Ουκρανία, που θα λαμβάνει υπ’ όψιν τα ζωτικά συμφέροντα της χώρας, σε σχέση και με τη Ρωσία. Σας διάβασε ο κ. Κουίκ ποια ήταν η θέση μας σε ανύποπτο χρόνο. Επομένως, δεν θέλουμε να μπει η ελληνική εξωτερική πολιτική κάτω από το Μερκελισμό, επειδή απέτυχε –διότι έτσι είναι!- να περάσει η περίφημη «ανατολική σχέση» και να εξαρτήσει η Γερμανία και η παρέα της την Ουκρανία. Με το ζόρι ήθελαν να ρίξουν την Κυβέρνηση. Αυτή είναι η πραγματικότητα. Επανέρχονται κι αυτοί σε πράγματα που βλέπαμε παλαιότερα από άλλες δυνάμεις. <br />Κάνετε μεγάλο λάθος σε σχέση με τα ζητήματα των γλωσσών, διότι ήμουν την Πέμπτη και την Παρασκευή στο Monitoring Committee του Συμβουλίου της Ευρώπης, στην Επιτροπή Ελέγχου, όπου ήρθε εκεί ο κ. Γιάγκλαντ, ο Γραμματέας του Συμβουλίου της Ευρώπης κι ήταν και η εισηγήτρια, η οποία έχει την ευθύνη εκ μέρους του φιλελεύθερου κόμματος για την έκθεση στην Ουκρανία. <br />Έχουν βγάλει ψήφισμα –το οποίο πρέπει να το πάρετε- που λέει ότι αυτά που συμβαίνουν με τη συγκεκριμένη ρύθμιση είναι αντίθετα και παραβιάζουν τη διεθνή σύμβαση για τις μειονοτικές και περιφερειακές γλώσσες –αυτό λέει- και ζητούν να έρθει ένας νέος νόμος. <br />Η άποψή μας είναι ότι πρέπει να πάμε σε ό,τι ίσχυε στο παρελθόν. Επομένως, είναι σαφέστατα και συγκεκριμένα αυτά που είπα και δεν κάνω λάθος. <br />Όμως θέλω να πάω λίγο στην παρούσα σύμβαση, γιατί έχει ένα ενδιαφέρον. <br />Κυρία Πρόεδρε, συζητούμε τις ασυλίες και τα προνόμια ενός διεθνούς οργανισμού. Εδώ υπάρχουν δύο-τρία σοβαρά θέματα. Γιατί πρέπει να έχει προνόμια και ασυλίες ένας οργανισμός; Για να μπορεί, θεωρητικά, να κάνει τη δουλειά του. Τι προνόμια προβλέπει, εν προκειμένω, γι’ αυτόν τον οργανισμό; Τα κλασικά προνόμια.<br />Διαβάζω το άρθρο 4: Η περιουσία του οργανισμού, όπου κι αν βρίσκεται και από όποιον και αν κατέχεται, χαίρει ασυλίας από έρευνα –θα σας πω σε λίγο- επίταξη, δήμευση, απαλλοτρίωση ή οποιαδήποτε άλλη μορφή παρέμβασης. Δηλαδή, ένας οργανισμός έχει ασυλία σε σχέση με την περιουσία του, σε έναν διεθνή οργανισμό δεν μπορείς να κάνεις ούτε κατάσχεση. <br />Ακούστε, λοιπόν, τώρα, εδώ ξανά τι ισχύει με την πρώτη δανειακή σύμβαση και με τις επόμενες, όσον αφορά τις ασυλίες της χώρας, τι λέει  το περίφημο άρθρο 14 παράγραφος 5 για την Ελλάδα: «Ο δανειολήπτης αμετάκλητα και άνευ όρων παραιτείται» -η Ελλάδα- «από κάθε ασυλία που έχει ή πρόκειται να αποκτήσει, που αφορά τον ίδιο και τα περιουσιακά του στοιχεία, από νομικές διαδικασίες σε σχέση με τη Σύμβαση, περιλαμβανομένων -χωρίς περιορισμούς- της ασυλίας για την άσκηση αγωγής, δικαστική απόφαση, κατάσχεση, αναστολή εκτέλεσης δικαστικής απόφασης ή προσωρινή διαταγή». Δηλαδή, για έναν ψευτο-οργανισμό υπάρχουν οι ασυλίες. Για ένα κράτος απέναντι στους δανειστές οι κύριοι της Πλειοψηφίας παραιτήθηκαν της ασυλίας λόγω εθνικής κυριαρχίας! <br />Ακούστε και δεύτερο από το άρθρο 4: «Οι χώροι του SELEC είναι απαραβίαστοι και δεν μπορεί κανείς να μπει να ελέγξει τα αρχεία του, δηλαδή τις πληροφορίες και τις φωτογραφίες». <br />Ακούστε τώρα τι ψήφισαν οι κύριοι στην πρώτη δανειακή σύμβαση, στο άρθρο 10: «Ο δανειστής έχει δικαίωμα πρόσβασης σε χώρους και εγκαταστάσεις της Ελλάδας, όπου φυλάσσονται πληροφορίες και έγγραφα»! <br />Πήρα τον λόγο, για να δείξω πώς μια κλασική σύμβαση, όπως αυτές που έχουν σχέση με την ασυλία, περιλαμβάνει ρήτρες που εδώ από την πρώτη στιγμή και σε ανύποπτο χρόνο, αν θέλετε, και σαν πανεπιστημιακός ανέδειξα ότι δεν υπάρχουν ως προστασία για το ελληνικό κράτος απέναντι στους δανειστές. Και έχουμε κάνει άπειρες συζητήσεις σε αυτή τη Βουλή. <br />Επόμενο θέμα. Γιατί, όμως, εμείς λέμε «ΠΑΡΩΝ; Ακούστε, η ασυλία είναι δύο ειδών: Είναι η απόλυτη ασυλία και η σχετική ή λειτουργική ασυλία. Δηλαδή, έχεις ασυλία σε σχέση με τις λειτουργίες και δύναται και σε αυτή τη Σύμβαση, κυρία Πρόεδρε, το συμβούλιο, το ανώτατο όργανο του οργανισμού, να άρει την ασυλία. Κάτι τέτοιο θα θυμόσαστε ότι έκανε και το ΔΝΤ σε σχέση με τον Στρος Καν στο γνωστό επεισόδιο που είχε στο ξενοδοχείο της Νέας Υόρκης. <br />Το ερώτημα, όμως, είναι αν μπορούμε να έχουμε ασυλία, που δεν την αίρει το συμβούλιο, παρ’ ότι κάνουν παράνομες πράξεις τα μέλη του. Και σε αυτό το σημείο είναι που εμείς ερχόμαστε και λέμε ότι πρέπει να υπάρχει η δυνατότητα παραπομπής όσων ως φυσικά πρόσωπα κάνουν πράξεις που παραβιάζουν τα ανθρώπινα δικαιώματα και γι’ αυτό, λοιπόν, υπάρχει ειδικό ψήφισμα του Συμβουλίου της Ευρώπης που ψηφίστηκε στις 31 Ιανουαρίου φέτος και στο οποίο κατέθεσα τροπολογία για την άρση της ασυλίας και της τρόικας, διότι ο κ. Τόμσεν νομίζει ότι μπορεί να κάνει ό,τι θέλει και να μην παραπεμφθεί ενώπιον των ελληνικών ποινικών και αστικών δικαστηρίων.<br />Άρα -και κλείνω- ανοίγει η διαδικασία πλέον με αυτό το ψήφισμα του Συμβουλίου της Ευρώπης για να ελεγχθεί η ασυλία και των οργανισμών και των φυσικών προσώπων.<br />Σας ενημερώνω, όπως είχα πει στη Βουλή, ότι χθες στην Επιτροπή Νομικών Υποθέσεων του Συμβουλίου της Ευρώπης κλήθηκε ο κ. Τρισέ να καταθέσει με ποιες ενέργειες και υπό ποιες προϋποθέσεις πήρε τις αποφάσεις η Ευρωπαϊκή Κεντρική Τράπεζα, που «πουλάει αέρα κοπανιστό», που αγοράζει ομόλογα ελληνικού δημοσίου με έκπτωση 40% και τα πληρώνουμε στο 100% και φτωχοποιείται ο ελληνικός λαός και παραβιάζονται τα κοινωνικά δικαιώματα. Ήρθε, λοιπόν, και αυτός ο κύριος γιατί άνοιξε η διαδικασία στο Συμβούλιο της Ευρώπης για την άρση ασυλίας και του Τρισέ και των υπολοίπων, οι οποίοι σύντομα θα κληθούν και ενώπιον των ελληνικών δικαστηρίων να απαντήσουν γι’ αυτά, τα οποία έχουν κάνει, καταστρέφοντας τον ελληνικό λαό, καθώς μάλιστα οι ίδιοι συνομολογούν ότι έχουν κάνει λάθος και στη συνταγή του μνημονίου.<br />Γι’ αυτόν τον λόγο εμείς λέμε «ΠΑΡΩΝ» στη συγκεκριμένη σύμβαση.</speech><speech by="#s125"><from>Μαρία Κόλλια-Τσαρουχά</from> Ευχαριστούμε, κύριε Μαριά.<br />Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, είκοσι εννέα μαθητές και μαθήτριες και δύο εκπαιδευτικοί-συνοδοί από το Γυμνάσιο Παλαιοχωρίου Χαλκιδικής.<br />Η Βουλή τούς καλωσορίζει.<br /></speech><speech by="#s310"><from>ΔΗΜΗΤΡΗΣ ΚΟΥΡΚΟΥΛΑΣ</from> Θα μπορούσα να έχω τον λόγο, κυρία Πρόεδρε;</speech><speech by="#s125"><from>Μαρία Κόλλια-Τσαρουχά</from> Κύριε Υπουργέ, θα σας δώσω τον λόγο στη συνέχεια, μετά τον κ. Χαλβατζή, τον Κοινοβουλευτικό Εκπρόσωπο του ΚΚΕ.<br />Ορίστε, κύριε Χαλβατζή, έχετε τον λόγο.</speech><speech by="#s289"><from> ΣΠΥΡΙΔΩΝ ΧΑΛΒΑΤΖΗΣ</from> Ευχαριστώ, κυρία Πρόεδρε.<br />Όπως είπαμε και στην επιτροπή, θα καταψηφίσουμε το νομοσχέδιο που αφορά τις ασυλίες και μιλήσαμε αναλυτικά εκεί.<br />Θέλω, όμως, να κάνω ένα σχόλιο για τις εξελίξεις στην Ουκρανία, γιατί αναπτύχθηκε το θέμα και από τον κύριο Υπουργό, ο οποίος μίλησε μ’ έναν τρόπο για την αναγνώριση της νέας κατάστασης στην Ουκρανία από το ΝΑΤΟ, την Ευρωπαϊκή Ένωση, τις Ηνωμένες Πολιτείες, λέγοντας ότι αυτό ουσιαστικά είναι η απόδειξη ότι δεν έγινε δα και κάτι πάρα, πάρα πολύ σοβαρό ή σπουδαίο και ότι, ούτε λίγο ούτε πολύ, αυτά που έγιναν είναι απλά έως και φυσιολογικά, θα έλεγε κανένας.<br />Μα, κύριε Υπουργέ, είναι πολύ σοβαρά, μα πάρα πολύ σοβαρά τα πράγματα. Ούτε λίγο ούτε πολύ, είπατε ότι ο λαός οδήγησε εκεί τις εξελίξεις με κάποια «επιφοίτηση», με κάποια δράση κάποιας μη κυβερνητικής οργάνωσης. <br />Η αναγνώριση της νέας κυβέρνησης, όπου πρωτεργάτες της χαιρετούν ναζιστικά, από τις ΗΠΑ, το ΝΑΤΟ και την Ευρωπαϊκή Ένωση γίνεται γιατί η νέα κατάσταση στην Ουκρανία σήμερα είναι προϊόν της επέμβασης, της δράσης των Ηνωμένων Πολιτειών, της Ευρωπαϊκής Ένωσης και του ΝΑΤΟ στην Ουκρανία. Αυτή είναι η πραγματικότητα.<br />Εμείς έχουμε μιλήσει εδώ και πάρα πολύ καιρό για τις ενδοϊμπεριαλιστικές αντιθέσεις γενικότερα και για τους ενδοϊμπεριαλιστικούς ανταγωνισμούς, που αναπτύσσονται το τελευταίο διάστημα και ανάμεσα στις ΗΠΑ, την Ευρωπαϊκή Ένωση με τη Ρωσία.<br />Κυρία Πρόεδρε, το Κομμουνιστικό Κόμμα Ελλάδας ήταν κατηγορηματικά αντίθετο με την προηγούμενη κατάσταση, με την εξουσία του Γιανούκοβιτς και τη γενικότερη πολιτική που ακολουθούσε. Είμαστε ενάντια και στη σημερινή κατάσταση, ενάντια στη δράση των ναζιστικών δυνάμεων, των απ’ ευθείας απογόνων των ναζιστών, των χιτλερικών, οι οποίοι είχαν ολόκληρες μεραρχίες και πολεμούσαν τον σοβιετικό Κόκκινο Στρατό, που πάλευε για την απελευθέρωση της χώρας από τους χιτλερικούς εισβολείς. Δολοφονούσαν μαζικά ανθρώπους, δολοφονούσαν όποιον μαχόταν εναντίον των ναζί.<br />Αυτά δεν τα λένε οι κομμουνιστές. Αυτά είναι μία αναγνωρισμένη πραγματικότητα σε όλον τον κόσμο. Το ότι η Ευρωπαϊκή Ένωση θέλει να βάλει την πραγματικότητα «με το κεφάλι κάτω και τα πόδια πάνω» είναι κάτι που γίνεται καθημερινά, αφού γράφουν διαφορετικά την ιστορία.<br />Πάντως, είναι χαρακτηριστικό, κύριε Υπουργέ, ότι από τα πρώτα μέτρα που πήρε αυτή η νέα κατάσταση είναι να προωθήσει απαγορεύσεις εναντίον της δράσης των κομμουνιστών, να ενισχύει τη δράση αυτών των χιτλερικών απογόνων να γκρεμίζουν τα αγάλματα του Λένιν και επίσης, από ό,τι γράφτηκε στον Τύπο χθες και σήμερα, να απαγορεύουν και τη δράση των συνδικάτων. <br />Εμείς, ως Κομμουνιστικό Κόμμα Ελλάδος εκφράσαμε και εκφράζουμε την αλληλεγγύη μας στους κομμουνιστές της Ουκρανίας, στους Ουκρανούς εργαζόμενους και φυσικά τους καλούμε να συνεχίσουν την πάλη ενάντια στη δράση αυτών των εγκληματικών δυνάμεων που θέλουν να οδηγήσουν και την Ουκρανία σε μια πιο βαθιά ιμπεριαλιστική εξάρτηση. <br />Ευχαριστώ.</speech><speech by="#s125"><from>Μαρία Κόλλια-Τσαρουχά</from> Και εγώ σας ευχαριστώ.<br />Έχει ζητήσει το λόγο ο κ. Τσούκαλης, Κοινοβουλευτικός Εκπρόσωπος της Δημοκρατικής Αριστεράς, φαντάζομαι για το θέμα της Ουκρανίας. Τοποθετηθείτε και εσείς, μιας και γίνεται αυτή η συζήτηση.<br />Αμέσως μετά θα σας δώσω το λόγο, κύριε Υπουργέ. <br />Ορίστε, έχετε το λόγο κύριε Τσούκαλη.</speech><speech by="#s283"><from> ΝΙΚΟΛΑΟΣ ΤΣΟΥΚΑΛΗΣ</from> Δεν είχα, βεβαίως, σκοπό να τοποθετηθώ επί του νομοσχεδίου, κύριε Υπουργέ, αλλά το κάνω επειδή άνοιξε η συζήτηση για την Ουκρανία. Αυτό το οποίο φάνηκε από την όλη συζήτηση είναι ότι ακόμα και για τα διεθνή ζητήματα και την εξωτερική μας πολιτική σε αυτήν εδώ τη χώρα υπάρχει στενότητα αντίληψης. <br />Βεβαίως, παρακολουθώντας τα μέσα ενημέρωσης διαπιστώνουμε ότι το τελευταίο διάστημα έχουν εμφανιστεί πάρα πολλοί ειδικοί περί την Ουκρανία, που τοποθετούνται επιπόλαια και επιφανειακά, παραγνωρίζοντας ιστορικές καταβολές, εθνικές προσμίξεις, ιστορικές παραμέτρους, οι οποίες έχουν φορτίσει πολύ έντονα αυτή την περιοχή και που ουσιαστικά περιέγραφαν ένα περιβάλλον εκρηκτικό, όπως είναι και σε άλλες περιοχές. <br />Θέλω να θέσω το εξής ερώτημα, εκπροσωπώντας και τη Δημοκρατική Αριστερά: Είναι αλήθεια, αυτές τις παραμέτρους η Ευρώπη και οι Ηνωμένες Πολιτείες της Αμερικής τις ήξεραν, τις αξιολόγησαν στις παρεμβάσεις τις οποίες έκαναν; <br />Και επειδή, κύριε Υπουργέ, βαδίζουμε σε Ευρωεκλογές και θα κληθούμε να τοποθετηθούμε επί των κρίσιμων θεμάτων, που απασχολούν την Ευρωπαϊκή Ένωση και στην πορεία –εάν θέλετε- της ευρωπαϊκής ολοκλήρωσης, αυτό το οποίο κατεδείχθη απολύτως από όλη αυτή την εξέλιξη είναι ότι η Ευρωπαϊκή Ένωση αυτή τη στιγμή πάσχει στρατηγικά, επειδή δεν διαθέτει μια ενιαία εξωτερική πολιτική. Έχει πρόβλημα στο να διατυπώσει συλλογικά θέσεις εξωτερικής πολιτικής, ανεξαρτήτως του αν είναι σωστές ή λάθος. Αρκεί να τις διατυπώσει ενιαία. <br />Τι παρακολουθούμε το τελευταίο διάστημα; Και, όπως το είπατε και εσείς στην τοποθέτησή σας -φάνηκε με τον πλέον τραγικό τρόπο- «τι θέλατε να κάνουμε εμείς»; Τι κάνει ο κ. Βεστερβέλε ή τι κάνουν οι πρέσβεις των χωρών της Ευρώπης όλο αυτό το διάστημα; Είναι μια εξωτερική πολιτική της Γαλλίας, της Γερμανίας, του Βελγίου, της Μεγάλης Βρετανίας. Αυτή είναι η κατάσταση! <br />Το θέμα είναι το εξής, κύριε Υπουργέ: Εμείς, ως χώρα, έχουμε θέση για το τι πρέπει να κάνει η Ευρώπη σε αυτά τα θέματα; Και εδώ μη μου πείτε ότι «εμείς απλώς παρακολουθούμε»! Βαδίζουμε -σας λέω- σε ευρωεκλογές. Πρέπει η Ευρώπη να αποκτήσει ενιαία εξωτερική πολιτική και πολιτική άμυνας, ναι ή όχι; Αυτό είναι ερώτημα που έχει να κάνει με την ολοκλήρωση της Ευρώπης. Η ολοκλήρωση της Ευρώπης δεν αφορά μόνο τα εσωτερικά θέματα, αλλά και τα θέματα της εξωτερικής πολιτικής. Και βεβαίως, μας πέφτει λόγος σε αυτή την συζήτηση για το κατά πόσον θα έπρεπε, παραδείγματος χάριν, οι πρέσβεις των χωρών της Ευρώπης να συμμετέχουν σε διαδηλώσεις έξω στην πλατεία και μιλώντας σε εκδηλώσεις ακόμα και των εθνικιστικών κύκλων, μόνο και μόνο επειδή έκαναν αντιπολίτευση στον κ. Γιανουκόβιτς.<br />Αυτήν τη στιγμή δυστυχώς η κατάσταση έχει ξεφύγει από τον έλεγχο.<br />Παρακολουθούμε με πολύ μεγάλη αγωνία την ατμόσφαιρα που επικρατεί σε όλες τις πρωτεύουσες της Ευρώπης, αλλά και των Ηνωμένων Πολιτειών. Δεν μας εκπλήσσει καθόλου το ότι παραδείγματος χάριν στο Βερολίνο επικρατεί πανικός, αμηχανία για το πώς ακριβώς θα εξελιχθεί όλη αυτή η κατάσταση. <br />Όμως, θα μου επιτρέψετε να σας πω ότι λόγω της πανσπερμίας των απόψεων για την εξωτερική πολιτική και λόγω του ότι καθένας προσπαθεί να επιβάλει το ιδιοτελές συμφέρον του, σε μία πολύ κρίσιμη περιοχή, ουσιαστικά έχει οδηγηθεί η κατάσταση στα άκρα και αυτήν τη στιγμή γίνεται προσπάθεια να μαζέψουν τα πράγματα. Έτσι, δυστυχώς, δεν μπορεί να προχωρήσει η ανθρωπότητα. <br />Οι καταστάσεις που επικρατούν σε αυτές τις περιοχές είναι εκρηκτικές. Οποιοσδήποτε παρεμβαίνει, μόνο και μόνο για να εξυπηρετήσει τα συμφέροντά του, μπορεί να προκαλέσει ακόμα και πολεμικές εκρήξεις. Αυτό ας το βάλουμε καλά στο μυαλό μας στην πορεία προς τις ευρωεκλογές, για να διατυπώσουμε την ολοκληρωμένη άποψή μας ως χώρα, το τι θα προτείνουμε στα διάφορα ευρωπαϊκά fora. <br />Ευχαριστώ πολύ.</speech><speech by="#s125"><from>Μαρία Κόλλια-Τσαρουχά</from> Ευχαριστούμε, κύριε Τσούκαλη. <br />Ορίστε, κύριε Υπουργέ, έχετε τον λόγο.</speech><speech by="#s310"><from>ΔΗΜΗΤΡΗΣ ΚΟΥΡΚΟΥΛΑΣ</from> Θα ξεκινήσω από την τελευταία παρατήρηση του αξιότιμου Βουλευτή. Κανείς δεν ισχυρίστηκε ότι η κοινή ευρωπαϊκή πολιτική εξωτερικών σχέσεων και άμυνας είναι τέλεια. Σίγουρα υπάρχουν πολύ μεγάλες ατέλειες. Τις γνωρίζουμε όλοι. <br />Όσον αφορά το δικό μας ρόλο, το ρόλο της Ελλάδας, εμείς προσπαθούμε και προωθούμε μία λύση που θα προέλθει μέσα από διάλογο, μία λύση που θα εκτονώσει την κατάσταση, που θα αποφύγει μία κλιμάκωση της κρίσης, της πολύ επικίνδυνης κρίσης, μία λύση που θα λαμβάνει υπ’ όψιν της τις ιδιομορφίες της ουκρανικής κοινωνίας, στις οποίες συμπεριλαμβάνεται η θρησκευτική, η εθνοτική και η γλωσσική πολυμορφία, η οποία θα σέβεται τελικά και την απόφαση του ουκρανικού λαού. <br />Ο ουκρανικός λαός θα αποφασίσει εάν θέλει μία ειδική σχέση με την Ευρωπαϊκή Ένωση, την οποία εμείς δεν τη βλέπουμε σαν αποκλειστικότητα. Δεν τη βλέπουμε σε αντίθεση με τις στενές ιστορικές σχέσεις που η Ουκρανία έχει με το ρωσικό λαό, το ρωσικό έθνος και τη Ρωσική Ομοσπονδία. Αυτό που σας λέω τώρα είναι κάτι που τονίζουμε εδώ και πάρα πολύ καιρό –και το έχει τονίσει και ο κ. Βενιζέλος επανειλημμένως- ότι δεν πρέπει να θέσουμε την Ουκρανία και τις άλλες χώρες μπροστά στο δίλημμα «ή με εμάς ή με τους άλλους». Εμείς δεν το βλέπουμε έτσι. Εμείς βλέπουμε ότι η σύσφιγξη των σχέσεων με την Ευρωπαϊκή Ένωση είναι και προς όφελος, όχι μόνο της Ουκρανίας, της Μολδαβίας, της Γεωργίας, αλλά και της Ρωσικής Ομοσπονδίας. <br />Ήθελα, όμως, να έρθω σε αυτό που είπε ο Εκπρόσωπος του Κομμουνιστικού Κόμματος Ελλάδας. Εγώ συμφωνώ απόλυτα με το ότι δεν νοείται να ανεχθούμε ως Ευρωπαϊκή Ένωση κάποιον αναθεωρητισμό όσον αφορά τα εγκλήματα του ναζισμού και αυτά που αναφέρονται στο Ολοκαύτωμα. Τιμούμε όλοι την προσφορά και του σοβιετικού λαού και της Σοβιετικής Ένωσης στον αγώνα κατά του φασισμού. <br />Σας υπενθυμίζω ότι η Ευρωπαϊκή Ένωση είχε λάβει μέτρα εναντίον ενός κράτους-μέλους πριν από μερικά χρόνια, όταν ένα κόμμα σε αυτό το κράτος-μέλος είχε τέτοιου είδους τάσεις. Και αυτή η χώρα μπήκε για ένα διάστημα σε καραντίνα από την Ευρωπαϊκή Ένωση. Αυτό που σας λέω είναι γραμμένο μέσα στις συνθήκες της Ευρωπαϊκής Ένωσης. <br />Μάλιστα, με τη Συνθήκη της Λισαβόνας έχει γίνει ακόμα πιο αυστηρό το καθεστώς απόρριψης οποιασδήποτε προσπάθειας προώθησης πολιτικών ιδεών, που είναι αντίθετες με τις βασικές αξίες της Ευρωπαϊκής Ένωσης. Αλίμονο! Αλλιώς τι νόημα έχει όλη αυτή η ευρωπαϊκή ενοποίηση; Το ότι υπάρχουν ναζιστικές ή άλλες τάσεις παντού και δυστυχώς πολύ ισχυρές -εξευτελιστικά ισχυρές- και στην Ελλάδα, είναι γεγονός. Όμως, προς Θεού, η Ευρωπαϊκή Ένωση είναι ίσα-ίσα το μεγαλύτερο ανάχωμα γι’ αυτού του είδους τις τάσεις. <br />Εγώ τώρα ως Υπουργός Εξωτερικών και ως εκπρόσωπος της Ελλάδας δεν είμαι εδώ για να κάνω κριτική και να πω ποιο κόμμα μου αρέσει περισσότερο και ποιο λιγότερο στην Ουκρανία ούτε είμαι το συνταγματικό δικαστήριο της Ουκρανίας. Εγώ δεν μίλησα ούτε για νομιμοποίηση ούτε για τίποτα. Είπα ότι αυτήν τη στιγμή όλοι συνομιλούν με αυτούς που είναι μεταβατική εξουσία στο Κίεβο και αυτό έκανε και ο κ. Βενιζέλος. <br />Όμως, είμαι σίγουρος ότι θα δοθεί σύντομα η ευκαιρία στο Σώμα να έχει μία σε βάθος συζήτηση -γιατί δυστυχώς αυτή η κρίση δεν θα τελειώσει αύριο- και με τον Αντιπρόεδρο της Κυβέρνησης και Υπουργό Εξωτερικών.<br />Τώρα θα ήθελα να πω δυο λόγια γι’ αυτά που είπε ο κ. Μαριάς, ο οποίος νομίζω ότι συγχέει το θέμα των ατομικών διπλωματικών ατελειών που απορρέουν από τη Συνθήκη της Βιέννης και τις οποίες απολαμβάνουν όλοι οι διπλωμάτες και όλοι οι διπλωματικοί οργανισμοί –γι’ αυτό φέραμε και αυτό το Πρωτόκολλο για να κυρωθεί, για να δώσουμε τέτοιου είδους ασυλίες σε αυτούς που υπηρετούν σε αυτό το SELEC- και το θέμα της μη αποπληρωμής των δανείων.<br />Δηλαδή τι θέλει ο κ. Μαριάς; Πήγαμε και δανειστήκαμε από τους εταίρους μας –υπενθυμίζω, μιας και μιλάμε για την Ουκρανία, ότι η Ουκρανία κατά τους υπολογισμούς για να μπορέσει να επιβιώσει δημοσιονομικά χρειάζεται 15 με 30 δισεκατομμύρια ευρώ και είναι μία χώρα με πληθυσμό άνω των σαράντα εκατομμυρίων- 200 δισεκατομμύρια και πήραμε δεν ξέρω πόσα ακόμα δισεκατομμύρια από το κούρεμα του δανείου, που κατείχαν ιδιώτες και θέλετε, κύριε Μαριά, εκ των προτέρων να τους έλεγα ότι: εγώ είμαι μπαταχτσής, άρα βάλτε μου μέσα στη σύμβαση ότι δεν θα σας ξεπληρώσω. Αυτό νομίζω ότι είναι το άκρον άωτον του παραλόγου.<br />Αυτές οι δανειακές διακρατικές συμβάσεις, βεβαίως και δεν θα μπορούσαν να έχουν μέσα ρήτρα, δηλαδή πώς θα πήγαινε η Ελλάδα να ζητήσει δάνεια από τα κοινοβούλια των εταίρων, εάν μέσα στην ίδια σύμβαση ανακοίνωνε ότι είμαστε μπαταχτσήδες; Δεν είμαστε.<br />ΕΠΑΜΕΙΝΩΝΔΑΣ  ΜΑΡΙΑΣ: Κυρία Πρόεδρε, θα ήθελα το λόγο.</speech><speech by="#s125"><from>Μαρία Κόλλια-Τσαρουχά</from> Ναι, κύριε Μαριά, για τρία λεπτά, όμως σας παρακαλώ.<br />ΕΠΑΜΕΙΝΩΝΔΑΣ  ΜΑΡΙΑΣ: Κύριε Υπουργέ, μάλλον εσείς συγχέετε τα πράγματα. Θα σας πω το εξής: Υπάρχει σύμβαση της Ελλάδας -και δεσμεύομαι να τη φέρω, δεν την έχω εδώ μαζί μου- με την Ευρωπαϊκή Τράπεζα Επενδύσεων, που υπογράφτηκε επί εποχής της κ. Κατσέλη. Μέσα εκεί δεν υπάρχει καμμία ρήτρα για άρση ασυλίας λόγω εθνικής κυριαρχίας στα περιουσιακά στοιχεία της χώρας. Για να σας δείξω, δηλαδή, ότι κάθε διεθνής δανειακή σύμβαση δεν εμπεριέχει υποχρεωτικά και τη ρήτρα αυτή. <br />Για να καταλάβει ο κόσμος: Κάθε δάνειο δεν είναι απαραίτητο να συναφθεί με ενυπόθηκη εγγύηση ή με προσημείωση. Μπορεί να συναφθεί έτσι, μπορεί και όχι. <br />Επιπλέον, το πιο σημαντικό, δεν δικαιούσθε να κάνετε άρση ασυλίας λόγω εθνικής κυριαρχίας για τα κατά το Διεθνές Δίκαιο ακατάσχετα περιουσιακά στοιχεία της χώρας. Αυτό, λοιπόν, είναι που εμπεριέχει η σύμβαση την οποία συνάψατε εσείς και δεν συγχέω τίποτα. <br />Εγώ σας διάβασα μία διάταξη, όχι αναφερόμενος στο προσωπικό, αλλά στα περιουσιακά στοιχεία του οργανισμού, στο άρθρο 4 και σας διάβασα για επίταξη και για δήμευση. Όλα αυτά δεν μπορούν να γίνουν απέναντι στον οργανισμό αυτόν. Συνέκρινα οργανισμό και περιουσιακά δικαιώματα και ρήτρα περιουσιακών δικαιωμάτων ή μη. Δεν συγχέω καθόλου τα θέματα. Τα ξέρω πάρα πολύ καλά. Τα διδάσκω χρόνια.<br /> Ελπίζω να μην φτάσουμε στα δικαστήρια με τους δανειστές, γιατί τότε θα χρησιμοποιούν τα επιχειρήματα τα δικά σας και θα πρέπει να αναζητούμε τρόπους για να προασπίσουμε τη χώρα με αυτά που έχετε κάνει. Αυτή είναι η πραγματικότητα.<br />Επομένως, ένα θέμα είναι η ασυλία του Τρισέ, του Τόμσεν και των υπολοίπων, που ενήργησαν ως φυσικά πρόσωπα, παραβιάζοντας ανθρώπινα δικαιώματα και στρογγυλοκάθονται γιατί έχουν ασυλία -αλλά ήδη περνάει η θεωρία ότι σπάει πλέον η ασυλία αυτή και θα έρθουν ενώπιον των ποινικών δικαστηρίων- και άλλο θέμα είναι η όποια δέσμευση των περιουσιακών δικαιωμάτων της χώρας λόγω της δανειακής σύμβασης. <br />Επομένως, το να μην μπει κάτι στη σύμβαση δεν σημαίνει ότι παραδέχεται η Ελλάδα ότι είναι μπαταχτσής. Το αντίθετο. Το ότι το έβαλαν οι δανειστές αποδεικνύει ότι είναι από τους πιο σκληρούς δανειστές, για να πάρουν πίσω τα χρήματά τους από τον κόπο του ελληνικού λαού και εσείς μία Κυβέρνηση, που κάνατε αυτήν την υποχώρηση, ενώ δεν έπρεπε να την κάνετε και ανοίξατε δρόμους επικίνδυνους για την περιουσία του ελληνικού δημοσίου.</speech><speech by="#s125"><from>Μαρία Κόλλια-Τσαρουχά</from> Ευχαριστούμε, κύριε Μαριά.<br />Κύριε Χαλβατζή, έχετε τον λόγο, για ένα λεπτό.</speech><speech by="#s289"><from> ΣΠΥΡΙΔΩΝ ΧΑΛΒΑΤΖΗΣ</from> Κύριε Υπουργέ, εγώ μίλησα για την Ευρωπαϊκή Ένωση. Υπάρχει μία πραγματικότητα. Επίσημη πολιτική της Ευρωπαϊκής Ένωσης είναι ο αντικομμουνισμός. Αυτό είναι το ένα. Υπάρχουν χώρες στη Βαλτική, στις οποίες απαγορεύεται η δράση των κομμουνιστών και τα κομμουνιστικά σύμβολα. Αυτή είναι η πραγματικότητα. Και βεβαίως, η εξίσωση του ναζισμού με τον κομμουνισμό, αυτή η επίσημη πολιτική της Ευρωπαϊκής Ένωσης, είναι προσβολή στην ιστορία. Η Ευρωπαϊκή Ένωση αναθεώρησε και αναθεωρεί καθημερινά την ιστορία.<br />Η 9η του Μάη του 1945 ήταν η μέρα της συντριβής του φασισμού. Στην ιστορία έχει καταγραφεί ως η μέρα επισημοποίησης της συντριβής του φασισμού και του ναζισμού. Η Ευρωπαϊκή Ένωση αποφάσισε την 9η του Μάη να την ονομάσει «Ημέρα της Ευρώπης». Είναι ή δεν είναι παραποίηση της ιστορίας από την πλευρά της Ευρωπαϊκής Ένωσης; Εμείς δεν το αποδεχόμαστε, όπως δεν το αποδέχονται και οι λαοί.</speech><speech by="#s125"><from>Μαρία Κόλλια-Τσαρουχά</from> Κηρύσσεται περαιωμένη η συζήτηση επί της αρχής, των άρθρων και του συνόλου του σχεδίου νόμου του Υπουργείου Εξωτερικών: «Κύρωση του Πρωτοκόλλου για τα Προνόμια και τις Ασυλίες του Κέντρου Επιβολής Νόμου της Νοτιοανατολικής Ευρώπης».<br />Ερωτάται το Σώμα: Γίνεται δεκτό το νομοσχέδιο;</speech><speech><from>ΠΟΛΛΟΙ ΒΟΥΛΕΥΤΕΣ</from> Δεκτό, δεκτό.</speech><speech by="#s277"><from> ΜΑΡΙΑ ΤΡΙΑΝΤΑΦΥΛΛΟΥ</from> Παρών.<br />ΕΠΑΜΕΙΝΩΝΔΑΣ  ΜΑΡΙΑΣ: Παρών.</speech><speech by="#s289"><from> ΣΠΥΡΙΔΩΝ ΧΑΛΒΑΤΖΗΣ</from> Κατά πλειοψηφία.</speech><speech by="#s125"><from>ΠΡΟΕΔΡΕΥΟΥΣΑ</from> Συνεπώς το νομοσχέδιο του Υπουργείου Εξωτερικών: «Κύρωση του Πρωτοκόλλου για τα Προνόμια και τις Ασυλίες του Κέντρου Επιβολής Νόμου της Νοτιοανατολικής Ευρώπης» έγινε δεκτό κατά πλειοψηφία σε μόνη συζήτηση επί της αρχής, των άρθρων και του συνόλου και έχει ως εξής: <br /></speech><speech by="#s125"><from>ΠΡΟΕΔΡΕΥΟΥΣΑ</from> Κυρίες και κύριοι συνάδελφοι, παρακαλώ το Σώμα να εξουσιοδοτήσει το Προεδρείο για την υπ’ ευθύνη του επικύρωση των Πρακτικών ως προς την ψήφιση στο σύνολο των παραπάνω νομοσχεδίων.</speech><speech><from>ΟΛΟΙ ΟΙ ΒΟΥΛΕΥΤΕΣ</from> Μάλιστα, μάλιστα.</speech><speech by="#s125"><from>ΠΡΟΕΔΡΕΥΟΥΣΑ</from> Το Σώμα παρέσχε τη ζητηθείσα εξουσιοδότηση.<br />Κυρίες και κύριοι συνάδελφοι, έχω την τιμή να ανακοινώσω στο Σώμα ότι με την υπ’ αριθμόν 2059/1344 από 4-3-2014 απόφαση του Προέδρου της Βουλής η Διαρκής Επιτροπή Παραγωγής και Εμπορίου καθορίστηκε αρμόδια για την επεξεργασία και εξέταση ή τη συζήτηση και ψήφιση των νομοσχεδίων και προτάσεων νόμων αρμοδιότητας του Υπουργείου Τουρισμού.<br />Η σχετική απόφαση θα καταχωρισθεί στα Πρακτικά.<br /></speech><speech by="#s125"><from>ΠΡΟΕΔΡΕΥΟΥΣΑ</from> Κυρίες και κύριοι συνάδελφοι, δέχεσθε στο σημείο αυτό να λύσουμε τη συνεδρίαση;</speech><speech><from>ΟΛΟΙ ΟΙ ΒΟΥΛΕΥΤΕΣ</from> Μάλιστα, μάλιστα.<br />Με τη συναίνεση του Σώματος και ώρα 21:02΄ λύεται η συνεδρίαση για αύριο, ημέρα Τετάρτη 5 Μαρτίου 2014 και ώρα 10:00΄ με αντικείμενο εργασιών του Σώματος: νομοθετική εργασία, σύμφωνα με την ημερήσια διάταξη που έχει διανεμηθεί.<br />Ο</speech></debateBody><br />  </debate><br /></akomaNtoso>
