<akomaNtoso><br />  <debate name="Conference"><br />    <meta><br />      <references source="#">  <TLCPerson id="74" href="ontology/parlmember/s74" showAs="Δραγασάκης Ιωάννης"/><TLCPerson id="244" href="ontology/parlmember/s244" showAs="Σαλμάς Μάριος"/><TLCPerson id="136" href="ontology/parlmember/s136" showAs="Κουκουλόπουλος Παρασκευάς"/><TLCPerson id="35" href="ontology/parlmember/s35" showAs="Βογιατζής Παύλος"/><TLCPerson id="179" href="ontology/parlmember/s179" showAs="Ματθαιόπουλος Αρτέμιος"/><TLCPerson id="161" href="ontology/parlmember/s161" showAs="Λεονταρίδης Θεόφιλος"/></references><br />    </meta><br />    <preface> <docTitle>Συνεδρίαση της βουλης των Ελληνων :  20-10-2014</docTitle></preface><br />    <debateBody>  <speech by="#s74"><from>Δραγασάκης Ιωάννης</from> Κυρίες και κύριοι συνάδελφοι, αρχίζει η συνεδρίαση.<br />Έχω την τιμή να ανακοινώσω στο Σώμα το δελτίο αναφορών και ερωτήσεων της Τρίτης 21 Οκτωβρίου  2014:<br />Α. ΑΝΑΦΟΡΕΣ-ΕΡΩΤΗΣΕΙΣ Πρώτου Κύκλου <br />1. Η με αριθμό 1576/31-7-2014 ερώτηση του Βουλευτή B΄ Αθηνών του Συνασπισμού Ριζοσπαστικής Αριστεράς κ. Δημητρίου Στρατούλη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την κρατική επιχορήγηση και τη διαδικασία καταβολής της στους προνοιακούς φορείς που στηρίζουν τα άτομα με αναπηρία.<br />2. Η με αριθμό 1175/17-7-2014 ερώτηση του Βουλευτή Αχαΐας της Δημοκρατικής Αριστεράς κ. Νικόλαου Τσούκαλη προς τον Υπουργό Οικονομικών, σχετικά με τις «offshore» εταιρείες.<br />3. Η με αριθμό 1208/18-7-2014 ερώτηση του Βουλευτή Β΄ Αθηνών του Κομμουνιστικού Κόμματος Ελλάδας κ. Χρήστου Κατσώτη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με τη διαθεσιμότητα των εργαζομένων στα ασφαλιστικά ταμεία.<br />Κύριοι συνάδελφοι, εισερχόμεθα στη συζήτηση των <br />ΕΠΙΚΑΙΡΩΝ ΕΡΩΤΗΣΕΩΝ<br />Θα συζητηθεί η πρώτη με αριθμό 136/14-10-2014 επίκαιρη ερώτηση πρώτου κύκλου του Βουλευτή Αιτωλοακαρνανίας της Νέας Δημοκρατίας κ. Μάριου Σαλμά προς τον Υπουργό Αγροτικής Ανάπτυξης και Τροφίμων, σχετικά με την καταπολέμηση και την εξάλειψη του καταρροϊκού πυρετού στην Αιτωλοακαρνανία.<br />Θα απαντήσει ο Αναπληρωτής Υπουργός Αγροτικής Ανάπτυξης και Τροφίμων κ. Κουκουλόπουλος.<br />Κύριε Σαλμά, έχετε τον λόγο για να αναπτύξετε την επίκαιρη ερώτησή σας.</speech><speech by="#s244"><from> ΜΑΡΙΟΣ ΣΑΛΜΑΣ</from> Ευχαριστώ, κύριε Πρόεδρε. <br />Κύριε Υπουργέ, ήρθα στη θέση να κάνω μία επίκαιρη ερώτηση σε εσάς –από τις λίγες που καταθέτω- γιατί κρίνω ότι το θέμα στο οποίο αφορά αυτή η ερώτηση είναι πάρα πολύ σημαντικό για την οικονομία της χώρας αλλά και για την οικονομία του νομού τον οποίο εκπροσωπώ, της Αιτωλοακαρνανίας.  <br />Ξέρετε ότι η Αιτωλοακαρνανία είναι ο μεγαλύτερος νομός της χώρας σε έκταση. Είναι ένας νομός στον οποίο η αγροτική οικονομία και η κτηνοτροφική οικονομία έχουν μεγάλη συμβολή. Θα σας πω μόνο ότι το 10%-12% του ζωικού κεφαλαίου της χώρας βρίσκεται στην Αιτωλοακαρνανία, οπότε αυτός ο νομός είναι κυρίαρχος στην παραγωγή αιγοπροβάτων. <br />Το τελευταίο διάστημα υπήρξε προσβολή από τον καταρροϊκό πυρετό στα αιγοπρόβατα. Στην Αιτωλοακαρνανία, οι κτηνίατροι της περιοχής υπολογίζουν ότι η επίπτωση ήταν, περίπου,  κοντά στο 10%, που είναι και η σχετική θνησιμότητα στο σύνολο του ζωικού κεφαλαίου, που είναι πάρα πολύ σημαντικό για τους κτηνοτρόφους της περιοχής. <br />Καταλαβαίνετε τι σημαίνει, μέσα στην οικονομική κρίση, για μία περιοχή που ζει από την κτηνοτροφία το να πλήττεται με αυτόν τον τρόπο, σ’ αυτόν τον βαθμό και το μέγεθος η παραγωγή της, το να πλήττεται το εισόδημά της, αν συμψηφίσει κανείς και το γεγονός ότι πριν από λίγο καιρό κόψαμε και τις εξισωτικές αποζημιώσεις και τις επιδοτήσεις αυτών των ανθρώπων, των κτηνοτρόφων, που η Κυβέρνησή μας είχε δεσμευθεί ότι δεν θα τις πειράξει και ότι θα ήταν τελευταίο ανάχωμα περικοπών. Σε αυτούς τους ανθρώπους βάλαμε να πληρώσουν και φόρο ακίνητης περιουσίας, οι άνθρωποι χάνουν το εισόδημά τους και θα ήθελα να σας παρακαλέσω να μου απαντήσετε τι προτίθεστε να κάνετε αφ’ ενός μεν για να σταματήσει αυτό το φαινόμενο, αυτή η επιδημία και αφ’ ετέρου να αποζημιωθούν οι κτηνοτρόφοι για την απώλεια του εισοδήματός τους.<br />Σας ευχαριστώ.</speech><speech by="#s74"><from>Δραγασάκης Ιωάννης</from> Ο κύριος Υπουργός έχει τον λόγο.</speech><speech by="#s136"><from> ΠΑΡΑΣΚΕΥΑΣ ΚΟΥΚΟΥΛΟΠΟΥΛΟΣ</from> Ευχαριστώ, κύριε Πρόεδρε.<br />Προφανώς και συμφωνώ, κύριε συνάδελφε, για την αναφορά που κάνατε για την Αιτωλοακαρνανία και τη συμβολή της στο ζωικό κεφάλαιο της χώρας και ιδιαίτερα στο σκέλος αιγοπροβατοτροφία, που λόγω και της φέτας, μεταξύ των άλλων, κάνει -αυτό που λέμε- τη διαφορά για τη χώρα μας. Είναι πραγματικά ένα πολύτιμο όπλο στη μάχη για την παραγωγική ανασυγκρότηση της χώρας.<br />Η Αιτωλοακαρνανία έχει βαρύνουσα θέση σε αυτό που λέμε «ζωικό κεφάλαιο» και ό,τι αυτό συνεπάγεται, όπως ήδη είπα και δεν έχω να προσθέσω, να αφαιρέσω ή να απαντήσω κάτι άλλο περισσότερο στις διαπιστώσεις και στην εικόνα που είπατε. Είναι αυτή, συμφωνούμε, να πάμε παρακάτω.<br />Ο καταρροϊκός πυρετός είναι μία επιδημία που χρήζει ιδιαίτερης προσοχής και τυγχάνει της προσοχής που πρέπει από το Υπουργείο και τις συναρμόδιες περιφερειακές υπηρεσίες και θα αναφερθώ στη συνέχεια αναλυτικά. <br />Βεβαίως, όμως, δεν αφορά μόνο την Αιτωλοακαρνανία. Θα αφήσω στο δεύτερο σκέλος τα γενικότερα για τον καταρροϊκό πυρετό, για να πω τώρα ότι στην Αιτωλοακαρνανία έχουμε ένα ειδικότερο πρόβλημα. Έχουμε μία υστέρηση στην καταγραφή των συμβάντων. Θέλω να πιστεύω ότι με καλή συνεργασία θα ξεπεράσουμε το πρόβλημα που φαίνεται να δημιουργείται και θα σας πω στοιχεία που πήρα προ ολίγων ωρών. Οι αναφερθείσες εστίες σε εκτροφές είναι τριάντα έξι, δηλωμένες από την αρμόδια κτηνιατρική υπηρεσία, ενώ η διά ζώσης επαφή της κεντρικής υπηρεσίας του Υπουργείου με τις περιφερειακές υπηρεσίες κάνει λόγο για πολύ περισσότερες, για πολύ μεγαλύτερη εξάπλωση δηλαδή του καταρροϊκού πυρετού. <br />Μάλιστα, πρέπει να πω ότι είναι και κάπως παράδοξο. Δηλαδή, με βάση το ειδικό βάρος της Αιτωλοακαρνανίας στο γενικότερο θέμα του ζωικού πληθυσμού της χώρας είναι παράδοξο το να έχουμε τόσο λίγες προσβολές στην Αιτωλοακαρνανία. Και η κοινή λογική και η διά ζώσης επαφή συγκλίνουν στο ίδιο σημείο, ότι στην Αιτωλοακαρνανία έχουμε κάτι περισσότερο να κάνουμε από την υπόλοιπη χώρα και αυτό είναι να βελτιώσουμε την καταγραφή και αναφορά αυτών των συμβάντων στην κεντρική υπηρεσία, γιατί, όπως θα σας πω στη δευτερολογία μου, είμαστε σε έναν ικανοποιητικό δρόμο σε ό,τι αφορά γενικότερα τον έλεγχο της εξάπλωσης της νόσου, των αποζημιώσεων και κυρίως της συστηματικής παρακολούθησης σε ό,τι αφορά τις γενικότερες επιπτώσεις, δηλαδή και μείωση ζωικής παραγωγής και μείωση γαλακτοπαραγωγής.<br />Ολοκληρώνω το πρώτο σκέλος της απάντησής μου, λέγοντας ότι το θεωρώ σημαντικό έως καθοριστικό αυτό για την Αιτωλοακαρνανία -και είναι αφορμή και ευκαιρία η ερώτησή σας- δηλαδή το να επιταχύνουμε αυτή την αλληλοενημέρωση και συνεργασία κεντρικής υπηρεσίας και περιφερειακής υπηρεσίας, δεδομένου του ότι από την πρώτη μέρα που ξεκίνησαν οι εγκύκλιοι, οι οδηγίες, οι συνεργασίες και οτιδήποτε άλλο έχει σχέση με την επιδημία του καταρροϊκού πυρετού, το κεντρικό σημείο που είναι και γραμμένο στις εγκυκλίους και προσωπικά το έχω πει διά ζώσης σε όλους τους αρμόδιους και συναρμόδιους, αιρετούς και υπηρεσιακούς και στα μέσα ενημέρωσης, είναι ένα. Το σημείο-κλειδί, το κεντρικό σημείο είναι η στενή συνεργασία των κτηνοτρόφων με τις κτηνιατρικές υπηρεσίες. <br />Ό,τι κάνουμε και ό,τι πρόκειται να κάνουμε απορρέει και πηγάζει από στοιχεία που έχουμε σε μία βάση δεδομένων που υπογράφεται από υπεύθυνους επιστήμονες της δημόσιας κτηνιατρικής υπηρεσίας.</speech><speech by="#s74"><from>Δραγασάκης Ιωάννης</from> Τον λόγο έχει ο κ. Σαλμάς για τη δευτερολογία του.</speech><speech by="#s244"><from> ΜΑΡΙΟΣ ΣΑΛΜΑΣ</from> Ξέρετε την εκτίμηση που έχω στο πρόσωπό σας, κύριε Υπουργέ. Πραγματικά, όμως, στο πρώτο σκέλος της απάντησής σας δεν με καλύψατε. Θα σας πω γιατί έκανα αυτή την ερώτηση.<br />Πήγα μια βόλτα στα χωριά και ο κόσμος ρωτούσε εμένα «τι να κάνουμε; Πεθαίνουν τα πρόβατα». Δεν έπρεπε να ρωτούν εμένα. Υπάρχει συντεταγμένο κράτος που έπρεπε να πει στους ανθρώπους ή να πει στους δήμους «ψεκάστε» ή να πει στις κτηνιατρικές υπηρεσίες «ψεκάστε» ή να πει στις περιφέρειες «ψεκάστε» ή να πει στον κόσμο «πάρτε αυτό το εμβόλιο» ή «δεν υπάρχει εμβόλιο» ή «υπάρχει αυτό το φάρμακο», ώστε να μη γίνεται ο κάθε κτηνοτρόφος θύμα του κάθε κτηνίατρου που έδινε όλα τα φάρμακα, ό,τι είχε, και τα ξεφόρτωνε στον κοσμάκη και αυτός δεν έβλεπε αποτελέσματα.<br />Έπρεπε κάποιος υπεύθυνα να τους πει «μην ανησυχείτε, τόσο είναι η απώλεια του ζωικού κεφαλαίου» ή «δηλώστε τα εκεί» ή, εν πάση περιπτώσει, -όταν φτάσουμε εκεί- ότι η αποζημίωση είναι συγκεκριμένη. <br />Σας ξαναλέω ότι οι άνθρωποι στα χωριά –και το ξέρετε, είστε από επαρχία- ζουν από αυτό. Μόλις καταρρεύσει αυτό το εισόδημα, κατέρρευσε η τοπική οικονομία. Είχαμε πρόβλημα με την οικονομική κρίση στην πρωτεύουσα, στα αστικά κέντρα. Άμα πάει και στα χωριά, τελείωσε η οικονομία, δεν συνέρχεται. <br />Δεν είναι μόνο τα 80 ευρώ. Πόσο -ήθελα να ακουστεί σήμερα- θα είναι η αποζημίωση; Θα είναι 80 με 100 ευρώ η προβατίνα, το πρόβατο; Φτάνει αυτό, όταν στην Αιτωλοακαρνανία ειδικά –επειδή έχει ιδιαίτερη περίοδο- από τέλος Αυγούστου μέχρι τέλος Οκτωβρίου είναι η περίοδος που οι προβατίνες γεννάνε; Πεθαίνουν και είναι με τα αρνιά μέσα στην κοιλιά. Είναι μεγάλη απώλεια. Θα χάσουν τριακόσια κιλά γάλα, περίπου 300 ευρώ από την κάθε προβατίνα. Θα χάσουν άλλα 60 ευρώ από το κάθε αρνί –πεντέμισι με έξι κιλά το καθένα- που πουλάνε. Άρα ο κτηνοτρόφος φτάνει να έχει μια απώλεια εισοδήματος για κάθε πρόβατο γύρω στα 400 ευρώ.<br />Αν δεν κάνω λάθος, μου είχε πει ο κ. Καρασμάνης ότι βγάλατε για αποζημιώσεις έξι εκατομμύρια ευρώ. Φοβούμαι ότι δεν θα φτάσουν αυτά. Δεν χρεοκοπεί, δεν πέφτει έξω η ελληνική οικονομία από τέσσερα ή πέντε ή δέκα εκατομμύρια ευρώ παραπάνω. Προς θεού!<br />Θέλω πραγματικά να σταθείτε λίγο σε αυτό και στη δευτερολογία σας να περάσει ένα καθαρό μήνυμα στους κτηνοτρόφους της περιοχής για συγκεκριμένα ένα, δύο, τρία, τέσσερα πράγματα, ώστε να έχουμε μία θέση σαν Κυβέρνηση και σαν πολιτεία απέναντι σε ένα πρόβλημα που προέκυψε.<br /> Και, προφανώς, ήταν ανοχύρωτη η πολιτεία, γιατί πρέπει να σας πω –και δεν σας εγκαλώ για αυτό- ότι στους δήμους δεν υπάρχει ούτε προσωπικό για να οργανώσει την ταφή των προβάτων τα οποία αποβιώνουν. Επομένως φαίνεται λίγο ασύνταχτο, χωρίς σχέδιο όλο αυτό που συνέβη σε μικρή κλίμακα, αλλά για τους κτηνοτρόφους είναι πολύ σημαντικό.</speech><speech by="#s74"><from>Δραγασάκης Ιωάννης</from> Τον λόγο έχει ο κύριος Υπουργός.</speech><speech by="#s136"><from> ΠΑΡΑΣΚΕΥΑΣ ΚΟΥΚΟΥΛΟΠΟΥΛΟΣ</from> Δεν αμφισβήτησα, αγαπητέ συνάδελφε, την αιτιολογική βάση της ερώτησής σας ούτε την αφετηρία. Μάλιστα την χαρακτήρισα ιδιαίτερα χρήσιμη και κρίσιμη, γιατί εμένα μου έδωσε τη δυνατότητα –έχουμε συναρμοδιότητα εποπτείας και παρακολούθησης της κτηνιατρικής υπηρεσίας του Υπουργείου- να ενδιαφερθώ πολύ ειδικότερα για το Νομό Αιτωλοακαρνανίας, όπου μου έκανε φοβερή εντύπωση η μεγάλη υστέρηση στη δήλωση συμβάντων σε σχέση με άλλες περιοχές της χώρας, η απόλυτη δυσαρμονία.<br />Δεν θέλω να μπούμε σε μια λογική τού να μεταθέτουμε ευθύνες δεξιά κι αριστερά. Είναι αρμόδιες για όλα αυτά οι περιφερειακές υπηρεσίες. Εν πάση περιπτώσει, όμως, για τον πολίτη το κράτος είναι ενιαίο. Τα θέματα αρμοδιοτήτων και τα υπόλοιπα μπορεί να απασχολούν εμάς και τους αιρετούς της αυτοδιοίκησης. Για τον πολίτη, όμως, το κράτος νοείται ως ενιαία, συντεταγμένη πολιτεία και καλά κάνει και νοείται έτσι.<br />Εγώ δεν ήρθα να απαντήσω για το εάν λειτουργεί έτσι ή αλλιώς ή αλλιώτικα, εάν έχει ή δεν έχει ελλείψεις η κτηνιατρική υπηρεσία και οτιδήποτε άλλο. <br />Εγώ θέλω να πω, λοιπόν, ότι για την Αιτωλοακαρνανία με αφορμή την ερώτησή σας ζήτησα να υπάρξει ένα ολοκληρωμένο σχέδιο για ειδικότερη ενημέρωση, όχι μόνο γιατί κάνετε εσείς την ερώτηση, -είπα ότι είναι αφορμή και αιτία παράλληλα- αλλά ακριβώς γιατί είναι μεγάλο το ειδικό βάρος του νομού. Τα μέτρα είναι και αρκετά προχωρημένα και κάθε μέρα τα βελτιώνουμε. Θα σας τα πω ενδεικτικά, για να υπάρχουν και κάποιες απαντήσεις σε όσους μας παρακολουθούν αυτήν τη στιγμή και με τη δική σας συνδρομή και βοήθεια. <br />Υπάρχει πλαίσιο αποζημίωσης, όπως αυτό περιγράφεται σε κοινή υπουργική απόφαση του Φεβρουαρίου του 2014. Υπήρχε έλλειψη χρημάτων, όμως ενισχύθηκε την προηγούμενη εβδομάδα με 6,5 εκατομμύρια ευρώ αυτός ο κωδικός κι αν χρειαστεί θα υπάρξει και άλλη ενίσχυση. Σήμερα μόλις πήγε από την Τράπεζα της Ελλάδος προς την Τράπεζα Πειραιώς και από εκεί στις ΔΑΟΚ και στους λογαριασμούς των κτηνοτρόφων το πρώτο κύμα αποζημιώσεων σε όλη την Ελλάδα. <br />Αφορά θανόντα ζώα, θανατωθέντα με ευθύνη κτηνιατρικής υπηρεσίας, αφορά προμήθεια και χρήση εντομοαπωθητικών και παράλληλα γίνονται χιλιάδες έλεγχοι που αφορούν την ανάπτυξη ή όχι φυσικής ανοσίας, με εξετάσεις αίματος σε εκτροφές που έχουν προσβληθεί από τον καταρροϊκό πυρετό, όπως επίσης έχει γίνει μία φουρνιά, μία γενιά, ας πούμε, εξετάσεων από τον ΕΛΟΓΑΚ που δεν έδωσε αξιόλογα αποτελέσματα αλλά προγραμματίζεται, γιατί αυτό λέει η κτηνιατρική επιστήμη, προς το τέλος του έτους -μέχρι τέλη Γενάρη- ένα σάρωμα κυριολεκτικά ελέγχων σε ό,τι αφορά τη γαλακτοπαραγωγή, για να μπορέσουμε να καταλήξουμε στο ποια θα είναι η επίπτωση της ασθένειας στην παραγωγή και κρέατος και γάλακτος. <br />Ακριβώς γι’ αυτό, αν θέλω να κλείσω ολοκληρωμένα, αυτό που θέλω να ζητήσω και από εσάς αλλά και από όλους τους κτηνοτρόφους που μας ακούν αυτήν τη στιγμή -γιατί στις υπηρεσίες έχει πάει η ανάλογη παράκληση από την κεντρική υπηρεσία του Υπουργείου ήδη από σήμερα το πρωί- είναι η στενή συνεργασία με την κτηνιατρική υπηρεσία. <br />Ακόμη και όσον αφορά στο προηγούμενο διάστημα, συμβάντα που υπάρχουν και κακώς δεν έχουν δηλωθεί, θα εξαντλήσουμε κάθε περιθώριο για να βρούμε έναν τρόπο να τα αντιμετωπίσουμε, για να μη μείνουν εκτός ορίου μέτρων. Νομίζω ότι γίνομαι απολύτως κατανοητός. <br />Είναι, πραγματικά, κρίμα και άδικο για ένα νομό το ότι για κάποιον λόγο -θα σας ενημερώσω και προσωπικά όταν έχω μια πληροφόρηση- είχε αυτήν την καθυστέρηση. Γι’ αυτήν την καθυστέρηση, όπου και αν οφείλεται, δεν νομίζω ότι προσφέρει σε τίποτα ένας διάλογος μεταξύ μας, διότι νομίζω ότι προς την ίδια πλευρά κοιτάμε. Άλλο είναι το θέμα. Δηλαδή, να βάλουμε τώρα υπηρεσίες να διαγκωνίζονται και οτιδήποτε άλλο; Το καλύτερο είναι να δώσουμε μία ενιαία απάντηση στον παραγωγό -αυτό είναι το ζητούμενο- και γιατί πρέπει να προστατεύσουμε το εισόδημά του και γιατί πρέπει να προστατεύσουμε μια περιοχή, που η πραγματική της οικονομία εξαρτάται σε πολύ μεγάλο βαθμό από αυτήν τη δραστηριότητα. Βέβαια, το να ορκιζόμαστε όλοι στην ελληνική φέτα και να μην πράττουμε τα ανάλογα, νομίζω ότι είναι κάτι που ούτε μας αρμόζει ούτε μας τιμά. <br />Εγώ πάντως θέλω να σας πω ότι και πλαίσιο υπάρχει και διαρκώς βελτιώνεται. Αρκεί να σας πω για το θέμα του εμβολιασμού -και με αυτό θα ολοκληρώσω- ότι την Πέμπτη θα υπάρξει μεγάλη σύσκεψη όλης της πανεπιστημιακής κοινότητας και της κτηνιατρικής, για να εξεταστούν τα μέχρι τώρα διαθέσιμα στοιχεία χιλιάδων εξετάσεων αίματος, όπου έχουμε αντιφατικά στοιχεία για την ανάπτυξη ή όχι της φυσικής ανοσίας με τα είδη, με τις φυλές, με τις περιοχές και όλα τα υπόλοιπα, έτσι ώστε να καταλήξουμε σε μια υπεύθυνη γνώμη.<br />Επειδή πάντως θίξατε τον εμβολιασμό, θέλω να σας πω ότι αν υπάρξει εμβόλιο, θα πρέπει να γίνεται για πέντε χρόνια σε όλο το ζωικό κεφάλαιο της χώρας. Από την Ευρωπαϊκή Ένωση μας έχουν πει ότι αν προχωρήσουμε σε εμβολιασμό, πρέπει να πράξουν τα ανάλογα όλες οι χώρες της Νοτιοανατολικής Ευρώπης, δηλαδή η Βουλγαρία, η Ρουμανία, η FYROM, η Αλβανία, η Βοσνία, η Σερβία και πάει λέγοντας, όλοι, γιατί υπάρχει γειτνίαση. Από την άλλη, θέλω να πω ότι δεν έχουμε καθυστερήσει, διότι αν υπάρξει τελικά απόφαση εμβολιασμού, αυτός θα ξεκινήσει στις αρχές του έτους, μαζί με την αντίστοιχη διαδικασία που αφορά το μελιταίο πυρετό. Το έχουμε προγραμματισμένο, δεν χρειάζεται κάποια ιδιαίτερη επιχειρησιακή ετοιμότητα. Η επιχειρησιακή ετοιμότητα που βρίσκεται σε εξέλιξη για το μελιταίο πυρετό, μπορεί κάλλιστα να καλύψει και το θέμα του καταρροϊκού πυρετού.</speech><speech by="#s74"><from>Δραγασάκης Ιωάννης</from> Προχωρούμε στην πρώτη με αριθμό 147/14-10-2014 επίκαιρη ερώτηση δεύτερου κύκλου του Βουλευτή Λέσβου της Νέας Δημοκρατίας κ. Παύλου Βογιατζή προς τον Υπουργό Αγροτικής Ανάπτυξης και Τροφίμων, σχετικά με την προκήρυξη θέσεων ερευνητών αγροτικής ανάπτυξης. <br />Θα απαντήσει και πάλι ο Αναπληρωτής Υπουργός κ. Κουκουλόπουλος.<br />Ο κ. Βογιατζής έχει τον λόγο.</speech><speech by="#s35"><from> ΠΑΥΛΟΣ ΒΟΓΙΑΤΖΗΣ</from> Ευχαριστώ πάρα πολύ, κύριε Πρόεδρε.<br />Κύριε Υπουργέ, συνεχίζοντας από τον προηγούμενο συνάδελφο, θέλω να σας πω ότι το εμβόλιο δεν είναι λύση και δεν έχει γίνει ποτέ. Αποκτούν ανοσία κάποια στιγμή. Αλλά δεν είναι το ζητούμενο αυτό. Το ζητούμενο είναι τι γίνεται σήμερα. Σήμερα, λοιπόν, έχουμε τεράστια προβλήματα και στη Λέσβο. Η Λέσβος, είναι ο τρίτος νομός ακριβώς μετά την Αιτωλοακαρνανία σε αιγοπρόβατα με τριακόσιες πενήντα χιλιάδες ζωικό κεφάλαιο. <br />Το πρόβλημα είναι πολύ μεγάλο. Σας έχω καταθέσει μία ερώτηση από τις 16 Σεπτεμβρίου -όπου τότε το πρόβλημα ήταν μικρότερο- αλλά δυστυχώς δεν απαντήθηκε ποτέ. Την καταθέτω στα Πρακτικά και περιμένω την απάντηση, κύριε Υπουργέ. Παρακαλώ να μεριμνήσετε, ώστε να δοθεί η απάντηση στα ερωτήματα αυτά. <br /><br />Το πρόβλημα είναι πάρα πολύ σημαντικό για το νομό μας. Πεθαίνουν κάθε μέρα εκατοντάδες αιγοπρόβατα. Οι υπηρεσίες δεν μπορούν να ανταποκριθούν στις περιφέρειες, γιατί δεν έχουν το ανάλογο προσωπικό. Άρα, πρέπει να χρηματοδοτήσετε για να έχουν το ανάλογο προσωπικό. Δεν το έχουν. <br />Οι δε σφαγές, γίνονται τρεις φορές την εβδομάδα. Άρα, αν κάποιο πρόβατο ή κατσίκα νοσήσει, πεθαίνει χωρίς να γίνει σφαγή. Επομένως, χάνει επιπλέον λεφτά ο κτηνοτρόφος. Οι βεβαιώσεις για τα θανόντα, για να πάρουν την αποζημίωση –και χαίρομαι πάρα πολύ που είπατε ότι θα κοιτάξετε να πάρουν όλοι την αποζημίωση- δεν ξέρω πως θα βεβαιωθούν αλλά είναι θετικό αυτό που είπατε και είναι υπέρ των κτηνοτρόφων.<br />Προχωρώ στην ερώτηση. Απλώς έτυχε να είμαστε συνέχεια της προηγούμενης ερώτησης.<br />Κύριε Υπουργέ, ο Νομός Λέσβου –και δεν θα ήθελα να μιλήσω μόνο για το Νομό Λέσβου, θα ήθελα να μιλήσω συνολικά για το βόρειο Αιγαίο- έχει εξαιρεθεί από την προκήρυξη των θέσεων ερευνητών αγροτικής ανάπτυξης. Αυτό δεν καταλαβαίνω με ποιο σκεπτικό έγινε, όταν ο Νομός Λέσβου είναι ένας νομός καθαρά γεωργικός. Στη Λέσβο έχουμε έντεκα εκατομμύρια ελαιόδενδρα, το 10% της συνολικής παραγωγής της Ελλάδος. Έχουμε τριακόσιες πενήντα χιλιάδες αιγοπρόβατα. Έχουμε μελισσοκομία. Έχουμε στο Νομό Λήμνου, στο Νομό Λέσβου, στο Νομό Σάμου αμπέλια και πάρα πολύ καλά κρασιά. Έχουμε το ούζο που γίνεται από γλυκάνισο, που είναι φυτικό και είναι το καλύτερο γλυκάνισο παγκοσμίως, όπως και το ούζο της Λέσβου. Έχουμε τη μαστίχα στη Χίο κ.λπ.. Μπορώ να κάθομαι εδώ και να σας λέω δεκαπέντε ώρες προϊόντα.<br />Πώς, λοιπόν, σ’ αυτήν την προκήρυξη του Υπουργείου, το 90% τυχαίνει να είναι θέσεις που πάνε στη βόρειο Ελλάδα; Στους δε νησιωτικούς νομούς, ο μοναδικός νομός όπου υπάρχει μία θέση είναι ο Νομός Κέρκυρας, ο οποίος μάλλον τουριστικός νομός είναι, παρά κτηνοτροφικός ή αγροτικός. <br />Θα ήθελα, λοιπόν, κύριε Υπουργέ, να μας πείτε τι σκέπτεσθε να κάνετε για αυτήν την αδικία, γιατί για μένα είναι βαριά αδικία και λάθος σχεδιασμός 100%, μία περιφέρεια, το βόρειο Αιγαίο και ένας νομός, όπως ο Νομός Λέσβου, να εξαιρείται από αυτήν την προκήρυξη, όταν έχει χρηματοδοτήσει τη Λέσβο η Ευρωπαϊκή Ένωση με 540.000 ευρώ και η τότε νομαρχιακή αυτοδιοίκηση, της οποίας είχα την τιμή να είμαι επικεφαλής ως νομάρχης, είχε δώσει 70.000 ευρώ από αυτά που δεν είχε για να φτιαχτεί ο σταθμός γεωργικής έρευνας και σήμερα υπολειτουργεί.</speech><speech by="#s74"><from>Δραγασάκης Ιωάννης</from> Παρακαλώ, ολοκληρώστε.</speech><speech by="#s35"><from> ΠΑΥΛΟΣ ΒΟΓΙΑΤΖΗΣ</from> Ολοκληρώνω, κύριε Πρόεδρε. <br />Θα παρακαλέσω πάρα πολύ να έχω μία απάντηση. Θα επανέλθω στη δευτερολογία μου.</speech><speech by="#s74"><from>Δραγασάκης Ιωάννης</from> Ο κύριος Υπουργός έχει τον λόγο.</speech><speech by="#s136"><from> ΠΑΡΑΣΚΕΥΑΣ ΚΟΥΚΟΥΛΟΠΟΥΛΟΣ</from> Κατ’ αρχάς, περίμενα από τον αγαπητό Πρόεδρο να σας διακόψει, διότι πέσατε στο θανάσιμο σφάλμα να εξαιρέσετε από τα νησιά την Κρήτη. Η Κρήτη τελικά είναι ή δεν είναι νησί, κύριε Πρόεδρε;</speech><speech by="#s35"><from> ΠΑΥΛΟΣ ΒΟΓΙΑΤΖΗΣ</from> Δεν είναι νησί η Κρήτη, το ξέρετε καλά…</speech><speech by="#s74"><from>Δραγασάκης Ιωάννης</from> Η Κρήτη είναι τα πάντα. Είναι νησί, είναι ήπειρος…</speech><speech by="#s136"><from> ΠΑΡΑΣΚΕΥΑΣ ΚΟΥΚΟΥΛΟΠΟΥΛΟΣ</from> Είναι ένα διαρκές ερώτημα αυτό στην Ελλάδα, αν είναι ή δεν είναι νησί η Κρήτη.<br /> Εν πάση περιπτώσει, δεν το λέω χαριτολογώντας, απλά θέλω να πω, αγαπητέ συνάδελφε, ότι στην Κρήτη υπάρχουν δέκα θέσεις, όπως ξέρετε. Δεν μπαίνει, λοιπόν, θέμα νησιώτικου χώρου ούτε βέβαια επειδή προγραμματίστηκαν με την προηγούμενη πολιτική ηγεσία ή μάλλον για να πω για την ακρίβεια, επειδή και η προηγούμενη πολιτική ηγεσία με τον κ. Τσαυτάρη και η σημερινή με τον κ. Καρασμάνη και με εμένα -θα συμπεριλάβω επ’ ολίγον και διά ολίγων και τον παριστάμενο Αναπληρωτή Υπουργό Εσωτερικών και μέχρι πρότινος…</speech><speech by="#s35"><from> ΠΑΥΛΟΣ ΒΟΓΙΑΤΖΗΣ</from> Είναι παριστάμενος αλλά μην τον συμπεριλαμβάνετε.</speech><speech by="#s136"><from> ΠΑΡΑΣΚΕΥΑΣ ΚΟΥΚΟΥΛΟΠΟΥΛΟΣ</from> Προφανώς, δεν έχει καμμία σχέση με την καταγωγή μας.</speech><speech by="#s35"><from> ΠΑΥΛΟΣ ΒΟΓΙΑΤΖΗΣ</from> Θέλετε να σας διαβάσω…</speech><speech by="#s136"><from> ΠΑΡΑΣΚΕΥΑΣ ΚΟΥΚΟΥΛΟΠΟΥΛΟΣ</from> Όχι, όχι, κύριε συνάδελφε, δύο λεπτά.</speech><speech by="#s35"><from> ΠΑΥΛΟΣ ΒΟΓΙΑΤΖΗΣ</from> Αν θέλετε, να σας το διαβάσω λίγο.</speech><speech by="#s136"><from> ΠΑΡΑΣΚΕΥΑΣ ΚΟΥΚΟΥΛΟΠΟΥΛΟΣ</from> Αυτήν τη στιγμή στη χώρα -θυμίζω ότι και από τη Βουλή έχει περάσει το σχέδιο αναδιοργάνωσης του Οργανισμού «ΕΛΓΟ ΔΗΜΗΤΡΑ»- γίνεται μία μεγάλη προσπάθεια για να υπάρξει συνένωση δυνάμεων. Υπάρχουν διάσπαρτες δυνάμεις σε όλη τη χώρα, σε τριάντα τέσσερα ερευνητικά ινστιτούτα και δεκαοκτώ γεωργικούς σταθμούς. Τα περισσότερα είναι υποστελεχωμένα, με αποτέλεσμα να μην παράγεται πουθενά ερευνητικό έργο. Όποιον επιστήμονα, οποιασδήποτε ειδικότητας κι αν ρωτήσουμε, σε όλο τον κόσμο, όχι στην Ελλάδα, θα μας πει πως η ερευνητική δουλειά συμβαδίζει -δυστυχώς ή ευτυχώς- με τη συγκέντρωση επιστημονικού δυναμικού, τη συγκέντρωση δυνάμεων. <br />Έτσι, λοιπόν, ο «ΕΛΓΟ ΔΗΜΗΤΡΑ» αναδιοργανώνεται και αναδιατάσσει το προσωπικό του σε έντεκα σημεία της χώρας, σε έντεκα Ινστιτούτα. Βέβαια, αυτά τα έντεκα ινστιτούτα -που παίρνουν ζωή, τέλος πάντων, καθώς γίνεται μία προσπάθεια να ενισχυθούν- είναι κατανεμημένα με βάση τη μέχρι τώρα δραστηριότητά τους και τον όγκο της δραστηριότητάς τους. Στη βόρειο Ελλάδα και στην Κρήτη, έχουν συγκεκριμένη δραστηριότητα εδώ και δεκαετίες. Δεν έχουν ούτε στη Λέσβο ούτε στην Κοζάνη, που είναι η πατρίδα μου για παράδειγμα.</speech><speech by="#s35"><from> ΠΑΥΛΟΣ ΒΟΓΙΑΤΖΗΣ</from> Κάνετε λάθος για τη Λέσβο. Δεν το ξέρετε.</speech><speech by="#s136"><from> ΠΑΡΑΣΚΕΥΑΣ ΚΟΥΚΟΥΛΟΠΟΥΛΟΣ</from> Εκεί κατευθύνονται και οι εκατό ερευνητές, για τους οποίους κάνετε αναφορά. <br />Παράλληλα, τρέχει και μία προκήρυξη -όπως ξέρετε- εκατόν τριάντα ερευνητικών προγραμμάτων, όχι προσλήψεων, που θα δώσει τη δυνατότητα άνεργοι σήμερα πτυχιούχοι, ερευνητές, να κάνουν ερευνητικά προγράμματα. <br />Αντίθετα, για τη Λέσβο, όπως θα σας πω στη συνέχεια, προγραμματίζεται να λειτουργήσει ένα πρότυπο αγρόκτημα με τη συνεργασία του «ΕΛΓΟ ΔΗΜΗΤΡΑ» και της Περιφέρειας Βόρειου Αιγαίου, ζήτημα για το οποίο θα σας πω περισσότερα στη δευτερολογία.</speech><speech by="#s35"><from> ΠΑΥΛΟΣ ΒΟΓΙΑΤΖΗΣ</from> Κύριε Υπουργέ, της εκκλησίας είναι αυτό!</speech><speech by="#s74"><from>Δραγασάκης Ιωάννης</from> Κύριε Βογιατζή, έχετε τον λόγο.</speech><speech by="#s35"><from> ΠΑΥΛΟΣ ΒΟΓΙΑΤΖΗΣ</from> Κύριε Πρόεδρε,  δεν μένω καθόλου ικανοποιημένος από την απάντηση.</speech><speech by="#s74"><from>Δραγασάκης Ιωάννης</from> Το καταλάβαμε, το είδαμε.</speech><speech by="#s35"><from> ΠΑΥΛΟΣ ΒΟΓΙΑΤΖΗΣ</from> Νομίζω ότι φαίνεται αλλά θέλω να σας πω το εξής: Δεν είναι δυνατόν, όταν το Σύνταγμα επιτάσσει να λαμβάνουμε υπ’ όψιν σε οποιαδήποτε απόφασή μας τη νησιωτικότητα, να την αγνοούν τα Υπουργεία. Και δεν το λέω μόνο για εσάς, το λέω και για άλλα Υπουργεία, κύριε Υπουργέ. <br />Θεωρώ, όσον αφορά τους ερευνητικούς σταθμούς, ότι ο Ερευνητικός Σταθμός Λέσβου είναι ένας από τους παλαιότερους στην Ελλάδα, και λυπάμαι, κύριε Υπουργέ, που δεν σας το είπαν οι υπηρεσίες σας ή θέλησαν να σας το κρύψουν. <br />Επαναλαμβάνω ότι δεν είναι οι θέσεις -το 90%- μόνο για τη βόρειο Ελλάδα. Υπάρχει και η υπόλοιπη Ελλάδα. Ξέρετε, μέχρι τώρα είχαμε παράπονα από την Αθήνα. Τώρα θα αρχίσουμε να έχουμε με τους Υπουργούς από τη βόρειο Ελλάδα και παράπονα για τη βόρειο Ελλάδα. Εκεί μας οδηγείτε. <br />Και επαναλαμβάνω, τότε το κράτος γιατί ξόδεψε τις 540.000 ευρώ και η «ανόητη» νομαρχία με μένα νομάρχη άλλα 70.000 ευρώ για να φτιάξουμε αυτόν τον Σταθμό Γεωργικής Έρευνας; Για να τον αγνοείτε παντελώς; <br />Αυτό πρέπει να κοιτάξετε. Και η απάντηση πρέπει να είναι «θα κοιτάξουμε να το διορθώσουμε». Και μην μου λέτε για το πρότυπο αγρόκτημα, το οποίο είναι της εκκλησίας και σωστά θα γίνει. Ήταν πάντα πρότυπο και σωστά θα το βοηθήσετε να ξαναγίνει πρότυπο. <br />Θέλω, κύριε Υπουργέ, να καταθέσω στα Πρακτικά αλλά και σε εσάς ένα σχέδιο μίας ομάδας ενεργών πολιτών. Δεν είναι από τον δικό μου κομματικό χώρο, είναι από αντίθετο συνδυασμό, αλλά είναι μία πάρα πολύ καλή μελέτη, την οποία πρέπει να λάβουν υπ’ όψιν τους οι υπηρεσίες για το πώς μπορεί να λειτουργήσει το Ινστιτούτο Αγροτικής Ανάπτυξης. <br /><br />Επαναλαμβάνω ότι δεν μένω ικανοποιημένος. Πιστεύω ότι δεν τηρείτε τη νησιωτικότητα. Πιστεύω ότι αγνοείτε το βόρειο Αιγαίο και λυπάμαι πάρα πολύ που βρίσκομαι σε αυτήν τη θέση εδώ να λέω όλα αυτά. <br />Ευχαριστώ.</speech><speech by="#s74"><from>Δραγασάκης Ιωάννης</from> Τον λόγο έχει ο κύριος Υπουργός.</speech><speech by="#s136"><from> ΠΑΡΑΣΚΕΥΑΣ ΚΟΥΚΟΥΛΟΠΟΥΛΟΣ</from> Αγαπητέ συνάδελφε, παρότι δεν έχω την αρμοδιότητα εποπτείας του ΕΛΓΟ ΔΗΜΗΤΡΑ -δεν θέλω να πω κάτι με αυτό, η ευθύνη είναι ενιαία πολιτικά ως Υπουργείο- θέλω να δεσμευτώ ενώπιόν σας να…</speech><speech by="#s35"><from> ΠΑΥΛΟΣ ΒΟΓΙΑΤΖΗΣ</from> Να το ξαναεξετάσετε.</speech><speech by="#s136"><from> ΠΑΡΑΣΚΕΥΑΣ ΚΟΥΚΟΥΛΟΠΟΥΛΟΣ</from> Όχι, προσωπικά να διερευνήσω τι ακριβώς συμβαίνει, γιατί μου μιλάτε για ερευνητικό σταθμό, όταν τα στοιχεία που δίνει ο «ΕΛΓΟ ΔΗΜΗΤΡΑ» -στα οποία επέμενα, μάλιστα- μιλάνε για ένα εργαστήριο, στο οποίο σήμερα δουλεύει ένας άνθρωπος…</speech><speech by="#s35"><from> ΠΑΥΛΟΣ ΒΟΓΙΑΤΖΗΣ</from> Είναι υποστελεχωμένο.</speech><speech by="#s136"><from> ΠΑΡΑΣΚΕΥΑΣ ΚΟΥΚΟΥΛΟΠΟΥΛΟΣ</from> Ε, αυτό δεν λέγεται «ερευνητικό ινστιτούτο».</speech><speech by="#s35"><from> ΠΑΥΛΟΣ ΒΟΓΙΑΤΖΗΣ</from> Ήδη δεν έχει προσωπικό.</speech><speech by="#s136"><from> ΠΑΡΑΣΚΕΥΑΣ ΚΟΥΚΟΥΛΟΠΟΥΛΟΣ</from> Είναι ένα εργαστήριο, στο οποίο προγραμματίζεται να υπάρξει ενίσχυση για να γίνονται καθημερινά οι απαραίτητοι έλεγχοι με βάση τη φυσιογνωμία του νησιού και γενικότερα του βορείου Αιγαίου. Αυτό είναι το ένα σκέλος. <br />Το άλλο σκέλος αφορά το «πρότυπο αγρόκτημα» για το οποίο θέλω να σας ενημερώσω.</speech><speech by="#s35"><from> ΠΑΥΛΟΣ ΒΟΓΙΑΤΖΗΣ</from> Το ξέρω πάρα πολύ καλά.</speech><speech by="#s136"><from> ΠΑΡΑΣΚΕΥΑΣ ΚΟΥΚΟΥΛΟΠΟΥΛΟΣ</from> Δύο λεπτά. <br />Διατελέσατε και νομάρχης Λέσβου και ξέρετε άριστα τι ακριβώς μπορεί να αναπτυχθεί γύρω από αυτήν τη δραστηριότητα. Διότι θεσμικά το «Πρότυπο Αγρόκτημα» είναι κάτι καινούργιο. <br />Θέλω να σας πω ότι ήδη στην Κρήτη και την Ήπειρο ξεκίνησε αυτός ο θεσμός. Καλό θα είναι και με τη δική σας συνδρομή να υπάρξει επίσπευση της διαδικασίας και από την περιφέρεια, γιατί το «πρότυπο αγρόκτημα» εξελίσσεται με προγραμματική σύμβαση του «ΕΛΓΟ ΔΗΜΗΤΡΑ» με τις περιφέρειες της χώρας. Από την ώρα που είναι προγραμματισμένο να λειτουργήσει ένα στο βόρειο Αιγαίο -συγκεκριμένα στη Λέσβο- το οποίο θα έχει με την υποστήριξη των ερευνητικών ινστιτούτων και μια συγκεκριμένη δραστηριότητα για τη βελτίωση της φυτικής και ζωικής παραγωγής, είναι καλό και χρήσιμο να επισπεύσουμε όλοι μαζί, βάζοντας πλάτη, αυτήν τη λειτουργία στη Λέσβο. <br />Από την άλλη πλευρά, εγώ σας μεταφέρω ότι το εργαστήριο που λειτουργεί προγραμματίζεται να ενισχυθεί άμεσα. Δεν μου προκύπτει όμως καθόλου η εικόνα ότι λειτουργούσε μέχρι τώρα ινστιτούτο.</speech><speech by="#s35"><from> ΠΑΥΛΟΣ ΒΟΓΙΑΤΖΗΣ</from> Τώρα φτιάχτηκε. Σας το είπα.</speech><speech by="#s136"><from> ΠΑΡΑΣΚΕΥΑΣ ΚΟΥΚΟΥΛΟΠΟΥΛΟΣ</from> Σας ξαναλέω ότι τα ινστιτούτα από μια πολύπλοκη και πολυδαίδαλη δομή τριάντα τεσσάρων ινστιτούτων και δεκαοκτώ γεωργικών σταθμών μαζεύονται σε έντεκα ινστιτούτα, μια αρχή που διοικητικά και επιστημονικά είναι κατ’ αρχάς σωστή. Αυτό πρέπει να το αναγνωρίσουμε. Αν τώρα δεν είναι καλά χωροθετημένα τα ινστιτούτα, αυτό είναι ένα άλλο κεφάλαιο. Είναι άλλο η χωροθέτηση κι άλλο η οργάνωση των ινστιτούτων.</speech><speech by="#s35"><from> ΠΑΥΛΟΣ ΒΟΓΙΑΤΖΗΣ</from> Αν βλέπατε τις δεκατρείς περιφέρειες ξεχωριστά, δεν θα υπήρχε αυτό το πρόβλημα.</speech><speech by="#s74"><from>Δραγασάκης Ιωάννης</from> Σας παρακαλώ, κύριε συνάδελφε, μην διακόπτετε. Έχουμε ακόμη δύο ερωτήσεις.</speech><speech by="#s136"><from> ΠΑΡΑΣΚΕΥΑΣ ΚΟΥΚΟΥΛΟΠΟΥΛΟΣ</from> Καλώς ή κακώς, κύριε συνάδελφε, επειδή ιστορικά μέχρι πρότινος η χώρα είχε μια Κτηνιατρική Σχολή στη Θεσσαλονίκη κι επειδή επίσης έχει τη μόνη Δασολογική Σχολή, το ερευνητικό δυναμικό της χώρας στον πρωτογενή τομέα -φυτική και ζωική παραγωγή- εδώ και δεκαετίες είναι εγκατεστημένο στη Θεσσαλονίκη. Δεν είναι επιλογή ούτε δική σας ούτε δική μου.</speech><speech by="#s35"><from> ΠΑΥΛΟΣ ΒΟΓΙΑΤΖΗΣ</from> Λάθος κάνετε.</speech><speech by="#s136"><from> ΠΑΡΑΣΚΕΥΑΣ ΚΟΥΚΟΥΛΟΠΟΥΛΟΣ</from> Νομίζω ότι είναι πολύ δυσάρεστο να αντιδικούμε στο όνομα περιοχών και χωροταξίας.</speech><speech by="#s35"><from> ΠΑΥΛΟΣ ΒΟΓΙΑΤΖΗΣ</from> Λυπάμαι πάρα πολύ.</speech><speech by="#s136"><from> ΠΑΡΑΣΚΕΥΑΣ ΚΟΥΚΟΥΛΟΠΟΥΛΟΣ</from> Εγώ δεν υπερασπίζομαι τη σημερινή χωροταξία. Εξηγώ και αιτιολογώ όμως πού οφείλεται αυτή η συγκεκριμένη χωροθέτηση. Από εκεί και πέρα, η υπάρχουσα δομή υπολειτουργούσε. Έδινε πολύ κατώτερα αποτελέσματα η υπάρχουσα δομή με βάση αυτά που δαπανώνται. Η αναδιοργάνωση είναι για το κοινό καλό. <br />Ευχαριστώ πολύ.</speech><speech by="#s74"><from>ΠΡΟΕΔΡΕΥΩΝ</from> Κι εμείς ευχαριστούμε. <br />Η δεύτερη με αριθμό 141/14-10-2014 επίκαιρη ερώτηση πρώτου κύκλου του Βουλευτή Ρεθύμνου του Συνασπισμού Ριζοσπαστικής Αριστεράς κ. Ανδρέα Ξανθού προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με την επανεξέταση των αδειοδοτήσεων του επενδυτικού σχεδίου ανεμογεννητριών «Βιομηχανικές Ανανεώσιμες Πηγές Ενέργειας» στο Νομό Ρεθύμνου δεν θα συζητηθεί λόγω κωλύματος του κυρίου Υπουργού και διαγράφεται. <br />Η τέταρτη με αριθμό 145/14-10-2014 επίκαιρη ερώτηση πρώτου κύκλου του Βουλευτή Τρικάλων της Δημοκρατικής Αριστεράς κ. Γεωργίου Κυρίτση προς τους Υπουργούς Εσωτερικών και Οικονομικών, σχετικά με τα δάνεια που έχουν λάβει από τις ελληνικές τράπεζες τα πολιτικά κόμματα της Νέας Δημοκρατίας και του ΠΑΣΟΚ δεν συζητείται λόγω αναρμοδιότητας και διαγράφεται. <br />Η πέμπτη με αριθμό 149/14-10-2014 επίκαιρη ερώτηση πρώτου κύκλου του Βουλευτή Α΄ Θεσσαλονίκης του Κομμουνιστικού Κόμματος Ελλάδας κ. Θεοδοσίου Κωνσταντινίδη προς τους Υπουργούς Οικονομικών και Εθνικής Άμυνας, σχετικά με την «Ελληνική Βιομηχανία Οχημάτων ΑΒΕ» δεν συζητείται λόγω κωλύματος του Υπουργού και διαγράφεται. <br />Η δεύτερη με αριθμό 142/14-10-2014 επίκαιρη ερώτηση δευτέρου κύκλου της Βουλευτού Β΄ Αθηνών του Συνασπισμού Ριζοσπαστικής Αριστεράς κ. Νάντιας Βαλαβάνη προς τον Υπουργό Οικονομικών, σχετικά με την καταβολή των ενοικίων για την εκμίσθωση των είκοσι οχτώ ακινήτων του δημοσίου που πουλήθηκαν με τη μέθοδο «sale-and-lease-back» δεν συζητείται λόγω κωλύματος του Υπουργού και διαγράφεται. <br />Η τρίτη με αριθμό 146/14-10-2014 επίκαιρη ερώτηση δευτέρου κύκλου του Βουλευτή Λαρίσης της Δημοκρατικής Αριστεράς κ. Θωμά Ψύρρα προς τον Υπουργό Οικονομικών, σχετικά με την υλοποίηση της Συμφωνίας Συμβιβασμού μεταξύ της Ελληνικής Δημοκρατίας, της «SIEMENS A.G» και της «SIEMENS Α.Ε» δεν συζητείται λόγω κωλύματος του Υπουργού και διαγράφεται.<br />Εισερχόμαστε στη τέταρτη με αριθμό 150/14-10-2014 επίκαιρη ερώτηση δευτέρου κύκλου του Βουλευτή Αιτωλοακαρνανίας του Κομμουνιστικού Κόμματος Ελλάδας κ. Νικολάου Μωραΐτη προς τον Υπουργό Αγροτικής Ανάπτυξης και Τροφίμων, σχετικά με την αντιμετώπιση των προβλημάτων των αμπελοκαλλιεργητών και των ελαιοκαλλιεργητών της Λευκάδας. <br />Στην επίκαιρη ερώτηση θα απαντήσει ο κ. Κουκουλόπουλος. <br />Κύριε συνάδελφε, έχετε τον λόγο για να αναπτύξετε την επίκαιρη ερώτηση. <br />ΝΙΚΟΛΑΟΣ ΜΩΡΑΪΤΗΣ: Κύριε Πρόεδρε, θα μου επιτρέψετε, πριν μπω στην ερώτηση, να αναφερθώ στον καταρροϊκό πυρετό. <br />Κύριε Υπουργέ, ξεχειλίζει η οργή και η αγανάκτηση. Τα όσα είπατε προηγουμένως δεν ανταποκρίνονται στο παραμικρό στην αλήθεια και θα σας πω γιατί. Πώς να γίνει η καταγραφή των περιστατικών στην Αιτωλοακαρνανία, όταν έχετε διαλύσει την κτηνιατρικές υπηρεσίες; Και ασφαλώς δεν υπάρχει καταγραφή των περιστατικών. Πρέπει να σταματήσει ο εμπαιγμός. Δεν πρόκειται να πάρουν ένα ευρώ. Τα μόνα που θα πάρουν είναι από τα κτηνιατρικά φάρμακα, τα οποία έχουν προμηθευτεί και αν τα πάρουν και αυτά, γιατί απλούστατα, κύριε Υπουργέ, δεν υπάρχει καταγραφή των περιστατικών. Πώς θα αποζημιωθούν οι κτηνοτρόφοι; Απαντήσετε στην τοποθέτησή σας αν πρόκειται να πάρουν ένα ευρώ. Αυτά τα έξι εκατομμύρια είναι σταγόνα στον ωκεανό και θα πάνε για την ευλογιά, εκεί που πραγματικά και οι κτηνοτρόφοι της βόρειας Ελλάδας έχουν υποστεί ολοκληρωτική καταστροφή. <br />Τώρα, η κατάσταση δεν είναι η καλύτερη και στα ορεινά χωριά της Λευκάδας, εκεί που ο περονόσπορος και η ακαρπία κυριολεκτικά έχουν δημιουργήσει τεράστια προβλήματα και στα αμπέλια και στις ελιές. Υπάρχει ολοκληρωτική καταστροφή κι αυτό είναι αποτέλεσμα του ότι τον Μάη και τον Ιούνη είχαμε έντονες βροχοπτώσεις και απότομη άνοδο της θερμοκρασίας και δημιουργήθηκαν αυτά τα τεράστια προβλήματα. <br />Δεν πρόκειται ούτε αυτοί οι παραγωγοί να πάρουν ένα ευρώ, κύριε Υπουργέ, γιατί αυτό το λησταρχείο που λέγεται ΕΛΓΑ, όπου πληρώνουν δυσβάσταχτα χαράτσια και ασφάλιστρα, δεν καλύπτει αυτές τις ασθένειες και δεν καλύπτει τις ασθένειες αυτές και στη φυτική και στη ζωική παραγωγή που προκαλούν τεράστιες ζημιές.<br />Πρέπει να επισημάνουμε ότι μπορεί να είναι τουριστική περιοχή η Λευκάδα, αλλά στα χωριά της ορεινής Λευκάδας είναι φτωχοί αγρότες και το εισόδημα από τα σταφύλια και τις ελιές είναι το αποκλειστικό εισόδημα και γι’ αυτόν τον κόσμο είναι ζήτημα επιβίωσης. Βέβαια, το ζήτημα και του περονόσπορου, αλλά και ιδιαίτερα της ακαρπίας στα ελαιόδεντρα είναι πρόβλημα που απασχολεί όλη τη χώρα, όπου υπάρχουν καλλιεργητές ελιάς. <br />Κύριε Υπουργέ, εμείς το είχαμε πει και όταν ψηφιζόταν ο νόμος για τον ΕΛΓΑ ότι θα πληρώνουν οι αγρότες χωρίς να αποζημιώνονται. Και για τις δύο αυτές ασθένειες δεν αποζημιώνονται.<br />Ζητάμε να απαντήσετε για το τι μέτρα θα πάρετε ώστε να καλυφθεί η απώλεια του εισοδήματος αυτών των φτωχών αγροτών, αλλά το κυριότερο από όλα, αν προτίθεστε να αλλάξετε τον κανονισμό του ΕΛΓΑ, έτσι ώστε να καλύπτονται οι ασθένειες και αυτές και άλλες, που δημιουργούν τεράστια προβλήματα στους φτωχομεσαίους αγρότες και κτηνοτρόφους όλης της χώρας.</speech><speech by="#s74"><from>ΠΡΟΕΔΡΕΥΩΝ</from> Ο κύριος Υπουργός έχει τον λόγο</speech><speech by="#s136"><from> ΠΑΡΑΣΚΕΥΑΣ ΚΟΥΚΟΥΛΟΠΟΥΛΟΣ</from> Ο καταρροϊκός έχει την τιμητική του, κύριε Πρόεδρε. Και οι τρεις συνάδελφοι ρωτήσανε. Αντιλαμβάνομαι και συμμερίζομαι απόλυτα και παρότι τυπικά θα μπορούσα να μην απαντήσω, νομίζω ότι επιβάλλεται να απαντήσω. Δεν υπάρχει καμμία αντίρρηση επ’ αυτού. <br />Απλά θέλω να σας πω, κύριε συνάδελφε, επειδή, αν θυμάμαι καλά, πρώτος ήσασταν που είχατε κάνει ερώτηση για τον καταρροϊκό, θυμάστε ότι είχα ξεκινήσει και είχα τελειώσει την απάντησή μου με το ότι «έκκληση απευθύνουμε στους κτηνοτρόφους να έχουν στενή συνεργασία με τις κτηνιατρικές υπηρεσίες, για να δηλώνονται όλα τα συμβάντα».<br />ΝΙΚΟΛΑΟΣ ΜΩΡΑΪΤΗΣ: Δεν υπάρχουν κτηνιατρικές υπηρεσίες.</speech><speech by="#s136"><from> ΠΑΡΑΣΚΕΥΑΣ ΚΟΥΚΟΥΛΟΠΟΥΛΟΣ</from> Δύο λεπτά. <br />Αυτήν τη στιγμή, λοιπόν, έχουμε δύο πράγματα. Επαναλαμβάνω για να μην απεραντολογώ, γιατί τα είπα νωρίτερα κάπως πιο αναλυτικά στο συνάδελφο κ. Σαλμά: Πρώτον, έχουν δρομολογηθεί οι αποζημιώσεις για πάνω από χίλια, σχεδόν δύο χιλιάδες είναι, θανατωθέντα με ευθύνη των κτηνιατρικών υπηρεσιών, που έχουν πλήρη σχεδόν αποζημίωση, θα έλεγα, αυτά τα ζώα. Επίσης, είναι πάνω από δέκα χιλιάδες τα θανόντα που είναι διαπιστωμένη η αιτία καταρροϊκός πυρετός. Και επειδή από τα στοιχεία που έχουμε από αναφορές και συναδέλφων Βουλευτών και άλλων παραγόντων, φαίνεται ένα μεγαλύτερο πρόβλημα, το οποίο δεν μας προκύπτει από τα επίσημα στοιχεία, έχουμε δρομολογήσει δύο διαδικασίες, όπως σας είπα, μία που έχει σχέση με τη φυσική ανοσία για να ξέρουμε πραγματικά ποιο είναι το έδαφος και μία για τη γαλακτοπαραγωγή και την επίπτωση. <br />Τρίτον, σας θυμίζω και ξέρετε καλύτερα από μένα, γιατί ασχολείστε χρόνια και είστε κι από ένα νομό που είπαμε ότι έχει μεγάλο ειδικό βάρος στο ζωικό κεφάλαιο της χώρας, την Αιτωλοακαρνανία, ότι από 15 Νοεμβρίου μέχρι 31 Δεκεμβρίου θα γίνει η απογραφή του ζωικού πληθυσμού της χώρας και θα έχουμε απολύτως αξιόπιστα στοιχεία για την απώλεια σε ζωικό κεφάλαιο, για να τεκμηριώσουμε από εκεί και πέρα μια ολοκληρωμένη παρέμβαση και σε σχέση με τον καταρροϊκό. <br />Νομίζω είναι κάτι πάρα πολύ ολοκληρωμένο και όχι μισό αυτό που σας λέω. <br />Η ευλογιά, που έχει πολύ πιο τραγικές και αμεσότερες συνέπειες, έχει δρομολογήσει ήδη την αποζημίωση περίπου 4 εκατομμυρίων ευρώ στο Νομό Έβρου. Παρά τη μεγάλη δημοσιονομική δυσχέρεια που υπάρχει, καταφέραμε να εξοικονομήσουμε αυτά τα ποσά, έτσι ώστε να αποζημιώσουμε άμεσα τους κτηνοτρόφους στο Νομό Έβρου, γιατί είναι πολύ πιο άμεση και χειροπιαστή και τραγική ,βέβαια, η συνέπεια της συγκεκριμένης ασθένειας. <br />Δεν είναι έτσι όπως το λέτε. Στον καταρροϊκό πυρετό χρειάζεται υπομονή και καλή συνεργασία με τις υπηρεσίες, το ξαναλέω για πολλοστή φορά. <br /><br />Όλα όσα πρέπει να γίνουν, θα γίνουν και δεν θέλω να έχει κανείς αμφιβολία γι’ αυτό. <br />Σε σχέση με το θέμα που θέσατε, θα απαντήσω μόνο στο τελευταίο που είπατε ότι είναι και το κυριότερο και θα πω περισσότερα στη δευτερολογία μου.<br />Θέλω, λοιπόν, να σας πω ότι την προηγούμενη Τρίτη ήμουν παρών ως αρμόδιος για την εποπτεία του ΕΛΓΑ στην επίσημη παρουσίαση της αναλογιστικής μελέτης από ομάδα αναλογιστών, για το τι προκύπτει από τα διαθέσιμα στοιχεία, σε σχέση με την κάλυψη ασφαλιστικών κινδύνων και συμβάντων στη ζωική και φυτική παραγωγή της χώρας. <br />Δεν υπάρχει αδράνεια, ούτε βέβαια ο ΕΛΓΑ είναι ληστρικός οργανισμός. Τουναντίον, είναι οργανισμός ο οποίος έχει εξυγιανθεί. Παρ’ ότι καταψηφίσατε το 2010 την εξυγίανσή του και εσείς και όλα τα άλλα κόμματα, πρέπει να σας πω ότι ο ΕΛΓΑ σήμερα έχει τη δυνατότητα να ανταποκριθεί, ακόμα και σε ακραίες περιπτώσεις καιρικών ή άλλων φαινομένων, πάντα με βάση τον κανονισμό του, ο οποίος βαίνει προς αναθεώρηση με αναλογιστική μελέτη. Έτσι πρέπει να κάνουμε σε μια κανονική και πολιτισμένη χώρα και όχι να λειτουργούμε αυθαίρετα.</speech><speech by="#s74"><from>ΠΡΟΕΔΡΕΥΩΝ</from> Ο κ. Μωραΐτης έχει τον λόγο. <br />ΝΙΚΟΛΑΟΣ ΜΩΡΑΪΤΗΣ: Κύριε Υπουργέ, το γεγονός ότι επιμένω με τον καταρροϊκό πυρετό σημαίνει ότι έχει πάρει τεράστιες διαστάσεις. Δεν πρόκειται να αποζημιωθεί κανένας. <br />Απαντήστε στην ερώτηση, διότι σας το λέω με σιγουριά και με προσωπική γνώση. Στην Αιτωλοακαρνανία δεν έχει σφαγιαστεί ούτε το 1% των ζώων που έχουν πεθάνει. Πώς θα αποζημιωθούν; <br />Έχετε διαλύσει, σας το ξαναλέω, τις κτηνιατρικές υπηρεσίες. Στο μεγαλύτερο νομό της χώρας, που είναι ο πρώτος νομός στην εκτροφή αιγοπροβάτων, υπάρχουν μόνο δέκα κτηνίατροι, για μια απόσταση χιλιομέτρων από το Αντίρριο μέχρι την Άρτα και τη Λευκάδα. Αυτοί οι άνθρωποι κάνουν πράγματι τεράστιες προσπάθειες, βάζουν χρήματα από την τσέπη τους για να μετακινηθούν, δεν μπορούν να καταγράφουν τα περιστατικά. <br />Επομένως, σταματήστε τον εμπαιγμό! Δεν πρόκειται να πάρουν ούτε ένα ευρώ για την απώλεια του ζωικού κεφαλαίου. Εμείς θα επανέλθουμε και να το θυμάστε! <br />Εγώ δεν είπα ότι η ευλογιά δεν είναι τεράστιο πρόβλημα. Ασφαλώς και είναι και έχει αποδεκατίσει τους κτηνοτρόφους του Έβρου. Και ούτε αυτοί θα αποζημιωθούν στο ύψος των ζημιών που έχουν υποστεί. <br />Κύριε Υπουργέ, δεν απαντήσατε στο εξής: Εμείς επιμένουμε ότι ο ΕΛΓΑ είναι ληστρικός οργανισμός. Θα αποζημιωθούν οι παραγωγοί που έχουν υποστεί ζημιά από τον περονόσπορο και την ακαρπία; Δεν συμπεριλαμβάνονται τα παραπάνω στον κανονισμό του ΕΛΓΑ. Θα αποζημιωθεί αυτός ο κόσμος;<br />Αυτό δεν αφορά μόνο τη Λευκάδα. Για παράδειγμα, στην Κέρκυρα χιλιάδες παραγωγοί έχουν υποστεί τεράστια ζημιά στα ελαιόδεντρα. Αυτοί δεν πρόκειται να αποζημιωθούν. Μέχρι τώρα τους πηγαίνατε στα ΠΣΕΑ, δηλαδή σε μια χρονοβόρα διαδικασία και έπαιρναν ψίχουλα μετά από χρόνια.<br />Κύριε Υπουργέ, είναι δραματική η κατάσταση. Ιδιαίτερα στην ορεινή Λευκάδα, στην Κέρκυρα, στη Μυτιλήνη και σε άλλες περιοχές η καταστροφή είναι ολοκληρωτική. Και αυτό που ασφαλώς πρέπει να γνωρίζετε είναι ότι η ελιά δεν παράγει κάθε χρόνο, αλλά κάθε δεύτερη χρονιά. Οι παραγωγοί και στη Λευκάδα και στην Κέρκυρα περίμεναν φέτος να πάρουν σοδιά και δεν πρόκειται να πάρουν. Και στις δύο περιοχές, για τις οποίες έχω άμεση γνώση, έχουν υποστεί ζημιά πάνω από 85%. <br />Απαντήστε, κύριε Υπουργέ, ξεκάθαρα: Αυτός ο κόσμος πρόκειται να αποζημιωθεί;<br />Μην πείτε ότι θα δούμε με τις αναλογιστικές μελέτες και όλα αυτά. <br />Στ’ αλήθεια, δεν είναι ληστρικός αυτός ο ασφαλιστικός φορέας του ΕΛΓΑ, όταν με το έτσι θέλω μπαίνει μέσα στους λογαριασμούς των αγροτών και κατάσχει χρήματα από αυτούς; <br />Ετοιμάζετε και κάτι άλλο τώρα, ετοιμάζετε την προαιρετική ασφάλιση. Γι’ αυτό εμείς λέμε καθαρά ότι πρέπει η φτωχομεσαία αγροτιά να δει τον πραγματικό αντίπαλο, να παλέψει για έναν ΕΛΓΑ αποκλειστικά δημόσιο, που θα καλύπτει στο 100% τις ζημιές και στη φυτική και στη ζωική παραγωγή και στο πάγιο κεφάλαιο. <br />Έχουμε και άλλες τεράστιες ζημιές, για παράδειγμα από πυρκαγιά. Ακούστε τι λέει ο κανονισμός του ΕΛΓΑ και πρέπει να το ακούσουν και οι αγρότες που ενδεχομένως δεν το ξέρουν. Λέει: «Αν δεν καούν πεντακόσια στρέμματα, δεν καλύπτονται από την πυρκαγιά». Έχουμε περιπτώσεις και στην Αιτωλοακαρνανία και αλλού, όπου μέσα σε τριακόσια στρέμματα κάηκαν δέκα ποιμνιοστάσια με πλήρη εξοπλισμό, αρμεκτικά συγκροτήματα και όλα αυτά και δεν πήραν 1 ευρώ. <br />Απαντήστε αν είναι ληστρικός και αν καλύπτει τους αγρότες. Εγώ σας λέω, κύριε Υπουργέ, ότι δεν τους καλύπτει. Γι’ αυτό εμείς ζητάμε την κατάργησή του και ζητάμε να γίνει αποκλειστικά δημόσιος φορέας, ο οποίος θα καλύπτει το 100% των ζημιών και θα επιχορηγείται από τον κρατικό προϋπολογισμό. Δεν πρέπει να συνεχιστεί αυτό που γινόταν εδώ και τόσα χρόνια. Τον οδηγήσατε στη χρεοκοπία, για να τον παραδώσετε αύριο στους ιδιώτες.</speech><speech by="#s74"><from>ΠΡΟΕΔΡΕΥΩΝ</from> Ορίστε, κύριε Υπουργέ, έχετε τον λόγο.</speech><speech by="#s136"><from> ΠΑΡΑΣΚΕΥΑΣ ΚΟΥΚΟΥΛΟΠΟΥΛΟΣ</from> Έχετε βάλει μέσα σε λίγα λεπτά ατέλειωτα θέματα. <br />ΝΙΚΟΛΑΟΣ ΜΩΡΑΪΤΗΣ: Τι να κάνω;</speech><speech by="#s136"><from> ΠΑΡΑΣΚΕΥΑΣ ΚΟΥΚΟΥΛΟΠΟΥΛΟΣ</from> Δεν θέλω να επανέλθω ξανά στον καταρροϊκό, αγαπητέ συνάδελφε. <br />Σε ό,τι αφορά τις κτηνιατρικές υπηρεσίες, πρέπει να σας πω…<br />ΝΙΚΟΛΑΟΣ ΜΩΡΑΪΤΗΣ: Απαντήστε αν υπάρχει καταγραφή ενός ζώου στην Αιτωλοακαρνανία.</speech><speech by="#s136"><from> ΠΑΡΑΣΚΕΥΑΣ ΚΟΥΚΟΥΛΟΠΟΥΛΟΣ</from> Αφήστε με. Δεν θέλω να καταχραστώ το χρόνο μου.<br />Ξεκινώντας από τον Έβρο, όπου τουλάχιστον εκεί συμφωνούμε για την οξύτητα που έχει το θέμα ευλογιά, πρέπει να σας πω ότι έχει γίνει μεταφορά κτηνιατρικού προσωπικού με την προτροπή μας, παρ’ ότι δεν είναι στη διοικητική αρμοδιότητα του Υπουργείου και έχει ενισχυθεί η Κτηνιατρική Υπηρεσία του Έβρου.<br />ΝΙΚΟΛΑΟΣ ΜΩΡΑΪΤΗΣ: Συμφωνούμε, ασφαλώς.</speech><speech by="#s136"><from> ΠΑΡΑΣΚΕΥΑΣ ΚΟΥΚΟΥΛΟΠΟΥΛΟΣ</from> Αντίστοιχα έχουμε πράξει, παρ’ ότι –ξαναλέω- είναι αποκεντρωμένες οι υπηρεσίες και εποπτεύονται από τους περιφερειάρχες και όχι από το Υπουργείο. Γίνεται σε συνεργασία με τις περιφέρειες μεταφορά κτηνιατρικού προσωπικού. Έχουμε ενισχύσει το Ρέθυμνο, τον Έβρο και συνεχίζουμε. Έχουμε αρχίσει και μια άλλη διαδικασία για περαιτέρω ενίσχυση αυτών των υπηρεσιών, έτσι ώστε εκεί που έχουμε οξύτατα προβλήματα να είναι και ενισχυμένη η κτηνιατρική υπηρεσία. <br />Απλώς, περιορίζομαι να σας πω ότι ο ανορθολογισμός, διαχρονικό ζήτημα στην κατανομή του προσωπικού και της Κτηνιατρικής Υπηρεσίας είναι, δυστυχώς, κραυγαλέος. Μιλάμε μόνο για ενισχύσεις, και βλέπει κανείς, μία περιφερειακή ενότητα, όπου δεν έχει το κράτος και τη δυνατότητα σήμερα να κάνει άμεσα κάτι, να έχει δεκατέσσερις κτηνιάτρους και μία άλλη έναν κτηνίατρο. <br />ΝΙΚΟΛΑΟΣ ΜΩΡΑΪΤΗΣ: Δεν το βάλαμε εμείς το ζήτημα.</speech><speech by="#s136"><from> ΠΑΡΑΣΚΕΥΑΣ ΚΟΥΚΟΥΛΟΠΟΥΛΟΣ</from> Αυτά μόνο στην Ελλάδα συμβαίνουν. Υπάρχει ολόκληρο θέμα. Αν θέλετε να ανοίξουμε το θέμα της δομής και κατανομής των κτηνιατρικών υπηρεσιών, σας πληροφορώ ότι η εικόνα δεν είναι ακριβώς αυτή που νομίζετε και εσείς και άλλοι συνάδελφοι. Άλλα θα προκύψουν από τη συζήτηση. <br />Έρχομαι στο θέμα που θέσατε για τον ΕΛΓΑ. <br />Κύριε συνάδελφε, όπως ξέρετε άριστα, τόσο ο περονόσπορος όσο και η ακαρπία δεν καλύπτονται από τον ασφαλιστικό κανονισμό του ΕΛΓΑ. Ακολουθούν διαδικασία ΠΣΕΑ και οι δύο διαδικασίες. Ξέρετε καλά το 30%, τα όρια, τα μίνιμουμ, τα κριτήρια και όλα τα υπόλοιπα. <br />Εγώ θέλω, μένοντας στο ερώτημά σας, να σας θέσω δύο θέματα. Το πρώτο είναι ότι γενικότερα όσον αφορά τις ασφαλιστικές καλύψεις, επειδή ακριβώς απαιτούν πολλές φορές σοβαρούς πόρους, γι’ αυτόν το λόγο έχουμε οδηγηθεί στην πρότασή μας για το νέο ΕΣΠΑ στο ΣΕΣ, στο σχέδιο που στείλαμε στην Ευρωπαϊκή Επιτροπή στα πλαίσια του Προγράμματος «Αγροτική Ανάπτυξη» στον Πυλώνα II, όπως είχαμε δικαίωμα από τον Ευρωπαϊκό Κανονισμό και έχουμε συμπεριλάβει για πρώτη φορά δράσεις που αφορούν ασφαλιστικές καλύψεις, δράσεις δηλαδή που σχετίζονται με έμμεση ή άμεση ενίσχυση των ασφαλιστικών καλύψεων. <br />Το δεύτερο που έχει κάνει ο ΕΛΓΑ είναι αυτό που ήδη έχω πει στην πρωτολογία μου, στο πρώτο σκέλος της απάντησης. <br />Πάντως, όσον αφορά την αναλογιστική μελέτη, θέλω να πω ότι αυτά που είπατε στην τοποθέτησή σας είναι αντιφατικά στο εσωτερικό τους. Από τη μια καταγγέλλετε τον ΕΛΓΑ όπως είναι και από την άλλη κραδαίνατε την απειλή της εθελοντικής προσχώρησης, πράγμα για το οποίο πιεζόμαστε, αλλά δεν το κάνουμε, όπως ξέρετε. <br />ΝΙΚΟΛΑΟΣ ΜΩΡΑΪΤΗΣ: Το προβλέπει ο νόμος.</speech><speech by="#s136"><from> ΠΑΡΑΣΚΕΥΑΣ ΚΟΥΚΟΥΛΟΠΟΥΛΟΣ</from> Εσείς με ποια πλευρά είστε; Εγώ λέω καθαρά ότι εμείς θέλουμε τον ΕΛΓΑ όπως είναι, διαρκώς όμως βελτιούμενο, όπως βελτιώνεται τα τελευταία χρόνια. Μου δίνετε την ευκαιρία να σας πω δυο πράγματα. <br />Πρώτον, ο ΕΛΓΑ μέχρι το 2009 –να το ακούν όλοι οι συνάδελφοι αυτό- δούλευε με λειτουργικά έξοδα 63 εκατομμυρίων ευρώ και σήμερα δουλεύει με 18 εκατομμύρια. Είναι αυτό που λέμε ότι δεν μπορούμε και δεν πρέπει να γυρίσουμε εκεί που ήμασταν το 2009. Κάποιοι το κάναμε αυτό και είμαστε περήφανοι. <br />Δεύτερον, λειτουργεί και αποζημιώνει στα πλαίσια του Οργανισμού του. Δεν κάνει καμμία κατάσχεση. Είναι εθελούσια η παρακράτηση ενισχύσεων από τους παραγωγούς. Αυτό γίνεται κατόπιν δήλωσής τους …<br />ΝΙΚΟΛΑΟΣ ΜΩΡΑΪΤΗΣ: Εδώ τους βάλατε και υπέγραφαν…</speech><speech by="#s136"><from> ΠΑΡΑΣΚΕΥΑΣ ΚΟΥΚΟΥΛΟΠΟΥΛΟΣ</from> Κάτι ανάλογο μας ζητάει όλη η αγροτιά, και φτωχομεσαία –κατά την ορολογία σας- και μεγαλομεσαία. Έρχεται τώρα το επίμαχο θέμα του ΟΓΑ και εδώ είναι εθελοντική, με τη συναίνεση του παραγωγού η παρακράτηση, όχι από τον ΟΓΑ, ακριβώς στο πρότυπο του ΕΛΓΑ. <br />Λέω, λοιπόν, ότι πυροβολούμε τον ΕΛΓΑ για το πώς λειτουργεί σήμερα, αντί να προτείνουμε και να υποδεικνύουμε εάν θέλετε εδώ μέσα, στη Βουλή σε ποιες κατευθύνσεις πρέπει να πάμε, για να έχουμε ορατή και χειροπιαστή βελτίωση. Από τη μια τον κριτικάρετε και από την άλλη, σας είπα ότι κραδαίνετε την απειλή ότι θα γίνει προαιρετική ασφάλιση για να μπει από την πίσω πόρτα και η ιδιωτική ασφάλιση. Διαλέξτε σε ποια πλευρά είστε. <br />ΝΙΚΟΛΑΟΣ ΜΩΡΑΪΤΗΣ: Είπαμε καθαρά με ποια πλευρά είμαστε.</speech><speech by="#s136"><from> ΠΑΡΑΣΚΕΥΑΣ ΚΟΥΚΟΥΛΟΠΟΥΛΟΣ</from> Εμείς ξέρουμε σε ποια πλευρά είμαστε. <br />ΝΙΚΟΛΑΟΣ ΜΩΡΑΪΤΗΣ: Εσείς διαλέξτε με ποια πλευρά είστε.</speech><speech by="#s136"><from> ΠΑΡΑΣΚΕΥΑΣ ΚΟΥΚΟΥΛΟΠΟΥΛΟΣ</from> Θέλουμε τον ΕΛΓΑ δημόσιο, όπως είναι. Θέλουμε να συνεχίσει την πορεία της εξυγίανσης και προσδοκούμε από την αναλογιστική μελέτη μέρος των ζημιών -σαν κι αυτές που λέτε στην ερώτησή σας, αλλά και σαν αυτές που αναπτύξατε προφορικά, όπως είναι οι πυρκαγιές- στο άμεσο μέλλον και όχι πολύ αργότερα, να μπορεί να καλυφθεί. <br />Θέλω να σας πω ότι έχει αισιόδοξα μηνύματα η αναλογιστική μελέτη που σήμερα εξετάζεται από τις υπηρεσίες για να δημοσιοποιηθούν τα πρώτα αποτελέσματα των αναλογιστών, όπως αυτά έχουν παραδοθεί στον ΕΛΓΑ. <br />Ευχαριστώ.</speech><speech by="#s74"><from>ΠΡΟΕΔΡΕΥΩΝ</from> Ευχαριστούμε κι εμείς. <br />Τέλος θα συζητηθεί η τρίτη με αριθμό 138/14-10-2014, επίκαιρη ερώτηση πρώτου κύκλου του Βουλευτή Σερρών του Λαϊκού Συνδέσμου-Χρυσή Αυγή κ. Αρτέμιου Ματθαιόπουλου προς τον Υπουργό Εσωτερικών, σχετικά με την ανάγκη ολοκλήρωση της γέφυρας Γκολφαρίου στα Τρίκαλα και την ενημέρωση για το ύψος της συνολικής δαπάνης του έργου. <br />Θα απαντήσει ο Αναπληρωτής Υπουργός κ. Λεονταρίδης.<br />Κύριε Ματθαιόπουλε, έχετε τον λόγο για δυο λεπτά.</speech><speech by="#s179"><from>ΑΡΤΈΜΙΟΣ ΜΑΤΘΑΙΌΠΟΥΛΟΣ</from> Ευχαριστώ, κύριε Πρόεδρε. <br />Θα ήθελα αρχικά να κάνω κάποιες απαραίτητες διευκρινήσεις και να ξεκαθαρίσω τους λόγους για τους οποίους επιλέγω να καταθέσω μία επίκαιρη ερώτηση που αφορά το Νομό Τρικάλων, όντας εκλεγμένος στο Νομό Σερρών.<br />Αφ’ ενός το περιεχόμενο της επίκαιρης ερώτησης παρουσιάζει ιδιαίτερο ενδιαφέρον, μια και αποτελεί μία από τις αμέτρητες περιπτώσεις κακοδιαχείρισης και κατασπατάλησης δημοσίου χρήματος από τις περιφερειακές ενότητες και τους Οργανισμούς Τοπικής Αυτοδιοίκησης, οι οποίοι αποδεδειγμένα με στατιστικά στοιχεία αποτελούν το μεγαλύτερο κέντρο διαφθοράς στην Ελλάδα. <br />Αφ’ ετέρου, διότι βρίσκομαι στην αμήχανη και δυσάρεστη θέση να αντικαθιστώ έναν άνθρωπο ο οποίος βρίσκεται παράνομα έγκλειστος στις φυλακές Κορυδαλλού. Αναφέρομαι στον πολιτικό κρατούμενο και εκλεγμένο περιφερειακό σύμβουλο στην Περιφέρεια Θεσσαλίας Παναγιώτη Ηλιόπουλο, ο οποίος δεν δύναται να ασκήσει τα κοινοβουλευτικά του καθήκοντα χωρίς να του έχει γίνει άρση των πολιτικών του δικαιωμάτων. <br />Θα επανέλθουμε σε κάποια άλλη συζήτηση της Ολομέλειας για να καταδείξουμε το πόσο ξεκάθαρα πολιτική είναι η δίωξη που υφιστάμεθα ως Χρυσή Αυγή.<br />Επανέρχομαι στο θέμα. Η επίκαιρη ερώτηση έχει να κάνει με μια περίπτωση για την οποία θέλουμε συγκεκριμένες απαντήσεις, διότι και τα στοιχεία που παραθέτουμε είναι επίσης συγκεκριμένα. Πρόκειται για μια γέφυρα η οποία κατέρρευσε το 2010 λόγω της διόγκωσης των υδάτων του ποταμού Αχελώου και η Περιφερειακή Ενότητα Τρικάλων με επίσημο έγγραφο διαβεβαίωσε την τοπική κοινωνία, η οποία ταλαιπωρείται για το λόγο αυτό, ότι η αποπεράτωση του έργου θα γίνει μέχρι το τέλος του 2014, συγκεκριμένα μέχρι το Δεκέμβρη του 2014. <br />Με άλλο έγγραφο γίνεται γνωστό στην τοπική κοινωνία ότι μόλις τον Σεπτέμβριο, δηλαδή τον προηγούμενο μήνα, ξεκινούν οι διεργασίες. Άγνωστο το πότε θα αποπερατωθεί το έργο. <br />Το ύποπτο, όμως, στην όλη υπόθεση –κι εδώ θέλω την προσοχή σας- έχει να κάνει με το ότι μιλάμε για ένα δημόσιο έργο που δεν έχει παραδοθεί στο κοινό, όπως όριζε το επίσημο έγγραφο της Περιφερειακής Ενότητας Τρικάλων, έργο το οποίο έχει αριθμό πρωτοκόλλου και διπλή εγγραφή με την ίδια ημερομηνία στον ίδιο ισολογισμό. <br />Στις καταστάσεις δηλαδή για την έγκριση του προϋπολογισμού για αποπεράτωση δημοσίων έργων, το κόστος του συγκεκριμένου έργου -που είναι η δημιουργία μιας γέφυρας περίπου ογδόντα πέντε μέτρων- στην πρώτη εγγραφή ανέρχεται περίπου στις 500.000 ευρώ, ενώ στη δεύτερη εγγραφή στον ίδιο ισολογισμό ανέρχεται στις 900.000 ευρώ.   <br />Σύμφωνα με τις πληροφορίες που αντλήσαμε από διάφορους φορείς, τελικά η ενότητα θα εγκρίνει αυτήν των 900.000 ευρώ, προφανώς δημιουργώντας ερωτήματα στην τοπική κοινωνία για ποιον λόγο έχουμε διπλή εγγραφή -κάτι που σημαίνει, με απλά λόγια, ότι έχουμε κατασπατάληση δημοσίου χρήματος- ποιοι είναι αυτοί οι οποίοι ευθύνονται για την κατασπατάληση αυτή και επιτέλους, πότε θα εξυπηρετηθεί ένα δίκαιο αίτημα της τοπικής κοινωνίας, ώστε να μην ταλαιπωρούνται περαιτέρω οι άνθρωποι που αναγκάζονται, για να επιστρέψουν στα σπίτια τους, να οδηγούν επί μία ώρα επιπλέον.<br />Ευχαριστώ.</speech><speech by="#s74"><from>ΠΡΟΕΔΡΕΥΩΝ</from> Ευχαριστούμε κι εμείς.<br />Τον λόγο έχει ο κύριος Υπουργός, για τρία λεπτά.</speech><speech by="#s161"><from> ΘΕΟΦΙΛΟΣ ΛΕΟΝΤΑΡΙΔΗΣ</from> Κύριε Ματθαιόπουλε, το πρόβλημα λειτουργικότητας της γέφυρας προέκυψε λόγω του ότι είχε κατασκευαστεί σε αβαθή θεμελίωση, με αποτέλεσμα τον Νοέμβριο του 2010, μετά από ισχυρές βροχοπτώσεις και πλημμύρα του ποταμού, να υποσκαφτούν και να καταρρεύσουν μερικώς τα τρία από τα έξι μεσόβαθρα αυτής, συμπαρασύροντας ολόκληρη την κατασκευή, πλην των ακροβάθρων. <br />Η αρμόδια τότε Περιφέρεια Θεσσαλίας προχώρησε άμεσα σε ενέργειες για την αποκατάσταση του εν λόγω έργου υποδομής. Αντικείμενο του έργου είναι η κατασκευή νέας γέφυρας στη θέση της υπάρχουσας, η οποία έχει υποστεί μερική κατάρρευση, καθώς και η αποκατάσταση της κυκλοφορίας, η οποία έχει διακοπεί λόγω πλημμυρικών φαινομένων που οδήγησαν σε κατάπτωση της γέφυρας. <br />Έγινε ανάθεση σε μελετητικό γραφείο της σύνταξης μελέτης αποκατάστασης της γέφυρας και η περιφέρεια προχώρησε σε σύνταξη των τευχών δημοπράτησης του έργου αρχικού προϋπολογισμού 500.000 ευρώ. Στα τέλη του 2012 το έργο εντάχθηκε για χρηματοδότηση στο πρόγραμμα ΚΑΠ της Περιφερειακής Ενότητας Τρικάλων και μετά από σχετική δημοπρασία, ανατέθηκε η κατασκευή του σε εργοληπτική εταιρεία. <br />Κατά τον έλεγχο της μελέτης της νέας γέφυρας από την αρμόδια Διεύθυνση Μελετών Έργων Οδοποιίας του Υπουργείου Υποδομών, Μεταφορών και Δικτύων, ζητήθηκε από την ελέγχουσα υπηρεσία η αναπροσαρμογή της διατομής της γέφυρας από τριάμισι μέτρα σε έξι μέτρα, με αποτέλεσμα να διαφοροποιηθούν μερικώς όλα τα στοιχεία της γέφυρας και να υπάρξει αύξηση της απαιτούμενης δαπάνης, η οποία δεν μπορούσε να αντιμετωπιστεί στο πλαίσιο του αρχικού προϋπολογισμού των 500.000 ευρώ.<br />Το καλοκαίρι του 2013 και ενώ είχαν αρχίσει οι εργασίες καθαιρέσεων κι είχε μεταφερθεί ο απαραίτητος μηχανισμός, διαπιστώθηκε ότι λόγω της φύσης του υπεδάφους, δεν ήταν δυνατή η απευθείας διάτρηση των φρεατοπασσάλων, ώστε να κατασκευαστεί η προβλεπόμενη βαθιά θεμελίωση της γέφυρας. <br />Ως εκ τούτου, διακόπηκαν οι εργασίες και άρχισε η διερεύνηση άλλων μεθόδων κατασκευής της βαθιάς θεμελίωσης, ώστε να αποφευχθεί η εύκολη λύση της αβαθούς θεμελίωσης, η οποία, όπως προαναφέρθηκε, ήταν η αιτία της κατάρρευσης της προϋπάρχουσας γέφυρας. Όμως όλες οι διαθέσιμες μέθοδοι είχαν ως αποτέλεσμα τόσο την αύξηση του απαιτούμενου χρόνου κατασκευής όσο κυρίως τη νέα σημαντική αύξηση της απαιτούμενης δαπάνης. <br />Για την αντιμετώπιση των αυξήσεων της απαιτούμενης δαπάνης, η υπηρεσία ξεκίνησε τη διαδικασία για την ένταξη του έργου στο ΕΣΠΑ τον Μάρτιο του 2013, ώστε να υπάρξει επαρκής χρηματοδότηση αυτού, μετά την αντιμετώπιση γραφειοκρατικών δυσχερειών, όπως ο χαρακτηρισμός της οδού ως επαρχιακής, με απόφαση του Υπουργείου Υποδομών, Μεταφορών και Δικτύων. <br />Στο πλαίσιο αυτό εκδόθηκε η υπ’ αριθμόν 4874/22-9-2014 απόφαση της περιφέρειας περί ένταξης στο πρόγραμμα ΕΣΠΑ με δύο εργολαβίες, δηλαδή την αρχική και την υπό δημοπράτηση, συνολικής πλέον δαπάνης 900.000 ευρώ. <br />Μέχρι σήμερα, με την πρώτη εργολαβία έχει καθαιρεθεί η παλιά γέφυρα και έχει κατασκευαστεί μέρος της βαθιάς θεμελίωσης. Το τελικό κόστος της γέφυρας θα διαμορφωθεί με βάση το συμφωνητικό της πρώτης εργολαβίας που είναι 425.000 ευρώ και της δαπάνης της δεύτερης εργολαβίας που είναι 475.000 ευρώ.</speech><speech by="#s74"><from>ΠΡΟΕΔΡΕΥΩΝ</from> Τον λόγο έχει ο κ. Ματθαιόπουλος.</speech><speech by="#s179"><from>ΑΡΤΈΜΙΟΣ ΜΑΤΘΑΙΌΠΟΥΛΟΣ</from> Μία διευκρίνιση μόνο ήθελα να κάνω, γιατί καλύφθηκα από την τοποθέτηση του Υπουργού. <br />Πιστεύω ότι όποιος παρακολουθεί τη συζήτηση καταλαβαίνει το πόσο χαοτική είναι η κατάσταση σε όλα τα επίπεδα διοίκησης αυτού του νεοελληνικού κράτους, όταν μιλάμε για μία γέφυρα μήκους ογδόντα πέντε μέτρων και παίρνει στην ελληνική πολιτεία πάνω από τέσσερα χρόνια για να  αποπερατώσει ένα έργο, για το οποίο αρχικώς είχε εκπονηθεί μελέτη. Όταν δηλαδή κοστολογήθηκε με 400.000 με 500.000 ευρώ και καταστράφηκε λόγω της διόγκωσης των υδάτων του Αχελώου, είχε γίνει μελέτη ακριβώς για να αποφευχθεί το εν λόγω φαινόμενο. <br />Προφανώς, επειδή στην Ελλάδα ζούμε, τα χρήματα ή της μελέτης ή των υλικών για να αποφευχθεί το γεγονός αυτό είτε κατασπαταλήθηκαν είτε μοιράστηκαν μεταξύ των ημετέρων, όπως συμβαίνει σε όλα τα υποτιθέμενα μεγάλα έργα.<br />Εγώ μετά λύπης μου μεταφέρω το περιστατικό αυτό που ταλανίζει την τοπική κοινωνία των Τρικάλων, αλλά μετά λύπης μου μεταφέρω και το γεγονός ότι σε όλη την υπόλοιπη Ελλάδα, από τον Έβρο μέχρι και την Κρήτη, ο Έλληνας πολίτης αντιμετωπίζει ίδια φαινόμενα με απαράδεκτες καθυστερήσεις, οι οποίες ταλαιπωρούν τον ελληνικό λαό, ο οποίος όμως αναγκάζεται από το υστέρημά του να χρυσοπληρώνει είτε μεγαλοεργολάβους είτε πολιτικούς κηφήνες, οι οποίοι πολιτεύονται μόνο και μόνο για να έχουν την εξουσία πάνω στα κονδύλια των ΕΣΠΑ, των ΚΑΠ και οτιδήποτε άλλο.<br />Ευχαριστώ.</speech><speech by="#s74"><from>ΠΡΟΕΔΡΕΥΩΝ</from> Ευχαριστούμε και εμείς.<br />Κύριε Υπουργέ, θέλετε να προσθέσετε κάτι;</speech><speech by="#s161"><from> ΘΕΟΦΙΛΟΣ ΛΕΟΝΤΑΡΙΔΗΣ</from> Αυτό που θα ήθελα να προσθέσω είναι ότι το χρονικό διάστημα που μεσολάβησε από τη μερική κατάπτωση της γέφυρας έως σήμερα, αφ’ ενός, δρομολογήθηκαν οι απαραίτητες διαγωνιστικές διαδικασίες, προσαρμοσμένες στις ανάγκες ουσιαστικής υλοποίησης του έργου, αφ’ ετέρου, εξασφαλίσθηκαν οι απαραίτητοι πόροι χρηματοδότησης του εν λόγω έργου υποδομής, γιατί έγινε και ένταξη στο ΕΣΠΑ.<br />Φυσικά, όπως είπα και προηγουμένως στην πρωτολογία μου, αυξήθηκε η διατομή από τρεισήμισι μέτρα στα έξι μέτρα. Το κυριότερο είναι ότι δόθηκε προτεραιότητα στη βαθιά θεμελίωση της γέφυρας με στόχο την επίτευξη βιωσιμότητας του έργου, ενώ αποφεύχθηκε η εύκολη, πιο φθηνή και ευκαιριακή λύση της αβαθούς θεμελίωσης, η οποία θα οδηγούσε στην ταχεία, αλλά επισφαλή επίλυση του προβλήματος και θα διαιώνιζε τον κίνδυνο για την ασφάλεια των πολιτών.<br />Όσον αφορά το Υπουργείο Εσωτερικών –παρ’ ότι υπάρχει αυτοτέλεια της περιφέρειας- αυτό ενδιαφέρεται και είναι συνεχώς κοντά σε αυτά τα θέματα, ιδίως για αναπτυξιακά έργα, όπως το συγκεκριμένο έργο συγκοινωνιακής διασύνδεσης με την εθνική οδό, που είναι απαραίτητα για την τοπική κοινωνία και οικονομία στην ώθηση της οποίας θα συμβάλει καθοριστικά λόγω και της κομβικής γεωγραφικής του θέσης.<br />Με την ολοκλήρωση του έργου αποκαθίσταται η κυκλοφοριακή σύνδεση που διακόπηκε και δίνεται λύση στην ταλαιπωρία των κατοίκων της ευρύτερης περιοχής. Ως εκ τούτου, το Υπουργείο Εσωτερικών θα παρακολουθεί στενά από εδώ και πέρα το έργο, παρ’ ότι υπήρχαν αυτές οι καθυστερήσεις και θα δώσει ιδιαίτερη έμφαση στη μείωση του απαιτούμενου χρόνου για την ολοκλήρωση του έργου, χωρίς ωστόσο να γίνουν εκπτώσεις σε βάρος της ποιότητας κατασκευής του και φυσικά στη λήψη μέτρων πλήρους λειτουργικότητας της γέφυρας και πρωταρχικά στην ασφαλή διέλευση της γέφυρας από τους χρήστες της.<br />Ευχαριστώ.</speech><speech by="#s74"><from>ΠΡΟΕΔΡΕΥΩΝ</from> Ευχαριστούμε και εμείς.<br />Ολοκληρώθηκε η συζήτηση των επίκαιρων ερωτήσεων.<br />Πριν λύσουμε τη συνεδρίαση, γίνεται γνωστό στο Σώμα ότι η Επιτροπή Οικονομικών της Βουλής καταθέτει την έκθεσή της στο σχέδιο προϋπολογισμού δαπανών της Βουλής οικονομικού έτους 2015 και στον απολογισμό δαπανών της Βουλής οικονομικού έτους 2013.<br />Επίσης, οι συνάδελφοι κ. Νίκη Φούντα και κ. Σταύρος Καλαφάτης ζητούν άδεια ολιγοήμερης απουσίας στο εξωτερικό. <br />Η Βουλή εγκρίνει;</speech><speech><from>ΟΛΟΙ ΟΙ ΒΟΥΛΕΥΤΕΣ</from> Μάλιστα, μάλιστα.</speech><speech by="#s74"><from>ΠΡΟΕΔΡΕΥΩΝ</from> Η Βουλή ενέκρινε τις ζητηθείσες άδειες.<br />Κύριοι συνάδελφοι, δέχεστε στο σημείο αυτό να λύσουμε τη συνεδρίαση;</speech><speech><from>ΟΛΟΙ ΟΙ ΒΟΥΛΕΥΤΕΣ</from> Μάλιστα, μάλιστα.<br />Με τη συναίνεση του Σώματος και ώρα 19.03΄ λύεται η συνεδρίαση για αύριο ημέρα Τρίτη 21 Οκτωβρίου 2014 και ώρα 18.00΄, με αντικείμενο εργασιών του Σώματος: α) κοινοβουλευτικό έλεγχο, συζήτηση αναφορών και ερωτήσεων και β) νομοθετική εργασία, σύμφωνα με την ημερήσια διάταξη που έχει διανεμηθεί.<br />Ο</speech></debateBody><br />  </debate><br /></akomaNtoso>
