<akomaNtoso><br />  <debate name="Conference"><br />    <meta><br />      <references source="#">  <TLCPerson id="75" href="ontology/parlmember/s75" showAs="Δριβελέγκας Ιωάννης"/><TLCPerson id="145" href="ontology/parlmember/s145" showAs="Κοψαχείλης Τιμολέων"/><TLCPerson id="257" href="ontology/parlmember/s257" showAs="Σταθάκης Γεώργιος"/><TLCPerson id="166" href="ontology/parlmember/s166" showAs="Μακρή Ραχήλ"/><TLCPerson id="137" href="ontology/parlmember/s137" showAs="Κουκούτσης Δημήτριος"/><TLCPerson id="293" href="ontology/parlmember/s293" showAs="Χατζηδάκης Κωνσταντίνος"/><TLCPerson id="300" href="ontology/parlmember/s300" showAs="Ψύρρας Θωμάς"/><TLCPerson id="261" href="ontology/parlmember/s261" showAs="Σταμπουλή Αφροδίτη"/><TLCPerson id="125" href="ontology/parlmember/s125" showAs="Μαρία Κόλλια-Τσαρουχά"/><TLCPerson id="172" href="ontology/parlmember/s172" showAs="Μανωλάκου Διαμάντω"/><TLCPerson id="108" href="ontology/parlmember/s108" showAs="Κασαπίδης Γεώργιος"/><TLCPerson id="33" href="ontology/parlmember/s33" showAs="Βλαχογιάννης Ηλίας"/><TLCPerson id="269" href="ontology/parlmember/s269" showAs="Ταμήλος Μιχαήλ"/><TLCPerson id="214" href="ontology/parlmember/s214" showAs="Σταυρούλα Ξουλίδου"/><TLCPerson id="287" href="ontology/parlmember/s287" showAs="Φωτίου Θεανώ"/><TLCPerson id="51" href="ontology/parlmember/s51" showAs="Γεωργιάδης Σπυρίδων"/><TLCPerson id="218" href="ontology/parlmember/s218" showAs="Ουζουνίδου Ευγενία"/><TLCPerson id="96" href="ontology/parlmember/s96" showAs="Κανελλοπούλου Μαρία"/><TLCPerson id="24" href="ontology/parlmember/s24" showAs="Αυλωνίτου Ελένη"/><TLCPerson id="52" href="ontology/parlmember/s52" showAs="Γεωργοπούλου-Σαλτάρη Ευσταθία("/><TLCPerson id="79" href="ontology/parlmember/s79" showAs="Ζαχαριάς Κωνσταντίνος"/><TLCPerson id="175" href="ontology/parlmember/s175" showAs="Μαρκογιαννάκης Χρήστος"/><TLCPerson id="37" href="ontology/parlmember/s37" showAs="Βορίδης Μαυρουδής"/><TLCPerson id="217" href="ontology/parlmember/s217" showAs="Μαρίνος Ουζουνίδης"/><TLCPerson id="136" href="ontology/parlmember/s136" showAs="Κουκουλόπουλος Παρασκευάς"/><TLCPerson id="286" href="ontology/parlmember/s286" showAs="Φούντα Νίκη"/><TLCPerson id="191" href="ontology/parlmember/s191" showAs="Μουτσινάς Παρίσης"/></references><br />    </meta><br />    <preface> <docTitle>Συνεδρίαση της βουλης των Ελληνων :  06-05-2014</docTitle></preface><br />    <debateBody>  <speech by="#s75"><from>ΠΡΟΕΔΡΕΥΩΝ</from> Κυρίες και κύριοι συνάδελφοι, αρχίζει η συνεδρίαση.<br />Παρακαλείται ο κύριος Γραμματέας να ανακοινώσει τις αναφορές προς το Σώμα. <br /> Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία ο Σύλλογος Φωτοβολταϊκών Στέγης καταγγέλλει τις παραβιάσεις των συμβάσεων νοικοκυριών σχετικά με τις μειώσεις στα οικιακά φωτοβολταϊκά.<br />Οικονομικών <br />3532) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία ο Σύλλογος Εργαζομένων Αχαϊκής Τράπεζας ΣΥΝΠΕ αιτείται την επίλυση του θέματος της καταβολής του 50% της αποζημίωσης των απολυμένων σύμφωνα με τη σχετική υπουργική απόφαση.<br />Υποδομών, Μεταφορών και Δικτύων<br />3533) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία ο κ. Αναγνωστάκος Νικόλαος παραθέτει τις απόψεις του σχετικά με το ενδεχόμενο δημιουργίας πλευρικών διοδίων Α/Κ Βαρυμπόμπης-Καλυφτάκη.<br />Υγείας<br />3534) Ο Βουλευτής Ευβοίας κ. ΔΗΜΗΤΡΙΟΣ ΑΝΑΓΝΩΣΤΑΚΗΣ κατέθεσε αναφορά με την οποία ο Δήμος Κύμης-Αλιβερίου εκφράζει τη δυσαρέσκειά του σχετικά με την υποστελέχωση και την υποβάθμιση των υπηρεσιών της ορθοπεδικής κλινικής της περιοχής.<br />Επικρατείας, Διοικητικής Μεταρρύθμισης και Ηλεκτρονικής Διακυβέρνησης<br />3535) Η Βουλευτής Β΄ Αθηνών κ. ΣΟΦΙΑ ΣΑΚΟΡΑΦΑ κατέθεσε αναφορά με την οποία  η διαδικτυακή ομάδα «Κουφοχωριό» παραθέτει τις προτάσεις της σχετικά με την άρση του κοινωνικού αποκλεισμού των μεταγλωσσικών κωφών, των οποίων οι ανάγκες, δεν καλύπτονται και δεν ικανοποιούνται από την επίσημη πολιτεία. <br />Αγροτικής Ανάπτυξης και Τροφίμων<br />3536) Η Βουλευτής Ηλείας κ. ΕΥΣΤΑΘΙΑ  ΓΕΩΡΓΟΠΟΥΛΟΥ-ΣΑΛΤΑΡΗ κατέθεσε δημοσίευμα εφημερίδας το οποίο αναφέρεται στις καταστροφές που προκάλεσε χαλαζόπτωση που σημειώθηκε στην ευρύτερη περιοχή του Δήμου Πύργου.<br />Διοικητικής Μεταρρύθμισης και Ηλεκτρονικής Διακυβέρνησης<br />3537) Η Βουλευτής Β΄ Αθηνών κ. ΣΟΦΙΑ ΣΑΚΟΡΑΦΑ κατέθεσε αναφορά με την οποία ο Πανελλήνιος Σύλλογος Αδιορίστων ΑΣΕΠ καταγγέλλει την διαρκή αναβολή των διορισμών των μελών του και προσβλέπουν στην υλοποίηση της διαδικασίας πρόσληψής τους.<br />Δικαιοσύνης, Διαφάνειας και Ανθρωπίνων Δικαιωμάτων, Δημόσιας Τάξης και Προστασίας του Πολίτη, Υποδομών, Μεταφορών και Δικτύων, Οικονομικών, Ανάπτυξης και Ανταγωνιστικότητας<br />3538) Ο Βουλευτής Χανίων κ. ΚΥΡΙΑΚΟΣ ΒΙΡΒΙΔΑΚΗΣ κατέθεσε αναφορά με την οποία ο Σύλλογος Αρωγής και Αλληλεγγύης Οικογενειών Θυμάτων Τροχαίων Δυστυχημάτων Περιφέρειας Κρήτης «ο Άγιος Χριστόφορος» παραθέτει τις προτάσεις του σχετικά με την ενίσχυση των λειτουργιών των αστυνομικών και δικαστικών αρχών με σκοπό την αντιμετώπιση και πρόληψη των τροχαίων ατυχημάτων.<br />Παιδείας και Θρησκευμάτων, Υγείας<br />3539) Ο Βουλευτής Τρικάλων κ. ΗΛΙΑΣ ΒΛΑΧΟΓΙΑΝΝΗΣ κατέθεσε αναφορά με την οποία εκφράζει τη διαμαρτυρία του για την κατάργηση ειδικοτήτων επαγγελμάτων Υγείας Πρόνοιας στα ΕΠΑΛ και τις ΕΠΑΣ των Υπουργείων Παιδείας και Υγείας αντίστοιχα.<br />Παιδείας και Θρησκευμάτων<br />3540) Η Βουλευτής Β΄ Θεσσαλονίκης κ. ΣΤΑΥΡΟΥΛΑ ΞΟΥΛΙΔΟΥ κατέθεσε αναφορά με την οποία ο Σύνδεσμος Κοινωνικών Λειτουργών επισημαίνει την ανάγκη δημιουργίας κοινωνικών υπηρεσιών στις σχολικές μονάδες της Γενικής Εκπαίδευσης, λόγω των αυξανόμενων φαινομένων που απορρέουν από την οικονομική κρίση.<br />Εργασίας, Κοινωνικής Ασφάλισης και Πρόνοιας<br />3541) Ο Βουλευτής Κυκλάδων κ. ΠΑΝΑΓΙΩΤΗΣ ΡΗΓΑΣ κατέθεσε αναφορά με την οποία ο Δήμαρχος Θήρας καταγγέλλει την υποστελέχωση του Περιφερειακού Τμήματος του Οργανισμού Ασφάλισης Ελεύθερων Επαγγελματιών  Νάξου, καθώς οι επιχειρηματίες ασφαλισμένοι αντιμετωπίζουν αδυναμία κάλυψης των αναγκών τους και δυσκολία στις συναλλαγές τους.<br />Πολιτισμού και Αθλητισμού<br />3542) Η Βουλευτής Α΄ Πειραιώς κ. ΜΑΡΙΑ ΡΕΠΟΥΣΗ κατέθεσε αναφορά με την οποία το Σωματείο Εργαζομένων στο Εθνικό Θέατρο αιτείται την κοινοποίηση των πρακτικών από το Διοικητικό Συμβούλιο και τον καλλιτεχνικό διευθυντή του Θεάτρου, σχετικά με τη στελέχωση του οργανισμού σε θέσεις ευθύνης.<br />Εξωτερικών<br />3543) Οι Βουλευτές, Β΄ Αθηνών κ. ΙΩΑΝΝΗΣ ΔΗΜΑΡΑΣ και Α΄ Θεσσαλονίκης κ. ΓΑΒΡΙΗΛ ΑΒΡΑΜΙΔΗΣ κατέθεσαν αναφορά με την οποία η Αρμενική Εθνική Επιτροπή Ελλάδος εκφράζει τη διαμαρτυρία της σχετικά με απρόκλητες επιθέσεις ενόπλων ομάδων εξτρεμιστών σε αρμενικούς πληθυσμούς στα σύνορα Τουρκίας-Συρίας.<br />Οικονομικών <br />3544) Η Βουλευτής Σερρών κ. ΜΑΡΙΑ ΚΟΛΛΙΑ - ΤΣΑΡΟΥΧΑ κατέθεσε αναφορά με την οποία το Σωματείο Εποχικού Προσωπικού Εργαζομένων Ελληνικής Βιομηχανίας Ζάχαρης Σερρών αιτείται την κατάθεση τροπολογίας του σχετικού νόμου, που να επιτρέπει στην ΕΒΖ να προβαίνει σε προσλήψεις εποχικού προσωπικού ακολουθώντας τη διαδικασία προσλήψεων μέσω ΑΣΕΠ.<br />Εσωτερικών, Διοικητικής Μεταρρύθμισης και Ηλεκτρονικής Διακυβέρνησης<br />3545) Ο Βουλευτής Μαγνησίας κ. ΠΑΡΙΣΗΣ  ΜΟΥΤΣΙΝΑΣ κατέθεσε αναφορά με την οποία οι απολυμένοι εργαζόμενοι του Δημοτικού Οργανισμού Εκπαίδευσης Παιδιού, Αθλητισμού και Πολιτισμού- ΔΗΠΕΘΕ του Δήμου Βόλου εκφράζουν τη διαμαρτυρία τους για την απόλυσή τους μετά από την πολυετή συνεχή προσφορά τους και διατυπώνουν την επιδίωξή τους για δικαίωση μέσα από δικαστικές διαδικασίες. <br />Διοικητικής Μεταρρύθμισης και Ηλεκτρονικής Διακυβέρνησης<br />3546) Ο Βουλευτής Πέλλης κ. ΓΕΩΡΓΙΟΣ ΚΑΡΑΣΜΑΝΗΣ κατέθεσε αναφορά με την οποία η κ. Δέσποινα Χρυσάφη αιτείται την δέσμευση της Κυβέρνησης για την πλήρη απορρόφηση των Δημοτικών Αστυνομικών του Δήμου Πέλλας, οι οποίοι εξακολουθούν να βρίσκονται σε διαθεσιμότητα.<br />Οικονομικών <br />3547) Ο Βουλευτής Β΄ Αθηνών κ. ΒΥΡΩΝ ΠΟΛΥΔΩΡΑΣ κατέθεσε αναφορά με την οποία ο κ. Νικόλαος Βαμβακούσης εκφράζει τη διαμαρτυρία του για την φοροεισπρακτική γραφειοκρατία του Υπουργείου Οικονομικών και παραθέτει έγγραφα ώστε να αποκατασταθεί η υψηλή εικονική ληξιπρόθεσμη οφειλή της επιχείρησής του στην εφορεία. <br />Παιδείας και Θρησκευμάτων<br />3548) Η Βουλευτής Άρτης κ. ΟΛΓΑ ΓΕΡΟΒΑΣΙΛΗ κατέθεσε αναφορά με την οποία η κ. Βασιλική Γκόρου διαμαρτύρεται για την υποχρέωση των μαθητών των λυκείων της χώρας να συμμετάσχουν σε μαθητικό διαγωνισμό που διοργανώνει Νομικό Πρόσωπο Ιδιωτικού Δικαίου , επισημαίνοντας την προσβολή της ακαδημαϊκής ελευθερίας που αυτή συνεπάγεται.<br />Δημόσιας Τάξης και Προστασίας του Πολίτη <br />3549) Η Βουλευτής Φθιώτιδας κ. ΕΛΕΝΗ ΜΑΚΡΗ ΘΕΟΔΩΡΟΥ κατέθεσε αναφορά με την οποία η Πανελλήνια Ομοσπονδία Συμβασιούχων Πυροσβεστών Πενταετούς Υποχρέωσης εκφράζει τη διαμαρτυρία της για την εξαίρεση των μελών της από τους δικαιούχους του εκλογικού επιδόματος.<br />Οικονομικών, Ανάπτυξης και Ανταγωνιστικότητας, Τουρισμού<br />3550) Ο Βουλευτής Ηλείας κ. ΓΕΩΡΓΙΟΣ ΚΟΝΤΟΓΙΑΝΝΗΣ κατέθεσε αναφορά με την οποία ο Πρόεδρος της Ένωσης Ξενοδόχων Δυτικής Ηλείας αιτείται την αξιοποίηση του ΑΒΚ123 ακινήτου του δημοσίου που βρίσκεται στον οικισμό Αρκουδιού της δημοτικής ενότητας Βαρθολομιού του Δήμου Πηνειού.<br />Περιβάλλοντος, Ενέργειας και Κλιματικής Αλλαγής, Οικονομικών, Πολιτισμού και Αθλητισμού<br />3551) Ο Βουλευτής Ιωαννίνων κ. ΣΤΑΥΡΟΣ ΚΑΛΟΓΙΑΝΝΗΣ κατέθεσε αναφορά με την οποία οι ιδιοκτήτες διατηρητέων κτηρίων στα Ιωάννινα διαμαρτύρονται για την υπερβολική φορολόγηση που έχει επιβληθεί στα χαρακτηρισμένα ως διατηρητέα κτήρια και επισημαίνουν την ανάγκη ευνοϊκότερων ρυθμίσεων.<br />Εργασίας, Κοινωνικής Ασφάλισης και Πρόνοιας<br />3552) Ο Βουλευτής Λευκάδος κ. ΘΕΟΔΩΡΟΣ ΣΟΛΔΑΤΟΣ κατέθεσε αναφορά με την οποία η κ. Βησσαρία Λάζαρη αιτείται την ενημέρωσή της για το στάδιο, στο οποίο βρίσκεται αίτημά της για τη συνέχιση του επιδόματος ΕΚΑΣ, το οποίο ελάμβανε.<br />Δημόσιας Τάξης και Προστασίας του Πολίτη <br />3553) Ο Βουλευτής Καρδίτσης κ. ΣΠΥΡΙΔΩΝ ΤΑΛΙΑΔΟΥΡΟΣ κατέθεσε αναφορά με την οποία η Πανελλήνια Ομοσπονδία Συμβασιούχων Πυροσβεστών Πενταετούς Υποχρέωσης εκφράζει τη διαμαρτυρία της για την εξαίρεση των μελών της από τους δικαιούχους του εκλογικού επιδόματος.<br />Δημόσιας Τάξης και Προστασίας του Πολίτη, Οικονομικών <br />3554) Οι Βουλευτές, Επικρατείας κ. ΔΗΜΗΤΡΙΟΣ ΤΣΟΥΚΑΛΑΣ, Ηρακλείου κ. ΜΑΡΙΑ ΔΙΑΚΑΚΗ, Β΄ Αθηνών κ. ΧΑΡΟΥΛΑ  ΚΑΦΑΝΤΑΡΗ και κ. ΕΥΣΤΑΘΙΟΣ  ΠΑΝΑΓΟΥΛΗΣ κατέθεσαν αναφορά με την οποία η Πανελλήνια Ομοσπονδία Συμβασιούχων Πυροσβεστών Πενταετούς Υποχρέωσης εκφράζει τη διαμαρτυρία της για την εξαίρεση των μελών της από τους δικαιούχους του εκλογικού επιδόματος.<br />Υγείας<br />3555) Ο Βουλευτής Καβάλας κ. ΓΕΩΡΓΙΟΣ ΚΑΛΑΝΤΖΗΣ κατέθεσε αναφορά με την οποία το Σωματείο Εργαζομένων του 6ου ΕΚΑΒ Καβάλας αιτείται την άμεση ενίσχυση σε πληρώματα ασθενοφόρου του παραρτήματος Οφρυνίου-Τούζλας και της ευρύτερης περιοχής Μουσθένης Καβάλας με μετακίνηση υπαλλήλων από άλλες περιοχές.<br />Υγείας<br />3556) Ο Βουλευτής Β΄ Αθηνών κ. ΑΠΟΣΤΟΛΟΣ ΚΑΚΛΑΜΑΝΗΣ κατέθεσε αναφορά με την οποία η Πανελλήνια Ομοσπονδία Νεφροπαθών εκφράζει τη διαμαρτυρία της για την αγορά και χρήση ακατάλληλων φίλτρων αιμοκάθαρσης επισημαίνοντας τον κίνδυνο που διατρέχει η ζωή των νεφροπαθών.<br />Ανάπτυξης και Ανταγωνιστικότητας<br />3557) Ο Βουλευτής Μαγνησίας κ. ΑΛΕΞΑΝΔΡΟΣ ΜΕΪΚΟΠΟΥΛΟΣ κατέθεσε αναφορά με την οποία οι Σύλλογοι, Παραγωγών, Μικροπωλητών-Οπωροκηπευτικών, Ένδυσης και Υπόδησης Νομού Μαγνησίας εκφράζουν τη διαμαρτυρία τους για τις διατάξεις του νόμου που εκτιμάται από τον κλάδο, ότι απειλούν με διάλυση τις παραδοσιακές λαϊκές αγορές προς όφελος των πολυκαταστημάτων.<br />Παιδείας και Θρησκευμάτων<br />3558) Ο Βουλευτής Β΄ Αθηνών κ. ΑΠΟΣΤΟΛΟΣ ΚΑΚΛΑΜΑΝΗΣ κατέθεσε αναφορά με την οποία η Ανώτατη Συνομοσπονδία Πολυτέκνων Ελλάδος αιτείται τη μεταφορά της θέσης της εισαγωγής των φοιτητών πολύτεκνων οικογενειών σε αντίστοιχη σχολή ή τμήμα πανεπιστημίου για τα έτη 2010 έως και 2013 με ρύθμιση της σχετικής τροπολογίας.<br />Υγείας, Διοικητικής Μεταρρύθμισης και Ηλεκτρονικής Διακυβέρνησης<br />3559) Ο Βουλευτής Πέλλης κ. ΓΕΩΡΓΙΟΣ ΚΑΡΑΣΜΑΝΗΣ κατέθεσε αναφορά με την οποία οι Κοινωνικοί Λειτουργοί ΙΚΑ σε διαθεσιμότητα εκφράζουν τη διαμαρτυρία τους για την κατάργηση του συνόλου των θέσεων του κλάδου ΤΕ Κοινωνικής Εργασίας του ΙΚΑ-ΕΤΑΜ και αιτούνται την άμεση απορρόφησή τους σε υπηρεσίες υγείας και κοινωνικής φροντίδας. <br />Εργασίας, Κοινωνικής Ασφάλισης και Πρόνοιας<br />3560) Ο Βουλευτής Λασιθίου κ. ΙΩΑΝΝΗΣ ΠΛΑΚΙΩΤΑΚΗΣ κατέθεσε αναφορά με την οποία η Διοίκηση του Κέντρου Προστασίας του Παιδιού Λασιθίου Κρήτης επισημαίνει τη μεγάλη έλλειψη σε προσωπικό και αιτείται την εξέταση κάλυψης των κενών θέσεων με τη μεταφορά προσωπικού στο Κέντρο τους από κινητικότητα υπαλλήλων.<br />Εργασίας, Κοινωνικής Ασφάλισης και Πρόνοιας<br />3561) Ο Βουλευτής Λασιθίου κ. ΙΩΑΝΝΗΣ ΠΛΑΚΙΩΤΑΚΗΣ κατέθεσε αναφορά με την οποία ο Δήμαρχος Ιεράπετρας Κρήτης αιτείται την άμεση ανάκληση οποιασδήποτε απόφασης για την μεταφορά της υπηρεσίας του ΟΑΕΕ Ιεράπετρας, η οποία είναι απαραίτητη για τον παραγωγικό ιστό και την επιχειρηματικότητα της περιοχής.<br />Παιδείας και Θρησκευμάτων<br />3562) Η Βουλευτής Μαγνησίας κ. ΜΑΡΙΝΑ ΧΡΥΣΟΒΕΛΩΝΗ κατέθεσε αναφορά με την οποία η Σχολή Διοίκησης και Οικονομίας του ΤΕΙ Θεσσαλίας επισημαίνει με ψήφισμα τη μείωση του Εκπαιδευτικού Προσωπικού, καθώς και τη μείωση των διαθέσιμων πιστώσεων για την πρόσληψή του. <br />Οικονομικών, Περιβάλλοντος, Ενέργειας και Κλιματικής Αλλαγής, στον Υφυπουργό στον πρωθυπουργό για την ΔΡΤ<br />3563) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται στον κίνδυνο μόλυνσης υδάτων από το πλοίο «Νήσος Αμοργός».<br />Οικονομικών, Επικρατείας<br />3564) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία ο Σύλλογος Φυσικών Προσώπων Ομολογιούχων Ελληνικού Δημοσίου αιτείται με ψήφισμά του την αποκατάσταση των αποταμιεύσεών τους στην τιμή κτήσης των ομολόγων τους.<br />Υγείας, Εργασίας, Κοινωνικής Ασφάλισης και Πρόνοιας<br />3565) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία ο Διαπεριφερειακός Σύλλογος «Βοήθεια στο Σπίτι» αιτείται τη Σύσταση Διευθύνσεων Κοινωνικής Πολιτικής στους δήμους για την επίλυση των εργασιακών προβλημάτων τους, τα οποία παραθέτουν με σχετικό υπόμνημα.<br />Εργασίας, Κοινωνικής Ασφάλισης και Πρόνοιας, Εσωτερικών<br />3566) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία η Σοσιαλιστική Προοπτική επισημαίνει τις ασαφείς δράσεις που υπέγραψε η ΓΣΕΕ με τους εργοδότες σχετικά με την Εθνική Γενική Συλλογική Σύμβαση Εργασίας.<br />Αγροτικής Ανάπτυξης και Τροφίμων<br />3567) Ο Βουλευτής Κορινθίας κ. ΧΡΙΣΤΟΣ ΔΗΜΑΣ κατέθεσε αναφορά με την οποία η Ένωση Αγροτικών Συνεταιρισμών Νεμέας επισημαίνει τις ζημιές που προκλήθηκαν από τη χαλαζόπτωση, στις καλλιέργειες των παραγωγών της Αρχαίας Νεμέας των Δερβενακίων και των Αρχαίων Κλεωνών Κορινθίας.<br />Περιβάλλοντος, Ενέργειας και Κλιματικής Αλλαγής <br />3568) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία ο κ. Ευθυμιάδης Κώστας  καταγγέλλει τις διατάξεις του σχεδίου νόμου για την εξυγίανση του ειδικού λογαριασμού του άρθρου 40 του ν. 2773/1999 και την παραβίαση των συμβάσεων των παραγωγών των Ανανεώσιμων Πηγών Ενέργειας .<br />Υγείας, Εργασίας, Κοινωνικής Ασφάλισης και Πρόνοιας<br />3569) Ο Βουλευτής Α΄ Αθηνών κ. ΝΙΚΗΤΑΣ ΚΑΚΛΑΜΑΝΗΣ κατέθεσε αναφορά με την οποία η κ. Σοφία Κολοτούρου παραθέτει τις προτάσεις της σχετικά με την άρση του κοινωνικού αποκλεισμού των μεταγλωσσικών κωφών, των οποίων οι ανάγκες, δεν καλύπτονται και δεν ικανοποιούνται από την επίσημη πολιτεία. <br />Εργασίας, Κοινωνικής Ασφάλισης και Πρόνοιας<br />3570) Η Βουλευτής Α΄ Θεσσαλονίκης κ. ΑΣΗΜΙΝΑ ΞΗΡΟΤΥΡΗ - ΑΙΚΑΤΕΡΙΝΑΡΗ κατέθεσε αναφορά με την οποία η Ομοσπονδία Επαγγελματιών και Εμπόρων Νομού Θεσσαλονίκης εκφράζει τη διαμαρτυρία της για τη μη απόδοση από τον ΟΑΕΕ στον ΟΑΕΔ  της παρακρατούμενης εισφοράς των ασφαλισμένων υπέρ των ανέργων συναδέλφων τους.<br />Β. ΑΠΑΝΤΗΣΕΙΣ ΥΠΟΥΡΓΩΝ ΣΕ ΕΡΩΤΗΣΕΙΣ ΒΟΥΛΕΥΤΩΝ<br />1. Στην με αριθμό 5503/17-01-2014 ερώτηση των Βουλευτών κυρίων Δημαρά Ιωάννη και Αβραμίδη Γαβριήλ δόθηκε με το υπ’ αριθμ. 34257/ΙΗ ΕΞ /10-03-2014 έγγραφο από τον Υπουργό Παιδείας και Θρησκευμάτων η ακόλουθη απάντηση:<br />2. Στην με αριθμό 6199/12-02-2014 ερώτηση της Βουλευτού κ. Πατριανάκου Φεβρωνίας δόθηκε με το υπ’ αριθμ. 226/2014/10-03-2014 έγγραφο από τον Υπουργό Εσωτερικών η ακόλουθη απάντηση:<br />�<br />3. Στην με αριθμό 6655/27-02-2014 ερώτηση του Βουλευτή κ. Νικολόπουλου Νικολάου δόθηκε με το υπ’ αριθμ. 11014/10-03-2014 έγγραφο από τον Υπουργό Ανάπτυξης και Ανταγωνιστικότητας η ακόλουθη απάντηση:</speech><speech by="#s75"><from>ΠΡΟΕΔΡΕΥΩΝ</from> Κυρίες και κύριοι συνάδελφοι, εισερχόμεθα στην ημερήσια διάταξη της <br />ΝΟΜΟΘΕΤΙΚΗΣ ΕΡΓΑΣΙΑΣ<br />Μόνη συζήτηση επί της αρχής, των άρθρων και του συνόλου του σχεδίου νόμου του Υπουργείου Ανάπτυξης και Ανταγωνιστικότητας: «Απλούστευση της αδειοδότησης για την άσκηση οικονομικής δραστηριότητας».<br />Η Διάσκεψη των Προέδρων αποφάσισε στη συνεδρίασή της στις 30 Απριλίου 2014 τη συζήτηση του νομοσχεδίου σε δύο συνεδριάσεις. Στη σημερινή συνεδρίαση θα συζητηθεί το νομοσχέδιο επί της αρχής. Στην αυριανή συνεδρίαση θα συζητηθεί το νομοσχέδιο επί των άρθρων και των τροπολογιών.<br />Κυρίες και κύριοι συνάδελφοι, έχω την τιμή να ανακοινώσω προς το Σώμα  ότι ο Πρόεδρος της Κοινοβουλευτικής Ομάδος του ΣΥΡΙΖΑ, με επιστολή που απέστειλε στον Πρόεδρο της Βουλής ορίζει ως Κοινοβουλευτικό Εκπρόσωπο κατά τη συζήτηση του παρόντος νομοσχεδίου τη Βουλευτή κ. Θεοφανώ Φωτίου.<br />Ο Πρόεδρος της Κοινοβουλευτικής Ομάδας της Δημοκρατικής Αριστεράς, με επιστολή που απέστειλε στον Πρόεδρο της Βουλής, ορίζει κατά τη συζήτηση του παρόντος νομοσχεδίου ως ειδικό αγορητή τον Βουλευτή Λαρίσης κ. Θωμά Ψύρρα και ως Κοινοβουλευτική Εκπρόσωπο τη Βουλευτή Αιτωλοακαρνανίας κ. Νίκη Φούντα.  <br />Ο Πρόεδρος της Κοινοβουλευτικής Ομάδας των Ανεξάρτητων Ελλήνων, με επιστολή που απέστειλε στον Πρόεδρο της Βουλής, ορίζει κατά τη συζήτηση του παρόντος νομοσχεδίου ως ειδική αγορήτρια τη Βουλευτή κ. Ραχήλ Μακρή και ως Κοινοβουλευτικό Εκπρόσωπο τον Βουλευτή κ. Μαρίνο Ουζουνίδη.<br />Ο Γραμματέας της Κοινοβουλευτικής Ομάδας του Λαϊκού Συνδέσμου - Χρυσή Αυγή κ. Πολύβιος Ζησιμόπουλος με επιστολή του ορίζει ως ειδικό αγορητή τον Βουλευτή Μεσσηνίας κ. Δημήτριο Κουκούτση και ως Κοινοβουλευτικό Εκπρόσωπο τον Βουλευτή Σερρών κ. Αρτέμιο Ματθαιόπουλο. <br />Επίσης, με επιστολή των Ανεξάρτητων Δημοκρατικών Βουλευτών γνωστοποιείται ότι κατά τη συζήτηση του παρόντος νομοσχεδίου ορίζεται ως Κοινοβουλευτικός Εκπρόσωπος ο Βουλευτής Μαγνησίας κ. Παρίσης  Μουτσινάς και ως ειδικός αγορητής ο Βουλευτής Κοζάνης κ. Γεώργιος Κασαπίδης.  <br />Τον λόγο έχει ο εισηγητής της Νέας Δημοκρατίας, κ. Κοψαχείλης για δεκαπέντε λεπτά.</speech><speech by="#s145"><from> ΤΙΜΟΛΕΩΝ ΚΟΨΑΧΕΙΛΗΣ</from> Ευχαριστώ, κύριε Πρόεδρε. <br />Κύριε Υπουργέ, κυρίες και κύριοισυνάδελφοι Βουλευτές, το παρόν σχέδιο νόμου του Υπουργείου Ανάπτυξης που εισηγούμαι αφορά την απλούστευση της αδειοδότησης για την άσκηση οικονομικής δραστηριότητας. <br />Οι πρόσφατες εξελίξεις στην εθνική μας οικονομία με την επίτευξη του πρωτογενούς πλεονάσματος και της επιτυχούς ανακεφαλαιοποίησης των τραπεζών αποτελούν αποδείξεις ότι η ανάκαμψη στην πραγματική οικονομία ξεκίνησε. Το ανά χείρας σχέδιο νόμου αποτελεί μια κυβερνητική πρωτοβουλία για την προσαρμογή της δημόσιας διοίκησης στην ανάγκη τόνωσης της επιχειρηματικότητας και αυτό γιατί είναι πεποίθησή μας πως η οικονομική ανάπτυξη μπορεί να επιτευχθεί με τη συμμετοχή της κοινωνίας μέσα από την ως επί το πλείστον ανεμπόδιστη άσκηση της επιχειρηματικής δραστηριότητας. <br />Με το νόμο αυτό η Κυβέρνηση στέλνει μήνυμα ότι η Ελλάδα χτυπάει τη μεγάλη πληγή της γραφειοκρατίας και κάνει ένα άνοιγμα στην ενοχοποιημένη επιχειρηματικότητα αλλάζοντας όλη τη φιλοσοφία σχετικά με το πώς αυτή αντιμετωπίζεται από το κράτος. <br />Για παράδειγμα, στο σημερινό σύστημα ισχύει ότι όλες οι επιχειρήσεις για να λειτουργήσουν χρειάζονται πρώτα την άδεια του κράτους πλην εξαιρέσεων. Τώρα περνάμε σε ένα νέο σύστημα. Όλες οι επιχειρήσεις επιτρέπεται να λειτουργούν χωρίς ιδιαίτερη παρέμβαση της δημόσιας διοίκησης, πλην συγκεκριμένων εξαιρέσεων. <br />Οι έλεγχοι μετατίθενται από το στάδιο έκδοσης της άδειας λειτουργίας σε εκείνο της λειτουργίας σύμφωνα με προκαθορισμένα πρότυπα και διαδικασίες. Σημειώνεται πως αυτό το νομοσχέδιο δεν είναι μια αποσπασματική διάταξη, αλλά ένας νόμος πλαίσιο  που θέτει τις βάσεις για τον εκσυγχρονισμό, την ενίσχυση και βελτίωση του επιχειρείν στη χώρα μας.  <br />Για τη δημιουργία του νομοσχεδίου προηγήθηκε μακρά συνεργασία των συναρμοδίων Υπουργείων. Αξιοποιήθηκαν μελέτες σημαντικών φορέων από το εξωτερικό και το εσωτερικό της χώρας, αξιοποιώντας τα επιτυχημένα διεθνώς παραδείγματα και λήφθηκαν υπ’ όψιν πολλές από τις εισηγήσεις που διατυπώθηκαν από τους ενδιαφερόμενους κατά τη διαδικασία της διαβούλευσης. <br />Σκοπός του νομοσχεδίου είναι η δημιουργία ενός σαφούς, απλού, σταθερού και ευέλικτου ρυθμιστικού περιβάλλοντος για την ανάπτυξη της επιχειρηματικότητας και της ιδιωτικής πρωτοβουλίας, δημιουργώντας τις κατάλληλες συνθήκες για τους Έλληνες επιστήμονες και κάθε δυναμικό και ικανό πολίτη της κοινωνίας μας να δραστηριοποιηθεί επιχειρηματικά.<br />Από τα μέτρα και τις διατάξεις του νομοσχεδίου ξεχωρίζουν για τη σημασία τους τα εξής:<br />Στο πρώτο κεφάλαιο του νομοσχεδίου ορίζεται η γενική αρχή της ελευθερίας της οικονομικής δραστηριότητος για όλους τους πολίτες. Η εφαρμογή αυτής της αρχής υπόκειται στην κρατική παρέμβαση περιορίζοντας το δικαίωμα οικονομικής δραστηριότητας για λόγους προστασίας του δημοσίου συμφέροντος. <br />Η ουσιώδης διαφορά είναι ότι ο νομοθέτης επιτρέπει αυτόν τον περιορισμό στο μέτρο ακριβώς που επιβάλλεται για την αποτροπή του κινδύνου για το δημόσιο συμφέρον και όχι περισσότερο. Επάνω σ’ αυτές τις παραδοχές στηρίζεται η εισαγωγή του συστήματος της απλής αδειοδότησης με υπεύθυνη δήλωση των επιχειρήσεων για συμμόρφωσή τους με τους ισχύοντες κανόνες. Οι αρχές αυτές ενσωματώνουν τη λογική και το λεκτικό της νομολογίας του Συμβουλίου της Επικρατείας. <br />Πεδίο εφαρμογής του νόμου είναι οι οικονομικές δραστηριότητες που εμπίπτουν στην περιβαλλοντική νομοθεσία, δηλαδή υποδομές, μεταφορές, δίκτυα κοινής ωφέλειας κ.λπ., παραγωγικές μονάδες, βιομηχανικές εγκαταστάσεις από μεταποίηση τροφίμων και ποτών, επεξεργασία μετάλλων, αγροτοκτηνοτροφικές μονάδες, τουριστικές εγκαταστάσεις, πολυκαταστήματα, αλλά και καταστήματα υγειονομικού ενδιαφέροντος. <br />Για την επίτευξη των παραπάνω θα γίνει εκμετάλλευση όλων των δυνατοτήτων που δίνονται από την αξιοποίηση της σύγχρονης τεχνολογίας. <br />Στο άρθρο 4 του νομοσχεδίου ορίζεται ο γενικός κανόνας που επιτρέπει στον κάθε πολίτη να ασκεί επιχειρηματική δραστηριότητα με την υποχρέωση τήρησης των όρων που αναφέρονται στα επόμενα άρθρα και μέρη του νομοσχεδίου. <br />Στη συνέχεια, σε επόμενη διάταξη, στο άρθρο 5 καθορίζονται οι όροι λειτουργίας και οι ξεκάθαροι κανόνες που καταργούν την περιπτωσιολογική αντιμετώπιση των αιτημάτων των επενδυτών και εισάγουν γενικούς όρους λειτουργίας, πρότυπα και προδιαγραφές για κάθε δραστηριότητα. Στα πρότυπα αυτά θα πρέπει να προσαρμοστεί όποιος ενδιαφέρεται να ασκήσει οποιαδήποτε δραστηριότητα χωρίς παρεκκλίσεις αλλά και χωρίς δυνατότητα παρερμηνειών από τη διοίκηση. <br />Επιλέγεται, δηλαδή, η προσέγγιση που εφαρμόζεται ευρέως στην Ευρωπαϊκή Ένωση της υπαγωγής του διοικούμενου σε συγκεκριμένο και καθολικά εφαρμοσμένο πλαίσιο υποχρεώσεων για όλα τα πρόσωπα που ασκούν μια δραστηριότητα. Η χρήση των προτύπων βελτιώνει την ταχύτητα, βοηθάει τους ελέγχους και τη διαφάνεια, ενώ λαμβάνονται μέτρα προστασίας ώστε να μην καταστούν τα πρότυπα εμπόδια στην καινοτομία και εξασφάλιση πλεονεκτημάτων σε κάποιους από τους εμπλεκόμενους. <br />Πολύ σημαντική και ιδιαίτερης σημασίας είναι η διάταξη που προβλέπει ότι αν η αίτηση έγκρισης λειτουργίας επιχείρησης για οικονομική δραστηριότητα δεν απαντηθεί εντός της νόμιμα προβλεπόμενης προθεσμίας, τότε η αίτηση θεωρείται ότι έχει γίνει δεκτή. Στόχος είναι η αδειοδότηση σε πολλές δραστηριότητες να ολοκληρώνεται ηλεκτρονικά και αυθημερόν. Εναντίον τυχόν αρνητικής απόφασης της διοίκησης ο διοικούμενος μπορεί να ασκήσει ενδικοφανή προσφυγή. <br />Εξέχουσας σημασίας είναι ο ρόλος του Εθνικού Συμβουλίου Υποδομών Ποιότητος, ΕΣΥΠ, στο άρθρο 15, που εποπτεύει τους οργανισμούς αξιολόγησης-συμμόρφωσης που έχουν διαπιστευθεί για τον έλεγχο της αγοράς. Τέτοιος οργανισμός μπορεί να είναι κάθε φυσικό ή νομικό πρόσωπο του δημοσίου ή του ιδιωτικού τομέα. <br />Πολύ σημαντική είναι η εισαγωγή της έννοιας στο άρθρο 18 των Οργανωμένων Υποδοχέων Δραστηριοτήτων, ΟΥΔ, για την δημιουργία και λειτουργία των επιχειρηματικών πάρκων. Με τις ρυθμίσεις αυτές βελτιώνεται περαιτέρω το πλαίσιο για τα επιχειρηματικά πάρκα απλοποιώντας τόσο τη διαδικασία ίδρυσης νέων πάρκων όσο και την εγκατάσταση επιχειρήσεων σε υφιστάμενα. <br />Στην πραγματικότητα οι επιχειρήσεις που εγκαθίστανται σε πάρκα θα καλύπτονται από τη γενική αδειοδότηση των πάρκων παρέχοντας έτσι στις επιχειρήσεις ισχυρά κίνητρα για εγκατάσταση σε οργανωμένους υποδοχείς δραστηριοτήτων. Παράλληλα ορίζεται αποκλειστική προθεσμία έγκρισης της λειτουργίας του πάρκου εκατό ημερών μετά την πάροδο των οποίων θεωρείται ότι η αίτηση έχει εγκριθεί.<br />Στην παράγραφο 17 δίνεται η δυνατότητα υπαγωγής στον παρόντα νόμο μορφωμάτων που έχουν σχηματιστεί μέχρι σήμερα. <br />Στο άρθρο 19 τίθεται το πλαίσιο συλλογής πληροφοριών για τον έλεγχο και την εποπτεία της αγοράς. Δεδομένου ότι η συγκέντρωση των πληροφοριών γίνεται για την εξυπηρέτηση του δημοσίου συμφέροντος, δεν τίθεται ζήτημα εφαρμογής των διατάξεων περί προστασίας των προσωπικών δεδομένων. Η διαδικασία παροχής πληροφοριών και η συγκέντρωση στοιχείων γίνεται και με πρωτοβουλία των αρμοδίων αρχών για λόγους εποπτείας κι ελέγχου. <br />Επίσης, καθορίζονται διατάξεις  όπως υποχρέωση εχεμύθειας των εμπλεκομένων στον έλεγχο και η προστασία των απορρήτων στοιχείων των ελεγχομένων. Για τον ίδιο σκοπό επιβάλλεται η τήρηση πρακτικών από τα όργανα ελέγχου και η δημοσιοποίησή τους με χρήση των τεχνολογιών της πληροφορικής με την επιφύλαξη του σεβασμού του απορρήτου ευαίσθητων δεδομένων. <br />Επίσης, καθορίζονται οι διοικητικές, αστικές και ποινικές συνέπειες για τη μη τήρηση των διατάξεων του παρόντος νόμου από τη διοίκηση ή τους διοικουμένους. <br />Στις μεταβατικές διατάξεις ορίζεται συγκεκριμένο χρονικό διάστημα οκτώ μηνών μέσα στο οποίο πρέπει να εκδοθούν τα απαιτούμενα προεδρικά διατάγματα κι αποφάσεις, ώστε το κράτος και οι υπηρεσίες του να εφαρμόσουν το οριζόμενα στο νόμο. <br />Επιπροσθέτως και σε περίπτωση παρέλευσης της ανωτέρω προθεσμίας δίνεται η δυνατότητα στον Υπουργό Ανάπτυξης για παρέμβασή του, ώστε να εξασφαλιστεί η εφαρμογή αυτού του νόμου.<br />Αγαπητοί συνάδελφοι, λαμβάνοντας υπ’ όψιν τις τοποθετήσεις των συναδέλφων Βουλευτών, ακόμη και όσων δηλώνουν κατ’ αρχήν εναντίον του, συμπεραίνεται ότι το νομοσχέδιο τυγχάνει ζωηρού ενδιαφέροντος, αν όχι αποδοχής, όπως αποδεικνύουν οι θετικές προτάσεις και παρατηρήσεις τους. Ακόμα δε περισσότερο θετικές είναι οι εντυπώσεις από τις αντιδράσεις των εκπροσώπων του επιχειρηματικού κόσμου που καταγράφηκαν κατά την ακρόαση των φορέων στην αρμόδια επιτροπή και κατά τη διάρκεια της διαβούλευσης. <br />Οφείλω να συγχαρώ τον Υπουργό Ανάπτυξης και την ηγεσία του Υπουργείου και της ομάδας εργασίας του για την προσπάθειά του να έχουμε ένα ολοκληρωμένο, εύχρηστο, αποτελεσματικό νομικό πλαίσιο για την επιτάχυνση της επιχειρηματικότητας στη χώρα μας.<br />Σας ευχαριστώ.<br /></speech><speech by="#s75"><from>ΠΡΟΕΔΡΕΥΩΝ</from> Κι εμείς ευχαριστούμε τον κ. Κοψαχείλη.<br />Κυρίες και κύριοι συνάδελφοι, από την πλευρά του Πανελλήνιου Σοσιαλιστικού Κινήματος στο νομοσχέδιο του Υπουργείου Ανάπτυξης κι Ανταγωνιστικότητας: «Απλούστευση της αδειοδότησης για την άσκηση οικονομικής δραστηριότητας» ως ειδικός αγορητής ορίζεται ο Βουλευτής Αθανάσιος Μωραΐτης.<br />Τον λόγο έχει ο κ. Σταθάκης για δεκαπέντε λεπτά.</speech><speech by="#s257"><from> ΓΕΩΡΓΙΟΣ ΣΤΑΘΑΚΗΣ</from> Κυρίες και κύριοι συνάδελφοι, το νομοσχέδιο «Απλούστευση της αδειοδότησης για την άσκηση οικονομικής δραστηριότητας» αποτελεί μια τομή με την οποία φιλελευθεροποιείται, μεταφέρεται κατ’ ουσία, μια βασική δραστηριότητα η οποία είναι στην αρμοδιότητα της δημόσιας διοίκησης -κι έτσι είναι κατά κανόνα η αδειοδότηση των επιχειρήσεων- σε μια σφαίρα της ιδιωτικής πρωτοβουλίας μέσα από την οποία η διαδικασία αδειοδότησης και η λειτουργία των επιχειρήσεων θα υπόκεινται στον έλεγχο πρακτικά ιδιωτικών θεσμών. Το κράτος περιορίζει το ρόλο του στο να θεσμοθετήσει έναν ελεγκτή, ο οποίος θα ελέγχει τις εταιρείες και τους φορείς οι οποίοι αδειοδοτούν τις επιχειρήσεις. Αυτή είναι η κεντρική φιλοσοφία του νομοσχεδίου. <br />Ο νόμος στηρίχτηκε στη μελέτη του Παρατηρητηρίου Επιχειρηματικού Περιβάλλοντος, στην τεχνογνωσία της Παγκόσμιας Τράπεζας, σε έρευνα της «BOSTON CONSULTING GROUP» και στο έργο του ίδιου του Υπουργείου Ανάπτυξης. <br />Ο νόμος κατατάσσει τις αδειοδοτήσεις των επιχειρήσεων σε τέσσερις κατηγορίες.<br />Πρώτον, την αδειοδότηση των επιχειρήσεων οι οποίες κάνουν έναρξη της δραστηριότητάς τους με μια απλή υπεύθυνη δήλωση.<br />Δεύτερον, στις επιχειρήσεις οι οποίες κάνουν έναρξη με απλή δήλωση, οφείλουν όμως να τηρούν ένα συγκεκριμένο πρότυπο κατά τη διάρκεια λειτουργίας της οικονομικής τους δραστηριότητας.<br />Τρίτον, στις επιχειρήσεις οι οποίες όπως και σήμερα απαιτούν έγκριση λειτουργίας πριν από την έναρξη λειτουργίας τους, η διαδικασία δηλαδή που ισχύει σήμερα. <br />Και η τέταρτη κατηγορία είναι η έγκριση λειτουργίας για επιχειρήσεις στις οποίες θα εκδίδεται μόνο περιορισμένος αριθμός αδειών κατά γεωγραφική ενότητα.<br />Πρέπει να επισημάνουμε από την αρχή ότι ο νόμος, όπως κατατίθεται, είναι ένας γενικός νόμος. Είναι ένας νόμος-πλαίσιο, δεν αφορά τον τρόπο και την ουσία της νομοθεσίας, η οποία θα κατατάξει τις δραστηριότητες στην Α, στη Β, στη Γ ή στη Δ κατηγορία και δεκάδες άλλα θέματα, τα οποία θα ρυθμιστούν στη συνέχεια από αποφάσεις, οι οποίες καλούνται να ληφθούν εντός μόλις οκτώ μηνών.<br />Επιτρέψτε μου να κάνω μια παρατήρηση για την ιδέα, τη φιλοσοφία του νόμου. Όπως ξέρετε, η διαδικασία αδειοδότησης σήμερα τηρεί αυτούς τους κανόνες που είχε. Ταυτόχρονα, εξαιτίας του γεγονότος ότι υπάρχουν πάρα πολλές γενικές, ασαφείς διατυπώσεις, ότι είναι μια χώρα η οποία δεν έχει χωροταξικό, ότι είναι μια χώρα η οποία έχει διαδοχικά νομοθετήματα, όπου υπάρχουν τεράστιες ασάφειες και γκρίζες ζώνες στις αρμοδιότητες των Υπουργείων ή των εμπλεκόμενων φορέων και υπάρχει μια συνήθης προσφυγή στο δικαστικό σύστημα προκειμένου να αποφανθεί για τη λειτουργία μιας ή περισσοτέρων επιχειρήσεων, η προσφυγή σε μια δικαστική αρχή είναι συχνή.<br />Ο νόμος τώρα προσπαθεί να φτιάξει ένα σύστημα με το οποίο να τυποποιεί τον τρόπο με τον οποίο μέχρι στιγμής το Συμβούλιο της Επικρατείας νομοθετεί γύρω από τα θέματα των αδειοδοτήσεων. Αυτή είναι η μια διαδικασία, η διαδικασία της τυποποίησης δηλαδή όλου αυτού του συστήματος με βάση τις αποφάσεις του νομικού συστήματος, προκειμένου ταυτόχρονα να αποθαρρύνει -και αποθαρρύνει- με διάφορες επιμέρους διατάξεις την προσφυγή στο νομικό σύστημα. <br />Άρα, η κεντρική ιδέα του νομοσχεδίου είναι να αλλάξει τον τρόπο λειτουργίας με τον οποίο αδειοδοτείται το δημόσιο σύστημα από τη δημόσια διοίκηση, αλλά ταυτόχρονα την ασάφεια και τις γενικές διατάξεις και τον τρόπο όπου οι διάφορες αρμοδιότητες αλληλοεμπλέκονται και δημιουργούν έννομες ενστάσεις, πώς δηλαδή αυτό το σύστημα μπορεί να οδηγηθεί σε ένα σύστημα που θα έχουμε λιγότερες προσφυγές στο νομικό καθεστώς και ταυτόχρονα να φέρει μια τυποποίηση η οποία θα αποτρέπει αυτήν τη χρονοβόρα διαδικασία.<br />Για να το κάνει αυτό εισάγει μια βασική έννοια που θυμίζει αγγλοσαξονικό δίκαιο και η οποία βρίσκεται σε απευθείας αντιπαράθεση με το ισχύον νομικό πλαίσιο στην Ελλάδα, το οποίο είναι ευρωπαϊκής έμπνευσης και όχι αγγλοσαξονικού δικαίου. Για παράδειγμα, ορίζει ότι για κάθε ξεχωριστή κατηγορία επιχειρηματικής δραστηριότητας, τα πρότυπα λειτουργίας τροποποιούνται κάθε πέντε χρόνια ή κάθε φορά που μια δικαστική απόφαση προσδιορίζει με διαφορετικό τρόπο την αναγκαιότητα προστασίας του δημόσιου συμφέροντος. <br />Αυτό τι σημαίνει, αν το βάλουμε λίγο πρακτικά; Σημαίνει ότι ο νομοθέτης, ο Υπουργός εν προκειμένω ή όποιος οργανισμός ή θεσμός θα φτιάξει τα πρότυπα λειτουργίας, αυτά για πέντε χρόνια θα παραμείνουν σταθερά και ταυτόχρονα αν μια προσφυγή στο δικαστήριο ή μια δικαστική απόφαση θεωρήσει ότι αυτά τα προεδρικά διατάγματα, οι υπουργικές αποφάσεις και ο,τιδήποτε άλλο δεν συνάδουν με το δημόσιο συμφέρον, τότε η διοίκηση είναι υποχρεωμένη να τα αλλάξει.<br />Τι σημαίνει και γιατί εισάγει αυτή η διάσταση ένα αγγλοσαξονικού τύπου δίκαιο; Διότι κάνει σαφή τη διάκριση κι ο νομοθέτης στο νόμο-πλαίσιο. Άμα το διαβάσετε, θα δείτε αυτή τη διάκριση διογκωμένη, ότι υπάρχει ελεύθερη οικονομική δραστηριότητα, την οποία κάθε άτομο ή επιχείρηση μπορεί να ασκεί στη χώρα μας και αυτός ο περιορισμός της ελεύθερης δραστηριότητας των ατόμων και των επιχειρήσεων περιορίζεται, όποτε και όταν θίγεται το δημόσιο συμφέρον. Αυτή η φιλοσοφία, επαναλαμβάνω, εκπορεύεται από μια αγγλοσαξονική παράδοση.<br />Τι ισχύει στο ευρωπαϊκό σύστημα; Στο ευρωπαϊκό σύστημα ισχύει ακριβώς το αντίθετο. Υπάρχει το δημόσιο συμφέρον, το οποίο είναι καθολικός νόμος και η τήρησή του είναι αρμοδιότητα του κράτους και της δημόσιας διοίκησης. Υπό το δημόσιο συμφέρον αναπτύσσεται και η ατομική δραστηριότητα των ατόμων και φυσικά των επιχειρήσεων. Άρα, είναι μέρος μιας συγκροτημένης έννοιας δημοσίου συμφέροντος, η οποία δεν συγκρούεται ή δεν δημιουργούνται ή δεν φτάνουν στο σημείο να δημιουργούνται οι ενστάσεις, οι εντάσεις, μόνο σε ένα απροσδιόριστο πεδίο της σύγκρουσης ανάμεσα σε αυτές τις δύο αρχές.<br />Γι’ αυτό και αν δούμε τα συστήματα αδειοδότησης λειτουργίας και αλλαγής της σχετικής νομοθεσίας στην Ευρώπη, θα διαπιστώσουμε ότι το εγχείρημα, το οποίο κάνει ο νόμος – πλαίσιο σήμερα, μπορεί να το συναντήσετε στην Πορτογαλία, δεν θα το συναντήσετε όμως σε περισσότερες ευρωπαϊκές χώρες, Γερμανία και αλλού, όπου διατηρούνται, επαναλαμβάνω, οι ευρωπαϊκοί κανόνες του δικαίου με τον τρόπο που υπονόησα.<br />Τώρα, ο νομοθέτης ξεκινάει κάνοντας το εξής: Εντός οχτώ μηνών καλείται η σημερινή δημόσια διοίκηση και το Υπουργείο Ανάπτυξης, σύμφωνα με τις διατάξεις, να καταλήξει σε προτάσεις που θα καλύπτουν το σύνολο των επιχειρηματικών δραστηριοτήτων στην Ελλάδα, όσον αφορά όλες τις προϋποθέσεις που έθεσαν οι τέσσερις κατηγορίες που ανέφερα πριν.<br />Δηλαδή, πρέπει να ταξινομήσουμε όλες τις δραστηριότητες, να φτιάξουμε τα πρότυπα και τις προδιαγραφές, να κάνουμε κατανομή κατά κατηγορία, πού και πώς γίνεται η έγκριση λειτουργίας και πού υπάρχουν οι περιορισμοί και υπό ποιούς όρους και κανόνες, και όλα αυτά στους επόμενους οχτώ μήνες. Θα ήταν εντυπωσιακό πραγματικά να δούμε το αποτέλεσμα αυτό σε οχτώ μήνες.<br />Δεύτερον: οι δήμοι και οι περιφέρειες εμπλέκονται σε ένα μεγάλο μέρος των αδειοδοτήσεων. Οι δήμοι για τους γενικούς όρους λειτουργίας, οι περιφέρειες όπου εμπίπτει η έγκριση λειτουργίας, καλούνται να φτιάξουν τις αντίστοιχες υπηρεσίες και τους αντίστοιχους θεσμούς εντός έξι μηνών.<br />Το δεύτερο σημείο αφορά την ίδια την αδειοδότηση των επιχειρήσεων ως διακριτό πεδίο επιχειρηματικής παρέμβασης. Επαναλαμβάνω, η διαδικασία των αδειοδοτήσεων θα γίνεται από φορείς, οι οποίοι θα ιδρυθούν εντός εκατό ημερών. Αν δεν απαντήσει ο Υπουργός, ο φορέας ιδρύεται από μόνος του και δημιουργείται ένας θεσμός ο οποίος αδειοδοτεί το σύστημα αυτό.<br />Απαγορεύεται να ακολουθήσει κάποιος τη δημόσια διαδικασία αδειοδότησης; Όχι, μπορεί να επιλέξει ανάμεσα στους ιδιωτικούς φορείς και το δημόσιο. Αυτό ισχύει. Από την άλλη πλευρά, ενώ όλος ο στόχος είναι η μείωση του κόστους, πέρα από τη γραφειοκρατία, ίδρυσης νέων επιχειρήσεων, είναι στη διακριτική ευχέρεια του εκάστοτε Υπουργού αν θα επιβάλει τιμολογιακή πολιτική στους θεσμούς αδειοδότησης του ιδιωτικού συμφέροντος ή όχι.<br />Το τρίτο: οι επιχειρήσεις ουσιαστικά ελέγχονται εκ των υστέρων και υπάρχει μια μεγάλη ενότητα στην οποία προβλέπονται από το νόμο υπερβολικά μεγάλες και αυστηρές διοικητικές κυρώσεις για περιπτώσεις επιχειρήσεων που ή δεν κάνουν τα απαραίτητα βήματα για την αδειοδότησή τους ή παρεκκλίνουν από τα πρότυπα λειτουργίας, τα οποία –επαναλαμβάνω- είναι να προσδιοριστούν.<br />Δια της απροσδιοριστίας και της αυστηρότητας δημιουργείται ένα πλαίσιο μάλλον ασφυκτικό, προκλητικά ασφυκτικό, για χιλιάδες επιχειρήσεις, οι οποίες κινδυνεύουν να ξεκινήσουν και να τεθούν υπό ένα καθεστώς ομηρίας.<br />Σχετικά με τους οργανωμένους υποδοχείς δραστηριοτήτων, ο νόμος λέει -και αυτό είναι θετικό- ότι όπου υπάρχουν μορφές χωροταξικής συγκέντρωσης επιχειρηματικών δραστηριοτήτων, ΒΙΠΕ, επιχειρηματικά πάρκα κ.ο.κ., τότε ο φορέας υποδοχής μπορεί και να αδειοδοτεί τις επιχειρήσεις που χωροθετούνται εντός της οργανωμένης ζώνης. Επαναλαμβάνω ότι αυτό έχει ένα θετικό στοιχείο, διότι ακριβώς ενθαρρύνει τις επιχειρήσεις να ενταχθούν σε οργανωμένα πάρκα και χώρους υποδοχής.<br />Από την άλλη πλευρά, έχει το εξής αρνητικό: ότι αυτοί οι οργανωμένοι υποδοχείς δραστηριοτήτων μπορεί να ιδρυθούν μόνο ως ανώνυμες εταιρείες, ως ιδιωτικές κεφαλαιουχικές εταιρείες ή ως ΣΔΙΤ. Δεν προβλέπεται να μπορούν να ιδρυθούν από δημόσιους, ημιδημόσιους, δημοτικούς, διαδημοτικούς ή άλλους φορείς.<br />Το δεύτερο αρνητικό στοιχείο: στους οργανωμένους υποδοχείς δραστηριοτήτων κατά παράδοξο τρόπο εντάσσονται η διαχείριση παραλιών και αιγιαλών. Δεν νομίζω ότι οι οργανωμένοι υποδοχείς δραστηριοτήτων θα είναι μια εταιρεία ΑΕ, ιδιωτική, ΣΔΙΤ, που στο αντικείμενό της θα έχει παραλίες και αιγιαλούς. Είναι έξω από το πνεύμα του νόμου και δημιουργεί κρίσιμα ερωτηματικά.<br />Ανακεφαλαιώνω: Η μεταφορά της δραστηριότητας και της αρμοδιότητας από τη δημόσια διοίκηση σε ιδιωτικούς ή ιδιωτικού συμφέροντος φορείς αποτελεί μια μεγάλη τομή, εμπορευματοποιεί τις ίδιες τις προϋποθέσεις άσκησης μιας επιχειρηματικής δραστηριότητας και δημιουργεί ένα νέο πεδίο δραστηριοποίησης εταιρειών πιστοποίησης, που αποκτούν κομβικό ρόλο στη λειτουργία όλης αυτής της αγοράς.<br />Ταυτόχρονα, σε μια χώρα όπου οι χωροταξικές, περιβαλλοντικές και άλλες προϋποθέσεις βρίσκονται στην κατάσταση που βρίσκονται στην Ελλάδα, ανοίγει μια τεράστια δυνατότητα όλο αυτό το σύστημα να μετατραπεί σε ένα νέο κόλαφο για το περιβάλλον και την οργανωμένη δόμηση στην Ελλάδα.<br />Ευχαριστώ.<br /></speech><speech by="#s75"><from>ΠΡΟΕΔΡΕΥΩΝ</from> Κι εμείς ευχαριστούμε.<br />Κυρίες και κύριοι συνάδελφοι, θα ήθελα να κάνω την παρακάτω ανακοίνωση: Ο Κοινοβουλευτικός Εκπρόσωπος του Κομμουνιστικού Κόμματος Ελλάδας κ. Αθανάσιος Παφίλης ορίζει κατά τη συζήτηση του νομοσχεδίου αρμοδιότητας Υπουργείου Ανάπτυξης και Ανταγωνιστικότητας ως Κοινοβουλευτικό Εκπρόσωπο τη Βουλευτή κ. Διαμάντω Μανωλάκου.<br />Τον λόγο έχει ο συνάδελφος, ειδικός αγορητής του ΠΑΣΟΚ κ. Αθανάσιος Μωραΐτης για δεκαπέντε λεπτά.<br />ΑΘΑΝΑΣΙΟΣ ΜΩΡΑΪΤΗΣ: Ευχαριστώ, κύριε Πρόεδρε.<br />Κυρίες και κύριοι συνάδελφοι, δεν υπάρχει καμμιά αμφιβολία ότι ο κυρίαρχος στόχος της χώρας αυτήν τη στιγμή είναι η επιστροφή στην ανάπτυξη. Δε νομίζω ότι υπάρχει κανείς σε αυτήν την Αίθουσα που να μην πιστεύει ότι η ενίσχυση της οικονομικής δραστηριότητας απαιτεί την καταπολέμηση της γραφειοκρατίας, η οποία ναρκοθετεί ακόμα την προσπάθεια νέων επιχειρηματιών και επενδυτών. Συνεπώς, οποιαδήποτε προσπάθεια να αρθούν γραφειοκρατικά εμπόδια στην επιχειρηματική και επενδυτική δραστηριότητα είναι σίγουρα σε θετική κατεύθυνση.<br />Το ΠΑΣΟΚ –και πιστεύω και όλοι οι φορείς της αγοράς– εδώ και δύο χρόνια δεν έχουν σταματήσει να εκφράζουν την αγωνία τους για το ότι μια πολύ σημαντική προσπάθεια, που είχε ξεκινήσει από την προηγούμενη πολιτική ηγεσία του Υπουργείου για την άρση εκατοντάδων γραφειοκρατικών εμποδίων σε όλο το φάσμα της δημόσιας διοίκησης, δεν είχε την ανάλογη συνέχεια και ως προς την ουσία των παρεμβάσεων αλλά και ως προς τις ταχύτητες.<br />Πιστεύω ότι αναλώθηκε πολύς χρόνος σε αποσπασματικές παρεμβάσεις ήσσονος σημασίας, οι οποίες σε καμμία περίπτωση δεν ήταν αυτές τις οποίες περίμενε αλλά και είχε ανάγκη η αγορά.<br />Σήμερα, λοιπόν, δυο χρόνια περίπου μετά έχουμε προς συζήτηση ένα νομοσχέδιο που αφορά στην απλούστευση της αδειοδότησης για την άσκηση της οικονομικής δραστηριότητας. Έχουμε ουσιαστικά ένα νόμο-πλαίσιο, ο οποίος έρχεται βεβιασμένα κατά τη γνώμη μου και χωρίς τη διαβούλευση που θα επέτρεπε να υπάρξει ένα βάθος ουσίας σε ένα τόσο σημαντικό νομοσχέδιο. Και αυτό, βεβαίως, διαφαίνεται από την αοριστία που διέπει όλο το νομοσχέδιο.<br />Το είδαμε και σε άλλα νομοσχέδια. Έχω την εντύπωση, όμως, ότι μπορούσαμε με μια πιο ουσιαστική συζήτηση να ανοίξουμε αυτά τα πολύ σοβαρά και υπεύθυνα θέματα. Σε αυτά τα θέματα έχω την εκτίμηση ότι δεν πρέπει να υπάρχει βιασύνη, η οποία να έχει και μια εκλογική σκοπιμότητα πολλές φορές, αν θέλετε. Αν νομοσχέδια ετοιμάζονται σε μια νύχτα, τότε δεν είναι και αυτά που χρειάζεται ειδικά σ’ αυτήν τη συγκυρία η πραγματική οικονομία. Θα υπάρχει σίγουρα προχειρότητα και, αν θέλετε, μια προχειρότητα που είναι η μεγάλη αμαρτία του παλιού πολιτικού συστήματος και η οποία θα έπρεπε να μας έχει διδάξει πάρα πολλά.<br />Και το λέω αυτό για ένα λόγο ακόμη, τον οποίο θεωρώ πάρα πολύ σημαντικό. Πληροφορηθήκαμε από τις εφημερίδες και αναμένουμε όλοι τις επόμενες ημέρες να δούμε το περίφημο αναπτυξιακό σχέδιο το οποίο ετοιμάζει η Κυβέρνηση για τη χώρα.<br />Στο ΠΑΣΟΚ δεν έχουμε σταματήσει ούτε λεπτό τα δυο τελευταία χρόνια να μιλάμε για την ανάγκη ενός εθνικού αναπτυξιακού σχεδίου. Προσωπικά έχω πολλές φορές ασκήσει κριτική στην Κυβέρνηση ότι δεν είχε κάνει τίποτα σε αυτό το κρίσιμο και σημαντικό θέμα για το μέλλον της χώρας.<br />Για το ΠΑΣΟΚ αυτό το σχέδιο θα έπρεπε να γίνει η σημαία της χώρας ειδικά σε αυτήν τη συγκυρία, να υπάρξει μια πλατιά διαβούλευση με τη συμμετοχή όλου του πολιτικού φάσματος, γιατί δεν μπορεί η Αντιπολίτευση αλλά και όλες οι πολιτικές δυνάμεις να μην αναλαμβάνουν ο καθένας την ευθύνη που του αναλογεί.<br />Ξαφνικά λίγες μέρες πριν από τις εκλογές εμφανίζεται μέσα από τις στήλες των εφημερίδων η ύπαρξη ενός σχεδίου. Μάλιστα ακούσαμε να επαναφέρονται κουβέντες και κορώνες παλιών «Ζαππείων» όπως το «Ελλάδα 2021». Οι αρμόδιοι συνάδελφοι πήραν κάποιο κείμενο το οποίο θυμίζει τη γνωστή σε όλους μας Έκθεση της Μακένζι.<br />Και δεν τα λέω αυτά με καμμία διάθεση γκρίνιας ειλικρινά. Τα λέω με διάθεση πραγματικής αγωνίας, γιατί κανένας δεν έχει δικαίωμα –και δεν αναφέρομαι στον κύριο Υπουργό και αυτό το ξεκαθαρίζω- επειδή μπορεί να θέλει να εξυπηρετήσει μια εκλογική ενδεχομένως σκοπιμότητα, να παίξει και να κάψει με προχειρότητα τον πιο σημαντικό στόχο που θα έπρεπε να έχει η χώρα μας. Το λέω αυτό, γιατί εθνικό σχέδιο δεν γίνεται ούτε βγάζοντας σε μια βραδιά από το συρτάρι παλιές εκθέσεις, κάνοντας βιαστική συρραφή, ούτε με κορώνες τύπου «Ελλάδα 2021».<br />Η χώρα και ο ελληνικός λαός δεν έχει ανάγκη να του πουλήσουν κάποιοι προσδοκίες για τις είκοσι μέρες που απομένουν μέχρι τις εκλογές. Δεν έχει ανάγκη η χώρα και το πολιτικό σύστημα να στριμώχνονται βεβιασμένα νομοσχέδια του ποδαριού και εξαγγελίες τύπου «success story». Φοβάμαι, όμως, ότι κάποιοι δεν έχουν μάθει από τα παθήματα και δεν έχουν αντιληφθεί ακόμα ότι δεν μπορεί να παίζουμε με τόσο σημαντικά και κρίσιμα θέματα.<br />Καλό είναι, λοιπόν, κάποιοι να ξεχάσουν τα προεκλογικά πανηγύρια και τις φιέστες τύπου «success story», όταν εδώ και δυο χρόνια δεν έχουν κάνει απολύτως τίποτα, για να αποκτήσει η χώρα ένα εθνικό σχέδιο. Το εθνικό σχέδιο ανάπτυξης μπορεί να είναι η σημαία όχι της Κυβέρνησης, αλλά –επαναλαμβάνω- όλου του πολιτικού συστήματος, όλης της ελληνικής κοινωνίας. Πρέπει να σηματοδοτήσουμε σαν πολιτικό σύστημα ότι έχουμε αλλάξει μυαλά και δεν είμαστε κακέκτυπα μιας εποχής που η χώρα έχει αφήσει οριστικά πίσω.<br />Μένω εδώ και πιστεύω ότι θα έχουμε την ευκαιρία το επόμενο διάστημα και με αφορμή, βεβαίως, τις εξαγγελίες να πούμε περισσότερα.<br />Στο παρόν νομοσχέδιο επιδιώκεται πράγματι η απλοποίηση των διαδικασιών αδειοδότησης. Πιστεύω ότι ήδη, έχουν γίνει αρκετές αλλαγές σ’ αυτήν την κατεύθυνση από την προηγούμενη πολιτική ηγεσία, χωρίς αυτό να σημαίνει ότι δεν χρειάζονται νέες αλλαγές και νέες παρεμβάσεις. Στην επιτροπή έγινε πολλή κουβέντα και πιστεύω ότι αρκετές από τις παρατηρήσεις που έγιναν, ελήφθησαν υπ’ όψιν από τον Υπουργό και έγιναν κάποιες ουσιαστικές βελτιώσεις.<br />Θα ήθελα, όμως, να κάνω σήμερα κάποιες επισημάνσεις. Έχουμε, ουσιαστικά, ένα νόμο πλαίσιο. Τέθηκε από αρκετές πλευρές το θέμα μιας προχειρότητας και μιας αοριστίας που διέπει το νομοσχέδιο. Το είπα και στην επιτροπή ότι θα μπορούσε το νομοσχέδιο να χαρακτηρίζεται από μεγαλύτερη σαφήνεια και να δίνει πιο σαφείς κατευθύνσεις των αλλαγών που έρχονται.<br />Είπα, επίσης, ότι θα μπορούσε, ενδεχομένως, αυτό το νομοσχέδιο να έρθει μετά τις εκλογές και να ενσωματώνει και κάποιες από τις συγκεκριμένες αλλαγές, αποφεύγοντας τη διαδικασία τόσων πολλών κοινών υπουργικών αποφάσεων. Το λέω αυτό, γιατί έχουμε δει πολλές φορές ότι η βιασύνη δεν είναι ο καλύτερος σύμβουλος, ειδικά σε μια εποχή που δεν έχει ανάγκη από πειραματισμούς και αοριστία.<br />Πραγματικά πιστεύω ότι το έργο του Υπουργείου είναι πολύ δύσκολο όλο το επόμενο διάστημα. Εδώ έχουμε ουσιαστικά, λοιπόν, ένα νόμο πλαίσιο ο οποίος απαιτεί αμέσως μετά ένα πλήθος έκδοσης ΚΥΑ, οι οποίες και θα τον εξειδικεύσουν.<br />Πρέπει, όμως, να πούμε το εξής: Ό,τι και να αποφασιστεί σε επίπεδο διαδικασιών, θα είναι πάντα μισό, αν δεν λυθούν τα θέματα με τις χρήσεις γης. Το χωροταξικό, αγαπητοί συνάδελφοι, είναι ο καρκίνος της επενδυτικής δραστηριότητας στη χώρα. Είναι τραγικό να μη μπορεί ακόμη το ελληνικό κράτος να απαντήσει με αξιοπιστία σε έναν επενδυτή για το πού μπορεί και πού δεν μπορεί να επενδύσει. Αν δεν λυθούν αυτά τα θέματα εκτιμώ ότι όλα τα νομοθετήματα θα είναι έωλα. Άρα, θα περιμένουμε και το νομοσχέδιο το οποίο ετοιμάζει το ΥΠΕΚΑ και είναι προς αυτήν την κατεύθυνση.<br />Ως προς τις δευτερογενείς αποφάσεις που πρέπει να ακολουθήσουμε, αντιλαμβανόμαστε όλοι ότι αποτελούν την πραγματική ουσία αυτού του νομοθετήματος. Εγώ, κύριε Υπουργέ, δεν σας κρύβω ότι έχω μια μεγάλη ανησυχία όχι μόνο για το πώς θα υλοποιηθεί αυτό το νομοσχέδιο, αλλά και ποιες κατευθύνσεις θα έχουν αυτές οι αλλαγές.<br />Θέλω να ελπίζω ότι όλα τα Υπουργεία –και βέβαια πρώτα απ’ όλα το Υπουργείο Ανάπτυξης- θα προχωρήσουν στις ΚΥΑ, αφού προηγηθεί μια πλατειά και αποτελεσματική διαβούλευση με όλους τους εμπλεκόμενους παράγοντες. Και βέβαια δεν μπορώ να θεωρήσω επιτυχία το να έρθουν μονομερείς αποφάσεις. Αν η διαβούλευση αποτύχει σε αυτό, θα υπάρχουν ευθύνες σε όλους.<br />Και σας μιλώ πολύ ειλικρινά ότι και εγώ και το κόμμα μου είμαστε αρνητικοί, σε περίπτωση που προχωρήσουμε με μονομερείς αποφάσεις. Γιατί αμφιβάλλω πολύ αν το Υπουργείο Ανάπτυξης –και δεν το προσωποποιώ, αναφέρομαι στην εκάστοτε ηγεσία- μπορεί να δώσει μόνο του απαντήσεις για το τι πρέπει να γίνει, παραδείγματος χάριν, με τα τουριστικά καταλύματα στη χώρα, με τους παραδοσιακούς οικισμούς, με τα ειδικά χωροταξικά και όλα αυτά τα ζητήματα, που είναι μεγάλα και δυστυχώς μέχρι σήμερα δεν έχουν απαντηθεί.<br />Θέλω να είμαι ξεκάθαρος. Το Υπουργείο Ανάπτυξης, λοιπόν, εφόσον αναλαμβάνει το ρόλο του συντονιστή σε όλο αυτό, θα πρέπει να προχωρήσει σε ειλικρινή και καλόπιστη διαβούλευση και όχι σε ανακοίνωση τετελεσμένων.<br />Θέλω να κάνω μια επισήμανση ως προς δύο βασικά σημεία του νομοσχεδίου, τα οποία είναι η εισαγωγή του συστήματος απλής αδειοδότησης με υπεύθυνη δήλωση των επιχειρήσεων, αλλά και η μετάθεση των ελέγχων από το στάδιο της έκδοσης της άδειας σε εκείνο της λειτουργίας μιας επιχείρησης. Είναι, πράγματι, μια σημαντική αλλαγή για την οποία μίλησαν θετικά και αρκετοί συνάδελφοι στις επιτροπές αλλά το είδαμε και κατά την ακρόαση φορέων από την αγορά.<br />Θα ήθελα να πω το εξής: Δεν πρέπει και δεν μπορούμε εύκολα να πηγαίνουμε από το ένα άκρο στο άλλο. Και θα είμαστε εδώ να δούμε και να κρίνουμε το πώς θα λειτουργήσει η συγκεκριμένη νομοθετική παρέμβαση. Γιατί είναι βέβαιο ότι αυτό το νέο σύστημα απαιτεί και μια νέα νοοτροπία –αν θέλετε- από πλευράς της αγοράς.<br />Είπα και στην επιτροπή ότι δεν αρκεί μόνο το κράτος να διορθώσει τις δικές του παθογένειες, να υπάρχει δηλαδή ένα αυτομαστίγωμα, το οποίο ουσιαστικά να κρύβει μια σκοτεινή πλευρά της αγοράς. Το κράτος πρέπει να αλλάξει και να αποσυρθεί, όπου χρειάζεται, από μια γραφειοκρατική τυραννία. Χρειάζεται, όμως και η αγορά να αλλάξει μυαλά. Μην ξεχνάμε ότι ένα πολύ μεγάλο ποσοστό του γραφειοκρατικού όγκου δεν δημιουργήθηκε καθόλου τυχαία. Ήταν μια προσπάθεια να κλείσουν μια σειρά από παραθυράκια, άγαρμπα και άσκοπα τις περισσότερες φορές.<br />Το λέω αυτό, όμως, γιατί σήμερα, έχοντας μάθει από τα λάθη του παρελθόντος, δεν χρειάζεται να υπάρχουν εμμονές. Δεν χρειάζεται ούτε να θεοποιούμε αλλά ούτε και να δαιμονοποιούμε. Το κράτος δεν είναι δυνατόν να αντιμετωπίζει ως εχθρό έναν υποψήφιο επενδυτή, αλλά και αυτό δεν μπορεί να σημάνει την ισοπέδωση των κανόνων.<br />Θέλουμε να απαλλάξουμε τον επενδυτή από το γραφειοκρατικό τέρας, αλλά όχι εις βάρος των κανόνων, όχι εις βάρος του δημοσίου συμφέροντος, όχι εις βάρος της κοινωνίας. Οπότε, θα δούμε πώς αυτό το νέο πλαίσιο μπορεί να λειτουργήσει, εάν θα είναι αποτελεσματικό, αλλά και αν θα εμπεδώνει υγιείς κανόνες εντός της αγοράς. Και αυτά για εμάς πάνε μαζί.<br />Το ίδιο ισχύει και για το πώς θα λειτουργήσουν και οι έλεγχοι που θα μπορούν να γίνονται και από πιστοποιημένους φορείς εκτός του δημοσίου. Ο στόχος είναι να διασφαλίζεται η νομιμότητα και το δημόσιο συμφέρον.<br />Εμείς, κυρίες και κύριοι συνάδελφοι, υπερψηφίζουμε επί της αρχής το νομοσχέδιο, για το οποίο όμως σημειώνουμε για μια ακόμα φορά ότι διέπεται από αρκετή αοριστία.<br />Επαναλαμβάνω ότι θα χρειαστεί μεγάλη προσοχή πλέον –με τον τρόπο που ήρθε τελικά αυτό το νομοσχέδιο- στην παραγωγή όλων των δευτερογενών αποφάσεων, μιας και είναι αυτές οι οποίες θα κρίνουν τελικά την ουσία και βέβαια το αποτέλεσμα αυτού του νομοθετήματος.<br />Σας ευχαριστώ.<br /></speech><speech by="#s75"><from>ΠΡΟΕΔΡΕΥΩΝ</from> Ευχαριστούμε και εμείς τον κ. Μωραΐτη.<br />Κυρίες και κύριοι συνάδελφοι, γίνεται γνωστό στο Σώμα ότι από τα άνω δυτικά θεωρεία παρακολουθούν τη συνεδρίαση, αφού ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, τριάντα τρεις μαθήτριες και μαθητές και τρεις εκπαιδευτικοί-συνοδοί από το Δημοτικό Σχολείο Βασιλικών Θεσσαλονίκης.<br />Η Βουλή τούς καλωσορίζει.<br /><br />Τον λόγο έχει η συνάδελφος ειδική αγορήτρια των Ανεξάρτητων Ελλήνων κ. Ραχήλ Μακρή για δεκαπέντε λεπτά.</speech><speech by="#s166"><from> ΡΑΧΗΛ ΜΑΚΡΗ</from> Ευχαριστώ, κύριε Πρόεδρε.<br />Μας προκαλεί πραγματική εντύπωση ο πανικός στον οποίο φαίνεται ότι βρίσκεται η συγκυβέρνηση. Είναι πανικός ο οποίος δημιουργεί έναν νομοθετικό πυρετό άνευ προηγουμένου. Καταθέτετε νομοσχέδια πολλές φορές μειώνοντας τις ημέρες διαβούλευσης. Δεν γνωρίζετε καν οι ίδιοι τι θέλετε να πετύχετε, όπως για παράδειγμα με το νομοθέτημα για τις λαϊκές, όπου ενώ με τα άρθρα ενδυναμώνατε τους οργανισμούς λαϊκών αγορών Αττικής και Θεσσαλονίκης, φέρατε τροπολογία με την οποία τους καταργήσατε.<br />Ακόμη και σε αυτό το νομοσχέδιο σας επισημάναμε από τη πρώτη συνεδρίαση της Επιτροπής Παραγωγής και Εμπορίου ότι απουσιάζει ο πίνακας των τροποποιούμενων και καταργούμενων διατάξεων. Δεν φροντίσατε να το καταθέσετε στο μεσοδιάστημα των τεσσάρων συνεδριάσεων, ενώ σας το είχαμε ζητήσει. Αυτό, όμως, το οποίο φροντίσατε να καταθέσετε, είναι δεκατρείς τροπολογίες.<br />Σε ένα, λοιπόν, νομοσχέδιο τριάντα τεσσάρων άρθρων καταθέτετε δεκατρείς τροπολογίες, οι περισσότερες άσχετες με το Υπουργείο Ανάπτυξης και φυσικά άσχετες με την αδειοδότηση των επιχειρήσεων. Κατανοούμε βέβαια τον προεκλογικό οίστρο εξυπηρέτησης που σας διακατέχει, αλλά δεκατρείς τροπολογίες ρουσφετολογικών ρυθμίσεων, πελατειακού κράτους και χαριστικών διατάξεων είναι πραγματικά πάρα πολλές.<br />Καθώς ο χρόνος της αυριανής συνεδρίασης για τα άρθρα και τις τροπολογίες είναι περιορισμένος, θα αναφερθούμε σε ορισμένα εξ αυτών στη σημερινή μας τοποθέτηση.<br />Το νομοσχέδιο: «Απλούστευση της αδειοδότησης για την άσκηση οικονομικής δραστηριότητας» υποτίθεται ότι υπηρετεί τον πολύ απλό και συνάμα πολυδιαφημισμένο στόχο της ταχείας αδειοδότησης των επιχειρήσεων.<br />Δεν έχουμε καταλάβει πώς είναι δυνατόν σε κάθε προεκλογική περίοδο ο Υπουργός Ανάπτυξης να υπόσχεται ταχεία διαδικασία αδειοδότησης, πάταξη της γραφειοκρατίας, ανάπτυξης της επιχειρηματικότητας, και παράλληλα ο Υπουργός Οικονομικών να εξαγγέλλει αοριστολογίες για πάταξη της φοροδιαφυγής και βέβαια, για μαγική αύξηση των δημοσίων εσόδων.<br />Αυτό συνέβη σήμερα, βέβαια, με τον κ. Σταϊκούρα, ο οποίος στην Επιτροπή Οικονομικών Υποθέσεων, που συζητάμε το μεσοπρόθεσμο, μας μίλησε για καταπολέμηση της διαφθοράς για ακόμη μια φορά. Και όταν ερωτήθηκε για να το ποσοτικοποιήσει αυτό, να μας πει πώς ακριβώς, τι εννοεί με τον όρο διαφθορά, εάν αυτό θα συμπεριλαμβάνει τη λαθρεμπορία καυσίμων, για παράδειγμα ή άλλες μορφές της διαφθοράς, πόσος είναι ο στόχος που έχει βάλει η Κυβέρνηση και πόσα θα είναι τα έσοδα, εκνευρισμένος αρνήθηκε να απαντήσει.<br />Εμείς, λοιπόν, του λέμε ότι έχει γίνει αυτή η δουλειά, για παράδειγμα, όπως στη διαφθορά. Και αυτό δεν το λέμε εμείς. Το λέει ο Γενικός Γραμματέας Διαφάνειας και Ανθρωπίνων Δικαιωμάτων στην έκθεση πεπραγμένων 2012-2013, για την οποία έκθεση έχουμε πληρώσει 1,342 εκατομμύρια ευρώ.<br />Σε αυτήν την έκθεση λέει, για παράδειγμα, ότι, με μετριοπαθείς υπολογισμούς, οι απώλειες ανέρχονται σε περισσότερα από 12 δισεκατομμύρια ευρώ το χρόνο. Αυτές είναι απώλειες εσόδων για την εθνική οικονομία. Και μάλιστα, έχει πολύ αναλυτικά όλους τους τύπους, τους πιο σημαντικούς τύπους δηλαδή, για τη διαφθορά. Άρα, έχετε ποσοτικοποιήσεις, έχετε εδώ συγκεκριμένη έκθεση και μπορούσατε, για παράδειγμα, να ξέρατε. Ωστόσο, δεν το κάνατε.<br />Από το «λεφτά υπάρχουν» του Γεωργίου Ανδρέα Παπανδρέου, τα οποία θα έβρισκε με τους ανωτέρω αναφερόμενους τρόπους και τις διαρθρωτικές αλλαγές νοικοκυρέματος των δαπανών του κράτους, μέχρι τους ανεφάρμοστους νόμους για fast track αδειοδοτήσεις και υπηρεσίες μίας στάσης, φαίνεται ότι η νοοτροπία των κομμάτων σας δεν έχει αλλάξει πολύ. Με το μεσοπρόθεσμο του κ. Στουρνάρα και το παρόν νομοσχέδιο μάλλον αντιγράφετε τις τεχνικές ενός ΠΑΣΟΚ στη δύση του, πριν βέβαια μετατραπεί σε «Ελιά» ή σε «Ποτάμι», για να διαγράψει τα χρέη του.<br />Σας το είπαμε και στην επιτροπή, ότι δεν φτάνει μόνο ένα νομοσχέδιο καλών προθέσεων, που μπορεί να έχετε. Οφείλετε να καταθέσετε ένα σχέδιο δράσης, το οποίο θα είναι υλοποιήσιμο.<br />Δεν σας το λέμε, όμως, μόνο εμείς. Η Γενική Συνομοσπονδία Επαγγελματιών Βιοτεχνών Εμπόρων Ελλάδος σε ανακοίνωσή της διακρίνει τον κίνδυνο διοικητικής σύγχυσης, επιχειρηματικής αδράνειας, καθώς και πιθανότητα να προκύψουν αδιαφανείς διευθετήσεις στην πιστοποίηση, ομαδοποίηση επιχειρηματικών δράσεων και διάκριση στην εφαρμοστέα διαδικασία αδειοδότησης στις διαδικασίες ελέγχου συμμόρφωσης, που θα οδηγήσουν στον περιορισμό των αδειών.<br />Η ΓΣΒΕΕ σημειώνει ότι αν δεν προσδιοριστεί μεγάλο μέρος των ρυθμίσεων στο νομοσχέδιο του Υπουργείου Ανάπτυξης για την αδειοδότηση των επιχειρήσεων, δεν θα μπορέσει να υλοποιηθεί ο σκοπός του. Είναι ενδεικτικό, κατά τη συνομοσπονδία, ότι ενώ το σχέδιο νόμου προσδιορίζει ακόμη και το ύψος των προστίμων για κάθε παράβαση τήρησης των ελάχιστων προτύπων, δεν έχει προσδιορίσει ακόμη τα ίδια τα πρότυπα, τη διαδικασία πιστοποίησης, τη διαδικασία χορήγησης έγκρισης και άλλα, βέβαια, σημαντικά ζητήματα.<br />Επισημαίνεται επίσης, ότι ελλοχεύουν κίνδυνοι από το παραθυράκι που αφήνετε για εμπλοκή ιδιωτών και ιδιωτικών εταιρειών στη συλλογή πληροφοριών, τον έλεγχο και την εποπτεία των επιχειρήσεων.<br />Αυτά, μεταξύ άλλων, σας είχαμε επισημάνει στις συνεδριάσεις της αρμόδιας επιτροπής. Σας τα είχαμε πει και σας τα ξαναλέμε. Δεν είναι δυνατό να καταστρέφετε τις κρατικές δομές της δημόσιας διοίκησης και να αναθέτετε σε ιδιώτες αρμοδιότητες οι οποίες ανήκουν καθαρά στο δημόσιο. Ο βλακώδης νεοφιλελευθερισμός του κράτους «νυχτοφύλακα» έχει και ένα όριο.<br />Δεν μπορείτε να καταθέτετε ανερυθρίαστα διατάξεις που επιτρέπουν σε ιδιώτες, οι οποίοι δεν δεσμεύονται από τις δικλίδες ασφαλείας των δημοσίων υπαλλήλων και λειτουργών, να μπουκάρουν στα σπίτια άλλων ιδιωτών και να ψάχνουν για κρυμμένα βιβλία. Ακόμη και αν αποσύρατε με νομοτεχνική βελτίωση τη δυνατότητα παραβίασης του ασύλου της οικίας, έχετε αφήσει όλες τις άλλες διατάξεις που παρέχουν τη δυνατότητα διαφθοράς και εκβιασμών.<br />Μην χρησιμοποιείτε το επιχείρημα της αδυναμίας των δημοσίων υπαλλήλων να κάνουν τη δουλειά τους, γιατί αποκαλύπτετε την ανικανότητα των Υπουργών των κομμάτων της Νέας Δημοκρατίας και του ΠΑΣΟΚ, που διόριζαν και προήγαγαν σε θέσεις ευθύνης τους κομματικούς στρατούς και ύστερα κλαίγονταν, γιατί δεν μπορούσαν να ελέγξουν τη διαφθορά, που οι ίδιοι βέβαια δημιούργησαν.<br />Σήμερα, βέβαια, υπάρχουν υπάλληλοι που έχουν διοριστεί με αξιοκρατικά κριτήρια. Αξιοποιήστε τους, λοιπόν. Εκμεταλλευτείτε τη γνώση τους. Μην τους περνάτε από την κρεατομηχανή ενός κομματικού κράτους, που επιβραβεύει την οκνηρία, τη ρουφιανιά και την αναξιοκρατία.<br />Μιας και αναφερόμαστε σε αυτό το θέμα, θα θέλαμε να μας εξηγήσετε λίγο την τροπολογία με γενικό αριθμό 1455 και ειδικό 66 της 5-5-2014. Εάν έχουμε καταλάβει καλά, προκειμένου να προάγετε τα δικά σας παιδιά, καταστρατηγείτε κάθε έννοια αξιοκρατίας στη Γενική Γραμματεία Δημοσίων Εσόδων, παραβιάζετε τον Υπαλληλικό Κώδικα και αφήνετε το Γενικό Γραμματέα να ρουσφετολογεί υπέρ των εκλεκτών του κομματικού σας μηχανισμού.<br />Με την ίδια τροπολογία αφαιρείτε ουσιαστικά την αποζημίωση απόλυσης απ’ όσους έχετε εισάγει σε αυτό το οποίο ονομάζεται διαθεσιμότητα, αλλά στην ουσία αποτελεί συγκεκαλυμμένη απόλυση. Αφήνετε, ακόμη, ανοικτό ένα ρουσφετολογικό παράθυρο εφαρμογής της πράξης του Υπουργικού Συμβουλίου με αριθμό 33/2006, που αφορά κατ’ εξαίρεση πρόσληψη προσωπικού. Αλήθεια, πόσους διορίσατε χωρίς να τηρήσετε τις νόμιμες διαδικασίες και θέλετε τώρα να τους νομιμοποιήσετε;<br />Μένοντας στις τροπολογίες και στους εργαζόμενους, θα θέλαμε να σας ρωτήσουμε γιατί κοροϊδεύετε τους εργαζόμενους του Μεγάρου Μουσικής. Οι άνθρωποι αυτοί, προκειμένου να πληρωθούν τα δεδουλευμένα τους, υποστηρίζουν με υπομνήματα και ανακοινώσεις τους την τροπολογία με αριθμό 1435/47 από 30-4-2014. Σας υπενθυμίζω ότι είναι η γνωστή τροπολογία για την απαλλαγή της υποχρέωσης κατάθεσης φορολογικής και ασφαλιστικής ενημερότητας από το Μέγαρο Μουσικής, όταν αρνιόσασταν πεισματικά να κάνετε το ίδιο ή να δώσετε μία παράταση στους ανθρώπους που εργάζονται στο υπαίθριο εμπόριο και στις λαϊκές αγορές. Προκειμένου, λοιπόν, να πάρουν τα χρήματα που έχουν δουλέψει και δικαιούνται, υποστηρίζουν την απαλλαγή των αποτυχημένων διαχειριστών του Μεγάρου Μουσικής Αθηνών από τις ασφαλιστικές και φορολογικές υποχρεώσεις και τις βεβαιωμένες απαιτήσεις του δημοσίου. <br />Γιατί δεν τους λέτε ότι ακόμη και αν ψηφιστεί η τροπολογία δεν θα διασφαλιστούν με σιγουριά τα εργασιακά τους δικαιώματα; Γιατί δεν βάλατε ως όρο σε μία εκ των πολλών επιχορηγήσεων, με τελευταία τα 3 εκατομμύρια ευρώ για το 2014, αλλά και των δανειοδοτήσεων που έχετε δώσει προς το Μέγαρο Μουσικής, την πληρωμή των εργαζομένων; Γιατί εκβιάζετε τους ανθρώπους αυτούς, με στόχο να πιέσουν τους εκπροσώπους της Αντιπολίτευσης στην ψήφιση μίας τροπολογίας, που δεν διασφαλίζει τους μισθούς, αλλά αυτούς που ορίσατε ως Διοίκηση του Μεγάρου, το οποίο φτιάχτηκε στην ουσία με χρήματα των Ελλήνων φορολογουμένων; <br />Τι έχετε να απαντήσετε, ακόμη, σε όσους αναφερόμενοι στην τροπολογία με αριθμό 1453/64, κατατεθείσα από 5-5-2014, καταγγέλλουν ότι μειώνετε τα πρόστιμα διευκολύνοντας όσους διοχετεύουν στην αγορά νοθευμένα ποτά; Η εφημερίδα «ΕΛΕΥΘΕΡΟΤΥΠΙΑ», σχολιάζοντας την τροπολογία, τιτλοφορεί άρθρο της ως ««Μπόμπες» και με το νόμο». <br />Θα κλείσουμε τη σημερινή τοποθέτησή μας με τη δήλωση του Υπουργού Διοικητικής Μεταρρύθμισης κ. Μητσοτάκη, ο οποίος παραλαμβάνοντας το πόρισμα του Σώματος Επιθεωρητών-Ελεγκτών Δημόσιας Διοίκησης για το τραγικό δυστύχημα στο Ελληνικό, ανέφερε: «Τα συμπεράσματα του πορίσματος είναι αποκαρδιωτικά. Το λούνα παρκ δεν θα έπρεπε ποτέ να έχει λειτουργήσει και αυτό είναι κάτι που θα πρέπει να μας προβληματίσει όλους». Και πρόσθεσε χαρακτηριστικά: «Σας μιλάω, όχι μόνον ως πολιτικός, αλλά και ως πατέρας τριών ανήλικων παιδιών, τα οποία συχνά πηγαίνουν σε τέτοιους χώρους αναψυχής. Το ζητούμενο δεν είναι μόνο η απόδοση των ευθυνών για τη συγκεκριμένη περίπτωση, κάτι που είναι σίγουρο πως θα συμβεί, καθώς το πόρισμα αυθημερόν διαβιβάζεται, τόσο στον Εισαγγελέα Εφετών Αθηνών, όσο και στον Γενικό Γραμματέα της Αποκεντρωμένης Διοίκησης Αττικής. Το ζητούμενο είναι η βελτίωση του θεσμικού πλαισίου, έτσι ώστε να είμαστε σίγουροι ότι οι χώροι αναψυχής όπου περνάνε τον ελεύθερο χρόνο, τα παιδιά μας είναι ασφαλής και δεν θα συμβεί ποτέ ξανά ένα τέτοιο τραγικό περιστατικό στην πατρίδα μας».<br />Όσο κι αν διαφωνούμε πολιτικά με τον κ. Μητσοτάκη, στη συγκεκριμένη δήλωση ως γονείς δεν μπορούμε παρά να συμφωνήσουμε. Εάν όμως συμφωνείτε και εσείς και το ζητούμενο τελικά είναι η βελτίωση του θεσμικού πλαισίου, έτσι ώστε να είμαστε σίγουροι ότι το σύνολο των επιχειρήσεων που δραστηριοποιούνται στην ελληνική επικράτεια είναι ασφαλές, γιατί δεν φέρατε έναν πραγματικό νόμο-πλαίσιο να τον ψηφίσουμε κι εμείς, έναν νόμο που θα θέτει σωστά και σοβαρά τις προϋποθέσεις αδειοδότησης, όχι για να δημιουργεί ανούσιες καθυστερήσεις, αλλά για να επιβάλλει με τρόπο αυστηρό και κατανοητό τις προϋποθέσεις εξασφάλισης της δημόσιας υγείας και της κοινωνικής ειρήνης; Γιατί δεν ασχοληθήκατε λίγο περισσότερο για τον προσδιορισμό αυτό, ενώ σας το ζητήσαμε, δίνοντας εν συνεχεία τις είκοσι μία εξουσιοδοτικές διατάξεις, μόνο για την έκδοση αποφάσεων με τεχνικούς όρους και όχι με την ουσία των διαδικασιών και των απαιτήσεων αδειοδότησης; <br />Οι Ανεξάρτητοι Έλληνες θεωρούμε ότι με το παρόν νομοθέτημα το μόνο το οποίο παρέχετε είναι μια αόριστη υπόσχεση, μία γενική εξουσιοδότηση κι ένα νομοσχέδιο, απλώς για να κρεμάσετε ένα πλήθος τροπολογιών προεκλογικών παροχών. Μην περιμένετε, λοιπόν, να συμφωνήσουμε στο νομοθέτημα στην παρούσα του μορφή, ψηφίζοντας τις ανεδαφικές και αόριστες διατάξεις, τις οποίες εισηγείστε. Και βέβαια το είπε και προηγουμένως ο εισηγητής του ΠΑΣΟΚ, λέγοντας ότι το νομοσχέδιο είναι τελείως αόριστο και επιβεβαιώνοντάς μας.<br />Ευχαριστώ.<br /></speech><speech by="#s75"><from>ΠΡΟΕΔΡΕΥΩΝ</from> Και εμείς ευχαριστούμε. <br />Κύριοι συνάδελφοι, να σας υπενθυμίσω ότι 19.30΄ ακριβώς θα γίνει η ονομαστική ψηφοφορία που εκκρεμεί για το χθεσινό νομοσχέδιο του Υπουργείου Ανάπτυξης και Ανταγωνιστικότητας.<br />Τον λόγο έχει ο ειδικός αγορητής του Λαϊκού Συνδέσμου- Χρυσή Αυγή κ. Δημήτριος Κουκούτσης για δεκαπέντε λεπτά.</speech><speech by="#s137"><from> ΔΗΜΗΤΡΙΟΣ ΚΟΥΚΟΥΤΣΗΣ</from> Ευχαριστώ, κύριε Πρόεδρε.<br />Κυρίες και κύριοι του δημοκρατικού τόξου, είμαστε εδώ. Πήγαμε στον ανακριτή σας, αλλά είμαστε εδώ και θα είμαστε για πάρα πολλά χρόνια!<br />Το ζήτημα είναι ότι αύριο θα έχουμε τον απόλυτο εξευτελισμό του Κοινοβουλίου, τον απόλυτο εξευτελισμό της Κυβέρνησης. Θα έρθει εδώ ο έγκλειστος συναγωνιστής μας, ο Γιώργος Γερμενής, για την περαιτέρω άρση ασυλίας, δέσμιος. Και το μέγα ζήτημα ποιο είναι για την Κυβέρνηση, για τον Πρόεδρο της Βουλής, για όλους; Θα μπει με χειροπέδες στη Βουλή ή όχι; Εμείς θα λέγαμε να τις φοράει και εδώ και να τις φορέσουμε και εμείς. Είναι δική μας πρόταση, δεν θα είναι κάτι άσχημο. Ούτως ή άλλως δέκα εκατομμύρια δέσμιοι είμαστε τώρα, τι δύο, τι τρεις παραπάνω; <br />Μίλησε η κ. Μακρή πριν και τι είπε; Είπε για τον ΔΟΛ, για το Μέγαρο Μουσικής. Τι λέτε τώρα; Σε αυτήν εδώ την Αίθουσα σούζα όλοι στο Λαμπρακέικο και στο μεγάλο κεφάλαιο! Να κουνηθεί κάποιος στον ΔΟΛ; Κουνιέται κανένας σε ονόματα; Η Αριστερά δεν λέει ονόματα, είναι έξυπνη. Τα παίρνει, αλλά δεν λέει τίποτα.<br />Πρόκειται, λοιπόν, για ένα νόμο-πλαίσιο, αφού στην ουσία παρέχει εξουσιοδότηση στους αρμόδιους Υπουργούς με αποφάσεις τους να ρυθμίσουν τα θέματα που καθορίζονται σε γενικό πλαίσιο. <br />Το νομοσχέδιο φιλοδοξεί να ενοποιήσει και να απλοποιήσει τη νομοθεσία που αφορά τη διαδικασία αδειοδότησης για την άσκηση σε μία σειρά από οικονομικές δραστηριότητες. Στην αιτιολογική έκθεση και στις διατάξεις που παρουσιάζουν τους σκοπούς του νομοσχεδίου όλα -μα όλα- παρουσιάζονται όμορφα, τυπικότατα, ωραία και καλά: Μείωση γραφειοκρατίας, μεταρρύθμιση, ανάπτυξη –ανάθεμά τη, αργεί να έρθει και αυτή σε αυτήν εδώ τη χώρα.<br />Επίσης, το νομοσχέδιο φιλοδοξεί να πράξει πολλά, αλλά αποτυγχάνει. Μεταξύ άλλων, αυτό οφείλεται στο ότι ως νόμος-πλαίσιο εξαρτάται από τη βούληση, τη διάθεση και την ικανότητα των αρμοδίων Υπουργών να σχηματοποιήσουν όλα αυτά τα μεταρρυθμιστικά και αναπτυξιακά που ευαγγελίζεται ο νόμος με τις απαραίτητες υπουργικές πράξεις.<br />Όμως, η Κυβέρνηση αυτή έχει αποδείξει ότι εδώ ακριβώς είναι το πρόβλημα, στην υλοποίηση της οποιασδήποτε ρύθμισης. Εδώ παρουσιάζεται το πρόβλημα. Βέβαια, όταν μιλούμε για περικοπή μισθών και συντάξεων, διάλυση επαγγελματικών ομάδων κ.λπ., όλα αυτά υλοποιούνται άμεσα και επιτυχημένα.<br />Το νομοσχέδιο αυτό κατ’ αρχάς βρίθει νομοτεχνικών λαθών. Πάνω από δεκαπέντε λάθη έχουν καταγραφεί στην Επιστημονική Έκθεση της Βουλής. Είναι λάθη συντακτικά, νοηματικά, ακόμα και λάθη αρίθμησης. Όμως, το σημαντικό είναι ότι το νομοσχέδιο παρουσιάζει λάθη που το καταστούν στο σύνολό του προβληματικό. Για παράδειγμα, στο άρθρο 18, όπως λέει και η Επιστημονική Έκθεση της Βουλής, δεν αποσαφηνίζεται ποιο νομοθετικό πλαίσιο θα εφαρμόζεται κάθε φορά όταν έχουμε να κάνουμε με περίπτωση οικονομικής δραστηριότητας, όπου ήδη ισχύει ειδικό καθεστώς χωροταξικού σχεδιασμού και η οποία ρυθμίζεται και με το παρόν νομοσχέδιο.<br />Επιπλέον, δεν είναι σαφές αν καταργούνται υφιστάμενες δομές, όπως οι οργανωμένοι υποδοχείς μεταποιητικών και επιχειρηματικών δραστηριοτήτων του ν. 3982 κ.λπ.. Είναι αυτό που λέμε ασάφεια και πολυνομία, επικαλυπτόμενες ρυθμίσεις και πάει λέγοντας. Αντί, λοιπόν, να ξεκαθαρίσει κάποια πράγματα το νομοσχέδιο, μάλλον τείνει να τα μπερδέψει περισσότερο. <br />Στο ίδιο άρθρο δημιουργείται σύγχυση ως προς το αν οι σε παραπομπή διατάξεις του ν. 2971/2001, που αφορά τους αιγιαλούς, αφορά μόνο την εκτέλεση των έργων στον αιγιαλό ή στην παραλία ή ουσιαστικά την εν γένει παραχώρηση του αιγιαλού ή της παραλίας. <br />Στο άρθρο 32 έχουμε μία άλλη αστοχία του νομοσχεδίου. Στην ουσία, προβλέπονται ποινικές κυρώσεις, χωρίς να καθορίζεται επακριβώς από πριν ποια συμπεριφορά διώκεται. Αυτό συμβαίνει, γιατί οι διατάξεις οι οποίες υποτίθεται ότι θα παραβιάζονται θα αποσαφηνιστούν στο μέλλον, στο πλαίσιο της εξουσιοδότησης που παραχωρείται στους αρμόδιους Υπουργούς. Με λίγα λόγια, όπως αναφέρεται και στην επιστημονική έκθεση της Βουλής, έχουμε την εισαγωγή λευκών ποινικών διατάξεων, κάτι που έρχεται σε σύγκρουση με το Σύνταγμα. Θα πρέπει οι αξιόποινες συμπεριφορές να περιγραφούν συγκεκριμένα, σύμφωνα με την αρχή της νομιμότητας και την αρχή της αναλογικότητας.<br />Υπάρχουν και άλλες ρυθμίσεις του νομοσχεδίου που απαιτούν διευκρίνιση, όπως για παράδειγμα το άρθρο 5. Γενικότερα, όμως, το νομοσχέδιο δείχνει κακογραμμένο και πρόχειρο.<br />Απορρίπτει, λέει, η Κυβέρνηση την αξιοποίηση του αιγιαλού από το δημόσιο. Μάλιστα, ο κύριος Υπουργός μίλησε και για σοβιετικό κράτος, ότι ο αιγιαλός είναι μία «ιερή αγελάδα». Ναι, αλλά εδώ ουσιαστικά τι γίνεται; Νομιμοποιούνται οι μεγαλοκαταπατητές. Εδώ, λοιπόν, υπάρχουν κάποια χαρακτηριστικά, για τα οποία θα μιλήσουμε εκτενέστερα.<br />Επίσης, μειώνονται με τροπολογία του Υπουργείου Οικονομικών τα πρόστιμα που ισχύουν για παραβάσεις στην παραγωγή και εμπορία αιθυλικής αλκοόλης και αλκοολούχων προϊόντων. Τα πρόστιμα των 500 ευρώ μειώνονται στα 300 ευρώ, των 1.500 ευρώ στα 1.000 ευρώ, των 3.000 ευρώ στα 2.000 ευρώ. <br />Με την ίδια τροπολογία παρέχεται και στα αποσταγματοποιεία που συλλειτουργούν με οινοποιεία και διαθέτουν εμφιαλωτήριο οίνων η δυνατότητα εμφιάλωσης των παραγομένων αποσταγμάτων. Όλη η Ελλάδα θα πίνει «μπόμπες», νομίμως βέβαια. Θα μιλήσουμε και γι’ αυτά στην πορεία. <br />Κρίνουμε ότι υπάρχει μία αναντιστοιχία περί ελεύθερης άσκησης κάθε επιχειρηματικής δραστηριότητας και της πραγματικότητας ενός θολού θεσμικού τοπίου, που μέλλει να διαμορφωθεί προς απροσδιόριστες κατευθύνσεις. Ως εκ τούτου, θα καταψηφίσουμε αυτό το νομοσχέδιο.<br />Ευχαριστώ πολύ.</speech><speech by="#s75"><from>ΠΡΟΕΔΡΕΥΩΝ</from> Ευχαριστούμε τον κ. Κουκούτση.<br />Τον λόγο έχει ο ειδικός αγορητής της Δημοκρατικής Αριστεράς κ. Θωμάς Ψύρρας.<br />Κύριοι συνάδελφοι, επαναλαμβάνω ότι μετά το τέλος της ομιλίας του κ. Ψύρρα θα αρχίσει η ονομαστική ψηφοφορία.</speech><speech by="#s293"><from> ΚΩΝΣΤΑΝΤΙΝΟΣ ΧΑΤΖΗΔΑΚΗΣ</from> Κύριε Πρόεδρε, με την άδεια του κ. Ψύρρα, μου επιτρέπετε μία διακοπή;</speech><speech by="#s75"><from>ΠΡΟΕΔΡΕΥΩΝ</from> Εάν το επιτρέπει ο κ. Ψύρρας.</speech><speech by="#s300"><from> ΘΩΜΑΣ ΨΥΡΡΑΣ</from> Βεβαίως, κύριε Πρόεδρε.</speech><speech by="#s75"><from>ΠΡΟΕΔΡΕΥΩΝ</from> Κύριε Υπουργέ, έχετε τον λόγο.</speech><speech by="#s293"><from> ΚΩΝΣΤΑΝΤΙΝΟΣ ΧΑΤΖΗΔΑΚΗΣ</from> Ίσως θα έπρεπε να το κάνω και νωρίτερα, αλλά ήθελα απλώς να γνωστοποιήσω στο Σώμα, για να μην υπάρχουν παρεξηγήσεις και η συζήτηση να γίνεται επί πραγματικών δεδομένων, ότι αποσύρονται πέντε υπουργικές τροπολογίες. <br />Αποσύρεται η τροπολογία του Υπουργείου Εργασίας με γενικό αριθμό κατάθεσης 1447 και ειδικό 58 που αφορούσε στην ανανέωση κάρτας ανεργίας ηλεκτρονικά, επικαιροποίηση του ν.δ. 2656. <br />Αποσύρεται η τροπολογία του Υπουργείου Πολιτισμού με γενικό αριθμό κατάθεσης 1448 και ειδικό 59 για τη Λυρική Σκηνή.<br />Αποσύρεται η τροπολογία του Υπουργείου Δημοσίας Τάξεως με γενικό αριθμό κατάθεσης 1446 και ειδικό 57 σε σχέση με τον εισαγγελικό λειτουργό στη Διεύθυνση Διαχείρισης και Ανάλυσης Πληροφοριών και την εξουσιοδότηση για έκδοση προεδρικού διατάγματος για οργάνωση κοινών δράσεων και προγραμμάτων υπηρεσιών του Υπουργείου Δημοσίας Τάξεως και του Υπουργείου Προστασίας του Πολίτη.<br />Αποσύρεται μία ακόμη τροπολογία του Υπουργείου Πολιτισμού με γενικό αριθμό κατάθεσης 1452 και ειδικό 63, που αφορά στα αθλητικά σωματεία. <br />Αποσύρεται και μία τροπολογία του Υπουργείου Οικονομικών με γενικό αριθμό κατάθεσης 1453 και ειδικό 64 που αφορά σε διάφορα ζητήματα του Γενικού Χημείου του Κράτους και στην οποία έγινε προηγουμένως αναφορά.<br />Επομένως, αυτές οι πέντε τροπολογίες αποσύρονται. Μένουν αυτές που έχουν πιο επείγοντα χαρακτήρα και που διάφοροι λόγοι που θα εξηγήσουν οι αρμόδιοι Υπουργοί επιτάσσουν τη συζήτησή τους σε αυτή τη φάση, προτού κλείσει η Βουλή ενόψει των εκλογών. Πάντως, κάνουμε ό,τι είναι δυνατόν για να περιορίσουμε στον απολύτως αναγκαίο αριθμό τις τροπολογίες που κατατίθενται εκ μέρους της Κυβέρνησης.</speech><speech by="#s75"><from>ΠΡΟΕΔΡΕΥΩΝ</from> Μας συγχωρείτε, κύριε Ψύρρα, για τη διακοπή. <br />Ορίστε, έχετε τον λόγο για δεκαπέντε λεπτά.</speech><speech by="#s300"><from> ΘΩΜΑΣ ΨΥΡΡΑΣ</from> Ευχαριστώ, κύριε Πρόεδρε.<br />Με προλάβατε, κύριε Υπουργέ. Από τον Τύρναβο προετοιμαζόμουν να  σας μιλήσω για το τσίπουρο, για την τροπολογία που περνάει, αλλά την αποσύρατε. Πραγματικά ήταν μια τροπολογία εντελώς βιαστική…</speech><speech by="#s75"><from>ΠΡΟΕΔΡΕΥΩΝ</from> Και έχει και ωραίο τσίπουρο…</speech><speech by="#s300"><from> ΘΩΜΑΣ ΨΥΡΡΑΣ</from> Βέβαια, το καλύτερο!<br />Κύριοι συνάδελφοι, όποιος δοκίμασε να ξεκινήσει μια επιχείρηση και να εμπλακεί στη γραφειοκρατία κατάλαβε πραγματικά τι σημαίνει Γολγοθάς. Ένας επιχειρηματίας χρειάζεται είκοσι ένα βήματα για να αδειοδοτηθεί. Και πώς να μην αποθαρρυνθεί, πώς να μην ενισχυθεί εξαιτίας αυτού του γεγονότος το κλίμα της αποεπένδυσης, ειδικά, όταν σε γειτονικές χώρες η αδειοδότηση μιας επιχείρησης γίνεται και διαφημίζεται κιόλας, σε δυο ή τέσσερις μέρες; Είναι ένας λόγος από τους οποίους, δυστυχώς, η νότια Βουλγαρία έχει καταντήσει βιομηχανική χώρα της Βόρειας Ελλάδας. <br />Συνεπώς, όταν ένας νόμος, οποιοσδήποτε νόμος, έρχεται να μειώσει τη γραφειοκρατία, συνιστά ένα εξ ορισμού επιθυμητό θεσμικό βήμα. Αλλά πρέπει το  επιθυμητό να μετατραπεί τελικά σε ένα θετικό βήμα. Στο συγκεκριμένο νομοσχέδιο δεν λείπουν κάποια προβλήματα. Η βραχείας διάρκειας διαβούλευση, από τις 18 Φεβρουαρίου έως τις 28 Φεβρουαρίου, δυσκόλεψε, επειδή δεν περιείχε τα παραρτήματα και επομένως, δεν ήταν γνωστές εξ αρχής οι δραστηριότητες που εμπίπτουν στο ρυθμιστικό πεδίο του νόμου. <br />Δεύτερον, για να ενεργοποιηθεί πλήρως ο νόμος χρειάζονται είκοσι μία πράξεις κι αν προσθέσουμε και την εμπλοκή της Επιτροπής Ανταγωνισμού και του ΕΣΥΠ, τότε τα πράγματα πηγαίνουν πάρα πολύ βαθιά στο χρόνο. Βέβαια, θα μου πείτε ότι μέσα στο νόμο τίθεται μια δεσμευτική προθεσμία έκδοσης όλων αυτών των πράξεων μέχρι το τέλος του 2014. Όμως, πάντοτε στην Ελλάδα υπάρχει ο κίνδυνος να οδηγηθούμε στη χώρα του ποτέ. <br />Τρίτο πρόβλημα: Ο έλεγχος της επιχειρηματικής δραστηριότητας διενεργείται στη βάση προτύπων. Ξέρουμε, όμως, πάρα πολύ καλά ότι τα συστήματα προτυποποίησης ποικίλουν. Επιλέγονται συγκεκριμένα προαπαιτούμενα, για να οργανωθεί κάθε πρότυπο, τα οποία τελικά δεν είναι αθώα. Πάντοτε τα επιλεγμένα προαπαιτούμενα λειτουργούν υπέρ κάποιων συμφερόντων. Δηλαδή, ακόμα κι όταν μιλάμε για αντικειμενικές διαδικασίες και διαδικασίες προτυποποίησης, τελικά αναφερόμαστε σε πολιτικές πρακτικές. Γιατί τα πρότυπα δεν είναι απλά τεχνοκρατικά εργαλεία και το γεγονός ότι ο νόμος-πλαίσιο παραπέμπει στη δημιουργία του στο μέλλον με μια διαδικασία συζητήσιμη όσον αφορά την πολιτική της διάσταση, αποτελεί ήδη ένα μέγα πρόβλημα που θα το συναντήσουμε κατόπιν. <br />Το τέταρτο πρόβλημα είναι η αυστηρότητα των ποινών και των προστίμων. Είναι μέτρο που μάλλον στην πράξη θα λειτουργήσει αποτρεπτικά. Υπάρχει πιθανότητα να εισπράξει το κράτος υπέρογκα πρόστιμα σε συνθήκες χρόνιας ύφεσης; Αυτό είναι το μεγάλο ερώτημα. Νομίζω πως όχι. <br />Το πέμπτο πρόβλημα είναι η δημιουργία των οργανωμένων υποδοχέων δραστηριοτήτων. Θα ήταν μια σημαντική και επί της ουσίας καινοτομία αν προϋπήρχαν άλλου τύπου δεδομένα. Όμως, στο άρθρο 18 επικρατεί μια επικίνδυνη ασάφεια, η οποία θα δημιουργήσει και δεν θα λύσει προβλήματα. Η πρότασή μας είναι να αποσυρθεί το άρθρο 18, όχι γιατί αυτή καθ’ αυτή η ιδέα είναι για πέταμα, αλλά γιατί πρέπει πρώτα να υπάρξει από το ΥΠΕΚΑ νομοσχέδιο, με το οποίο να ξεκαθαρίζονται οι χρήσεις γης και εν συνεχεία πάνω σ’ αυτό να στηθεί ένα νομοσχέδιο αποκλειστικά από οργανωμένους υποδοχείς δραστηριοτήτων, πράγμα που φαίνεται ότι το ΥΠΕΚΑ δεν μπορεί να κάνει στα επόμενα χρόνια.<br />Επίσης, πρέπει να εξεταστούν οι δραστηριότητες που αφορούν την πρωτογενή παραγωγή, γιατί μέσα στους οργανωμένους υποδοχείς των δραστηριοτήτων αναφέρονται οι υδατοκαλλιέργειες, οι εγκαταστάσεις τροφίμων, οι σταβλικές εγκαταστάσεις κ.λπ., οι οποίες δεν είναι σαφές πώς ακριβώς θα ενταχθούν σε αυτούς τους οργανωμένους υποδοχείς χωρίς προβλήματα, τόσο από την ενωσιακή νομοθεσία, αλλά ακόμα και από την ελληνική νομοθεσία, η οποία είναι σε πάρα πολλές περιπτώσεις αντιφατική εξαιτίας της πολυνομίας και με λογής-λογής αλληλοαναιρούμενες διατάξεις. <br />Συμπερασματικά, ένας νόμος-πλαίσιο είναι από τη φύση του ένας νόμος γενικός. Η επιτυχία του εξαρτάται από την ταχύτητα έκδοσης των εφαρμοστικών πράξεων, αλλά και από τη συγκεκριμενοποίηση και σαφήνεια των γενικών όρων που χρησιμοποιεί. Και ο συγκεκριμένος νόμος που συζητούμε σήμερα σε αυτό το επίπεδο έχει πολλά περιθώρια βελτίωσης ως προς αυτό το σημείο. <br />Ερχόμαστε τώρα στο σημαντικό ζήτημα. Κατατέθηκαν δεκατρείς υπουργικές τροπολογίες, εκ των οποίων αποσύρθηκαν οι πέντε. Ουσιαστικά, με αυτόν τον τρόπο ο νόμος-πλαίσιο είναι δυνατόν να περάσει απαρατήρητος στην Ολομέλεια. <br />Θέλω λοιπόν, κύριε Υπουργέ, να σας ρωτήσω ειλικρινά: Εσείς που υπήρξατε Ευρωβουλευτής, κατά τη θητεία σας στην Ευρώπη είδατε πολλές φορές να ακολουθείται ο τρόπος νομοθέτησης που έχει καταντήσει να γίνεται κανόνας στο δικό μας το Κοινοβούλιο; Δηλαδή σε ένα σημαντικό νομοσχέδιο για την αδειοδότηση των επιχειρήσεων να προστίθενται υπουργικές τροπολογίες η μία πάνω στην άλλη. Δεν απόμεινε κυριολεκτικά Υπουργείο, το οποίο έως την τελευταία στιγμή να μην εισάγει κατιτίς και αυτό. Και σε πάρα πολλές περιπτώσεις αυτό το κατιτίς ήταν ένα πραγματικό μικρό νομοσχέδιο. <br />Τελικά, η εκάστοτε πλειοψηφία έρχεται και περνά δίχως ουσιαστική συζήτηση αυτά τα μικρά νομοσχέδια και η θέση του Βουλευτή είναι απλώς να κάνει κάποιες νύξεις γι’ αυτό, χωρίς ουσιαστική συζήτηση. <br />Βεβαίως, θα μπορούσε κάποιος να πει ότι αυτό δεν είναι παράνομο, είναι απλώς νομότυπο. Όμως, δεν πρέπει να οχυρωνόμαστε πίσω από το νομότυπο. Πέρα από το νομότυπο και το τυπικό υπάρχει και η ουσία. Οι συσσωρευμένες τροπολογίες ακυρώνουν και τη συζήτηση για το νομοσχέδιο και αχρηστεύουν τις τροπολογίες ως εργαλείο, καθώς γίνονται απλώς ένα μέσο επιβολής. Αλλά η επιβολή καταργεί την ουσία.<br />Κατά συνέπεια, κύριε Υπουργέ, εγώ ειλικρινά δεν καταλαβαίνω γιατί ανέχεστε αυτό το χάλι που υποτιμά τελικά και το δικό σας το νομοσχέδιο και βέβαια δεν συνάδει με την ευρωπαϊκή σας θητεία. <br />Εκτός των άλλων, είναι ορατό και θα μπορούσε κάποιος με μία ματιά να κατανοήσει ότι οι περισσότερες τροπολογίες είναι αποσπασματικές και κατά περίπτωση. Δεν τιμά την Κυβέρνηση να δείχνει αυτό το νομοθετικό άγχος και πολλές φορές αυτόν το νομοθετικό ερασιτεχνισμό, εισάγοντας απανωτές τροπολογίες, για να κερδίσει τι; <br />Επιμένω, λοιπόν, και έρχομαι σε κάποιες από αυτές τις τροπολογίες, οι οποίες αφορούν κατ’ αρχάς το Μέγαρο Μουσικής, για το οποίο έγινε ιδιαίτερος λόγος και γι’ αυτό πρέπει να περάσω σε κάποιες επισημάνσεις. <br />Έρχομαι στην τροπολογία με γενικό αριθμό 1435 που αφορά το Μέγαρο Μουσικής. Και πάλι δεν δίδεται οριστική λύση. Ωστόσο, έστω και αυτή η μικρή παράταση θα βοηθήσει να υπάρξει ρευστότητα. Αυτό, όμως, που πρέπει να διασφαλιστεί είναι ότι θα καταβληθούν τα δεδουλευμένα των τελευταίων τεσσάρων-πέντε μηνών, που είναι τα χρωστούμενα. Εμείς ζητούμε να υπάρξει γραπτή δέσμευση επί της τροπολογίας ότι τα χρήματα που θα δοθούν θα έχουν προτεραιότητα την εξόφληση των δεδουλευμένων. Πάντως, γι’ αυτό το ζήτημα επείγει η κατάθεση ενός νομοσχεδίου που θα διασφαλίζει τη συνέχεια του Μεγάρου Μουσικής.<br />Έχω ένα ερώτημα, κύριε Υπουργέ: Στην ειδική έκθεση αναφέρεται ότι η χρηματοδότηση θα προκύψει από άλλες πηγές του προϋπολογισμού. Δεν είναι σαφές ποιες είναι αυτές ακριβώς οι άλλες πηγές. <br />Όσον αφορά την τροπολογία με γενικό αριθμό 1438, που αναφέρεται στον ΟΚΑΝΑ, η Δημοκρατική Αριστερά έχει θέσει εγκαίρως το θέμα της επικείμενης λήξης της προγραμματικής σύμβασης με επανειλημμένες ερωτήσεις, αλλά και με την κατάθεση σχετικής τροπολογίας, η οποία τότε συνάντησε την άρνηση του Υπουργείου. <br />Προφανώς, πρέπει να κατοχυρωθεί το ενδιάμεσο διάστημα από τη λήξη της προηγούμενης προγραμματικής σύμβασης μέχρι την υπογραφή της νέας και να πληρωθούν οι εργαζόμενοι που είναι απλήρωτοι εδώ και μήνες. Από εκεί και πέρα, πρέπει απαραιτήτως να λυθεί το μισθολογικό ζήτημα των εργαζομένων στα κέντρα πρόληψης. <br />Το ισχύον θεσμικό πλαίσιο είναι ασαφές, με αποτέλεσμα κάποια διοικητικά συμβούλια των κέντρων να έχουν αποφασίσει την υπαγωγή στο ενιαίο μισθολόγιο και κάποια άλλα όχι. Υπάρχουν, για παράδειγμα, περιπτώσεις όπου η υπαγωγή έγινε τον Σεπτέμβριο του 2013 και ζητούνται τώρα αναδρομικά από τους εργαζόμενους. Το ίδιο χάος ισχύει και με τα επιδόματα. <br />Αν δεν τακτοποιηθεί αυτό το ζήτημα, με βάση τις συζητήσεις που έχει κάνει το Σωματείο με την αρμόδια Υφυπουργό και με ενιαίο τρόπο για όλους τους εργαζόμενους, εμείς δεν μπορούμε να στηρίξουμε αυτήν την τροπολογία. <br />Ευχαριστώ πολύ.<br /></speech><speech by="#s75"><from>ΠΡΟΕΔΡΕΥΩΝ</from> Και εμείς ευχαριστούμε.<br />Κυρίες και κύριοι συνάδελφοι, έχω την τιμή να ανακοινώσω στο Σώμα ότι η Διαρκής Επιτροπή Δημόσιας Διοίκησης, Δημόσιας Τάξης και Δικαιοσύνης καταθέτει την έκθεσή της στο σχέδιο νόμου του Υπουργείου Δικαιοσύνης και Ανθρωπίνων Δικαιωμάτων: «Καταπολέμηση της σεξουαλικής κακοποίησης και εκμετάλλευσης παιδιών και της παιδικής πορνογραφίας». <br />Επίσης, η Διαρκής Επιτροπή Οικονομικών Υποθέσεων καταθέτει την έκθεσή της στο σχέδιο νόμου του Υπουργείου Οικονομικών: «Μεσοπρόθεσμο Πλαίσιο Δημοσιονομικής Στρατηγικής 2015-2018». <br />Στο σημείο αυτό, κυρίες και κύριοι συνάδελφοι, θα διακόψουμε τη συζήτηση του νομοσχεδίου του Υπουργείου Ανάπτυξης και Ανταγωνιστικότητας: «Απλούστευση της αδειοδότησης για την άσκηση οικονομικής δραστηριότητας».<br />Κύριοι συνάδελφοι, έχει υποβληθεί αίτηση ονομαστικής ψηφοφορίας από Βουλευτές του Συνασπισμού Ριζοσπαστικής Αριστεράς επί των άρθρων 5, 14, 38 και 39 και επί των τροπολογιών 1418/38, 1424/41, 1433/45, 1441/52 του νομοσχεδίου του Υπουργείου Ανάπτυξης και Ανταγωνιστικότητας: «Άσκηση εμπορικών δραστηριοτήτων εκτός καταστήματος και άλλες διατάξεις», της οποίας το κείμενο έχει ως εξής:<br /></speech><speech by="#s75"><from>ΠΡΟΕΔΡΕΥΩΝ</from> Θα αναγνώσω τον κατάλογο των υπογραφόντων την αίτηση ονομαστικής ψηφοφορίας, για να διαπιστωθεί αν υπάρχει ο απαιτούμενος από τον Κανονισμό αριθμός για την υποβολή της. <br />Ο κ. Κοδέλας Δημήτριος. Παρών. <br />Η κ. Φωτίου Θεανώ. Παρούσα. <br />Ο κ. Κουρουμπλής Παναγιώτης. Απών. <br />Η κ. Μπόλαρη Μαρία. Παρούσα. <br />Ο κ. Στρατούλης Δημήτριος. Απών.</speech><speech by="#s261"><from> ΑΦΡΟΔΙΤΗ ΣΤΑΜΠΟΥΛΗ</from> Ειδοποιήσατε την Επιτροπή Κοινωνικών Υποθέσεων για να έρθουν;</speech><speech by="#s75"><from>ΠΡΟΕΔΡΕΥΩΝ</from> Γιατί διαμαρτύρεστε; Είναι απών. <br />Ο κ. Μητρόπουλος Αλέξιος. Παρών. <br />Ο κ. Δερμιτζάκης Κωνσταντίνος. Παρών. <br />Η κ. Διακάκη Μαρία. Παρούσα. <br />Η κ. Καφαντάρη Χαρά. Παρούσα. <br />Ο κ. Σταθάκης Γεώργιος. Παρών. <br />Η κ. Αμμανατίδου-Πασχαλίδου Λίτσα. Παρούσα. <br />Ο κ. Αλεξόπουλος Απόστολος. Παρών. <br />Η κ. Βαμβακά Ευγενία. Παρούσα. <br />Ο κ. Λαφαζάνης Παναγιώτης. Παρών. <br />Ο κ. Βούτσης Νικόλαος. Παρών. <br />Η κ. Ιγγλέζη Αικατερίνη. Παρούσα. <br />Η κ. Κανελλοπούλου Μαρία. Παρούσα. <br />Κυρίες και κύριοι συνάδελφοι, υπάρχει ο απαιτούμενος από τον Κανονισμό αριθμός υπογραφόντων την αίτηση ονομαστικής ψηφοφορίας Βουλευτών του Συνασπισμού Ριζοσπαστικής Αριστεράς.</speech><speech by="#s293"><from> ΚΩΝΣΤΑΝΤΙΝΟΣ ΧΑΤΖΗΔΑΚΗΣ</from> Κύριε Πρόεδρε, θα ήθελα τον λόγο.</speech><speech by="#s75"><from>ΠΡΟΕΔΡΕΥΩΝ</from> Ορίστε, κύριε Υπουργέ, έχετε τον λόγο.</speech><speech by="#s293"><from> ΚΩΝΣΤΑΝΤΙΝΟΣ ΧΑΤΖΗΔΑΚΗΣ</from> Ζήτησα τον λόγο, για λόγους τάξεως. Δεν πρόκειται για κάτι καινούριο. Είναι κάτι που είχε προκύψει από εχθές το βράδυ, αλλά πρέπει να είμαστε εντάξει σε σχέση με τα Πρακτικά της Βουλής. <br /></speech><speech by="#s75"><from>ΠΡΟΕΔΡΕΥΩΝ</from> Ησυχία, σας παρακαλώ! Καθίστε κάτω, κύριοι συνάδελφοι.</speech><speech by="#s293"><from> ΚΩΝΣΤΑΝΤΙΝΟΣ ΧΑΤΖΗΔΑΚΗΣ</from> Αφορά τις εμποροπανηγύρεις. Υπήρχε μία εκκρεμότητα από χθες το βράδυ. <br />Η παράγραφος 1, λοιπόν, του νέου άρθρου 26 του σχεδίου νόμου αναδιατυπώνεται ως εξής: «1. Για τη συμμετοχή σε εμποροπανηγύρεις που διενεργούνται με την ευκαιρία θρησκευτικών ή επετειακών εορτών, σε παραδοσιακές πανηγύρεις και ζωοπανηγύρεις που τελούνται μία φορά το χρόνο, σε πασχαλινές και χριστουγεννιάτικες αγορές, απαιτείται άδεια. Η ισχύς των αδειών αυτών δεν μπορεί να υπερβαίνει για τις εμποροπανηγύρεις των θρησκευτικών ή επετειακών εορτών τις πέντε  συναπτές ημέρες, για τις παραδοσιακές εμποροπανηγύρεις και ζωοπανηγύρεις που τελούνται μία φορά το χρόνο επτά  συναπτές ημέρες, για τις πασχαλινές αγορές τις δέκα  συναπτές ημέρες και για τις χριστουγεννιάτικες αγορές τις δεκαπέντε  συναπτές ημέρες. Η άδεια χορηγείται με απόφαση του Δημοτικού Συμβουλίου, το οποίο αποφαίνεται και για τη διάρκεια ισχύος της εντός των ορίων του προηγουμένου εδαφίου.<br />2. Η παράγραφος 5 του  άρθρου 26 διαγράφεται και οι υπόλοιπες αναριθμούνται.».<br />Είναι κάτι τυπικό που έπρεπε να το διαβάσω, επαναλαμβάνω, για λόγους τάξεως.</speech><speech by="#s75"><from>ΠΡΟΕΔΡΕΥΩΝ</from> Παρακαλώ να κατατεθεί στα Πρακτικά και να διανεμηθεί στους συναδέλφους.<br /></speech><speech by="#s75"><from>ΠΡΟΕΔΡΕΥΩΝ</from> Κυρίες και κύριοι συνάδελφοι, έχω την τιμή να ανακοινώσω προς το Σώμα ότι από τα άνω δυτικά θεωρεία παρακολουθούν τη συνεδρίασή μας, αφού ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, τριάντα ένας μαθητές και μαθήτριες και τέσσερις εκπαιδευτικοί από το 46ο Δημοτικό Σχολείο Ηρακλείου Κρήτης.<br />Η Βουλή τούς καλωσορίζει.<br /><br />Κυρίες και κύριοι συνάδελφοι, διακόπτουμε τη συνεδρίαση για δέκα  λεπτά, σύμφωνα με τον Κανονισμό.<br /><br /></speech><speech by="#s75"><from>ΠΡΟΕΔΡΕΥΩΝ</from> Κυρίες και κύριοι συνάδελφοι, επαναλαμβάνεται η διακοπείσα συνεδρίαση.<br />Θα διεξαχθεί ονομαστική ψηφοφορία επί των άρθρων 5, 14, 38 και 39 και επί των τροπολογιών 1418∕38, 1424∕41, 1433∕45 και 1441∕52 του νομοσχεδίου του Υπουργείου Ανάπτυξης και Ανταγωνιστικότητας: «Άσκηση εμπορικών δραστηριοτήτων εκτός καταστήματος και άλλες διατάξεις».<br />Οι αποδεχόμενοι τα άρθρα και τις τροπολογίες λέγουν «ΝΑΙ». <br />Οι μη αποδεχόμενοι τα άρθρα και τις τροπολογίες λέγουν «ΟΧΙ».<br />Οι αρνούμενοι ψήφο λέγουν «ΠΑΡΩΝ».<br />Καλούνται επί του καταλόγου ο κ. Ιορδάνης Τζαμτζής από τη Νέα Δημοκρατία και ο κ. Απόστολος Αλεξόπουλος από τον ΣΥΡΙΖΑ. <br />Σας ενημερώνω, επίσης, ότι έχουν έρθει στο Προεδρείο τηλεομοιοτυπίες-φαξ συναδέλφων σύμφωνα με το άρθρο 70Α του Κανονισμού της Βουλής, με τις οποίες γνωστοποιούν την ψήφο τους επί των άρθρων και των τροπολογιών του νομοσχεδίου. Οι ψήφοι αυτές θα ανακοινωθούν και θα συνυπολογιστούν στην καταμέτρηση, η οποία θα ακολουθήσει. <br />Παρακαλώ να αρχίσει η ανάγνωση του καταλόγου. <br /><br /><br /></speech><speech by="#s125"><from>ΠΡΟΕΔΡΕΥΟΥΣΑ</from> Υπάρχει κάποιος συνάδελφος, ο οποίος δεν άκουσε το όνομά του; Κανείς. <br />Οι επιστολές, οι οποίες απεστάλησαν στο Προεδρείο από τους συναδέλφους, σύμφωνα με το άρθρο 70Α του Κανονισμού της Βουλής, καταχωρίζονται στα Πρακτικά και έχουν ως εξής:<br /></speech><speech by="#s125"><from>ΠΡΟΕΔΡΕΥΟΥΣΑ</from> Κυρίες και κύριοι συνάδελφοι, σας ενημερώνω ότι έχουν έλθει στο Προεδρείο επιστολές των συναδέλφων κ.κ. Μιχαήλ Χρυσοχοΐδη, Αγγελικής Γκερέκου και Συμεών Κεδίκογλου, οι οποίοι μας γνωρίζουν ότι απουσιάζουν από την ψηφοφορία και ότι αν ήταν παρόντες θα ψήφιζαν «ναι».<br />Επίσης, σας ενημερώνω ότι έχουν έλθει στο Προεδρείο επιστολές των συναδέλφων κ.κ. Οδυσσέα Βουδούρη, Νικολάου Νικολόπουλου, Τέρενς Κουίκ και Βασιλείου Καπερνάρου, οι οποίοι μας γνωρίζουν ότι απουσιάζουν από την ψηφοφορία και ότι αν ήταν παρόντες θα ψήφιζαν «όχι».<br />Επίσης, σας ενημερώνω ότι έχει έρθει στο Προεδρείο επιστολή της συναδέλφου κ. Μαρίνας Χρυσοβελώνη, η οποία μας γνωρίζει ότι απουσιάζει από την ψηφοφορία και ότι αν ήταν παρούσα θα ψήφιζε «όχι» στα άρθρα 5,38 και 39, «παρών» στο άρθρο 14 και «όχι» στις τροπολογίες 1424/41, 1433/45, 1418/38 και 1441/52.<br />Επίσης, σας ενημερώνω ότι έχει έρθει στο Προεδρείο επιστολή του συναδέλφου κ. Μάρκου Μπόλαρη, ο οποίος μας γνωρίζει ότι απουσιάζει από την ψηφοφορία και ότι αν ήταν παρών θα ψήφιζε «όχι» στα άρθρα 5, 14, 38 και 39 και στις τροπολογίες 1433/45, 1424/41, 1418/38 και «ναι» στην τροπολογία 1441/52.<br />Οι επιστολές αυτές, οι οποίες εκφράζουν πρόθεση ψήφου θα καταχωρισθούν στα Πρακτικά της σημερινής συνεδρίασης, αλλά δεν συνυπολογίζονται στην καταμέτρηση των ψήφων. <br /></speech><speech by="#s125"><from>ΠΡΟΕΔΡΕΥΟΥΣΑ</from> Κυρίες και κύριοι συνάδελφοι, κηρύσσεται περαιωμένη η ψηφοφορία και παρακαλώ τους κυρίους ψηφολέκτες να προβούν στην καταμέτρηση των ψήφων και την εξαγωγή του αποτελέσματος.<br /><br />Επανερχόμαστε τώρα στη συζήτηση του νομοσχεδίου του Υπουργείου Ανάπτυξης και Ανταγωνιστικότητας: «Απλούστευση της αδειοδότησης για την άσκηση οικονομικής δραστηριότητας». <br />Τον λόγο έχει η κ. Διαμάντω Μανωλάκου, ειδική αγορήτρια του Κομμουνιστικού Κόμματος Ελλάδας.</speech><speech by="#s172"><from> ΔΙΑΜΑΝΤΩ ΜΑΝΩΛΑΚΟΥ</from> Θεωρούμε ότι ξεπερνά κάθε όριο η προκλητικότητα της Κυβέρνησης με τις δεκατρείς τροπολογίες, οι περισσότερες από τις οποίες είναι άσχετες με το θέμα. Μπορεί να αποσύρατε τις πέντε, οι οποίες είναι, βεβαίως, οι πιο ανώδυνες. <br />Εμείς ζητάμε να αποσύρετε και τις υπόλοιπες και ειδικά την τροπολογία με γενικό αριθμό 1449 και ειδικό 60, που ευνοεί προκλητικά το εφοπλιστικό κεφάλαιο. <br />Τελικά, για τι θα πρωτοσυζητήσουμε, για την αδειοδότηση-αστραπή των επιχειρηματιών, για τροπολογίες όπου ξεδιάντροπα ευνοείτε και δίνετε και νέα προνόμια στους εφοπλιστές, καταργώντας συλλογικές συμβάσεις για τους ναυτικούς με επιβολή της επιχειρηματικής σύμβασης και δρομολόγια του εφοπλιστή στα νησιά, όποτε αποφασίσει και όταν θέλει με μια απλή δήλωσή του, καταργώντας και το φύλλο συκής που καθοριζόταν με υπουργική απόφαση; <br />Αυτή είναι η λεηλασία της εργασίας και των λαϊκών αναγκών από εφοπλιστές, Κυβέρνηση, Ευρωπαϊκή Ένωση. Είναι η πολιτική θεοποίησης της επιχειρηματικότητας και ανταγωνιστικότητας, καταργώντας τις συλλογικές συμβάσεις εργασίας, με οδυνηρές επιπτώσεις ακόμα και στο συνταξιοδοτικό δικαίωμα και τον καθορισμό της σύνταξης, διαλύοντας αυτήν την κοινωνικοασφαλιστική περίθαλψη και προστασία που έχει απομείνει σε ένα συρρικνωμένο ΝΑΤ από τη διαχρονική φιλοεφοπλιστική πολιτική. Αυτή είναι η καπιταλιστική ανάπτυξη που προωθείτε. <br />Θέλετε σε κάτεργα σκλάβους και το νομοθετείτε με τον πιο ξεδιάντροπο και ταυτόχρονα ένοχο τρόπο. Νύχτα φέρνετε τις τροπολογίες. Δεν έχετε ούτε ιερό ούτε όσιο, προκειμένου να διευκολύνετε και να εξυπηρετήσετε άμεσα, γρήγορα, εδώ και τώρα, τις απαιτήσεις για σκληρότερη εκμετάλλευση των εργαζομένων από την κεφαλαιοκρατία για την αύξηση των κερδών της!<br />Για όσα δε δεν προλαβαίνετε τραβάτε εξουσιοδοτήσεις του κάθε Υπουργού, για να το περάσει χωρίς να το δει και κανείς. Ντροπή σας! Η αγριότητα της πολιτικής σας δεν έχει τέλος!<br />Είναι επικίνδυνο, όμως, να αφήνετε μέχρι και τα νησιά χωρίς δρομολόγια, γιατί έτσι συμφέρει την κερδοφορία του εφοπλιστή. <br />Ταυτόχρονα, είναι υποκριτικό να κάνετε ότι ενδιαφέρεστε για τα προβλήματα του λαού που η πολιτική σας δημιουργεί, μεγεθύνει και πολλαπλασιάζει. Εχθρός είναι ο λαός για εσάς. Σπέρνετε ανέμους, θα θερίσετε θύελλες! Καταθέτω και στα Πρακτικά τις πρώτες ομόφωνες αντιδράσεις-καταγγελίες από τα ναυτικά σωματεία ΠΕΜΕΝ-ΣΤΕΦΕΝΣΩΝ, ΠΕΕΜΑΓΕΝ, ΠΕΣ/ΝΑΤ και Επιτροπή Ανέργων Ναυτεργατών καθώς και από την ΠΝΟ, την Πανελλήνια Ναυτική Ομοσπονδία, που χαρακτηρίζει επαίσχυντη την τροπολογία σας, που κατετέθη εν κρυπτώ και παραβύστω, και απαιτεί την άμεση απόσυρση του εγκληματικού ανοσιουργήματος σε βάρος των ναυτεργατών. Έτσι την αποκαλεί.<br /><br />Δεν φτιασιδώνεται αυτό το βάρβαρο σύστημα, το απάνθρωπο και εξοντωτικό για τις ανάγκες των λαϊκών στρωμάτων. Η μόνη λύση είναι η ανατροπή του!<br />Μάλιστα δεν σας έφταναν και τα τριάντα πέντε άρθρα αυτού του νομοσχεδίου, με το οποίο εξασφαλίζεται τον παράδεισο στους επιχειρηματικούς ομίλους, με διαδικασίες «σούπερ εξπρές» για τη γρήγορη ιδιωτικοποίηση όσων κρατικών θυλάκων υπάρχουν, αλλά θέλατε και τις τροπολογίες που εξασφαλίζουν συνθήκες κόλασης για την εργατική τάξη. <br />Πρόσχημα η καταπολέμηση της γραφειοκρατίας και η διαφάνεια, διαφάνεια στην καταλήστευση με τους νόμους σας της εργασίας και του δημόσιου πλούτου. Ναι, υπάρχει γραφειοκρατία. Είναι πρόβλημα διαπιστωμένο. Είναι αποδεκτό.<br />Δίνετε λύσεις; Το αντιμετωπίζετε; Μα, δίνετε λύσεις μόνο για να εξυπηρετηθούν οι επιχειρηματίες και οι ανάγκες τους. Πραγματικά απλουστεύετε τους όρους δανειοδότησης και μάλιστα -το λένε και οι εκπρόσωποι των επιχειρηματιών- με κρατική παρέμβαση. Λιγότερο κράτος θέλουν, δηλαδή να εξασφαλίζουν σχεδόν μηδενικούς ελέγχους, για να κερδοφορούν άμεσα και γρήγορα. <br />Μάλιστα από ορισμένους επιχειρηματικούς φορείς έχουν κοστολογηθεί οι απώλειες που επιφέρει στην κερδοφορία τους η καθυστέρηση μίας ημέρας. Δεν κοστολογούν, όμως, τις απώλειες όσον αφορά τις ανάγκες των ανθρώπων, την υγεία, την πρόνοια και άλλες, όταν οι καθυστερήσεις είναι τόσο μεγάλες, λόγω γραφειοκρατίας, ή ακόμα και περικοπών ή και απορρίψεων αναγκαίων ιατρικών εξετάσεων, αφού τους εργαζομένους τούς περνάτε από σαράντα κύματα. <br />Συνεπώς απλοποιείτε τις διαδικασίες για τη γρήγορη κερδοφορία του κεφαλαίου, όμως δεν κάνετε το ίδιο ως Κυβέρνηση για τις λαϊκές ανάγκες, πράγμα που δείχνει ταξική επιλογή υπέρ του κεφαλαίου. Μάλιστα, αυτές τις λαϊκές ανάγκες -την υγεία, την πρόνοια και άλλες- τις εμπορευματοποιείτε, για να εξασφαλίζετε νέα κέρδη στους επιχειρηματικούς ομίλους. <br />Ικανοποιείτε τις ανάγκες του κεφαλαίου για εύκολη αδειοδότηση και εξασφάλιση υποδομών και τσάμπα δουλειά, όμως καταδικάζετε τα λαϊκά στρώματα σε φτώχεια, ανέχεια και ευκαιριακά μεροκάματα πείνας. Αυτή είναι η ταξική πολιτική επιλογή υπέρ του κεφαλαίου. Δεν διστάζετε μάλιστα να συρρικνώνετε ακόμη και υποτυπώδεις περιβαλλοντικούς όρους και άλλους ελέγχους που έχουν απομείνει.<br />Προσπαθήσατε να μας πείσετε ότι δεν καταργείται ο περιβαλλοντικός νόμος, όμως όταν δίνονται άδειες με απλή δήλωση, σε μερικές περιπτώσεις χωρίς προϋποθέσεις, και δεν χρειάζονται ούτε καν έλεγχοι, όταν στα επιχειρηματικά πάρκα οι επιχειρήσεις δεν χρειάζονται ούτε αυτήν τη δήλωση, όταν η επένδυση θα γίνεται με ευθύνη του επενδυτή, ενώ οι όποιοι έλεγχοι επενδυτών θα ανατίθενται σε ιδιωτικές εταιρείες, τότε δεν υπάρχουν επιπτώσεις στο περιβάλλον, στην ασφάλεια, μέσα από αυτές τις σκανδαλώδεις διευκολύνσεις; Το παράδειγμα με το δυστύχημα στο λούνα παρκ με το νεκρό παιδί είναι ακόμη νωπό.<br />Ταυτόχρονα υλοποιείτε, μέσα από τις επαγγελματικές πιστοποιήσεις, την αποσύνδεση του πτυχίου από το επάγγελμα, δηλαδή την πολιτική της Ευρωπαϊκής Ένωσης για την απελευθέρωση των επαγγελματιών. Συνεπώς όποιος στοιχειώδης έλεγχος υπήρχε εξαφανίζεται, προκειμένου να ικανοποιήσετε τις διευρυμένες επιχειρηματικές απαιτήσεις. <br />Το fast track δεν είναι μόνο η διαδικασία συζήτησης αυτού του νομοσχεδίου, αλλά είναι fast track στον υπερθετικό βαθμό. Δίνετε γη και ύδωρ στους επιχειρηματικούς ομίλους, χωρίς όρους και προϋποθέσεις, με μία δήλωση. Βεβαίως για τους λαϊκατζήδες ζητάτε πολύ περισσότερα σε ασφαλιστική και φορολογική ενημερότητα. Φτάνετε να τους στερείτε μέχρι και τη δουλειά. <br />Μάλιστα στον οργανωμένο υποδοχέα δραστηριοτήτων –και μιλάμε για τα επιχειρηματικά πάρκα- παραχωρείτε αιγιαλό και παραλία, ακόμη και εκτέλεση λιμενικών έργων και αυτά λέτε ότι τα κάνετε για το δημόσιο συμφέρον. Ποιο δημόσιο συμφέρον, όταν αυτά που ανήκουν σε όλο τον λαό και έχουν φτιαχτεί με χρήματά του, μέσω του κρατικού προϋπολογισμού, ουσιαστικά τα δίνετε στους λίγους για να τα εκμεταλλεύονται και να έχουν τρελά κέρδη; <br />Παραδείγματος χάριν, μεγάλες τουριστικές μονάδες που έχουν κάνει καταπάτηση και παρανομούν εμποδίζοντας τον κόσμο να φτάσει στην παραλία ή σε άλλες περιπτώσεις, ανάλογα με τη δραστηριότητα, ρυπαίνουν και καταστρέφουν τώρα τις νομιμοποιείτε. <br />Ρωτήστε τους κατοίκους στην Ελευσίνα. Εταιρείες όπως ο «ΤΙΤΑΝ», ο «ΧΑΛΥΨ» και άλλες μολύνουν τη θάλασσα, αφού ο κόλπος της Ελευσίνας έχει μετατραπεί σε κλειστή θάλασσα των βιομηχάνων. Ετοιμάζεστε μέσα από αυτό το νομοσχέδιο να παραδώσετε την παράκτια ζώνη, από Παλάσκα έως Μέγαρα. Το ίδιο έγινε και με το Φαληρικό Δέλτα, τον Φλοίσβο, το Ελληνικό, τον Άγιο Κοσμά, τον Αστέρα της Βουλιαγμένης και αλλού. Όλα αυτά είχαν μεγάλες συνέπειες στους εργαζόμενους, στα λιμάνια, στους επαγγελματίες και σε όλες τις λαϊκές οικογένειες. <br />Αν εσείς αυτό το λέτε ανάπτυξη εμείς το λέμε μόνο ευημερία για το κεφάλαιο και την πλουτοκρατία. Αυτή είναι η καπιταλιστική ανάπτυξη, γιατί με νόμο έχετε καταδικάσει τους εργαζόμενους σε εντατικοποίηση της δουλειάς, όταν την έχουν, και σε μισθούς πείνας και φτώχειας. Γι’ αυτό και όσοι νόμοι φτιάχνετε γίνονται αφ’ ενός για την κατεδάφιση των εργασιακών σχέσεων που έχουν απομείνει, τσακίζοντας τη ζωή της λαϊκής οικογένειας, και αφ’ ετέρου για την άρση κάθε εμποδίου και ελέγχου που αφορά τους επιχειρηματικούς ομίλους και τα κέρδη τους.<br />Ταυτόχρονα, με πάνω από είκοσι υπουργικές αποφάσεις και προεδρικά διατάγματα σε αυτό το νομοσχέδιο θα ορίζετε σημαντικότατα ζητήματα. Με υπουργικές αποφάσεις θα καθορίζετε το παράβολο, τους γενικούς όρους λειτουργίας και χωροταξίας, πολεοδομικού σχεδιασμού ίδρυσης οργανωμένων υποδοχέων δραστηριοτήτων και τόσα άλλα, που φοβόσαστε μην τα δει ο κόσμος και τρομάξει ακόμη πιο πολύ από την αγριότητα της πολιτικής σας και τον απροκάλυπτο κυνικό τρόπο στήριξης των επιχειρηματιών.<br />Μας ζητάτε να εξουσιοδοτήσουμε εν λευκώ μέσα από αυτές τις υπουργικές αποφάσεις το πολιτικό προσωπικό των εκμεταλλευτών του κόπου και του ιδρώτα των εργαζομένων και της κρατικής περιουσίας. Δεν πρόκειται να το κάνουμε σε καμμία περίπτωση.<br />Καταψηφίζουμε επί της αρχής και στα άρθρα το νομοσχέδιο, αλλά θα καλέσουμε και τον λαό να πολεμήσει, να γκρεμίσει και να προστατεύσει τα συμφέροντα της ζωής του και των παιδιών του. <br />Όμως αυτά που προωθείτε ταχύτατα δεν αμφισβητούνται ουσιαστικά ούτε από την Αξιωματική Αντιπολίτευση, αφού είναι ευρωκοινοτικοί πολιτικοί καπιταλιστικής ανάπτυξης και γι’ αυτό η κριτική της επικεντρώνεται όχι στην ένταση της εκμετάλλευσης, τα προνόμια της πλουτοκρατίας και τη μεγαλύτερη κερδοφορία, αλλά στο αν είναι αγγλοσαξονικό το σύστημα διαχείρισης, στη μορφή του, στα είδη αδειών και στο επίπεδο ελέγχων.<br /><br /></speech><speech by="#s125"><from>ΠΡΟΕΔΡΕΥΟΥΣΑ</from> Κύριοι συνάδελφοι στα «ορεινά», είναι ωραία η παρέα, το ξέρω και ζηλεύω, αλλά καθίστε και πιο ήσυχα. Πιο ήσυχα, παρακαλώ.<br />Συγγνώμη, κυρία Μανωλάκου.</speech><speech by="#s172"><from> ΔΙΑΜΑΝΤΩ ΜΑΝΩΛΑΚΟΥ</from> Για εμάς είναι καθαρό αυτό που λέει το σύνθημα που γεννήθηκε στον μεγάλο αγώνα των χαλυβουργών: «Εργάτη χωρίς εσένα γρανάζι δεν γυρνά, μπορείς χωρίς αφεντικά.».<br />Όταν, λοιπόν, αυτό το σύνθημα γίνει συνείδηση και πράξη, τότε τα βασικά μέσα παραγωγής θα είναι κοινωνικοποιημένα, οι επιχειρηματίες άνεργοι και η λαϊκή ευημερία στο κέντρο προσοχής. Γιατί την εξουσία τότε πραγματικά θα την έχει ο λαός και η οικονομία θα ασκείται σε όφελός του, για την ικανοποίηση των αναγκών του, με μόνιμη, σταθερή δουλειά, με μισθό που να μπορεί να ζήσει, με δωρεάν, δημόσια και υψηλής ποιότητας υγεία και εκπαίδευση, με παιδικούς σταθμούς, αθλητικά και πολιτιστικά κέντρα, με ημέρες ξεκούρασης και ανάπαυλας.<br />Για μια τέτοια κοινωνία παλεύουμε, όπου δεν θα υπάρχει εκμετάλλευση ανθρώπου από άνθρωπο.<br />Γι’ αυτό καταψηφίζουμε το απάνθρωπο, άγριο και εκμεταλλευτικό νομοσχέδιό σας.</speech><speech by="#s125"><from>ΠΡΟΕΔΡΕΥΟΥΣΑ</from> Ευχαριστούμε, κυρία Μανωλάκου.<br />Ο κ. Γεώργιος Κασαπίδης, ειδικός αγορητής των Ανεξάρτητων Δημοκρατικών Βουλευτών, έχει τον λόγο.</speech><speech by="#s108"><from> ΓΕΩΡΓΙΟΣ ΚΑΣΑΠΙΔΗΣ</from> Άκουσα την αγαπητή συνάδελφο κ. Μανωλάκου στην ανάλυσή της και το κλείσιμο της ομιλίας της. Οφείλουμε όμως να κάνουμε και κάποιες εξαιρέσεις, αγαπητή κυρία συνάδελφε.<br />Δεν είναι συλλήβδην όλοι οι επιχειρηματίες αυτοί που πίνουν το αίμα του εργάτη. Υπάρχουν και φωτεινά παραδείγματα επιχειρηματιών, οι οποίοι πράγματι πιστεύουν στον ιδρώτα του εργάτη, τον αμείβουν σωστά και είναι αυτοί οι οποίοι μάλιστα έχουν σηματοδοτήσει και φωτεινά παραδείγματα στην ιστορία αυτής της χώρας. Στην παρούσα κατάσταση ίσως να είναι και οι άνθρωποι αυτοί που θα μπορέσουν να βγάλουν τη χώρα από το αδιέξοδο.<br />Σαφώς και όλοι υποστηρίζουμε τα δικαιώματα των εργατών. Διαφωνούμε με πολλές από τις αποφάσεις και τις πολιτικές του μνημονίου της σημερινής συγκυβέρνησης, ωστόσο δεν πρέπει να αφορίζουμε τον επιχειρηματικό κόσμο της χώρας.<br />Κύριε Υπουργέ, σε αυτήν τη συγκυρία κατά την οποία η χώρα μας ψάχνει τον βηματισμό της και στον επιχειρηματικό κλάδο, φαντάζει σαν μια σανίδα σωτηρίας αυτός ο τίτλος του νομοσχεδίου για την απλούστευση των διαδικασιών αδειοδότησης οικονομικών δραστηριοτήτων και, πράγματι, δημιουργεί ένα κλίμα ευφορίας με την πρώτη ανάγνωση.<br />Ωστόσο, όπως επισημάναμε και στις συνεδριάσεις των επιτροπών, θεωρούμε ότι αυτή η προσέγγιση που γίνεται ως ένας νόμος-πλαίσιο δεν μπορεί να εφαρμοστεί στην πράξη, δεν μπορεί να είναι και ένας εφαρμοστικός νόμος, διότι έχει κάποιες αοριστίες, κάποιες ασάφειες, κάποια κενά, που επισημάναμε και θα αναφέρω στη συνέχεια.<br />Κάνουμε μια τελευταία προσπάθεια εδώ στη συζήτηση να προτείνουμε κάτι και με τις τολμηρές πρωτοβουλίες που είδαμε ότι πήρατε χθες, με τις αποφάσεις στο νομοσχέδιο για τις λαϊκές, αλλά και σήμερα, που αποσύρατε κάποιες τροπολογίες, με την ίδια τόλμη ελπίζουμε να περάσατε και κάποιες προτάσεις τις οποίες θα καταθέσω στη συνέχεια.<br />Σαφώς και όλοι θέλουμε την έμπρακτη υποστήριξη για τη ριζική μεταρρυθμιστική τομή στο πλαίσιο της απλούστευσης της αδειοδότησης για την άσκηση των οικονομικών δραστηριοτήτων στη χώρα. Επιβάλλεται ριζοσπαστική τομή, που να συνδέει τις νέες νομοθετικές διατάξεις με διαδικασίες σε συνθήκες διαφάνειας, αποτελεσματικότητας και απλοποίησης, με κανόνες, προδιαγραφές, πρότυπα και κριτήρια τα οποία θα φέρνουν πρακτικά, χειροπιαστά αποτελέσματα, τα οποία θα επιβάλλονται από τον νόμο κιόλας, χωρίς καθυστερήσεις ή παρερμηνείες. Είναι, άλλωστε, αυτά τα προβλήματα που όλοι επισημαίνουμε και συμπεραίνουμε εδώ και δέκα, είκοσι, τριάντα χρόνια για τον λόγο για τον οποίο δεν περπατά σωστά η επιχειρηματικότητα στην Ελλάδα και ποια είναι τα τρωτά της σημεία, η γάγγραινα που τη μαστίζει.<br />Σαφώς και επιβάλλεται εκσυγχρονισμός και συμμόρφωση, τόσο στη δημόσια διοίκηση όσο και στην αγορά αυτών των υπηρεσιών, για την αδειοδότηση δηλαδή των οικονομικών δραστηριοτήτων. Εκφράσαμε, όπως προανέφερα, την ανησυχία και τον προβληματισμό μας γι’ αυτό το νομοσχέδιο σε συγκεκριμένα σημεία, όπως, παραδείγματος χάριν, την αοριστία και την ασάφεια σε κρίσιμα θέματα του νομοσχεδίου που σχετίζονται με την έλλειψη σαφών και αδιάσειστων κανόνων αξιολόγησης, προδιαγραφών και κανονισμών που θα ορίζουν ξεκάθαρα το νομικό περιβάλλον αδειοδότησης, τους φορείς αδειοδότησης και τις προϋποθέσεις που κάθε επιχείρηση πρέπει να εκπληρώνει για να πάρει την άδεια οικονομικής δραστηριότητας.<br />Επίσης, ναι, είναι εντυπωσιακό και ουσιαστικό ότι με μια υπεύθυνη δήλωση θα ξεκινά μια οικονομική δραστηριότητα, όμως, σίγουρα αυτό δεν μπορεί να εφαρμοστεί οριζόντια, όπως επικαλείστε, κύριε Υπουργέ, γιατί υπάρχουν περιπτώσεις που δεν μπορούν με την εκ των υστέρων διαδικασία ελέγχου να εγγυηθούν ασφάλεια, κατ’ αρχάς, και σιγουριά στη δημόσια υγεία, παραδείγματος χάριν. Εδώ υπάρχουν έντονες ανησυχίες και πολλά ερωτηματικά για το αν θα μπορούν και δραστηριότητες στον τομέα των τροφίμων να λειτουργούν με μια απλή υπεύθυνη δήλωση κατ’ αρχάς και εκ των υστέρων να γίνεται ο έλεγχος. Ένα τραγικό επίκαιρο παράδειγμα είναι η περίπτωση του λούνα παρκ στο Ελληνικό. Ίσως ένας επιχειρηματίας θα μπορούσε με μια υπεύθυνη δήλωση να στήσει μια επιχείρηση σε ένα μπαζωμένο ρέμα, όπως αποδεικνύεται, και να συμβούν αυτά τα τραγικά της μοίρας που συνέβησαν και όλοι θρηνούμε.<br />Φαντάζεστε, λοιπόν, τι σημαίνει η εκ των υστέρων διαπίστωση παρανομιών σε τέτοιες περιπτώσεις που εγκυμονούν κινδύνους για τη δημόσια ασφάλεια και τη δημόσια υγεία.<br />Εδώ, κύριε Υπουργέ, μπορείτε να εξετάσετε κάποιες εξαιρέσεις σε αυτήν την οριζόντια εφαρμογή αυτού του θετικού, κατά τα άλλα, μέτρου που είπαμε για την έναρξη των οικονομικών δραστηριοτήτων με μια απλή υπεύθυνη δήλωση.<br />Επίσης, ένα σημαντικό σημείο που επισημάναμε, μια ουσιαστική έλλειψη είναι αυτή η έλλειψη του αναπτυξιακού χωροταξικού σχεδιασμού και των χρήσεων γης, που θα έπρεπε να είναι προτεραιότητα, να προηγηθεί αυτού του νομοσχεδίου. Διότι φαντάζεστε ότι, αν θέλει κάποιος επιχειρηματίας να αναπτύξει κάποιες δραστηριότητες που εκ των υστέρων οι χρήσεις γης ή ο χωροταξικός σχεδιασμός θα δίνουν αλλού πλεονέκτημα, τότε ουσιαστικά αποδυναμώνουμε ή ακυρώνουμε αυτήν την επένδυση. Μάλιστα, πρωτίστως εθνική ανάγκη θα έπρεπε να είχε ανακηρυχτεί από την Κυβέρνηση, από τον ίδιο τον Πρωθυπουργό, η ανάπτυξη στον πρωτογενή τομέα, άρα ο χωροταξικός σχεδιασμός του πρωτογενούς τομέα για την επίτευξη αυτάρκειας, κατ’ αρχάς, στη χώρα, όταν στην Ελλάδα σήμερα εξαρτούμε το 70% των τροφίμων μας από τις εισαγωγές.<br />Τι πιο ξεκάθαρο, τι πιο σαφές μήνυμα για την ανάγκη της χώρας για ανάπτυξη, αλλά πρωτίστως για την κάλυψη βασικών διατροφικών αναγκών, από τα επιμέρους χωροταξικά σχέδια που σχετίζονται με τη γεωργία, την κτηνοτροφία, την αλιεία, με τη μελισσοκομία και την υλοτομία!<br />Είναι φυσικός πλούτος που παράγεται, αλλά, εξαιτίας της αναρχίας που επικρατεί και της αποσπασματικής προσέγγισης που επιχειρείται –δυστυχώς, εδώ και πολλά χρόνια- από τις εκάστοτε ηγεσίες του Υπουργείου Αγροτικής Ανάπτυξης και Τροφίμων, όπως και από τη σημερινή, δεν έχουμε μία κατεύθυνση προς τα αυτονόητα, δηλαδή να παράγουμε την τροφή που καταναλώνουμε ως χώρα και να μη δαπανούμε κάθε χρόνο 7 δισεκατομμύρια ευρώ σε εισαγωγές βασικών διατροφικών προϊόντων που θα μπορούσαμε να τα παράγουμε στη χώρα μας σε καλύτερη ποιότητα και να δουλεύουν και πεντακόσιες χιλιάδες Έλληνες νέοι πολίτες, οι οποίοι σήμερα φεύγουν στο εξωτερικό, για να βρουν μια καλύτερη μοίρα.<br />Επίσης, επειδή γίνεται λόγος στο νομοσχέδιο για πρότυπα πιστοποίησης και εν γένει για τα πρότυπα, αλήθεια, κύριε Υπουργέ, τι απέγιναν οι περιβόητοι πόλοι καινοτομίας στη χώρα; Ήταν μια πραγματικά εντυπωσιακή και ουσιαστική ιδέα και δράση, που εφαρμόστηκε από την προηγούμενη κυβέρνηση, του κ. Καραμανλή, αλλά δεν ξέρουμε τι απέγιναν αυτά τα προγράμματα που εφαρμόστηκαν διάσπαρτα σε διάφορες περιφέρειες της χώρας και είχαν στοχευμένο αναπτυξιακό περιεχόμενο. Χρηματοδοτήθηκαν ισχυρά, αλλά δεν ξέρουμε αν απέδωσαν, τι απέδωσαν και ποια είναι η συνέχειά τους.<br />Θα μπορούσατε, όπως θα πω στη συνέχεια, να συγκεράσετε αυτήν την προηγούμενη εμπειρία μ’ αυτήν την τομή που επιχειρείται στο σχέδιο νόμου με τους οργανωμένους υποδοχείς δραστηριοτήτων, για τους οποίους θα μιλήσω στη συνέχεια.<br />Επομένως η γενικότητα και η αοριστία του σχεδίου νόμου είναι εμφανής και αποτυπώνεται με χαρακτηριστικές εκφράσεις σε διατάξεις σε διάφορα άρθρα του νομοσχεδίου, όπως «δημόσιο συμφέρον», «επαρκώς δικαιολογημένα», «αντικειμενικά κριτήρια» και άλλες παρόμοιες έννοιες. Αυτές είναι διάχυτες στο σχέδιο νόμου, αλλά επιδέχονται πολλαπλές ερμηνείες που κατά κανόνα οδηγούν σε αντίθετα αποτελέσματα απ’ αυτά που επιθυμείτε κι εσείς, κύριε Υπουργέ, αλλά και όλοι μας εδώ μέσα, δηλαδή τη διευκόλυνση των επιχειρηματικών υγιών δραστηριοτήτων στη χώρα.<br />Στο σχέδιο νόμου διαπιστώνεται ελάχιστη τεχνική υποστήριξη και τεκμηρίωση στις διατάξεις που αναφέρονται, γεγονός το οποίο δεν μπορεί να αποκατασταθεί με τη δευτερεύουσα νομοθεσία, για την οποία δεσμευτήκατε, κύριε Υπουργέ –εμείς ευχόμαστε να υλοποιηθεί- ότι θα ολοκληρωθεί σε οκτώ μήνες από την ψήφιση του σχεδίου νόμου.<br />Κύριε Υπουργέ, αν δεν προηγηθεί για καθεμία από τις εκατοντάδες οικονομικές δραστηριότητες σαφές και θεσμοθετημένο πλαίσιο προδιαγραφών και προτύπων, το οποίο να γνωρίζει η κάθε επιχείρηση και να είναι ξεκάθαρο και για τη δημόσια διοίκηση και για τους διοικούμενους –δηλαδή, τους επιχειρηματίες- τότε η τομή που επιχειρείται, να παρέχεται δηλαδή το δικαίωμα στην επιχείρηση να αδειοδοτείται με δήλωση αυτοσυμμόρφωσης κατ’ αρχάς, θα πέσει στο κενό.<br />Κατά συνέπεια, εξαιτίας αυτής της διάταξης, της διατύπωσης και της δράσης που προτείνετε, το κρίσιμο θέμα για την αδειοδότηση των επιχειρήσεων είναι η στοιχειοθέτηση ενός πλήρους και ισχυρού φακέλου, προκειμένου να κατατεθεί στην αδειοδοτούσα αρχή για να πάρει την άδεια έγκρισης λειτουργίας.<br />Εδώ, όπως όλοι γνωρίζουμε, ένας επιχειρηματίας θα πρέπει να περάσει από χίλια κύματα –έστω και εκ των υστέρων- δηλαδή από το Δασαρχείο, από την Αρχαιολογία, από τις Υπηρεσίες του Υπουργείου Περιβάλλοντος και από κάποιες άλλες υπηρεσίες, οι οποίες μέχρι σήμερα κυριολεκτικά βασανίζουν τους εκάστοτε επιχειρηματίες, οι οποίοι μάλιστα θέλουν να κάνουν και σοβαρές επενδύσεις.<br />Άρα, εξαιτίας αυτής της αοριστίας που προανέφερα, οι προθεσμίες που ορίζετε μέσα στο σχέδιο νόμου ως υποχρέωση της δημόσιας διοίκησης, κατόπιν της αιτήσεως του επιχειρηματία, δεν μπορούν να ισχύουν, αφού ως επί το πλείστον θα βγουν όλες εκπρόθεσμες, και δικαιωματικά ο επιχειρηματίας, κατόπιν έλλειψης απάντησης από την υπηρεσία, θα προχωρήσει στην επένδυσή του.<br />Αυτή, λοιπόν, η ιδιάζουσα ομηρία των επιχειρηματιών επιτείνεται και από την έλλειψη αναπτυξιακού χωροταξικού σχεδιασμού με επιμέρους –ας μου επιτραπεί η έκφραση- «κλαδικά χωροταξικά», όπως προανέφερα, και από την έλλειψη χαρτών χρήσεων γης στη χώρα.<br />Ένα χαρακτηριστικό παράδειγμα είναι αυτό που αναφέρεται στις ιχθυοκαλλιέργειες. Εσείς λέτε ότι θα ισχύσουν οι διατάξεις αυτού του σχεδίου νόμου και για τις ιχθυοκαλλιέργειες, την ίδια στιγμή που ο Υπουργός Αγροτικής Ανάπτυξης  και Τροφίμων έχει σε διαβούλευση και φέρνει στην επιτροπή ανάλογο σχέδιο νόμου για τις ιχθυοκαλλιέργειες. Δεν ξέρω αν προηγήθηκε κάποια συνεννόηση μεταξύ σας, αλλά από ό,τι συμπεραίνουμε κατ’ αρχάς υπάρχει μια διάσταση προθέσεων και προτάσεων.<br />Επίσης, εξαιτίας αυτής της έλλειψης του χωροταξικού σχεδιασμού ή των χρήσεων γης, υπάρχει και ένα τεράστιο πρόσθετο κόστος, κύριε Υπουργέ, σε επενδύσεις που γίνονται αυτήν τη στιγμή στη χώρα μας. Είναι μια πραγματικότητα που τη ζούμε, τουλάχιστον εμείς στη δυτική Μακεδονία. Ίσως να μην υπάρχουν τόσο μεγάλης κλίμακας επενδύσεις αλλού στη χώρα όσο αυτές που αναφέρονται στα εκτροφεία γουνοφόρων ζώων στη δυτική Μακεδονία, όπου πάνω από πενήντα επιχειρήσεις -με ένα κόστος επένδυσης πάνω από 300-400 χιλιάδες ευρώ έκαστη- έχουν γίνει τον τελευταίο χρόνο και τρέχουν οι επιχειρηματίες να βρουν τρόπο να συνδέσουν με ρεύμα το χωράφι που πήραν για να στήσουν το εκτροφείο τους, να πείσουν τον δήμαρχο να τους φέρει νερό και μετά από κάποια χιλιόμετρα διαδρομή, γιατί είναι αναγκαίο για τα ζωάκια τους, να ανοίξουν δρόμους πρόσβασης με παρακαλετά στους δημάρχους ή στους περιφερειάρχες, για να λειτουργήσουν αυτές οι επενδύσεις, που είναι ζωτικής σημασίας για τη χώρα, πολύ περισσότερο για τη δυτική Μακεδονία, η οποία έχει σπάσει τον δείκτη ανεργίας σε ολόκληρη την Ευρώπη. <br />Αν προηγούνταν ένα κλαδικό χωροταξικό, όπως είπα, μαζί με τις απλοποιήσεις που προτείνετε, σίγουρα θα μειωνόταν και το κόστος, αλλά σίγουρα θα αυξανόταν και η αποτελεσματικότητα  αυτών των επενδύσεων.<br />Τώρα θα ήθελα κάποια σχόλια, κύριε Υπουργέ, ως προς τους οργανωμένους υποδοχείς δραστηριοτήτων. Όπως δηλώσατε και στην επιτροπή, θεωρείτε ότι ίσως να είναι και το βασικότερο άρθρο του σχεδίου νόμου. <br />Ναι, θεωρούμε ότι είναι θετική η σκέψη σας να δημιουργήσετε τέτοιους χώρους οργανωμένους, όπως τους λέτε, όπου να έχει προηγηθεί μία προεργασία, μια προαδειοδότηση, όπως την είπατε, ώστε ευθύς αμέσως ο κάθε επιχειρηματίας να παίρνει τον χώρο και να ξεκινάει το χτίσιμο της επένδυσής του.<br />Ωστόσο, κύριε Υπουργέ, σας επισημάναμε στην επιτροπή και εγώ και άλλοι συνάδελφοι, ότι οφείλετε αυτές τις βιομηχανικές περιοχές, που μετονομάζετε σε οργανωμένους υποδοχείς δραστηριοτήτων, να τις εξετάσετε σε βάθος, γιατί δυστυχώς είναι χώροι σκανδάλων, που κυριολεκτικά ρήμαξαν τον δημόσιο κορβανά, είναι οι χώροι όπου βρήκαν εφαρμογή τα περιβόητα θαλασσοδάνεια, βρήκε εφαρμογή η διαπλοκή μεταξύ της δημόσιας διοίκησης και των επιχειρηματιών, όπου έστησαν κουφάρια που δεν λειτούργησαν ποτέ. <br />Σας είπα και το συγκεκριμένο παράδειγμα στην Κομοτηνή, μέρος που το έχω επισκεφτεί. Το επιβεβαιώσατε και εσείς. Είδα εκατόν είκοσι κουφάρια επιχειρήσεων εκ των οποίων μόνο τα είκοσι λειτούργησαν, ενώ τα άλλα εκατό δεν λειτούργησαν ποτέ. Πού πήγαν αυτά τα λεφτά; Πού πήγαν τα προγράμματα που δόθηκαν;<br /><br />Δώστε μου ένα λεπτό ακόμη, κυρία Πρόεδρε.<br />Δεν υπάρχουν υπεύθυνοι επιχειρηματίες ή άτομα από τη δημόσια διοίκηση; Και πώς θα εμπιστευτούμε ξανά στους ίδιους επιχειρηματίες να αιτηθούν ευνοϊκή μεταχείριση από τον νέο νόμο; Πώς θα εμπιστευθούμε δημόσιους λειτουργούς που μπορεί σήμερα να είναι, από απλοί υπάλληλοι τότε, διευθυντές αυτών των θέσεων;<br />Ο συνάδελφος κ. Ουζουνίδης μού επιβεβαιώνει το ίδιο παράδειγμα στην Αλεξανδρούπολη. Πρόκειται για προκλητικά γεγονότα. Την ώρα που ελληνικός λαός πληρώνει αυτό το κενό στις τράπεζες ύψους 40 και 50 δισεκατομμυρίων, όπου εκεί μέσα βρίσκονται αυτά τα θαλασσοδάνεια, εσείς κωφεύετε, αρνείστε να ψάξετε τους ανθρώπους, όποιοι και αν είναι αυτοί, ημέτεροι ή άλλοι, για να πληρώσουν το τίμημα αυτής της αρπαγής του πλούτου του ελληνικού λαού. <br />Επομένως ζητάμε και την επιστροφή αυτών των θαλασσοδανείων και όχι την απαλλαγή των ευθυνών, που δυστυχώς ψηφίστηκε από την πλειοψηφία της Βουλής. Για να πιστέψουμε ότι υπάρχουν πράγματι αυτές οι καλές προθέσεις, πρέπει να αποτυπώνονται και με δράσεις στην πράξη.<br />Όπως σας είπα, κύριε Υπουργέ, αξίζει να εξετάσετε την εμπειρία, όποια και αν είναι αυτή, και τα αποτελέσματα που προέκυψαν από τους πόλους καινοτομίας και να συγκεράσετε αυτά τα συμπεράσματα στους οργανωμένους υποδοχείς δραστηριοτήτων -είναι αρμοδιότητα του Υπουργείου σας- γιατί πρόκειται για εξειδικευμένους χώρους, που ήταν διάσπαρτοι σε περιφέρειες της χώρας και είχαν συγκεκριμένη αποστολή.<br />Κάτι τέτοιο προτείνουμε και θα περιμέναμε να δούμε στο σχέδιο νόμου, ώστε να δοθεί μια κατεύθυνση αναπτυξιακής τροχιάς στη χώρα. Για παράδειγμα, στους επιχειρηματίες που θέλουν να επενδύσουν στην ενέργεια, να πάνε σε αυτήν την ΟΥΔ, γι’ αυτούς που θέλουν να επενδύσουν στα τρόφιμα, να πάνε στην άλλη ΟΥΔ, γι’ αυτούς που έχουν ενεργοβόρες βιομηχανίες, δραστηριότητες, να χτιστούν ΟΥΔ στα γεωθερμικά πεδία της χώρας. Από τα εξήντα και πλέον που έχουμε, τα δεκατρία είναι αναγνωρισμένα και έτοιμα να δεχθούν επενδύσεις. Δυστυχώς, όμως, ελάχιστα έχουν μερικά θερμοκήπια. Μάλιστα, σε ορισμένα στα οποία δόθηκε άδεια, σε συγκεκριμένες επιχειρήσεις δεν γίνεται ούτε καν ηλεκτροπαραγωγή. <br />Άρα, προκειμένου, κύριε Υπουργέ, να αποκτήσει πρακτικό περιεχόμενο το σχέδιο νόμου και συμφωνώντας με βασικές θέσεις της Κεντρικής Ένωσης Επιμελητηρίων που σας έχουν καταθέσει και αυτοί –και κλείνω μ’ αυτές, κυρία Πρόεδρε, και ευχαριστώ και για την ανοχή του στον χρόνο- θα θέλαμε να προτείνουμε μεταξύ των άλλων, πρώτον, τον σαφή προσδιορισμό των αδειοδοτουσών αρχών με τη συμμετοχή και των επιμελητηρίων ανά τη χώρα. Δεύτερον, τη συγκεκριμενοποίηση και ποσοτικοποίηση των κριτηρίων αξιολόγησης και των διαδικασιών αδειοδότησης και ελέγχου των επιχειρήσεων. Τρίτον, τη ρητή περιγραφή και θεσμοθέτηση των αναγκαίων τεχνικών προδιαγραφών και προτύπων αδειοδότησης και ελέγχου ανά κατηγορία δραστηριοτήτων. Τέλος, τον χωροταξικό σχεδιασμό με διασπορά των ΟΥΔ ή των επιχειρηματικών πάρκων, όπως προανέφερα, με εξειδικευμένο περιεχόμενο σε περιοχές της χώρας, ανάλογα με μοναδικά ή συγκριτικά πλεονεκτήματα που υπάρχουν και μπορούν να αξιοποιηθούν. Και εδώ υπάρχουν πλεονεκτήματα που σχετίζονται είτε με εξειδικευμένο ανθρώπινο δυναμικό είτε με αναξιοποίητους φυσικούς πόρους είτε με γεωγραφική θέση είτε με ποσοστά ανεργίας, κάτι που αποτελεί ένα τεράστιο πρόβλημα της χώρας. <br /></speech><speech by="#s125"><from>ΠΡΟΕΔΡΕΥΟΥΣΑ</from> Ολοκληρώστε, κύριε Κασαπίδη.</speech><speech by="#s108"><from> ΓΕΩΡΓΙΟΣ ΚΑΣΑΠΙΔΗΣ</from> Κλείνω μ’ αυτό, κυρία Πρόεδρε. <br />Αυτοί, λοιπόν, οι θύλακες ανάπτυξης στο πνεύμα των πόλων καινοτομίας, έστω και με την επωνυμία ΟΥΔ, αλλά με ξεκάθαρο θεσμικό πλαίσιο αρμοδιοτήτων προς ενίσχυση και επιτάχυνση των παραγωγικών και καινοτόμων οικονομικών δραστηριοτήτων, μπορούν να σηματοδοτήσουν την πρακτική εφαρμογή αυτού του νόμου-πλαισίου, που, ναι μεν, είναι στη θετική κατεύθυνση, αλλά είναι ημιτελές, είναι ανεφάρμοστο. <br />Γι’ αυτόν τον λόγο, κύριε Υπουργέ, περιμένουμε και τη δευτερεύουσα νομοθεσία που είπατε και τον χωροταξικό σχεδιασμό του ΥΠΕΚΑ και τις χρήσεις γης, προκειμένου να μπορούμε να δώσουμε θετική ψήφο. <br />Ευχαριστώ πολύ. <br /><br /></speech><speech by="#s125"><from>ΠΡΟΕΔΡΕΥΟΥΣΑ</from> Ευχαριστούμε πολύ, κύριε Κασαπίδη. <br />Κυρίες και κύριοι συνάδελφοι, διακόπτουμε για λίγο τη συζήτηση του σχεδίου νόμου. Έχω την τιμή να σας ανακοινώσω το αποτέλεσμα της προηγούμενης διεξαχθείσης ονομαστικής ψηφοφορίας. <br />Συνολικά ψήφισαν 239 Βουλευτές. <br />Υπέρ του άρθρου 5, δηλαδή «ΝΑΙ», ψήφισαν 141 Βουλευτές.<br />Κατά του άρθρου, δηλαδή «ΟΧΙ», ψήφισαν 98 Βουλευτές. <br />Συνεπώς το άρθρο 5 έγινε δεκτό, όπως τροποποιήθηκε από τον κύριο Υπουργό, κατά πλειοψηφία. <br />Υπέρ του άρθρου 14, δηλαδή «ΝΑΙ», ψήφισαν 141 Βουλευτές.<br />Κατά του άρθρου, δηλαδή «ΟΧΙ», ψήφισαν 98 Βουλευτές. <br />Συνεπώς το άρθρο 14 έγινε δεκτό, όπως τροποποιήθηκε από τον κύριο Υπουργό, κατά πλειοψηφία. <br />Υπέρ του άρθρου 38, δηλαδή «ΝΑΙ», ψήφισαν 141 Βουλευτές.<br />Κατά του άρθρου, δηλαδή «ΟΧΙ», ψήφισαν 98 Βουλευτές. <br />Συνεπώς το άρθρο 38 έγινε δεκτό, όπως τροποποιήθηκε από τον κύριο Υπουργό, κατά πλειοψηφία. <br />Υπέρ του άρθρου 39, δηλαδή «ΝΑΙ», ψήφισαν 141 Βουλευτές.<br />Κατά του άρθρου, δηλαδή «ΟΧΙ», ψήφισαν 98 Βουλευτές. <br />Συνεπώς το άρθρο 39 έγινε δεκτό, όπως τροποποιήθηκε από τον κύριο Υπουργό, κατά πλειοψηφία. <br />Υπέρ της τροπολογίας με γενικό αριθμό 1418 και ειδικό αριθμό 38, δηλαδή «ΝΑΙ», ψήφισαν 141 Βουλευτές.<br />Κατά της τροπολογίας με γενικό αριθμό 1418 και ειδικό αριθμό 38, δηλαδή «ΟΧΙ», ψήφισαν 98 Βουλευτές. <br />Συνεπώς η τροπολογία με γενικό αριθμό 1418 και ειδικό αριθμό 38 έγινε δεκτή, όπως τροποποιήθηκε από τον κύριο Υπουργό, κατά πλειοψηφία και εντάσσεται στο νομοσχέδιο ως ίδιο άρθρο. <br />Υπέρ της τροπολογίας με γενικό αριθμό 1424 και ειδικό αριθμό 41, δηλαδή «ΝΑΙ», ψήφισαν 141 Βουλευτές.<br />Κατά της τροπολογίας με γενικό αριθμό 1424 και ειδικό αριθμό 41, δηλαδή «ΟΧΙ», ψήφισαν 98 Βουλευτές. <br />Συνεπώς η τροπολογία με γενικό αριθμό 1424 και ειδικό αριθμό 41 έγινε δεκτή, όπως τροποποιήθηκε από τον κύριο Υπουργό, κατά πλειοψηφία και εντάσσεται στο νομοσχέδιο ως ίδιο άρθρο. <br />Υπέρ της τροπολογίας με γενικό αριθμό 1433 και ειδικό αριθμό 45, δηλαδή «ΝΑΙ», ψήφισαν 141 Βουλευτές.<br />Κατά της τροπολογίας με γενικό αριθμό 1433 και ειδικό αριθμό 45, δηλαδή «ΟΧΙ», ψήφισαν 98 Βουλευτές. <br />Συνεπώς η τροπολογία με γενικό αριθμό 1433 και ειδικό αριθμό 45 έγινε δεκτή, όπως τροποποιήθηκε από τον κύριο Υπουργό, κατά πλειοψηφία και εντάσσεται σε άρθρα του νομοσχεδίου. <br />Υπέρ της τροπολογίας με γενικό αριθμό 1441 και ειδικό αριθμό 52, δηλαδή «ΝΑΙ», ψήφισαν 141 Βουλευτές.<br />Κατά της τροπολογίας με γενικό αριθμό 1441 και ειδικό αριθμό 52, δηλαδή «ΟΧΙ», ψήφισαν 98 Βουλευτές. <br />Συνεπώς η τροπολογία με γενικό αριθμό 1441 και ειδικό αριθμό 52 έγινε δεκτή ως έχει κατά πλειοψηφία και εντάσσεται στο νομοσχέδιο στο άρθρο 21, σύμφωνα με το παρακάτω πρωτόκολλο ονομαστικής ψηφοφορίας:<br /></speech><speech by="#s125"><from>ΠΡΟΕΔΡΕΥΟΥΣΑ</from> Εισερχόμεθα στην ψήφιση του ακροτελεύτιου άρθρου.<br />Ερωτάται το Σώμα: Γίνεται δεκτό το ακροτελεύτιο άρθρο;</speech><speech><from>ΠΟΛΛΟΙ ΒΟΥΛΕΥΤΕΣ</from> Δεκτό, δεκτό.</speech><speech by="#s166"><from> ΡΑΧΗΛ ΜΑΚΡΗ</from> Κατά πλειοψηφία.</speech><speech by="#s125"><from>ΠΡΟΕΔΡΕΥΟΥΣΑ</from> Το ακροτελεύτιο άρθρο έγινε δεκτό κατά πλειοψηφία.<br />Συνεπώς το νομοσχέδιο του Υπουργείου Ανάπτυξης και Ανταγωνιστικότητας «Άσκηση εμπορικών δραστηριοτήτων εκτός καταστήματος και άλλες διατάξεις» έγινε δεκτό κατά πλειοψηφία επί της αρχής και επί των άρθρων. <br />Κύριοι συνάδελφοι, δέχεστε να ψηφίσουμε το νομοσχέδιο και στο σύνολό του;</speech><speech><from>ΠΟΛΛΟΙ ΒΟΥΛΕΥΤΕΣ</from> Μάλιστα, μάλιστα.</speech><speech by="#s125"><from>ΠΡΟΕΔΡΕΥΟΥΣΑ</from> Ερωτάται, λοιπόν, το Σώμα: Γίνεται δεκτό το νομοσχέδιο και στο σύνολο;</speech><speech><from>ΠΟΛΛΟΙ ΒΟΥΛΕΥΤΕΣ</from>  Δεκτό, δεκτό.</speech><speech by="#s166"><from> ΡΑΧΗΛ ΜΑΚΡΗ</from> Κατά πλειοψηφία.</speech><speech by="#s172"><from> ΔΙΑΜΑΝΤΩ ΜΑΝΩΛΑΚΟΥ</from> Κατά πλειοψηφία.</speech><speech by="#s125"><from>ΠΡΟΕΔΡΕΥΟΥΣΑ</from> Το νομοσχέδιο έγινε δεκτό και στο σύνολο κατά πλειοψηφία.<br />Συνεπώς το νομοσχέδιο του Υπουργείου Ανάπτυξης και Ανταγωνιστικότητας: «Άσκηση εμπορικών δραστηριοτήτων εκτός καταστήματος και άλλες διατάξεις», έγινε δεκτό κατά πλειοψηφία, σε μόνη συζήτηση, επί της αρχής, των άρθρων και του συνόλου και έχει ως εξής:<br /></speech><speech by="#s125"><from>ΠΡΟΕΔΡΕΥΟΥΣΑ</from> Κύριοι συνάδελφοι, παρακαλώ το Σώμα να εξουσιοδοτήσει το Προεδρείο για την υπ' ευθύνη του επικύρωση των Πρακτικών ως προς την ψήφιση στο σύνολο του παραπάνω νομοσχεδίου.</speech><speech><from>ΟΛΟΙ ΟΙ ΒΟΥΛΕΥΤΕΣ</from> Μάλιστα, μάλιστα.</speech><speech by="#s125"><from>ΠΡΟΕΔΡΕΥΟΥΣΑ</from> Το Σώμα παρέσχε τη ζητηθείσα εξουσιοδότηση.<br />Κυρίες και κύριοι συνάδελφοι, επανερχόμαστε στη συζήτηση του προηγούμενου νομοσχεδίου. Μπαίνουμε στον κατάλογο των εγγεγραμμένων ομιλητών.<br />Τον λόγο έχει ο κ. Ηλίας Βλαχογιάννης.</speech><speech by="#s33"><from> ΗΛΙΑΣ ΒΛΑΧΟΓΙΑΝΝΗΣ</from> Ευχαριστώ, κυρία Πρόεδρε. <br />Κύριε Υπουργέ, κυρίες και κύριοι Βουλευτές, σήμερα συζητούμε ένα πολύ σημαντικό νομοσχέδιο και χαίρομαι γιατί και από την πλευρά της Αξιωματικής Αντιπολίτευσης δεν διατυπώθηκαν σοβαρές ενστάσεις. Ίσως για πρώτη φορά ο κ. Σταθάκης προσέγγισε το θέμα με μεγάλη σοβαρότητα και αυτό είναι ένα πάρα πολύ θετικό σημείο, το οποίο πρέπει να επικροτήσουμε. <br />Βέβαια, δεν είδα την ίδια προσέγγιση από τον εισηγητή του ΠΑΣΟΚ. Καταλαβαίνω ότι σήκωσε μεγάλο βάρος και το ΠΑΣΟΚ, για να κρατήσουμε τη χώρα όρθια και καταλαβαίνω και την πολιτική πίεση που μπορεί να δεχόμαστε όλοι.<br />Όμως, κυρίες και κύριοι Βουλευτές, και εμείς οι Βουλευτές της Νέας Δημοκρατίας σηκώνουμε μεγάλο βάρος, δυσανάλογο σε σχέση με αυτό που μας αναλογεί. Τι σημαίνει αυτό; Θα εγκαταλείψουμε την προσπάθεια να σώσουμε την πατρίδα μας τώρα που βγήκαμε στο ξέφωτο; <br />Πιστεύω ότι όλοι πρέπει να οπλιστούμε με δύναμη και θάρρος, στηριζόμενοι σε αυτά τα οποία πέτυχε μέχρι σήμερα ο ελληνικός λαός με τις θυσίες του και να ευχηθούμε τα αποτελέσματα να είναι τέτοια, ώστε να δώσουν μια μακρά προοπτική διακυβέρνησης του τόπου, γιατί την έχει ανάγκη η χώρα. Έχει ανάγκη από σταθερές πολιτικές δυνάμεις, οι οποίες σήκωσαν και πρέπει να σηκώσουν το βάρος, έτσι ώστε η επόμενη γενιά των Ελλήνων να αισθάνεται ότι ζει σε μια εντελώς διαφορετική χώρα, σε μια καλύτερη πατρίδα. Εμείς αναλάβαμε αυτό το κόστος, δυσανάλογο και για εμάς, αλλά θα φέρουμε σε πέρας το έργο το οποίο μας ανέθεσε ο ελληνικός λαός. <br />Κύριε Υπουργέ, είναι πάρα πολύ σημαντικό το σημερινό νομοσχέδιο. Είναι νόμος-πλαίσιο, όπως ειπώθηκε. Είναι πάρα πολύ σημαντικό, γιατί για πρώτη φορά προσπαθεί να διευκολύνει πραγματικά τις επιχειρήσεις και κυρίως τις αδειοδοτήσεις του επιχειρείν. <br />Υπήρχε παλαιότερα η δυστοκία να ευρεθούν ΒΙΠΑ, Βιομηχανικά Πάρκα, Βιοτεχνικά Πάρκα μεσαίας και χαμηλής όχλησης. Υπήρχε τεράστια γραφειοκρατία. Εμείς στα Τρίκαλα είμαστε ίσως ο μόνος νομός που δεν έχει οργανωμένο Πάρκο Χωροθέτησης Επιχειρήσεων. Προσπαθήσαμε με τον Δήμαρχο, τον Μιχάλη τον Ταμήλο, να βρούμε χώρους και κυρίως εκεί στη Φαρκαδόνα, όπου είχε διατεθεί μια έκταση, και δεν μπορέσαμε να το κάνουμε. Τόση ήταν η γραφειοκρατία, κύριε Υπουργέ, ώστε υπήρχε η βούληση όλων των φορέων να προχωρήσουμε στη δημιουργία του ΒΙΠΑ Φαρκαδόνας και δεν μπορέσαμε να το κάνουμε οκτώ χρόνια εμείς και άλλα οκτώ χρόνια οι προηγούμενοι και άλλα οκτώ χρόνια οι επόμενοι. Τι σημαίνει αυτό; Σημαίνει ότι το κράτος ήταν εχθρός της επιχειρηματικότητας. <br />Να πω και ένα αντίθετο παράδειγμα. Υπήρχε μια υψικάμινος στα Τρίκαλα, των αδελφών Δρεπανοπουλέων, η οποία, όταν είχε δημιουργηθεί ήταν νόμιμη, γιατί ήταν εκτός του ιστού της πόλης. Επεκτείνοντας εμείς τα σχέδια πόλεως, αμέσως εκείνη η περιοχή έγινε οικιστική περιοχή, με αποτέλεσμα να είναι παράνομο το εργοστάσιο. Ήρθε, λοιπόν, η εντολή να το κλείσουμε. Εγώ ήμουν Νομάρχης τότε. Ζήτησε ο επιχειρηματίας, που απασχολούσε περίπου είκοσι πέντε άτομα, μια εύλογη προθεσμία τριών μηνών για να μπορέσει να τελειώσει  τις παραγγελίες. <br />Ακούστε, κύριε Υπουργέ, το αποτέλεσμα: όλο το Νομαρχιακό Συμβούλιο και ο Νομάρχης πήγαμε κατηγορούμενοι! Πήγαμε, λοιπόν, όλοι οι Νομαρχιακοί Σύμβουλοι που ψηφίσαμε την παράταση των τριών μηνών κατηγορούμενοι στο Εφετείο στη Λάρισα, καθώς και εγώ, λόγω του ότι ήμουν Νομάρχης και είχα ειδική δωσιδικία. Κι αυτό διότι δώσαμε τρεις μήνες παράταση για να λειτουργήσει μια επιχείρηση που ήταν νόμιμη και εκ των πραγμάτων κατέστη παράνομη...  <br />Καταλαβαίνετε πόσο θεμελιώδες είναι να δώσουμε στις επιχειρήσεις την ασφάλεια δικαίου, ότι εκεί όπου πάνε να εγκαταστήσουν την επιχείρησή τους, εφόσον ενεργούν εντός του πλαισίου της νομιμότητας, του Συντάγματος και των νόμων, δεν τους πειράζει κανείς. Δεν θα είναι στον εκβιασμό κανενός τοπικού άρχοντα, κανενός πολιτιστικού συλλόγου, κανενός παράγοντα. Αυτό επιδιώκουμε μέσω αυτού του νομοθετήματος. <br />Γι’ αυτό, κυρίες και κύριοι Βουλευτές, είναι πολύ σημαντικό να επικροτήσουμε αυτήν την πρωτοβουλία του Υπουργείου. Τρωτά έχει κάθε νόμος. Καλόπιστα θα δεχθούμε τις παρατηρήσεις, εφόσον κινούνται στην κατεύθυνση αυτήν, την οποία εμείς θέλουμε. Όμως, να μη λέμε πάντα όχι. Είναι μια πρόοδος το ότι για πρώτη φορά το κράτος παραχωρεί αρμοδιότητες. <br />Θα πρέπει, όμως, να φανείτε πιο γενναίος, κύριε Υπουργέ, και να παραχωρήσετε αρμοδιότητες από τις υπηρεσίες του Υπουργείου σας στην περιφέρεια. Γιατί ένας επιχειρηματίας που ξέρει ότι η αίτησή του θα έρθει για αδειοδότηση στην Αθήνα χτυπά το κεφάλι του στον τοίχο. Λέει «οχ» για το τέρας της γραφειοκρατίας που αντιμετωπίζει εδώ στην Αθήνα. <br />Αποκεντρώστε! Ξέρω ότι δεν σας αφήνουν κάποιοι γραφειοκράτες, κάποιοι μανδαρίνοι των Υπουργείων, γιατί αλλιώς θα χάσουν τη δουλειά τους και δεν θα έχουν αντικείμενο.</speech><speech by="#s269"><from> ΜΙΧΑΗΛ ΤΑΜΗΛΟΣ</from> Για τις μίζες!</speech><speech by="#s33"><from> ΗΛΙΑΣ ΒΛΑΧΟΓΙΑΝΝΗΣ</from> Αυτή είναι η αλήθεια! Αποκεντρώστε αρμοδιότητες, μειώστε τη γραφειοκρατία και μειώστε το ρουσφέτι. Όμως, μόνο έτσι θα το κάνετε: Όταν οι υπηρεσίες πάνε κοντά στον πολίτη, όταν οι υπηρεσίες που δίνουν τις άδειες είναι πιο υπεύθυνες και λογοδοτούν πιο υπεύθυνα. Και ο δήμαρχος και ο περιφερειάρχης κρίνονται κάθε μέρα. <br />Εμπιστευτείτε τους, κύριε Υπουργέ, και εσείς και η Κυβέρνηση την οποία στηρίζουμε. Κάνετε πάρα πολλά θετικά, όταν δίνετε αρμοδιότητες στην περιφέρεια. Όμως, δώστε περισσότερες. <br />Λέμε όλοι ότι το φυσικό και πολιτιστικό περιβάλλον είναι ένα προστατευόμενο αγαθό. Συμφωνούμε. Όταν, όμως, έναν νομό, κύριε Υπουργέ, σαν τα Τρίκαλα, σε ποσοστό 55% τον έχετε εντάξει στο δίκτυο «Natura 2000» εντελώς αυθαίρετα, τι «επιχειρείν» να κάνουμε εμείς στο 55% του νομού, όταν απαγορεύεται οποιαδήποτε –σχεδόν- δραστηριότητα; Η αδειοδότηση εντός αυτής της περιοχής είναι τόσο δύσκολη και τόσο γραφειοκρατική, ώστε στην ουσία καταντά μη αδειοδότηση. <br />Το 55% του Νομού Τρικάλων είναι δυνατόν να είναι στο «Natura»; Όλη η πανίδα και όλη η χλωρίδα συγκεντρώθηκε στα Τρίκαλα, όταν η γειτονική Καρδίτσα έχει το 17% στο δίκτυο «Natura» και λέμε ότι θα προχωρήσουμε σε ίδρυση επιχειρήσεων στην περιφέρεια; Πάλι ο Νομός Τρικάλων έμεινε απ’ έξω, γιατί κάποιοι φρόντισαν να στείλουν όλα τα πτηνά της Ελλάδος ή των Βαλκανίων στα Τρίκαλα! Αυτό, όμως, έγινε αυθαίρετα. Το ξέρετε και το ξέρουμε. Έγινε αυθαίρετα, γιατί κάποιοι μελετητές επί χάρτου ενέταξαν, αντιστάσεως μη ούσης, στον νομό μας τότε, το 55%. Είναι καιρός να αναθεωρήσουμε αυτά τα οποία έπραξαν κάποιοι ελαφρά τη καρδία και δεν ξέρω αν ήταν απλώς ελαφρά τη καρδία... <br />Συγχαρητήρια για το σχέδιο νόμου το οποίο φέρνετε! Ούτε γιαλούς παραχωρούμε σε ιδιώτες, όπως είπε κάποιος από την πλευρά του Κομμουνιστικού Κόμματος Ελλάδας. Αντίθετα, η καταπάτηση των αιγιαλών έγινε από τους ιδιώτες αυθαίρετα. Τώρα μισθώνονται οι αιγιαλοί. Για  συγκεκριμένο χρονικό διάστημα θα πληρώνουν στο κράτος και η περιουσία θα ανήκει στο κράτος. Γι’ αυτό ψηφίστε τα όλοι. Είναι μία πρόοδος. <br />Κύριε Σταθάκη –το αναφέρω, επειδή δεν ήσασταν πριν εδώ-, συγχαρητήρια για την τοποθέτησή σας! Πραγματικά φανήκατε πολύ γενναίοι σε αυτό το νομοσχέδιο. <br />Ευχαριστώ πολύ. <br /><br />ΣΠΥΡΙΔΩΝ–ΑΔΩΝΙΣ ΓΕΩΡΓΙΑΔΗΣ : Μου επιτρέπετε, κυρία Πρόεδρε;</speech><speech by="#s125"><from>ΠΡΟΕΔΡΕΥΟΥΣΑ</from> Κύριε Υπουργέ, κύριε Γεωργιάδη, μπορείτε να δείξετε λίγη ανοχή, ώστε να προηγηθεί η κ. Ξουλίδου, επειδή περιμένει αεροπλάνο να φύγει; <br />ΣΠΥΡΙΔΩΝ–ΑΔΩΝΙΣ ΓΕΩΡΓΙΑΔΗΣ : Κανένα πρόβλημα, κυρία Πρόεδρε.</speech><speech by="#s125"><from>ΠΡΟΕΔΡΕΥΟΥΣΑ</from> Ορίστε, κυρία Ξουλίδου, έχετε τον λόγο για επτά λεπτά.</speech><speech by="#s214"><from> ΣΤΑΥΡΟΥΛΑ ΞΟΥΛΙΔΟΥ</from> Ευχαριστώ πολύ, κυρία Πρόεδρε. <br />Κυρίες και κύριοι συνάδελφοι, διαπιστώνουμε ότι η επιλεκτική και ευνοϊκή αντιμετώπιση του Οργανισμού Μεγάρου Μουσικής Αθηνών συνεχίζεται με την κατάθεση της υπ’ αριθμόν 1435/47/30-4-2014 τροπολογίας στο σχέδιο νόμου «Απλούστευση της αδειοδότησης για την άσκηση οικονομικής δραστηριότητας». <br />Ο Οργανισμός Μεγάρου Μουσικής, λοιπόν, απαλλάσσεται έως τις 31-8-2014 από την υποχρέωση προσκόμισης αποδεικτικού ενημερότητας, καθώς και αποδεικτικού ασφαλιστικής ενημερότητας για τα χρέη του προς το ελληνικό δημόσιο, το ΙΚΑ ή άλλους ασφαλιστικούς οργανισμούς, για όλες τις πράξεις και συναλλαγές, πλην της μεταβίβασης ακινήτου ιδιοκτησίας του. <br />Σύμφωνα με όσα αναφέρονται στην αιτιολογική έκθεση αλλά και στην έκθεση του Γενικού Λογιστηρίου του Κράτους, η ευνοϊκή μεταχείριση του Οργανισμού Μεγάρου Μουσικής Αθηνών όχι μόνον είναι προκλητικότατη, αλλά δεν έχει τέλος.<br />Συγκεκριμένα, δεν επιτρέπεται σε βάρος του ΟΜΜΑ η διενέργεια πάσης φύσεως συμψηφισμού που αφορά βεβαιωμένες χρηματικές απαιτήσεις του ελληνικού δημοσίου ή των ασφαλιστικών οργανισμών.<br />Αναστέλλονται οι κατά του ΟΜΜΑ και κάθε άλλου συνυπόχρεου με αυτόν προσώπου πάσης φύσεως πράξεις διοικητικής ή αναγκαστικής εκτέλεσης, καθώς και η λήψη οποιουδήποτε ασφαλιστικού ή διασφαλιστικού μέτρου και δεν υπολογίζονται τόκοι και πρόστιμα εκπρόθεσμης καταβολής για τα χρέη του ΟΜΜΑ από καταπτώσεις εγγυήσεων του ελληνικού δημοσίου του λογαριασμού «Κεφάλαιον Ασφαλίσεως Χρηματοδοτήσεων εκ Κεφαλαίων ή Εγγυήσει του Ελληνικού Δημοσίου».<br />Μάλιστα, σύμφωνα με την ίδια έκθεση του Γενικού Λογιστηρίου του Κράτους, προκαλείται απώλεια εσόδων του κρατικού προϋπολογισμού από τον μη υπολογισμό τόκων και προστίμων εκπρόθεσμης καταβολής για τα χρέη του ΟΜΜΑ από καταπτώσεις εγγυήσεων του ελληνικού δημοσίου που θα αναπληρωθεί από άλλες πηγές εσόδων του κρατικού προϋπολογισμού, χωρίς όμως να μπορεί να υπολογιστεί με ακρίβεια το ύψος αυτού του ποσού.<br />Η θρασύτητα της συγκυβέρνησης δεν έχει όρια. Μόλις χθες βράδυ καταγγείλαμε ότι με την τροπολογία του Υπουργείου Παιδείας στο σχέδιο νόμου «Άσκηση εμπορικών δραστηριοτήτων εκτός καταστημάτων» εξυπηρετούνται ιδιοτελή συμφέροντα. Συγκεκριμένα, η πρώην ΜΚΟ «Ευρωπαϊκός Οργανισμός Δημοσίου Δικαίου», μεταμορφώθηκε σε διεθνή οργανισμό και τώρα μετατρέπεται σε δούρειο ίππο για την εξίσωση δημοσίων ιδρυμάτων ανωτάτης εκπαίδευσης, εξίσωση η οποία συνεπάγεται ιδιωτικοποίηση. Κι όχι μόνον αυτό. Αυτά που ισχύουν με το ν. 3774/2009 για τον συγκεκριμένο οργανισμό είναι προκλητικά και απαράδεκτα.<br />Στο άρθρο 5 παράγραφος 2 οι αξιωματούχοι και το προσωπικό του Ευρωπαϊκού Οργανισμού Δημοσίου Δικαίου εξαιρούνται από τη φορολογία των αμοιβών και κάθε άλλης πληρωμής ή επιδομάτων και επιπλέον παροχής που θα τους καταβάλλεται από τον Ευρωπαϊκό Οργανισμό Δημοσίου Δικαίου. <br />Στο άρθρο 6 παράγραφος 13, χωρίς να περιορίζεται από οικονομικούς ελέγχους, ο Ευρωπαϊκός Οργανισμός Δημοσίου Δικαίου μπορεί να έχει χρηματικά ποσά, χρυσό ή συνάλλαγμα οποιουδήποτε είδους και να λειτουργεί λογαριασμούς σε οποιοδήποτε νόμισμα. Θα είναι ελεύθερος να μεταφέρει χρηματικά ποσά, χρυσό ή συνάλλαγμα από μία χώρα σε άλλη, εντός οποιασδήποτε χώρας και να μετατρέπει οποιοδήποτε νόμισμα διαθέτει σε οποιοδήποτε άλλο νόμισμα.<br />Σήμερα, λοιπόν, έρχεται μία άλλη τροπολογία σκανδαλώδης και εκκωφαντική για την πλήρη οικονομική κάλυψη του Οργανισμού Μεγάρου Μουσικής Αθηνών, δηλαδή των «ημετέρων», φίλων και γόνων των συγκυβερνώντων. <br />Κυρίες και κύριοι συνάδελφοι, σε παλαιότερη ερώτησή μου προς τους Υπουργούς Οικονομικών και Πολιτισμού και Αθλητισμού, την οποία έχω καταθέσει στις 13 Φεβρουαρίου, διατύπωσα τις ανησυχίες μου γι’ αυτήν την πολιτική συγκάλυψης που η συγκυβέρνηση ακολουθεί. Τότε είχα εκφράσει το ερώτημα για ποιο λόγο η οικονομική αρωγή παρέχεται επιλεκτικά υπέρ του ΟΜΜΑ και δεν τυγχάνουν της ίδιας προνομιακής μεταχείρισης άλλοι πολιτισμικοί χώροι, καθώς και πώς το ελληνικό δημόσιο θα καλύψει το τεράστιο οικονομικό κενό, στο οποίο αδυνατεί να ανταποκριθεί η διοίκηση του Μεγάρου Μουσικής. Απάντηση μάς έστειλε μόνο το Υπουργείο Οικονομικών, ότι για το τρέχον οικονομικό έτος έχει προβλεφθεί στον προϋπολογισμό του Υπουργείου Πολιτισμού και Αθλητισμού τακτική επιχορήγηση για τον οργανισμό ύψους 3 εκατομμυρίων ευρώ.<br />Στις 2 Μαΐου κατέθεσα νέα ερώτηση για το φλέγον αυτό ζήτημα, με την οποία ζήτησα διευκρινιστικά στοιχεία για τους λόγους που οδήγησαν την ηγεσία του Υπουργείου να χρηματοδοτήσει τον ΟΜΜΑ με τακτική επιχορήγηση 3 εκατομμυρίων και ειδική επιχορήγηση για την εξόφληση ληξιπρόθεσμων οφειλών 2.679.000 ευρώ. Κι όλα αυτά τη στιγμή που η συγκυβέρνηση επιδεικνύει μηδενική ανοχή στις μικρομεσαίες επιχειρήσεις που στενάζουν κάτω από τη φοροεισπρακτική πολιτική και αδυνατούν να εκπληρώσουν τις υποχρεώσεις τους στα ασφαλιστικά ταμεία, με αποτέλεσμα να διώκονται ποινικά και να αντιμετωπίζουν σοβαρότατα προβλήματα επιβίωσης.<br />Οι Ανεξάρτητοι Έλληνες θεωρούμε ότι οι πραγματικοί λόγοι που οδήγησαν στην εκ νέου επιλεκτική αντιμετώπιση του ΟΜΜΑ ξεπερνούν κάθε όριο, προκαλούν το κοινό αίσθημα, αποκαλύπτουν τις προθέσεις της Κυβέρνησης, κάθε δράση της οποίας αποβλέπει στην υποτακτική εξυπηρέτηση ιδιωτικών συμφερόντων, ξένων ή εγχωρίων.<br />Απροσδιόριστη, επίσης, παραμένει η συνολική οικονομική επιβάρυνση που θα πληρώσουν οι Έλληνες φορολογούμενοι πολίτες για τη σωτηρία του Μεγάρου Μουσικής, τη στιγμή που οι περισσότεροι εξ αυτών βρίσκονται σε δεινή οικονομική κατάσταση, την οποία εσείς τους έχετε επιβάλει δήθεν για τη σωτηρία της χώρας.<br />Τέλος, θα ήθελα να κάνω μία αναφορά και στην τροπολογία 1452/63 που αφορά πάλι το Υπουργείου Πολιτισμού και Αθλητισμού, σχετικά με τη χρηματοδότηση αθλητικών σωματείων.<br />Με την ρύθμιση αυτή ουσιαστικά τα αθλητικά σωματεία..</speech><speech by="#s287"><from> ΘΕΑΝΩ ΦΩΤΙΟΥ</from> Την απέσυρε αυτή.</speech><speech by="#s214"><from> ΣΤΑΥΡΟΥΛΑ ΞΟΥΛΙΔΟΥ</from> Α, την απέσυρε. Συγγνώμη, δεν το γνώριζα. <br />Δεν εξηγείτε, λοιπόν, κύριοι, ποια θα είναι η νέα διαδικασία χρηματοδότησης αυτών των οργανισμών και μάλιστα μια αναφορά στο Σωματείο «Special Olympics», το οποίο το μεταφέρετε από έναν ειδικό οργανισμό σε έναν άλλο νέο φορέα ο οποίος λέγεται «Πιλοτικές Εκδηλώσεις Άθλησης για Όλους». Δηλαδή, μετατρέπετε τα «Special Olympics» σε ένα πρόγραμμα πιλοτικό και έτσι θα επιδοτηθεί. <br />Όλα αυτά φυσικά τα γνωρίζετε. Έχετε υπερβεί τα εσκαμμένα. Έχετε εξαντλήσει την εμπιστοσύνη του ελληνικού λαού και αντί να προασπίζεστε τα δικαιώματά του, τα προδίδετε ευθαρσώς για να γίνετε αρεστοί στους ξένους δανειστές και στους εγχώριους επιχειρηματίες. <br />Ευτυχώς, λοιπόν, που οι μέρες σας στην Κυβέρνηση είναι πια μετρημένες. <br />Ευχαριστώ πολύ.</speech><speech by="#s125"><from>ΠΡΟΕΔΡΕΥΟΥΣΑ</from> Ευχαριστούμε, κυρία Ξουλίδου. <br />Ο Υπουργός Υγείας κ.Σπυρίδων-Άδωνις Γεωργιάδης έχει τον λόγο.</speech><speech by="#s51"><from> ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</from> Ευχαριστώ πάρα πολύ. <br />Κυρίες και κύριοι συνάδελφοι, η Κυβέρνηση ανακοίνωσε ότι δεν θα καταθέτει τροπολογίες άσχετες στο νομοσχέδιο αυτό, πλην των μέτρων που είναι εξαιρετικά επείγοντα λόγω του προγράμματος. <br />Θέλω, όμως, την άδειά σας να καταθέσω –το τονίζω, γιατί αν ιδιαίτερα το κόμμα της Αξιωματικής Αντιπολιτεύσεως διαφωνήσει, δεν θα την καταθέσω- μια τροπολογία –ίσως να την έχετε λάβει- που έχει να κάνει με την δυνατότητά μας να πληρώσουμε τους εργαζομένους στα κέντρα της ουσιοεξάρτησης, διότι έχει συμβεί το εξής: <br />Η προηγούμενη πενταετής προγραμματική συμφωνία μεταξύ του Υπουργείου Υγείας και του Υπουργείου Εσωτερικών και των δήμων έληξε στις 13 Δεκεμβρίου του 2013 και έπρεπε να έχει γίνει η διαπραγμάτευση και η ολοκλήρωση της διαδικασίας για να υπογραφεί η νέα προγραμματική συμφωνία επταετούς διάρκειας, η οποία όμως καθυστέρησε στο Ελεγκτικό Συνέδριο. Ενεκρίθη, μόλις πριν από λίγες μέρες, και αν δεν ψηφιστεί αυτή η τροπολογία η συγκεκριμένη που κλείνει το μεσοδιάστημα μεταξύ της ισχύος της νέας προγραμματικής συμβάσεως και της προηγούμενης η οποία έληξε στις 31 Δεκεμβρίου, δεν μπορούμε να πληρώσουμε τους εργαζομένους για αυτό το μεσοδιάστημα. Και επειδή τώρα τελείωσε η διαδικασία και λόγω των Ευρωεκλογών θα κλείσει το Κοινοβούλιο και άρα δεν μπορούμε να ακολουθήσουμε την κανονική διαδικασία, που θα σήμαινε ότι πάμε για τον Ιούνιο πια, με αποτέλεσμα να έχουν μείνει οι άνθρωποι απλήρωτοι για πέντε μήνες συν το Μάιο με ό,τι αυτό συνεπάγεται, τον θωρήσαμε πράγματι έναν λόγο ο οποίος είναι επείγων για να μπορέσουμε να πληρώσουμε αυτούς τους εργαζομένους. <br />Δεν προκαλεί επιπλέον δαπάνη. Τα χρήματα είναι προϋπολογισθέντα. Εάν είχε ολοκληρωθεί η διαδικασία μέχρι 31 Δεκεμβρίου θα πληρώνονταν από την 1η Ιανουαρίου. Δεν είχε ολοκληρωθεί η διαδικασία για τους  γραφειοκρατικούς λόγους και καλύπτουμε με την προκειμένη τροπολογία το κενό. <br />Σας διαβάζω κιόλας το κρίσιμο σημείο.</speech><speech by="#s287"><from> ΘΕΑΝΩ ΦΩΤΙΟΥ</from> Να μας τη διανείμετε.</speech><speech by="#s51"><from> ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</from> Ναι, την έχουμε διανείμει, αλλά σας τη διαβάζω: <br />«Σε κάθε περίπτωση και κάθε φορά μέχρι την έναρξη ισχύος και εφαρμογής της εκάστοτε νέας προγραμματικής σύμβασης, εξακολουθεί να ισχύει και να εφαρμόζεται η προηγούμενη αυτής προγραμματική σύμβαση και όπως αυτή όριζε παρατεινόμενη κάθε φορά αυτοδικαίως μέχρι την ημερομηνία έναρξης ισχύος και εφαρμογής της εκάστοτε νέας και μελλοντικής προγραμματικής σύμβασης. Η επταετής προγραμματική σύμβαση των ετών 2014-2020 ισχύει από 1-1-2014». <br />Καλύπτουμε, δηλαδή, το διάστημα από την ώρα που εγκρίθηκε και από την αρχή του έτους που είχε λήξει η προηγούμενη, για να μην μείνουν οι άνθρωποι απλήρωτοι για αυτούς τους τέσσερις μήνες.</speech><speech by="#s172"><from> ΔΙΑΜΑΝΤΩ ΜΑΝΩΛΑΚΟΥ</from> Με το ίδιο εργασιακό καθεστώς;</speech><speech by="#s51"><from> ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</from> Με το ίδιο. Δεν αλλάζει απολύτως τίποτα.</speech><speech by="#s172"><from> ΔΙΑΜΑΝΤΩ ΜΑΝΩΛΑΚΟΥ</from> Τους αλλάζετε τη σύμβαση;</speech><speech by="#s51"><from> ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</from> Όχι, δεν αλλάζει η σύμβαση. Είναι ακριβώς τα ίδια χρήματα που έπαιρναν και με την προηγούμενη προγραμματική συμφωνία. Άλλαξε η χρονική της διάρκεια. Ήταν πενταετής και γίνεται επταετής με το νέο καθεστώς. Την έχω μοιράσει ήδη.</speech><speech by="#s125"><from>ΠΡΟΕΔΡΕΥΟΥΣΑ</from> Την έχετε καταθέσει, κύριε Υπουργέ;</speech><speech by="#s51"><from> ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</from> Βεβαίως. Είναι στο σώμα των τροπολογιών.</speech><speech by="#s125"><from>ΠΡΟΕΔΡΕΥΟΥΣΑ</from> Είναι κατατεθειμένη. Ωραία.</speech><speech by="#s51"><from> ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</from> Αυτή η τροπολογία που καταθέτουμε έχει να κάνει με αυτό το συγκεκριμένο, με την πληρωμή των εργαζομένων στα κέντρα πρόληψης της εξάρτησης. <br />Και επειδή έχει γίνει θέμα, να πω για να το γνωρίζει το Σώμα ότι ολοκληρώθηκε το απόγευμα η συζήτηση στην αρμόδια Επιτροπή Κοινωνικών Υποθέσεων της τροπολογίας που έχει να κάνει καθαρά με τα επείγοντα μέτρα δημοσιονομικού χαρακτήρα που πρέπει να πάρουμε για τον έλεγχο της φαρμακευτικής δαπάνης και έχει ήδη κατατεθεί ως βουλευτική τροπολογία για να πάει πιο γρήγορα από τον κ. Κέλλα, αλλά είναι αυτή η τροπολογία που συζητήσαμε και ενεκρίθη κατά πλειοψηφία προηγουμένως από την Επιτροπή Κοινωνικών Υποθέσεων και αφορά τον έλεγχο της φαρμακευτικής δαπάνης. <br />Ευχαριστώ πολύ.</speech><speech by="#s125"><from>ΠΡΟΕΔΡΕΥΟΥΣΑ</from> Ευχαριστούμε, κύριε Υπουργέ.<br />Κύριε Υπουργέ, τώρα εισάγουμε καινούρια πρακτική. Βέβαια, πάντα πρέπει να γίνεται με την ανοχή, αλλά μέχρι ενός σημείου. Να μην κρίνουμε μετά τον Κανονισμό και να κρίνεται το Προεδρείο, αν κάνει καλά τη δουλειά του.</speech><speech by="#s166"><from> ΡΑΧΗΛ ΜΑΚΡΗ</from> Κυρία Πρόεδρε, μπορώ να έχω τον λόγο;</speech><speech by="#s287"><from> ΘΕΑΝΩ ΦΩΤΙΟΥ</from> Κυρία Πρόεδρε, παρακαλώ μπορώ να μιλήσω;</speech><speech by="#s125"><from>ΠΡΟΕΔΡΕΥΟΥΣΑ</from> Δεν θα συζητήσουμε επί της συγκεκριμένης τροπολογίας. Δεν γίνεται.</speech><speech by="#s287"><from> ΘΕΑΝΩ ΦΩΤΙΟΥ</from> Διαδικαστικά μόνο, κυρία Πρόεδρε.</speech><speech by="#s166"><from> ΡΑΧΗΛ ΜΑΚΡΗ</from> Ένα λεπτό, κυρία Πρόεδρε.</speech><speech by="#s125"><from>ΠΡΟΕΔΡΕΥΟΥΣΑ</from> Παρακαλώ, θα τα πείτε όταν θα έρθει η σειρά σας. Δεν μπορούμε να ανοίξουμε κύκλο συζήτησης επί της συγκεκριμένης τροπολογίας, κύριοι συνάδελφοι. Δεν γίνεται.</speech><speech by="#s51"><from> ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</from> Αφήστε την, κυρία Πρόεδρε.</speech><speech by="#s125"><from>ΠΡΟΕΔΡΕΥΟΥΣΑ</from> Τι «αφήστε την», κύριε Υπουργέ; Τι είμαστε εδώ;</speech><speech by="#s166"><from> ΡΑΧΗΛ ΜΑΚΡΗ</from> Κυρία Πρόεδρε, θέλουμε να πούμε τη θέση μας επί της διαδικασίας.</speech><speech by="#s51"><from> ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</from> Εμείς δεν έχουμε πρόβλημα.</speech><speech by="#s125"><from>ΠΡΟΕΔΡΕΥΟΥΣΑ</from> Έχετε το λόγο, κυρία Φωτίου ως Κοινοβουλευτική Εκπρόσωπος.</speech><speech by="#s287"><from> ΘΕΑΝΩ ΦΩΤΙΟΥ</from> Κυρία Πρόεδρε, ακριβώς επειδή τίθενται διαδικαστικά θέματα νέου τύπου, δεν κατανοήσαμε τι εννοεί ο Υπουργός όταν λέει ότι θα την καταθέσει, εφόσον η Αντιπολίτευση την αποδέχεται. Αν δεν είναι ρητορικά από αυτά που γνωρίζει…</speech><speech by="#s125"><from>ΠΡΟΕΔΡΕΥΟΥΣΑ</from> Ρητορικό ήταν, φαντάζομαι.</speech><speech by="#s287"><from> ΘΕΑΝΩ ΦΩΤΙΟΥ</from> Ωραία. Ευχαριστώ, κυρία Πρόεδρε.</speech><speech by="#s51"><from> ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</from> Δεν ζητάω να την υπερψηφίσετε.</speech><speech by="#s125"><from>ΠΡΟΕΔΡΕΥΟΥΣΑ</from> Κύριε Υπουργέ, θέλετε να τοποθετηθείτε κιόλας γιατί ζήτησε και τη δική σας συμβολή;</speech><speech by="#s51"><from> ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</from> Παρεξηγήθηκε αυτό που είπα. Δεν σας ζητάω να την αποδεχτείτε. Απλώς επειδή έχουμε κάνει μία συμφωνία να μην συζητούμε τροπολογίες, υπό αυτήν την έννοια το λέω. Δεν ζητάω να συμφωνήσετε κατ’ ανάγκην. Ζητάω, όμως, για τη συγκεκριμένη να μην θεωρήσετε ότι έχουμε κάποιον άλλο λόγο να την καταθέσουμε, αλλά να τη συζητήσουμε αύριο με τις τροπολογίες κανονικά. Δεν θέλω να φανεί ότι προσπερνάω τη συμφωνία που έγινε.</speech><speech by="#s125"><from>ΠΡΟΕΔΡΕΥΟΥΣΑ</from> Εντάξει, κύριε Υπουργέ. Μακάρι να την κρατήσουμε αυτήν τη συμφωνία.<br />Τον λόγο έχει η κ. Μακρή.</speech><speech by="#s166"><from> ΡΑΧΗΛ ΜΑΚΡΗ</from> Ήθελα να ρωτήσω τον κύριο Υπουργό αν πρόκειται για την τροπολογία 1438/50. Είπατε πως αυτό το θέμα είναι θέμα διαδικαστικό, λόγω του Ελεγκτικού Συνεδρίου, το οποίο προφανώς άργησε. Πρέπει να πω, κύριε Υπουργέ, ότι ξέρετε πως εμείς έχουμε πει πολλές φορές ότι είμαστε κατά της κατάθεσης τροπολογιών και το είχατε υποσχεθεί από την Κυβέρνηση. Βέβαια, όταν υπάρχει τέτοιο πρόβλημα, εννοείται ότι θα στηρίξουμε τέτοιες τροπολογίες ή τουλάχιστον θα τις δούμε, ώστε να γίνει αποδεκτό από τους Ανεξάρτητους Έλληνες. <br />Εννοείται πως θα την δούμε αυτήν την τροπολογία, θα την μελετήσουμε και ευχαρίστως να την στηρίξουμε, αφού πρόκειται για ένα μείζον θέμα που αφορά εργαζόμενους.</speech><speech by="#s125"><from>ΠΡΟΕΔΡΕΥΟΥΣΑ</from> Ευχαριστούμε.<br />Επανερχόμαστε στον κατάλογο. <br />Η κ. Ουζουνίδου έχει τον λόγο.</speech><speech by="#s218"><from> ΕΥΓΕΝΙΑ ΟΥΖΟΥΝΙΔΟΥ</from> Ευχαριστώ, κυρία Πρόεδρε. <br />Κυρίες και κύριοι συνάδελφοι, για άλλη μία φορά, στο παρά πέντε η Κυβέρνηση φέρνει – συν οκτώ, παρακαλώ- τροπολογίες μέσα στη νύχτα. Πάλι έχουμε τα ίδια. Πρόκειται περί έλλειψης σεβασμού του θεσμού του Κοινοβουλίου; Περί ανικανότητας ή περί πλήρους συμμόρφωσης της εσωτερικής και εξωτερικής τρόικας; <br />Κύριε Υπουργέ, έχετε διατελέσει Ευρωβουλευτής. Τι είδους ευρωπαϊκή εμπειρία μεταφέρετε στη χώρα μας, αναφορικά με το σεβασμό των θεσμών; Το ζήσαμε και χθες το βράδυ, σε σχέση με τις νομοθετικές βελτιώσεις που μας φέρατε και τις τροπολογίες επί παντός επιστητού στο νομοσχέδιο για τις λαϊκές αγορές, χωρίς όμως να απαντήσετε και τα λύσετε τα επίμαχα θέματα, όπως για παράδειγμα τι θα γίνει τον Οκτώβριο και πόσοι από αυτούς τους μικρούς παραγωγούς και εμπόρους θα έχουν ανανεώσει την άδεια λειτουργία τους, οι οποίοι δεν θα μπορούν να προσκομίσουν καμμία απολύτως ασφαλιστική ενημερότητα, τουλάχιστον το 80%. Έτσι νομοθετείτε πάντα, αλλά γιατί να σας ενδιαφέρει; <br />Κυρίες και κύριοι συνάδελφοι, είναι αποδεκτό από όλες τις πτέρυγες της Βουλής ότι το νομοθετικό πλαίσιο για τις επιχειρήσεις και την αδειοδότησή τους είναι διάσπαρτο, γραφειοκρατικό, δαιδαλώδες, με υπερβολικές καθυστερήσεις, διοικητικό βάρος, αδιαφάνεια, ενώ δημιουργεί και όρους για αναπαραγωγή φαινομένων διαφθοράς.<br />Έρχεται όμως το παρόν νομοσχέδιο να θεραπεύσει ή έστω να δημιουργήσει τους όρους θεραπείας αυτής της διαστρεβλωμένης κατάστασης; Επ’ ουδενί όχι. Τι κάνει αντ’ αυτού το παρόν νομοσχέδιο; Περιορίζει δραστικά την έννοια του δημόσιου συμφέροντος. Περιορίζει δραστικά τον ρόλο του κράτους στο πλαίσιο της αδειοδότησης και πιστοποίησης αφήνοντας μόνο στο κράτος τον ρόλο του ελεγκτή των ελεγκτών. <br />Παρ’ ότι αναγνωρίζουμε ότι αποτελεί νόμο πλαίσιο, αφήνει την επίλυση μιας σειράς επίμαχων θεμάτων για το μέλλον, παραπέμποντας σε υπουργικές αποφάσεις και προεδρικά διατάγματα, διευρύνοντας την ισχύ ενός και μόνο υπουργού να αποφασίζει επ’ αυτών. Βέβαια θα μου πείτε ότι δεν είναι η πρώτη φορά. Σχεδόν σε όλα τα νομοσχέδια παραπέμπετε στην απόφαση του Υπουργού. <br />Για μας ο νόμος-πλαίσιο για να είναι αποτελεσματικός και διάφανος θα έπρεπε να χαρακτηρίζεται από, πρώτον, νομική ακεραιότητα των διατάξεων. <br />Δεύτερον, συνοχή των ρυθμίσεων και κωδικοποίηση της διάσπαρτης νομοθεσίας περί αδειοδοτήσεων επιχειρηματικής δραστηριότητας. <br />Τρίτον, θα ήρε βεβαίως περιττά γραφειοκρατικά εμπόδια, χωρίς επιπτώσεις όμως για την ποιότητα και ασφάλεια των επιχειρήσεων.<br />Τέταρτον, παράλληλα το νέο πλαίσιο αδειοδοτήσεων θα έπρεπε να διασφαλίζει και όχι να περιορίζει το δημόσιο συμφέρον.<br />Πέμπτον, να προλαμβάνει και όχι να δημιουργεί συνθήκες διαμόρφωσης ανισορροπιών μεταξύ επιχειρήσεων διαφορετικού μεγέθους κλάδου και δραστηριότητας. <br />Έκτον, να διασφαλίζει ότι δε θα ευνοείται η παραβατικότητα.<br />Έβδομον, να διασφαλίζει ότι οι ελεγκτικοί μηχανισμοί θα αναβαθμιστούν ποιοτικά και ποσοτικά, ώστε να αντεπεξέλθουν στο σύγχρονο ελεγκτικό τους έργο και δε θα δοθούν εξ ολοκλήρου στον ιδιωτικό τομέα. Τέλος θα διευκόλυνε και θα προστάτευε τις μικρές και μεσαίες επιχειρήσεις, τις οποίες εσείς εδώ και τρία χρόνια πολύ στοχευμένα και με χειρουργική ακρίβεια ωθείτε σε εξόντωση. <br />Είναι ένας πρόχειρα γραμμένος νόμος-πλαίσιο με άπειρες ασάφειες. Ενδεικτικά θα αναφέρω το άρθρο 4. Μας είπατε στην επιτροπή ότι η άσκηση οικονομικής δραστηριότητας χωρίς περιορισμό δεν αναφέρεται σε θέματα δημόσιας υγείας και προστασίας περιβάλλοντος. Τότε γιατί δεν συμπεριλάβατε, κύριε Υπουργέ, αυτή την εξαίρεση; Και τελικά ποια είναι η αρχή που αδειοδοτεί; Η περιφέρεια; Τα επιμελητήρια, ο Υπουργός; Ποια είναι επιτέλους; Εμείς δεν καλυφθήκαμε από τη χθεσινή σας απάντηση, κύριε Υπουργέ. <br />Ποιες δραστηριότητες αφορά η αδειοδότηση μόνο με υπεύθυνη δήλωση υπό καθεστώς γενικών όρων λειτουργίας; Ποιες αδειοδοτούνται με υπεύθυνη δήλωση, αλλά περιλαμβάνουν και την τήρηση συγκεκριμένων προτύπων; Δεν προσδιορίζονται ούτε τα πρότυπα ούτε οι όροι έγκρισης, γεγονός που τονίστηκε και από τους φορείς. <br />Φέρατε ένα νομοσχέδιο, νόμο-πλαίσιο, χωρίς να έχετε προβεί στα ελάχιστα. Πρώτα απ’ όλα την έννοια κωδικοποίηση των διαδικασιών αδειοδότησης και λειτουργίας των επιχειρήσεων. Οποιαδήποτε παραπομπή στο μέλλον δημιουργεί ασάφειες, σύγχυση και καλλιεργεί το έδαφος για ανάπτυξη φαινομένων διαφθοράς. <br />Εισάγετε το νέο θεσμό ελέγχου από τρίτους, κυρίως νομικά πρόσωπα ιδιωτικού δικαίου. Σ’ αυτήν τη διαδικασία επιβαρύνετε την επιχείρηση η οποία εκτός από το παράβολο ελέγχου που υποχρεούται να καταβάλλει για κάθε έτος λειτουργίας θα πρέπει να καταβάλλει τίμημα που συμφωνείται ιδιωτικά για υπηρεσίες πιστοποίησης από πιστοποιημένο οργανισμό αξιολόγησης-συμμόρφωσης. Μ’ αυτόν τον τρόπο και λαμβάνοντας υπ’ όψιν και την ολιγοπωλιακή κατάσταση που κυριαρχεί πανευρωπαϊκά σε σχέση με τις εταιρείες διασφάλισης ελέγχου και ποιότητας το παρόν νομοσχέδιο επιβάλλει την εμπλοκή στην ελεγκτική διαδικασία πολυεθνικών εταιρειών του χώρου. <br />Με τις προβλέψεις στα άρθρα 9, παράγραφος 3 και άρθρο 12, παράγραφος 3 δεν προωθούνται, κύριοι συνάδελφοι, ούτε η διαφάνεια ούτε η ασφάλεια δικαίου.<br />Είπατε, κύριε Υπουργέ, χθες ότι το πιο σημαντικό άρθρο για σας είναι το 18. Συνεχώς νομοθετείτε ή μετονομάζετε θεσμούς χωρίς να δίνετε στο Σώμα σαφή εικόνα τού τι πήγε καλά και τι λάθος. Μιλάμε για τα επιχειρηματικά πάρκα, γιατί τα πάρκα ήταν επίσης ιδιωτικά.<br />Τι δεν πήγε τελικά καλά; Ποιος τα κατέχει και τα διαχειρίζεται; Ο ιδιωτικός τραπεζικός τομέας δεν τα κατέχει; Υπήρξε επενδυτικό ενδιαφέρον;<br /><br />Δεν μας δώσατε μια ανάλυση ή τελοσπάντων μια αξιολόγηση για τη μέχρι τώρα πορεία των επιχειρηματικών πάρκων, για να μπορούμε κι εμείς να συνδράμουμε ή να τοποθετηθούμε, πιθανά και διαφορετικά. Οι οργανωμένοι υποδοχείς δραστηριοτήτων δύνανται να συστήνονται ως ανώνυμες εταιρείες, ως ΣΔΙΤ, όχι ως δημόσιο.<br />Κύριε Υπουργέ και κύριοι συνάδελφοι, η προώθηση των συμπράξεων δημοσίου-ιδιωτικού τομέα, μιας και δεν αναγνωρίζετε ότι το δημόσιο μπορεί να ασκεί επιχειρηματική δραστηριότητα, είναι τελικά για να αναλαμβάνει το δημόσιο μόνο τις ζημίες του ιδιωτικού τομέα και να του εξασφαλίζει ελάχιστο κέρδος, όταν δεν δύναται να το πράξει μόνος του; Μόλις πριν τρεις-τέσσερις μήνες ψηφίσατε επί το επαχθέστερο για το δημόσιο, την τροποποίηση των ΣΔΙΤ για τους αυτοκινητόδρομους. <br />Ο αιγιαλός δεν είναι για σας «ιερή αγελάδα». Για μας, όμως, είναι δημόσιο αγαθό. Συνεπώς η παράγραφος 5 του άρθρου 18 περί παραχώρησης χρήσης αιγιαλού και παραλίας είναι επονείδιστη. <br />Εν κατακλείδι, πρόκειται για έναν πρόχειρο νόμο-πλαίσιο ενάντια στο δημόσιο συμφέρον, που δεν εξασφαλίζει τη μικρή και μεσαία επιχειρηματικότητα. <br />Για μας, τον ΣΥΡΙΖΑ, χωροθέτηση και αδειοδότηση πάνε μαζί. Η πρότασή μας συμπεριλαμβάνει μεταξύ άλλων:<br />Πρώτον, δημόσιο φορέα αδειοδοτήσεων και ελέγχου της λειτουργίας των επιχειρήσεων.<br />Δεύτερον, ευνοϊκή νομοθεσία για συνέργειες μικρομεσαίων επιχειρήσεων.<br />Τρίτον, εξυγίανση, ανάπτυξη και ανασυγκρότηση ιδιαίτερα στους τομείς του τουρισμού, μεταποίησης κι εμπορίου.<br />Τέταρτον, ρυθμίσεις και πολιτικές στήριξης για τη δημιουργία ΒΙΠΕ, ΒΙΟΠΑ, σε αναξιοποίητες εκτάσεις του δημοσίου ή αλλού, καθώς και την ανάπτυξη επιχειρηματικών εμπορικών κέντρων εντός των αστικών ιστών.</speech><speech by="#s125"><from>ΠΡΟΕΔΡΕΥΟΥΣΑ</from> Κλείστε, παρακαλώ.</speech><speech by="#s218"><from> ΕΥΓΕΝΙΑ ΟΥΖΟΥΝΙΔΟΥ</from> Ολοκληρώνω, κυρία Πρόεδρε.<br />Πέμπτον, δραστηριοποίηση της εμπορικής χωροταξίας σε ό,τι αφορά την ανάπτυξη πολυκαταστημάτων. <br />Όμως, κύριοι της Κυβέρνησης, μας φέρνετε συνέχεια τροπολογίες, μας φέρνετε νομοσχέδια, γρήγορα-γρήγορα να περάσει ό,τι μπορεί να περάσει. Γιατί άραγε; Μήπως έχετε καταλάβει ότι αυτός ο Μάης του 2014, θα είναι ο Μάης της Αριστεράς, Μάης της Ελλάδας, Μάης της Ευρώπης; <br /></speech><speech by="#s125"><from>ΠΡΟΕΔΡΕΥΟΥΣΑ</from> Ευχαριστούμε. Τον λόγο έχει η κ. Κανελλοπούλου.</speech><speech by="#s293"><from> ΚΩΝΣΤΑΝΤΙΝΟΣ ΧΑΤΖΗΔΑΚΗΣ</from> Κυρία Πρόεδρε, μπορώ να έχω τον λόγο;</speech><speech by="#s125"><from>ΠΡΟΕΔΡΕΥΟΥΣΑ</from> Μισό λεπτό, κυρία Κανελλοπούλου.<br />Παρακαλώ, κύριε Υπουργέ, έχετε τον λόγο.</speech><speech by="#s293"><from> ΚΩΝΣΤΑΝΤΙΝΟΣ ΧΑΤΖΗΔΑΚΗΣ</from> Έχω κάποιες νομοτεχνικές βελτιώσεις -για να μην τις κρατάω άλλο, επειδή δεν τις κατέθεσα τόση ώρα- οι οποίες βασίζονται, κυρίως, στις παρατηρήσεις της Επιστημονικής Υπηρεσίας της Βουλής. Δεν θα τις αναλύσω, θα τις καταθέσω και θα τις δείτε.<br /></speech><speech by="#s125"><from>ΠΡΟΕΔΡΕΥΟΥΣΑ</from> Ωραία. Παρακαλώ να διανεμηθούν συντόμως για να τοποθετηθούν οι συνάδελφοι.<br />Κυρία Κανελλοπούλου, έχετε τον λόγο.</speech><speech by="#s96"><from> ΜΑΡΙΑ ΚΑΝΕΛΛΟΠΟΥΛΟΥ</from> Ευχαριστώ πολύ, κυρία Πρόεδρε. <br />Κύριε Υπουργέ, κυρίες και κύριοι συνάδελφοι, θα μιλήσω αποκλειστικά και μόνο για την τροπολογία που κατατέθηκε για το Μέγαρο Μουσικής Αθηνών. <br />Η τροπολογία, που την υπογράφουν τέσσερις Υπουργοί, αποτελεί περίτρανη ομολογία αποτυχίας και ενοχής και πρόκειται για τον ορισμό της φωτογραφικής ρύθμισης. <br />Έχουμε και λέμε. Το Μέγαρο Μουσικής μέχρι τα τέλη Αυγούστου επί της ουσίας δεν θα υπάγεται στη φορολογική νομοθεσία. Δεν θα χρειάζεται να προσκομίσει φορολογική και ασφαλιστική ενημερότητα για τις συναλλαγές του.<br />Η τροπολογία φέρεται να κατατέθηκε για να συνεχιστεί η λειτουργία του Μεγάρου, όπως τονίζεται ρητά στην αιτιολογική έκθεση. Πράγματι, εδώ και καιρό στο χώρο του πολιτισμού κυκλοφορεί η φήμη ότι το Μέγαρο Μουσικής κινδυνεύει να αναστείλει τη λειτουργία του. Εδώ ακριβώς αναδεικνύονται και αποδεικνύονται και οι ευθύνες σας, η πλήρης αποτυχία των κυβερνήσεών σας, καθώς επίσης και το διαχρονικό αυτό σκάνδαλο.<br />Τόσα χρόνια το ελληνικό δημόσιο χρηματοδοτεί το Μέγαρο Μουσικής, συνέπραξε στην απόφαση να χτιστεί το πολυδάπανο νέο κτήριο της οδού Βασιλίσσης Σοφίας. Εγγυηθήκατε δάνεια ύψους 245 εκατομμυρίων ευρώ με τρεις υπουργικές αποφάσεις, ψηφίσατε διάταξη το 2011, με την οποία προετοιμάζετε το έδαφος ώστε το δημόσιο να λάβει θέση πρωτοοφειλέτη για τα δάνεια του Μεγάρου Μουσικής και δεν έχετε ασκήσει ποτέ οικονομικό και λογιστικό έλεγχο.<br />Είναι προφανές ότι το όλο θέμα της οικονομικής διαχείρισης του Μεγάρου Μουσικής κινείται σχεδόν στο σκοτάδι. Τελικά καταλήξατε σήμερα να φέρνετε τροπολογία σύμφωνα με την οποία το Μέγαρο Μουσικής χρειάζεται να εξαιρεθεί από τη φορολογική νομοθεσία, καθώς και από τις διατάξεις περί συμψηφισμού και αναγκαστικής εκτέλεσης για να μπορεί να λειτουργήσει.<br />Αν, βέβαια, ισχύουν όσα λέγονται στους διαδρόμους και αναφέρει η αιτιολογική έκθεση, κατήντησε το Μέγαρο Μουσικής να μην έχει ενημερότητα και να μην μπορεί έτσι να λάβει την κρατική επιχορήγηση. Μεγαλύτερη αποτυχία δεν θα μπορούσαμε να φανταστούμε!<br />Επίσης -και εδώ το ζήτημα γίνεται ακόμα πιο σκοτεινό- με την τροπολογία που καταθέσατε το δημόσιο δεν θα εισπράξει τόκους και πρόστιμα από τις εγγυήσεις που κατέπεσαν υπέρ του Μεγάρου Μουσικής. Η διάταξη αυτή θα προκαλέσει απώλεια εσόδων από τον κρατικό προϋπολογισμό και δεν το λέει ο ΣΥΡΙΖΑ αυτό, το επισημαίνει το Γενικό Λογιστήριο του Κράτους. <br />Επειδή αυτή η Κυβέρνηση δεν είναι γεννημένη χθες, δεν προήλθε από παρθενογένεση, αλλά αποτελεί συγκόλληση των κομμάτων που κυβέρνησαν τη χώρα σε όλη τη διάρκεια της Μεταπολίτευσης, υπάρχουν ερωτήματα που ζητούν άμεσα απαντήσεις. <br />Γιατί συναινέσατε στην ανέγερση του νέου κτηρίου του Μεγάρου Μουσικής και μάλιστα σε οικόπεδο που παραχωρήθηκε από το ελληνικό δημόσιο και με χρήματα του ελληνικού δημοσίου; Γιατί τόσα και τόσα χρόνια δεν διενεργήσατε οικονομικό και λογιστικό έλεγχο στο Μέγαρο Μουσικής; Ποιος ευθύνεται που μετά από τόση ζημία του ελληνικού δημοσίου φτάσατε στο σημείο να μας φέρετε φωτογραφική τροπολογία επικαλούμενοι τη συνέχιση της λειτουργίας του Μεγάρου Μουσικής και την πληρωμή των εργαζομένων του που είναι εδώ και τρεις μήνες απλήρωτοι; <br />Ο ΣΥΡΙΖΑ κατέθεσε σήμερα σχετική ερώτηση και αίτηση κατάθεσης εγγράφων σε συνέχεια προηγούμενης ουσιαστικά αναπάντητης ερώτησής μας, με την οποία ζητάμε να γνωστοποιηθούν όλα τα οικονομικά στοιχεία του Μεγάρου Μουσικής. Από τις απαντήσεις που θα μας δώσετε, αλλά και από τις αποσιωπήσεις θα βγάλουμε και εμείς και η κοινωνία τα συμπεράσματά μας. <br />Προς αποφυγή παρεξηγήσεων και συκοφαντιών είμαστε κατηγορηματικοί. Το θέλουμε το Μέγαρο Μουσικής, θέλουμε να συνεχίσει να λειτουργεί. Η δική μας Αριστερά είναι η τελευταία που θα έβαζε εμπόδια και φραγμούς, που θα έβαζε εν τέλει λουκέτο στον πολιτισμό, επειδή για εμάς ο πολιτισμός είναι πρωταρχική αξία. Θέλουμε, όμως, ένα Μέγαρο Μουσικής του οποίου τα οικονομικά θα είναι στο φως, ένα Μέγαρο Μουσικής που θα εξυγιανθεί, ένα Μέγαρο Μουσικής που εφόσον επιβαρύνει τους πολλούς να μην ανήκει σε λίγους και εκλεκτούς. <br />Εννοείται ότι στηρίζουμε το αίτημα των εργαζομένων να πληρώνονται. Θέλω, όμως, να τονίσω στο σημείο αυτό ότι οι ίδιοι οι απλήρωτοι εργαζόμενοι οφείλουν να αρνούνται να γίνονται το μέσον, ο μοχλός πίεσης για να περνάνε μεροληπτικές, φωτογραφικές τροπολογίες, οφείλουν οι ίδιοι να αναδείξουν τα προβλήματα των πολιτικών σας για το Μέγαρο Μουσικής. <br />Άλλωστε, δυστυχώς, η τροπολογία αυτή δεν τους κατοχυρώνει καν, δεν θέτει προτεραιότητες, δεν εγγυάται πού θα διατεθούν τα χρήματα, γιατί εφόσον επιτρέπεται στο Μέγαρο Μουσικής να μην έχει ασφαλιστική ενημερότητα, πώς κατοχυρώνεται ότι αυτό θα πληρώσει μισθούς και ασφαλιστικά ταμεία για το εν λόγω διάστημα;<br />Η τροπολογία κατά τη γνώμη μας δίνει ακριβώς αυτήν την ευχέρεια στο Μέγαρο Μουσικής να μην πληρώσει μισθούς και ταμεία, αφού μέχρι τα τέλη Αυγούστου δεν έχει αντίστοιχη υποχρέωση. <br />Είναι σαφές ότι οι ανακολουθίες σας, η διαχρονική αδιαφάνεια στην πολιτική των κυβερνήσεων για το Μέγαρο Μουσικής και τα δημόσια ταμεία ζημίωσαν και έχουν οδηγήσει την κατάσταση σε οριακό σημείο.<br />Επαναλαμβάνω, αυτό που είπα στην αρχή. Η φωτογραφική αυτή τροπολογία αποτελεί ομολογία αποτυχίας και επίσης δημιουργεί κάκιστο προηγούμενο.<br />Οριακές καταστάσεις δημιουργούν ψεύτικα και εκβιαστικά διλήμματα. Επειδή δεν θέλουμε να τεθεί το ζήτημα τυχόν αναστολής της λειτουργίας του Μεγάρου Μουσικής, επειδή, κυρίως, δεν θέλουμε να βλέπουμε εργαζόμενους να μένουν απλήρωτοι, η μόνη υποχώρηση που μπορούμε να κάνουμε, είναι να δηλώσουμε «παρών» στη συγκεκριμένη αυτή μεροληπτική, φωτογραφική, απαράδεκτη τροπολογία. <br />Όμως, τελειώνοντας, πραγματικά θα θέλαμε μία καθαρή απάντηση. Μας λέτε ότι αν δεν ψηφιστεί αυτή η τροπολογία, θα κλείσει το Μέγαρο Μουσικής; Παραδέχεστε δηλαδή ότι οι πολιτικές σας έχουν σε τέτοιο βαθμό αποτύχει; Ρητορικά ερωτήματα. Ναι, κατά τη γνώμη μας οι πολιτικές σας έχουν σε τέτοιο βαθμό αποτύχει, γι’ αυτό πρέπει να τελειώνουμε με αυτές. <br />Ευχαριστώ. <br /></speech><speech by="#s125"><from>ΠΡΟΕΔΡΕΥΟΥΣΑ</from> Ευχαριστούμε κι εμείς. <br />Τον λόγο έχει η κ. Ελένη Αυλωνίτου.</speech><speech by="#s24"><from>ΑΥΛΩΝΙΤΟΥ ΕΛΕΝΗ</from> Ευχαριστώ πολύ, κυρία Πρόεδρε.<br />Κύριε Υπουργέ, κυρίες και κύριοι συνάδελφοι, παίρνοντας για πρώτη φορά τον λόγο σήμερα στην Ολομέλεια της Βουλής, διαπιστώνω ότι θα μιλήσω για ένα θέμα πάνω κάτω για το οποίο μιλάω συνέχεια τα τελευταία οχτώ χρόνια στο Δημοτικό Συμβούλιο Γαλατσίου και αφορά την αδειοδότηση λειτουργίας επιχειρήσεων. <br />Στο Δήμο Γαλατσίου το επίμαχο θέμα ήταν η μετατροπή του Ολυμπιακού Γυμναστηρίου Γαλατσίου σε εμπορικό κέντρο. Σήμερα στο υπό συζήτηση νομοσχέδιο είναι η μετατροπή όλης της χώρας σε ξέφραγο αμπέλι. Βέβαια, το υπό συζήτηση νομοθέτημα ακολουθεί απαρέγκλιτα τη βασική αρχή όλων των νομοθετημάτων της μνημονιακής εποχής, την αρχή του ευφημισμού. <br />Διαβάζω στην εισηγητική έκθεση, για παράδειγμα, ότι αυτός ο νόμος επιδιώκει την εξασφάλιση του δημόσιου συμφέροντος, την απλοποίηση των διατάξεων, τη σαφήνεια, τη σταθερότητα, την ευελιξία του ρυθμιστικού περιβάλλοντος αλλά και τη διαφάνεια και την επιτάχυνση των διαδικασιών. Τι ωραίες λέξεις! Πόσο εύηχα ακούγονται στα ώτα μας. Για να τα δούμε, όμως, ένα – ένα. <br />Πώς εξασφαλίζεται αυτό το δημόσιο συμφέρον; Το δημόσιο συμφέρον, κατά την Κυβέρνηση, εξασφαλίζεται με την αποποίηση της Βουλής από κάθε αρμοδιότητα που έχει να κάνει με το θέμα και την εξουσιοδότηση του κυρίου Υπουργού να κάνει ό,τι θέλει, να υπογράφει, να εκδώσει όλα τα προεδρικά διατάγματα. <br />Δεύτερον, πώς απλοποιούνται αυτές οι διατάξεις; Με έναν πάρα πολύ απλό τρόπο. Με την κατάργησή τους. <br />Τρίτον, να μιλήσουμε για τη σαφήνεια; Κυρίες και κύριοι συνάδελφοι, σας το λέω ξεκάθαρα, ο νόμος είναι σαφέστατος. Είναι σαφέστατος σε ένα σημείο, ο κύριος Υπουργός κάνει ό,τι θέλει. <br />Ας δούμε τώρα τη σταθερότητα. Ειλικρινά μένω κατάπληκτη. Είναι εκπληκτικός ο τρόπος, με τον οποίο εξασφαλίζει αυτός ο νόμος τη σταθερότητα του ρυθμιστικού περιβάλλοντος. Αφού εκδοθεί προεδρικό διάταγμα, δεν επιτρέπεται να αλλάξει τίποτα για πέντε χρόνια. Κυρίες και κύριοι συνάδελφοι, τι κι αν η τεχνολογία ραγδαία εξελίσσεται,το ρυθμιστικό περιβάλλον της ελληνικής βιομηχανίας θα παγώσει για πέντε χρόνια με απόφαση του κυρίου Υπουργού. <br />Πείτε μου τώρα, στο δεδομένο διάστημα, αν για κάποιο λόγο ανακαλύψουμε, διαπιστωθεί ότι μία βιομηχανική διαδικασία έχει καταστροφικές συνέπειες είτε για τους εργαζόμενους είτε για τους καταναλωτές είτε για το περιβάλλον, εμείς τι κάνουμε;<br />Καθόμαστε και περιμένουμε να περάσουν τα πέντε χρόνια. <br />Ας δούμε, όμως, και την άλλη πλευρά. Αν σε αυτό το χρονικό διάστημα για κάποιο λόγο αναπτυχθεί μια νέα παραγωγική διαδικασία, η οποία χρειάζεται το ειδικό ρυθμιστικό περιβάλλον για την εφαρμογή της, εμείς θα περιμένουμε στωικά. <br />Οπότε, κυρίες και κύριοι συνάδελφοι, αύριο μπορείτε να αποφασίσετε αν θα διατάξετε την τεχνολογική εξέλιξη να μείνει ακίνητη. Τόσο σταθερή είναι η κατάσταση! Όταν έχεις τόση σταθερότητα, η ευελιξία πάει περίπατο. <br />Κυρίες και κύριοι συνάδελφοι, ειλικρινά, ένιωσα εντυπωσιασμένη από την γλωσσοπλαστική επιδεξιότητα με την οποία αντιμετωπίζεται στο νομοσχέδιο το κρίσιμο αίτημα της διαφάνειας. Έχω ακούσει πολλά πράγματα, αλλά πιστέψτε με είναι πρώτη φορά στη ζωή μου που διάβασα τη φράση «εμπιστευτική δημόσια διαβούλευση». Διότι τα προβλεπόμενα προεδρικά διατάγματα θα εκδοθούν μετά από εμπιστευτική δημόσια διαβούλευση. <br />Πώς μπορεί να υπάρχει μια δημόσια διαβούλευση και την ίδια στιγμή να κατατίθενται απόψεις εμπιστευτικά που δεν μπορούν να εγείρουν τον αντίλογο; Ειλικρινά, κύριε Υπουργέ, μου είναι δύσκολο να το καταλάβω, εκτός αν ο χαρακτηρισμός αυτός της διαβούλευσης, ο οποίος συνοδεύεται από δύο επιθετικούς προσδιορισμούς που είναι σε αντίθεση μεταξύ τους, τελευταίως αποσκοπεί στην αποφυγή κάθε διαβούλευσης. <br />Μετά τη διαβούλευση, αφού εκδοθούν τα προεδρικά διατάγματα, όλες οι πληροφορίες που συγκεντρώνονται για τον έλεγχο και την εποπτεία της εφαρμογής του συγκεκριμένου νόμου θα παραμείνουν αυστηρά απόρρητες, κατά παρέκκλιση από τις γενικές διατάξεις περί του δικαιώματος πρόσβασης στα έγγραφα. <br />Γνωρίζουμε ότι ο κύριος Υπουργός είναι προνοητικός. Φροντίζει για εμάς χωρίς εμάς. Προφανώς όμως, κύριε Υπουργέ, εσείς θα γνωρίζετε ότι έχετε πάρα πολλά να κρύψετε. Γι’ αυτό έρχεστε τώρα και νομοθετείτε την κρυψώνα. <br />Πάμε, λοιπόν, στον τελευταίο δηλούμενο στόχο αυτού του νόμου, που αφορά την επιτάχυνση των διαδικασιών. Όλοι θα συνομολογήσουμε ότι πράγματι είναι πάρα πολύ καλό και χρήσιμο όλοι οι απαραίτητοι έλεγχοι να γίνονται ταχύτατα, αξιόπιστα, αντικειμενικά, έτσι ώστε κάθε αίτημα να εγκρίνεται ή να απορρίπτεται σύμφωνα με τον νόμο και σε σύντομο χρόνο. <br />Το πρόβλημα με τον συγκεκριμένο νόμο, όμως, είναι ότι δεν επιτυγχάνει και οι απαραίτητοι έλεγχοι να γίνονται και να μην υπάρχει καθυστέρηση. Σε πολλές περιπτώσεις οι έλεγχοι απλά καταργούνται. Και όταν καταργείς τους ελέγχους επιταχύνεται η διαδικασία. Απλώς, κύριε Υπουργέ, δεν έχουμε έλεγχο. <br />Όπου, όμως, διατηρείται ο έλεγχος, το νομοσχέδιο επαναλαμβάνει στερεότυπα ότι μετά την πάροδο πενήντα ημερών, αν η διοίκηση δεν έχει δώσει απάντηση, θεωρείται ότι απάντησε θετικά στις αιτήσεις και αρνητικά ίσως στις ενστάσεις. <br />Κύριε Υπουργέ, βλέπω ότι πράγματι έχετε και εσείς μια βεβαιότητα ότι προφανώς θα παρέλθουν οι προθεσμίες και δεν θα αξιοποιηθούν, θα μείνουν άπρακτες. Οπότε, προφανώς, άλλη μία φορά, ως προνοητικός, προβλέπετε το τι θα γίνει μετά. Απορώ, όμως, δεν έχει περάσει από το μυαλό σας ότι κάποια στιγμή σε αυτή εδώ τη χώρα μπορεί να κάνουμε μια ορισμένη δουλειά μέσα στα νομοθετημένα χρονικά όρια τα οποία θέτετε; <br />Κυρίες και κύριοι συνάδελφοι, είναι ηλίου φαεινότερο ότι η Κυβέρνηση απλά βιάζεται να εξυπηρετήσει κάποια συμφέροντα, κάποιους συγκεκριμένους επιχειρηματίες. Και βιάζεται πολύ, γιατί γνωρίζει ότι ο χρόνος που έχει είναι πολύ σύντομος. <br />Κύριε Υπουργέ, σας διαβεβαιώνω ότι ακόμα κι αν χρησιμοποιούσατε τις διατάξεις αυτού του νομοσχεδίου που μας φέρνετε, δεν θα προλαβαίνατε. Δεν σας φτάνουν πενήντα ημέρες. Θα κριθείτε στην κάλπη και θα κριθείτε σύντομα μέσα στον μήνα.<br />Και οφείλω να σας ομολογήσω ότι πραγματικά τα αποτελέσματα για εσάς και για την Κυβέρνησή σας θα είναι απογοητευτικά.<br /></speech><speech by="#s125"><from>ΠΡΟΕΔΡΕΥΟΥΣΑ</from> Κι εμείς ευχαριστούμε, κυρία Αυλωνίτου, και καλορίζικη στις εισηγήσεις σας. Μια χαρά τα πήγατε. <br />Τον λόγο έχει η κ. Ευσταθία Γεωργοπούλου-Σαλτάρη.</speech><speech by="#s52"><from> ΕΥΣΤΑΘΙΑ ΓΕΩΡΓΟΠΟΥΛΟΥ-ΣΑΛΤΑΡΗ</from> Ευχαριστώ, κυρία Πρόεδρε.<br />Κύριε Υπουργέ, κυρίες και κύριοι Βουλευτές, θα αναφερθώ αποκλειστικά και συνεπικουρικά στις τοποθετήσεις Βουλευτών του ΣΥΡΙΖΑ στην τροπολογία που αφορά τις ρυθμίσεις για τον Οργανισμό Μεγάρου Μουσικής Αθηνών. <br />Η τροπολογία αρχικά προβλέπει ότι ο Οργανισμός του Μεγάρου μέχρι τις 31-8-2014 θα μπορεί να εισπράττει εθνικό και κοινοτικό χρήμα και να υλοποιεί οικονομικές συναλλαγές χωρίς να έχει περατώσει τις φορολογικές και ασφαλιστικές του υποχρεώσεις. Μέχρι σήμερα εξαιρούνται από την υποχρέωση προσκόμισης φορολογικής ενημερότητας κάποιες ειδικές περιπτώσεις, όπως για παράδειγμα τα ιδρύματα Κώδικα Κοινωφελών Περιουσιών και άλλα. Η Κυβέρνηση αξιολογεί ότι και ο Οργανισμός του Μεγάρου εμπίπτει σ’ αυτές τις ειδικές περιπτώσεις. Με ποιο σκεπτικό; Μήπως με το ότι έχετε ήδη βάλει το δοκιμαζόμενο ελληνικό λαό εγγυητή τριών δανείων για το Μέγαρο με ανεξόφλητο υπόλοιπο στις 30-6-2013 να φτάνει περίπου στα 230 εκατομμύρια; <br />Στην αιτιολογική έκθεση αναφέρεται ότι η εν λόγω τροπολογία κρίνεται αναγκαία και περιλαμβάνει τη μεταβίβαση του ακινήτου του ΟΜΜΑ στο ελληνικό δημόσιο εν όψει, βέβαια, αυτής της επικείμενης συνολικής λύσης, όπως την ονομάζετε. Αυτή η τροπολογία, λοιπόν, αποτελεί προαπαιτούμενο και θεμέλιο της συνολικής διαχείρισης που προετοιμάζει η συγκυβέρνηση για το μέλλον του Οργανισμού του Μεγάρου. <br />Γιατί δεν παρουσιάζετε πρώτα ανοικτά και δημόσια τη συνολική λύση, ώστε να ζητήσετε κοινωνική και νομοθετική έγκριση για το μέλλον του Μεγάρου; Τι συγκαλύπτετε; Τι φοβάστε; Σε ποιο αδιέξοδο βρίσκεται στην πραγματικότητα το οικονομικό παρόν και μέλλον του Μεγάρου, που έχει οδηγηθεί στο να μην έχει ασφαλιστική ενημερότητα και να μην πληρώνει τους εργαζόμενους; Κρίνουμε ότι για επικοινωνιακούς λόγους αναφέρεται στην αιτιολογική έκθεση αποκλειστικά η μεταβίβαση ακινήτου ως τμήμα της λύσης και δεν γίνεται καμμία επιπλέον αναφορά σε αυτήν. <br />Επίσης, η συγκυβέρνηση χρησιμοποιεί τους απλήρωτους εργαζόμενους του Μεγάρου Μουσικής για να προωθήσει τη φοροασυλία στον εν λόγω Οργανισμό. Να θυμάστε, όμως, ότι οι εκβιασμοί προς τον κόσμο της εργασίας δεν θα επιτρέψουν να συγκαλυφθούν οι όποιες πολιτικές και νομικές ευθύνες προκύπτουν από τη μέχρι τώρα διαχείριση από τη μεριά του ελληνικού δημοσίου της λειτουργίας και της επιχορήγησης του Οργανισμού του Μεγάρου Μουσικής Αθηνών. <br />Επίσης, στην τροπολογία διαβάζουμε ότι από την έναρξη ισχύος της προτεινόμενης τροπολογίας και μέχρι τις 31-8-2014 δεν επιτρέπεται διενέργεια πάσης φύσεως συμψηφισμού σε βάρος του ΟΜΜΑ που αφορά βεβαιωμένες χρηματικές απαιτήσεις του ελληνικού δημοσίου ή των ανωτέρω ασφαλιστικών οργανισμών κατά του Μεγάρου Μουσικής. Σε συνδυασμό με τη μη υποχρέωση προσκόμισης ασφαλιστικής ενημερότητας πριμοδοτείτε τη διοίκηση του Μεγάρου να μην καταβάλλει μισθούς και τις προβλεπόμενες εργοδοτικές εισφορές από την εφαρμογή μέχρι τη λήξη της παρούσης και να μην πληρώνει ΔΕΚΟ και λοιπούς δημόσιους φορείς. Και όλα αυτά, για να εφαρμόσετε μετά τη συνολική λύση, όπως την αποκαλείτε. Να μας πείτε, όμως, καθαρά και άμεσα στην Εθνική Αντιπροσωπεία ποια είναι αυτή η λύση. Ειδάλλως, η αλυσίδα των παραπάνω δεδομένων εγείρει την οσμή τεράστιων σκανδάλων και λεηλασίας του δημόσιου χρήματος. <br />Η προτεινόμενη τροπολογία προβλέπει, επίσης, ότι δεν υπολογίζονται οι τόκοι και πρόστιμα για τα χρέη του ΟΜΜΑ από καταπτώσεις εγγυήσεων του ελληνικού δημοσίου του αντίστοιχου λογαριασμού. Η ρύθμιση αυτή σύμφωνα με την έκθεση του Γενικού Λογιστηρίου του Κράτους θα επιφέρει απώλεια εσόδων του κρατικού προϋπολογισμού από το μη υπολογισμό τόκων και προστίμων, η οποία όμως δεν δύναται να υπολογιστεί σήμερα. Επισημαίνω ότι  σε υπουργική απόφαση, στην οποία βασίζεται το άρθρο 45 του ν. 3943/2011, προβλέπεται η παροχή της εγγύησης του ελληνικού δημοσίου της Εθνικής Τράπεζας της Ελλάδος, για κάλυψη δανείου της στον Οργανισμό ποσού 95 εκατομμυρίων ευρώ.<br />Με την απόφαση αυτή το ελληνικό δημόσιο παραιτήθηκε από το δικαίωμα να ελευθερωθεί από την εγγύηση των δανείων προς το Μέγαρο Μουσικής, αν ο δανειστής δεν συμμορφωθεί με την αξίωση του εγγυητή. Στην εν λόγω απόφαση διαβάζουμε επίσης ότι θα προκληθεί δαπάνη εις βάρος του κρατικού προϋπολογισμού σε περίπτωση κατάπτωσης της εγγύησης του δημοσίου, το ύψος της οποίας δεν μπορεί να υπολογιστεί.<br />Επομένως το ελληνικό δημόσιο κατ’ επανάληψη μπαίνει εγγυητής με πολιτικές αποφάσεις των νεοφιλελεύθερων κυβερνόντων, χωρίς να μπορεί να υπολογίσει τη δαπάνη σε βάρος του κρατικού προϋπολογισμού, για να εξυπηρετήσει τη βιωσιμότητα του ΟΜΜΑ.<br />Αποδεικνύεται, λοιπόν, πολύ δύσκολο για το ελληνικό δημόσιο να υπολογίσει τη δαπάνη ενός δανείου διάρκειας είκοσι πέντε ετών, τη δαπάνη από την απώλεια εσόδων, από την απώλεια τόκων και προστίμων για τέσσερις μήνες, αλλά πολύ εύκολο να αναλάβει την εγγύηση για αυτά και να την αποποιηθεί προσωρινά ή και μόνιμα.<br />Στην ειδική έκθεση επί της τροπολογίας –υπογράφει ο κ. Στουρνάρας- διαβάζουμε ότι η εν λόγω απώλεια θα αναπληρωθεί από άλλες πηγές εσόδων του κρατικού προϋπολογισμού. Πρέπει να αποσαφηνιστεί από ποιες πηγές θα αναπληρωθεί, καθώς εάν αυτό δεν είναι εφικτό, αποτελεί δημοσιονομική πρόκληση για τον δοκιμαζόμενο από τη λιτότητα, ανεργία και υπερφορολόγηση ελληνικό λαό.<br />Υπενθυμίζω ότι για τις λαϊκές αγορές, στο προηγούμενο νομοσχέδιο, προτείνατε και νομοθετείτε διοικητικές κυρώσεις που οδηγούν στον αφανισμό παραγωγούς και επαγγελματίες. Θέτετε ως προαπαιτούμενο την προσκόμιση ασφαλιστικής και φορολογικής ενημερότητας για τη χορήγηση θέσης στη λαϊκή αγορά, την ίδια στιγμή που για την οικονομική λειτουργία μέχρι τώρα του Μεγάρου Μουσικής έχετε προσφέρει γη και ύδωρ και μεταφορικά και κυριολεκτικά. Δύο μέτρα και δύο σταθμά δηλαδή.<br />Όπως προανέφερα, στην αιτιολογική έκθεση διαβάζουμε ότι η ρύθμιση κρίνεται υποχρεωτική για να πάρει την τακτική κρατική επιχορήγηση το Μέγαρο Μουσικής και να καταβάλει τις οφειλές στους εργαζόμενους. Χρησιμοποιεί, δηλαδή, η συγκυβέρνηση τους απλήρωτους εργαζομένους ως το καλύτερο έδαφος, για να πατήσουν οι αλλαγές που έρχονται και που, πιθανότατα, σύμφωνα με τα δημοσιεύματα που έχουν δει το φως της δημοσιότητας, θα περιλαμβάνουν την τελική απόφαση για εξυπηρέτηση από το δημόσιο των δανείων, της συνέχισης της τακτικής επιχορήγησης και το κουκούλωμα για ό,τι έχει γίνει στο παρελθόν, μεταβιβάζοντας, ως δέλεαρ, ένα ακίνητο του Μεγάρου Μουσικής στο δημόσιο.<br />Ο ΣΥΡΙΖΑ ταυτίζεται αξιακά και κοινωνικά με τον κόσμο της εργασίας που βιώνει τη συνολική υποβάθμιση στη ζωή του από το νεοφιλελεύθερο ολοκληρωτισμό, αλλά ταυτόχρονα δεν θα επιτρέψει τη συγκάλυψη όλων όσων έχουν γίνει στο όνομά του.<br />Το καλύτερο για την ίδια τη δημοκρατία είναι, πριν περάσετε στην ψήφιση της τροπολογίας, να παρουσιάσετε στον ελληνικό λαό τα σχέδιά σας για το Μέγαρο Μουσικής, ώστε να μπορεί να αξιολογηθεί πραγματικά η σκοπιμότητα της παρούσας τροπολογίας, να παρουσιάσετε με την απαιτούμενη λεπτομέρεια το πώς διασφαλίζεται η χορήγηση μισθών και εισφορών μέχρι τις 31-8-2014, κάτι που δεν φαίνεται πουθενά στην τροπολογία, και να μας πείτε πόσο πραγματικά θα κοστίσει αυτό στον ελληνικό λαό.<br />Για όλα τα παραπάνω δηλώνουμε «παρών» και περιμένουμε, έστω και την τελευταία στιγμή, μια ένδειξη δημοκρατικής συνείδησης από τη μεριά της συγκυβέρνησης, ένδειξη η οποία συνεπάγεται ότι δεν θα προχωρήσει στην ψήφιση της τροπολογίας, πριν παρουσιάσει στον ελληνικό λαό αυτά που ήδη έχει ετοιμάσει για το Μέγαρο Μουσικής.<br />Εάν το κάνετε μετά τις εκλογές, αυτό που θα αποδειχθεί είναι ότι επιδιώκατε να μην αναδειχθούν σκάνδαλα μεγάλου μεγέθους, ικανά να διαλύσουν από σήμερα τη συντηρούμενη από τους πιστωτές και την εγχώρια διαπλοκή νεοφιλελεύθερη και επικίνδυνη για τον λαό συγκυβέρνηση Σαμαρά-Βενιζέλου.<br /></speech><speech by="#s125"><from>ΠΡΟΕΔΡΕΥΟΥΣΑ</from> Ευχαριστούμε, κυρία συνάδελφε.<br />Κλείνουμε με τον κ. Κωνσταντίνο Ζαχαριά.</speech><speech by="#s79"><from> ΚΩΝΣΤΑΝΤΙΝΟΣ ΖΑΧΑΡΙΑΣ</from> Ευχαριστώ, κυρία Πρόεδρε.<br />Κυρίες και κύριοι συνάδελφοι, θέλω με πολύ λίγα λόγια να αναφερθώ στην τροπολογία 1438, που εισηγήθηκε πριν από λίγη ώρα ο Υπουργός Υγείας και αφορά τη χρηματοδότηση των κέντρων πρόληψης. Πραγματικά είναι απλήρωτοι οι εργαζόμενοι των κέντρων πρόληψης για πέμπτο μήνα και επείγει αυτή η τροπολογία.<br />Ο ΣΥΡΙΖΑ ποτέ δεν έχει αντίρρηση για επείγουσες ρυθμίσεις και διατάξεις, όταν πρόκειται για την πληρωμή μισθών ή ρυθμίσεις που αφορούν εργαζόμενους και εξυπηρετούν τα εργασιακά τους δικαιώματα και τις συλλογικές τους συμβάσεις.<br />Επί της ουσίας, όμως, της τροπολογίας θέλουμε να παρατηρήσουμε ότι έχει παρεισφρήσει μια ρύθμιση που αφορά, όπως αναφέρεται ρητά, την ισχύ της ρύθμισης και της σύμβασης αυτής εντός του εκάστοτε ισχύοντος μεσοπροθέσμου πλαισίου δημοσιονομικής στρατηγικής. Αυτό το πράγμα σχετικοποιεί τη διαδικασία των ρυθμίσεων και των συμβάσεων και δεν φαντάζομαι να έχει περιληφθεί σε κάποια άλλη σύμβαση μέχρι τώρα δημοσίου ή ιδιωτικού τομέα. Εάν η αρχή γίνεται από τους εργαζόμενους στα κέντρα πρόληψης, πρέπει οριστικά να μας το ξεκαθαρίσει αυτό ο κύριος Υπουργός.<br />Γι’ αυτόν τον λόγο εμείς, μια ομάδα Βουλευτών του ΣΥΡΙΖΑ, έχουμε καταθέσει τροπολογία-προσθήκη, την οποία θα αναπτύξουν ειδικότερα αύριο οι συνάδελφοί μου. Η ρύθμιση αυτή εντάσσει μόνιμα στις διατάξεις εφαρμογής του ενιαίου μισθολογίου τους εργαζόμενους των κέντρων πρόληψης, χωρίς αναδρομικές επιβαρύνσεις, που θα προκύψουν από τη νέα τους αυτή μόνιμη διαρκής σχέση, που εξάλλου και το ίδιο το Υπουργείο αναφέρει στη δική του τροπολογία.<br />Θέλω, όμως, να περάσω και να σταθώ ιδιαίτερα στην τροπολογία την οποία πριν από λίγες ώρες εισηγήθηκε ο Υπουργός Υγείας στην Επιτροπή Κοινωνικών Υποθέσεων –και υποθέτω ότι θα καταθέσει- και αφορά τη θέσπιση μηχανισμών ελέγχου της φαρμακευτικής δαπάνης. Είναι μια τροπολογία που συμπληρώνει αυτήν τη γνωστή τακτική της πολυδιάσπασης της νομοθετικής πρωτοβουλίας του Υπουργείου Υγείας σε ψηφίδες μιας σχεδιασμένης αποκωδικοποίησης –θα έλεγα εγώ- της ιατρικής νομοθεσίας.<br />Την τελευταία στιγμή, πριν κλείσει η Βουλή και προεκλογικά, έρχονται να ρυθμιστούν όροι που διέπουν πια τους μηχανισμούς ελέγχου. Και συζητάμε πάλι –πριν από λίγους μήνες είχαμε ξανασυζητήσει- για μηχανισμούς ελέγχου της φαρμακευτικής δαπάνης.<br />Χθες, όμως, ξανασυζητήσαμε σε ένα άλλο νομοσχέδιο για τις λαϊκές αγορές μια άλλη τροπολογία. Προχθές ξανασυζητήσαμε άλλη τροπολογία με έξι άρθρα, που αποδιάρθρωσε τις ενιαίες εργασιακές σχέσεις των εργαζόμενων στο Εθνικό Σύστημα Υγείας και τις έκανε πια συμβάσεις, ώστε να μπορούν, δηλαδή, να γίνουν συμβάσεις με μπλοκάκι, με απόδειξη παροχής υπηρεσιών.<br />Οι μνημονιακές, δηλαδή, επιταγές έρχονται και επανέρχονται και οι οικονομικές εφαρμογές εφαρμόζονται πειραματικά στην καθημαγμένη ελληνική κοινωνία και στις πλάτες των εργαζομένων.<br />Πριν από λίγους μήνες συζητούσαμε και πάλι στη Βουλή και η κυβερνητική πλειοψηφία ψήφισε σειρά τροπολογιών κυρίως για τη φαρμακευτική δαπάνη. Ήταν τροπολογίες-πλαίσιο και έδιναν πάρα πολλές εξουσιοδοτήσεις στον Υπουργό Υγείας για παρεμβάσεις κυρίως στις τιμές κατηγοριών των φαρμάκων.<br />Από τότε και μέχρι σήμερα υπήρξαν τέσσερις υπουργικές αποφάσεις, σε διάστημα, δηλαδή, πέντε μηνών, και το Υπουργείο με αυτές προσπάθησε να ανταποκριθεί στις μνημονιακές υποδείξεις για τα όρια, για το πλαφόν, για το ταβάνι κατά κάποιον τρόπο της δαπάνης για συνταγογράφηση.<br />Και πρέπει να πούμε ότι η δαπάνη συνταγογράφησης είναι η πλέον ανελαστική. Γι’ αυτή το Υπουργείο δεν επιδεικνύει καμμία πρόνοια, κυρίως για τους ανασφάλιστους. Στο προ μηνών ψηφισθέν νομοσχέδιο, που έγινε νόμος πραγματικά, για την πρωτοβάθμια φροντίδα υγείας, προβλέπεται και κλινική έστω εξέταση και κάποιες εργαστηριακές εξετάσεις σε ανασφάλιστους. Σήμερα, που τρία εκατομμύρια Ελλήνων –ίσως και περισσότεροι– είναι ανασφάλιστοι, δεν προβλέπεται καμμιά διάταξη δωρεάν φαρμακευτικής περίθαλψης.<br />Μόνο στην κοινωνική αλληλεγγύη επαφίεται αυτό –αναφέρθηκε ο κύριος Υπουργός προηγούμενα- μόνο στα κοινωνικά ιατρεία, μόνο στις πρωτοβουλίες των πολιτών που αισθάνονται και από το υστέρημά τους δίνουν και ξαναδίνουν και προσπαθούν να δώσουν ένα χέρι βοήθειας στους συνανθρώπους τους.<br />Μόνο εκεί πρέπει να σταθεί ένα οργανωμένο κράτος; Και ποιο είναι αυτό το αποτέλεσμα της μη κάλυψης των αναγκών σε φάρμακα, κυρίως για τις ευάλωτες ομάδες πληθυσμού;<br />Ο πρόθυμος Υπουργός, ο πιστότερος, κατά δήλωσή του, ακόλουθος των σκληρότερων υποδείξεων των δανειστών μας, προχώρησε αρχικά στη δραστικότερη απόφαση, δηλαδή οριζόντια περικοπή ανά γιατρό που συνταγογραφεί το 2014 του 20% του οικονομικού αποτελέσματος συνταγογράφησης του 2013. Ήταν μια οριζόντια περικοπή, δηλαδή ένα κούρεμα, επί δικαίων και αδίκων, σε ιδιώτες γιατρούς, σε γιατρούς ταμείων, σε γιατρούς νοσοκομείων, σε γιατρούς που συνταγογραφούν μέσα στο πλαίσιο της επιστημονικής τους συνείδησης και από την άλλη σε γιατρούς που υπερσυνταγογραφούν. Όλοι με το ίδιο κούρεμα του 20%.<br />Αυτό το κούρεμα εφαρμόστηκε εν μέσω κρίσης, που το ίδιο το Υπουργείο Υγείας δημιούργησε με το πρόβλημα στην πρωτοβάθμια φροντίδα υγείας, τη διάλυση του ΕΟΠΥΥ και τη διαθεσιμότητα των γιατρών. Αυτό τελικά στέρησε την πρόσβαση των ανθρώπων και στην κοινωνική τους προστασία.<br /><br />Παρακαλώ για μια ανοχή, κυρία Πρόεδρε.<br />Έχουν μελετηθεί τελικά τα πλήγματα αυτής της απόφασης, που δέχθηκαν οι ασθενείς, τρεις μήνες, με την απόλυτη εφαρμογή του κουρέματος; Γιατί μόλις στις 11 Μαρτίου υπήρξε άλλη υπουργική απόφαση, που έθεσε κάποια όρια και εξαίρεσε γιατρούς, εξαίρεσε ομάδες ασθενών, εξαίρεσε νοσοκομεία. Από την άλλη μεριά βέβαια, αφού έχουν αυξηθεί στα εξωτερικά ιατρεία κατά 25% οι προσερχόμενοι, δεν έχει ληφθεί καμμιά πρόνοια για την αύξηση του πλαφόν συνταγογράφησης.<br />Το Συμβούλιο Επικρατείας ανέστειλε τελικά, για το δημόσιο συμφέρον, αυτήν την υπουργική απόφαση. Όμως, τελικά το Υπουργείο, μέσα από τους μηχανισμούς που έχει επιλέξει –και είναι πολλοί, δεν είναι μόνο το πλαφόν, είναι τα μη συνταγογραφούμενα φάρμακα, τα οποία φημολογείται ότι θα αυξηθούν κατά εκατόν τριάντα, φάρμακα καθημερινής χρήσης, φάρμακα που αφορούν χρονίως πάσχοντες, φάρμακα τα οποία είναι αναγκαία για τη διατήρηση της αξιοπρεπούς κατάστασης των κατακεκλιμένων ασθενών, αυτών που είναι στα ιδρύματα- όλα αυτά τα φάρμακα, ακόμη και παραφαρμακευτικά προϊόντα τα εξαίρεσε και τα βάζει στη λίστα των μη συνταγογραφούμενων φαρμάκων με βαρύ αποτύπωμα στην κοινωνία μας.<br />Από εκεί και πέρα η τροπολογία που πρόκειται να καταθέσει ο Υπουργός, αφού μας την ανέλυσε, έχει ένα σορό όρους που αναμένονται να προσδιοριστούν με υπουργικές αποφάσεις, όπως «κλειστοί προϋπολογισμοί», «συμβόλαια απόδοσης» –έτσι ακριβώς καταγράφονται– «μεταξύ ασφαλιστικών φορέων και συνταγογραφούντων γιατρών», «κίνητρα και ποινές» για την τήρηση των ορίων των προϋπολογισμών. Όλα αυτά με την ασφυκτική εποπτεία του Υπουργείου Υγείας και των υπερεθνικών οργάνων της τρόικας.<br />Το Υπουργείο Υγείας έχει και άλλα εργαλεία, όμως, όπως είπαμε. Μέσα σε αυτά τα εργαλεία, όπως είναι η ασφαλιστική τιμή, για την οποία γίνεται τεράστια συζήτηση –και δεν έχει ολοκληρωθεί, τουλάχιστον στα όργανα που αφορούν τον καθορισμό της τιμής αυτής, όπως είναι ο Εθνικός Οργανισμός Φαρμάκου και οι υπηρεσίες του Υπουργείου και η Επιτροπή Κοινωνικών Υποθέσεων– μέσα εκεί χάνεται κυριολεκτικά η απαίτηση για καθολική πρόσβαση των ασθενών και το δικαίωμά τους στο κοινωνικό αγαθό που λέγεται φάρμακο.<br />Τελικά ποιο είναι, όμως, το επίδικο; Το επίδικο είναι ότι η τιμή του φαρμάκου που επιβαρύνει την τσέπη των ασθενών έφτασε από 9%, κατά μέσο όρο το 2009, σε 24% το 2013, σε 28%, κατά τον πρώην Αναπληρωτή Υπουργό, τον κ. Σαλμά, το 2014, κατά 32% σύμφωνα με τους δικούς μας υπολογισμούς που περιλαμβάνουμε όλους τους παράγοντες που πρέπει να συνυπολογιστούν, για να δούμε την ιδιωτική δαπάνη. Από 9% έφτασε στο 32%, ίσως και παραπάνω. Είναι μια από τις υψηλότερες ιδιωτικές συμμετοχές σε όλη την Ευρώπη.</speech><speech by="#s125"><from>ΠΡΟΕΔΡΕΥΟΥΣΑ</from> Ολοκληρώστε, παρακαλώ.</speech><speech by="#s79"><from> ΚΩΝΣΤΑΝΤΙΝΟΣ ΖΑΧΑΡΙΑΣ</from> Τελειώνω, κυρία Πρόεδρε, και ευχαριστώ για την ανοχή.<br />Δεν είναι τυχαίο αυτό, κύριοι συνάδελφοι. Είναι αποτέλεσμα μιας κατακρήμνισης της δαπάνης κατά, περίπου, 55% το 2009. Πρέπει να ομολογήσουμε ότι οπωσδήποτε χρειάζονταν παρεμβάσεις, όμως, όχι τέτοιες και αυτού του μεγέθους. Απλώς, το Υπουργείο Υγείας, υπάκουο στις υπερεθνικές, πραγματικά, οδηγίες της τρόικας, του γερμανικού επιβλέποντος Υπουργείου Υγείας και των εξαρτώμενων εταιρειών γερμανικών, όπως η «GIZ», φέρνει αυτά τα αποτελέσματα. Πρέπει να ανατραπούν γρηγορότερα και τα αποτελέσματα στη φαρμακευτική δαπάνη και η ίδια η Κυβέρνηση.<br />Ευχαριστώ.<br /></speech><speech by="#s125"><from>ΠΡΟΕΔΡΕΥΟΥΣΑ</from> Ευχαριστούμε, κύριε συνάδελφε.<br />Τον λόγο έχει ο Υπουργός Ανάπτυξης και Ανταγωνιστικότητας κ. Χατζηδάκης για δεκαοκτώ λεπτά.</speech><speech by="#s293"><from> ΚΩΝΣΤΑΝΤΙΝΟΣ ΧΑΤΖΗΔΑΚΗΣ</from> Κυρίες και κύριοι συνάδελφοι, τι επιδιώκουμε να κάνουμε με αυτό το νομοσχέδιο; Να αφαιρέσουμε τον ζουρλομανδύα με τον οποίο έχουμε τυλίξει κάθε επενδυτή και υποψήφιο επενδυτή σε σχέση με τις αδειοδοτήσεις στην Ελλάδα.<br />Δεν είναι η πρώτη παρέμβαση που κάνουμε εδώ και δυο χρόνια προς αυτήν την κατεύθυνση. Αυτή η παρέμβαση ακολουθεί τον επενδυτικό νόμο, το καινούργιο πλαίσιο λειτουργίας της αγοράς, τα δεκαέξι τεχνικά επαγγέλματα, τα οποία εκσυγχρονίστηκαν με βάση ευρωπαϊκές πρακτικές, την απλούστευση στις εξαγωγές με είκοσι πέντε βήματα, την άρση εμποδίων εισόδου στην αγορά, για να λειτουργεί η ελληνική αγορά ομαλότερα σε τέσσερις κρίσιμους τομείς, με τον πολυνόμο που ψηφίσαμε πριν από ένα μήνα, τομείς που καλύπτουν το 21% του Ακαθάριστου Εθνικού Προϊόντος. Και ακολουθείται αυτή η παρέμβαση από το νομοσχέδιο σε σχέση με τις δημόσιες συμβάσεις, την απλούστευση και κωδικοποίηση της νομοθεσίας για τις δημόσιες συμβάσεις και το νομοσχέδιο για τα logistics, έναν τομέα σημαντικό για την ελληνική οικονομία.<br />Επομένως προσπαθούμε με μια σειρά από παρεμβάσεις, συμπεριλαμβανομένης φυσικά και της σημερινής, που είναι κομβικής σημασίας, να στείλουμε το μήνυμα ότι η Ελλάδα γίνεται μια χώρα φιλική στην επιχειρηματικότητα, πράγμα που είναι προϋπόθεση για την ανάπτυξη. Δεν μπορεί η ανάπτυξη να προέλθει από το πουθενά, θα προέλθει μέσα από συγκεκριμένες πολιτικές.<br />Ποια είναι τα βασικά χαρακτηριστικά της σημερινής παρέμβασης, της σημερινής μεταρρύθμισης στον τομέα των αδειοδοτήσεων;<br />Πρώτον, έχουμε να κάνουμε με έναν νόμο-πλαίσιο. Πρόκειται για μια οριζόντια παρέμβαση, η οποία θέτει τις βάσεις για μια μεγάλης κλίμακας μεταρρύθμιση στο συγκεκριμένο τομέα. Οι παρεμβάσεις που μέχρι τώρα είχαν γίνει στο συγκεκριμένο αντικείμενο ήταν επικεντρωμένες σε περιορισμένα θέματα, όπως, παραδείγματος χάριν τη βιομηχανία ή τα καταστήματα υγειονομικού ενδιαφέροντος. Εδώ καλύπτονται δώδεκα διαφορετικοί τομείς. Καλύπτεται το σύνολο σχεδόν της οικονομικής δραστηριότητας. Αυτό είναι το πρώτο χαρακτηριστικό αυτής της μεταρρύθμισης.<br />Δεύτερο χαρακτηριστικό: δεν γίνεται αυτοσχεδιάζοντας, γίνεται με βάση τις καλύτερες διεθνείς πρακτικές και σε συνεργασία με την Παγκόσμια Τράπεζα. Αξιοποιούμε πρακτικές χωρών, όπως η Αυστρία, η Γαλλία, η Ολλανδία, η Πολωνία, η Μεγάλη Βρετανία, η Δανία, η Νέα Ζηλανδία και η Αυστραλία, με βάση τη δουλειά που έχει γίνει εκεί από τις κυβερνήσεις ή από την Παγκόσμια Τράπεζα. Και, φυσικά, γίνεται σε συντονισμό με όλα τα συναρμόδια Υπουργεία.<br />Τρίτο χαρακτηριστικό αυτού του νόμου-πλαισίου: Στηρίζεται στη λογική της απλής αδειοδότησης σε όσο το δυνατόν μεγαλύτερη έκταση. Για να γίνω συγκεκριμένος, εάν έχουμε να κάνουμε με ένα εργαστήρι κεραμικής, θα μπορεί να ανοίγει με μια υπεύθυνη δήλωση, τίποτα παραπάνω. Εάν έχουμε να κάνουμε με ένα υφαντουργείο, μια δραστηριότητα που μπορεί να προκαλεί μεγαλύτερη όχληση, θα ανοίγει με μια πιστοποίηση που θα συνοδεύει την υπεύθυνη δήλωση, που μπορεί να γίνεται από έναν τρίτο πιστοποιημένο φορέα.<br />Αυτό δεν είναι δική μας πατέντα, δεν είναι δική μας εφεύρεση, είναι μια πρακτική αρκετά διαδεδομένη. Το κράτος έρχεται και πιστοποιεί αυτούς τους φορείς, όπως συμβαίνει σήμερα με τα ιδιωτικά ΚΤΕΟ, τα οποία για λογαριασμό του κράτους ελέγχουν τα αυτοκίνητα. <br />Μπορεί επίσης να γίνεται όλη αυτή η διαδικασία με χρήση άλλων εργαλείων της αγοράς, όπως θα μπορούσε να είναι τα ασφαλιστήρια συμβόλαια. Αν μια ασφαλιστική εταιρεία έρχεται και αναλαμβάνει το κόστος, το ρίσκο, και ασφαλίζει ένα κτήριο δεν υπάρχει λόγος να υπάρξει πρόσθετος έλεγχος από την Πυροσβεστική. <br />Επομένως σε κάποιες διαδικασίες θα φτάνει η απλή υπεύθυνη δήλωση, σε κάποιες άλλες διαδικασίες έχουμε την πιστοποίηση, σε κάποιες άλλες περιπτώσεις, όπως ας πούμε μια φαρμακοβιομηχανία ή ακόμα περισσότερο μια βιομηχανία πετροχημικών, προφανώς εδώ, σε αυτήν την περίπτωση μιλάμε για μια διαδικασία βαριάς αδειοδότησης. <br />Συνολικά όμως μπορούμε να πούμε ότι τα πιστοποιητικά θα περιοριστούν κατά 60%. Έχουμε υπολογίσει ότι σ’ αυτό που σήμερα ονομάζεται δραστηριότητα, βιομηχανία μέσης όχλησης, τα πιστοποιητικά τα οποία θα χρειάζονται για την αδειοδότηση από είκοσι ένα, που είναι σήμερα, θα περιοριστούν σε επτά. Επομένως μιλάμε για μια δραστική μείωση. <br />Τέταρτη αλλαγή, τέταρτη παρέμβαση είναι ότι οι έλεγχοι μετατίθενται από το στάδιο της αδειοδότησης στο στάδιο της λειτουργίας. Δεν θα «ζαλίζουμε» δηλαδή τον επενδυτή, τον επιχειρηματία με μια σειρά από ατελείωτους και θεωρητικούς ελέγχους εκ των προτέρων, με βάση εικασίες της δημόσιας διοίκησης σε μεγάλο βαθμό, αλλά ο έλεγχος θα γίνεται κατά τη διάρκεια της λειτουργίας, με βάση συγκεκριμένα πρότυπα, τα οποία θα έχουν θεσπιστεί εκ των προτέρων για να είναι ξεκάθαροι οι κανόνες του παιχνιδιού. Αυτό σήμερα ισχύει με τον ν. 3982/2011 για τις βιομηχανίες χαμηλής όχλησης. Διευρύνουμε αυτήν την πρακτική για να κάνουμε ευκολότερη τη ζωή και άλλων επιχειρήσεων.<br />Πέμπτη παρέμβαση είναι οι «οργανωμένοι υποδοχείς δραστηριοτήτων». Είναι ο καινούργιος όρος γι’ αυτό που σήμερα θεωρούμε επιχειρηματικά πάρκα, ΒΙΠΕ κ.λπ. Εδώ κάνουμε μια ριζοσπαστική αλλαγή. Οι επιχειρήσεις οι οποίες θα εγκαθίστανται σε αυτά τα πάρκα, σε οργανωμένες επιχειρηματικές κοινότητες ουσιαστικά, δεν θα χρειάζονται καθόλου αδειοδότηση. Θα αρκεί η προαδειοδότηση του πάρκου, του οργανωμένου φορέα υποδοχής, ο οποίος θα αδειοδοτείται συνολικά από την πολιτεία και στη συνέχεια θα καθίσταται φυσικά ελκυστικός, προκειμένου να περιοριστεί -διότι δεν μπορείς να εξαλείψεις φαινόμενα τα οποία υπάρχουν για δεκαετίες- η άναρχη ανάπτυξη των επιχειρήσεων, να μπορούμε να αναπτύσσουμε επιχειρήσεις με τον τρόπο που γίνεται στη Βόρεια ή στην Κεντρική Ευρώπη και όχι με τον τρόπο που γίνεται εδώ, έξω από την Αθήνα ή σε άλλες περιφέρειες της χώρας.<br />Τελευταία αλλά όχι λιγότερο σημαντική παρέμβαση που κάνει αυτός ο νόμος-πλαίσιο είναι το κεντρικό ηλεκτρονικό σύστημα διαχείρισης της αδειοδοτικής και ελεγκτικής διαδικασίας. Όλα θα είναι συγκεντρωμένα σε ένα portal. Μέσω αυτού του portal θα αδειοδοτείσαι. Μέσα σε αυτό το portal θα υπάρχει ένα μητρώο, μια «ακτινογραφία» της κατάστασης σε σχέση με την αδειοδότηση. Αυτά είναι τα βασικά χαρακτηριστικά της μεταρρύθμισης αυτής. <br />Έρχομαι τώρα να απαντήσω δι’ ολίγων σε θέματα τα οποία ετέθησαν από διάφορους συναδέλφους προηγουμένως στη συζήτηση.<br />Πρώτον, τι γίνεται με τα θέματα τα περιβαλλοντικά και τα χωροταξικά. Όσον αφορά στην περιβαλλοντική αδειοδότηση, αυτός ο νόμος-πλαίσιο δεν υπεισέρχεται, διότι έχουμε έναν καλό νόμο, τον ν.4014/2012, ο οποίος λειτουργεί και ο οποίος είναι προσαρμοσμένος στη φιλοσοφία αυτού του νόμου. Έχει και αυτός υιοθετήσει τη λογική των ελέγχων από τρίτους φορείς. Παραδείγματος χάριν, δεν είναι οι πολεοδομίες, αρκούν οι μηχανικοί εφόσον εκείνοι πιστοποιούν ότι το πράγμα έχει προχωρήσει σωστά. <br />Αυτός ο νόμος, λοιπόν, δεν επηρεάζεται. Υπάρχει πράγματι ανοιχτό το θέμα του τρίτου πυλώνα για τις  αδειοδοτήσεις, που σχετίζεται με τα χωροταξικά ζητήματα και κυρίως με τις χρήσεις γης. Εκεί το Υπουργείο Περιβάλλοντος, Ενέργειας και Κλιματικής Αλλαγής επεξεργάζεται αυτήν την ώρα τις λύσεις και σύντομα θα τις θέσει σε διαβούλευση. <br />Δεύτερη παρατήρηση. Αδειοδοτικοί φορείς. Η κατεύθυνση είναι σαφής: Περιφέρειες. Οι περιφέρειες θα είναι κατά βάση οι αδειοδοτικοί φορείς. Δίνουμε μια εναλλακτική δυνατότητα στα επιμελητήρια για να υπάρχει και μια άλλη δίοδος αδειοδότησης, μία εναλλακτική δίοδος αδειοδότησης. Εάν στομώσει το σύστημα σε μια περιφέρεια, εάν δεν λειτουργεί το σύστημα, να μπορεί ο επιχειρηματίας να αδειοδοτείται εναλλακτικά και σε κάποιες περιπτώσεις κατ’ εξαίρεση να μπορούν να αδειοδοτούν τα Υπουργεία. <br />Τρίτη παρατήρηση σε σχέση με τους φορείς πιστοποίησης. Σημείωσα, κυρίες και κύριοι συνάδελφοι, ότι δεν είναι ένα σύστημα που υιοθετείται από την Ελλάδα. Έχει υιοθετηθεί σε πολλές άλλες χώρες για να διευκολυνθούν τα πράγματα, αλλά εδώ έχουμε τη δυνατότητα να διαλέξει ο επιχειρηματίας αν θέλει να αδειοδοτηθεί από το δημόσιο, διότι πιστεύει ότι το δημόσιο έτσι όπως λειτουργούσε και λειτουργεί –ή θα λειτουργεί ενδεχομένως- θα είναι γρήγορο, αποτελεσματικό και συμφέρον. Μπορεί να το κάνει. Του δίνουμε, όμως, μια εναλλακτική δυνατότητα. Δεν βλέπω το κακό, δεν βλέπω το αρνητικό και δεν βλέπω ότι είναι κάτι στο οποίο θα μπορούσε να ασκηθεί κριτική. Εντάξει, καταλαβαίνω ότι υπάρχει προσκόλληση από κάποιους εδώ πέρα σε κάποια δόγματα γύρω από το δημόσιο, επαναλήφθηκαν αυτές οι τοποθετήσεις καθαρά δογματικού περιεχομένου, έχει ο καθένας δικαίωμα στη θέση του, δεν θα το αμφισβητήσω, αλλά έχω και εγώ δικαίωμα να υποστηρίζω πως αυτό που κάνουμε είναι στην κατεύθυνση της κοινής λογικής.<br />Τέταρτη παρατήρηση. Άρθρο 18, σε σχέση με τους οργανωμένους υποδοχείς δραστηριοτήτων. Και πάλι σήμερα, προφανώς από ελλιπή πληροφόρηση σε σχέση με το άρθρο, υπήρξαν κάποιες παρατηρήσεις σε σχέση με το περιβάλλον. Μα, είναι ξεκάθαρη η διατύπωση του άρθρου. Αναφέρεται στην κοινοτική νομοθεσία. Είναι στην προμετωπίδα του άρθρου. Προχωρούμε με βάση την κοινοτική νομοθεσία για το περιβάλλον. <br />Δεύτερον, προχωρούμε με βάση τις προβλέψεις του ν.2971, στον οποίο γίνεται ρητή αναφορά στο άρθρο και κυρίως, αγαπητοί συνάδελφοι, εάν πάτε στο ν.3982/2011 ο οποίος είναι νόμος του κράτους, ε, αυτήν ακριβώς τη λογική που έχει το άρθρο αυτό σε σχέση με τα περιβαλλοντικά ζητήματα -όλα τα περιβαλλοντικά ζητήματα- έχει και ο ν. 3982, τον οποίον τον ενσωματώνουμε ουσιαστικά σε αυτόν το νόμο-πλαίσιο και διευρύνουμε τη λογική του και το πεδίο εφαρμογής του.<br />Άλλη παρατήρηση. Δεν είναι φιλόδοξος στόχος να περιμένετε να βγουν όλες οι υπουργικές αποφάσεις και τα προεδρικά διατάγματα μέσα σε οκτώ μήνες; Ναι, είναι. Όπως φιλόδοξος στόχος ήταν να προετοιμαστεί και αυτός εδώ ο νόμος- πλαίσιο. Όμως είμαστε αποφασισμένοι να δουλέψουμε με σύστημα, έτσι ώστε αυτός ο νόμος-πλαίσιο να πάρει σάρκα και οστά και γι’ αυτό θα υπάρξει μια ειδική ομάδα συντονισμού με συμμετοχή εκπροσώπου του ίδιου του Πρωθυπουργού, ο οποίος αποδίδει ιδιαίτερη βαρύτητα σε αυτήν εδώ τη μεταρρύθμιση που στέλνει ένα αντιγραφειοκρατικό μήνυμα. <br />Ναι, θα δουλέψουμε. Θα είναι η πρώτη προτεραιότητα του Υπουργείου Ανάπτυξης μέχρι το τέλος του χρόνου. Γι’ αυτόν τον λόγο εκπρόσωπος από το γραφείο του Πρωθυπουργού, ο Γενικός Γραμματέας Βιομηχανίας και άλλοι ειδικοί θα ασχοληθούν αποκλειστικά σχεδόν με το συγκεκριμένο ζήτημα προκειμένου να εκδοθούν όλα τα προεδρικά διατάγματα και οι υπουργικές αποφάσεις που απαιτούνται για να λάβει σάρκα και οστά αυτή η μεταρρύθμιση.<br />Η τελευταία παρατήρηση είναι η εξής: Σε όσους παρ’ όλα αυτά εξακολουθούν να δυσπιστούν, κυρίες και κύριοι, θα ήθελα να πω ότι αυτός ο νόμος-πλαίσιο έχει τη σφραγίδα μεταξύ των άλλων και της Παγκόσμιας Τράπεζας, η οποία έχει κάνει αντίστοιχη δουλειά σε αρκετές άλλες χώρες. Έχει τη σφραγίδα της Ευρωπαϊκής Επιτροπής, η οποία θεωρεί ότι είναι μία καινοτόμος προσέγγιση. Έχει τη σφραγίδα εμπιστοσύνης του συνόλου σχεδόν της επιχειρηματικής κοινότητας της Ελλάδας.<br />Έγινε ακρόαση στην Επιτροπή Παραγωγής και Εμπορίου και νομίζω ότι εκεί αποτυπώθηκε με τον πιο ξεκάθαρο τρόπο η θετική κατ’ αρχάς τοποθέτηση της επιχειρηματικής κοινότητας, με παρατηρήσεις που τις ακούμε και προσπαθούμε να τις ενσωματώνουμε στο βαθμό που γίνεται αυτό στο νόμο-πλαίσιο και βεβαίως, παρατηρήσεις που έχουν να κάνουν με την ταχεία έκδοση των προεδρικών διαταγμάτων και των υπουργικών αποφάσεων. Όμως, δεν υπάρχει καμμία απολύτως αντίρρηση σε σχέση με την κατεύθυνση αυτού του νόμου. <br />Από εκεί και πέρα, εάν δεν πείθονται κάποιοι ούτε με την Παγκόσμια Τράπεζα, ούτε με την Ευρωπαϊκή Επιτροπή, ούτε με την ελληνική επιχειρηματική κοινότητα -που στο σύνολό της σχεδόν υποστηρίζει αυτό το νομοσχέδιο- ασφαλώς μπορούν να μείνουν με την γκρίνια τους. Είναι δικαίωμά τους. Όμως, κυρίες και κύριοι συνάδελφοι, η γκρίνια σε λίγους μήνες θα ξεχαστεί και αυτό που θα μείνει είναι η μεταρρύθμιση. Εμείς ως Κυβέρνηση επενδύουμε σ’ αυτήν τη μεταρρύθμιση για τη δραστική απλούστευση της αδειοδότησης των επιχειρήσεων στην Ελλάδα.<br />Ευχαριστώ πολύ.<br /></speech><speech by="#s125"><from>ΠΡΟΕΔΡΕΥΟΥΣΑ</from> Ευχαριστούμε, κύριε Υπουργέ.<br />Τον λόγο έχει η Κοινοβουλευτική Εκπρόσωπος του ΣΥΡΙΖΑ κ. Θεανώ Φωτίου.<br /></speech><speech by="#s287"><from> ΘΕΑΝΩ ΦΩΤΙΟΥ</from> Κύριε Πρόεδρε, θέλω να εκφράσω κατ’ αρχάς τη μεγάλη οδύνη μου -όπως και του κόμματός μου- για την τραγωδία της Σάμου. Χάθηκαν είκοσι δύο άνθρωποι και ανάμεσά τους τέσσερα παιδιά, ενώ η Ευρωπαϊκή Ένωση δίνει 4,6 τρισεκατομμύρια περίπου για την εξαετία 2014-2020 για περαιτέρω ανάπτυξη ευρωπαϊκού συστήματος περίφραξης των συνόρων. Όμως, η περίφραξη κοστίζει ζωές σε ολόκληρη τη Μεσόγειο, ενώ αυτά τα χρήματα ακριβώς μπορούσαν να δώσουν ζωή και μέρος στους πρόσφυγες.<br />Η Μεσόγειος, θάλασσα ζωής, ειρήνης, πολιτισμού, πολύ μεγάλης ιστορίας, χιλιετηρίδων, γίνεται υγρός τάφος για κυνηγημένους από πολέμους και από την ανέχεια ανθρώπους που έρχονται στην Ευρώπη για να επιβιώσουν.<br />Η Κυβέρνηση έχει ευθύνες για τη μεταναστευτική πολιτική της χώρας. Η Ευρωπαϊκή Ένωση έχει τεράστιες ευθύνες για την οδηγία της Δουβλίνο ΙΙ και πρέπει άμεσα να την καταργήσει. Πρέπει να δοθούν ταξιδιωτικά έγγραφα στους μετανάστες-πρόσφυγες για να μεταβούν ελεύθερα στις χώρες της επιλογής τους, χωρίς να εγκλωβίζονται στα νησιά και στις πόλεις μας.<br />Συνάδελφοι όλων των κομμάτων, έχουμε προεκλογική περίοδο. Φαίνεται αυτό και στην Αίθουσα. Δεν βλέπω μεγάλο ενδιαφέρον γι’ αυτό το νομοσχέδιο –τομή, κατά την άποψή μου, μιας και όλοι τρέχουν για να εξασφαλίσουν την επάρκεια των ψήφων τους. <br />Ζητάτε συνέχεια ενότητα και εθνική ομοψυχία. Ιδού πεδίον δόξης λαμπρόν!<br />Γιατί λοιπόν, όλα τα κόμματα της Βουλής αλλά και όλα τα νέα υβρίδια ή όχι κομμάτων που κατεβαίνουν στις εκλογές να μην πάμε με ένα μεγάλο κοινό σχέδιο σε αυτές τις Ευρωεκλογές για αυτά τα δύο στοιχεία που είπα; Γιατί δηλαδή τα ελληνικά κόμματα να μην παλέψουν στην Ευρωβουλή, ανεξάρτητα από το σε ποια ομάδα εντάσσονται, για την κατάργηση του Δουβλίνο ΙΙ και για τη χορήγηση ταξιδιωτικών εγγράφων στους μετανάστες και πρόσφυγες που έρχονται στη χώρα μας; Εμείς σας κάνουμε αυτήν την πρόταση-πρόκληση. Μένει να δούμε πώς θα την αντιμετωπίσετε.<br />Κύριε Υπουργέ, συνεχίζεται και σήμερα το σκάνδαλο των τροπολογιών. Την τελευταία στιγμή, φέρνετε τροπολογίες, όπως και χθες. Θυμάστε ότι στις 23.00΄ το βράδυ μας φέρατε την τροπολογία για τα βοσκοτόπια, όπου εσκεμμένα καταργήσατε έναν προηγούμενο ορισμό τους -και λέω «εσκεμμένα» διότι, βεβαίως, αυτή την άνεση δεν την είχαμε στη 1.30΄ το πρωί, για να το ξέρουμε.<br />Σήμερα, όμως, γνωρίζουμε τα εξής, ότι κατ’ αρχάς δίνετε νέο ορισμό στον βοσκότοπο και ενώ η βοσκή είναι δικαίωμα χρήσης, επομένως ο βοσκότοπος δεν είναι ένα ενιαίο φυσικό πράγμα, εσείς αντιστρέφετε αυτή την ιστορία με τη διάταξη που περάσατε χθες. Και το κάνετε αυτό, ενώ ξέρετε ότι ο συγκεκριμένος ορισμός είχε εισαχθεί ξανά με  τον ν.1734/1987 και είχε κριθεί ομόφωνα αντισυνταγματικός με τον 664/1990. Και, όμως, το φέρατε αυτό χθες στη 1.30΄ και το ψηφίσατε σήμερα.</speech><speech by="#s293"><from> ΚΩΝΣΤΑΝΤΙΝΟΣ ΧΑΤΖΗΔΑΚΗΣ</from> Κατ’ αρχάς, με συγχωρείτε, δεν ήρθε στη 1.30΄. Ο κ. Τσαυτάρης ήταν εδώ από τις 19.30΄.</speech><speech by="#s287"><from> ΘΕΑΝΩ ΦΩΤΙΟΥ</from> Θέλετε να με διακόψετε τώρα για να μου πείτε ότι δεν ήταν στη 1.30' και ήταν στις 10.30';</speech><speech by="#s175"><from>ΠΡΟΕΔΡΕΥΩΝ</from> Παρακαλώ.</speech><speech by="#s287"><from> ΘΕΑΝΩ ΦΩΤΙΟΥ</from> Σήμερα φέρατε έναν τόνο τροπολογίες, δεκατρείς τον αριθμό. Αποσύρατε πέντε. Γιατί τις αποσύρατε;</speech><speech by="#s37"><from> ΜΑΥΡΟΥΔΗΣ ΒΟΡΙΔΗΣ</from> Ήταν πρωτοβουλία της Κυβέρνησης.</speech><speech by="#s287"><from> ΘΕΑΝΩ ΦΩΤΙΟΥ</from> Έτσι, κύριε Βορίδη.<br />Να συνάγω ότι οι λόγοι είναι πάλι στο πλαίσιο των προεκλογικών ισορροπιών των κομμάτων σας για να μη συμβεί και σήμερα ο χθεσινός ευτελισμός, όταν χρειάστηκε να περιμένουμε μέχρι τη 1.30΄ για να τα βρουν τα δύο κόμματα και να υποχωρήσετε άρον-άρον κάτω από τον επίμονο και ενιαίο αγώνα των παραγωγών και των πωλητών των λαϊκών; <br />Πράγματι, το νομοσχέδιο που φέρνετε σήμερα είναι μία μεγάλη νεοφιλελεύθερη τομή -όπως είπε ο εισηγητής μας- στη δημόσια διοίκηση, για τρεις λόγους. Είναι κάτι που δεν σας αρέσει να το ακούτε, μέχρι και σε σημείο να σας φαίνεται αστείο, κύριε Υπουργέ. Δεν είναι αστείο, όμως, και θα αποδειχθεί ότι δεν είναι αστείο, όπως αποδείχθηκαν και όλα τα προηγούμενα που λέγαμε όλον αυτόν τον καιρό. Και θα εξηγήσω γιατί. <br />Πρώτον, αποσύρεται η δημόσια διοίκηση και εκχωρείται στο ιδιωτικό εθνικό ή διεθνές ή πολυεθνικό κεφάλαιο, στις εταιρείες. Ναι ή όχι; Δηλαδή, «τα ίδια Παντελάκη μου, τα ίδια Παντελή μου»! Κάνουμε ότι κάναμε για την υγεία, ότι κάναμε για την παιδεία. Δεν εκσυγχρονίζουμε. Δεν διορθώνουμε. Όποιο είναι δημόσιο αγαθό, το διαλύουμε και το παραδίδουμε στο ιδιωτικό κεφάλαιο. Άρθρο πρώτο.<br />Δεύτερον, ανατρέπετε την ισχύουσα δικαιακή μας φιλοσοφία, η οποία όριζε ότι το επιχειρείν ασκείται με όρους δημοσίου συμφέροντος. Ανατρέπετε αυτήν τη λογική. <br />Και, τρίτον, δίνετε πράγματι το μεγάλο μήνυμα, όπως είπατε, κύριε Υπουργέ, -εγώ λέω το «μεγάλο σινιάλο»- προς επίδοξους επενδυτές-κερδοσκόπους: «Ελάτε, ανοίξαμε και σας περιμένουμε. Μπορείτε πολύ εύκολα να κάνετε τον τζόγο που θέλετε να κάνετε, διότι δεν θα παρεμβαίνουμε στις δραστηριότητές σας».<br />Αυτός ο νόμος-πλαίσιο είναι ασαφής και πρόχειρος, όπως είπαν όλοι οι συνάδελφοι εισηγητές -και της συγκυβέρνησης. <br />Ο νόμος αυτός επιχειρεί την τυποποίηση οικονομικών δραστηριοτήτων με βάση τις αποφάσεις του Συμβουλίου της Επικρατείας για να αποθαρρύνει δικαστικές προσφυγές. Αυτό είναι το ένα. <br />Εισάγετε τέσσερις τρόπους αδειοδότησης. Οι δύο πρώτοι τρόποι είναι σχετικά απλοί: Η έναρξη της δραστηριότητας γίνεται κατά ατομική υπεύθυνη δήλωση του επιχειρηματία ή κατά ατομική υπεύθυνη δήλωση και σύμφωνα με πρότυπα πιστοποίησης. <br />Οι άλλοι δύο τρόποι, όμως, έχουν προφανώς τα μεγάλα προβλήματα, γιατί αφορούν περιορισμούς, τον αριθμό δηλαδή αδειών κατά γεωγραφική ενότητα. Ποιος τους θέτει τους περιορισμούς; Πώς τους θέτει; Ο Υπουργός τους θέτει. Με ποιους όρους και γιατί; Εδώ, μπλέκουν όλες οι αρμοδιότητες: Τι ακριβώς ορίζουν οι δήμοι; Τι ακριβώς ορίζουν οι περιφέρειες;<br /> Δεν τα λέμε μόνο εμείς αυτά, κύριε Υπουργέ. Εκτός κι αν όλα τα κόμματα έχουν αρχίσει να μην έχουν επαφή με την πραγματικότητα και την έχετε μόνο εσείς. <br />Γιατί λέει ο εισηγητής μας ότι πρόκειται για τομή της φιλελευθεροποίησης; Το λέει γιατί αντιστρέφει τη δικαιακή μας λογική περί δημοσίου συμφέροντος. Δηλαδή, μέχρι σήμερα μετά τις μεγάλες, πράγματι, μεταρρυθμιστικές απόπειρες εκσυγχρονισμού του θεσμικού πλαισίου που έκανε η κυβέρνηση του Ελευθερίου Βενιζέλου την περίοδο 1928-1932, όπου πράγματι θεμελιώθηκε όλη η φιλοσοφία του δικαιακού μας πολιτισμού, εκεί με βάση αυτό το επιχειρείν, καθορίζεται από το δημόσιο συμφέρον κι όχι ακριβώς το ανάποδο, αυτό που ο εισηγητής μας εξήγησε ότι εισάγεται αγγλοσαξονικού τύπου δικαιακή λογική, όπου τα πρότυπα λειτουργίας και η αδειοδότηση προηγούνται –δηλαδή ισχύουν για πέντε χρόνια- και αλλάζουν ή αναθεωρούνται μόνο εάν βρεθούν ότι θίγουν το δημόσιο συμφέρον. Είναι ακριβώς η ανάποδη λογική. <br />Ποιος αναλαμβάνει την πιστοποίηση, την αδειοδότηση και τον έλεγχο των επιχειρήσεων; Προφανώς δεν μπορεί αυτό το δημόσιο, αυτή η δημόσια διοίκηση που την καταστρέψατε να τα αναλάβει. Την είχατε κάνει πελατειακή και την είχατε αποδιοργανώσει εντελώς. Την αναδιοργανώσατε; Τη συγκροτήσατε; Την εξυγιάνατε; Όχι, απλά τη διαλύσατε. Έτσι, λοιπόν, τώρα μεταφέρονται τα πάντα στο ιδιωτικό κεφάλαιο και στις ιδιωτικές εταιρίες. <br />Ποιους τομείς οικονομικής δραστηριότητας αφορά το παρόν νομοσχέδιο; Όπως είπατε, αφορά όλους τους τομείς -ή σχεδόν όλους- κύριε Υπουργέ. Εγώ όμως θα προσπαθήσω να βάλω μια άλλη λογική. <br />Κατ’ αρχάς, όλους εκείνους που προκύπτουν από την ιδιωτικοποίηση των δημοσίων αγαθών –ναι ή όχι;- δηλαδή την παιδεία, την υγεία, την ασφάλιση, τα ιδιωτικά σχολεία, τα ιδιωτικά πανεπιστήμια, τα ιδιωτικά νοσοκομεία, τους ιδιωτικούς παρόχους υπηρεσιών υγείας κ.τ.λ..<br />Χαρακτηριστικό παράδειγμα είναι η πιστοποίηση επαγγελματικών δικαιωμάτων για τους πτυχιούχους της μη τυπικής εκπαίδευσης, τα κολέγια. Προς τούτοις, ιδρύθηκε ο ΕΟΠΠΕΠ. Κρίμα που δεν είναι παρών ο Υπουργός Παιδείας. Δεν μας τιμά τον τελευταίο καιρό με την παρουσία του στην Αίθουσα. <br />Ιδρύθηκε ο ΕΟΠΠΕΠ, ένας υπεροργανισμός του Υπουργείου Παιδείας με αποκλειστικό υπεύθυνο τον Υπουργό. <br /><br />Θα χρειαστώ λίγο παραπάνω χρόνο, κύριε Πρόεδρε.</speech><speech by="#s175"><from>ΠΡΟΕΔΡΕΥΩΝ</from>  Λίγο παραπάνω χρόνο, αλλά λίγο!</speech><speech by="#s287"><from> ΘΕΑΝΩ ΦΩΤΙΟΥ</from> Θα είμαι σύντομη, κύριε Πρόεδρε. <br />Όπως καταλάβαμε, όμως, ήδη αυτός ο Οργανισμός Πιστοποίησης κατ’ αρχάς δεν λειτούργησε ποτέ. Ήδη, όμως, από χθες μεταβιβάζονται οι δραστηριότητές του στις εταιρείες που ιδρύουν τα επιμελητήρια. Αυτός ο νόμος, δηλαδή, έρχεται εκ των υστέρων από δράσεις που ήδη έχουν αρχίσει να γίνονται. <br />Το ίδιο έγινε και για τις ιστορίες έλεγχου. Μόλις χθες το Υπουργείο Παιδείας είπε -και το ψηφίσατε εσείς εδώ- ότι δεν χρειάζεται πια κανένας έλεγχος στα ιδιωτικά σχολεία. Απεκδύεται των ευθυνών του το Υπουργείο Παιδείας, τόσο στο επίπεδο των μαθημάτων, του προγράμματος…<br /> <br />Ζήτησα λίγο χρόνο, κύριε Πρόεδρε. <br />Ευχαριστώ.</speech><speech by="#s175"><from>ΠΡΟΕΔΡΕΥΩΝ</from> Αυτόματα λειτουργεί το μηχάνημα, αλλά θα σας δώσω δυο λεπτά και όχι πέντε.</speech><speech by="#s287"><from> ΘΕΑΝΩ ΦΩΤΙΟΥ</from> Ευχαριστώ.<br />Απεκδύεται, λοιπόν, των ευθυνών του να ελέγχει τα ιδιωτικά σχολεία σε επίπεδο λειτουργίας ή προγραμμάτων κ.λπ.. Ποιος τις αναλαμβάνει; Είναι αυτός ο νόμος που θα αποφασίσει ποιος θα τις αναλάβει. Έτσι δεν είναι; <br />Τέλος, περιμένουμε να προσελκύσουμε επιχειρηματικές δραστηριότητες -και είναι ο δεύτερος μεγάλος τομέας- από το ξεπούλημα της δημόσιας περιουσίας, το ΤΑΙΠΕΔ, λιμάνια, σταθμούς, logistics. Εκεί εντάσσεται το ξεπούλημα των αιγιαλών, των υδροβιότοπων, των αρχαιολογικών χώρων. Για όλες αυτές τις επιχειρηματικές δραστηριότητες μιλάει το άρθρο 18, αλλά σε αυτό θα έρθουμε αναλυτικά.<br />Για να τελειώνω, βέβαια αμφισβητούμε αν η διαδικασία που προβλέπεται θα γίνει σε οκτώ μήνες. Βέβαια αμφισβητούμε αν σε έξι μήνες οι δήμοι και οι περιφέρειες θα δημιουργήσουν αντίστοιχους θεσμούς. Το αμφισβητούμε δικαίως, διότι έχετε αποψιλώσει όλους τους θεσμούς από ανθρώπους για να κάνουν αυτή τη δουλειά. Αμφισβητούμε αν τελικά ο νόμος μειώνει πράγματι το κόστος ίδρυσης νέων επιχειρήσεων, αφού αυτό το περνάτε σε ένα νέο ιδιωτικό επιχειρηματικό πεδίο. Γιατί θα είναι φθηνότερα; Για να καταλάβουμε και εμείς. Κάποιοι άλλοι δεν θα πληρώνουν γι’ αυτές τις υπηρεσίες;<br />Ειδικότερα το άρθρο 18 είναι διάτρητο, γιατί ανοίγει πιστεύουμε διάπλατα τις πόρτες -αλλά θα το αναπτύξουμε αυτό αναλυτικότερα αύριο- στο μεγάλο ξεπούλημα του σοβαρότερου φυσικού και πολιτιστικού μας πόρου. <br />Για όλες αυτές τις παραπάνω παρατηρήσεις έχουμε ήδη δηλώσει ότι ψηφίζουμε κατά στο νομοσχέδιο αυτό.</speech><speech by="#s175"><from>ΠΡΟΕΔΡΕΥΩΝ</from> Τον λόγο έχει ο Κοινοβουλευτικός Εκπρόσωπος των Ανεξάρτητων Ελλήνων κ. Μαρίνος Ουζουνίδης.</speech><speech by="#s217"><from> ΜΑΡΙΝΟΣ ΟΥΖΟΥΝΙΔΗΣ</from> Σας ευχαριστώ, κύριε Πρόεδρε.<br />Θέλω από το Βήμα της Βουλής να εκφράσω τη λύπη μου για το τραγικό συμβάν που αναφέρθηκε η συνάδελφος, αλλά θα πρέπει να δώσουμε συγχαρητήρια στο Λιμενικό, στους ανθρώπους αυτούς που έδωσαν τον καλύτερό τους εαυτό και περισυνέλλεξαν τους παράνομους μετανάστες.<br />Επίσης, από εδώ, από το Βήμα της Βουλής εγώ, σαν κάτοικος ακριτικής περιοχής, όπου υπάρχει αυτό το θέμα, για μια ακόμα φορά θα συγχαρώ την Ελληνική Αστυνομία. Επίσης, με την ευκαιρία που μου δίνεται εδώ, να δηλώσω ότι είμαι ιδιαίτερα χαρούμενος με τους αστυνομικούς που έχουμε εδώ στην ελληνική Βουλή. Είναι στην κυριολεξία ευγενέστατα τα παιδιά, νέα, ωραία και από εδώ θέλω να τους εκφράσω τις ευχαριστίες μου για την ευγένειά τους και για την άψογή τους συμπεριφορά. <br />Κύριε Υπουργέ, είναι μεγάλη μου χαρά που σας έχω κοντά μου. Εχθές που αναφερθήκαμε στις ιστορίες της λαϊκής, εγώ έχω πάρα πολλά παραδείγματα στην πράξη και όχι στη θεωρία. <br />Κατ’ αρχάς, αναφερθήκατε λίγο σε κάτι με τα ιδιωτικά ΚΤΕΟ. Ενημερώστε τους κρατικούς οργανισμούς να πάνε τα αυτοκίνητά τους στα ΚΤΕΟ και πρέπει από τη μια το κράτος να αφήσει κάποια χρήματα. Βέβαια, δεν είναι τα χρήματα, πρώτα είναι η ασφάλεια των ανθρώπων που οδηγούν και η οδική ασφάλεια των κρατικών αυτοκινήτων. Και επειδή εδώ και είκοσι χρόνια σαν μηχανολόγος ασχολούμαι με πραγματογνωμοσύνες και συνεργάζομαι με ασφαλιστικές εταιρείες, τα αυτοκίνητα της Ελληνικής Αστυνομίας, θα το πω έτσι για να προκαλέσω, έχουν το μαύρο τους το χάλι.<br />Άσε που τα μισά ή τα περισσότερα είναι εγκαταλελειμμένα επάνω στα κέντρα κράτησης. Αυτά που κυκλοφορούν δεν ενδείκνυνται για να κυκλοφορήσουν. Το ίδιο ισχύει και για τα ασθενοφόρα. Κάντε κάτι, λοιπόν.<br />Αναφερθήκατε λίγο και είπατε ότι θα γίνει κάτι παρόμοιο, όπως οι βιομηχανικές περιοχές. Το κατάλαβα καλά;</speech><speech by="#s287"><from> ΘΕΑΝΩ ΦΩΤΙΟΥ</from> Πάρκα.</speech><speech by="#s293"><from> ΚΩΝΣΤΑΝΤΙΝΟΣ ΧΑΤΖΗΔΑΚΗΣ</from> Θα συμπεριλάβουμε και την έννοια του πάρκου.</speech><speech by="#s217"><from> ΜΑΡΙΝΟΣ ΟΥΖΟΥΝΙΔΗΣ</from> Θα γίνουν πιθανόν ή τα αποτελέσματα θα είναι κάτι σαν τις βιομηχανικές περιοχές, όπου αναφέρθηκε ο συνάδελφος μου, ο κ. Κασαπίδης, από το 1974 και μετά. <br />Κι εμείς κάποτε ήμασταν μέλη της Νέας Δημοκρατίας. Δεν κυβερνούσαν οι Ανεξάρτητοι Έλληνες, κυβερνούσε το ΠΑΣΟΚ, κυβερνούσε η Νέα Δημοκρατία. Κάποια στιγμή, επειδή ο κόσμος έχει φτάσει στα όριά του και αφού έχετε τέτοιες καλές προθέσεις, αυτοί που κάποτε επένδυσαν «μαϊμού» επενδύσεις ή επένδυσαν παίρνοντας μόνο τα χρήματα του ελληνικού δημοσίου, είναι πολύ εύκολο να τους βρείτε και να φέρουν τα χρήματα στα κρατικά ταμεία.<br />Σας αναφέρω παραδείγματα πολλών εργοστασίων στις βιομηχανικές περιοχές. Ανέφερε ο συνάδελφος, αναφέρω και εγώ τη βιομηχανική περιοχή Αλεξανδρούπολης Άβαντα. Δέκα, είκοσι κουφάρια είναι. Κανένας δεν δούλεψε. Δεν δούλεψαν ποτέ. <br />Σας αναφέρω και ένα τρανταχτό παράδειγμα με το οποίο ασχολήθηκα, αλλά δεν μπορείς και εκεί να βρεις άκρη. Υπάρχει εργοστάσιο στην περιοχή Σπηλαίου Ορεστιάδος του Έβρου. Τις εποχές του κ. Τσοχατζόπουλου –τα έχω πει ξανά εδώ, αλλά θα τα πω ξανά- του κ. Αρσένη έκαναν εργοστάσιο ή ξεκίνησαν να κάνουν επένδυση 700 εκατομμυρίων δραχμών τη δεκαετία του 1990 για να ράβουν στρατιωτικές στολές και στολές αστυφυλάκων. Το εργοστάσιο αυτό δεν λειτούργησε ούτε μία ημέρα. Δόθηκαν κάποια χρήματα ή ακούστηκε ότι θα εκπαιδευθούν στις σχολές μαθητείας του ΟΑΕΔ για να μάθουν να ράβουν στην περιοχή Σπηλαίου. Ούτε κι εκείνα τα χρήματα δόθηκαν. Πληρωνόντουσαν κάποιοι επί χρόνια. Το εργοστάσιο δεν λειτούργησε ούτε μία ημέρα και εγώ αναρωτιέμαι για ποιο λόγο οι κύριοι αυτοί έκαναν την επένδυση. Κάνουμε ερωτήσεις. Μας παίζουν από εδώ και από εκεί. <br />Σας λέω συγκεκριμένα και ας σημειώσουν οι σύμβουλοί σας το Τρίγωνο ΑΕΒΕ, περιοχή Σπηλαίου Ορεστιάδας.<br />Επειδή εσείς δεν περπατάτε, αλλά περπατάμε εμείς, σας λέω ότι ο κόσμος μας φωνάζει και εμάς, δυστυχώς.<br />Χθες εδώ ο κ. Κακλαμάνης είπε ότι λυπάται για εμάς. Για εμάς να μην λυπάται. Δεν ξέρω τι κάνει για την Κυβέρνησή του, όπου υπάρχει και το ΠΑΣΟΚ. Εδώ υπάρχουν πόσοι Βουλευτές καθαροί σαν κρύσταλλο και ας αναζητήσουν από τους κυρίους Παπαντωνίου, Τσοχατζόπουλο, Τσουκάτο, Μουκάτο και όλους αυτούς και να τα μαζέψουμε.<br />Νομίζω, κύριε Κοψαχείλη, ότι είμαστε καθαροί σαν κρύσταλλο και δεν έχουμε να λογοδοτήσουμε σε κανέναν. <br />Σε ό,τι αφορά τα εργοστάσια…</speech><speech by="#s175"><from>ΠΡΟΕΔΡΕΥΩΝ</from> Με συγχωρείτε. Ακούστε κάτι. Θα αναφέρεστε ενδεχομένως σε πρόσωπα και αναφέρεστε σε γεγονότα.</speech><speech by="#s217"><from> ΜΑΡΙΝΟΣ ΟΥΖΟΥΝΙΔΗΣ</from> Σωστά.</speech><speech by="#s175"><from>ΠΡΟΕΔΡΕΥΩΝ</from> Μη γενικεύετε και μη διαχωρίζετε τους παλιούς από τους καινούργιους και να λέτε ότι οι καινούργιοι είναι οι έντιμοι και οι παλιοί είναι οι ανέντιμοι. Δεν είναι ούτε όλοι οι καινούργιοι το ίδιο ούτε όλοι οι παλιοί το ίδιο.</speech><speech by="#s287"><from> ΘΕΑΝΩ ΦΩΤΙΟΥ</from> Δεν είπε τέτοια πράγματα.</speech><speech by="#s175"><from>ΠΡΟΕΔΡΕΥΩΝ</from> Θα παρακαλέσω πάρα πολύ να είστε προσεκτικός. Συνηγόρους δεν χρειάζεται κανείς εδώ μέσα.</speech><speech by="#s217"><from> ΜΑΡΙΝΟΣ ΟΥΖΟΥΝΙΔΗΣ</from> Καταθέτω στα Πρακτικά έγγραφο για τον κ. Τσουκάτο. Αυτός παραδέχθηκε ότι πήρε λεφτά από τη «SIEMENS», από τους χρηματοδότες. Όταν εγώ θέλω να πάρω πέντε φράγκα από τον πατέρα μου, πρέπει να πληρώσω φόρο. Ο κύριος αυτός καλά έκανε και τα πήρε αλλά θα πρέπει να πληρώσουν κι αυτοί φόρο. Δεν πλήρωσαν.<br /><br />Συνεχίζω, λέγοντας ότι υπάρχουν κάποια τεράστια εργοστάσια, κύριε Υπουργέ, τα οποία δεν μπόρεσα να καταλάβω για ποιο λόγο τα κλείσατε, το ΠΑΣΟΚ και η Νέα Δημοκρατία. Υπήρχε νομίζω το μεγάλο εργοστάσιο παραγωγής λιπασμάτων στην περιοχή της Καβάλας. Είχα διαβάσει κάποτε ότι το πήρε αυτός ο μεγάλος επιχειρηματίας, ο Λαυρέντιος Λαυρεντιάδης. Υπάρχουν τα εργοστάσια ζάχαρης που είναι σχεδόν κλειστά. Είναι λυπηρό τεράστια εργοστάσια, όπως αυτό στην Ορεστιάδα, να μη λειτουργούν ή να λειτουργούν ένα μήνα το χρόνο. Εργοστάσιο τοματοπολτού στην Ξάνθη έκλεισε και κανένας δεν πλήρωσε. Επίσης, μεγάλα εργοστάσια κλωστοϋφαντουργίας, που τα πήρε ο Όμιλος Λαναρά. Μαζέψανε τις επιδοτήσεις, πήρανε τα εργοστάσια και τα έχουν εγκαταλειμμένα στο έλεος του Θεού.  <br />Σημειώστε σας παρακαλώ ότι στην περιοχή της Αλεξανδρούπολης υπάρχει ένα τεράστιο εργοστάσιο, το πρώην «AUTO EVROS», μετά «Λαναράς» και τώρα στέκεται ερείπιο. Αυτό είναι λυπηρό. <br />Αφού χρηματοδοτείτε τις τράπεζες, τουλάχιστον οι τράπεζες ας τα παραχωρήσουν στους δήμους. Κάντε μία τέτοια συμφωνία και μην τους τα χαρίζετε όλα. <br />Σε ό,τι αφορά στο νομοσχέδιο, κύριε Υπουργέ, επειδή έχω και εγώ δραστηριοποιηθεί πολλά χρόνια στην ελεύθερη αγορά, ομολογώ ότι μου ακούστηκε ιδιαίτερα ευχάριστα η κατάθεση ενός νομοσχεδίου που θα απλούστευε τις διαδικασίες αδειοδότησης. Για τον λόγο αυτό το διάβασα προσεκτικά, ελπίζοντας ότι θα υπήρχαν ουσιαστικές ρυθμίσεις που θα έκαναν τη ζωή όλων όσων ασχολούνται με την αγορά πιο εύκολη, απλοποιώντας κάποιες χρονοβόρες διαδικασίες. Το μόνο που βρήκα είναι ότι δεν ξεκαθαρίζεται τίποτα. Δεν προβλέπετε με σαφήνεια σχεδόν τίποτε άλλο παρά τις ποινές. <br />Δεν περίμενα βέβαια να υπάρχουν όλες οι τεχνικές λεπτομέρειες αδειοδότησης κάθε είδους επιχείρησης στο νόμο. Αλλά όπως είπε και η ειδική αγορήτρια των Ανεξάρτητων Ελλήνων, η Ραχήλ Μακρή, περίμενα να βρούμε συγκεκριμένες κατηγορίες. Στη συνέχεια, τα καθαρά τεχνικά θέματα θα μπορούσαν να αποσαφηνιστούν με υπουργικές αποφάσεις και προεδρικά διατάγματα. <br />Όμως, εάν διαβάσει κάποιος το νόμο, βλέπει ότι αυτό θα το ρυθμίσετε στο μέλλον. Για το άλλο θέμα θα βγει κοινή υπουργική απόφαση και συνεχίζει ένας μακρύς κατάλογος είκοσι ένα εξουσιοδοτικών διατάξεων. <br />Ύστερα από αυτό μας ζητάτε να ψηφίσουμε το νομοσχέδιο; Τι ακριβώς να ψηφίσουμε; Αυτό που δεν γνωρίζουμε; Θέλετε μια υπογραφή σε ένα άγραφο χαρτί; Δεν γίνονται αυτά τα πράγματα! Όσο και να εμπιστευόμασταν τις καλές σας προθέσεις, δεν λαμβάνουμε κανένα εχέγγυο ότι θα δημιουργήσετε διαδικασίες που θα είναι καλύτερες από τις υπάρχουσες. <br />Αυτή μας η πεποίθηση, γεννάται από την αδυναμία σας να καταθέσετε ένα ολοκληρωμένο νομοσχέδιο, με σωστή διαβούλευση και ολοκληρωμένες ρυθμίσεις. Έχουμε παρατηρήσει ότι στο ένα σχέδιο νόμου που καταθέτετε λείπει η διαβούλευση, στο άλλο υπάρχουν άσχετες διατάξεις και σε όλα κάτι πάει στραβά. Επίσης, έχουμε παρατηρήσει ότι αυξάνετε το πλήθος των τροπολογιών που καταθέτετε σε κάθε νομοσχέδιο. Στο συγκεκριμένο υπάρχουν δεκατρείς. <br />Κύριε Πρόεδρε, θα σας παρακαλέσω να μου δώσετε δύο επιπλέον λεπτά.</speech><speech by="#s175"><from>ΠΡΟΕΔΡΕΥΩΝ</from> Με συγχωρείτε, κύριε συνάδελφε. <br />Επί εννέα λεπτά μιλούσατε χωρίς να πείτε τίποτα σχετικό με το αντικείμενο της συζήτησης. Αυτό είναι δικαίωμά σας. Σας άφησα και δεν σας διέκοψα. Έρχεστε τώρα και μου ζητάτε επιπλέον χρόνο.</speech><speech by="#s217"><from> ΜΑΡΙΝΟΣ ΟΥΖΟΥΝΙΔΗΣ</from> Είπα πολλά ενδιαφέροντα. Αν εσείς τα βλέπετε αλλιώς…</speech><speech by="#s175"><from>ΠΡΟΕΔΡΕΥΩΝ</from> Δεν είναι αυτό. Λέει ο Κανονισμός της Βουλής ότι δεν πρέπει να απομακρυνόμαστε από το θέμα το οποίο συζητάμε.</speech><speech by="#s217"><from> ΜΑΡΙΝΟΣ ΟΥΖΟΥΝΙΔΗΣ</from> Δεν απομακρύνθηκα. Ήταν θέματα ακριβώς επί της ανάπτυξης της χώρας μου.</speech><speech by="#s175"><from>ΠΡΟΕΔΡΕΥΩΝ</from> Μπορείτε να κάνετε μια επερώτηση.</speech><speech by="#s217"><from> ΜΑΡΙΝΟΣ ΟΥΖΟΥΝΙΔΗΣ</from> Έχω κάνει εκατό. Απαντήσεις δεν παίρνω. <br />Αποτελεί απορίας άξιο, λοιπόν, γιατί θέλετε να ρυθμίσετε τα ακόλουθα θέματα με ένα άσχετο προς αυτά νομοσχέδιο. Πείτε μας τι σχέση έχουν με την απλούστευση των διαδικασιών αδειοδότησης οι ρυθμίσεις για τον Οργανισμό Μεγάρου Μουσικής Αθηνών. <br />Η συμπλήρωση του άρθρου 61 παράγραφος 4 του ν. 3459/2006 αφορά τη χρηματοδότηση των κέντρων πρόληψης και εξαρτήσεων της προαγωγής ψυχοκοινωνικής υγείας και ρυθμίσεις θεμάτων σχετικά με τη γεωγραφική εμβέλεια εκπομπής ψηφιακού προγράμματος από τους περιφερειακούς τηλεοπτικούς σταθμούς. <br />Καιρός είναι να δείτε ότι στις ακριτικές περιοχές της βορείου Ελλάδος δεν πιάνουν κανένα ελληνικό κανάλι. Πιάνουν τούρκικα, πιάνουν βουλγάρικα. Κοιτάξτε το λίγο. Στείλτε τους ειδικούς επάνω για να δουν την κατάσταση. Δεν γίνονται αυτά, ακούμε συνεχώς θεωρίες. Πάμε επάνω και μας εκφράζουν τα παράπονά τους. <br />Πείτε μας, τι σχέση έχουν διατάξεις που αφορούν τη δυνατότητα πρόσβασης στους πολίτες μέσω διαδικτύου στις διαδικασίες του ΟΑΕΔ, όπως της εγγραφής μητρώου ανέργων, της ανανέωσης της ανεργίας και λοιπά. <br />Πείτε μας, τι σχέση έχει η εναρμόνιση της διαχειριστικής χρήσης της Εθνικής Λυρικής Σκηνής με όσα προβλέπονται για τη διαχείριση ή χρήση του θεάτρου και λοιπά. <br />Θα μου επιτρέψετε να μιλήσω για ένα λεπτό ακόμα, σας παρακαλώ. <br />Επειδή έχουν επενδύσει στην ανάπτυξη της περιοχής μας αλλά και όλης της Θράκης, οι άνθρωποι, οι αγρότες και άλλοι επαγγελματίες μηχανικοί έσπειραν φωτοβολταϊκά και τι έγινε; Φύτρωσαν τα φωτοβολταϊκά αλλά δεν μπορούν τώρα να τα θερίσουν. <br />Για παράδειγμα έχω μία συγκεκριμένη περίπτωση. Έκαναν επιδότηση για τα φωτοβολταϊκά κάποιας εταιρείας. Η αρχική αίτηση κατατέθηκε στις 19-8-2008. Υπάρχουν αριθμοί πρωτοκόλλου. Ήμουν σήμερα στον Υφυπουργό κ. Μηταράκη και κάποιος υπάλληλος εκεί, ο κ. Βλάχος, ευγενέστατος μου έδωσε απάντηση. Την 1-10-2008 λάβαμε τη βεβαίωση επιλεξιμότητας. Στις 11-5-2010 ολοκληρώθηκε η επένδυση. Στις 25-1-2012 λάβαμε την απόφαση υπαγωγής με αριθμό πρωτοκόλλου 3499. Στις 2-7-2013 καταθέσαμε αίτημα για διοικητικό έλεγχο με αριθμό πρωτοκόλλου 29094. Μέχρι σήμερα δεν έχουμε λάβει απάντηση, σχετικά με τον ορισμό της επιτροπής και την ημερομηνία ελέγχου και είναι επένδυση από το 2008. <br />Ο άνθρωπος επένδυσε, πήρε δάνεια 200.000, 300.000 ευρώ και περιμένει το κράτος. Το δε κράτος όταν έχει λαμβάνειν χρήματα, εισπράττει αναγκαστικά από τραπεζικούς λογαριασμούς και συγγενείς. Επομένως, φθάνει η θεωρία, να περάσετε στην πράξη!<br />Σας ευχαριστώ πολύ.</speech><speech by="#s136"><from> ΠΑΡΑΣΚΕΥΑΣ ΚΟΥΚΟΥΛΟΠΟΥΛΟΣ</from> Κύριε Πρόεδρε, μπορώ να έχω τον λόγο;</speech><speech by="#s175"><from>ΠΡΟΕΔΡΕΥΩΝ</from> Ορίστε, κύριε Κουκουλόπουλε.</speech><speech by="#s136"><from> ΠΑΡΑΣΚΕΥΑΣ ΚΟΥΚΟΥΛΟΠΟΥΛΟΣ</from> Ο εισηγητής μας με ενημέρωσε ότι πιθανόν να μην προλάβει το πέρας της συνεδρίασης και της ψηφοφορίας -επειδή δεν έχουν μιλήσει όλοι οι εκπρόσωποι- και θέλει να επαναλάβω αυτό που ειπώθηκε κατά την τοποθέτηση του κ. Μωραΐτη, ότι το ΠΑΣΟΚ ψηφίζει επί της αρχής το νομοσχέδιο. Και το λέω για λόγους τάξης, για να μην αμφισβητηθεί η δεδηλωμένη κατά την ψήφιση.</speech><speech by="#s175"><from>ΠΡΟΕΔΡΕΥΩΝ</from> Κύριοι συνάδελφοι, θέλω να πω το εξής πράγμα. Θα ήταν προτιμότερο, καθένας από εμάς όταν τοποθετείται επί ενός νομοσχεδίου ή πάνω σε οποιοδήποτε ζήτημα, να αρχίζει να αναπτύσσει το αντικείμενο το οποίο συζητάμε και εφόσον περισσέψει χρόνος, να μπει και σε οποιοδήποτε άλλο θέμα και να εξαντλήσει το χρόνο του. Δεν πρέπει να εξαντλούμε ουσιαστικά το χρόνο που μας δίνει ο Κανονισμός επί παντός επιστητού και στο τέλος να λέμε «δώστε μας χρόνο για να μπούμε τώρα και σε αυτό το οποίο πρέπει να συζητήσουμε». Αυτό νομίζω πως είναι πιο σωστό. <br />Ορίστε, κυρία Φούντα, έχετε τον λόγο ως Κοινοβουλευτικός Εκπρόσωπος της Δημοκρατικής Αριστεράς.</speech><speech by="#s286"><from> ΝΙΚΗ ΦΟΥΝΤΑ</from> Ευχαριστώ πολύ, κύριε Πρόεδρε. <br />Περίμενα να ακούσω πολλά σ’ αυτήν την Αίθουσα αλλά το να ακούσω ουσιαστικά συνάδελφο να δίνει συγχαρητήρια στο Λιμενικό, επειδή περισυνέλεξε πτώματα παράνομων μεταναστών, πραγματικά με ξεπερνάει. Αντί να έρθουμε εδώ και να μιλάμε για ένα ανθρώπινο δράμα, για ανθρώπους που αναζητούν ένα καλύτερο αύριο και για τη Συνθήκη Δουβλίνο II και διάφορα άλλα κανονιστικά πλαίσια διαχείρισης αυτών των ανθρώπινων ψυχών που δυστυχώς δεν αποδίδουν, αντί να έρθουμε να συζητούμε εδώ για το πώς θα τα αλλάξουμε, κάνουμε τέτοιους αφορισμούς. Ειλικρινά λυπάμαι. <br />Από τον τίτλο και μόνο του σχεδίου νόμου: «Απλούστευση της αδειοδότησης για την άσκηση οικονομικής δραστηριότητας» φαντάζομαι ότι κανένας δεν θα μπορούσε να μην ψηφίσει κάτι που ίσως και να πετύχει στο μέλλον σε αυτήν την κατεύθυνση. Ο κόσμος που ταλαιπωρείται εκεί έξω είναι πολύς. Αντί να τον σπρώχνουμε προς το επιχειρείν και άρα προς τη δημιουργία θέσεων εργασίας και στο όραμα μιας άλλης Ελλάδας και μιας άλλης προοπτικής, προφανώς τον αποτρέπουμε με όλα αυτά τα εμπόδια που του δημιουργούμε. <br />Άρα αυτό το νομοσχέδιο είναι σε πολύ θετική κατεύθυνση.<br />Κύριε Υπουργέ, όμως, είπατε ότι αυτές τις απλουστεύσεις δεν τις εφηύρατε. Προφανώς και δεν τις εφηύρατε, γιατί πρόκειται για την εργαλειοθήκη του ΟΟΣΑ. Επίσης, εάν τις είχαμε εφεύρει, θα έπρεπε να το είχαμε κάνει χρόνια πριν όταν είχατε διατελέσει ξανά Υπουργός Ανάπτυξης, τότε που στα εύκολα –να το πω έτσι- όλα θα ήταν και για εμάς πιο εύκολα. Δυστυχώς, πράγματα που έπρεπε να γίνουν στους καιρούς της εικονικής –έστω- ευημερίας δεν έγιναν και τώρα δυστυχώς «λουζόμαστε» -για να το πω έτσι λαϊκά- όλα τα αποτελέσματα.<br />Είπατε και κάτι άλλο –δεν είναι προσωπικό το σχόλιο, είναι για το που έχουμε καταλήξει και τι κάνουμε- το οποίο δεν τιμά όλες τις προηγούμενες κυβερνήσεις, ότι «το δημόσιο δεν λειτουργεί ενδεχομένως». Ποιος ευθύνεται για το ότι «δεν λειτουργεί το δημόσιο ενδεχομένως»; Η Δημοκρατική Αριστερά ας πούμε;<br />Δεν υπάρχουν δόγματα περί του δημοσίου, τουλάχιστον από την πλευρά τη δική μας. Έχουμε καταθέσει την πρότασή μας. Μιλάμε για ΣΔΙΤ, για συμπράξεις δημοσίου και ιδιωτικού τομέα. Θέλουμε επιτέλους η υγιής επιχειρηματικότητα να προάγεται και ελπίζουμε όντως όλα τα νομοσχέδια να κινούνται σε αυτό το πλαίσιο.<br />Τη δική σας παραδοχή ότι «το δημόσιο δεν λειτουργεί ενδεχομένως», τη δέχομαι ως μία πολύ μεγάλη δήλωση αυτοκριτικής για το τι έκαναν οι προηγούμενες κυβερνήσεις έως τώρα. <br />Να πούμε ότι η διαμόρφωση αυτού του φιλικού αναπτυξιακού περιβάλλοντος -που όλοι θέλουμε να υπάρχει- και η ενίσχυση της ανταγωνιστικότητας, προφανώς και δεν έγκειται μόνο στην απλούστευση αυτής της διαδικασίας αδειοδότησης. Διαφορετικά θα είχαν λειτουργήσει και η υπηρεσία μίας στάσης -που έχουμε θεσμοθετήσει έως τώρα αλλά δυστυχώς δεν υπάρχουν τα αντίστοιχα αποτελέσματα-, αλλά και ο αναπτυξιακός νόμος για τις στρατηγικές ιδιωτικές επενδύσεις, που ουσιαστικά άλλαζε πράγματα που αφορούσαν στο γνωστό ως fast track και του οποίου τα αποτελέσματα δεν μπορούμε να δούμε έως τώρα. <br />Άρα, κύριε Υπουργέ, κάτι δεν πάει καλά. Αυτό το κάτι που δεν πάει καλά, πρέπει να το εντοπίσουμε και να το επουλώσουμε ως πληγή όλοι μαζί. Η ευθύνη βέβαια εναπόκειται κυρίως σε εσάς. Εμείς οφείλουμε να έρθουμε εδώ, να το κρίνουμε, να βοηθήσουμε, να διαμορφώσουμε, να προτείνουμε. <br />Η προηγούμενη προσπάθεια, λοιπόν, που έγινε με τον αναπτυξιακό νόμο φαίνεται να μη δίνει αυτά που θα έπρεπε και αυτά που θα θέλαμε όλοι. Αυτό σημαίνει ότι τα προβλήματα δεν έχουν να κάνουν μόνο με την αδειοδότηση αυτήν καθαυτήν αλλά και με διαρθρωτικά προβλήματα της ελληνικής πραγματικότητας, όπως είναι οι έλεγχοι, η έλλειψη ενός σταθερού φορολογικού πλαισίου, για το οποίο επιτέλους πρέπει να συνεννοηθείτε με τον κ. Στουρνάρα ή τον οποιονδήποτε Υπουργό Οικονομικών. <br />Δεν γίνεται να υπάρχουν χώρες της Ευρώπης που έχουν πεντασέλιδους και επτασέλιδους φορολογικούς κανονισμούς. Δεν γίνεται να είμαστε σε μία χώρα η οποία λέει ότι πάει μπροστά και να κάνουμε διαρκώς τροποποιήσεις σε πράγματα τα οποία έχουν αποτύχει από την ίδια τη ζωή.<br />Θα ήθελα να κάνω ένα σχόλιο για τη βασική λογική του νομοσχεδίου. Όλες οι επιχειρήσεις πλην συγκεκριμένων εξαιρέσεων, όπως αναφέρεται στην αιτιολογική έκθεση, επιτρέπεται να λειτουργούν χωρίς ιδιαίτερη παρέμβαση της δημόσιας διοίκησης. Η τάση αυτή ενίσχυσης της επιχειρηματικότητας από την Κυβέρνηση βλέπουμε πολύ συχνά ότι δυστυχώς έχει προκαλέσει πολύ μεγάλες αστοχίες. Θα ήθελα ένα σχόλιο από εσάς γι’ αυτό που αφορά το δημόσιο συμφέρον, όπως κάποιοι άλλοι το εννοούν. <br />Θεωρείτε, ας πούμε, ότι οι βαθμοί ελευθερίας που δώσαμε στο χρηματοπιστωτικό σύστημα έχουν αποδώσει; Θεωρείτε ότι οι βαθμοί ελευθερίας που υπήρξαν χωρίς κανόνες –να υπάρχουν βαθμοί ελευθερίας αλλά με κανόνες- έχουν δώσει αυτά που θέλαμε όλοι; Δεν έχουν δώσει.<br />Όλα αυτά τα λέω με αφορμή το σχέδιο νόμου του Υπουργείου Οικονομικών για τον αιγιαλό. Στην έκθεση της διαβούλευσης, ο κ. Στουρνάρας επίσης κάνει λόγο για ανάγκη περαιτέρω απλούστευσης των διαδικασιών διαχείρισης και αξιοποίησης των παράκτιων κοινόχρηστων εκτάσεων, προκειμένου να απελευθερωθούν οι τεράστιες δυνατότητες οικονομικής ανάπτυξης.<br />Άκουσα πριν Βουλευτή του κυβερνώντος κόμματος, της Νέας Δημοκρατίας, να λέει ότι το πρόβλημα αυτής της χώρας είναι οι περιοχές «NATURA». Όλα τα άλλα δεν είναι πρόβλημα. Οι περιοχές «NATURA» είναι αυτές που μας έχουν φέρει εδώ που βρισκόμαστε;<br />Μιλήσατε και εσείς –και ως πρώην Ευρωβουλευτής γνωρίζετε πολύ καλά τα μελλούμενα και το Ευρωπαϊκό Δίκαιο- ουσιαστικά για εξασφαλίσεις που υπάρχουν από το ίδιο το κοινοτικό πλαίσιο. Μιλάω με αφορμή το νομοσχέδιο για τον αιγιαλό. Θα το συνδέσω με αυτό το νομοσχέδιο και το άρθρο 18, στο οποίο μιλάτε για τους υποδοχείς δραστηριοτήτων.<br />Τι λέει αυτό ουσιαστικά; Ότι επιτρέπεται η δραστηριότητα στις παράκτιες περιοχές χωρίς κανόνες, χωρίς όρια. Εξαλείφονται οι όποιοι περιορισμοί, τα όποια όρια και η ελεύθερη πρόσβαση των πολιτών που μπορεί να υπάρξει προς τις ακτές. Επιτρέπονται τα μπαζώματα για τις στρατηγικές επενδύσεις, γιατί αυτοί οι επιχειρηματίες που μπορούν να ενταχθούν στο fast track είναι πολίτες ενός άλλου επιπέδου. Αυτά τα πράγματα δεν είναι σοβαρά. Αντίκειται στο συγκεκριμένο…</speech><speech by="#s293"><from> ΚΩΝΣΤΑΝΤΙΝΟΣ ΧΑΤΖΗΔΑΚΗΣ</from> Θέλω να με συγχωρήσετε…</speech><speech by="#s286"><from> ΝΙΚΗ ΦΟΥΝΤΑ</from> Είμαι Κοινοβουλευτική Εκπρόσωπος και μπορώ να αναφέρομαι σε άλλα νομοσχέδια. Σας παρακαλώ πολύ, θα φθάσω και στους υποδοχείς δραστηριοτήτων.</speech><speech by="#s293"><from> ΚΩΝΣΤΑΝΤΙΝΟΣ ΧΑΤΖΗΔΑΚΗΣ</from> Ναι, αλλά παρουσιάζετε πράγματα που δεν υφίστανται.</speech><speech by="#s286"><from> ΝΙΚΗ ΦΟΥΝΤΑ</from> Αυτό το κοινοτικό πλαίσιο μιλάει για πολύ συγκεκριμένα πράγματα. Γνωρίζετε ότι η Ελλάδα ενυπάρχει και συμμετέχει σε αυτήν την επιτροπή για τις παράκτιες περιοχές.<br />Συνεχίζω λέγοντας με το μεγάλο αριθμό απροσδιοριστίας αυτού του νομοσχεδίου. Είναι ένα νομοσχέδιο που το ψηφίζουμε, γιατί θέλουμε και θεωρούμε ότι κάθε Έλληνας πολίτης –όχι ελαφρά τη καρδία, το δικαιούται- να θεωρείται σωστός επιχειρηματίας και έπειτα να ελέγχεται. Πολύ σωστά θεωρείται στο νομοσχέδιο ότι έτσι πρέπει να γίνεται και οι έλεγχοι να γίνονται κατά τη διάρκεια της λειτουργίας της δραστηριότητας.<br />Έχουμε όμως ένα εντυπωσιακό αριθμό ΚΥΑ και προεδρικών διαταγμάτων που πρέπει να εκδοθούν, προκειμένου να λειτουργήσει αυτό το νομοθετικό πλαίσιο. Άρα, μιλάμε για ένα νόμο σε εκκρεμότητα, κύριε Υπουργέ. <br />Εμείς δεν θέλουμε να επενδύσουμε στην αποτυχία αυτού του νόμου αλλά στην επιτυχία του. Θέλουμε απλά να πούμε ότι έχετε πολλή δουλειά μπροστά σας. Το χρονικό υπόλοιπο των οκτώ μηνών, είναι ένα μάλλον μικρό διάστημα για να εκδοθεί το σύνολο γι’ αυτές τις είκοσι μία πράξεις που απαιτούνται για την ενεργοποίησή του.<br />Το χρονοδιάγραμμα όμως δεν είναι το μοναδικό πρόβλημα. Η ουσία και το περιεχόμενο των κανονιστικών πράξεων που δεν συζητούνται στη Βουλή παρέχουν μια εν λευκώ εξουσιοδότηση. Το είπε και ο εισηγητής μας ότι θα θέλαμε να υπάρξει ουσιαστικά ένα γκρουπάρισμα, μια ομαδοποίηση αυτών των ΚΥΑ. Σας παρακαλούμε και σας προτρέπουμε να τις παρουσιάζετε στη Βουλή ή να ανεβαίνουν στο open gov, για να μπορέσει να υπάρξει μια διαβούλευση.<br />Οι δύο βαθμίδες λειτουργίας, που είναι πλέον οι δήμοι και οι περιφέρειες, έχουν την ευθύνη αυτών των αδειοδοτήσεων και πρέπει να αναλάβουν μία επιπλέον δραστηριότητα τους υπόλοιπους μήνες. Δυστυχώς, κύριε Υπουργέ, ξέρετε πολύ καλύτερα από εμένα ότι οι περιφέρειες και οι δήμοι, αυτήν τη στιγμή δεν έχουν πόρους. Θα ήθελα τη δική σας εκτίμηση για το αν αυτή η έλλειψη πόρων θα μπορούσε να λειτουργήσει αποτρεπτικά για τη λειτουργία αυτού του νόμου-πλαισίου.<br />Στο πεδίο της λήψης των απαιτούμενων πιστοποιητικών, θα έπρεπε να υλοποιηθεί άμεσα η λογική της ηλεκτρονικής υπηρεσίας για τη λήψη τους. Εκεί θα πρέπει να καλύπτεται το σύνολο των διαδικασιών της αδειοδότησης. <br />Για εμάς, απλοποίηση των διαδικασιών σημαίνει ηλεκτρονική διακυβέρνηση, πάτημα ενός κουμπιού και δυνατότητα να πάρεις ουσιαστικά την έγκριση που θέλεις από το σπίτι σου. Σε συνδυασμό με το νόμο που έχει ψηφιστεί για την δυνατότητα του μη γνησίου της υπογραφής, ίσως αυτό να καθιστά επανάσταση για τα δεδομένα του επιχειρείν.<br />Αυστηροποίηση ποινών και προστίμων. Μολονότι το μέτρο αυτό επιδιώκει να λειτουργήσει αποτρεπτικά, στην ουσία του για εμάς είναι μη ρεαλιστικό και στο διά ταύτα τιμωρητικό. Είναι τεράστια πρόστιμα που δεν έχουν το ρόλο που θα έπρεπε να έχουν. <br />Ο λόγος που υπάρχουν τα πρόστιμα, δεν είναι όποιος πιάνεται να καταποντίζεται. Το πλαίσιο πρέπει να λειτουργεί αποτρεπτικά, για να μπορέσουν επιτέλους οι νομοταγείς πολίτες σε αυτόν τον τόπο να βρουν το δρόμο που πρέπει. Όμως, αυτό να γίνεται λογικά, κλιμακωτά και με διαβαθμίσεις προστίμων, κύριε Υπουργέ. <br />Ολοκληρώνω με το άρθρο 18, που αφορά τα επιχειρηματικά πάρκα. Ως αρχιτέκτονας, δεν διανοούμαι αυτό το πράγμα που έχει γίνει με αυτό το άρθρο. Ως Δημοκρατική Αριστερά, σας έχουμε ζητήσει να το αποσύρετε για να έρθουν πρώτα οι χρήσεις γης από το ΥΠΕΚΑ, γιατί δεν μπορούμε να λειτουργούμε όλη την ώρα με πρωθύστερα σχήματα. <br />Δυστυχώς, είμαστε σε μία χώρα -και ίσως το νομοσχέδιο επειδή ακριβώς έχει αυτήν την εργαλειοθήκη του ΟΟΣΑ, αναφέρεται σε μία άλλη χώρα που όλοι θέλουμε να φτιάξουμε- που αυτήν τη στιγμή δεν έχει ούτε κτηματολόγιο ούτε ΕΣΧΑΣΑ, ΕΣΧΑΔΑ και ό,τι μπορείτε να φανταστείτε από έτοιμα χωροταξικά σχέδια. Υπάρχει και εκκρεμεί παντού ο χωροταξικός σχεδιασμός σε υποκείμενο επίπεδο σχεδιασμού, που είναι οι περιφέρειες, κι εσείς έρχεστε να μας πείτε ότι αυτό μπορεί ουσιαστικά να λειτουργήσει. Λοιπόν δεν μπορεί να λειτουργήσει. Δεν μπορεί να λειτουργήσει πολύ απλά γιατί σας το λέει και το Επιστημονικό Συμβούλιο της Βουλής. Δεν το λέει η Δημοκρατική Αριστερά.<br /><br />Ολοκληρώνω, κύριε Πρόεδρε.<br />Μιλάει για τη διαφύλαξη του αναγκαίου φυσικού κεφαλαίου, για αποφυγή της βλάβης του τυχόν υπάρχοντος πολιτιστικού κεφαλαίου, του σεβασμού της γεωμορφολογίας και του φυσικού ανάγλυφου και για όλα τα άλλα που έχουν κατακεραυνωθεί στο Συμβούλιο της Επικρατείας πάμπολλες φορές. <br />Το έχω πει πάρα πολλές φορές και αναγκάζομαι να το επαναλάβω. Η δόμηση είναι μία πράξη μη αναστρέψιμη. Δεν μπορούμε εκ των προτέρων διαρκώς να λειτουργούμε με νομοθετήματα -δυόμισι σελίδες έχει αφιερώσει το Επιστημονικό Συμβούλιο της Βουλής γι’ αυτό το άρθρο 18- να νομοθετούμε με πρωθύστερα σχήματα και με γνώμονα ότι βρισκόμαστε σε μία άλλη χώρα.<br /> Βρισκόμαστε στην Ελλάδα που δεν έχει κτηματολόγιο, που δεν έχει χρήσεις γης κι αυτή η ασάφεια του άρθρο 18, μπορεί να αποβεί πάρα πολύ επικίνδυνη, κύριε Υπουργέ.<br />Σας καλούμε να αποσύρετε αυτό το άρθρο και να δεσμευτείτε ότι αυτό θα έρθει όταν το επίπεδο και το υπόβαθρο του ελληνικού κράτους, της ελληνικής διοίκησης και κυρίως, του χωροταξικού σχεδιασμού μπορεί να το φέρει, μπορεί να το κουβαλήσει και να το καλύψει. <br />Σας παρακαλούμε πολύ, αποσύρετε το άρθρο 18 και όσο γίνεται πιο γρήγορα, τέλος πάντων, λειτουργήστε το χρονοδιάγραμμα για να μπορέσει να λειτουργήσει ο νόμος.<br /> Εμείς γι’ αυτό υποστηρίζουμε αυτό το νομοσχέδιο, για να μπορέσουμε να κάνουμε τη ζωή και το επιχειρείν αυτών των ανθρώπων που θέλουν να επενδύσουν στη χώρα μας πιο εύκολα.<br />Ευχαριστώ πολύ.</speech><speech by="#s293"><from> ΚΩΝΣΤΑΝΤΙΝΟΣ ΧΑΤΖΗΔΑΚΗΣ</from> Κύριε Πρόεδρε, θα  ήθελα τον λόγο.</speech><speech by="#s175"><from>ΠΡΟΕΔΡΕΥΩΝ</from> Ορίστε, κύριε Υπουργέ.</speech><speech by="#s293"><from> ΚΩΝΣΤΑΝΤΙΝΟΣ ΧΑΤΖΗΔΑΚΗΣ</from> Διευκρινιστικά θα μιλήσω για όσα είπε η κυρία Φούντα. Ξέρω φυσικά ότι η ΔΗΜΑΡ υποστηρίζει το νομοσχέδιο και γι’ αυτό έχω έναν ακόμη λόγο να εξηγήσω δύο-τρία πράγματα και πρώτον, σε σχέση με το περιβάλλον και την ανησυχία η οποία εκφράστηκε για τις στρατηγικές επενδύσεις και το νόμο περί στρατηγικών επενδύσεων. <br />Για τις στρατηγικές επενδύσεις υπάρχει εμπλοκή του Συμβουλίου της Επικρατείας.</speech><speech by="#s286"><from> ΝΙΚΗ ΦΟΥΝΤΑ</from> Το γνωρίζουμε.</speech><speech by="#s293"><from> ΚΩΝΣΤΑΝΤΙΝΟΣ ΧΑΤΖΗΔΑΚΗΣ</from> Αν δεν εμπιστευόμαστε ούτε το Συμβούλιο της Επικρατείας -από το νόμο υπάρχει εμπλοκή των στρατηγικών επενδύσεων- τι άλλο πια;<br /> Υπάρχει ειδική πρόβλεψη για το λεγόμενο ΕΣΧΑΣΕ εδώ στο άρθρο 18, το οποίο ζητάτε να αποσύρουμε. Είναι μία τομή, καθώς ενισχύουμε την οργανωμένη επιχειρηματικότητα. Σταματάμε την άναρχη δόμηση. <br />Μας λέτε να κρατήσουμε λίγο την άναρχη δόμηση και την άναρχη ανάπτυξη των επιχειρήσεων και να μην πάμε σε ένα σύστημα προ-αδειοδότησης των πάρκων για να έχουμε οργανωμένη ανάπτυξη της επιχειρηματικότητας στην Ελλάδα. Γιατί να το μεταθέσουμε κι άλλο; <br />Είμαστε σε επαφή τα συναρμόδια Υπουργεία. Μπορούμε να δουλέψουμε. Εμείς κάνουμε αυτό που μας αναλογεί. Το Υπουργείο Περιβάλλοντος, Ενέργειας και Κλιματικής Αλλαγής κάνει εκείνο το οποίο του αναλογεί.<br />Πόσο όμως λάθος θα ήταν και πολιτικά σε αυτόν τον νόμο να ρυθμίσουμε τα πάντα και να μη ρυθμίσουμε ένα ουσιαστικό ζήτημα, να μη βάλουμε τις βάσεις για ένα ουσιαστικό ζήτημα, όπως είναι το ζήτημα των πάρκων, όπου σεβόμαστε ρητώς τη νομοθεσία της Ευρωπαϊκής Ένωσης, ρητώς τις προβλέψεις του ν.2971, ρητώς ακολουθούμε την πρακτική για τα επιχειρηματικά πάρκα του ν.3982 που ρυθμίζει τα επιχειρηματικά πάρκα σήμερα. Δεν έχουμε κάποια διαφοροποίηση από αυτές τις αρχές. <br />Δεχόμαστε επίσης, σε πολύ μεγάλο βαθμό, παρατηρήσεις του Επιστημονικού Συμβουλίου της Βουλής. <br />Έχω ήδη καταθέσει νομοτεχνικές βελτιώσεις προς αυτήν την κατεύθυνση.<br />Για τα δε πρόστιμα, θέλω να ξεκαθαρίσω ακόμη μια φορά το εξής: Προσέξτε, γιατί εδώ δίνουμε αυτό που είπατε εσείς, μεγάλους βαθμούς ελευθερίας για την αδειοδότηση. Δεν είναι λογικό, όταν αδειοδοτείσαι με πολύ μεγαλύτερη ελευθερία και όταν θεσπίζονται πρότυπα και ξέρεις εκ των προτέρων εάν η επιχείρησή σου μπορεί, πράγματι, να αδειοδοτηθεί βάσει των ήδη θεσπισμένων προτύπων, εάν εσύ είσαι παραβάτης, να έχεις και κάποιες κυρώσεις; Δηλαδή, μπορούμε να έχουμε και την πίτα ολόκληρη και το σκύλο χορτάτο; Και να επιτρέπουμε πολύ μεγαλύτερη ελευθερία στην αδειοδότηση και όποιος παραβάτης στη συνέχεια να μην έχει και πρόστιμα;<br />Δεν νομίζω ότι αυτά είναι στη φιλοσοφία της Δημοκρατικής Αριστεράς και γι’ αυτό, πραγματικά, ειλικρινά θα ήθελα να σας παρακαλέσω να τα ξανασκεφθείτε αυτά, διότι δεν νομίζω ότι στο συγκεκριμένο τουλάχιστον ζήτημα απέχουμε.</speech><speech by="#s175"><from>ΠΡΟΕΔΡΕΥΩΝ</from> Ευχαριστούμε πολύ.</speech><speech by="#s286"><from> ΝΙΚΗ ΦΟΥΝΤΑ</from> Κύριε Πρόεδρε, μπορώ να έχω τον λόγο για ένα λεπτό;</speech><speech by="#s175"><from>ΠΡΟΕΔΡΕΥΩΝ</from> Όχι. Δεν προβλέπεται, κυρία Φούντα.</speech><speech by="#s286"><from> ΝΙΚΗ ΦΟΥΝΤΑ</from> Δεν υπήρχε προσωπικό εδώ, κύριε Πρόεδρε;</speech><speech by="#s175"><from>ΠΡΟΕΔΡΕΥΩΝ</from> Τι προσωπικό; Ίσα-ίσα, ένας πολιτισμένος διάλογος ήταν, ο οποίος κάθε άλλο παρά θίγει κάποιον. Δεν θίγουν κανέναν αυτά τα οποία είπε ο κύριος Υπουργός ούτε αυτά που είπατε εσείς. Όπως και εσείς επιχειρηματολογήσατε ευπρεπώς, το ίδιο έκανε και ο κύριος Υπουργός.<br />Παρακαλώ, τον λόγο έχει ο Κοινοβουλευτικός Εκπρόσωπος των Ανεξάρτητων Δημοκρατικών Βουλευτών.</speech><speech by="#s191"><from> ΠΑΡΙΣΗΣ ΜΟΥΤΣΙΝΑΣ</from> Ευχαριστώ, κύριε Πρόεδρε.<br />Το νομοσχέδιο αυτό φαίνεται, κατ’ αρχάς, όπως και άλλα νομοσχέδια του Υπουργείου Ανάπτυξης, ότι πορεύεται σε μια θετική κατεύθυνση.<br />Όμως, πλέον των άλλων, αδικείται η ουσία και η προοπτική πολλών τελευταίων νομοσχεδίων εξαιτίας αυτής της προεκλογικής περιόδου, κύριε Υπουργέ. Ζήσαμε χθες, αν θέλετε, μια τραγελαφική κατάσταση με την ψήφιση του νομοσχεδίου για τις λαϊκές αγορές, όπου όλα ανετράπησαν μέσα σε μερικές ώρες.<br />Οι κυβερνητικοί εταίροι κατατρύχονται από αντιφατικές πολιτικές συμπεριφορές και η συνεννόηση μεταξύ τους είναι δυσχερής πλέον, εξαιτίας της αγωνίας για το αποτέλεσμα των εκλογών. Υπάρχει μια έπαρση στην Κυβέρνηση εξαιτίας του πρωτογενούς πλεονάσματος –όπου εκεί υπάρχουν απόψεις και τις έχουμε καταθέσει– ή της εξόδου στις αγορές.<br />Από την άλλη μεριά, όμως, υπάρχει μια έντονη ανασφάλεια από τους δύο κυβερνητικούς εταίρους –ιδιαίτερα από το ΠΑΣΟΚ και την Ελιά– και τον κ. Βενιζέλο, ο οποίος προσωποποιεί πια τη σωτηρία της χώρας στο άτομό του, λες και δεν υπάρχουν άλλοι σωτήρες για αυτήν τη χώρα. Δυστυχώς, από σωτήρες έχουμε πολλούς. Η χώρα, όμως, οδεύει από το κακό στο χειρότερο.<br />Πέραν τούτου, φαίνεται αυτή η αγωνία, κύριε Υπουργέ, από το ότι σε όλο το νομοσχέδιο έρχεται σωρεία άστοχων και άσχετων τροπολογιών. Παραβιάζετε συστηματικά το άρθρο 74 του Συντάγματος. Και θα έπρεπε να οδηγήσετε τη χώρα σε μια συνταγματική ρύθμιση, να το καταργήσετε επιτέλους και να μπορεί να φέρνει ο καθένας ό,τι θέλει σε όποιο νομοσχέδιο θέλει. Το άρθρο 74, όμως, αναφέρει σαφώς ότι προσθήκη ή τροπολογία άσχετη με το κύριο αντικείμενο του νομοσχεδίου ή της πρότασης νόμου δεν εισάγεται για συζήτηση. Και όμως, το κάνετε συστηματικά και μάλιστα, με τροπολογίες άσχετες σε νομοσχέδια και προτάσεις νόμου.<br />Θεωρώ τελικά ότι αυτός ο νόμος-πλαίσιο, έρχεται σε μια δύσκολη περίοδο για τις επιχειρήσεις και το ελληνικό επιχειρείν. Το σημαντικότερο πρόβλημα των επιχειρήσεων εκτός των άλλων είναι, βέβαια, η αντιφατική πολυνομία, η οποία υπάρχει στη χώρα, και η συνεπαγόμενη γραφειοκρατία.<br />Όμως, το κόστος της γραφειοκρατίας, κύριε Υπουργέ, επωμίζονται δυσανάλογα οι μικρομεσαίες επιχειρήσεις, οι οποίες εκτός των άλλων δεν απολαμβάνουν τα ιδιαίτερα φορολογικά, διοικητικά και άλλα στρατηγικά πλεονεκτήματα, που απολαμβάνουν οι μεγάλοι επιχειρησιακοί όμιλοι, οι πολυεθνικές και τα distress funds, τα οποία ετοιμάζονται, όπως είπε κάποια στιγμή ο Μίμης Ανδρουλάκης, να κατέβουν προς το θήραμα. Οσμίζονται, δηλαδή, σάρκα.<br />Βέβαια, να προσθέσουμε εδώ το σημαντικό πρόβλημα της δραματικής αύξησης των ληξιπροθέσμων οφειλών των μικρομεσαίων επιχειρήσεων, καθώς και της ανύπαρκτης ρευστότητάς τους, παρά την ενίσχυση των τραπεζών. Δεν έχετε καταφέρει εκεί να κάνετε τίποτε για να μπορέσουν να ενισχυθούν και να δώσουν μια πνοή, για να μπορέσουν να επενδύσουν. Όπως είπε προχθές κάποιος εκπρόσωπος των επιχειρηματιών, ο νόμος αναφέρεται κυρίως στους ξένους επενδυτές, γιατί οι ελληνικές επιχειρήσεις δεν έχουν χρήμα να επενδύσουν. Καταλαβαίνετε ότι τα πράγματα είναι αρκετά δύσκολα και ήταν αποκαλυπτικό το σχόλιο.<br />Το νομοσχέδιο, λοιπόν, φαίνεται ότι δεν νομοθετεί επί της ουσίας αλλά σε μια μελλοντική κατάσταση. Αυτό δεν ισχύει μόνο γι’ αυτά που ανέφερα προηγουμένως. Αυτός ο νόμος-πλαίσιο, με τον οποίο κανείς δεν μπορεί κατ’ αρχάς να διαφωνήσει σε θεωρητικό επίπεδο, στην περιγραφή και τη στοχοθέτηση που θέτει, στην πραγματικότητα μοιάζει με κώδικα τιμής καλών προθέσεων και σχέσεων μεταξύ επιχειρηματιών και κράτους, παρά με έναν σοβαρό εφαρμοστικό νόμο. Αυτό είναι μια πραγματικότητα.<br />Αν διαβάσει, λοιπόν, κανείς το νόμο προσεκτικά, θα πει «τι ωραία που είναι αυτά που αναλύονται». Ωστόσο, παρ’ όλο που αυτός ο νόμος έπρεπε να έρθει προεκλογικά και να δώσει μια αισιόδοξη νότα στην ελληνική επιχείρηση και γενικά στις επενδύσεις, έρχεται με πάρα πολλά λάθη, αοριστίες, άσκοπες επαναλήψεις, ακόμα και συντακτικά και ορθογραφικά λάθη, στοιχεία που δηλώνουν ακριβώς αυτήν τη βιασύνη και το άγχος της Κυβέρνησης να φέρει έναν τέτοιο νόμο χωρίς κατάλληλη επεξεργασία και διαβούλευση.<br />Επίσης, δεν προσδιορίζει ρητά και ξεκάθαρα κομβικά σημεία, όπως είναι η αντικειμενικοποίηση και η ποσοτικοποίηση των κριτηρίων αξιολόγησης, των διαδικασιών αδειοδότησης και ελέγχου των επιχειρήσεων. Αυτά αναφέρθηκαν πάρα πολλές φορές και νομίζω ότι είναι και χαρακτηριστικά για το νομοσχέδιο, ότι δηλαδή δεν υπάρχει σαφής και ρητή περιγραφή ούτε πλαίσιο για τη θεσμοθέτηση των τεχνικών προδιαγραφών και προτύπων αδειοδότησης και ελέγχου ανά κατηγορία αδειοδότησης.<br />Πράγματι, αναφέρετε έντεκα κατηγορίες επιχειρήσεων με χίλιες δραστηριότητες. Όμως, μ’ αυτόν τον τρόπο φαίνεται πως ζητάτε προκαταβολικά από κάποιες επιχειρήσεις να προχωρήσουν στις επενδύσεις τους και, κυρίως, απ’ αυτές που είναι του δευτέρου, τρίτου και τετάρτου επιπέδου. Τους ζητάτε να πάνε σε μια διαδικασία αυτοσυμμόρφωσης, που ενδεχομένως μπορεί να αποβεί και αυτοκτονική, αν πραγματικά ο φάκελος δεν μπορέσει να δημιουργήσει τις προϋποθέσεις, ώστε να υπάρξουν και στο μέλλον.<br />Όμως, ενώ καλά τα είπατε σε θεωρητικό επίπεδο, στην πραγματικότητα όλα αυτά τα κύρια, τα κομβικά σημεία που ανέφερα αναλυτικά προηγουμένως, τα παραπέμπετε –αυτό είναι το αδύνατο σημείο και γι’ αυτό μιλώ για τη βιασύνη σας να σπεύσετε, χωρίς να έχετε μια συνεννόηση και με άλλα Υπουργεία- στην έκδοση προεδρικών διαταγμάτων, υπουργικών αποφάσεων και κοινών υπουργικών αποφάσεων.<br />Μάλιστα, για να είμαι συγκεκριμένος, επειδή ακριβώς μιλάμε για την Ελλάδα –αναφέρθηκε και η κ. Φούντα σ’ αυτό- και επειδή ζούμε σε μια χώρα που έχει πάρα πολλές ελλείψεις σε κομβικά σημεία που αφορούν τις επενδύσεις, θα σας πω για το ν. 1737/1987, αν δεν κάνω λάθος, περί διαχείρισης ιδιωτικών πόρων. Ήταν ένας νόμος ο οποίος έμεινε στα χαρτιά, γιατί ουδέποτε εκδόθηκαν οι απαιτούμενες υπουργικές αποφάσεις, κ.λπ..<br />Πλέον τούτων, το νομοσχέδιο διαχέεται και εκτείνεται οριζόντια σε όλο σχεδόν το ελληνικό δημόσιο, το οποίο όμως υποτιμάται συστηματικά σε όλους τους θεσμούς της διοικητικής μηχανής και των δημοσίων υπηρεσιών. Έρχεται σε αντίκρουση με νόμους που υπήρχαν πριν και προχωρά σε μια αναγκαία κατάργηση αυτών ή σε μια παράπλευρη συμπλοκή, που πρέπει να ξεκαθαριστεί.<br />Κύριε Υπουργέ, το πρόβλημα δεν είναι η απευθείας έκδοση άδειας με μια υπεύθυνη δήλωση. Αυτό λύνεται, όπως λύθηκε και σε πάρα πολλές χώρες, με μια υπεύθυνη δήλωση που γίνεται. Όμως, αυτό πιο πολύ αφορά στις εταιρείες και όχι στην ουσία της επένδυσης, αν, μάλιστα, δεν είναι μια εταιρεία η οποία έχει να κάνει με μία απλή ρύθμιση –μια λογιστική εταιρεία- αλλά μιλάμε για μια επένδυση η οποία θα έχει να κάνει με το περιβάλλον και με άλλες παραμέτρους που ανέφερα προηγουμένως.<br />Κατά συνέπεια, η υπεύθυνη δήλωση μπορεί να είναι κάτι εύκολο και να δοθεί σε μια υπηρεσία -την οποία, βέβαια, ακόμα δεν ξεκαθαρίζετε, έχετε και εκεί διαζεύξεις, που κάνουν το τοπίο θολό- αλλά η δημιουργία ενός φακέλου θα έχει να περάσει από κάποια κύματα. Δεν ξέρω αν είναι τα είκοσι ένα βήματα ή τα εννέα που λέτε ότι θα γίνουν με υπηρεσίες, όπως είναι το ΥΠΕΚΑ, η Πολεοδομία, η Αρχαιολογία ή τα Δασαρχεία αλλά ξέρουμε τι σημαίνουν όλα αυτά για την ελληνική πραγματικότητα και δεν είναι δυνατόν να μας πείσετε ότι αλλάζουμε από τη μια μέρα στην άλλη νοοτροπία, βηματισμό και συμπεριφορά.<br />Υπάρχει, λοιπόν, ένα σοβαρό θέμα πολυνομίας και γραφειοκρατίας, έλλειψης τεχνικής υποστήριξης των επιχειρήσεων και ολοκλήρωσης του χωροταξικού χάρτη της χώρας και των χρήσεων γης.<br />Απαιτείται, κύριε Υπουργέ, μια ριζική αλλαγή της παραδοσιακής θεώρησης για τον προσδιορισμό των χρήσεων γης. Υπάρχει, πραγματικά, μια ανάγκη για αλλαγή, για ριζική αναθεώρηση των χρήσεων γης και για ανατροπή μιας λογικής που αναπαραγάγει για δεκαετίες τη λογική της δόμησης εκτός σχεδίου. Υπάρχει ένα τεράστιο πρόβλημα εκεί.<br />Αυτά θα τα βρούμε μπροστά μας, αν δεν τα επιλύσουμε. Γι’ αυτό είπα από την αρχή ότι αυτά έπρεπε να γίνουν, έπρεπε να λυθούν ως βασικά κομβικά ζητήματα και μετά να παραμείνουν κάποιες τεχνικές ρυθμίσεις, οι οποίες να γίνουν με υπουργικές αποφάσεις.<br />Όμως, αφήνετε τα δύσκολα για το μέλλον. Λέτε ότι σε οκτώ μήνες θα έχουν τελειώσει, ενώ ξέρουμε πάρα πολύ καλά ότι αυτό είναι εντελώς ασαφές και αβέβαιο, γιατί ζούμε στην Ελλάδα και γνωρίζουμε πολύ καλά ποιες είναι οι διαδικασίες που ακολουθούνται.<br />Οι αδειοδοτικοί φορείς είπατε ότι θα είναι ή τα επιμελητήρια ή το δημόσιο. Αλλά υπάρχουν αυτά τα «ή και ή» και μάλιστα με αντιφάσεις που έχετε στην πολιτική σας, όπως για παράδειγμα προς τα επιμελητήρια, τα οποία δεν στηρίζετε. Έχει αποδειχθεί αυτό και για το τεχνικό, αλλά και για τα οικονομικά επιμελητήρια, όπου έχουν δεχθεί επίθεση από την κυβερνητική πολιτική.<br />Από την άλλη μεριά, έχετε εφαρμόσει μια πολιτική στο δημόσιο, η οποία το έχει αποδομήσει. Έχετε σπείρει το φόβο στους δημοσίους υπαλλήλους να αναλάβουν ευθύνες. Αυτό είναι πάρα πολύ σοβαρό πρόβλημα.<br />Επιπλέον, θα επιδιώξετε ένα προσωπικό, το οποίο θα είναι με πεντάμηνη ή οκτάμηνη σύμβαση, να λύσει θέματα που έχουν σχέση με ειδικότητες, με ειδικούς επιστήμονες, που πρέπει να τα αντιμετωπίσουν και να δώσουν γρήγορες και ασφαλείς λύσεις. Αυτά είναι όλα σοβαρά προβλήματα για μια αδειοδότηση η οποία πραγματικά θα είναι γρήγορη και θα οδηγεί στο μέλλον.<br />Όσον αφορά την πιστοποίηση και τον ελεγκτικό ρόλο, θα πρέπει να τον αναλάβει η υπηρεσία του δημοσίου. Ξέρετε, κύριε Υπουργέ, επειδή γίνονται πολλές κουβέντες και είπατε προηγουμένως ότι υπάρχει μια ιδεοληψία ένας δογματισμός και ούτω καθεξής –εσείς είστε με τη δογματισμό του δυτικού φορέα, οι άλλοι είναι με το δογματισμό του κρατικού φορέα– εγώ θα σας πω το εξής απλό. Δεν υπάρχει δυνατότητα υγιούς συνεργασίας μεταξύ δημοσίου και ιδιωτικού τομέα αν δεν υπάρχει υγιής δημόσιος τομέας.<br />Αυτό πρέπει να το καταλάβετε και να μην το παραπέμπετε στο μέλλον εν ονόματι του ότι αδυνατείτε να το εξυγιάνετε, γιατί είναι συνδεμένος με την πολιτική σας, με τις πελατειακές σχέσεις, με τη λογική του φέουδου. Αυτό πρέπει να το ομολογήσουμε, για να μπορούμε να κάνουμε κάτι. Αν πάμε με τη λογική «Είστε εσείς με το ένα δόγμα. Εμείς πάμε με αυτό. Εσείς πάτε με το άλλο. Το σέβομαι, αλλά εγώ θα πάω έτσι», δεν βοηθάμε. Ο υγιής δημόσιος τομέας για όλες τις χώρες, έχει αποδειχθεί κομβικό σημείο για την περαιτέρω πολιτική μας, την αναβάθμιση και την ανάπτυξη της χώρας. Δεν μπορεί να γίνει διαφορετικά.<br />Επιπλέον, εκείνο το οποίο είναι και η πιο μεγάλη μεταρρύθμιση –αν και φαίνεται ότι είναι τεχνοκρατικό, ενώ έχει βαθιά και σημαντική σημασία για τη λειτουργία του δημόσιου τομέα– είναι η εφαρμογή ενός ηλεκτρονικού εθνικού δικτύου σε κάθε φάση και υπηρεσία, όπως και στα επιμελητήρια. Αυτό δεν το κάνατε.<br />Ξέρετε πολύ καλά ότι έχουν επιστραφεί 6 δισεκατομμύρια, τα οποία επρόκειτο να γίνουν επενδύσεις για την ηλεκτρονική διακυβέρνηση. Δεν προχώρησε, όμως, γιατί τελικά δεν τη θέλετε κατά βάθος. Θέλετε ένα άλλο κράτος. Θέλετε ένα κράτος που να κάνετε τις δικές σας δουλίτσες αλλά επαφίεστε στο ιδιωτικό τομέα να κάνει τις σοβαρές δουλειές. Δεν γίνεται έτσι.<br />Θα σας θυμίσω μόνο ένα απλό πράγμα, ένα πρόγραμμα που είχαμε στην Αγροτική Τράπεζα πριν μερικά χρόνια για τους Ρομά. Ανέθεσαν στον ιδιωτικό τομέα να κάνει ένα μέρος αξιολόγησης και εκτίμησης των ακινήτων. Ξέρετε τι έγινε; Έγινε διασπάθιση του δημόσιου χρήματος με την εγγύηση της Αγροτικής Τράπεζας. Και θα μπορούσε κανείς να αποδώσει ευθύνες στους ιδιώτες, οι οποίοι το πολύ-πολύ να έχαναν τη δυνατότητα συνεργασίας με την Αγροτική Τράπεζα και τίποτα περισσότερο, ενώ ο υπάλληλος, ο οποίος ήταν και εκπαιδευμένος να κάνει τη δουλειά αυτή, θα την έκανε και με ευθύνη, γιατί θα διακινδύνευε και τη θέση του και το μέλλον του.<br />Καταλαβαίνετε ότι είναι μερικά θέματα που πρέπει να τα δούμε λίγο πιο ολοκληρωμένα και να αφήσουμε τους δογματισμούς κατά μέρους, για να πάμε πιο μπροστά. Και θέλω και από το ΠΑΣΟΚ, ειλικρινά, να σκύψει, γιατί με τη λογική της σωτηρίας της χώρας και την πιθανότητα της διολισθήσεως, ωθεί συστηματικά σε εντελώς Δεξιές θέσεις, που είναι και επικίνδυνες για το μέλλον της χώρας.<br />Εμείς έχουμε, λοιπόν, ανοικτό μυαλό. Δεν έχουμε δογματισμούς. Θεωρούμε ότι αυτά είναι αξιοπρόσεκτα. Πρέπει να προχωρήσουμε θαρρετά. Και θεωρώ –και τελειώνω με αυτό– ότι ο πρωτογενής τομέας, που αναφέρεται μέσα στις έντεκα κατηγορίες, πραγματικά μπορεί να δώσει μια πνοή, αρκεί οι οργανισμοί υποδοχής των δραστηριοτήτων, που είναι ιδιαίτερα σημαντικοί, δηλαδή τα λεγόμενα επιχειρησιακά πάρκα, οι παλαιές βιομηχανικές ζώνες κ.λπ., να γίνουν με σοβαρότητα και αξιοπιστία. Πρέπει πρώτα να συζητηθούν –γιατί θα νομίζω ότι θα έρθουν κάποια στιγμή στη διαβούλευση– και μετά να μπορέσουμε να κουμπώσουμε το ένα με το άλλο, για να γίνει μια πραγματική ανάπτυξη.<br /><br />Ας πούμε, θα σας έλεγα, κύριε Υπουργέ –και τελειώνω με αυτό– ότι θα έπρεπε να χωροθετήσουμε στα παραμεθόρια νησιά μας θαλάσσια οικόπεδα, όπου θα μπορούν, πραγματικά, οι επενδυτές να πάνε να επενδύσουν γρήγορα με μια κίνηση στις υδατοκαλλιέργειες, που έχουν ιδιαίτερο εξαγωγικό ενδιαφέρον.<br />Ευχαριστώ.</speech><speech by="#s175"><from>ΠΡΟΕΔΡΕΥΩΝ</from> Κυρίες και κύριοι συνάδελφοι, κηρύσσεται περαιωμένη η συζήτηση επί της αρχής του νομοσχεδίου του Υπουργείου Ανάπτυξης και Ανταγωνιστικότητας: «Απλούστευση της αδειοδότησης για την άσκηση οικονομικής δραστηριότητας».<br />Ερωτάται το Σώμα: Γίνεται δεκτό το νομοσχέδιο επί της αρχής;</speech><speech><from>ΠΟΛΛΟΙ ΒΟΥΛΕΥΤΕΣ</from> Δεκτό, δεκτό.</speech><speech by="#s166"><from> ΡΑΧΗΛ ΜΑΚΡΗ</from> Κατά πλειοψηφία.</speech><speech by="#s172"><from> ΔΙΑΜΑΝΤΩ ΜΑΝΩΛΑΚΟΥ</from> Κατά πλειοψηφία.</speech><speech by="#s175"><from>ΠΡΟΕΔΡΕΥΩΝ</from> Συνεπώς το νομοσχέδιο του Υπουργείου Ανάπτυξης και Ανταγωνιστικότητας: «Απλούστευση της αδειοδότησης για την άσκηση οικονομικής δραστηριότητας» έγινε δεκτό επί της αρχής κατά πλειοψηφία. <br />Κυρίες και κύριοι συνάδελφοι, έχουν διανεμηθεί τα Πρακτικά της Πέμπτης 20 Μαρτίου 2014, της Πέμπτης 27 Μαρτίου 2014 και της Παρασκευής 28 Μαρτίου 2014 και ερωτάται το Σώμα αν τα επικυρώνει.</speech><speech><from>ΟΛΟΙ ΟΙ ΒΟΥΛΕΥΤΕΣ</from> Μάλιστα, μάλιστα.</speech><speech by="#s175"><from>ΠΡΟΕΔΡΕΥΩΝ</from> Συνεπώς τα Πρακτικά της Πέμπτης 20 Μαρτίου 2014, της Πέμπτης 27 Μαρτίου 2014 και της Παρασκευής 28 Μαρτίου 2014 επικυρώθηκαν.<br />Κυρίες και κύριοι συνάδελφοι, δέχεστε στο σημείο αυτό να λύσουμε τη συνεδρίαση;</speech><speech><from>ΟΛΟΙ ΟΙ ΒΟΥΛΕΥΤΕΣ</from> Μάλιστα, μάλιστα.<br />Με τη συναίνεση του Σώματος και ώρα 23.30΄ λύεται η συνεδρίαση για αύριο ημέρα Τετάρτη 7 Μαΐου 2014 και ώρα 10.00΄, με αντικείμενο εργασιών του Σώματος: α) νομοθετική εργασία, συνέχιση της συζήτησης του σχεδίου νόμου του Υπουργείου Ανάπτυξης και Ανταγωνιστικότητας: «Απλούστευση της αδειοδότησης για την άσκηση οικονομικής δραστηριότητας» και β) συζήτηση και λήψη απόφασης, σύμφωνα με το άρθρο 62 του Συντάγματος και τα άρθρα 43 Α΄ και 83 του Κανονισμού της Βουλής για τις αιτήσεις άρσης ασυλίας Βουλευτών, σύμφωνα με την ειδική ημερήσια διάταξη που έχει διανεμηθεί. <br />Ο</speech></debateBody><br />  </debate><br /></akomaNtoso>
