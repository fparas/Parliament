<akomaNtoso><br />  <debate name="Conference"><br />    <meta><br />      <references source="#">  <TLCPerson id="125" href="ontology/parlmember/s125" showAs="Μαρία Κόλλια-Τσαρουχά"/><TLCPerson id="166" href="ontology/parlmember/s166" showAs="Μακρή Ραχήλ"/><TLCPerson id="51" href="ontology/parlmember/s51" showAs="Γεωργιάδης Σπυρίδων"/><TLCPerson id="155" href="ontology/parlmember/s155" showAs="Κωνσταντοπούλου Ζωή"/><TLCPerson id="226" href="ontology/parlmember/s226" showAs="Παπαδόπουλος Μιχάλης"/><TLCPerson id="130" href="ontology/parlmember/s130" showAs="Κοντονής Χαράλαμπος-Σταύρος"/><TLCPerson id="236" href="ontology/parlmember/s236" showAs="Πετράκος Αθανάσιος"/><TLCPerson id="159" href="ontology/parlmember/s159" showAs="Λαμπρούλης Γεώργιος"/><TLCPerson id="117" href="ontology/parlmember/s117" showAs="Κεδίκογλου Συμεών"/></references><br />    </meta><br />    <preface> <docTitle>Συνεδρίαση της βουλης των Ελληνων :  02-06-2014</docTitle></preface><br />    <debateBody>  <speech by="#s125"><from>ΠΡΟΕΔΡΕΥΟΥΣΑ</from> Κυρίες και κύριοι συνάδελφοι, αρχίζει η συνεδρίαση.<br />Κυρίες και κύριοι συνάδελφοι, έχω την τιμή να ανακοινώσω στο Σώμα το δελτίο αναφορών και ερωτήσεων της Τρίτης 3 Ιουνίου 2014.<br />Α. ΑΝΑΦΟΡΕΣ-ΕΡΩΤΗΣΕIΣ Πρώτου Κύκλου  <br />1. Η με αριθμό 6005/5-2-2014 ερώτηση του Βουλευτή Ιωαννίνων της Νέας Δημοκρατίας κ. Σταύρου Καλογιάννη προς τον Υπουργό Οικονομικών, σχετικά με τους συντελεστές υπολογισμού του φόρου ακίνητης περιουσίας στην Αμφιθέα του Δήμου Ιωαννίνων.<br />2. Η με αριθμό 6298/768/14-2-2014 ερώτηση και ΑΚΕ του Βουλευτή Β΄ Αθηνών του Συνασπισμού Ριζοσπαστικής Αριστεράς κ. Απόστολου Αλεξόπουλου προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με τη λειτουργία και την ανάπτυξη του ΕΘΝΙΚΟΥ ΚΕΝΤΡΟΥ ΒΙΩΣΙΜΗΣ ΚΑΙ ΑΕΙΦΟΡΟΥ ΑΝΑΠΤΥΞΗΣ .<br />3. Η με αριθμό 3337/4-4-2014 αναφορά της Βουλευτού Μαγνησίας των Ανεξάρτητων Ελλήνων κ. Μαρίνας Χρυσοβελώνη προς τον Υπουργό Παιδείας και Θρησκευμάτων, σχετικά με το ψήφισμα του Δημοτικού Συμβουλίου Σκοπέλου.<br />4. Η με αριθμό 7698/11-4-2014 ερώτηση του Βουλευτή Β' Αθηνών του Κομμουνιστικού Κόμματος Ελλάδας κ. Χρήστου Κατσώτη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την στάση της εταιρείας «PRAKTIKER HELLAS» απέναντι στους εργαζομένους της.<br />Β. ΑΝΑΦΟΡΕΣ-ΕΡΩΤΗΣΕΙΣ Δεύτερου Κύκλου  <br />1. Η με αριθμό 955/27-8-2013 ερώτηση της Βουλευτού Β΄ Αθηνών κ. Χαρούλας  Καφαντάρη του Συνασπισμού Ριζοσπαστικής Αριστεράς προς τον Υπουργό Οικονομικών, σχετικά με την ανάγκη μείωσης του Ειδικού Φόρου Κατανάλωσης του πετρελαίου Θέρμανσης.<br />Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής των Ελλήνων, πενήντα δύο μαθητές και μαθήτριες και έξι συνοδοί -εκπαιδευτικοί από το 1ο Δημοτικό Νέων Μουδανιών Χαλκιδικής. <br />Η Βουλή τούς καλωσορίζει.<br /><br />Κυρίες και κύριοι συνάδελφοι, εισερχόμαστε στη συζήτηση των <br />ΕΠΙΚΑΙΡΩΝ ΕΡΩΤΗΣΕΩΝ<br />Θα συζητηθεί η τρίτη με αριθμό 807/27-5-2014 επίκαιρη ερώτηση πρώτου κύκλου της Βουλευτού Κοζάνης των Ανεξάρτητων Ελλήνων κ. Ραχήλ Μακρή προς τον Υπουργό Υγείας, σχετικά με την αντιμετώπιση των προβλημάτων στις παρεχόμενες υπηρεσίες υγείας στο Νομό Κοζάνης.<br />Κυρία συνάδελφε, έχετε τον λόγο για να αναπτύξετε την επίκαιρη ερώτηση.</speech><speech by="#s166"><from> ΡΑΧΗΛ ΜΑΚΡΗ</from> Ευχαριστώ πολύ, κυρία Πρόεδρε.<br />Κύριε Υπουργέ, η πολιτική της συγκυβέρνησης έχει οδηγήσει το σύστημα υγείας γενικότερα της δυτικής Μακεδονίας και ειδικότερα του Νομού Κοζάνης στο να καρκινοβατεί. Απόδειξη της ανωτέρω διαπίστωσης αποτελούν τα γεγονότα ότι πρώτον οι δομές υποβαθμίζονται μέρα με τη μέρα, δεύτερον οι ανάγκες των ασθενών δεν μπορούν να εξυπηρετηθούν και τρίτον οι ανθρώπινες ζωές καθημερινά κινδυνεύουν λόγω έλλειψης ιατρικών ειδικοτήτων και εξοπλισμού στα νοσοκομεία του νομού. <br />Πριν από οκτώ μήνες διαβεβαιώνατε ότι τα νοσοκομεία της Περιφέρειας Δυτικής Μακεδονίας δεν θα στερούνταν καμμίας ειδικότητας και ότι θα έχουν τους απαραίτητους γιατρούς, προκειμένου να καλύπτονται οι ανάγκες όλων των περιοχών. Στο ίδιο πλαίσιο διαβεβαιώσεων δηλώνατε ότι σύντομα θα προσλαμβάνονταν οι επικουρικοί γιατροί. Φτάσαμε στον Ιούνιο του 2014 και δεν υπάρχει καμμία βελτίωση στα νοσοκομεία της περιοχής μας. Αντιθέτως, τα πράγματα γίνονται χειρότερα και σε λίγο δεν θα υπάρχει καμμία βαθμίδα περίθαλψης, με τους κατοίκους να βρίσκονται κυριολεκτικά στο έλεος του Θεού. <br />Αποτελεί χαρακτηριστικό παράδειγμα η περίπτωση των νοσοκομείων Κοζάνης και Πτολεμαΐδας. Σε αυτά οι ασθενείς βιώνουν απίστευτη ταλαιπωρία και το προσωπικό αγγίζει τα όρια των αντοχών του. Ένα από τα κύρια προβλήματα δημιουργήθηκε από την πρωτοφανούς προχειρότητας προσπάθεια επίλυσης ενός προβλήματος με τη δημιουργία δύο οξύτερων. <br />Αναλυτικότερα, προκειμένου να καλυφθεί το πρόβλημα του Νοσοκομείου Κοζάνης, που προέκυψε από την συνταξιοδότηση μιας αναισθησιολόγου και την ασθένεια μιας άλλης, απέσπασαν σε αυτό έναν από τους τρεις αναισθησιολόγους του Νοσοκομείου Πτολεμαΐδας, το Μποδοσάκειο. Με την ενέργεια αυτή δημιουργήθηκε σοβαρό πρόβλημα στον χειρουργικό τομέα του Μποδοσάκειου, στο οποίο εκτελούνται πάνω από τρεις χιλιάδες πεντακόσια χειρουργεία ετησίως, υπερδιπλάσια από όσα σε όλα τα νοσοκομεία της δυτικής Μακεδονίας. <br />Ταυτόχρονα, καταργούν ουσιαστικά τη λειτουργία του Ιατρείου Πόνου και Παρηγορητικής Αγωγής του Μποδοσάκειου, καθώς δεν μπορούν να το λειτουργήσουν οι εναπομείναντες δύο αναισθησιολόγοι, λόγω μεγάλου φόρτου εργασίας. Στις ανωτέρω διαπιστώσεις και καταγγελίες προχώρησαν τόσο ο Σύλλογος Καρκινοπαθών Εορδαίας όσο και η Ένωση Νοσοκομειακών Γιατρών Δυτικής Μακεδονίας.<br />Κατόπιν των ανωτέρω, ερωτάσθε, κύριε Υπουργέ, αν αληθεύουν οι ανωτέρω καταγγελίες και εάν υφίσταται χρονοδιάγραμμα άμεσης στελέχωσης των δύο νοσοκομείων τόσο με αναισθησιολόγους όσο και με γιατρούς άλλων ειδικοτήτων που απαιτούνται για την εύρυθμη λειτουργία τους. Από ποιους λήφθηκε αυτή η γελοία –όπως χαρακτηρίζεται από το διευθυντή της χειρουργικής κλινικής του Μποδοσάκειου Νοσοκομείου- λύση διάλυσης των δύο νοσηλευτικών ιδρυμάτων και με ποια λογική; <br />Τέλος, καθώς η δυτική Μακεδονία εν γένει – και ειδικότητα βέβαια οι πόλεις της Κοζάνης και της Πτολεμαϊδας- πλήττεται περισσότερο από κάθε άλλη περιοχή της χώρας από κρούσματα σοβαρών ασθενειών, ερωτάσθε αν προτίθεσθε να λάβετε μία σοβαρή και υπεύθυνη μέριμνα για τις παρεχόμενες υπηρεσίες υγείας και, αν ναι, ποια είναι αυτή.<br />Σας ευχαριστώ.</speech><speech by="#s125"><from>ΠΡΟΕΔΡΕΥΟΥΣΑ</from> Ευχαριστούμε την κ. Μακρή.<br />Θα απαντήσει ο Υπουργός Υγείας κ. Άδωνις Γεωργιάδης.</speech><speech by="#s51"><from> ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</from> Ευχαριστώ πολύ, κυρία Πρόεδρε.<br />Κατ’ αρχάς, να πω ότι είναι ευτυχής σύμπτωση το ότι μετά έχει επίκαιρη ερώτηση και ο Υπουργός κ. Παπαδόπουλος, ο οποίος επίσης είχε δείξει ισχυρό ενδιαφέρον για το θέμα του νοσοκομείου και μάλιστα έχει κάνει και σχετικές παρεμβάσεις για το Νοσοκομείο της Κοζάνης.<br />Κυρία συνάδελφε, να πάρουμε τα πράγματα με τη σειρά. Πρώτα απ’ όλα, πράγματι υπήρξε πρόβλημα με τους αναισθησιολόγους στο νοσοκομείο. Γιατί υπήρξε πρόβλημα; Διότι είχαμε υπολογίσει τη συνταξιοδότηση του ενός αναισθησιολόγου η οποία καλύπτεται με την πρόσληψη μονίμου επιμελητού Β΄ αναισθησιολόγου που έχει ήδη εγκριθεί και έχει ήδη διοριστεί και από μέρα σε μέρα θα αναλάβει καθήκοντα στο νοσοκομείο. Άρα, στην υπηρεσία μας φαινόταν ότι ένας έφευγε και ένας έμπαινε. Προέκυψε, όμως, έκτακτο πρόβλημα υγείας σε μία άλλη κυρία. Αυτό ήταν κάτι που η υπηρεσία δεν μπορούσε να το προβλέψει εκ των προτέρων. Δεν μπορούμε να ξέρουμε εμείς αν κάποιος θα αρρωστήσει. Ανθρώπινο είναι βέβαια να αρρωστήσει, αλλά λέμε πώς ακριβώς συνέβη. Συνέβη, λοιπόν, στη διαδικασία του διορισμού του μονίμου επιμελητού Β΄ αναισθησιολόγου  που ήδη έχει εγκριθεί και προχωράει και ξέρετε και το ονοματεπώνυμό του. Την ώρα της μετάβασης αρρώστησε και η δεύτερη αναισθησιολόγος.<br />Λέτε τώρα για τη γελοία απόφαση απόσπασης…</speech><speech by="#s166"><from> ΡΑΧΗΛ ΜΑΚΡΗ</from> Όχι εγώ.</speech><speech by="#s51"><from> ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</from> Δεν είπα ότι το λέτε εσείς. Γράφετε στην επίκαιρη ερώτηση τις δηλώσεις του γιατρού. Πρώτα απ’ όλα, δεν υπήρξε καμμία απόσπαση. Σας διαβάζω ακριβώς, γιατί έχει σημασία. Τα γραπτά μένουν: «Οι ισχυριζόμενες αποφάσεις απόσπασης αφορούν μετακίνηση για τέσσερις μέρες αναισθησιολόγου από το Γενικό Νοσοκομείο Πτολεμαϊδας στο Γενικό Νοσοκομείο Κοζάνης», η οποία μετακίνηση των τεσσάρων ημερών έγινε με απόφαση του ενιαίου διοικητού των δύο νοσοκομείων. <br />Πράγματι ο λόγος που έχουν γίνει οι συνενώσεις των νοσοκομείων και έχουν ενιαίες διοικήσεις είναι ακριβώς για να μπορούμε σε πρώτο χρόνο, όταν δημιουργούνται τέτοιας έκτακτης φύσεως προβλήματα όπως ήταν αυτό που περιέγραψα προηγουμένως –τέτοια μπορούν να συμβούν ανά πάσα στιγμή οπουδήποτε στην επικράτεια- να μην χρειάζεται να περιμένει ένα νοσοκομείο την τρέχουσα διαδικασία προσλήψεως, αλλά να μπορεί να κινηθεί σε πρώτο χρόνο. Πράγματι, στις μέρες που δεν χειρουργεί ο αναισθησιολόγος στο ένα νοσοκομείο, πηγαίνει και καλύπτει τη θέση στο άλλο νοσοκομείο. Δεν υπάρχει απόσπαση. Υπάρχει μία μετακίνηση τεσσάρων ημερών το μήνα. <br />Πρέπει να σας πω ότι, πέραν αυτού, είχαμε και μία τρίτη ατυχία για τη συγκεκριμένη θέση. Προκηρύξαμε θέση επικουρικού γιατρού αναισθησιολόγου για την Κοζάνη και δυστυχώς δεν υπήρξε κανένας ενδιαφερόμενος. Κανένας αναισθησιολόγος δεν εκδήλωσε ενδιαφέρον να υπηρετήσει με το καθεστώς του επικουρικού γιατρού στο Νοσοκομείο της Κοζάνης, γι’ αυτό και επαναπροκηρύσσεται η θέση για να δούμε αν θα υπάρξει ενδιαφέρον στη συνέχεια.<br />Άρα, ως προς το πρόβλημα που προέκυψε, η συνταξιοδότηση καλύφθηκε με πρόσληψη μονίμου επιμελητού Β΄ ο οποίος αναλαμβάνει υπηρεσία. Η δεύτερη θέση που έμεινε κενή καλύπτεται με τη μετακίνηση των λίγων ημερών από το ένα νοσοκομείο στο άλλο έως ότου καλυφθεί η θέση του επικουρικού γιατρού, η οποία πράγματι κηρύχθηκε «άγονη» στην πρώτη προθεσμία και έχει επαναπροκηρυχθεί για δεύτερη φορά, ελπίζοντας ότι θα βρεθεί κάποιος ενδιαφερόμενος αναισθησιολόγος να καλύψει αυτήν τη θέση.<br />Θα πω περισσότερα στη δευτερολογία μου.</speech><speech by="#s125"><from>ΠΡΟΕΔΡΕΥΟΥΣΑ</from> Ευχαριστούμε τον κύριο Υπουργό.<br />Κυρία συνάδελφε, έχετε τον λόγο για να δευτερολογήσετε.</speech><speech by="#s166"><from> ΡΑΧΗΛ ΜΑΚΡΗ</from> Ευχαριστώ, κυρία Πρόεδρε.<br />Απ’ ό,τι κατάλαβα, το πρόβλημα είναι ότι προκηρύξατε τις θέσεις…</speech><speech by="#s51"><from> ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</from> Για τη μία του επικουρικού.</speech><speech by="#s166"><from> ΡΑΧΗΛ ΜΑΚΡΗ</from> Για τη μία του επικουρικού αναισθησιολόγου και υπήρξαν και τα θέματα υγείας των υπολοίπων, όπως αναφέρατε. <br />Ωστόσο, εδώ έχουμε μία πολύ μεγάλη περιοχή η οποία έχει και το Ιατρείο Πόνου και στην οποία καλύπτονται καρκινοπαθείς. Είναι μία περιοχή πολύ επιβαρυμένη. Το γνωρίζετε πολύ καλά. Είστε κι εσείς από έναν όμορο νομό και γνωρίζετε καλά ότι σ’ αυτήν την περιοχή υπάρχουν ιδιαιτερότητες, πολύ υψηλός αριθμός κρουσμάτων καρκίνου και πρέπει να βρεθεί μία λύση άμεσα.<br />Εγώ πρέπει να πω ότι οφείλετε πραγματικά να σκύψετε με σοβαρότητα σε όλα αυτά εξαιτίας αυτών ακριβώς των λόγων που σας ανέλυσα και την ιδιαιτερότητα που έχει η δυτική Μακεδονία και ιδιαίτερα ο Νομός της Κοζάνης. Ο οποιοσδήποτε, λοιπόν, σώφρων άνθρωπος θα περίμενε η πολιτεία γενικά να έχει μεριμνήσει για να μην έχουμε τα φαινόμενα τα οποία μας αναφέρατε. Καταλαβαίνω ότι είναι ανθρώπινο και δεν μπορείτε εσείς να ξέρετε και να προβλέψετε αν έχει αρρωστήσει ένας γιατρός ή δεν έχει αρρωστήσει, ωστόσο όμως δεν μπορεί να φτάνουμε σε αυτά τα αποτελέσματα ακόμη και έτσι. <br />Αντί, λοιπόν, των γενικόλογων αυτών απαντήσεων και γενικά των μη ουσιαστικών παρεμβάσεων, θα έπρεπε να γνωρίζετε ότι τόσο σοβαρές ασθένειες όπως είναι η νεοπλασία δεν αφήνουν περιθώρια ανούσιων πειραματισμών και γενικά προσεγγίσεων μέτρησης του οικονομικού κόστους έναντι της ζωής των χιλιάδων πολιτών. <br />Εγώ σας αναφέρω απλά τι λέει ο Σύλλογος Καρκινοπαθών Εορδαίας χαρακτηριστικά, στο οποίο δεν μου απαντήσατε στην πρωτολογία σας, περιμένω -αν θέλετε- να απαντήσετε στη δευτερολογία:<br />«Το Ιατρείο Πόνου συγκεκριμένα που όλα αυτά τα χρόνια έχει λειτουργήσει άψογα κατά γενική ομολογία ανακούφισε τον πόνο πολλών ασθενών –και όχι μόνο καρκινοπαθών- και στάθηκε λόγω των φιλότιμων προσπαθειών των γιατρών. Όμως, όπως είναι φυσικό, οι δύο απομένοντες αναισθησιολόγοι θα είναι αδύνατον να συνεχίσουν τη λειτουργία του, εξαιτίας του πολύ μεγάλου φόρτου εργασίας που θα αναλάβουν. <br />Εντωμεταξύ, τεράστιο πρόβλημα αντιμετωπίζει και ο μοναδικός γιατρός της ογκολογικής μονάδας, όπου παρ’ότι έχει υπό την ευθύνη του ένα πολύ μεγάλο αριθμό περιστατικών που συνεχώς αυξάνεται, όχι μόνο δεν του παρέχεται βοήθεια με την πρόσληψη κάποιου έστω επικουρικού ιατρού, αλλά του παίρνουν και νοσηλεύτριες από τις λίγες που του έχουν διαθέσει, εξωθώντας τον έτσι σε παραίτηση. <br />Είναι σαφές ότι με τέτοιου είδους μέτρα αποψιλώνετε περαιτέρω το Μποδοσάκειο Νοσοκομείο Πτολεμαΐδας και με τέτοιες αποφάσεις δεν λύνονται προβλήματα της υγείας της περιοχής μας, αλλά γενικά διογκώνονται. <br />Ως κάτοικοι, λοιπόν, αυτής της περιοχής η οποία προσφέρει τόσα πολλά στην οικονομία της χώρας, απαιτούμε την απαραίτητη στελέχωση των νοσοκομείων της Δυτικής Μακεδονίας, ώστε να μπορούν να προσφέρουν τις υπηρεσίες υγείας που συνταγματικά δικαιούμαστε και που μας αξίζουν». <br />Επομένως, κύριε Υπουργέ, όπως καταλαβαίνετε από αυτό το υπόμνημα του Συλλόγου των Καρκινοπαθών υπάρχει ένα ερωτηματικό και οι άνθρωποι ανησυχούν πραγματικά ότι θα δημιουργηθεί μεγάλο πρόβλημα και ιδίως στο Ιατρείο Πόνου. Άρα, θα πρέπει να μας πείτε ποιες είναι οι προθέσεις σας, τι προτίθεστε να κάνετε για να επιλυθεί το πρόβλημα και να στελεχωθούν τα νοσοκομεία, να μην υπάρχει αυτή η φοβία στους κατοίκους και να γίνει αποκατάσταση. <br />Ευχαριστώ.</speech><speech by="#s125"><from>ΠΡΟΕΔΡΕΥΟΥΣΑ</from> Ευχαριστούμε, κυρία συνάδελφε. <br />Κύριε Υπουργέ, έχετε τον λόγο για να δευτερολογήσετε.</speech><speech by="#s51"><from> ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</from> Κυρία συνάδελφε, ίσως εγώ δεν έγινα κατανοητός. Μα, προφανώς θα ξαναλειτουργήσει το Ιατρείο Πόνου. <br />Προσλήψεις μονίμων γιατρών είχαμε να κάνουμε στη χώρα από το 2011 και στις πρώτες τετρακόσιες που κάναμε βάλαμε αμέσως και στην Κοζάνη, ακριβώς γιατί θεωρούμε ότι αυτό που λέτε είναι σωστό και έχουν δίκιο οι άνθρωποι που διαμαρτύρονται. <br />Εκεί, όμως, συνέβη ένα έκτακτο γεγονός -η ασθένεια του ενός αναισθησιολόγου- το οποίο δυσχέρανε έτι περαιτέρω την περίπτωση. Γι’ αυτό βάλαμε αμέσως επικουρικό ιατρό, που είναι η πιο γρήγορη διαδικασία που έχει το ελληνικό κράτος για να κάνει πρόσληψη. Δεν υπήρξε ενδιαφερόμενος -συμβαίνει με τους επικουρικούς ιατρούς αυτό για διαφόρους λόγους που δεν είναι της παρούσης- και την επαναπροκηρύξαμε. Πρέπει να βρεθεί και κάποιος να πάει. Εγώ δεν μπορώ να πάω να κάνω τον αναισθησιολόγο στην Κοζάνη. Μακάρι να μπορούσα, αλλά δεν έχω την εξειδίκευση. <br />Πρέπει εδώ να σας πω ότι ο στόχος –γι’ αυτό γίνονται οι προκηρύξεις- είναι να καλυφθούν οι θέσεις για να μην υπάρχει πρόβλημα. Αλλά για να ξέρετε και τα πραγματικά νούμερα, στο αναισθησιολογικό τμήμα του Νοσοκομείου της Κοζάνης προβλέπονται επί του οργανισμού συνολικά πέντε γιατροί: διευθυντές, επιμελητές Β΄ και ειδικευόμενοι. Σήμερα υπηρετούν τρεις, γιατί έχουμε τις απώλειες των δύο που είπαμε προηγουμένως. Στο αναισθησιολογικό τμήμα της Πτολεμαΐδας προβλέπονται συνολικά τέσσερις ιατροί και υπηρετούν τρεις. Αυτή είναι η κατάσταση που συμβαίνει σήμερα. <br />Με τις προσλήψεις, λοιπόν, που σας είπα καλύπτουμε ακριβώς τα κενά που προβλέπει ο οργανισμός. Νομίζω ότι οι καρκινοπαθείς δικαίως ανησυχούν και το σέβομαι απόλυτα και έχουν δίκιο να ανησυχούν, όπως το Υπουργείο έχει ήδη κινήσει τις διαδικασίες, ακριβώς για να καλύψει αυτό το κενό, γιατί εμείς θέλουμε –όπως εξήγησα και στον Υπουργό, τον κ. Παπαδόπουλο, που είχε στο γραφείο μου γι’ αυτόν το λόγο- να ξαναλειτουργήσει σε πρώτο χρόνο και εργαζόμαστε για να ξαναλειτουργήσει σε πρώτο χρόνο. Υπήρξε εκεί μια ανθρώπινη στιγμή ενός ιατρού. Τι να κάνουμε; Συμβαίνουν αυτά. <br />Επί τη ευκαιρία, να ευχηθώ και καλή επιτυχία στην οργάνωση του συνεδρίου σας, που από ό,τι ξέρω έχετε πάρει και ρόλο προέδρου. Δεν ξέρω πώς λέγεται ακριβώς.</speech><speech by="#s166"><from> ΡΑΧΗΛ ΜΑΚΡΗ</from> Σας ευχαριστώ.</speech><speech by="#s125"><from>ΠΡΟΕΔΡΕΥΟΥΣΑ</from> Ευχαριστούμε, κύριε Υπουργέ. <br />Επόμενη είναι δεύτερη η με αριθμό 803-27/5/2014 επίκαιρη ερώτηση πρώτου κύκλου της Βουλευτού Α’ Αθηνών του Συνασπισμού Ριζοσπαστικής Αριστεράς, κ. Ζωής Κωνσταντοπούλου, προς τον Υπουργό Υποδομών Μεταφορών και Δικτύων, σχετικά με τη χορήγηση δικαιωμάτων χρήσης στην εταιρεία «DIGEA Ψηφιακός Πάροχος Α.Ε.» για το σύνολο των δικαιωμάτων χρήσης ραδιοσυχνοτήτων εθνικής και περιφερειακής κάλυψης για 15 έτη.<br />Έχετε τον λόγο, κυρία συνάδελφε.</speech><speech by="#s155"><from> ΖΩΗ ΚΩΝΣΤΑΝΤΟΠΟΥΛΟΥ</from> Κύριε Υφυπουργέ, χαίρομαι που εμφανιστήκατε για να απαντήσετε στην ερώτηση αυτή. Είναι η δεύτερη φορά που κατατίθεται. Ο κ. Χρυσοχοΐδης, κατά την προγραμματισμένη απάντησή του, την προηγούμενη ημέρα κοινοβουλευτικού ελέγχου έφυγε για να αποφύγει να απαντήσει. <br />Χαίρομαι που εμφανίζεστε, έστω τώρα, για να απαντήσετε πώς δικαιολογείται, κύριε Παπαδόπουλε, το γεγονός ότι εκχωρείται στην εταιρεία «DIGEA» αντί ευτελέστατου τιμήματος, ειδικότερα αντί τιμήματος 18 εκατομμυρίων ευρώ, το ψηφιακό φάσμα, η ψηφιακή εκπομπή για δεκαπέντε έτη. <br />Τι είδους πολιτική είναι αυτή με την οποία, κύριε Υπουργέ, ουσιαστικά παρέχετε στην εταιρεία «DIGEA», δηλαδή στους ήδη λειτουργούντες τηλεοπτικούς σταθμούς πανελλαδικής εμβέλειας –MEGA, ANTENNA, ΣΚΑΙ, STAR, ALPHA και ΜΑΚΕΔΟΝΙΑ, για να μην ξεχνιόμαστε ως προς το ποιοι είναι αυτοί που έχουν κάνει την κοινοπραξία «DIGEA»- για δεκαπέντε χρόνια το ψηφιακό φάσμα αντί του τιμήματος των 18 εκατομμυρίων ευρώ. <br />Ας κάνουμε πράξεις απλής αριθμητικής, κύριε Υπουργέ. Δέκα οκτώ εκατομμύρια ευρώ σημαίνει 1.222.400 ευρώ το χρόνο. Και επειδή πρόκειται για έξι τηλεοπτικούς σταθμούς πανελλήνιας εμβέλειας, αυτό σημαίνει 203.733,33 το χρόνο για κάθε έναν από τους τηλεοπτικούς αυτούς σταθμούς και –για να κάνουμε μια ακόμα διαίρεση- διά δώδεκα μας κάνει 16.977,77 ανά μήνα, ανά επιχείρηση. Ούτε σούπερ μάρκετ δεν νοικιάζεται τόσο φτηνά, με τόσο χαμηλό μηνιαίο τίμημα!<br />Σας υπενθυμίζω δε ότι έχετε ζητήσει εγγυητική επιστολή μόλις 100.000 ευρώ για όλο το ψηφιακό φάσμα εθνικό και περιφερειακό. Τους χαρίσατε το περιφερειακό φάσμα, ενώ δεν έκαναν προσφορά. Εγγυητική επιστολή, λοιπόν, μόλις 100.000 ευρώ. Αυτό σημαίνει ότι θα πληρώσουν συνολικά 5.000 ευρώ. Αυτό σημαίνει ότι θα πληρώσει ο κάθε ένας από αυτούς τους τηλεοπτικούς σταθμούς λιγότερο από 1.000 ευρώ για να έχει αποκλειστική χρήση του ψηφιακού φάσματος ως πάροχος δικτύου, ενώ ταυτόχρονα είναι και πάροχος περιεχομένου για μια δεκαπενταετία. <br />Ερωτάσθε, λοιπόν: Γιατί δεν κηρύξατε άγονο το διαγωνισμό, αφού εμφανίστηκε ένας και μόνο ενδιαφερόμενος, η «DIGEA», δηλαδή οι γνωστοί-άγνωστοι καναλάρχες; Γιατί ορίσατε τόσο χαμηλό, εξευτελιστικό τίμημα –ούτε σούπερ μάρκετ δεν νοικιάζεται τόσο φτηνά- γι’ αυτούς τους συγκεκριμένους τηλεοπτικούς σταθμούς; Γιατί επιμείνατε σε έναν φωτογραφικό διαγωνισμό που σας τον έχουμε καταγγείλει ως φωτογραφικό από τον Ιούνιο 2013 όταν ήταν ανοιχτή η δημόσια διαβούλευση; Κλείσατε, εν μέσω της δημόσιας διαβούλευσης, την ΕΡΤ, ούτως έστω να απομειώσετε και την περιουσία του δημοσίου, τη συμμετοχή της ΕΡΤ ΑΕ στο ψηφιακό σήμα.</speech><speech by="#s125"><from>ΠΡΟΕΔΡΕΥΟΥΣΑ</from> Ευχαριστούμε, κυρία συνάδελφε.</speech><speech by="#s155"><from> ΖΩΗ ΚΩΝΣΤΑΝΤΟΠΟΥΛΟΥ</from> Ολοκληρώνω, κυρία Πρόεδρε.<br />Για ποιο λόγο δεν φροντίσατε, σύμφωνα με τη μελέτη που έχει παραδοθεί στο Υπουργείο σας από τις 23 Φεβρουαρίου 2012, τουλάχιστον το τίμημα το οποίο ζητήθηκε από το ελληνικό δημόσιο να είναι το αναλογούν, σύμφωνα με τις απλές πράξεις που γίνονται στη μελέτη αυτή, δηλαδή 715 εκατομμύρια ευρώ κατ’ ελάχιστον;<br />Έχετε ζημιώσει το ελληνικό δημόσιο και σας ρωτώ αν όλο αυτό είναι το όραμά σας και η πολιτική σας για τις περίφημες επενδύσεις και την περιλάλητη ανάπτυξη.</speech><speech by="#s125"><from>ΠΡΟΕΔΡΕΥΟΥΣΑ</from> Ευχαριστούμε πολύ.<br />Θα απαντήσει ο Υφυπουργός κ. Μιχάλης Παπαδόπουλος.<br />Ορίστε, κύριε Υφυπουργέ, έχετε τον λόγο.</speech><speech by="#s226"><from> ΜΙΧΑΗΛ ΠΑΠΑΔΟΠΟΥΛΟΣ</from> Ευχαριστώ, κυρία Πρόεδρε.<br />Κατ’ αρχάς, όσον αφορά την αναβολή που είπατε, είχε ενημερωθεί το γραφείο σας έγκαιρα –και μας ευχαρίστησε, μάλιστα, που ενημερώσαμε έγκαιρα- για το ότι ήμασταν στο Παγκόσμιο Συνέδριο Τηλεπικοινωνιών και δεν μπορούσα να παρευρεθώ. Αυτό είναι το πρώτο.<br />Το δεύτερο είναι ότι πραγματικά με εντυπωσιάζετε. Με εντυπωσιάσατε κι όταν διάβασα την ερώτησή σας με εντυπωσιάζετε και σήμερα, γιατί σας θεωρώ μια έξυπνη συνάδελφο. Δεν σημαίνει, λοιπόν, ότι δεν είστε έξυπνη, σημαίνει ότι είστε ανενημέρωτη κι αδιάβαστη. Δεν έχετε διαβάσει ούτε αυτό το οποίο πρότεινε η εταιρεία «MAYSON» και δεν έχετε διαβάσει ούτε καν το διαγωνισμό. Είναι απίστευτο! Και προσπαθείτε να βγάλετε καπνό, ένα τεχνητό καπνό, εκεί που δεν υπάρχει φωτιά. Είτε το θέλετε είτε όχι είτε σας αρέσει είτε όχι, δεν υπάρχει ούτε καπνός ούτε φωτιά. Και το λέω αυτό για να πάρουμε τα πράγματα από την αρχή. <br />Κατ’ αρχάς να ξεκαθαρίσουμε ότι η ΕΕΤΤ είναι μια ανεξάρτητη διοικητική αρχή, το γνωρίζουμε όλοι αυτό. Έχει αρμοδιότητα, λοιπόν, να διεξάγει το διαγωνισμό και την εκχώρηση των δικαιωμάτων χρήσεως κοινοτήτων και αυτό έκανε. Το Υπουργείο έχει την αρμοδιότητα ως προς τον καθορισμό του φάσματος των συχνοτήτων, το οποίο μπορεί να διατεθεί σε παρόχους ηλεκτρονικών επικοινωνιών βάσει του εθνικού κανονισμού κατανομής των ζωνών συχνοτήτων.<br />Στο πρώτο ερώτημα εμείς είμαστε απόλυτα βέβαιοι –γιατί το έχουμε ελέγξει- ότι η ΕΕΤΤ έκανε πάρα πολύ καλά τη δουλειά της και διαφύλαξε πλήρως τα συμφέροντα του δημοσίου. Όσο για τη διεξαγωγή του διαγωνισμού, θέλω να σας πω ότι τους όρους και τις προϋποθέσεις συμμετοχής, η ΕΕΤΤ σε όλη τη διαδικασία της προκήρυξης του διαγωνισμού ανάδειξης του παρόχου, ακολούθησε πλήρως τις επιταγές του ευρωπαϊκού κι εθνικού νομικού πλαισίου, έγινε δημόσια διαβούλευση -μπορούσαν να συμμετέχουν οι πάντες- κατά την οποία όλες οι προτάσεις για τη χορήγηση των δικαιωμάτων καταγράφηκαν. Η διαδικασία αυτή ήταν ανοιχτή προς όλους και διασφάλιζε τη μη προνομιακή ή διακριτική μεταχείριση ενός συμμετέχοντος έναντι άλλου.<br />Το δεύτερο είναι ότι επιπροσθέτως η ΕΕΤΤ γνωστοποίησε το τεύχος προκήρυξης ανάδειξης παρόχου του δικτύου στην καθ’ όλα αρμόδια κατά τον έλεγχο της συμβατότητας της διαδικασίας για το ευρωπαϊκό ρυθμιστικό πλαίσιο υπηρεσίας της Ευρωπαϊκής Επιτροπής, η οποία απάντησε ότι δεν είχε καμμία απολύτως αντίρρηση για το πλαίσιο το οποίο καθορίστηκε. Τώρα, θα μου πείτε αν θα συμφωνείτε εσείς με την Ευρωπαϊκή Επιτροπή ή όχι, αυτό είναι άλλο θέμα. Πάντως, η επίσημη απάντηση είναι αυτή. <br />Κλείνοντας την πρωτομιλία μου θέλω να σας πω και το υπογραμμίζω, ότι η διαδικασία δημοπρασίας η οποία έγινε είναι η διαδικασία που ακολουθείται πανευρωπαϊκά σε διαγωνισμούς χορήγησης φάσματος.<br />Ειδικότερα, με την ευρωπαϊκή πρακτική στις δημοπρασίες φάσματος ορίζεται ένα ελάχιστο αποδεκτό τίμημα, ενώ το φάσμα προβλέπεται όπως χορηγείται σε αυτόν ή σε αυτούς που υποβάλλουν προσφορές ίσες ή υψηλότερες από την τιμή εκκίνησης, ανεξάρτητα από τον αριθμό συμμετεχόντων –ένας ή περισσότεροι. <br />Επιπλέον, από καμμία διάταξη νόμου δεν συνάγεται ότι υπάρχει υποχρέωση ακύρωσης της διαγωνιστικής διαδικασίας λόγω συμμετοχής ενός υποψηφίου. Αυτό δεν υπάρχει πουθενά. Απορώ πώς το επικαλείστε. <br />Ήταν ήδη δε, γνωστό εκ των προτέρων στους όρους του διαγωνισμού –γι’ αυτό σας λέω ότι είστε αδιάβαστη για άλλη μια φορά- ότι ακόμα και με έναν υποψήφιο θα γινόταν η κατακύρωση.<br />Από αυτά συνεπάγεται ότι η ΕΕΤΤ διασφάλισε πλήρως το δικαίωμα οποιουδήποτε ενδιαφερομένου να υποβάλει προσφορά στο πλαίσιο για την υπό εξέταση δημοπρασία. Συνεπώς, δεν υπήρχε κανένας εμφανής είτε ουσιαστικός λόγος είτε τυπικός να ακυρωθεί. <br />Θα ήθελα να το επισημάνω γιατί είναι σημαντικό αυτό, διότι η δημόσια τηλεόραση εξακολουθεί να παίζει το πρόγραμμά της άνευ ανταλλαγμάτων -δεν πληρώνει και το ξέρετε πολύ καλά αυτό- ανεμπόδιστα και με ψηφιακό τρόπο. Πέρα από όλα αυτά όμως, το σημαντικό ποιο είναι; Ότι για τον προσδιορισμό των τιμών εκκίνησης μιας διαγωνιστικής διαδικασίας ανάδειξης ενός παρόχου, συγκροτήθηκε μια ειδική ομάδα που επεξεργάστηκε όλα αυτά τα, οποία υπήρχαν και η απόφασή της ήταν ακριβώς ίδια με την εξέλιξη. Η ειδική, λοιπόν, αυτή ομάδα από επιστημονικά στελέχη του Υπουργείου Μεταφορών κατέληξε σε αυτό ακριβώς που σας λέω.</speech><speech by="#s155"><from> ΖΩΗ ΚΩΝΣΤΑΝΤΟΠΟΥΛΟΥ</from> Ποιοι είναι αυτοί;</speech><speech by="#s226"><from> ΜΙΧΑΗΛ ΠΑΠΑΔΟΠΟΥΛΟΣ</from> Ειδικότερα, οι εν λόγω τιμές καθορίστηκαν κατόπιν εισηγήσεως της ειδικής ομάδας, η οποία εισηγήθηκε και διαμορφώθηκε, σύμφωνα με τις αρχές της νομιμότητας, βάσει διεθνώς εφαρμοζόμενης, καθώς και αναγνωρισμένης μεθοδολογίας. <br />Κυρία Πρόεδρε, θα παρακαλέσω να μου δώσετε λίγο χρόνο ακόμα, γιατί τα θέματα είναι σοβαρά.</speech><speech by="#s125"><from>ΠΡΟΕΔΡΕΥΟΥΣΑ</from> Ορίστε, κύριε Υπουργέ.</speech><speech by="#s226"><from> ΜΙΧΑΗΛ ΠΑΠΑΔΟΠΟΥΛΟΣ</from> Όσον αφορά τη δεύτερη ερώτηση που κάνατε, αποτελεί πραγματικά μια ευκαιρία να ξεκαθαρίσουμε, μια και δια παντός, τη σύγχυση η οποία επικρατεί ως προς το συγκεκριμένο θέμα, που θεωρώ ότι σκοπίμως διακινείται το τελευταίο διάστημα, διαστρεβλώνοντας την πραγματικότητα. <br />Σκοπός της μελέτης, της ανάλυσης «MAYSON», δεν ήταν η εκτίμηση του κόστους του τηλεοπτικού φάσματος. Γι’ αυτό δεν το κάνει. Αν διαβάσετε, λοιπόν τη μελέτη, γιατί δεν την έχετε διαβάσει, θα δείτε ότι η ανάλυση «MAYSON» δεν κάνει το κόστος του τηλεοπτικού φάσματος. Σκοπός της μελέτης είναι να εκτιμήσει και να συγκρίνει το συνολικό -και εδώ μπερδεύετε τα νούμερα που είπατε προηγουμένως- όφελος για την ελληνική οικονομία από όλες -και το τονίζω αυτό- τις χρήσεις συγκεκριμένων ζωνών φάσματος και όχι να προσδιορίσει την οικονομική αξία των δικαιωμάτων χρήσης των ραδιοσυχνοτήτων. Αυτό το λέω για την επίγεια ψηφιακή εκπομπή. <br />Οι αναφορές ποσών στη μελέτη αφορούν τη διερεύνηση της συνολικής οικονομικής ωφέλειας της οικονομίας και της κοινωνίας από την αξιοποίηση συνολικά του φάσματος και κυρίως του φάσματος για τις επικοινωνίες, το ψηφιακό μέρισμα δηλαδή, για την εικοσαετή αυτή περίοδο. <br />Το βασικό συμπέρασμα της συγκεκριμένης μελέτης είναι ότι η ελληνική οικονομία θα ωφεληθεί σημαντικά από την αξιοποίηση του τμήματος της ζώνης σε υπηρεσίες κινητών επικοινωνιών. Πρόκειται για ένα σημαντικό όφελος και από το ίδιο, αλλά και από όλα αυτά που είναι γύρω-γύρω.</speech><speech by="#s125"><from>ΠΡΟΕΔΡΕΥΟΥΣΑ</from> Θα συνεχίσετε στη δευτερολογία σας, κύριε Υπουργέ.</speech><speech by="#s226"><from> ΜΙΧΑΗΛ ΠΑΠΑΔΟΠΟΥΛΟΣ</from> Ολοκληρώνω, κυρία Πρόεδρε.<br />Επίσης, θέλω να σας θυμίσω, αν δεν το ξέρετε -γιατί μάλλον δεν το ξέρετε- ότι στη Γαλλία, παραδείγματος χάριν, δεν εφαρμόζεται κανένα τέλος φάσματος για τηλεοπτικούς φορείς. Το ξέρετε αυτό; <br />Θα σας πω και κάτι άλλο. Αν δεν είχε γίνει αυτό το οποίο έγινε, τα περιφερειακά κανάλια δεν θα μπορούσαν να παίξουν. Το έχετε καταλάβει αυτό; Το έχετε συνειδητοποιήσει αυτό; Το λέω, γιατί επιβεβαιώνεται με όλο αυτόν τον τρόπο με τον οποίο χειρίζεται η Κυβέρνηση το θέμα αυτό ότι έπραξε το βέλτιστο, εξασφαλίζοντας το καλύτερο δυνατό αποτέλεσμα από τη διάθεση του μικρού ψηφιακού φάσματος συνολικά. <br />Ευχαριστώ.</speech><speech by="#s125"><from>ΠΡΟΕΔΡΕΥΟΥΣΑ</from> Κι εμείς ευχαριστούμε, κύριε Υπουργέ. <br />Κυρία Κωνσταντοπούλου, μπορείτε να δευτερολογήσετε.</speech><speech by="#s155"><from> ΖΩΗ ΚΩΝΣΤΑΝΤΟΠΟΥΛΟΥ</from> Ευχαριστώ, κυρία Πρόεδρε. <br />Κύριε Υπουργέ, νομίζω ότι γι’ αυτό παίρνει πρωτιά το «MEGA» στο ευρωψηφοδέλτιο της Νέας Δημοκρατίας και γι’ αυτό πηγαίνει τόσο καλά και στο ευρωψηφοδέλτιο του ΠΑΣΟΚ-Ελιάς. Θα ήθελα να θυμίσω ότι πρώτη βγαίνει, απ’ ό,τι βλέπω, η κ. Μαρία Σπυράκη, η αποκρύψασα για λογαριασμό της Κυβέρνησης και των μνημονιακών κυβερνήσεων πολύ σημαντικά στοιχεία από τον ελληνικό λαό. <br />Καταλαβαίνω γιατί ανησυχείτε, λοιπόν, αν δεν μπορούν να εκπέμπουν οι εκλεκτοί σας. Γιατί τότε δεν θα μπορεί και ο κ. Πρετεντέρης να αποκρύπτει από τον ελληνικό λαό ότι το χρέος δεν είναι βιώσιμο, γιατί τότε δεν θα μπορούν να βολεύονται στο «MEGA» οι αποτυχόντες και μη εκλεγέντες υποψήφιοι Βουλευτές του ΠΑΣΟΚ.</speech><speech by="#s226"><from> ΜΙΧΑΗΛ ΠΑΠΑΔΟΠΟΥΛΟΣ</from> Σας είπα για τους περιφερειακούς σταθμούς.</speech><speech by="#s155"><from> ΖΩΗ ΚΩΝΣΤΑΝΤΟΠΟΥΛΟΥ</from> Μη με διακόπτετε.</speech><speech by="#s226"><from> ΜΙΧΑΗΛ ΠΑΠΑΔΟΠΟΥΛΟΣ</from> Δεν μπορείτε να απαντήσετε διαφορετικά. Απαντήστε επί της ουσίας.</speech><speech by="#s155"><from> ΖΩΗ ΚΩΝΣΤΑΝΤΟΠΟΥΛΟΥ</from> Μη με διακόπτετε. <br />Καταλαβαίνω τον πανικό σας. Δεν απαντήσατε, κύριε Παπαδόπουλε, πώς εξηγείτε ότι εκχωρείτε το ψηφιακό φάσμα για 17.000 ευρώ μηνιαίως σε πανελλήνια εμβέλεια και σε όλες τις περιφερειακές εμβέλειες και πώς εξηγείτε ότι σύμφωνα με τη μελέτη της ανάλυσης «ANALYSYS MAYSON» για συνολική ανάπτυξη αγοράς 4,2 δισεκατομμυρίων ευρώ σε βάθος δεκαπενταετίας ως εικοσαετίας για το ψηφιακό μέρισμα που αφορά τις τηλεπικοινωνίες υπολογίζεται όφελος για το δημόσιο από 291 εκατομμύρια ευρώ ως 406 εκατομμύρια κατά ανώτατο όριο. Εσείς πήγατε στα 300 εκατομμύρια ευρώ...,</speech><speech by="#s226"><from> ΜΙΧΑΗΛ ΠΑΠΑΔΟΠΟΥΛΟΣ</from> Δεν μπορείτε να αμφισβητήσετε αυτά που είπα πριν.</speech><speech by="#s155"><from> ΖΩΗ ΚΩΝΣΤΑΝΤΟΠΟΥΛΟΥ</from> ...ενώ για το ψηφιακό φάσμα στην τηλεοπτική εκπομπή, όπου είναι πολλαπλάσια η ανάπτυξη της αγοράς που υπολογίζεται και όπου ειδικότερα η αξία της αγοράς υπολογίζεται σε 10,3 δισεκατομμύρια ευρώ, σύμφωνα με τη δική σας μελέτη,...</speech><speech by="#s226"><from> ΜΙΧΑΗΛ ΠΑΠΑΔΟΠΟΥΛΟΣ</from> Δεν με καταλάβατε.</speech><speech by="#s155"><from> ΖΩΗ ΚΩΝΣΤΑΝΤΟΠΟΥΛΟΥ</from> ...πράγμα που σημαίνει ότι με την απλή μέθοδο των τριών και με τους κατώτατους υπολογισμούς οφείλατε κατ’ ελάχιστον να έχετε προκηρύξει 715 εκατομμύρια ευρώ τίμημα, ...</speech><speech by="#s226"><from> ΜΙΧΑΗΛ ΠΑΠΑΔΟΠΟΥΛΟΣ</from> Πού το βρήκατε αυτό;</speech><speech by="#s155"><from> ΖΩΗ ΚΩΝΣΤΑΝΤΟΠΟΥΛΟΥ</from> ...εσείς το εκχωρείτε αντί 18 εκατομμυρίων ευρώ, δηλαδή αντί πινακίου φακής. <br />Και όχι μόνον αυτό, αλλά έρχεστε σήμερα εδώ, για να υποστηρίξετε ότι είναι και ανάπτυξη, κάθε φορά να εξασφαλίζετε έναν και μόνο ενδιαφερόμενο, στον οποίο να εκχωρείτε αντί πινακίου φακής πολυτιμότατα δημόσια αγαθά.<br />Τι θέλετε να θυμηθούμε; Τον ΟΠΑΠ, που, αντί πινακίου φακής, εκχωρήθηκε από τον κ. Λουρόπουλο, τον οποίο σήμερα εσείς θέσατε επικεφαλής της ΕΕΤΤ, που εκχωρεί και το ψηφιακό φάσμα;</speech><speech by="#s226"><from> ΜΙΧΑΗΛ ΠΑΠΑΔΟΠΟΥΛΟΣ</from> Πείτε μας γι’ αυτό. Αφήστε τον ΟΠΑΠ.</speech><speech by="#s155"><from> ΖΩΗ ΚΩΝΣΤΑΝΤΟΠΟΥΛΟΥ</from> Ποια ανεξάρτητη αρχή μάς λέτε; Δεν αλλάξατε τον Σεπτέμβριο τον τρόπο ορισμού της ΕΕΤΤ, ώστε να τη διορίσει το Υπουργικό Συμβούλιο; <br />Να θυμίσω το Ελληνικό, όπου εκχωρείτε στην εταιρεία του κ. Λάτση αντί 80 ευρώ το τετραγωνικό ένα διαμάντι, ένα στολίδι, ένα πολύτιμο και ανεκτίμητο περιουσιακό στοιχείο του δημοσίου;</speech><speech by="#s125"><from>ΠΡΟΕΔΡΕΥΟΥΣΑ</from> Επί του θέματος, κυρία Κωνσταντοπούλου, και κλείστε, παρακαλώ!</speech><speech by="#s155"><from> ΖΩΗ ΚΩΝΣΤΑΝΤΟΠΟΥΛΟΥ</from> Κυρία Πρόεδρε, ναι, με δεδομένο ότι ο κύριος Υπουργός έλαβε επτά λεπτά, θα προσπαθήσω και εγώ να ολοκληρώσω.</speech><speech by="#s125"><from>ΠΡΟΕΔΡΕΥΟΥΣΑ</from> Και εσείς, όμως, λάβατε πριν.</speech><speech by="#s155"><from> ΖΩΗ ΚΩΝΣΤΑΝΤΟΠΟΥΛΟΥ</from> Κύριε Υπουργέ, τι να θυμίσω; Τις παρεμβολές της «DIGEA», προκειμένου να μην εκπέμπουν το πρόγραμμα της ΕΡΤ άλλοι τηλεοπτικοί σταθμοί, όπως ο «902»; <br />Τι να θυμίσω άλλο; Τα δάνεια των εταιρειών που συγκροτούν τις τηλεοπτικές επιχειρήσεις, τα δάνεια του «ΤΗΛΕΤΥΠΟΥ», τα δάνεια του «ΠΗΓΑΣΟΥ», τα οποία είναι παντελώς ανεξήγητα, με δεδομένο ότι απλές επιχειρήσεις δυσκολεύονται να δανειοδοτηθούν για τα απαραίτητα; <br />Ο συγκεκριμένος διαγωνισμός, κύριε Υπουργέ, είναι φωτογραφία της διαπλοκής σας, όπως φωτογραφία της διαπλοκής σας είναι οι συνεχείς παρατάσεις και μεταθέσεις της υποχρέωσης των ιδίων καναλαρχών να καταβάλλουν τον φόρο 20% επί του διαφημιστικού εσόδου. Το έχετε τέσσερις φορές παρατείνει και δεν έχετε εισπράξει ένα ευρώ!</speech><speech by="#s226"><from> ΜΙΧΑΗΛ ΠΑΠΑΔΟΠΟΥΛΟΣ</from> Δεν είμαι εγώ…</speech><speech by="#s155"><from> ΖΩΗ ΚΩΝΣΤΑΝΤΟΠΟΥΛΟΥ</from> Μη μου λέτε «δεν είμαι εγώ». Η Κυβέρνησή σας. <br />Όπως, επίσης, φωτογραφία της διαπλοκής σας είναι το γεγονός ότι ουδέποτε εισπράξατε το 2% επί των ακαθαρίστων εσόδων από τη λειτουργία των τηλεοπτικών σταθμών. <br />Όπως φωτογραφία της διαπλοκής σας είναι το περιβόητο άρθρο 18 του νομοσχεδίου του κ. Γεωργιάδη, που αποχώρησε, με το οποίο χαρίστηκε νέα άδεια λειτουργίας στους ίδιους και στους ίδιους.</speech><speech by="#s125"><from>ΠΡΟΕΔΡΕΥΟΥΣΑ</from> Ευχαριστούμε, κυρία Κωνσταντοπούλου.</speech><speech by="#s155"><from> ΖΩΗ ΚΩΝΣΤΑΝΤΟΠΟΥΛΟΥ</from> Ολοκληρώνω, κυρία Πρόεδρε. <br />Ξέρετε, αυτού του τύπου τα μονοπώλια ουδεμία σχέση έχουν με τον οικονομικό φιλελευθερισμό, τον οποίο ευαγγελίζεσθε, και αυτό το οποίο επιδιώκετε να επιβάλλετε στη χώρα είναι η ολιγαρχία ντόπιων αρπακτικών, τα οποία σας εξυπηρετούν  στην κυβερνητική και κομματική πολιτική σας.</speech><speech by="#s125"><from>ΠΡΟΕΔΡΕΥΟΥΣΑ</from> Ευχαριστούμε, κυρία Κωνσταντοπούλου. <br />Κύριε Υπουργέ, μπορείτε να δευτερολογήσετε.</speech><speech by="#s226"><from> ΜΙΧΑΗΛ ΠΑΠΑΔΟΠΟΥΛΟΣ</from> Γενικά προσπαθώ να είμαι ευγενής με όλους τους συναδέλφους και κυρίως με τις κυρίες. Με εντυπωσιάζετε, όμως!</speech><speech by="#s130"><from> ΣΤΑΥΡΟΣ ΚΟΝΤΟΝΗΣ</from> Εδώ είπατε τόσα άλλα!</speech><speech by="#s226"><from> ΜΙΧΑΗΛ ΠΑΠΑΔΟΠΟΥΛΟΣ</from> Για άλλη μια φορά με εντυπωσιάζετε. <br />Θα έλεγα ότι σε αυτήν την επίκαιρη ερώτησή σας έπρεπε να βάλετε  έναν τίτλο. Ξέρετε ποιος είναι ο τίτλος; «Δεν έχουμε τι άλλο να αναπτύξουμε και μπαίνουμε σε τεχνικά θέματα που δεν καταλαβαίνει ο κόσμος, φωνάζοντας.» Γιατί, πιστέψτε με, έχω κάνει μάλιστα πρόταση στον Συνασπισμό σε μια προηγούμενη…</speech><speech by="#s155"><from> ΖΩΗ ΚΩΝΣΤΑΝΤΟΠΟΥΛΟΥ</from> ΣΥΡΙΖΑ λέγεται. Μάθετε τουλάχιστον πώς λέγεται η Αξιωματική Αντιπολίτευση!</speech><speech by="#s226"><from> ΜΙΧΑΗΛ ΠΑΠΑΔΟΠΟΥΛΟΣ</from> Ήταν εδώ οι κύριοι συνάδελφοι. Τους έκανα πρόταση να έρθουν να τους ενημερώσουμε. Και εσείς ελάτε να σας ενημερώσουμε τι ακριβώς ισχύει, εκτός εάν δεν μας καταδέχεστε να έρθετε. Μάλιστα είπα να καταθέσετε και μια επίκαιρη επερώτηση, για να μπορούμε να το κουβεντιάσουμε, γιατί θέλει πολλή ώρα αυτό. Είναι τεχνικό θέμα, απ’ ό,τι γνωρίζετε. <br />Ας αποδεχθούμε, λοιπόν, τον συλλογισμό σας και τη θέση σας, ότι δηλαδή το τίμημα είναι χαμηλό. Τότε γιατί δεν προσήλθαν περισσότεροι ενδιαφερόμενοι στον συγκεκριμένο διαγωνισμό, αφού το τίμημα είναι χαμηλό;</speech><speech by="#s155"><from> ΖΩΗ ΚΩΝΣΤΑΝΤΟΠΟΥΛΟΥ</from> Γιατί είναι και φωτογραφικό, κύριε Παπαδόπουλε.</speech><speech by="#s226"><from> ΜΙΧΑΗΛ ΠΑΠΑΔΟΠΟΥΛΟΣ</from> Ποιο είναι εκείνο το στοιχείο που οδηγεί…</speech><speech by="#s236"><from> ΑΘΑΝΑΣΙΟΣ ΠΕΤΡΑΚΟΣ</from> Η ΝΕΡΙΤ που μπορούσε να συμμετάσχει…</speech><speech by="#s226"><from> ΜΙΧΑΗΛ ΠΑΠΑΔΟΠΟΥΛΟΣ</from> Μα, η ΝΕΡΙΤ πού να συμμετάσχει; Σας είπα προηγουμένως…</speech><speech by="#s155"><from> ΖΩΗ ΚΩΝΣΤΑΝΤΟΠΟΥΛΟΥ</from> Γιατί το χρονοδιάγραμμα τοποθέτησης των πομπών προϋπέθετε προεγκατάσταση, που είχε μόνο η «DIGEA».</speech><speech by="#s125"><from>ΠΡΟΕΔΡΕΥΟΥΣΑ</from> Κυρία Κωνσταντοπούλου, τώρα δεν σέβεστε τίποτα! Με συγχωρείτε. Αφήστε να απαντήσει ο Υπουργός, όπως αυτός κρίνει.</speech><speech by="#s226"><from> ΜΙΧΑΗΛ ΠΑΠΑΔΟΠΟΥΛΟΣ</from> Σας είπα προηγουμένως ότι το πήρε δωρεάν η κρατική τηλεόραση. Να το ξαναπώ; Πόσες φορές να το πω, για να το καταλάβετε; Ποιο είναι εκείνο το στοιχείο που οδηγεί στην εκτίμηση ότι αν ακυρωνόταν ο διαγωνισμός, όπως είπατε, και γινόταν επαναπροκήρυξη, με το ίδιο τίμημα, θα πήγαιναν περισσότεροι υποψήφιοι; Ποιο είναι το στοιχείο αυτό; Αγνοείτε ότι κατά την επικρατούσα τακτική οι επαναπροκηρυσσόμενοι διαγωνισμοί –γίνεται παντού αυτό–, όταν δεν υπάρχει μια ικανοποιητική συμμετοχή ή καθόλου συμμετοχή, το πρώτο πράγμα που γίνεται είναι να πέφτει το τίμημα. Αυτό είναι το πρώτο πράγμα. Απλή λογική είναι αυτή. Δεν νομίζω να διαφωνείτε και με αυτό.<br />Σε κάθε περίπτωση, οι κίνδυνοι για το εθνικό συμφέρον από μια επαναπροκήρυξη του διαγωνισμού ήταν σημαντικοί, με μηδενική πιθανότητα να υπάρξει άλλος ενδιαφερόμενος φορέας, ήταν προφανείς. Συγκεκριμένα: θα υπήρχε απώλεια ζωτικού χρόνου, που θα έθετε εκτός χρονοδιαγραμμάτων τη διαδικασία της ψηφιακής μετάβασης, με άμεση συνέπεια παραποίηση διεθνών δεσμεύσεων της χώρας, ετεροχρονισμός της απόκτησης και διάστασης του ψηφιακού μερίσματος πέραν του ’14.<br />Η απόδοση ψηφιακού μερίσματος έχει ως προαπαιτούμενο τη μετάβαση στην ψηφιακή τηλεόραση και συνιστά ένα ουσιαστικό έσοδο για το δημόσιο, της τάξεως των 400 εκατομμυρίων ευρώ. Αυτό είναι το νούμερο που έπρεπε να χρησιμοποιήσετε, γιατί τα άλλα νούμερα που χρησιμοποιήσατε δεν υπάρχουν πουθενά και δεν ισχύουν. Είναι μόνο στη φαντασία σας. Είναι απίστευτο αυτό.<br />Όσον αφορά τη δεύτερη ερώτηση: Συμπερασματικά η Κυβέρνηση με την πιστή και απαρέγκλιτη τήρηση των νόμων και των ευρωπαϊκών οδηγιών και κανονισμών για την αξιοποίηση της ευρωπαϊκής εμπειρίας και των κανονισμών προχωρεί στην αποδοτικότερη για το δημόσιο συμφέρον και την ελληνική οικονομία, στην αξιοποίηση του φάσματος, δηλαδή στη διασφάλιση άμεσων εσόδων για το δημόσιο από το τηλεοπτικό φάσμα και από το ψηφιακό μέρισμα. Δημιουργεί συνθήκες για νέες επενδύσεις από τους τηλεοπτικούς φορείς, διαμορφώνει προϋποθέσεις για τη δημιουργία νέων αγορών, διασφαλίζει την προοπτική για την ανάπτυξη και παροχή νέων αναβαθμισμένων υπηρεσιών προς τους πολίτες, εξασφαλίζει πλήρως και σε υψηλό επίπεδο ποιότητας την παροχή υπηρεσιών ενημέρωσης και ψυχαγωγίας προς όλους τους πολίτες της χώρας.<br />Πρέπει να τονίσω ότι, με τον τρόπο διενέργειας του διαγωνισμού που έγινε για την επίγεια ψηφιακή τηλεόραση, διασφαλίσαμε πλήρως τη δυνατότητα να μπορούν να δραστηριοποιηθούν στον τομέα της τηλεοπτικής προβολής και όλα τα κανάλια της περιφέρειας που διαθέτουν σχετική άδεια, ανεξάρτητα…</speech><speech by="#s155"><from> ΖΩΗ ΚΩΝΣΤΑΝΤΟΠΟΥΛΟΥ</from> Διαμαρτύρονται όμως. Διαμαρτύρεται η Ένωση Περιφερειακών Σταθμών.</speech><speech by="#s226"><from> ΜΙΧΑΗΛ ΠΑΠΑΔΟΠΟΥΛΟΣ</from> Λάθος κάνετε. Δεν υπάρχει κανένας που να διαμαρτύρεται. Και σε αυτό είστε ανενημέρωτοι. Έλεος πια!</speech><speech by="#s236"><from> ΑΘΑΝΑΣΙΟΣ ΠΕΤΡΑΚΟΣ</from> Κάνετε λάθος, κύριε Υπουργέ.</speech><speech by="#s226"><from> ΜΙΧΑΗΛ ΠΑΠΑΔΟΠΟΥΛΟΣ</from> Μην παραπληροφορείτε. Φέρτε μου έναν που διαμαρτύρεται. Έναν! Δεν υπάρχει κανείς.</speech><speech by="#s155"><from> ΖΩΗ ΚΩΝΣΤΑΝΤΟΠΟΥΛΟΥ</from> Θα σας φέρουμε.</speech><speech by="#s125"><from>ΠΡΟΕΔΡΕΥΟΥΣΑ</from> Όχι διάλογο, κύριε Υπουργέ, παρακαλώ.</speech><speech by="#s226"><from> ΜΙΧΑΗΛ ΠΑΠΑΔΟΠΟΥΛΟΣ</from> Δεν υπάρχει κανείς. Έχω μιλήσει προσωπικά με όλους. Όχι απλώς δεν διαμαρτύρονται οι άνθρωποι, αλλά είναι και ενθουσιασμένοι.</speech><speech by="#s155"><from> ΖΩΗ ΚΩΝΣΤΑΝΤΟΠΟΥΛΟΥ</from> Προσωπικά μιλάτε;</speech><speech by="#s226"><from> ΜΙΧΑΗΛ ΠΑΠΑΔΟΠΟΥΛΟΣ</from> Αυτά είναι τα καλά της περιφέρειας. Από την περιφέρεια προέρχομαι, κυρία Κωνσταντοπούλου. Δεν είμαι από τη Αθήνα, μην στενοχωριέστε.<br />Αν, λοιπόν, επιλέγαμε, κυρία Κωνσταντοπούλου, το ψηφιακό «μαύρο» για τη χώρα, όπως λέτε εσείς…,</speech><speech by="#s155"><from> ΖΩΗ ΚΩΝΣΤΑΝΤΟΠΟΥΛΟΥ</from> Εσείς το επιβάλατε το «μαύρο» πέρυσι.</speech><speech by="#s226"><from> ΜΙΧΑΗΛ ΠΑΠΑΔΟΠΟΥΛΟΣ</from> …σας διαβεβαιώνω ότι η Κυβέρνηση επιλέγει ακριβώς το αντίθετο, τόσο για την ιδιωτική όσο και για τη δημόσια τηλεόραση.<br />Το πρώτο σενάριο είναι ότι το κράτος δεν θα είχε έσοδα, όπως ανέφερα προηγουμένως, για το δημόσιο. Θα εισπράξει σοβαρά έσοδα από τη διάσπαση του φάσματος του ψηφιακού μερίσματος και η χώρα θα έμενε στο παρελθόν, δηλαδή στην αναλογική εποχή.</speech><speech by="#s155"><from> ΖΩΗ ΚΩΝΣΤΑΝΤΟΠΟΥΛΟΥ</from> Δεκαέξι χιλιάδες τον μήνα, φοβερά έσοδα!</speech><speech by="#s226"><from> ΜΙΧΑΗΛ ΠΑΠΑΔΟΠΟΥΛΟΣ</from> Αυτό θέλετε να γίνει; Να μείνουμε στην αναλογική εποχή; Έγινε διαβούλευση. Προτείνατε κάτι διαφορετικό; Συμμετείχε κανείς επιπλέον;</speech><speech by="#s155"><from> ΖΩΗ ΚΩΝΣΤΑΝΤΟΠΟΥΛΟΥ</from> Αποκλείσατε και την ΕΡΤ από τη διαβούλευση.</speech><speech by="#s226"><from> ΜΙΧΑΗΛ ΠΑΠΑΔΟΠΟΥΛΟΣ</from> Και μην ξεχνάτε κάτι -γιατί και αυτό δεν το ξέρετε- ότι το ποσό αυτό είναι τιμή εκκίνησης. Δεν ορίστηκε τιμή. Σε έναν διαγωνισμό το κράτος θέτει τιμή εκκίνησης.</speech><speech by="#s155"><from> ΖΩΗ ΚΩΝΣΤΑΝΤΟΠΟΥΛΟΥ</from> Στην τιμή εκκίνησης το δώσατε. Δεν το ξέρατε ότι το δώσατε στην τιμή εκκίνησης;</speech><speech by="#s226"><from> ΜΙΧΑΗΛ ΠΑΠΑΔΟΠΟΥΛΟΣ</from> Μα, υπήρχε ενδιαφέρον άλλο; Ακόμα δεν το καταλάβατε; Ακόμα δεν καταλάβατε ότι δεν υπήρχε άλλο ενδιαφέρον;</speech><speech by="#s125"><from>ΠΡΟΕΔΡΕΥΟΥΣΑ</from> Δεν τα είπατε αυτά, κυρία Κωνσταντοπούλου; Αφού τα είπατε, μην τα ξαναλέτε τώρα. Αφήστε να μιλήσει ο Υπουργός και θα κρίνουμε όλοι μας τι γίνεται.</speech><speech by="#s226"><from> ΜΙΧΑΗΛ ΠΑΠΑΔΟΠΟΥΛΟΣ</from> Μακάρι να υπήρχε ενδιαφέρον. Υπήρχε; Ούτε αυτό το έχετε καταλάβει μέχρι τώρα;<br />Κλείνοντας –γιατί νομίζω έχει νόημα– σας προκαλώ να κάνετε μια επίκαιρη επερώτηση, θα έχουμε περισσότερο χρόνο. Ή σας λέω ελάτε να σας ενημερώσουμε πλήρως, δεν είναι κακό.</speech><speech by="#s155"><from> ΖΩΗ ΚΩΝΣΤΑΝΤΟΠΟΥΛΟΥ</from> Στα γραφεία δεν πηγαίνουμε.</speech><speech by="#s226"><from> ΜΙΧΑΗΛ ΠΑΠΑΔΟΠΟΥΛΟΣ</from> Πού δεν πηγαίνετε;</speech><speech by="#s155"><from> ΖΩΗ ΚΩΝΣΤΑΝΤΟΠΟΥΛΟΥ</from> Στα γραφεία δεν πηγαίνουμε, εδώ γίνεται ο κοινοβουλευτικός έλεγχος.</speech><speech by="#s226"><from> ΜΙΧΑΗΛ ΠΑΠΑΔΟΠΟΥΛΟΣ</from> Στα Υπουργεία; Τι είναι τα Υπουργεία;</speech><speech by="#s155"><from> ΖΩΗ ΚΩΝΣΤΑΝΤΟΠΟΥΛΟΥ</from> Στα γραφεία.</speech><speech by="#s226"><from> ΜΙΧΑΗΛ ΠΑΠΑΔΟΠΟΥΛΟΣ</from> Στα Υπουργεία σας λέω, δεν σας λέω στα πάρκα. Στα Υπουργεία να έρθετε. Δεν είναι κακό. Συνάδελφοι έρχονται και στα Υπουργεία.</speech><speech by="#s125"><from>ΠΡΟΕΔΡΕΥΟΥΣΑ</from> Κύριε Υπουργέ, ολοκληρώστε τη σκέψη σας, για να τελειώσουμε.</speech><speech by="#s226"><from> ΜΙΧΑΗΛ ΠΑΠΑΔΟΠΟΥΛΟΣ</from> Επιλέξαμε, λοιπόν, κυρία Κωνσταντοπούλου, είτε σας αρέσει είτε όχι, έναν συγκεκριμένο δρόμο προόδου και ανάπτυξης, την εξέλιξη και τη μετάβαση της χώρας στην ψηφιακή εποχή. Εμείς εξασφαλίσαμε πλήρως τις συνθήκες ενός υγιούς ανταγωνισμού με ίσους όρους προς όλους.</speech><speech by="#s155"><from> ΖΩΗ ΚΩΝΣΤΑΝΤΟΠΟΥΛΟΥ</from> Ανάπτυξη της διαπλοκής λέγεται αυτό.</speech><speech by="#s226"><from> ΜΙΧΑΗΛ ΠΑΠΑΔΟΠΟΥΛΟΣ</from> Είναι κρίμα να χρησιμοποιείτε την παραπληροφόρηση και το λαϊκισμό. Ακόμα και σήμερα είπατε διαφορετικά πράγματα απ’ ό,τι είπα. Είναι κρίμα. Για εσάς είναι κρίμα. Γιατί η αλήθεια είναι ξεκάθαρη. Δεν μπορεί κανείς, μα κανείς να αμαυρώσει και τη διαδικασία η οποία έγινε και αυτό που θα γίνει από εδώ και πέρα.<br />Ευχαριστώ, κυρία Πρόεδρε.</speech><speech by="#s125"><from>ΠΡΟΕΔΡΕΥΟΥΣΑ</from> Ευχαριστώ κι εγώ, κύριε Υπουργέ.<br />Κυρίες και κύριοι συνάδελφοι, έχω την τιμή να ανακοινώσω στο Σώμα ότι:<br />1. Ο Υπουργός Δικαιοσύνης, Διαφάνειας και Ανθρωπίνων Δικαιωμάτων, ο Αντιπρόεδρος της Κυβέρνησης και Υπουργός Εξωτερικών και οι Υπουργοί Οικονομικών, Εθνικής Άμυνας και Δημόσιας Τάξης και Προστασίας του Πολίτη κατέθεσαν σχέδιο νόμου: «Κύρωση της Διεθνούς Σύμβασης για την προστασία όλων των προσώπων από αναγκαστική εξαφάνιση και προσαρμογή της ελληνικής νομοθεσίας».<br />2. Οι Υπουργοί Ανάπτυξης και Ανταγωνιστικότητας, Οικονομικών, Εσωτερικών, Υποδομών, Μεταφορών και Δικτύων και Περιβάλλοντος, Ενέργειας και Κλιματικής Αλλαγής κατέθεσαν σχέδιο νόμου: «Ρύθμιση θεμάτων Εφοδιαστικής».<br />3. Οι Υπουργοί Υγείας, Οικονομικών, Εργασίας, Κοινωνικής Ασφάλισης και Πρόνοιας, Διοικητικής Μεταρρύθμισης και Ηλεκτρονικής Διακυβέρνησης, Παιδείας και Θρησκευμάτων, Εσωτερικών, Τουρισμού, Περιβάλλοντος, Ενέργειας και Κλιματικής Αλλαγής και Ανάπτυξης και Ανταγωνιστικότητας κατέθεσαν σχέδιο νόμου «Προσαρμογή στο εθνικό δίκαιο της Εκτελεστικής Οδηγίας 2012/25/ΕΕ της Επιτροπής της 9ης Οκτωβρίου 2012 για τη θέσπιση διαδικασιών ενημέρωσης σχετικά με την ανταλλαγή, μεταξύ των κρατών μελών, ανθρώπινων οργάνων που προορίζονται για μεταμόσχευση - Ρυθμίσεις για την Ψυχική Υγεία και την Ιατρικώς Υποβοηθούμενη Αναπαραγωγή και λοιπές διατάξεις.»<br />4. Ο Αντιπρόεδρος της Κυβέρνησης και Υπουργός Εξωτερικών και οι Υπουργοί Οικονομικών, Εθνικής Άμυνας, Εσωτερικών, Ανάπτυξης και Ανταγωνιστικότητας, Παιδείας και Θρησκευμάτων, Πολιτισμού και Αθλητισμού, Διοικητικής Μεταρρύθμισης και Ηλεκτρονικής Διακυβέρνησης, Υγείας, Εργασίας, Κοινωνικής Ασφάλισης και Πρόνοιας, Αγροτικής Ανάπτυξης και Τροφίμων, Υποδομών, Μεταφορών και Δικτύων, Περιβάλλοντος, Ενέργειας και Κλιματικής Αλλαγής, Δικαιοσύνης, Διαφάνειας και Ανθρωπίνων Δικαιωμάτων, Δημόσιας Τάξης και Προστασίας του Πολίτη, Τουρισμού, Ναυτιλίας και Αιγαίου, Μακεδονίας και Θράκης και Επικρατείας, κατέθεσαν σχέδιο νόμου: « </speech><speech by="#s130"><from> ΣΤΑΥΡΟΣ ΚΟΝΤΟΝΗΣ</from> Ευχαριστώ, κυρία Πρόεδρε.</speech><speech by="#s226"><from> ΜΙΧΑΗΛ ΠΑΠΑΔΟΠΟΥΛΟΣ</from> Κυρία Κωνσταντοπούλου, είστε τελείως ανενημέρωτη.</speech><speech by="#s155"><from> ΖΩΗ ΚΩΝΣΤΑΝΤΟΠΟΥΛΟΥ</from> Πάλι καλά που εσείς είστε ενημερωμένος.</speech><speech by="#s130"><from> ΣΤΑΥΡΟΣ ΚΟΝΤΟΝΗΣ</from> Μπορείτε, κύριε Υπουργέ, να τα πείτε άλλη ώρα; Της λέτε εδώ, αυτήν την ώρα ότι είναι ανενημέρωτη;</speech><speech by="#s226"><from> ΜΙΧΑΗΛ ΠΑΠΑΔΟΠΟΥΛΟΣ</from> Σας παρακαλώ, κάντε μου τη χάρη!</speech><speech by="#s130"><from> ΣΤΑΥΡΟΣ ΚΟΝΤΟΝΗΣ</from> Μα, σας παρακαλώ και εγώ! Στο Κοινοβούλιο είστε. Ερχόσαστε εδώ να πείτε στη συνάδελφο ότι είναι ανενημέρωτη; Είδατε πολύ καλά αν είναι ή όχι και το κατάλαβε και το πανελλήνιο.<br />Κύριε Υπουργέ, τέλη Φεβρουαρίου του τρέχοντος έτους τρεις Βουλευτές του ΣΥΡΙΖΑ είχαμε καταθέσει ερώτηση και προς το Υπουργείο Οικονομικών και προς το Υπουργείο Δικαιοσύνης σχετικά με την κατάσταση που επικρατεί στο χώρο της δικαιοσύνης και στα επαγγέλματα τα οποία εμπλέκονται με την απονομή της δικαιοσύνης, όσον αφορά τη βίαιη φορομπηχτική πολιτική που έχει εφαρμόσει η Κυβέρνηση. Δεν ήταν μόνο το θέμα του ΦΠΑ. Ήταν τα θέματα των ασφαλιστικών εισφορών, ήταν τα θέματα των εξοντωτικών παραβόλων, στα οποία πρέπει πλέον να υποκύπτει ο κάθε πολίτης, για να φθάσει μέχρι τη δικαιοσύνη. Ήταν σωρεία ζητημάτων.<br />Και θέλω να τονίσω ότι αυτήν τη στιγμή οδηγείτε σε εξανδραποδισμό το Σώμα των δικηγόρων. Διότι από μία αμοιβή των 100 ευρώ, το 75%, δηλαδή τα 75 ευρώ πάνε είτε σε φόρους είτε είναι χρήματα που ο δικηγόρος διαμεσολαβεί, για να τα αποδίδει στο κράτος και στα ταμεία. Καταλαβαίνετε, λοιπόν, ότι το πρόβλημα είναι σοβαρό.<br />Σ’ αυτήν την ερώτηση απάντησε το Υπουργείο Οικονομικών σχετικά με το θέμα του ΦΠΑ. Και ειλικρινά σας λέω ότι σήμερα είναι ευκαιρία να ακούσει ο ελληνικός λαός ότι αυτό το μέτρο δεν το επέβαλε ούτε η Ευρωπαϊκή Ένωση ούτε η τρόικα, διότι προβλέπεται σε οδηγία της Ευρωπαϊκής Ένωσης, συγκεκριμένα στο άρθρο 375-390 ότι η Ελλάδα εξαιρείται. Και καθ’ όλη τη διάρκεια που αυτό το μέτρο ήθελαν οι κυβερνήσεις, τότε, του ΠΑΣΟΚ να το επιβάλουν, έλεγαν στους δικηγόρους και στους προέδρους των δικηγορικών συλλόγων ότι αυτό είναι απαίτηση.<br />Αποδεικνύεται, λοιπόν, ότι δεν είναι απαίτηση, ότι νομοθετεί η ελληνική Κυβέρνηση ακόμη και εις αντίθεση με ευρωπαϊκές οδηγίες που εξαιρούσαν την Ελλάδα από αυτό το μέτρο και σε κάθε περίπτωση, είναι δικής σας εμπνεύσεως, των μνημονιακών κυβερνήσεων. Αυτή ήταν μια απόφαση της κυβέρνησης του ΠΑΣΟΚ, να βάζει και να εφαρμόζει μια φορολογική πολιτική η οποία ξεπερνά κάθε όριο.<br />Το χειρότερο στην περίπτωση, όμως, αυτή είναι ότι ερχόσαστε και λέτε ως δικαιολογία λόγο της επιβολής του μέτρου ότι κατ’ αυτό τον τρόπο γίνεται εναρμόνιση της νομοθεσίας μας με τα λοιπά κράτη, για την αποφυγή στρεβλώσεων –προσέξτε, κύριοι συνάδελφοι- του ανταγωνισμού.<br />Δηλαδή, τι θέλετε να μας πείτε, κύριοι της Κυβέρνησης; Θέλετε να μας πείτε ότι ο Έλληνας δικηγόρος θα βρει δουλειές εις το εξωτερικό, επειδή δεν έχει ΦΠΑ 23% ή ότι εδώ δεν έρχεται ένας αλλοδαπός δικηγόρος, για να κανονίσει μια υπόθεση οιονεί, δουλείας διόδου για παράδειγμα, και εξ αυτού του λόγου, του ΦΠΑ, ο ανταγωνισμός στρεβλώνεται;<br />Αυτά, κύριε Υπουργέ, είναι πράγματα τα οποία ξεπερνούν όχι απλώς τη λογική, αλλά ξεπερνούν κάθε όριο ανθρώπων που θέλουν να σκέφτονται τουλάχιστον με το μέσο όρο του μέσου συνετού ανθρώπου.<br />Διότι δεν είναι δυνατόν να μας λέτε ότι στρεβλώνεται ο ανταγωνισμός. Και για πείτε μας, μια και είσαστε εδώ σήμερα, πόσα κράτη της Ευρωπαϊκής Ένωσης κάνουν χρήση της εξαίρεσης, όπως γίνονταν μέχρι το 2010 στην Ελλάδα; Και γιατί δεν ισχύει ο ανταγωνισμός και αυτή όλη η περιβόητη ιστορία που μας αναφέρετε εδώ και για άλλα κράτη της Ευρωπαϊκής Ένωσης;<br />Σε κάθε περίπτωση, κυρία Πρόεδρε, θέλω να πω ότι ο δικαιολογητικός λόγος, τον οποίο σε επίσημο έγγραφο-απάντηση σε Έλληνες Βουλευτές δίνετε, ότι στρεβλώνεται ο ανταγωνισμός, είναι προσβλητικός της νοημοσύνης μας.</speech><speech by="#s125"><from>ΠΡΟΕΔΡΕΥΟΥΣΑ</from> Ολοκληρώστε, κύριε συνάδελφε.</speech><speech by="#s130"><from> ΣΤΑΥΡΟΣ ΚΟΝΤΟΝΗΣ</from> Ολοκληρώνω, κυρία Πρόεδρε.<br />Σας ξαναλέω, κύριε Υπουργέ. Κανένας Έλληνας δικηγόρος δεν θα πήγαινε να ασκήσει τα καθήκοντά του στο εξωτερικό επειδή δεν θα είχε ΦΠΑ 23% και κανένας ξένος δικηγόρος δεν θα ερχόταν στην Ελλάδα επειδή θα βαρύνετο με ΦΠΑ 23% στην πατρίδα του.<br />Αυτά τα πράγματα, κύριε Υπουργέ, τουλάχιστον μην τα γράφετε στα δημόσια έγγραφα και σε απαντήσεις σε Έλληνες Βουλευτές. Προσβάλλουν τον κοινοβουλευτισμό πάνω απ’ όλα.</speech><speech by="#s125"><from>ΠΡΟΕΔΡΕΥΟΥΣΑ</from> Ευχαριστούμε.<br />Θα απαντήσει ο Υφυπουργός, κ. Γεώργιος Μαυραγάνης, στην ερώτησή σας.<br />Έχετε τον λόγο, κύριε Υφυπουργέ. <br />ΓΕΩΡΓΙΟΣ ΜΑΥΡΑΓΑΝΗΣ : Κυρία Πρόεδρε, κατ’ αρχάς θα ήθελα να αναφερθώ στον τρόπο με τον οποίο λειτουργεί ο ΦΠΑ.<br />Συγγνώμη, δεν θέλω να κάνω διάλεξη, αλλά ο ΦΠΑ δεν λειτουργεί έτσι όπως λέτε και τα περί ανταγωνισμού ισχύουν με τις χρεοπιστώσεις του ΦΠΑ και σε σχέση με το αν μπορεί μια ελληνική εταιρεία δικηγόρων ή ένας δικηγόρος να είναι στην ίδια θέση με έναν ξένο δικηγόρο στις χρεοπιστώσεις του ΦΠΑ. Αλλά αυτό δεν είναι τώρα της παρούσης για να το συζητήσω, γιατί δε με παίρνει και ο χρόνος. Κάποια στιγμή μπορεί να τον έχουμε.<br />Το ζήτημα είναι ότι αυτό το άρθρο στο οποίο αναφερθήκατε, είναι ένα άρθρο το οποίο έχει μια παρέκκλιση. Ξέρετε ότι σύμφωνα με το Κοινοτικό Δίκαιο, όταν υπάρχει μία παρέκκλιση και η παρέκκλιση αυτή σταματήσει με επιλογή, δεν μπορείς να επανέλθεις στο πρότερο καθεστώς.<br />Και εδώ υπάρχει ακριβώς ένα ζήτημα, γιατί και φυσικά αυτήν την κατάσταση εμείς την είδαμε, αλλά για να επανέλθει στο πρότερο καθεστώς υπάρχει συγκεκριμένο νομικό θέμα. Δεν είναι αποδεκτό, σύμφωνα με την ερμηνεία της κοινοτικής οδηγίας και αν πηγαίναμε σε ένα τέτοιο καθεστώς, θα κινδύνευε να θεωρηθεί ότι αυτό είναι μία έμμεση κρατική ενίσχυση και ό,τι δεν επεβλήθηκε από το ΦΠΑ να ζητηθεί από όλους τους ανθρώπους που δεν έβαλαν ΦΠΑ στις υπηρεσίες τους. Άρα εδώ μιλάμε για ένα σοβαρό θέμα και είναι σοβαρό νομικό θέμα.<br />Όσον αφορά τώρα τους δικηγόρους, με το νέο φορολογικό μία σειρά από δαπάνες οι οποίες δεν εξέπιπταν με το προηγούμενο καθεστώς, όπως είναι οι ασφαλιστικές εισφορές, όπως είναι οι επισφαλείς απαιτήσεις που μπορεί να έχουν, αναγνωρίζονται. Συνεπώς δίνεται μια περαιτέρω ώθηση σε αυτήν την επαγγελματική τάξη, όπως και σε άλλες τάξεις επαγγελματιών.<br />Επίσης, για τους νέους επαγγελματίες υπάρχει ειδική πρόβλεψη μείωσης του φορολογικού συντελεστή.<br />Και τέλος, για τον ΦΠΑ –είναι πολύ σημαντικό- αυτό το οποίο εμείς κάναμε με βάση το Κοινοτικό Δίκαιο και το στηρίξαμε και το νομοθετήσαμε και θα λειτουργήσει πάρα πολύ επικουρικά και στους δικηγόρους, αλλά και σε άλλες επαγγελματικές τάξεις, είναι ο υπολογισμός του ΦΠΑ με βάση όχι τις αποδείξεις που θα εκδίδουν, αλλά με βάση αυτά τα οποία θα εισπράττουν και αυτά τα οποία θα πληρώνουν.<br />Και ξέρετε ότι σε πρώτη φάση το μέτρο είναι για ακαθάριστο ετήσιο εισόδημα 500 χιλιάδων ευρώ και νομίζω ότι η συντριπτική πλειοψηφία των δικηγόρων μπορούν να μπουν σε αυτό το καθεστώς και να ενισχύσουν τη ρευστότητά τους και να λύσουν ένα σημαντικό πρόβλημα.<br />Ευχαριστώ πολύ.</speech><speech by="#s125"><from>ΠΡΟΕΔΡΕΥΟΥΣΑ</from> Τον λόγο έχει ο κ. Κοντονής, για να δευτερολογήσει.</speech><speech by="#s130"><from> ΣΤΑΥΡΟΣ ΚΟΝΤΟΝΗΣ</from> Ευχαριστώ, κυρία Πρόεδρε.<br />Κύριε Υπουργέ, να σχολιάσω το πρώτο μέρος της τοποθέτησής σας. Ούτε λίγο ούτε πολύ είπατε σήμερα στην Εθνική Αντιπροσωπεία ότι δεν μπορείτε να κάνετε τίποτα, διότι με ευθύνη της προηγούμενης κυβέρνησης του ΠΑΣΟΚ, η Ελλάδα απώλεσε το ευνοϊκό καθεστώς το οποίο περιγράφεται στην οδηγία και μας λέτε σήμερα ότι δεν μπορούμε να ξαναπάμε σε αυτό. Εγώ έτσι το αντιλαμβάνομαι.<br />Εσείς, λοιπόν, ο υπεύθυνος Υπουργός της Κυβέρνησης, αυτήν την ώρα ρίχνετε τις ευθύνες στην προηγούμενη κυβέρνηση του ΠΑΣΟΚ για την κατάντια η οποία επικρατεί στο Σώμα των δικηγόρων και μάλιστα για αυτό το αίσχος του ΦΠΑ. Και λέω για το αίσχος του ΦΠΑ σε εσάς, κύριε Υπουργέ, που είσαστε και δικηγόρος, διότι γνωρίζετε πάρα πολύ καλά ότι η ελληνική έννομη τάξη διαχρονικά είχε ξεχωρίσει το επάγγελμα του δικηγόρου, όπως και του συμβολαιογράφου και του δικαστικού επιμελητή, από οποιαδήποτε ιδέα περί εμπορικών δραστηριοτήτων. Στις εμπορικές δραστηριότητες μπαίνει ΦΠΑ.<br />Σας λέγω δε –πράγμα το οποίο είμαι σίγουρος ότι γνωρίζετε- ότι ο τελευταίος ψηφισμένος Κώδικας Δικηγόρων από την Κυβέρνησή σας επί Υπουργίας κ. Αθανασίου, αυτό το πράγμα προβλέπει, ότι, δηλαδή, ο δικηγόρος επιτελεί λειτούργημα και δεν μπαίνει στη διαβάθμιση των εμπορικών πράξεων.<br />Επομένως, σωστά η οδηγία προέβλεπε αυτό που προέβλεπε. Παράνομα η μνημονιακή κυβέρνηση του ΠΑΣΟΚ έφερε σε αδιέξοδο χιλιάδες δικηγόρους. Και κατά τη γνώμη μας και εσείς παράνομα δεν επαναφέρετε το ορθό καθεστώς, αφού η ελληνική έννομη τάξη αναγνωρίζει τον δικηγόρο ως λειτουργό στο πλαίσιο της απονομής της δικαιοσύνης και βοηθό του δικαστή και όχι ως έμπορο.<br />Επομένως εναρμονιστείτε, κύριε Υπουργέ, με την έννομη τάξη. Γνωρίστε επιτέλους τι συμβαίνει στην Ελλάδα.<br />Το δεύτερο που ήθελα να σας πω είναι ότι με αυτήν την κατάσταση καταλαβαίνετε και εσείς πολύ καλά ότι ένας φτωχός άνθρωπος είναι αδύνατον στο τέλος να μπορεί να προσφύγει στη δικαιοσύνη. Με αυτά τα χαράτσια, με αυτή τη φορολογία και με αυτά τα χρήματα τα οποία εσείς επιβάλλετε στον πολίτη –διότι αυτά είναι χρήματα τα οποία πληρώνει ο πολίτης μέσω του δικηγόρου– καταλαβαίνετε πού έχουμε φτάσει.<br />Και μην μας λέτε ότι δίνετε ώθηση στο Σώμα των δικηγόρων. Εδώ θα πρέπει να μάθετε, κύριε Υπουργέ, ότι χιλιάδες δικηγόροι αυτήν τη στιγμή καταθέτουν τις άδειές τους. Μην μας λέτε περί ωθήσεως, διότι εδώ έχουμε σπρώξιμο στον γκρεμό.<br /> <br />Τελειώνω, κυρία Πρόεδρε. Δεν θα αργήσω, ένα λεπτό το πολύ.<br />Και το τελευταίο, μια και είστε εδώ. Ξεκαθαρίζουμε σήμερα, όπως σε κάθε περίπτωση, ότι αυτό που λέμε εμείς, ότι θα καταργήσουμε τα μνημόνια και τους μνημονιακούς νόμους, είναι αυτό το οποίο έχουμε εμείς σήμερα μπροστά μας. Έτσι θα καταργήσουμε τα μνημόνια, καταργώντας και αυτή τη συγκεκριμένη διάταξη, αυτές τις διατάξεις φορομπηχτικής πολιτικής. Και αυτό είναι δέσμευση του ΣΥΡΙΖΑ και για το θέμα του ΦΠΑ των δικηγόρων.<br />Το χειρότερο, όμως, για εσάς, κύριε Υπουργέ, και για το οικονομικό επιτελείο της Κυβέρνησης, έρχεται από τη Γερμανία. Σας διαβάζω από την Εφημερίδα των Συντακτών την τελευταία δήλωση του κ. Σόιμπλε: «Το χρέος της Ελλάδας σύμφωνα με τις προβλέψεις της τρόικας θα φτάσει το 2022 σε ένα επίπεδο που κανείς δεν θα μπορούσε να το χαρακτηρίσει βιώσιμο.». Αυτές είναι οι πολιτικές σας, κύριε Υπουργέ των Οικονομικών. Αυτή την πολιτική εφαρμόζετε και γι’ αυτό στηρίζετε αυτά τα μέτρα.</speech><speech by="#s125"><from>ΠΡΟΕΔΡΕΥΟΥΣΑ</from> Ευχαριστούμε, κύριε Κοντονή.</speech><speech by="#s130"><from> ΣΤΑΥΡΟΣ ΚΟΝΤΟΝΗΣ</from> Και γι’ αυτό φέρνετε και άλλα, τα οποία επιμελώς κρύβετε και έχουν να κάνουν με τις συντάξεις και δη τις επικουρικές συντάξεις.<br />Ευχαριστώ, κυρία Πρόεδρε.</speech><speech by="#s125"><from>ΠΡΟΕΔΡΕΥΟΥΣΑ</from>  Ευχαριστούμε, κύριε Κοντονή.<br />Τον λόγο έχει ο κύριος Υπουργός, για να δευτερολογήσει.<br />ΓΕΩΡΓΙΟΣ ΜΑΥΡΑΓΑΝΗΣ : Οφείλω να ομολογήσω, κυρία Πρόεδρε, ότι η δευτερολογία του κυρίου συναδέλφου ήταν ένα απαύγασμα αυθαίρετων συμπερασμάτων: Αυθαίρετο ήταν το συμπέρασμα για το πώς ερμηνεύεται η κοινοτική διάταξη, αυθαίρετο το συμπέρασμα για το ποια είναι η λειτουργία του νέου μέτρου για τον ΦΠΑ που θα βοηθήσει και τους δικηγόρους, αυθαίρετο το συμπέρασμα για την πολιτική την οποία ακολουθεί η Κυβέρνηση.<br />Δεν μου αρέσει να σηκώνω τους τόνους, αλλά σε μια τέτοια αποθέωση του λαϊκισμού δεν μπορώ να μείνω απαθής.<br /> Σήμερα, λοιπόν, λέτε για τους φόρους και μάλιστα λέτε «θα απαλλάξουμε»  και «θα μειώσουμε». Διαβάσαμε πέρυσι, τον Μάρτιο του 2013, το πρόγραμμα του ΣΥΡΙΖΑ για τη φορολογική πολιτική. Δεν είδαμε εκεί τέτοια πράγματα. Ίσα-ίσα που είδαμε αρκετές επιβαρύνσεις και μάλιστα για μικρά νοικοκυριά. Συνεπώς μη μας λέτε εδώ ότι η πολιτική είναι η φιλολαϊκή.<br />Η πολιτική που μπορεί να ασκηθεί από εδώ και πέρα είναι αυτή η πολιτική που λέμε εμείς. Και πώς τη λέμε; Έχουμε πιάσει τους στόχους, μπορούμε να προχωρήσουμε περαιτέρω. Και το έχουμε τονίσει τόσες φορές -και ισχύει για όλες τις επιχειρήσεις, ακόμα και για τους ελεύθερους επαγγελματίες που δεν τους διαχωρίζουμε- ότι πρέπει να πέσει ο φορολογικός συντελεστής. Μπορεί να υπήρξε για ένα συγκεκριμένο διάστημα η αύξηση, αλλά αυτό ήταν μια αναγκαία συγκυρία.</speech><speech by="#s130"><from> ΣΤΑΥΡΟΣ ΚΟΝΤΟΝΗΣ</from> Είναι άλλο πράγμα ο φορολογικός συντελεστής, κύριε Υπουργέ, και άλλο ο ΦΠΑ. Γιατί το λέτε αυτό το πράγμα;<br />ΓΕΩΡΓΙΟΣ ΜΑΥΡΑΓΑΝΗΣ : Παρακαλώ, δεν σας διέκοψα. Έχω δικαίωμα να πω αυτά τα οποία πιστεύω. Δεν σας διέκοψα.</speech><speech by="#s130"><from> ΣΤΑΥΡΟΣ ΚΟΝΤΟΝΗΣ</from> Παρακαλώ. Συμφωνώ και εγώ, αλλά μην τα μπερδεύετε. Εγώ σας ρωτάω για τον ΦΠΑ κι όχι για τον φορολογικό συντελεστή.<br />ΓΕΩΡΓΙΟΣ ΜΑΥΡΑΓΑΝΗΣ : Νομίζω ότι δεν τα μπερδεύω, πιστέψτε με.<br />Άρα, λοιπόν, λέω ότι η πολιτική της μείωσης των φόρων είναι μία πολιτική που μπορεί να έλθει τώρα και μπορεί να ανακουφιστεί και η τάξη των δικηγόρων μέσα από τη μείωση του φορολογικού συντελεστή.<br />Σας ανέφερα, όμως, προηγουμένως ότι μια σειρά από δαπάνες που δεν εξέπιπταν για τους δικηγόρους, όπως και για άλλες τάξεις, πλέον εκπίπτουν. Όμως θα πρέπει κάποτε οι πολιτικές παρατάξεις να συμφωνούν σε κάποια πράγματα τα οποία είναι δεδομένα. Εδώ, μέσα από τη νομοθεσία, έχουν αλλάξει πράγματα εις όφελος και των δικηγόρων αλλά και άλλων επαγγελματιών.<br />Λυπάμαι που το λέω, αλλά θα πρέπει κάποια στιγμή να αναγνωρίζουμε το σωστό και να κριτικάρουμε αυτό που νομίζει κάποιος, ως λανθασμένο. Δεν μπορεί όλα να είναι λάθος, δεν μπορεί -αυτά τα οποία λέτε, ότι δηλαδή δεν έχει γίνει τίποτα- ο μηδενισμός να είναι η πολιτική ατζέντα. <br />Ευχαριστώ πολύ.</speech><speech by="#s125"><from>ΠΡΟΕΔΡΕΥΟΥΣΑ</from>  Ευχαριστούμε και εμείς.</speech><speech by="#s236"><from> ΑΘΑΝΑΣΙΟΣ ΠΕΤΡΑΚΟΣ</from> Πάντως, κύριε Υπουργέ ο ελεύθερος επαγγελματίας πληρώνει 40% φορολογία και το ξέρετε πολύ καλά.</speech><speech by="#s125"><from>ΠΡΟΕΔΡΕΥΟΥΣΑ</from> Κύριε Πετράκο, δεν ακούγεστε. Σας παρακαλώ.<br />Κυρίες και κύριοι συνάδελφοι, η πρώτη με αριθμό 813/27-5-2014 επίκαιρη ερώτηση του Βουλευτή Αρκαδίας της Νέας Δημοκρατίας κ. Ανδρέα Λυκουρέντζου προς τον Υπουργό Οικονομικών, σχετικά με την αντιμετώπιση των προβλημάτων του Αρκαδικού Xωριού λόγω του καθεστώτος εκκαθάρισης της «ΔΕΠΟΣ Α.Ε.», δεν θα συζητηθεί λόγω κωλύματος του κυρίου Υπουργού και διαγράφεται.<br />Η τέταρτη με αριθμό 799/27-5-2014 επίκαιρη ερώτηση πρώτου κύκλου του Βουλευτή Ευβοίας της Δημοκρατικής Αριστεράς κ. Δημητρίου Αναγνωστάκη προς τον Υπουργό Οικονομικών, σχετικά με το ιδιοκτησιακό καθεστώς της ΕΥΔΑΠ, δεν θα συζητηθεί λόγω κωλύματος του κυρίου Υπουργού και διαγράφεται.<br />Η πέμπτη με αριθμό 810/27-5-2014 επίκαιρη ερώτηση πρώτου κύκλου του Βουλευτή Β΄ Αθηνών του Κομμουνιστικού Κόμματος Ελλάδος κ. Χρήστου Κατσώτη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την εφαρμογή του άρθρου 33 του ν. 4075/2012 στο οποίο προβλέπονται ρυθμίσεις για το ταμείο ΕΤΑΠ-ΜΜΕ  δεν θα συζητηθεί λόγω κωλύματος του κυρίου Βουλευτή και διαγράφεται.<br />Η πρώτη με αριθμό 814/27-5-2014 επίκαιρη ερώτηση της Βουλευτού Λακωνίας της Νέας Δημοκρατίας κ. Φεβρωνίας Πατριανάκου προς τον Υπουργό Οικονομικών, σχετικά με την περιέλευση στο ΤΑΙΠΕΔ εκτάσεων στην Ελαφόνησο και σε άλλες περιοχές της Λακωνίας δεν θα συζητηθεί λόγω κωλύματος του κυρίου Υπουργού και διαγράφεται.<br />Επίσης, η τρίτη με αριθμό 800/27-5-2014 επίκαιρη ερώτηση δευτέρου κύκλου του Βουλευτή Α’ Αθηνών της Δημοκρατικής Αριστεράς κ. Ιωάννη Πανούση προς τον Υπουργό Δημόσιας Τάξης και Προστασίας του Πολίτη, σχετικά με την αύξηση της εγκληματικότητας στις παραμεθόριες περιοχές της Ηπείρου, δεν θα συζητηθεί λόγω κωλύματος του κυρίου Υπουργού και διαγράφεται. <br />Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, σαράντα επτά μαθητές και μαθήτριες και έξι συνοδοί- εκπαιδευτικοί από το 2ο Δημοτικό Σχολείο Αγίου Αθανασίου Θεσσαλονίκης και από το 5ο Δημοτικό Σχολείο Ιωαννίνων. <br />Η Βουλή τούς καλωσορίζει. <br /></speech><speech by="#s155"><from> ΖΩΗ ΚΩΝΣΤΑΝΤΟΠΟΥΛΟΥ</from> Πάντως αυτή η κατάσταση με τους Υπουργούς που δεν προσέρχονται είναι πολύ προσβλητική.</speech><speech by="#s125"><from>ΠΡΟΕΔΡΕΥΟΥΣΑ</from> Σας παρακαλώ, κυρία Κωνσταντοπούλου! Νόμιζα ότι θα λέγατε κάτι άλλο. Το έχουμε πει αυτό πολλές φορές.</speech><speech by="#s155"><from> ΖΩΗ ΚΩΝΣΤΑΝΤΟΠΟΥΛΟΥ</from> Να το ξαναπούμε.</speech><speech by="#s125"><from>ΠΡΟΕΔΡΕΥΟΥΣΑ</from> Πάντως, εσείς κάνατε την ερώτησή σας. Επομένως καλά πήγαμε. <br />Θα συζητηθεί τώρα η τέταρτη με αριθμό 809/27-5-2014 επίκαιρη ερώτηση δευτέρου κύκλου του Βουλευτή Λαρίσης του Κομμουνιστικού Κόμματος Ελλάδος κ. Γεωργίου Λαμπρούλη προς τον Υπουργό Παιδείας και Θρησκευμάτων, σχετικά με τις συγχωνεύσεις-καταργήσεις σχολικών μονάδων σε όλη τη χώρα. <br />Κύριε Λαμπρούλη, έχετε τον λόγο.</speech><speech by="#s159"><from> ΓΕΩΡΓΙΟΣ ΛΑΜΠΡΟΥΛΗΣ</from> Ευχαριστώ, κυρία Πρόεδρε. <br />Η απόφαση της Κυβέρνησης να προχωρήσει σε νέες συγχωνεύσεις, υποβιβασμούς αλλά και καταργήσεις σχολείων σε όλη τη χώρα, καθώς και η κατεύθυνση που έχει δοθεί για τη δημιουργία τμημάτων είκοσι πέντε έως τριάντα μαθητών, τον δραματικό περιορισμό των διορισμών εκπαιδευτικών, τη γενίκευση των ελαστικών σχέσεων εργασίας, θα έχει και έχει δραματικές συνέπειες στην ήδη υποβαθμισμένη μόρφωση των παιδιών του λαού μας. Εξάλλου, ήδη υπάρχει η εμπειρία από τις εκατοντάδες συγχωνεύσεις των τελευταίων ετών. <br />Ποιο είναι το αποτέλεσμα; Η υποβάθμιση κυρίως της εκπαιδευτικής διαδικασίας, η αύξηση των κινδύνων ατυχημάτων και ασθενειών των παιδιών και βεβαίως η περαιτέρω όξυνση του προβλήματος στις μετακινήσεις των μαθητών. Συγχρόνως, χάθηκαν, χάνονται και θα χαθούν ακόμη περισσότερες οργανικές θέσεις, ενώ ταυτόχρονα με βάση τις χιλιάδες διαφαινόμενες συνταξιοδοτήσεις και τους μόλις διακόσιους δώδεκα διορισμούς και ειδικότερα ενενήντα πέντε νηπιαγωγών, δεκαεπτά δασκάλων και εκατό καθηγητών όλων των ειδικοτήτων θα υπάρξουν χιλιάδες κενά καθ’ όλη τη διάρκεια της σχολικής χρονιάς. Την ίδια στιγμή, ανοίγει ο δρόμος για απολύσεις και διαθεσιμότητες εκπαιδευτικών, με πρόσχημα πάντα πως όταν δεν υπάρχει αντικείμενο εργασίας, η μονιμότητα δεν υφίσταται. <br />Συνεπώς εμείς ζητούμε και απαιτούμε από την Κυβέρνηση να αναστείλει οριστικά την απόφαση των συγχωνεύσεων–καταργήσεων των σχολικών μονάδων και να λάβει τα απαραίτητα μέτρα για τη χρηματοδότησή τους, ώστε να εξασφαλίζεται η λειτουργική, κτηριακή και υλικοτεχνική υποδομή, αλλά και τα εποπτικά μέσα για την κάλυψη όλων των αναγκών της εκπαιδευτικής διαδικασίας. <br />Δεύτερον, ζητούμε να προβεί σε μαζικούς διορισμούς μόνιμων εκπαιδευτικών για την κάλυψη όλων των κενών και τη μονιμοποίηση όλων των συμβασιούχων χωρίς όρους και προϋποθέσεις, ώστε να αντιστοιχούν δεκαπέντε νήπια ή προνήπια ανά νηπιαγωγό και δάσκαλο της πρώτης και δευτέρας δημοτικού και είκοσι μαθητές ανά δάσκαλο και αντίστοιχα καθηγητή στις υπόλοιπες τάξεις.</speech><speech by="#s125"><from>ΠΡΟΕΔΡΕΥΟΥΣΑ</from> Ευχαριστούμε, κύριε συνάδελφε. <br />Τον λόγο έχει, για να απαντήσει, ο Υφυπουργός κ. Συμεών Κεδίκογλου.</speech><speech by="#s117"><from> ΣΥΜΕΩΝ ΚΕΔΙΚΟΓΛΟΥ</from> Ευχαριστώ, κυρία Πρόεδρε. <br />Θέλω να ευχαριστήσω τον αγαπητό συνάδελφο για την ερώτηση την οποία κάνει, γιατί μου δίνει την ευκαιρία να διασαφηνίσω κάποια θέματα, τα οποία ξέρω ότι απασχολούν πολύ κόσμο και να δώσουμε κάποιες ξεκάθαρες απαντήσεις. Και αυτό, γιατί έχουμε ακούσει «τέρατα» πάνω σε αυτό το θέμα. <br />Άκουσα, για παράδειγμα, για χίλιες εξακόσιες συγχωνεύσεις -τα είδα γραμμένα στον Τύπο- αν και αυτοί οι οποίοι τα διέρρεαν, μεταξύ των οποίων και συνδικαλιστικές ηγεσίες, ήξεραν τα πραγματικά στοιχεία, τα οποία τους είχα δώσει και ήξεραν ότι αυτοί δεν είναι οι αριθμοί. Σήμερα, όχι ότι κάποιοι θα σταματήσουν να μιλούν πάλι για ανάλγητη Κυβέρνηση, για μνημονιακές υποχρεώσεις κ.λπ., γιατί αυτοί που είναι να τα πουν θα τα πουν ό,τι απάντηση και να δώσω σήμερα, αλλά για τους τηλεθεατές που μας ακούν και για τα Πρακτικά οφείλω να δώσω κάποιες εξηγήσεις. <br />Κατ’ αρχάς, πρέπει να πούμε ότι οι συγχωνεύσεις γίνονταν και θα γίνονται πάντα. Απλώς, επειδή αυτό είχε ξεκινήσει από την εποχή της κ. Διαμαντοπούλου, που έγιναν πραγματικά σε έναν μεγάλο αριθμό για μια χρονιά, κάθε χρόνο μιλάμε για τον αριθμό των συγχωνεύσεων. Το μαθητικό δυναμικό είναι ένας ζων οργανισμός, είναι μια δυναμική διεργασία που αλλάζει κάθε χρόνο. Δηλαδή, θα ήταν λογικό, αν είχαμε κάποια σχολεία στη δεκαετία του ’90, αυτά να μην τα αλλάξουμε, να μην τα πειράξουμε, ανεξάρτητα από το πόσους μαθητές έχουμε σε κάποιες περιοχές και σε κάποια χωριά; Έχουμε ολόκληρα χωριά, που δυστυχώς λόγω της αστυφιλίας ερήμωσαν. Έχουμε άλλες περιοχές που γεννήθηκαν από το πουθενά. Δεν θα έπρεπε είτε να συγχωνεύσουμε σχολεία είτε να ιδρύσουμε καινούργια; <br />Αν ήμασταν δογματικοί θα λέγαμε ότι δεν ιδρύουμε κανένα σχολείο. Δεν συμβαίνει όμως αυτό, όπως θα δείτε και από τα στοιχεία. Θέλω να πω ότι, τουλάχιστον εγώ προσωπικά, όσον καιρό ήμουν στην ηγεσία του Υπουργείου Παιδείας και για όσον καιρό θα είμαι, εν πάση περιπτώσει, πάνω απ’ όλα έδρασα με τη λογική των μεταρρυθμίσεων, για να έχουμε καλύτερη παιδεία για τα παιδιά μας και καλύτερα σχολειά -τίποτα άλλο από εκεί και πέρα. <br />Θέλω, λοιπόν, να σας πω ποια είναι η πραγματικότητα, δηλαδή ότι οι συγχωνεύσεις έγιναν μόνο με παιδαγωγικά κριτήρια και βεβαίως μετά από τις εισηγήσεις των περιφερειακών διευθυντών και των διευθυντών εκπαίδευσης. Διότι δεν είναι δυνατόν, όπως καταλαβαίνετε, οποιοσδήποτε Υπουργός να ξέρει και να έχει πλήρη εικόνα του τι συμβαίνει σε κάθε σημείο της Ελλάδας. <br />Πήραμε όμως αναλυτικά ακόμα και χάρτες και τους βάλαμε κάτω, για να δούμε τις αποστάσεις, να δούμε τις απομονωμένες περιοχές, και πραγματικά αυτά που λάβαμε υπ’ όψιν είναι τα δημογραφικά στοιχεία κάθε περιοχής, ο ρυθμός μείωσης των μαθητών, η χιλιομετρική απόσταση που καλείται να διανύσει κάθε μαθητής, σε συνδυασμό με το γεωγραφικό ανάγλυφο, οι κτηριακές υποδομές στο σχολείο μετακίνησης και εξαιρέσαμε τα σχολεία απομονωμένων και δύσβατων ορεινών, νησιωτικών περιοχών όλης της χώρας. Έτσι προχωρήσαμε.<br />Τώρα, βεβαίως, οι μεταβολές, εκτός των συνενώσεων, περιλαμβάνουν και ιδρύσεις, όπως σας είπα, και προαγωγές σχολείων. Ιδρύσαμε πέντε δημοτικά σχολεία και δώδεκα νηπιαγωγεία στην πρωτοβάθμια εκπαίδευση, πολλά από τα οποία βρίσκονται και σε δύσβατες περιοχές και ικανοποιήσαμε χρόνια αιτήματα των κατοίκων των περιοχών αυτών. Οι αντίστοιχες ιδρύσεις κατά το προηγούμενο σχολικό έτος ήταν τρία δημοτικά σχολεία και δύο νηπιαγωγεία. <br />Στη δευτεροβάθμια εκπαίδευση ιδρύσαμε γυμνάσια και λύκεια. Επισημαίνω όμως, μιας και είναι ενδεικτικό της κατεύθυνσης που θέλουμε να δώσουμε, την ίδρυση τεσσάρων ημερησίων ΕΠΑΛ και δέκα εσπερινών ΕΠΑΛ, εξυπηρετώντας τις εκπαιδευτικές και αναπτυξιακές τοπικές ανάγκες και ,βεβαίως, μεριμνώντας για τα παιδιά των πιο φτωχών οικογενειών, όταν μιλάμε για εσπερινά ΕΠΑΛ. <br />Εκτός από τις συγχωνεύσεις, προχωρήσαμε και σε πολλές προαγωγές σχολείων. Προάγουμε εκατόν τρία δημοτικά σχολεία και εξήντα επτά νηπιαγωγεία, λαμβάνοντας υπ’ όψιν τις κτηριακές υποδομές και τον αυξημένο αριθμό των μαθητών, ενώ αυξήσαμε την οργανικότητα των δημοτικών σχολείων και των νηπιαγωγείων με τους νόμους 4115 και 4152 του 2013, εξισώνοντας τα λειτουργικά τμήματα με οργανικές θέσεις, βοηθώντας τις σχολικές μονάδες να προγραμματίσουν το έργο τους αποτελεσματικότερα. Σημειώνω ότι την προηγούμενη σχολική χρόνια έγιναν μόλις δύο προαγωγές δημοτικών σχολείων, ενώ φέτος έγιναν εκατόν τρεις. <br />Ενδεχομένως, κάναμε και κάπου υποβιβασμούς, στις περιπτώσεις αυτές, στις οποίες το μαθητικό δυναμικό ήταν πολύ μικρό, κατόπιν των εισηγήσεων, όπως σας είπα. Προβήκαμε και σε καταργήσεις σχολείων. Ας δούμε σε ποιες περιπτώσεις καταργήσαμε σχολεία -και με αυτό θα ολοκληρώσω, κυρία Πρόεδρε. Το κάναμε εκεί που είχαμε πολύ μικρό αριθμό μαθητών ή ήταν ήδη σε αναστολή λειτουργίας λόγω έλλειψης μαθητών. <br />Έρχομαι τώρα στις συγχωνεύσεις. Αποφασίσαμε να συγχωνευθούν διακόσια τριάντα ένα σχολεία, σε όλες τις βαθμίδες συνολικά, και τα κάναμε εκατόν δεκατέσσερα σχολεία. Ποιο ήταν το κυρίαρχο χαρακτηριστικό των συγχωνεύσεων; Στη συντριπτική τους πλειοψηφία τα σχολεία που συνενώνονται είναι σχολεία που συστεγάζονται. Άρα οι μαθητές, που είναι ή πρέπει να είναι τουλάχιστον το ζητούμενο, δεν θα υποστούν δραματικές συνέπειες. Στην καθημερινότητά τους ουσιαστικά δεν θα αντιληφθούν τίποτα. Πολλοί νομίζουν ότι όταν συγχωνεύουμε δύο σχολεία, είναι δύο εικοσάρια τμήματα, συνενώνονται και γίνεται ένα σαραντάρι και ο ένας από τους δύο εκπαιδευτικούς απολύεται. Καμμία σχέση. Αντίθετα, είναι δύο σχολεία τα οποία συστεγάζονται και εκεί που ήταν δύο διευθυντές θα μείνει ένας διευθυντής και έχουμε καλύτερη εξυπηρέτηση σε θέματα λειτουργικών αναγκών και γραφειοκρατίας. <br />Χαρακτηριστικά αναφέρω ότι από τα εκατόν είκοσι οκτώ δημοτικά σχολεία που συγχωνεύονται, περίπου τα εκατό είναι συστεγαζόμενα και από αυτά περίπου τα ενενήντα είναι συγκεντρωμένα στην Αττική. Από τα εβδομήντα επτά νηπιαγωγεία που συγχωνεύονται, τα πενήντα τρία είναι συστεγαζόμενα, ενώ τέσσερα βρίσκονται ήδη σε αναστολή λειτουργίας. <br />Θα ακούσω με ενδιαφέρον, βεβαίως, τι έχετε να πείτε και θα σας πω και για τα θέματα του μόνιμου προσωπικού στη δευτερολογία μου.</speech><speech by="#s125"><from>ΠΡΟΕΔΡΕΥΟΥΣΑ</from> Ευχαριστούμε, κύριε Υπουργέ. <br />Κύριε Λαμπρούλη, έχετε τον λόγο για να δευτερολογήσετε.</speech><speech by="#s159"><from> ΓΕΩΡΓΙΟΣ ΛΑΜΠΡΟΥΛΗΣ</from> Κοιτάξτε, η πολιτική και στον χώρο που υπηρετείτε εσείς, στο Υπουργείο Παιδείας, έχει μία συνέχεια και οι ερωτήσεις που γίνονται στο πλαίσιο του κοινοβουλευτικού ελέγχου είναι προφανώς προς την κατεύθυνση ανάδειξης και πίεσης εκ μέρους μας για την επίλυση προβλημάτων. Αναφερόμαστε στην πολιτική που διαχρονικά ακολουθείται –το λέω επειδή αναφερθήκατε και σε προκατόχους σας. Δεν είναι ζήτημα προσωπικό. Το ζήτημα είναι η πολιτική που εφαρμόζετε στον τομέα της παιδείας και συγκεκριμένα, αν θέλετε, στο ζήτημα των συγχωνεύσεων, των καταργήσεων τμημάτων, σχολείων, την προαγωγή, όπως είπατε κ.λπ.. <br />Τα αποτέλεσματα αυτής της πολιτικής, τα βλέπουμε από το προηγούμενο διάστημα με τις συγχωνεύσεις που έχουν ήδη υλοποιηθεί και σε επίπεδο κυρίως μαθησιακών ζητημάτων των ίδιων των μαθητών αλλά και όσον αφορά στα εργασιακά ζητήματα των εκπαιδευτικών. Και βέβαια, δεν είναι κεραυνός εν αιθρία αυτή η συγκεκριμένη πολιτική, που ακολουθεί και η σημερινή συγκυβέρνηση, όπως και η προηγούμενη, στον χώρο της παιδείας και αποτελεί τμήμα συνολικότερης πολιτικής στον χώρο αυτό, η οποία έχει έναν συγκεκριμένο στρατηγικό στόχο, προαποφασισμένο από την Ευρωπαϊκή Ένωση.<br />Γίνεται με μια σειρά εξειδικεύσεις, την οικοδόμηση του πολυδύναμου νέου σχολείου της αγοράς, του σχολείου των επιχειρήσεων, όπου χορηγοί θα μπαινοβγαίνουν στα σχολεία, ανταλλάσσοντας τα ψίχουλα που θα πετάνε με το δικαίωμά τους να καθορίζουν οι ίδιοι ακόμα και το αναλυτικό πρόγραμμα των  μαθητών.<br />Αυτό είναι, λοιπόν, το σχολείο της Ευρωπαϊκής Ένωσης, της ημιμάθειας και των επιχειρήσεων, που προωθείται εξάλλου και από την παρούσα Κυβέρνηση, ένα σχολείο, όπου τα παιδιά του λαού θα στριμώχνονται σε πολυπληθή τμήματα και δεν θα μπορούν να παρακολουθήσουν ουσιαστικά την εκπαιδευτική διαδικασία. Και βεβαίως η εμπειρία, όπως είπα και πριν, των γονέων των μαθητών και κυρίως των εκπαιδευτικών και των παιδιών από το προηγούμενο κύμα συγχωνεύσεων είναι πέρα για πέρα αρνητική.<br /><br />Κυρία Πρόεδρε, θα ήθελα παρακαλώ την ανοχή σας για ένα-δυο λεπτά ακόμα.<br />Με τη δημιουργία, λοιπόν, πολυπληθών τμημάτων, τα παιδιά κυριολεκτικά στοιβάζονται και νομίζω ότι αυτήν την εικόνα την έχετε και δεν μπορεί να την αρνείστε ούτε να επικαλείστε ότι δεν γνωρίζετε εσείς ως Υπουργείο τι γίνεται σε κάθε χωριό. Και εδώ επιτρέψτε μου μια παρένθεση και όχι γιατί είναι στην περιοχή μου αλλά θα κατεβάζετε τα παιδιά από την Καρίτσα δεκαεπτά χιλιόμετρα περίπου στο Στόμιο για να κάνουν μάθημα εκεί καθημερινά; Ενδεχομένως, τώρα που είναι καλοκαίρι να κάνουν και μπάνιο, το χειμώνα δεν ξέρω!<br />Ένα ζήτημα επιπλέον είναι ότι ο σχεδιασμός των συγχωνεύσεων δεν λαμβάνει πάντα υπ’ όψιν του τις υποδομές των σχολικών μονάδων, με αποτέλεσμα γυμναστήρια, εργαστήρια να μετατρέπονται σε αίθουσες διδασκαλίας, ο αύλειος δε χώρος να μην επαρκεί πάντα για να παίξουν ή να αθληθούν οι μαθητές. <br />Επίσης, δεν λαμβάνονται υπόψη, για παράδειγμα, οι περίφημες προκατασκευασμένες μεταλλικές κατασκευές, τα ονομαζόμενα προκάτ που αποδείχθηκαν ως το πιο διαδεδομένο σύγχρονο επίτευγμα της σημερινής ελληνικής εκπαίδευσης, των είκοσι δύο περίπου τετραγωνικών μέτρων! Και έρχεται τώρα η Κυβέρνηση, το Υπουργείο, με την ερώτηση μέσω της βάσης δεδομένων του προγράμματος του Υπουργείου, όπου γίνεται η επίσημη καταγραφή της κατάστασης σε πανελλήνιο επίπεδο και ζητά τι; Την αποτύπωση της χωρητικότητας -όχι τα τετραγωνικά- των αιθουσών, με την πρόβλεψη, βεβαίως, ότι ανά μαθητή αναλογεί ενάμισι τετραγωνικό και οι διευθυντές των σχολείων είναι υποχρεωμένοι με βάση τη χωρητικότητα να κάνουν τη διαίρεση και να δώσουν στο Υπουργείο τον αριθμό των μαθητών, μη λαμβάνοντας υπ’ όψιν ότι σε μια αίθουσα δεν είναι μόνο οι μαθητές, αλλά είναι και ο δάσκαλος, είναι και οι βοηθητικοί χώροι, είναι και ο χώρος που πρέπει να υπάρχει το κομπιούτερ κ.λπ..<br />Και εδώ θα σας πω και κάτι, μιας και είστε και εσείς από επαρχία, αν θυμάμαι καλά. Για κάθε ζώο που σταβλίζεται, προβλέπονται 1,4 με 1,7 τετραγωνικά μέτρα για την ανάπαυσή του. Αν βάλουμε και τους άλλους χώρους, εκεί όπου τρέφονται και κυκλοφορούν, αντιστοιχούν επίσημα, με βάση τις προβλέψεις και τους κανονισμούς, δύο τετραγωνικά. Βγάλτε συμπεράσματα –όσοι μας ακούν- και ο νοών νοείτω. <br />Έτσι, λοιπόν, από τα στοιχεία και από την εμπειρία μέχρι τώρα, έχουμε  -και το τονίζουμε αυτό- και θα έχουμε αύξηση των κινδύνων για ασθένειες και ατυχήματα, ενώ κυρίως στα σχολεία της επαρχίας, οι συγχωνεύσεις είχαν ακόμη πιο έντονες και αρνητικές συνέπειες, αφού δεν είναι εξασφαλισμένη η δωρεάν μεταφορά όλων των μαθητών, με αποτέλεσμα οι γονείς να καλούνται να λύσουν μόνοι τους το πρόβλημα μεταφοράς των παιδιών τους είτε λόγω μεγάλων αποστάσεων ή και δύσβατων διαδρομών, με συνέπειες την απώλεια του μεροκάματου ή τα παιδιά χάνουν μαθήματα όταν δεν ανανεώνονται, βεβαίως, έγκαιρα οι συμβάσεις με τους μεταφορείς. Και, βέβαια, από κάθε κύμα συγχωνεύσεων χάνονται κατά κανόνα εκατοντάδες οργανικές θέσεις εκπαιδευτικών με χιλιάδες κενά στα σχολεία. Έτσι και από τις μεταβολές σχολικών μονάδων -ιδρύσεις, προαγωγές, συγχωνεύσεις, όπως είπατε, καταργήσεις κ.λπ.- που προβλέπονται στο συγκεκριμένο ΦΕΚ της 26ης Μαΐου 2014 για την πρωτοβάθμια εκπαίδευση, το ισοζύγιο των οργανικών θέσεων που δημιουργούνται και αυτών που καταργούνται είναι αρνητικό, αφού δημιουργούνται τριακόσιες τρεις θέσεις και χάνονται τετρακόσιες ενενήντα οκτώ. Να, γιατί εμείς λέμε ότι θα πρέπει να σημάνει ξεσηκωμός και από αυτήν τη νέα κατεύθυνση του Υπουργείου και της Κυβέρνησης.<br />Εμείς καλούμε από κοινού τους εκπαιδευτικούς, τους γονείς, τα συνδικάτα να κάνουν δική τους υπόθεση τη μάχη ενάντια στις συγχωνεύσεις και στις καταργήσεις σχολείων, ώστε να μην κλείσει κανένα σχολείο και να καταδικάσουν την πολιτική της Κυβέρνησης και της Ευρωπαϊκής Ένωσης που ευθύνεται γι’ αυτήν την κατάσταση, διεκδικώντας, όμως, παράλληλα σύγχρονα δημόσια σχολεία πλήρως στελεχωμένα με καθηγητές με μόνιμη και σταθερή σχέση εργασίας.</speech><speech by="#s125"><from>ΠΡΟΕΔΡΕΥΟΥΣΑ</from> Ευχαριστούμε, κύριε συνάδελφε.<br />Ο κύριος Υπουργός έχει τον λόγο.</speech><speech by="#s117"><from> ΣΥΜΕΩΝ ΚΕΔΙΚΟΓΛΟΥ</from> Είπατε πολλά, κύριε συνάδελφε. Εγώ σας έδωσα συγκεκριμένα στοιχεία. <br />Για το θέμα των μεταφορών -μια και το αναφέρατε- είναι σωστό ότι θα πρέπει να το δούμε και μάλιστα εγκαίρως, γιατί παρατηρήθηκαν προβλήματα την προηγούμενη χρονιά, όπως και άλλες χρονιές. Όπως, όμως, ξέρετε δεν είναι ευθύνη του Υπουργείου Παιδείας. Πρέπει οι περιφέρειες, που έχουν πια την ευθύνη της μεταφοράς των μαθητών, να δουν αυτό το ζήτημα με ιδιαίτερη σοβαρότητα. Σε αυτό, λοιπόν, συμφωνούμε.<br />Θέλω να μιλήσω για κάποια θέματα, στα οποία αναφερθήκατε, για  μεγάλα σχολεία που δημιουργούνται, «γίγαντες», για τα τριανταπεντάρια τμήματα κ.ο.κ.. Κοιτάξτε, σε κανένα σχολείο, μετά τη συνεννόηση, δεν θα υπάρχουν τριανταπεντάρια τμήματα κ.ο.κ.. Ο αριθμός των τμημάτων καθορίζεται από Κοινή Υπουργική Απόφαση….</speech><speech by="#s159"><from> ΓΕΩΡΓΙΟΣ ΛΑΜΠΡΟΥΛΗΣ</from> Δεν είπα τριανταπεντάρια…</speech><speech by="#s117"><from> ΣΥΜΕΩΝ ΚΕΔΙΚΟΓΛΟΥ</from> Πόσο είπατε; τριαντάρια; Είκοσι πέντε παιδιά είναι στα δημοτικά και είκοσι επτά στα γυμνάσια.</speech><speech by="#s159"><from> ΓΕΩΡΓΙΟΣ ΛΑΜΠΡΟΥΛΗΣ</from> Η κατεύθυνση του Υπουργείου -δεν είναι η δική σας- είναι για σχολεία τριακοσίων πενήντα μαθητών.</speech><speech by="#s117"><from> ΣΥΜΕΩΝ ΚΕΔΙΚΟΓΛΟΥ</from> Αν μου επιτρέπετε, θα έρθω και εκεί. Θα απαντήσω σε όλα. Θα προσπαθήσω τουλάχιστον. <br />Δεν υπερβαίνουμε τον αριθμό των μαθητών όπως καθορίζεται από την κοινή υπουργική απόφαση, τα οποία είναι είκοσι πέντε παιδιά στα δημοτικά και είκοσι επτά στα γυμνάσια – λύκεια, συν 10% μόνο σε εξαιρετικές περιπτώσεις, αν -για παράδειγμα- υπάρχουν ειδικά προβλήματα με υποδομές, σύμφωνα με απόφαση του οικείου διευθυντή εκπαίδευσης. Εγώ, λοιπόν, σας λέω ότι τα περισσότερα τμήματα που δημιουργούνται από τη συνεννόηση που κάναμε, είναι από δεκαέξι μέχρι είκοσι τέσσερα παιδιά το πολύ. Ούτε καν είκοσι πέντε.<br />Θέλω να πω σχετικά με τα σχολεία το εξής: Ποιος ορίζει ποιο σχολείο είναι σχολείο «γίγας»; Με τριακόσια παιδιά, τετρακόσια παιδιά, πεντακόσια, εξακόσια; Υπάρχει μια μελέτη που μας λέει συγκεκριμένα; Εμείς βάλαμε ένα όριο, να είναι το πολύ τριακόσια πενήντα παιδιά. Νομίζω ότι με περίπου τετρακόσια, είναι μόνο ένα σχολείο σε όλη την Ελλάδα, στη Λάρισα. Σε όλα τα άλλα βάλαμε ένα όριο, το οποίο είπαμε ότι δεν θα το ξεπεράσουμε, αν και δεν υπάρχει μια συγκεκριμένη, όπως σας είπα, μελέτη για αυτό. <br />Επίσης, οι εκπαιδευτικοί γνωρίζουν ότι αν προκύψουν λιγότερες οργανικές θέσεις σε κάθε σχολείο, σαν προσωπικό μπορεί να είναι περισσότερες οι θέσεις λόγω λειτουργικότητας. Ξέρετε ότι έχουμε –εν πάση περιπτώσει- αυτό το καθεστώς στην εκπαίδευση με τα λειτουργικά κενά και τις οργανικές θέσεις. Αυτό δεν σημαίνει ότι με το που θα μειώνουμε τις θέσεις, αν οι ανάγκες και οι μαθητές είναι αρκετές, δεν θα πάνε εκπαιδευτικοί για να λειτουργήσει το σχολείο. Άλλωστε, αν ένα σχολείο δεν έχει παιδιά και έχει μειούμενο αριθμό παιδιών, χάνονται οι οργανικές θέσεις και χωρίς να γίνει συγχώνευση.<br />Για να μιλήσουμε για την ουσία της πολιτικής, για να δούμε τι είναι προοδευτικό, δημοκρατικό –αν θέλετε- να δούμε τι γίνεται με τη συγχώνευση. Όταν λέμε «συγχώνευση», είναι κάτι κακό; Είναι κάτι που πρέπει να το αποφεύγουμε έτσι και αλλιώς ή είναι ανάλογα με τις περιστάσεις και ανάλογα τις ιδιομορφίες της κάθε περίπτωσης;<br />Η συντήρηση και η συνένωση, ενδεχομένως, δύο σχολείων σε ένα καλύτερο και μεγαλύτερο σχολείο, μήπως είναι και προς όφελος των μαθητών; Μήπως είναι κάποιες επιπλέον ειδικότητες που δεν θα μπορούσαν να τις έχουν αν ήταν μόνοι τους σε ένα σχολείο; Δίνω ένα παράδειγμα. Τι είναι καλύτερο για τους έξι μαθητές του μονοθέσιου Δημοτικού Σχολείου Αγίου Βησσαρίωνα Τρικάλων; Να κάνουν όλοι οι μαθητές όλων των τάξεων μαζί μάθημα ή να μετακινηθούν κατά ενάμισι χιλιόμετρο, προκειμένου να φοιτήσουν στο διπλανό οκταθέσιο δημοτικό σχολείο, με όλες τις ειδικότητες και τις ευκαιρίες που δίνει αυτό; <br />Άρα, θέλω να πω ότι δεν είναι από μόνο του ταμπού το θέμα ότι κάνουμε μια συγχώνευση, άρα είναι κάτι κακό. Πρέπει να το βλέπουμε ανάλογα με την ιδιομορφία και ανάλογα με την κάθε περίπτωση του κάθε σχολείου. Αυτό, τουλάχιστον, προσπαθήσαμε με κάνουμε εμείς.<br />Θεωρώ ότι πρέπει να δούμε τι είναι καλό για τους μαθητές, γιατί αυτοί είναι η προτεραιότητά μας και αυτούς βάζουμε πάνω από όλα. Η δημοσιονομική κατάσταση είναι αυτή που ξέρετε και τη γνωρίζετε. Πρώτος θα ήθελα να κάνουμε μόνιμους διορισμούς εκπαιδευτικών. Έχουμε ζητήσει τρεις φορές να γίνει ΑΣΕΠ. Όπως ξέρετε, για τους μελλοντικούς διορισμούς πρέπει να προκηρυχθεί νέος διαγωνισμός. Δεν θα μπορούσα να έχω περισσότερα στοιχεία πριν μας κοινοποιήσει το Υπουργείο Διοικητικής Μεταρρύθμισης και Ηλεκτρονικής Διακυβέρνησης την εγκύκλιο, σχετικά με τον προγραμματισμό διορισμών του έτους 2014. Εξάλλου, στα θέματα διαχείρισης προσωπικού δεν έχω την αρμοδιότητα, όπως σας έχω ξαναπεί.<br />Για να τελειώνω, θα ήθελα να πω τα εξής για τα θέματα των μεταβολών των σχολικών μονάδων. Για την επόμενη χρονιά μπορώ να σας πω ότι η απόφαση που υπογράψαμε έγινε ουσιαστικά με βάση τρία θέματα, τρία στίγματα, που δείχνουν την ιδιαίτερη ευαισθησία: <br />Πρώτον, την ενίσχυση της ειδικής αγωγής. Θέλω να το πω αυτό, για να δείξουμε ότι έχουμε και ευαισθησία και δεν είναι τα πάντα έτσι όπως τα λέμε. Μετά το 2009, για πρώτη φορά προχωρήσαμε στην ίδρυση αρκετών σχολείων ειδικής αγωγής και τμημάτων ένταξης. Είναι και αυτά σχολεία. Συγκεκριμένα, δύο ειδικά δημοτικά σχολεία, ενός ειδικού νηπιαγωγείου, σαράντα εννέα νέων τμημάτων ένταξης στην πρωτοβάθμια, προαγωγές εννέα ειδικών δημοτικών σχολείων, ίδρυση δεκατεσσάρων δομών ειδικής αγωγής στη δευτεροβάθμια, ειδικά επαγγελματικά γυμνάσια, επαγγελματικά λύκεια, τρία εργαστήρια ειδικής επαγγελματικής εκπαίδευσης-κατάρτισης και τριάντα τμημάτων ένταξης. <br />Δεύτερο στίγμα, είναι η ενίσχυση της επαγγελματικής εκπαίδευσης με την ίδρυση τεσσάρων ΕΠΑΛ -όπως σας είπα- και δέκα εσπερινών ΕΠΑΛ που έχουν τη σημασία τους. <br />Βεβαίως, φέρνουμε και το νομοσχέδιο για την ειδική αγωγή, το οποίο θα καταθέσουμε -ελπίζω να προλάβουμε- μέσα στην εβδομάδα, με τη συναίνεση όλων των φορέων και του αναπηρικού κινήματος των ΑΜΕΑ, που για μένα είναι πολύ σημαντικό, γιατί θα λύσει χρόνια προβλήματα και –τέλος- συνενώσεις μόνο με παιδαγωγικά κριτήρια στη μεγάλη πλειοψηφία. Για αυτό είδατε ότι ανακοινώσαμε τις συγχωνεύσεις πριν τις ευρωεκλογές, για να μη μας πουν, ενδεχομένως, «φοβάστε το πολιτικό κόστος» και δεν άνοιξε μύτη. Δεν είχαμε αντιδράσεις. Τώρα σημειακά, αν σε κάποιες περιπτώσεις, οι ίδιοι οι περιφερειακοί έρθουν και μας πουν ότι η γνώμη η οποία σας είπαμε ήταν λάθος και να το δούμε και να το διορθώσουμε, δεν είμαστε δογματικοί. Όμως, στην τεράστια πλειοψηφία πήγαν καλά και δεν είχαμε αντιδράσεις. <br />Καταλαβαίνω ότι ο καθένας μας, αντιπολιτευόμενος, αναφέρεται σε τέτοια θέματα και αποφάσεις και μια μερίδα ανθρώπων τους ακούει. Και ξέρω ότι είναι εύκολο να χαϊδεύουμε αυτιά. <br />Θέλω, όμως, να πω ότι χαϊδεύοντας τα αυτιά των ανθρώπων, χάνουμε το σύνολο. Θέλω να είμαστε εδώ πραγματιστές, να μιλάμε με στοιχεία και να μιλάμε πάνω από όλα για το καλό των Ελλήνων πολιτών και των παιδιών.<br />Σας ευχαριστώ.</speech><speech by="#s125"><from>ΠΡΟΕΔΡΕΥΟΥΣΑ</from> Ευχαριστούμε, κύριε Υπουργέ.<br />Κύριοι συνάδελφοι, ολοκληρώθηκε η συζήτηση των επίκαιρων ερωτήσεων.<br />Έχουν διανεμηθεί τα Πρακτικά της Δευτέρας 28 Απριλίου 2014 και της Τρίτης 29 Απριλίου 2014 και ερωτάται το Σώμα αν τα επικυρώνει.</speech><speech><from>ΟΛΟΙ ΟΙ ΒΟΥΛΕΥΤΕΣ</from> Μάλιστα, μάλιστα.</speech><speech by="#s125"><from>ΠΡΟΕΔΡΕΥΟΥΣΑ</from> Συνεπώς τα Πρακτικά της Δευτέρας 28 Απριλίου 2014 και της Τρίτης 29 Απριλίου 2014 επικυρώθηκαν.<br />Κύριοι συνάδελφοι, δέχεσθε στο σημείο αυτό να λύσουμε τη συνεδρίαση;</speech><speech><from>ΟΛΟΙ ΟΙ ΒΟΥΛΕΥΤΕΣ</from> Μάλιστα, μάλιστα.<br />Με τη συναίνεση του Σώματος και ώρα 19.27' λύεται η συνεδρίαση για αύριο, ημέρα Τρίτη 3 Ιουνίου 2014 και ώρα 18.00΄, με αντικείμενο εργασιών του Σώματος: κοινοβουλευτικό έλεγχο, συζήτηση αναφορών και ερωτήσεων, σύμφωνα με την ημερήσια διάταξη που έχει διανεμηθεί. <br />Ο</speech></debateBody><br />  </debate><br /></akomaNtoso>
