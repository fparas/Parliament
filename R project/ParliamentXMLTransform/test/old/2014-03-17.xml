<akomaNtoso><br />  <debate name="Conference"><br />    <meta><br />      <references source="#">  <TLCPerson id="125" href="ontology/parlmember/s125" showAs="Μαρία Κόλλια-Τσαρουχά"/><TLCPerson id="298" href="ontology/parlmember/s298" showAs="Χρυσοχοΐδης Μιχαήλ"/><TLCPerson id="150" href="ontology/parlmember/s150" showAs="Κυρίτσης Γεώργιος"/><TLCPerson id="115" href="ontology/parlmember/s115" showAs="Κεγκέρογλου Βασίλειος"/></references><br />    </meta><br />    <preface> <docTitle>Συνεδρίαση της βουλης των Ελληνων :  17-03-2014</docTitle></preface><br />    <debateBody>  <speech by="#s125"><from>Μαρία Κόλλια-Τσαρουχά</from> Κυρίες και κύριοι συνάδελφοι, έχω την τιμή να ανακοινώσω στο Σώμα το δελτίο αναφορών και ερωτήσεων της Τρίτης 18 Μαρτίου 2014.<br />ΑΝΑΦΟΡΕΣ-ΕΡΩΤΗΣΕΙΣ Πρώτου Κύκλου <br />1. Η με αριθμό 2642/14-10-2013 ερώτηση της Βουλευτού Β΄ Αθηνών του Συνασπισμού Ριζοσπαστικής Αριστεράς κ. Όλγας - Νάντιας Βαλαβάνη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με τους εργαζόμενους στο Πρότυπο Εθνικό Νηπιοτροφείο Καλλιθέας.<br />2. Η με αριθμό 5919/3-2-2014 ερώτηση της Βουλευτού Μαγνησίας των Ανεξάρτητων Ελλήνων κ. Μαρίνας Χρυσοβελώνη προς τον Υπουργό Υγείας, σχετικά με την υλοποίηση του προγράμματος αντιφυματικού εμβολιασμού.<br />3. Η με αριθμό 5703/27-1-2014 ερώτηση του Βουλευτή Αχαΐας της Δημοκρατικής Αριστεράς κ. Νικολάου Τσούκαλη προς τον Υπουργό Οικονομικών, σχετικά με την αξιοποίηση των ανενεργών καταθέσεων υπέρ του Δημοσίου.<br />4. Η με αριθμό 6115/10-2-2014 ερώτηση της Βουλευτού Β΄ Πειραιώς του Κομμουνιστικού Κόμματος Ελλάδας κ. Διαμάντως Μανωλάκου προς τον Υπουργό Ναυτιλίας και Αιγαίου, σχετικά με την κατάσταση των ακτοπλοϊκών συγκοινωνιών της Λήμνου.<br />ΑΝΑΦΟΡΕΣ-ΕΡΩΤΗΣΕΙΣ Δεύτερου Κύκλου <br />1. Η με αριθμό 5276/9-1-2014 ερώτηση του Βουλευτή Κερκύρας του Συνασπισμού Ριζοσπαστικής Αριστεράς κ. Στέφανου Σαμοΐλη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την ΜΚΟ «ΣΤΗΡΙΞΗ ΑΜΚΕ».<br />Κυρίες και κύριοι συνάδελφοι, εισερχόμαστε στη συζήτηση των <br />ΕΠΙΚΑΙΡΩΝ ΕΡΩΤΗΣΕΩΝ<br />Θα συζητηθεί η τέταρτη με αριθμό 687/11-3-2014 επίκαιρη ερώτηση δεύτερου κύκλου του Βουλευτή Αιτωλοακαρνανίας του Κομμουνιστικού Κόμματος Ελλάδας κ. Νικολάου Μωραΐτη προς τον Υπουργό Υποδομών, Μεταφορών και Δικτύων, σχετικά με την επικινδυνότητα του εθνικού δικτύου Αντιρρίου-Ιωαννίνων, Αμφιλοχίας-Λευκάδας-Πρέβεζας.<br />Ορίστε, κύριε συνάδελφε, έχετε τον λόγο. <br />ΝΙΚΟΛΑΟΣ ΜΩΡΑΪΤΗΣ: Ευχαριστώ, κυρία Πρόεδρε. <br />Κύριε Υπουργέ, το Κομμουνιστικό Κόμμα Ελλάδας φέρνει για μία ακόμα φορά στη Βουλή αυτό το θέμα και τονίζει την επικινδυνότητα του εθνικού δικτύου που συνδέει το Αντίρριο με τα Ιωάννινα και την Αμφιλοχία με την Πρέβεζα και τη Λευκάδα. Αυτό το δίκτυο έχει καταστεί πλέον άκρως επικίνδυνο. Είναι σκέτη παγίδα, καρμανιόλα στην κυριολεξία. <br />Κύριε Υπουργέ, θρηνούμε νεκρούς και αυτό είναι συνεχές φαινόμενο. Πριν λίγες μέρες έξω από το Άκτιο είχαμε ένα ακόμα δυστύχημα με δύο νεκρούς. <br />Αυτό το οδικό δίκτυο είναι κατασκευασμένο τη δεκαετία του 1960. Σήμερα δεν παρέχει στο παραμικρό την ασφάλεια για τους διερχόμενους οδηγούς και επιβάτες. Είναι ένα δίκτυο που είχε κατασκευαστεί με άλλες προδιαγραφές και σήμερα δεν ανταποκρίνεται, όπως ανέφερα, στον όγκο των αυτοκινήτων που διέρχονται καθημερινά από εκεί. Δέχεται μεγάλο όγκο αυτοκινήτων γιατί συνδέει την Πελοπόννησο με επτά νομούς και την υπόλοιπη Ελλάδα. Είναι ο Νομός Αιτωλοακαρνανίας, η Λευκάδα, ο Νομός Κέρκυρας, η Πρέβεζα, η Άρτα, τα Γιάννενα και η Θεσπρωτία. <br />Πέρα από αυτό, το τελευταίο διάστημα από αυτό το δίκτυο διέρχεται και μεγάλος όγκος αυτοκινήτων από την Πελοπόννησο προς τη βόρειο Ελλάδα μέσω Εγνατίας. Επίσης, από εκεί είναι η δίοδος προς τα Βαλκάνια. <br />Κύριε Υπουργέ, πρέπει να αναφέρω –και το γνωρίζετε- ότι σε αυτό το δίκτυο, περίπου σε μία απόσταση που ξεπερνά τα διακόσια πενήντα χιλιόμετρα προς όλους τους νομούς –από το Αντίρριο μέχρι και τους άλλους νομούς- σε κανένα σημείο δεν υπάρχει διάζωμα. Υπάρχει σχεδόν παντού μία λωρίδα κυκλοφορίας. <br />Επίσης, στις στροφές η σήμανση είναι ελλιπέστατη και πέρα από αυτά, έχει φθαρεί σε τέτοιο σημείο το οδόστρωμα που είναι επικίνδυνο. Εκσφενδονίζονται και πέτρες στους οδηγούς που ακολουθούν τα προπορευόμενα αυτοκίνητα. <br />Αυτό δεν το λέμε μόνο εμείς, αλλά η τροχαία της περιοχής. Οι αρμόδιες υπηρεσίες το έχουν κρίνει ως ένα από τα πιο επικίνδυνα σημεία σε όλη την Ελλάδα, ιδιαίτερα το κομμάτι από το Αντίρριο ως το Μεσολόγγι και από την Αμφιλοχία προς την Άρτα. Κυρίως στο κομμάτι της Αμφιλοχίας προς την Άρτα, στο Μενίδι έχουμε καθημερινά τροχαία ατυχήματα. Πριν λίγο, αυτό έγινε και με λεωφορείο του ΚΤΕΛ.<br />Κύριε Υπουργέ, δεν φτάνει μόνο αυτό. Η Ιόνια Οδός πράγματι έχει ξεκινήσει σε ένα βαθμό αλλά και η Αμβρακία ξεκίνησε το προηγούμενο διάστημα. Την επισκεφθήκατε μάλιστα πριν από λίγο καιρό. Επειδή διέρχομαι καθημερινά από εκεί, θέλω να σας πω ότι οι εργασίες πηγαίνουν με ρυθμό χελώνας. Δεν ξέρω τι συμβαίνει σε όλα τα εργοτάξια της Αμβρακίας. Αυτό το οδικό δίκτυο, θα έλυνε πράγματι το πρόβλημα των κατοίκων της βορειοδυτικής Ελλάδας. <br />Όμως, μέχρι να γίνουν αυτοί οι δύο άξονες ο κίνδυνος είναι υπαρκτός. Πράγματι, αυτήν τη στιγμή που μιλάμε, σε κάποια σημεία ρίχνουν άσφαλτο. Εμείς θεωρούμε ότι αυτά είναι μπαλώματα. Δεν λύνουν το πρόβλημα. Πρέπει να παρθούν μέτρα.<br />Και κλείνω με το εξής. Ακόμα και να γίνει ο άξονας Αμβρακία-Άκτιο και η Ιόνια Οδός, θα υπάρχουν μεγάλα τμήματα όπου το παλιό δίκτυο θα είναι σε λειτουργία. Για παράδειγμα, θα ενώνει την Αμφιλοχία με κάποια τοπικά διαμερίσματα που βρίσκονται περιμετρικά. Σε ένα μεγάλο μέρος δηλαδή το παλαιό εθνικό δίκτυο θα είναι σε χρήση. Γι’ αυτό η θέση μας είναι ότι πρέπει να βελτιωθεί σε τέτοιο σημείο ώστε να μη θρηνούμε καθημερινά νεκρούς.<br />Ευχαριστώ πολύ.</speech><speech by="#s125"><from>Μαρία Κόλλια-Τσαρουχά</from> Ευχαριστούμε πολύ. <br />Τον λόγο έχει ο Υπουργός κ. Χρυσοχοΐδης.</speech><speech by="#s298"><from> ΜΙΧΑΗΛ ΧΡΥΣΟΧΟΙΔΗΣ</from> Ευχαριστώ, κυρία Πρόεδρε.<br />Συμμερίζομαι όλα όσα ανέφερε ο κύριος συνάδελφος προηγουμένως. Θα μπορούσα να προσθέσω και εγώ πολλά ακόμη. Έχω προσωπική εμπειρία και ως πολίτης οδηγός και ως Υπουργός που επισκέφθηκα επανειλημμένα την περιοχή τον τελευταίο καιρό. Πρέπει να πω ότι αυτή η κατάσταση είναι πάρα πολύ άσχημη, πολύ αρνητική. Αφορά κατ’ αρχάς την οδική ασφάλεια του δρόμου Αντιρρίου-Ιωαννίνων και Αμφιλοχίας προς Άκτιο. <br />Πέρα από τις περιγραφές που έκανε ο κύριος συνάδελφος –και συμφωνώ μαζί του- θέλω να πω ότι αυτή τη στιγμή γίνεται μία μεγάλη παρέμβαση στην περιοχή. Καταρχήν κατασκευάζεται ο δρόμος Αντιρρίου-Ιωαννίνων, η Ιονία Οδός. Έχουν στηθεί όλα τα εργοτάξια. Είμαι βέβαιος ότι στους επόμενους δύο με τρεις μήνες θα υπάρχει πλήρης εξέλιξη των έργων. Ήδη αυτήν τη στιγμή όλα τα εργοτάξια δουλεύουν με πάρα πολύ μεγάλη ένταση. Αυξάνεται συνεχώς η απασχόληση στην κατασκευή του δρόμου. <br />Ωστόσο, εκείνο που έχω να δηλώσω στη Βουλή είναι ότι στο τέλος του 2015 ο δρόμος Αντιρρίου-Ιωαννίνων θα είναι μία πραγματικότητα και επιτέλους οι κάτοικοι της περιφέρειας της δυτικής Ελλάδος, της Ηπείρου αλλά ταυτόχρονα και όσοι ταξιδεύουν προς την Ηγουμενίτσα, προς την Αλβανία και οι επισκέπτες από τη Μακεδονία θα έχουν τη δυνατότητα να κυκλοφορούν σε έναν ασφαλέστατο δρόμο, έναν αυτοκινητόδρομο με δύο μεγάλους κλάδους.<br />Επίσης, ο δρόμος –όπως πολύ σωστά αναφέρει ο κ. Μωραΐτης- μεταξύ Αμφιλοχίας και Ακτίου είναι ένας δρόμος με τεράστιες παγίδες και πολλά προβλήματα, που δημιουργούν θέματα ασφάλειας για τους οδηγούς και τα οχήματα. Πρέπει να πω ότι εδώ κατασκευάζεται η Αμβρακία Οδός.<br />Θέλω να σας διαβεβαιώσω, κύριε συνάδελφε, ότι –μετά τις πολλές παρεμβάσεις που έχουμε κάνει- το επόμενο διάστημα πολύ γρήγορα θα τελειώσει το κομμάτι Βόνιτσα-Άκτιο, όπως επίσης και η παράκαμψη της Αμφιλοχίας. Έτσι τουλάχιστον θα τελειώσουν δύο από τα τέσσερα τμήματα σε ένα πολύ ταλαιπωρημένο έργο, όπως είναι η Αμβρακία Οδός, ώστε να μπορέσουμε να παραδώσουμε αυτοκινητόδρομο υψηλών προδιαγραφών. <br />Επίσης το επόμενο διάστημα, μέσα στο 2014, θα δημοπρατήσουμε το τμήμα από το Άκτιο και τη Βόνιτσα μέχρι τη Λευκάδα –περίπου 28 χιλιόμετρα- και κατασκευάζεται, όπως πολύ καλά γνωρίζετε, ο δρόμος από το Άκτιο μέχρι την Ηγουμενίτσα σε πολλές εργολαβίες, ορισμένες από τις οποίες θα τελειώσουν μέχρι το 2014 –και ήδη κάποιες έχουν τελειώσει- και άλλες μέχρι το 2015.<br />Έτσι, θα έχουμε έναν πολύ σύγχρονο και ασφαλή δρόμο στον δυτικό άξονα από την Πρέβεζα μέχρι την Ηγουμενίτσα. Έχουμε ένα πλέγμα έργων τα οποία δημιουργούν μία νέα πραγματικότητα στην περιοχή, οδική και βεβαίως αναπτυξιακή και ταυτόχρονα, από πλευράς οδικής ασφάλειας, είναι ό,τι καλύτερο.<br />Βεβαίως, όπως πολύ σωστά είπατε –και θα αναφερθώ σε αυτό στη δευτερολογία μου- ο παλιός δρόμος θα υπάρχει και συνεπώς, πρέπει να υπάρξει μία μελέτη κι ένα έργο για να υπάρξει μία συνολική συντήρηση του παλιού δρόμου, γιατί αυτός θα είναι χρήσιμος για τις τοπικές διαδρομές. <br />Σε αυτό θα αναφερθώ στη συνέχεια, κυρία Πρόεδρε, στη δευτερολογία μου.</speech><speech by="#s125"><from>Μαρία Κόλλια-Τσαρουχά</from> Ευχαριστούμε, κύριε Υπουργέ.<br />Κύριε συνάδελφε, μπορείτε να δευτερολογήσετε.<br />ΝΙΚΟΛΑΟΣ ΜΩΡΑΪΤΗΣ: Κύριε Υπουργέ, τα χρονοδιαγράμματα ολοκλήρωσης το 2015 ας ελπίσουμε ότι θα τηρηθούν. Βέβαια, εμείς έχουμε αμφιβολίες γιατί και στο παρελθόν είχαμε παρόμοιες περιπτώσεις. Για παράδειγμα, σας λέω ότι –δεν θυμάμαι καλά και να με διορθώσετε- το τμήμα Αμβρακία-Άκτιο έπρεπε ήδη να έχει ολοκληρωθεί –νομίζω- στα τέλη του 2013 και τώρα μιλάμε για το 2015. <br />Αυτό το οποίο εμάς μας ανησυχεί είναι αυτό που είπατε κλείνοντας, ότι δηλαδή, θα παραμείνει αυτό το οδικό δίκτυο και πρέπει να επισημανθεί, κύριε Υπουργέ. Θα σας πω μόνο μία περίπτωση, σε ένα κομμάτι έξω από τη Βόνιτσα στο Δημοτικό Διαμέρισμα των Παλιάμπελων, όπου παλαιότερα είχαμε δέκα νεκρούς. Από τότε που έγινε αυτό το κομμάτι πάψαμε να θρηνούμε νεκρούς. <br />Επομένως, η γνώμη μας είναι ότι δεν πρέπει να πρωτεύει το κέρδος. Πρέπει να πρωτεύουν οι ανθρώπινες ανάγκες και γι’ αυτό ζητάμε επιτακτικά να γίνει επιδιόρθωση του υπάρχοντος οδικού δικτύου. Διότι σας είπα ότι είναι  μεγάλος ο όγκος των αυτοκινήτων και ιδιαίτερα από την Αμφιλοχία προς τη Λευκάδα περνούν το καλοκαίρι εκατοντάδες χιλιάδες αυτοκίνητα με τουριστικό προορισμό –για παράδειγμα- την Κέρκυρα, την Ηγουμενίτσα και τη Λευκάδα. <br />Επομένως και για το κομμάτι που δεν έχει δημοπρατηθεί –από Βόνιτσα προς Λευκάδα- η γνώμη μου είναι να εξακολουθεί αυτό το δίκτυο να υπάρχει, καθώς δέχεται τεράστιο όγκο αυτοκινήτων. Γι’ αυτό εμείς απαιτούμε να υπάρξει επιδιόρθωση του υπάρχοντος οδικού δικτύου, που, όπως είπα, θα χρησιμοποιείται. <br />Εξάλλου, κύριε Υπουργέ, τα λαϊκά στρώματα τα πληρώνουν αυτά τα οδικά δίκτυα και μέσα από τους φόρους, τα τέλη κυκλοφορίας, τα τέλη καυσίμων κι όλα αυτά. Επομένως, θεωρούμε ότι είναι δικαίωμα να υπάρχουν ασφαλείς δρόμοι.<br />Εμείς θέτουμε και το ζήτημα –και είναι γνωστή η θέση μας- των διοδίων. Να μην υπάρχουν διόδια γιατί τα λαϊκά στρώματα, όπως ανέφερα, τα πληρώνουν και στην κατασκευή και τη χρήση. <br />Κλείνοντας, θέλω να αναφερθώ στο γεγονός ότι έχει γίνει και μία άλλη ερώτηση σε ό,τι αφορά το τμήμα Αμβρακία-Άκτιο. Εκεί έχουν γίνει εγκληματικές παραλείψεις, κύριε Υπουργέ κι έχουμε κάνει και ερώτηση. Σε ένα μεγάλο τμήμα έχουν καταστραφεί οι υποδομές που αφορούν την άρδευση της γεωργίας και έχουν καταστραφεί και αγροτικοί δρόμοι, χωρίς να υπάρχει μελέτη. Αυτό τουλάχιστον είπε το ΥΠΕΧΩΔΕ, σε επίσκεψη φορέων στην Πρέβεζα, σε κατοίκους της περιοχής, ότι δηλαδή δεν υπάρχουν μελέτες. Συγκεκριμένα, είπε κάποιος από τους υπεύθυνους ότι έγιναν «στο γόνατο», κάτω από την πίεση για να γίνει αυτό το οδικό δίκτυο χωρίς μελέτες. <br />Εφιστώ την προσοχή σας στο γεγονός ότι θα έχουμε και θανατηφόρα δυστυχήματα από πεζούς, γιατί σε μία απόσταση τεσσάρων χιλιομέτρων περίπου δεν υπάρχει καμμία δίοδος προς την απέναντι μεριά του δρόμου. Πρόκειται για ένα σημείο όπου υπάρχουν παραγωγοί, εκατοντάδες κτηνοτρόφοι που θα αναγκαστούν να διασχίσουν είτε τεράστιες αποστάσεις ή να μπουν –βέβαια όταν είναι κλειστός ο δρόμος δεν μπορούν να μπουν, τώρα στην κατασκευή του- και να διασχίσουν κάθετα τον δρόμο, με αποτέλεσμα να θρηνήσουμε θύματα. <br />Ευχαριστώ.</speech><speech by="#s125"><from>Μαρία Κόλλια-Τσαρουχά</from> Κύριε Υπουργέ, μπορείτε να δευτερολογήσετε.</speech><speech by="#s298"><from> ΜΙΧΑΗΛ ΧΡΥΣΟΧΟΙΔΗΣ</from> Ευχαριστώ, κυρία Πρόεδρε.<br />Κατ’ αρχήν, να διαβεβαιώσω τον κύριο συνάδελφο και τη Βουλή ότι η προθεσμίες σε ό,τι αφορά την κατασκευή της Ιονίας Οδού θα τηρηθούν με αυστηρότητα, διότι οι νόμοι που ψηφίστηκαν στη Βουλή προβλέπουν πάρα πολύ ασφυκτικές προθεσμίες και πάρα πολύ αυστηρές ποινικές ρήτρες σε περίπτωση μη εφαρμογής των συμβάσεων.<br />Θέλω να σας διαβεβαιώσω, λοιπόν, ότι έχουν ήδη ξεκινήσει οι εργασίες με τέτοιο εντυπωσιακό τρόπο που ξεπερνούν τις προσδοκίες και του προγραμματισμού και του σχεδιασμού που έχει γίνει.<br />Επίσης, έχετε δίκιο: Το θέμα της Αμβρακίας αποτελεί μία μεγάλη καθυστέρηση και ένα μεγάλο πρόβλημα. Πρέπει να σας πω ότι κάναμε μία μεγάλη προσπάθεια και είμαι βέβαιος ότι πολύ γρήγορα θα παραδοθεί το τμήμα Άκτιο-Βόνιτσα, όπως επίσης και η παράκαμψη της Αμφιλοχίας. Κρατώ αυτό που είπατε  -γιατί είναι σημαντικό- ότι χρειάζεται να υπάρξουν όλες οι αναγκαίες, υπόγειες κυρίως, διαβάσεις και κόμβοι, ούτως ώστε οι κάτοικοι της περιοχής, οι παραγωγοί, οι κτηνοτρόφοι να μπορούν να κάνουν τη δουλειά τους, καθώς και να μπορούν να γίνονται οι μετακινήσεις είτε των οικόσιτων ζώων είτε και των άγριων ζώων της περιοχής.<br />Θέλω να σας πω, επίσης, ότι το τμήμα Πρέβεζα-Άκτιο-Πρέβεζα-Ηγουμενίτσα κατασκευάζεται πολύ γρήγορα και κάθε τόσο παραδίδουμε τμήματα, έτσι ώστε πραγματικά στο τμήμα αυτό περίπου σαράντα οκτώ χιλιομέτρων να υπάρχει ένας υποδειγματικός, που δεν έχει προδιαγραφές αυτοκινητοδρόμου, αλλά να είναι ένας πολύ καλός και ασφαλής δρόμος, που οδηγεί και «κουμπώνει» τελικά στην Εγνατία Οδό, πηγαίνοντας προς Ηγουμενίτσα.<br />Θέλω επίσης, να αναφέρω, ότι αυτήν τη στιγμή κάνουμε μία πολύ μεγάλη προσπάθεια και θα εντάξουμε στο καινούργιο πρόγραμμα 2014-2020, στους κοινοτικούς πόρους, ένα ποσό ακριβώς γι’ αυτό που είπατε προηγουμένως, για μελέτες οδικής ασφάλειας. Δεν μπορούμε να εγκαταλείψουμε το δρόμο. Ο δρόμος αυτός θα υπάρχει και μετά την κατασκευή της Ιόνιας Οδού και είναι προφανές ότι οι άνθρωποι για τις τοπικές μετακινήσεις θα χρησιμοποιούν αυτό το δρόμο. Άρα, δεν πρέπει να είναι αυτός ένας κατεστραμμένος δρόμος πάνω στον οποίο θα σκοτώνονται οι άνθρωποι.<br />Υπάρχει, λοιπόν, μία μελέτη που κάνει η «ΕΓΝΑΤΙΑ ΟΔΟΣ». Βρίσκεται σε εξέλιξη ένα εκτεταμένο πρόγραμμα οδικής ασφάλειας και σε λίγους μήνες, μέχρι τον Ιούνιο, θα μας παραδοθεί, έτσι ώστε να αρχίσουμε τη συντήρηση των αυτοκινητοδρόμων σε όλη τη χώρα, αλλά κυρίως σε αυτό το τμήμα, γιατί συμφωνώ και πάλι απόλυτα μαζί σας ότι αυτή η υπόθεση της σημερινής οδού Αντιρρίου-Ιωαννίνων είναι πάρα πολύ επικίνδυνη.<br />Ευχαριστώ πολύ.</speech><speech by="#s125"><from>Μαρία Κόλλια-Τσαρουχά</from> Ευχαριστούμε, κύριε Υπουργέ.<br />Κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, πενήντα τρεις φοιτητές και φοιτήτριες της Νομικής Σχολής Αθηνών, οι οποίοι στο πλαίσιο των σπουδών τους επισκέπτονται τη Βουλή.<br />Σας καλωσορίζουμε!<br /><br />Βλέπετε ότι σήμερα η Ολομέλεια δεν έχει πολλούς συναδέλφους Βουλευτές. Είναι η μέρα κατά την οποία ασκείται ο κοινοβουλευτικός έλεγχος, όπου φαντάζομαι ότι θα ξέρετε ή πρέπει να μάθετε ότι οι Βουλευτές καταθέτουν επίκαιρες ερωτήσεις για συγκεκριμένα θέματα προς αρμόδιους Υπουργούς και υπάρχει αυτή η διαδικασία, σύμφωνα με την οποία ο κάθε Υπουργός απαντά στη συγκεκριμένη επίκαιρη ερώτηση του Βουλευτή διά ζώσης.<br />Υπάρχει και η άλλη πλευρά του κοινοβουλευτικού ελέγχου, όπου έγγραφες ερωτήσεις καταθέτουμε οι Βουλευτές σε αρμόδιο τμήμα της Βουλής, το οποίο διοχετεύει αυτές τις ερωτήσεις στον αρμόδιο Υπουργό. Ο Υπουργός είναι υποχρεωμένος σε ένα συγκεκριμένο χρονικό διάστημα είκοσι πέντε ημερών να απαντήσει για το θέμα για το οποίο τον ρωτάει ο κάθε Βουλευτής.<br />Σας καλωσορίζουμε, λοιπόν, ακόμα μία φορά και ευχόμαστε καλή πρόοδο και ό,τι καλύτερο!<br />Εισερχόμαστε τώρα στη συζήτηση της τρίτης με αριθμό 679/11-3-2014 επίκαιρης ερώτησης δευτέρου κύκλου του Βουλευτή Τρικάλων της Δημοκρατικής Αριστεράς κ. Γεωργίου Κυρίτση προς τους Υπουργούς Εργασίας, Κοινωνικής Ασφάλισης και Πρόνοιας και Οικονομικών, σχετικά με τις καθυστερήσεις στην απονομή συντάξεων και εφάπαξ στους ασφαλισμένους του δημοσίου και του ιδιωτικού τομέα.<br />Έχετε τον λόγο, κύριε Κυρίτση.</speech><speech by="#s150"><from> ΓΕΩΡΓΙΟΣ ΚΥΡΙΤΣΗΣ</from> Ευχαριστώ, κυρία Πρόεδρε.<br />Κύριε Υπουργέ, σε αναμονή, η οποία διαρκεί από δύο έως και τέσσερα χρόνια, παραμένουν περίπου τριακόσιες εβδομήντα πέντε χιλιάδες ασφαλισμένοι του δημοσίου και του ιδιωτικού τομέα, οι οποίοι κατέθεσαν αίτηση συνταξιοδότησης στα περισσότερα ασφαλιστικά ταμεία, καθώς και στο Γενικό Λογιστήριο του Κράτους. Σύμφωνα με στοιχεία που δημοσιεύθηκαν και στον Τύπο, τα ασφαλιστικά ταμεία δεν έχουν αποδώσει σχεδόν εκατόν ενενήντα χιλιάδες κύριες συντάξεις και εκατόν τριάντα χιλιάδες επικουρικές. Επίσης σε εκκρεμότητα παραμένουν πάνω από πενήντα πέντε χιλιάδες εφάπαξ, για τα οποία ο χρόνος αναμονής διαρκεί παραπάνω από δύο έτη.<br />Το μεγαλύτερο πρόβλημα, όμως, το εντοπίζουμε στους ασφαλισμένους με διαδοχική ασφάλιση, οι οποίοι παραμένουν για διάστημα έως και δύο χρόνια από την ημέρα υποβολής της αίτησης συνταξιοδότησης μέχρι την ημέρα οριστικής έκδοσής της.<br />Αυτές οι μεγάλες καθυστερήσεις οδηγούν σε αδιέξοδο, κύριε Υπουργέ, πολλούς ασφαλισμένους που έχουν υποβάλει αίτηση συνταξιοδότησης, αφού και η προσωρινή σύνταξη δεν λύνει το πρόβλημα διαβίωσής τους.<br />Ερωτάσθε, λοιπόν, κύριε Υπουργέ, πόσες αιτήσεις συνταξιοδότησης και καταβολής εφάπαξ βρίσκονται σε εκκρεμότητα και ποιος είναι ο μέσος χρόνος αναμονής ανά ταμείο.<br />Επίσης, ερωτάσθε τι ποσό αντιστοιχεί για την καταβολή όλων συνολικά των συντάξεων και εφάπαξ που βρίσκονται σε αναμονή. Σε ποιες ενέργειες θα προβείτε για την επιτάχυνση των διαδικασιών απονομής της οριστικής σύνταξης στους ασφαλισμένους;</speech><speech by="#s125"><from>Μαρία Κόλλια-Τσαρουχά</from> Ευχαριστούμε, κύριε συνάδελφε.<br />Στην επίκαιρη ερώτηση θα απαντήσει ο Υφυπουργός Εργασίας, Κοινωνικής Ασφάλισης και Πρόνοιας κ. Βασίλειος Κεγκέρογλου.<br />Ορίστε, κύριε Υπουργέ, έχετε τον λόγο.</speech><speech by="#s115"><from> ΒΑΣΙΛΕΙΟΣ ΚΕΓΚΕΡΟΓΛΟΥ</from> Ευχαριστώ, κυρία Πρόεδρε.<br />Κύριε συνάδελφε, τα στοιχεία είναι έτσι ακριβώς όπως τα αναφέρετε. Υπάρχει μεγάλη καθυστέρηση, ιδιαίτερα στην περίπτωση διαδοχικής ασφάλισης. Υπάρχουν καθυστερήσεις βεβαίως και όταν πρόκειται μόνο για ένα ταμείο, οι οποίες όμως είναι πολύ μικρότερες και κυμαίνονται από ταμείο σε ταμείο.<br />Η συσσώρευση μεγάλου αριθμού συνταξιούχων που δεν έχουν πάρει τη σύνταξη, παρά το γεγονός ότι η πολιτεία –και με αποφάσεις της Βουλής- χορηγεί τη λεγόμενη «προσωρινή σύνταξη», οφείλεται κυρίως σε δύο λόγους. Ο πρώτος λόγος είναι ο εξής: Για δύο-τρία χρόνια, οι αλλαγές και η ανασφάλεια η οποία υπήρξε σε σχέση με το συνταξιοδοτικό σύστημα οδήγησαν μεγάλο αριθμό ασφαλισμένων να αιτηθούν σύνταξη. Ο δεύτερος λόγος αφορά το παραδοσιακό σύστημα το οποίο συνεχίζουμε να εφαρμόζουμε για την έκδοση της σύνταξης, στο πλαίσιο του οποίου παίζει μεγάλο ρόλο ο αριθμός των υπαλλήλων που ασχολούνται μ’ αυτές τις συντάξεις.<br />Αυτές οι δύο είναι οι κύριες αιτίες που οδήγησαν στην αύξηση αυτού του αριθμού. Όμως, η βασική αιτία, εξαιτίας της οποίας, ακόμα και αν αυτά τα δύο είχαν λυθεί, θα είχαμε αριθμό συνταξιούχων που θα ανέμεναν για μεγάλο διάστημα, είναι το γεγονός ότι δεν έχουμε ψηφιοποιήσει τον ασφαλιστικό βίο των ασφαλισμένων στη χώρα μας. Πολλές προσπάθειες έγιναν στο παρελθόν και μάλιστα με πολλές αντιδράσεις. Θυμάμαι την προσπάθεια που έγινε στο ΙΚΑ για πολλά χρόνια. Όμως, δεν έχουμε πλήρως ψηφιοποιημένο τον ασφαλιστικό βίο.<br />Έτσι, λοιπόν, η οριστική λύση σ’ αυτό το θέμα, που πρέπει ούτως ή άλλως να την επιδιώξουμε και να την «περπατήσουμε», ανεξάρτητα από τα άμεσα μέτρα που πρέπει να ληφθούν –ή που λαμβάνονται- είναι να ολοκληρώσουμε την ψηφιοποίηση του ασφαλιστικού βίου του Έλληνα. Με το σύστημα «ΑΤΛΑΣ», το οποίο προωθούμε, θέλω να σας ενημερώσω ότι μέχρι τον Οκτώβριο- Νοέμβριο του 2014 προβλέπεται να έχει ολοκληρωθεί η ψηφιοποίηση για τα χρόνια από το 1994 και μετά για όλους τους ασφαλισμένους και περίπου δέκα μήνες μετά να έχει ολοκληρωθεί η ψηφιοποίηση για όλο τον ασφαλιστικό βίο.<br />Έτσι, λοιπόν, από τα μέσα του 2015 και μετά θα έχουμε τη δυνατότητα της άμεσης απονομής της σύνταξης, διότι θα έχουμε ολοκληρώσει αυτήν την ψηφιοποίηση. Όμως, δεν μπορούμε να πούμε ότι θα περιμένουμε μέχρι τότε να λυθεί οριστικά το θέμα. Υπάρχουν άμεσα μέτρα, τα οποία έχουν μπει σε εφαρμογή, τα οποία δεν μπορούν σαφώς να αποδώσουν σε άμεσο χρόνο, αλλά τα παίρνουμε προκειμένου να κάνουμε μία ανάσχεση στο μεγάλο πρόβλημα που έχει δημιουργηθεί. <br />Θα αναφερθώ στη δευτερολογία μου σε συγκεκριμένα μέτρα αναφορικά μ’ αυτά.</speech><speech by="#s125"><from>Μαρία Κόλλια-Τσαρουχά</from> Ευχαριστούμε, κύριε Υπουργέ.<br />Κύριε Κυρίτση, έχετε τον λόγο, για να δευτερολογήσετε.</speech><speech by="#s150"><from> ΓΕΩΡΓΙΟΣ ΚΥΡΙΤΣΗΣ</from> Κύριε Υπουργέ, εσείς είχατε πει εδώ στην Ολομέλεια ότι υπήρξε τα τελευταία χρόνια μία μεγάλη αύξηση των ασφαλισμένων που αιτήθηκαν σύνταξη, ότι έχουμε μείωση του προσωπικού στα ασφαλιστικά ταμεία και τελικά ότι υπάρχει αδυναμία του κράτους να προσαρμοστεί στα νέα δεδομένα. Εσείς το είπατε και είναι τιμητικό.<br />Δεν ευθύνεστε, βεβαίως, για όλα εσείς. Γνωρίζατε ότι θα αντιμετωπίζατε αυτά τα προβλήματα. <br />Δεν έχετε λοιπόν προσαρμοστεί, ώστε να μην επιβαρυνθεί για άλλη μια φορά ο πολίτης. Και προς τιμήν σας το δηλώσατε και μόνος σας. <br />Δεν μπορεί να παρουσιάζει η Κυβέρνηση οτιδήποτε συμβαίνει, περίπου σαν φυσικό φαινόμενο, ότι «άρχισε να βρέχει», «τι να κάνουμε; χιονίζει». Δεν υπάρχει, λοιπόν, από την Κυβέρνηση σχεδιασμός και μελέτη των κινήσεων και των συνεπειών τους. <br />Επιπλέον, είπατε ότι σε ενάμιση περίπου χρόνο από σήμερα θα έχει παραδοθεί ολόκληρο το έργο της ψηφιοποίησης του ασφαλιστικού βίου κάθε πολίτη και θα είναι δυνατόν σε λιγότερο από μία εβδομάδα να εκδίδεται η σύνταξη των ασφαλισμένων, ακόμη και εκείνων που έχουν διαδοχική ασφάλιση.<br />Θα σας ζητήσω, λοιπόν, κύριε Υπουργέ, να μας δώσετε την ακριβή ημερομηνία που πρόκειται να παραδοθεί το έργο προς χρήση και όχι πιλοτικά ή έστω στο περίπου. Κι αυτό οφείλετε να το γνωρίζετε, γιατί έχετε υπογράψει κάποιες συμβάσεις.<br />Το Υπουργείο είχε μιλήσει και για την αποκέντρωση της υπογραφής σε Αθήνα και Θεσσαλονίκη και για την ανακεφαλαιοποίηση των συντάξεων. Όμως, ερωτάσθε με ποιο προσωπικό θα το πράξετε αυτό, αφού το Υπουργείο αναγνωρίζει ότι το προσωπικό έχει μειωθεί και οι συμβασιούχοι που προσλαμβάνετε δεν επαρκούν. Επίσης, οι υπάλληλοι από την κινητικότητα είναι ακόμη σε αναμονή, ουσιαστικά, και δεν αξιοποιούνται ούτε στα ασφαλιστικά ταμεία στα οποία υπάρχει μεγάλη ανάγκη. Στο μεταξύ, οι ασφαλισμένοι περιμένουν τις συντάξεις. <br />Κύριε Υπουργέ, δεν θέλω να το πιστέψω αυτό που έχω ακούσει, ότι θα βγάλετε και άλλους υπαλλήλους από εκεί σε διαθεσιμότητα. Δεν θέλω καν να το αποδεχθώ. Είναι έξω από τη λογική μας. Γιατί; Επειδή είναι περίπου 3 και κάτι δισεκατομμύρια που χρωστάτε στους ασφαλισμένους. Μιλάμε για πρωτογενές πλεόνασμα, που δεν υπάρχει. Αν τώρα το αποδέχεται η Ευρώπη, το αποδεχόμαστε και εμείς και το κάνουμε όλοι μαζί για να κερδίσουμε κάτι, πολύ ωραία το κάνουμε. Όμως με τα λεφτά των ασφαλισμένων, που έπρεπε να δοθούν, δεν μπορούμε να μιλάμε για πρωτογενές πλεόνασμα. <br />Είχα πάρα πολλά να σας πω. Εν πάση περιπτώσει, αυτό που μου έχει κάνει τρομακτική εντύπωση είναι ότι ακόμα ζητάνε να υπάρξει διαθεσιμότητα από εκεί, όταν εμείς κάνουμε δύο με τέσσερα χρόνια, γιατί δεν έχουμε το υπαλληλικό προσωπικό ώστε να μπορέσουμε να δώσουμε τις συντάξεις.  Αυτές οι συντάξεις που δεν δίναμε, αυτές είναι το πρωτογενές πλεόνασμα που έχουμε.<br />Θα ήθελα, λοιπόν, να μου δώσετε κάποιες συγκεκριμένες απαντήσεις σε αυτό. <br />Ευχαριστώ.</speech><speech by="#s125"><from>Μαρία Κόλλια-Τσαρουχά</from> Κύριε Υπουργέ, έχετε τον λόγο.</speech><speech by="#s115"><from> ΒΑΣΙΛΕΙΟΣ ΚΕΓΚΕΡΟΓΛΟΥ</from> Ευχαριστώ, κυρία Πρόεδρε.<br />Κατ’ αρχάς, να πούμε για το θέμα που έχει να κάνει με το πλεόνασμα, ότι δεν έχει καμμία σχέση. Ακόμα δηλαδή και τα ταμεία να είχαν αυτήν τη στιγμή πλεόνασμα, αυτό δεν είναι το πρωτογενές πλεόνασμα, δεν έχει καμμία σχέση με το πρωτογενές πλεόνασμα ούτε φυσικά με το έλλειμμα.<br />Η κρατική χρηματοδότηση που έχει να κάνει με τις δαπάνες του κράτους, η οποία καταβάλλεται στα ασφαλιστικά ταμεία ως συμμετοχή στο πλαίσιο τις τριμερούς χρηματοδότησης, είναι αυτή η οποία έχει σχέση και η οποία όμως καταβάλλεται κανονικά. Δεν έχει καμμία επομένως σημασία και καμμία σχέση το ένα θέμα με το άλλο.<br />Προχωρούμε στα θέματα ουσίας τα οποία θέσατε, γιατί ακριβώς εκεί είναι το πρόβλημα. Κατ’ αρχάς, να πούμε ότι ως άμεσα μέτρα πράγματι υπήρξαν αυτά των αποφάσεων για αποκέντρωση της υπογραφής για έκδοση πράξεων συνταξιοδότησης. Προχωράει αυτή η διαδικασία αποκέντρωσης. Ήδη έχει δοθεί το δικαίωμα στις διευθύνσεις πάρα πολλών μονάδων του ΙΚΑ, προκειμένου να έχουμε αυτήν τη διαδικασία των συντάξεων και στην Αθήνα και στη Θεσσαλονίκη, αλλά θα προχωρήσει και σε άλλες περιοχές. <br />Το δεύτερο είναι ότι δημιουργήθηκαν ομάδες εργασίας, οι οποίες θα δουλέψουν και με την όποια υπερωριακή απασχόληση χρειαστεί, προκειμένου να γίνεται η ανακεφαλαιοποίηση. <br />Το τρίτο στοιχείο έχει να κάνει με την ολοκλήρωση της πρόσληψης συγκεκριμένων υπαλλήλων που προβλέπεται να προσληφθούν. Παραδείγματος χάριν στο ΙΚΑ ολοκληρώνεται η προκήρυξη 8Κ. Βεβαίως και για τους 9Κ, μετά από νομοθετική ρύθμιση που ψήφισε η Βουλή, θα υλοποιηθεί και θα επιστρέψουν στο ΙΚΑ. Θα χρησιμοποιηθούν κατά κύριο λόγο στο ΚΕΑΟ όλοι όσοι με τις δικαστικές αποφάσεις αποχώρησαν. Αναφέρομαι στους υπαλλήλους της 9Κ. <br />Βεβαίως υπάρχει ένα ακόμα θέμα το οποίο έχει να κάνει με τη στελέχωση των ταμείων εξαιτίας της κινητικότητας. Εμείς έχουμε στείλει όλα όσα μας ζήτησε το Υπουργείο Διοικητικής Μεταρρύθμισης όσον αφορά τις ελλείψεις και τις βασικές ανάγκες στο πλαίσιο των αριθμών που δικαιούμασταν. <br />Στο πλαίσιο αυτό, λοιπόν, έχουμε στείλει αυτές τις ανάγκες και ελπίζουμε ότι τις επόμενες μέρες, όπως είπε και ο Υπουργός κατά τη συζήτηση του νομοσχεδίου, θα έρθει αυτή η προκήρυξη, προκειμένου να καλυφθούν οι ανάγκες των ασφαλιστικών ταμείων σε στελεχιακό δυναμικό. Στο σημείο αυτό, θα ήθελα να τονίσω για άλλη μία φορά ότι τα ασφαλιστικά ταμεία είναι οριακά. Δεν υπάρχει καμμία σκέψη και καμμία συναίνεση από το Υπουργείο Εργασίας για να τεθούν σε διαθεσιμότητα και άλλοι υπάλληλοι από τα ασφαλιστικά ταμεία. Είμαστε οριακά και δεν υπάρχει καμμία περίπτωση να συμφωνήσουμε εμείς. <br /><br />Βεβαίως, υπάρχει θέμα όσον αφορά την ανακατανομή αρμοδιοτήτων. Εάν υπάρξει ανακατανομή και μεταφορά αρμοδιοτήτων σε άλλο φορέα, οι υπάλληλοι που ασκούν τις συγκεκριμένες αρμοδιότητες, θα μπορούν να μεταφερθούν. Αυτό είναι άλλο θέμα. Όμως, αυτά, τα οποία πράγματι έχουν γραφτεί και έχουν ακουστεί περί νέας διαθεσιμότητας, εμάς δεν μας βρίσκουν σύμφωνους και από την πλευρά μας δεν πρόκειται να υπάρξει συναίνεση σε καμμία περίπτωση. <br />Στο σημείο αυτό, θα ήθελα να πω πως συμφωνούμε ότι το μεγάλο έργο είναι η ψηφιοποίηση και η ολοκλήρωση αυτού του έργου, το οποίο θα δώσει οριστική λύση στο θέμα. Οι χρόνοι είναι αυτοί που σας είπα. Περίπου τον Οκτώβριο του 2014 προβλέπεται η ψηφιοποίηση του ασφαλιστικού βίου όλων των ασφαλισμένων από το ’94 και μετά και δέκα με έντεκα μήνες μετά να έχει ολοκληρωθεί το έργο. Αυτό είναι το βασικό έργο που πρέπει να κάνουμε και σε καμμία περίπτωση δεν πρέπει να παρεκκλίνουμε, προκειμένου να μη διαιωνίζονται τα προβλήματα. <br />Ωστόσο, βέβαια, με κάθε τρόπο θα πρέπει να δούμε πώς αντιμετωπίζουμε το πρόβλημα, γιατί είναι μεγάλο, δεδομένου ότι υπάρχει μεγάλη καθυστέρηση ιδιαίτερα στη διαδοχική ασφάλιση. Υπάρχουν άνθρωποι που δούλεψαν μια ζωή για να πάρουν τη σύνταξή τους και εμείς λόγω των δικών μας ολιγωριών ως δημόσιο και ως ασφαλιστικά ταμεία και λόγω του ότι δεν κάναμε αυτά που έπρεπε προκειμένου να είναι «εντάξει» στην ώρα τους τα συστήματα και να γίνεται η απονομή της σύνταξης σε λίγο χρόνο, αυτοί οι άνθρωποι δεν μπορούν να απολαμβάνουν τη σύνταξή τους. <br />Η προσωρινή σύνταξη είναι μια ανάσα, ένα μέσο, αλλά δεν είναι η λύση. Σε καμμία περίπτωση δεν μπορούμε να πούμε ότι επειδή δίνουμε ένα ποσοστό της σύνταξης, είτε του δημοσίου είτε των κύριων ταμείων, έχουμε βγάλει την υποχρέωσή μας. Πιστεύω ότι είμαστε υπόλογοι –και δεν το λέω μόνο προσωπικά- όλοι όσοι ασχολούμαστε με το θέμα, γιατί δεν έχουμε δώσει λύση σε ένα θέμα κοινωνικά ευαίσθητο που αφορά τους απόμαχους, τους ανθρώπους που περιμένουν αυτήν τη σύνταξη για να ζήσουν τα υπόλοιπα χρόνια τους και με τις αναμνήσεις, αν θέλετε, της ζωής και του αγώνα τους. Γι’ αυτό, λοιπόν, πρέπει να εργαστούμε περισσότερο, προκειμένου να μειώσουμε όσο το δυνατόν περισσότερο τα προβλήματα. <br />Σας ευχαριστώ.</speech><speech by="#s125"><from>Μαρία Κόλλια-Τσαρουχά</from> Ευχαριστούμε, κύριε Υπουργέ. <br />Κύριοι συνάδελφοι, σας ανακοινώνω ότι ο Βουλευτής Λαρίσης κ. Χρυσοβαλάντης Αλεξόπουλος γνωστοποιεί με επιστολή του προς τον Πρόεδρο της Βουλής κ. Ευάγγελο Μεϊμαράκη ότι δεν ανήκει πλέον στην Κοινοβουλευτική Ομάδα του Λαϊκού Συνδέσμου - Χρυσή Αυγή και παραμένει Ανεξάρτητος Βουλευτής. <br />Η επιστολή θα καταχωριστεί στα Πρακτικά της σημερινής συνεδρίασης. <br />�</speech><speech by="#s125"><from>Μαρία Κόλλια-Τσαρουχά</from> Κύριοι συνάδελφοι, ο Βουλευτής της Νέας Δημοκρατίας κ. Χρήστος Κέλλας ζητεί άδεια ολιγοήμερης απουσίας στο εξωτερικό. Η Βουλή εγκρίνει;</speech><speech><from>ΟΛΟΙ ΟΙ ΒΟΥΛΕΥΤΕΣ</from> Μάλιστα, μάλιστα.</speech><speech by="#s125"><from>Μαρία Κόλλια-Τσαρουχά</from> Συνεπώς η Βουλή ενέκρινε τη ζητηθείσα άδεια. <br />Κύριοι συνάδελφοι, η πρώτη με αριθμό 670/11-3-2014 επίκαιρη ερώτηση πρώτου κύκλου του Βουλευτή Λέσβου της Νέας Δημοκρατίας κ. Παύλου Βογιατζή προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με την ανάγκη άμεσης διαχείρισης του υπερπληθυσμού των αγριοκούνελων στη Λήμνο, δεν θα συζητηθεί λόγω κωλύματος του κυρίου Υπουργού και διαγράφεται.<br />Η δεύτερη με αριθμό 674/11-3-2014 επίκαιρη ερώτηση πρώτου κύκλου του Βουλευτή Β΄ Αθηνών του Συνασπισμού Ριζοσπαστικής Αριστεράς κ. Παναγιώτη Κουρουμπλή προς τον Υπουργό Οικονομικών, σχετικά με την αντιμετώπιση «της διαπλοκής στον τραπεζικό τομέα», δεν θα συζητηθεί λόγω κωλύματος του κυρίου Υπουργού και διαγράφεται. <br />Η τρίτη με αριθμό 683/11-3-2014 επίκαιρη ερώτηση πρώτου κύκλου της Βουλευτού Β΄ Θεσσαλονίκης των Ανεξάρτητων Ελλήνων κ. Σταυρούλας Ξουλίδου προς τον Υπουργό Διοικητικής Μεταρρύθμισης και Ηλεκτρονικής Διακυβέρνησης, σχετικά με τη διαθεσιμότητα των εκπαιδευτικών, δεν θα συζητηθεί λόγω αναρμοδιότητας.<br />Η τέταρτη με αριθμό 678/11-3-2014 επίκαιρη ερώτηση πρώτου κύκλου του Βουλευτή Λαρίσης της Δημοκρατικής Αριστεράς κ. Θωμά Ψύρρα προς τον Υπουργό Ανάπτυξης και Ανταγωνιστικότητας, σχετικά με την αντιμετώπιση των προβλημάτων στον κλάδο των επαγγελματιών υδραυλικών, δεν θα συζητηθεί λόγω κωλύματος του κυρίου Υπουργού και διαγράφεται.<br />Η πέμπτη με αριθμό 686/11-3-2014 επίκαιρη ερώτηση πρώτου κύκλου του Βουλευτή Β΄ Αθηνών του Κομμουνιστικού Κόμματος Ελλάδας κ. Χρήστου Κατσώτη προς τους Υπουργούς Πολιτισμού και Αθλητισμού και Οικονομικών, σχετικά με το αθλητικό κέντρο του Αγίου Κοσμά, δεν θα συζητηθεί λόγω κωλύματος του κυρίου Υπουργού και διαγράφεται.<br />Η πρώτη με αριθμό 671/11-3-2014 επίκαιρη ερώτηση δεύτερου κύκλου του Βουλευτή Ημαθίας της Νέας Δημοκρατίας κ. Απόστολου Βεσυρόπουλου προς τους Υπουργούς Εργασίας, Κοινωνικής Ασφάλιση και Πρόνοιας και Αγροτικής Ανάπτυξης και Τροφίμων, σχετικά με τη μείωση του ασφαλιστικού κόστους των εργατών που μετακαλούνται από τρίτες χώρες για να απασχοληθούν σε εποχικές αγροτικές εργασίες, δεν θα συζητηθεί μετά από συνεννόηση του αρμόδιου Υπουργού με τον ερωτώντα Βουλευτή και διαγράφεται.<br />Και, τέλος, η δεύτερη με αριθμό 675/11-3-2014 επίκαιρη ερώτηση δεύτερου κύκλου της Βουλευτού Χαλκιδικής του Συνασπισμού Ριζοσπαστικής Αριστεράς κ. Αικατερίνης Ιγγλέζη προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με την «κατάργηση των δασικών υπηρεσιών», δεν θα συζητηθεί λόγω κωλύματος του κυρίου Υπουργού και διαγράφεται.<br />Ολοκληρώθηκε η συζήτηση των επίκαιρων ερωτήσεων.<br />Κύριοι συνάδελφοι, δέχεστε στο σημείο αυτό να λύσουμε τη συνεδρίαση;</speech><speech><from>ΟΛΟΙ ΟΙ ΒΟΥΛΕΥΤΕΣ</from> Μάλιστα, μάλιστα.<br />Με τη συναίνεση του Σώματος και ώρα 18.37΄ λύεται η συνεδρίαση για αύριο ημέρα Τρίτη 18 Μαρτίου 2014 και ώρα 18.00΄, με αντικείμενο εργασιών του Σώματος: α) κοινοβουλευτικό έλεγχο, συζήτηση αναφορών και ερωτήσεων και β) νομοθετική εργασία, σύμφωνα με την ημερήσια διάταξη που έχει διανεμηθεί. <br />Ο</speech></debateBody><br />  </debate><br /></akomaNtoso>
