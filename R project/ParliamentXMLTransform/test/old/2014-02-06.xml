<akomaNtoso><br />  <debate name="Conference"><br />    <meta><br />      <references source="#">  <TLCPerson id="75" href="ontology/parlmember/s75" showAs="Δριβελέγκας Ιωάννης"/><TLCPerson id="176" href="ontology/parlmember/s176" showAs="Μαρκόπουλος Κωνσταντίνος"/><TLCPerson id="91" href="ontology/parlmember/s91" showAs="Καλαφάτης Σταύρος"/><TLCPerson id="177" href="ontology/parlmember/s177" showAs="Μάρκου Αικατερίνη"/><TLCPerson id="165" href="ontology/parlmember/s165" showAs="Μακρή Ευαγγέλου"/><TLCPerson id="36" href="ontology/parlmember/s36" showAs="Βολουδάκης Μανούσος"/><TLCPerson id="139" href="ontology/parlmember/s139" showAs="Κουράκης Αναστάσιος"/><TLCPerson id="20" href="ontology/parlmember/s20" showAs="Αρβανιτόπουλος Κωνσταντίνος"/><TLCPerson id="92" href="ontology/parlmember/s92" showAs="Καλογερή Αγνή"/><TLCPerson id="297" href="ontology/parlmember/s297" showAs="Μαρίνα Χρυσοβελώνη"/><TLCPerson id="101" href="ontology/parlmember/s101" showAs="Καραθανασόπουλος Νικόλαος"/><TLCPerson id="188" href="ontology/parlmember/s188" showAs="Μιχελάκης Ιωάννης"/><TLCPerson id="42" href="ontology/parlmember/s42" showAs="Γαϊτάνη Ιωάννα"/><TLCPerson id="175" href="ontology/parlmember/s175" showAs="Μαρκογιαννάκης Χρήστος"/><TLCPerson id="197" href="ontology/parlmember/s197" showAs="Μπέζας Αντώνιος"/><TLCPerson id="232" href="ontology/parlmember/s232" showAs="Πασχαλίδης Ιωάννης"/><TLCPerson id="121" href="ontology/parlmember/s121" showAs="Κεφαλογιάννης Ιωάννης"/><TLCPerson id="261" href="ontology/parlmember/s261" showAs="Σταμπουλή Αφροδίτη"/><TLCPerson id="206" href="ontology/parlmember/s206" showAs="Νεράντζης Αναστάσιος"/><TLCPerson id="154" href="ontology/parlmember/s154" showAs="Κωνσταντόπουλος Γεώργιος"/><TLCPerson id="122" href="ontology/parlmember/s122" showAs="Κικίλιας Βασίλειος"/><TLCPerson id="254" href="ontology/parlmember/s254" showAs="Σκρέκας Κωνσταντίνος"/><TLCPerson id="141" href="ontology/parlmember/s141" showAs="Κουρουμπλής Παναγιώτης"/><TLCPerson id="32" href="ontology/parlmember/s32" showAs="Βλάχβεης Μενέλαος"/><TLCPerson id="229" href="ontology/parlmember/s229" showAs="Παπαρήγα Αλεξάνδρα"/><TLCPerson id="39" href="ontology/parlmember/s39" showAs="Βούλτεψη Σοφία"/><TLCPerson id="51" href="ontology/parlmember/s51" showAs="Γεωργιάδης Σπυρίδων"/><TLCPerson id="212" href="ontology/parlmember/s212" showAs="Ξανθός Ανδρέας"/><TLCPerson id="155" href="ontology/parlmember/s155" showAs="Κωνσταντοπούλου Ζωή"/><TLCPerson id="40" href="ontology/parlmember/s40" showAs="Βούτσης Νικόλαος"/><TLCPerson id="74" href="ontology/parlmember/s74" showAs="Δραγασάκης Ιωάννης"/><TLCPerson id="88" href="ontology/parlmember/s88" showAs="Κακλαμάνης Νικήτας"/><TLCPerson id="153" href="ontology/parlmember/s153" showAs="Κωνσταντινόπουλος Οδυσσέας"/><TLCPerson id="182" href="ontology/parlmember/s182" showAs="Παναγιώτης Μελάς"/><TLCPerson id="137" href="ontology/parlmember/s137" showAs="Κουκούτσης Δημήτριος"/><TLCPerson id="125" href="ontology/parlmember/s125" showAs="Μαρία Κόλλια-Τσαρουχά"/><TLCPerson id="159" href="ontology/parlmember/s159" showAs="Λαμπρούλης Γεώργιος"/><TLCPerson id="11" href="ontology/parlmember/s11" showAs="Αναγνωστάκης Δημήτριος"/><TLCPerson id="97" href="ontology/parlmember/s97" showAs="Καπερνάρος Βασίλειος"/><TLCPerson id="285" href="ontology/parlmember/s285" showAs="Υψηλάντης Βασίλειος"/><TLCPerson id="147" href="ontology/parlmember/s147" showAs="Κριτσωτάκης Μιχαήλ"/><TLCPerson id="52" href="ontology/parlmember/s52" showAs="Γεωργοπούλου-Σαλτάρη Ευσταθία("/><TLCPerson id="33" href="ontology/parlmember/s33" showAs="Βλαχογιάννης Ηλίας"/><TLCPerson id="186" href="ontology/parlmember/s186" showAs="Μιχαλάκης Νικόλαος"/><TLCPerson id="286" href="ontology/parlmember/s286" showAs="Φούντα Νίκη"/><TLCPerson id="283" href="ontology/parlmember/s283" showAs="Τσούκαλης Νικόλαος"/><TLCPerson id="149" href="ontology/parlmember/s149" showAs="Κυριακάκης Βασίλειος"/><TLCPerson id="89" href="ontology/parlmember/s89" showAs="Κακλαμάνης Απόστολος"/><TLCPerson id="25" href="ontology/parlmember/s25" showAs="Βαλαβάνη Όλγα"/><TLCPerson id="81" href="ontology/parlmember/s81" showAs="Ζερδελής Ιωάννης"/><TLCPerson id="79" href="ontology/parlmember/s79" showAs="Ζαχαριάς Κωνσταντίνος"/><TLCPerson id="62" href="ontology/parlmember/s62" showAs="Γρέγος Αντώνιος"/><TLCPerson id="148" href="ontology/parlmember/s148" showAs="Κυριαζίδης Δημήτριος"/><TLCPerson id="3" href="ontology/parlmember/s3" showAs="Αγαθοπούλου Ειρήνη-Ελένη"/><TLCPerson id="130" href="ontology/parlmember/s130" showAs="Κοντονής Χαράλαμπος-Σταύρος"/><TLCPerson id="263" href="ontology/parlmember/s263" showAs="Στρατούλης Δημήτριος"/><TLCPerson id="244" href="ontology/parlmember/s244" showAs="Σαλμάς Μάριος"/><TLCPerson id="180" href="ontology/parlmember/s180" showAs="Μεϊκόπουλος Αλέξανδρος"/><TLCPerson id="184" href="ontology/parlmember/s184" showAs="Μητρόπουλος Αλέξιος"/><TLCPerson id="250" href="ontology/parlmember/s250" showAs="Σενετάκης Μάξιμος"/><TLCPerson id="185" href="ontology/parlmember/s185" showAs="Μητσοτάκης Κυριάκος"/></references><br />    </meta><br />    <preface> <docTitle>Συνεδρίαση της βουλης των Ελληνων :  06-02-2014</docTitle></preface><br />    <debateBody>  <speech by="#s75"><from>ΠΡΟΕΔΡΕΥΩΝ</from> Κυρίες και κύριοι συνάδελφοι, αρχίζει η συνεδρίαση.<br />Εισερχόμεθα στη συζήτηση των<br />ΕΠΙΚΑΙΡΩΝ ΕΡΩΤΗΣΕΩΝ<br />Θα συζητηθεί η πρώτη με αριθμό 505/3-2-2014 επίκαιρη ερώτηση πρώτου κύκλου του Βουλευτή Ευβοίας της Νέας Δημοκρατίας κ. Κωνσταντίνου Μαρκόπουλου προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με την ανάγκη νόμιμης διάθεσης των νερών από τις πλύσεις των ιδιωτικών υδροθεραπευτηρίων στα Λουτρά Αιδηψού.<br />Στην επίκαιρη ερώτηση θα απαντήσει ο Υπουργός κ. Σταύρος Καλαφάτης.<br />Ορίστε, κύριε συνάδελφε, έχετε τον λόγο για δύο λεπτά.</speech><speech by="#s176"><from> ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ</from> Ευχαριστώ, κύριε Πρόεδρε.<br />Κύριε Υπουργέ, υπάρχει ένα ζήτημα –τουλάχιστον στο δικό μου νομό, το Νομό Ευβοίας- το οποίο αφορά την περιοχή της Αιδηψού. Εκτιμώ, όμως, ότι αφορά πλέον το σύνολο των λουτροπόλεων της χώρας. Δεν χρειάζεται να επιχειρηματολογήσω περί του ιαματικού τουρισμού, του εσωτερικού, του εισερχόμενου, κ.λπ.. Το ζήτημα αυτό αφορά τη διάθεση των υδάτων από τις λουτροθεραπείες, δηλαδή των ιαματικών νερών, τα οποία χρησιμοποιούνται από τα διάφορα ξενοδοχεία, τις φυσικές πηγές, δηλαδή, που έχει σαν πλούτο η χώρα και που μέσα από αυτές και με τη χρήση αυτών διαμορφώνεται το τεράστιο προσόν του ιαματικού τουρισμού. <br />Μέχρι τις νεώτερες διατάξεις, που έχουν προκύψει, η διάθεση αυτών των υδάτων μετά τη χρήση πήγαινε στα επιφανειακά νερά, δηλαδή πήγαινε κυρίως στη θάλασσα, σε λίμνες ή, εν πάση περιπτώσει, δινόταν στη φύση. Με βάση νεώτερες διατάξεις από το 2012 και μετά, είναι υποχρεωμένα τα ξενοδοχεία των λουτροπόλεων να κάνουν διάθεση αυτών των υδάτων στο αποχετευτικό δίκτυο της πόλης, όπου υπάρχει, και με βάση αυτό και με την περιβαλλοντική μελέτη αυτών των ξενοδοχειακών μονάδων δίνεται το σήμα του ΕΟΤ.<br />Ποιο είναι το πρόβλημα; Το πρόβλημα που υπάρχει είναι ότι χρειάζεται μία κοινή υπουργική απόφαση τεσσάρων Υπουργείων, του δικού σας, του Υπουργείου Τουρισμού, του Υπουργείου Εσωτερικών κ.λπ., η οποία θα πρέπει να δώσει λύση σε ένα τεράστιο ζήτημα το οποίο υπάρχει. Αυτά τα ιαματικά νερά έχουν υψηλή θερμότητα, μεγάλη περιεκτικότητα σε άλατα και μέταλλα και δεν είναι δυνατόν να μπούνε στα δίκτυα των πόλεων, διότι θα καταστραφούν οι σωληνώσεις. Επίσης, δεν τα δέχονται οι τοπικοί βιολογικοί καθαρισμοί, όπου υπάρχουν, διότι όλες οι εκθέσεις λένε ότι τα ιζήματα θα καταστρέψουν τα φίλτρα. <br />Υπάρχει, λοιπόν, ένα κενό αυτήν την ώρα για εκατοντάδες ξενοδοχειακές μονάδες, οι οποίες ούτε μπορούν να τα ρίξουν στη θάλασσα, διότι θα χάσουν το σήμα του ΕΟΤ και θα παραβούν την υπάρχουσα νομοθεσία, που δεν έλαβε υπ’ όψιν την ιδιαιτερότητα, ούτε μπορούν να τα ρίξουν πλέον στο αποχετευτικό δίκτυο της πόλης. <br />Το ζήτημα είναι τεράστιο διότι, με βάση τις διατάξεις της Γενικής Γραμματείας Υδάτων, που βρίσκεται υπό την εποπτεία σας, ο ΕΟΤ είναι υποχρεωμένος να αφαιρέσει το σήμα από τα ξενοδοχεία, ενώ μπαίνουμε στην ευθεία μιας καινούργιας, ισχυρής και απόλυτα αποδοτικής τουριστικής περιόδου.</speech><speech by="#s75"><from>ΠΡΟΕΔΡΕΥΩΝ</from> Ολοκληρώστε, κύριε συνάδελφε. Τα υπόλοιπα θα τα πείτε στη δευτερολογία σας.</speech><speech by="#s176"><from> ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ</from> Αυτή η κοινή υπουργική απόφαση με δέσμευση του Υπουργείου σας αναμένεται περίπου από πέρυσι τον Ιούλιο που έκανα την τελευταία φορά ερώτηση γι’ αυτό το θέμα. Πέρασε η καλοκαιρινή περίοδος, ήμασταν και στο μέσο και δεν είχε και ιδιαίτερα οφέλη.<br />Όμως, αυτήν τη στιγμή πρέπει να δώσουμε μία λύση σε αυτό το ζήτημα. Αυτή η λύση προέρχεται οπωσδήποτε από τη Γενική Γραμματεία Υδάτων και από τη δικιά σας εποπτεία. Την περιμένει ο ΕΟΤ και κυρίως, την περιμένουν οι ξενοδόχοι των λουτροπόλεων σε όλη την Ελλάδα.<br />Ευχαριστώ πολύ.</speech><speech by="#s75"><from>ΠΡΟΕΔΡΕΥΩΝ</from> Κύριε Υπουργέ, έχετε τον λόγο να απαντήσετε για τρία λεπτά.</speech><speech by="#s91"><from> ΣΤΑΥΡΟΣ ΚΑΛΑΦΑΤΗΣ</from> Ευχαριστώ πολύ.<br />Θα αναγκαστώ, παρ’ όλο που δεν είναι στις προθέσεις μου, αλλά λόγω της φύσης της ερώτησης –και είμαι κάπως αρνητικός και ενδεχομένως να κουράσω- να παραθέσω κάποιες διατάξεις. Το θεωρώ όμως απαραίτητο για να γίνει κατανοητό το νομικό πλαίσιο που διέπει το συγκεκριμένο πρόβλημα. Θα συνεχίσω και θα ολοκληρώσω την απάντησή μου στη δευτερολογία, γιατί έχει δύο σκέλη η ερώτησή σας, όπως διατυπώνεται και γραπτώς.<br />Με το ν. 3498/2006 λοιπόν θεσπίστηκε το νομοθετικό πλαίσιο του ιαματικού τουρισμού, με το άρθρο 17 του νόμου καθορίστηκαν οι επιχειρήσεις ιαματικού τουρισμού, μονάδες ιαματικής θεραπείας, κέντρα ιαματικού τουρισμού, κέντρα θαλασσοθεραπείας και κέντρα αναζωογόνησης. Για τις επιχειρήσεις αυτές προβλέφθηκε η υποχρέωσή τους να λειτουργούν με ειδικό σήμα λειτουργίας που εκδίδεται από τον ΕΟΤ, όπως σωστά αναφέρετε, κύριε συνάδελφε. <br />Με υπουργική απόφαση του Υπουργού Τουρισμού το 2009 καθορίστηκαν όροι και προϋποθέσεις λειτουργίας των επιχειρήσεων ιαματικού τουρισμού, καθώς τα δικαιολογητικά και η διαδικασία του ειδικού σήματος λειτουργίας και με συγκεκριμένα άρθρα –το άρθρο 3 και 4- της παραπάνω υπουργικής απόφασης, θεσπίστηκε η υποχρέωση των μονάδων ιαματικής θεραπείας και των κέντρων ιαματικού τουρισμού να εφοδιάζονται κατ’ έτος με πιστοποιητικό καλής λειτουργίας κι αυτό προκειμένου να πιστοποιείται η συνδρομή προϋποθέσεων, βάσει των οποίων χορηγήθηκε το ειδικό σήμα λειτουργίας.<br />Σε άλλο άρθρο, στο άρθρο 3 περί πιστοποιητικού καλής λειτουργίας, της υπουργικής απόφασης ορίζεται ότι κάθε μονάδα ιαματικής θεραπείας ή κέντρο ιαματικού τουρισμού απαιτείται να πληροί καθ’ όλη τη διάρκεια της λειτουργίας του τους όρους και τις προϋποθέσεις, με τις οποίες χορηγήθηκε το ειδικό σήμα λειτουργίας.<br />Στο άρθρο 22 της ίδιας υπουργικής απόφασης ορίζεται ότι για τη χορήγηση του ειδικού σήματος λειτουργίας του άρθρου 17 παράγραφος 1 του συγκεκριμένου ν. 3498/2006 απαιτείται να έχει εκδοθεί απόφαση αναγνώρισης του ιαματικού φυσικού πόρου του οποίου θα γίνει η χρήση, σύμφωνα με τις διατάξεις του νόμου και τις σε εκτέλεση αυτού προβλεπόμενες αποφάσεις και εν συνεχεία η διαδικασία αδειοδότησης αυτών απλουστεύτηκε με άλλη ΚΥΑ και εντάχθηκε στα ενιαία κέντρα εξυπηρέτησης.<br />Όσον αφορά δε τις υφιστάμενες κατά τη δημοσίευση του συγκεκριμένου νόμου επιχειρήσεις υδροθεραπευτηρίων, προκειμένου να διασφαλιστεί η νόμιμη λειτουργία τους κατά τη μεταβατική περίοδο στην αναγνώριση των πόρων των ιαματικών και την έκδοση του ειδικού σήματος λειτουργίας, προβλέφθηκε στον ν. 4049/2012 ότι αυτές μπορούν να λειτουργούν με βεβαιώσεις που τους χορηγούνται ετησίως από τον ΕΟΤ, χωρίς να τους επιβάλλονται οι προβλεπόμενες διοικητικές κυρώσεις μέχρι τη λήξη των προθεσμιών του άρθρου 39 παράγραφος 1 του ν. 4049/2012. Οι προθεσμίες αυτές έχουν παραταθεί έως τις 31-12-2014 με το άρθρο 20 του ν. 4179/2013.<br />Για τη χορήγηση των παραπάνω βεβαιώσεων υποβάλλονται στον ΕΟΤ συγκεκριμένα δικαιολογητικά που απαριθμούνται στο άρθρο 39. Αναφέρω ενδεικτικά: χημική ανάλυση για την ποιότητα του νερού, πιστοποιητικό μικροβιολογικού ελέγχου από τη Διεύθυνση Δημόσιας Υγείας του οικείου ΟΤΑ, υπεύθυνη δήλωση μηχανολόγου ή ηλεκτρολόγου μέλος του ΤΕΕ για την καλή λειτουργία των μηχανολογικών, ηλεκτρικών και υδραυλικών εγκαταστάσεων της μονάδας. Δεν περιλαμβάνεται δηλαδή, κύριε συνάδελφε, το πιστοποιητικό καλής λειτουργίας.<br />Γίνεται σαφές από όλη αυτήν την αναφορά που σας έκανα ότι σκοπός της διάταξης του άρθρου 39 του ν. 4049/2012 ήταν η διασφάλιση της νόμιμης λειτουργίας των υφιστάμενων κατά τη δημοσίευση του ν. 3498/2006 υδροθεραπευτηρίων, κατά τη μεταβατική περίοδο μέχρι τη συμμόρφωση των υποχρέων με τις διατάξεις του νόμου αυτού, δηλαδή αναγνώριση φυσικών πόρων ως ιαματικών και λήψη ειδικού σήματος λειτουργίας. <br /><br />Με λίγα λόγια, δηλαδή, έπρεπε να κάνω μία τεκμηρίωση σε σχέση με το νομικό πλαίσιο για να βγάλω το συμπέρασμα ότι δεν απαιτείται η έκδοση πιστοποιητικού καλής λειτουργίας ως προϋπόθεση νόμιμης λειτουργίας των υφιστάμενων υδροθεραπευτηρίων. Δεν είναι, δηλαδή, υποχρεωτικό για τα υφιστάμενα υδροθεραπευτήρια κατά τη δημοσίευση του συγκεκριμένου ν. 3498/2006 να διαθέτουν πιστοποιητικό καλής λειτουργίας, όπως αναφέρετε και στην ερώτηση. Η μόνη προϋπόθεση νόμιμης λειτουργίας αυτών είναι η ετήσια βεβαίωση του ΕΟΤ που εκδίδεται με την προσκόμιση των δικαιολογητικών που προανέφερα. Μέχρι και σήμερα δεν έχει εκδοθεί απόφαση αναγνώρισης ιαματικού φυσικού πόρου και επομένως δεν έχει χορηγηθεί αντίστοιχα ειδικό σήμα λειτουργίας σε κάποια επιχείρηση.<br />Συνεπώς, κύριοι συνάδελφοι, παραμένουν σε ισχύ οι μεταβατικές διατάξεις του άρθρου 6, εδάφιου α΄ του ν. 4179/2013. Αυτά, όσον αφορά το πρώτο σκέλος της ερώτησής σας, όπως αναφέρεστε και γραπτώς. <br />Θα επανέλθω στη δευτερολογία μου για να ολοκληρώσω την απάντησή μου, κύριε Πρόεδρε.<br />Ευχαριστώ πολύ.</speech><speech by="#s75"><from>ΠΡΟΕΔΡΕΥΩΝ</from> Ευχαριστούμε.<br />Κύριε Μαρκόπουλε, έχετε τον λόγο για τρία λεπτά.</speech><speech by="#s176"><from> ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ</from> Κύριε Υπουργέ, χαίρομαι γιατί έχετε αντιληφθεί πραγματικά το πρόβλημα και θα συμφωνήσουμε ότι υπάρχει ένα κενό αυτήν την ώρα. Έχουν δικαιωθεί οι ιδιοκτήτες των ξενοδοχειακών μονάδων μέχρι το τέλος του έτους, αλλά το κενό πρέπει να λυθεί. <br />Πράγματι με το ν. 4042/2012 που κατήργησε τον νόμο του 1965 για τα πιστοποιητικά καλής λειτουργίας, υπάρχει μία ξεχωριστή υποχρέωση των ξενοδοχειακών μονάδων. Το Υπουργείο Τουρισμού –το οποίο είναι το μόνο που δεν μου έχει απαντήσει σε αυτές τις ερωτήσεις, όλα τα άλλα Υπουργεία έχουν απαντήσει και πρέπει να το πω αυτό για να ακουστεί στην Αίθουσα- και ο ΕΟΤ, ο οποίος ανήκει στην αρμοδιότητα του Υπουργείου Τουριστικής Ανάπτυξης, είναι αυτός ο οποίος θα κρίνει τα καινούρια σήματα των ξενοδοχείων. Χωρίς, λοιπόν, χωρίς την έκδοση της καλής λειτουργίας, όχι μόνο στους τύπους αλλά και στην ουσία, δημιουργείται ένα τεράστιο κενό. <br />Από την άλλη πλευρά, το Υπουργείο Υγείας –αλλά σε ορισμένες απαντήσεις και ο ειδικός γραμματέας- αγνοεί το ν. 4042/2012 και αναφέρεται μονίμως στο νόμο του 1965, ο οποίος έχει καταργηθεί. Άρα λοιπόν εδώ έχουμε και κάποια προβλήματα. Σύμφωνα με την επιστολή του Ειδικού Γραμματέα κ. Τριάντη στις 3 Δεκεμβρίου του 2013, ο ίδιος αναφέρεται στην υγειονομική διάταξη του 1965. Αυτό το οποίο απαιτείται –και γι’ αυτό ζητώ την αρωγή σας- είναι η κοινή υπουργική απόφαση. Αυτή η κοινή υπουργική απόφαση, η οποία πρέπει να κοινοποιηθεί στους δήμους, στις περιφερειακές υγειονομικές υπηρεσίες, στον ΕΟΤ, είναι που θα πλοηγήσει και θα δώσει το δικαίωμα ενός νέου σήματος στις ξενοδοχειακές μονάδες. <br />Θα ήθελα να επαναλάβω, διότι όταν μιλούν για πλύσεις οι υπηρεσίες νομίζουν ότι μιλούν για νερά που είναι αναμεμειγμένα με απορρυπαντικά, κι άλλα προϊόντα για πλύσεις, πως δεν υπάρχει τέτοιο θέμα. Τα νερά του θερμαλισμού έχουν θερμοκρασία πάρα πολύ υψηλή, η οποία μερικές φορές ξεπερνάει τους 40ºC-45ºC. Έχουν υψηλή περιεκτικότητα μετάλλων και αλάτων και δεν είναι δυνατόν να διαλυθούν με κάτι άλλο. Αν μπουν στο δίκτυο της αποχέτευσης, το δίκτυο θα καταστραφεί. <br />Επομένως, θα πρέπει όλες οι υπηρεσίες να γνωρίζουν και αυτό –εντός εισαγωγικών- το «ξέχασε» ο ν. 4042/2012 –και ενδεχομένως όλοι μας έχουμε μία ευθύνη- ότι υπάρχει μία ιδιαίτερη κατηγορία αποχετευτικών υγρών πλύσεως από τις μονάδες του ιαματικού τουρισμού και των ιαματικών υδάτων. Αυτή η εξαίρεση θα πρέπει να αποτελέσει μία κοινή υπουργική απόφαση τώρα για να πάμε σε ορθολογιστικά σήματα ξενοδοχείων και να λυθεί διά παντός το ζήτημα αυτό και η διαφωνία η οποία υπάρχει.<br />Τώρα, αν τα ξενοδοχεία πρέπει να υποχρεωθούν να έχουν ένα μικρό διαφορετικό αποχετευτικό γι’ αυτά τα νερά, ώστε να μην αναμειγνύονται με τα άλλα ή αν πρέπει να υπάρχουν ειδικές επιστασίες γι’ αυτές τις ειδικές μονάδες ιαματικού τουρισμού, αυτό είναι ένα ζήτημα το οποίο θα πρέπει να το λύσουν οι υπηρεσίες. Αυτό, όμως, το οποίο δεν μπορεί να συμβεί είναι να υπάρχει αυτό το τεράστιο κενό, όταν ο ιαματικός τουρισμός αποτελεί μία πολύ προκεχωρημένη δύναμη και αξία του τουριστικού συναλλάγματος, το οποίο έχουμε πολύ μεγάλη ανάγκη και επομένως, πρέπει όλοι να βοηθήσουμε. Αναφερθήκατε ορθώς στην απόφαση του 2009 που τα είχε λύσει και πρέπει να σας πω ότι ο ομιλών την έχει υπογράψει. Δυστυχώς, το 2012 αυτό κατελύθη με αποτέλεσμα να μπούμε σε αυτήν τη δυσαρμονία. <br />Ευχαριστώ πολύ.</speech><speech by="#s75"><from>ΠΡΟΕΔΡΕΥΩΝ</from> Ευχαριστούμε.<br />Κύριε Υπουργέ, έχετε τον λόγο για τρία λεπτά.</speech><speech by="#s91"><from> ΣΤΑΥΡΟΣ ΚΑΛΑΦΑΤΗΣ</from> Ευχαριστώ, κύριε Πρόεδρε.<br />Κατ’ αρχάς να διευκρινίσω ότι τα λύματα των τουριστικών μονάδων και των μονάδων ιαματικής θεραπείας, εφόσον υπάρχουν οι κατάλληλες υποδομές αποχετευτικών δικτύων και εγκαταστάσεων, οδηγούνται σε εγκαταστάσεις επεξεργασίας λυμάτων. Σε περίπτωση που αυτό δεν είναι εφικτό, η διάθεσή τους μπορεί εναλλακτικά να γίνει σε επιφανειακό αποδέκτη, όπως σωστά αναφέρεστε, κύριε συνάδελφε, μετά από κατάλληλη επεξεργασία, ώστε να τηρούνται τα προβλεπόμενα από την κείμενη νομοθεσία και την περιβαλλοντική τους αδειοδότηση. <br />Σύμφωνα με τα στοιχεία που έχουμε και με την υγειονομική διάταξη, περί θέσεως λυμάτων και βιομηχανικών αποβλήτων, όπως τροποποιήθηκε διαδοχικά από υπουργικές αποφάσεις –δεν θα τις αναφέρω όλες για να μην κουράσω το Σώμα με αριθμούς, αλλά είναι στη διάθεσή σας- και ενδεικτικά αναφέρω την υπουργική απόφαση 133551/08 και την υπουργική απόφαση Γ4/1305/74, ενώ η προηγούμενη που αναφέρθηκα, ήταν η υπουργική απόφαση ΔΥΓ2/ΓΠ.<br />Πιστεύω ότι μέσα από αυτές τις διαδικασίες υπάρχει το νομικό πλαίσιο, ώστε αυτήν τη στιγμή να καλύπτεται κατά κάποιο τρόπο η λειτουργία ουσιαστικά όπως αυτή υπάρχει σήμερα.<br />Με το άρθρο 12 παράγραφος 1 του ν. 4014/2011 που αναφερθήκατε, καταργήθηκε η άδεια διάθεσης λυμάτων ή βιομηχανικών αποβλήτων που προβλεπόταν από το άρθρο 14 της Ε1β221/65 συγκοινωνιακής διάταξης που είναι και η σημαντική διάταξη στην οποία αναφερόμαστε. Κατά συνέπεια εφόσον οι διευθύνσεις υγείας δεν εγκρίνουν τη μελέτη διάθεσης και δεν εγκρίνουν άδεια διάθεσης, δεν μπορούν να εκδώσουν βεβαίως και πιστοποιητικό καλής λειτουργίας του αποχετευτικού συστήματος. <br />Το Υπουργείο μας από το 2012 με σχετική εγκύκλιο ενημέρωσε ότι με τη δημοσίευση του ν. 4014/2011 επιβεβαιώσεις καλής λειτουργίας αποχετευτικών συστημάτων μπορεί να εκδίδονται από τις οικείες υγειονομικές υπηρεσίες των περιφερειακών ενοτήτων μόνο στις περιπτώσεις που σε εφαρμογή της σχετικής υγειονομικής διάταξης έχει εκδοθεί άδεια διάθεσης λυμάτων και η δραστηριότητα λειτουργίας συνεχίζεται χωρίς προβλήματα για τη δημόσια υγεία. <br />Επιπλέον, έχει ζητηθεί σχετικό έγγραφο για τη συνδρομή του αρμοδίου Υπουργείου Τουρισμού για την αδειοδότηση καταλυμάτων υδροθεραπευτηρίων πάνω στο συγκεκριμένο ζήτημα και αναφορικά με το θέμα –για να κλείσω- της διάθεσης των υγρών αποβλήτων των υδροθεραπευτηρίων στη θάλασσα, σημειώνω ότι σύμφωνα με τις διατάξεις της σχετικής διατάξεως του ’65 «προκειμένου να επιτραπεί η διάθεση λυμάτων ή εκροή αποβλήτων σε κάποιον αποδέκτη, θα πρέπει να εκδοθεί απόφαση καθορισμού αποδέκτη». <br />Όμως, με τη διάταξη του άρθρου 59 παράγραφος 2 του ν. 4042/2013, η συγκεκριμένη υγειονομική διάταξη καταργείται, όσον αφορά τη διαδικασία καθορισμού αποδέκτη επεξεργασμένων λυμάτων και αποβλήτων για τα απόβλητα που περιλαμβάνονται στον ευρωπαϊκό κατάλογο αποβλήτων. <br />Η Ειδική Γραμματεία Υδάτων εξέδωσε διευκρινιστική εγκύκλιο το Δεκέμβριο του 2013 στο πλαίσιο τού σε εξέλιξη εκσυγχρονισμού της νομοθεσίας που είναι απαραίτητο, όπως πολύ σωστά αναφέρεστε, της διαχείρισης υγρών αποβλήτων με την έκδοση αυτής της νέας ΚΥΑ που θα αντικαταστήσει τα άρθρα της υγειονομικής διάταξης του ’65 που αφορούν στη διάθεση υγρών αποβλήτων σε επιφανειακούς υδάτινους αποδέκτες.<br />Ολοκληρώνοντας την απάντηση μου, θα ήθελα να σημειώσω ότι έτσι προβλέφθηκε πως μέχρι την έκδοση αυτής της νέας ΚΥΑ και για την αποφυγή ύπαρξης νομοθετικού κενού, εξακολουθεί να ισχύει και να εφαρμόζεται η διάταξη του ’65, όπως αυτή έχει τροποποιηθεί και εφαρμοζόταν κατά τη δημοσίευση του ν. 4042/2012 για τη διάθεση υγρών αποβλήτων σε επιφανειακούς υδάτινους αποδέκτες και κατά συνέπεια η διαδικασία καθορισμού αποδέκτη που προβλέπεται στην ανωτέρω υγειονομική διάταξη εξακολουθεί να ισχύει και να εφαρμόζεται από τις αρμόδιες υπηρεσίες των περιφερειών. <br />Σε κάθε περίπτωση, όμως, η δικιά μας πολιτική βούληση και η πολιτική εντολή που έχει δοθεί ήδη –και βεβαίως και με τις συνεχείς υπομνήσεις τις δικές σας και βάσει των κανόνων που προβλέπουν τη χρηστή διοίκηση- είναι αυτή η ΚΥΑ να επισπευστεί το συντομότερο δυνατόν, να εκδοθεί και για να λυθεί οριστικά το πρόβλημα. <br />Σας ευχαριστώ πάρα πολύ.</speech><speech by="#s75"><from>ΠΡΟΕΔΡΕΥΩΝ</from> Ευχαριστούμε και εμείς. <br />Θα συζητηθεί η τέταρτη με αριθμό 499/3-2-2014 επίκαιρη ερώτηση δευτέρου κύκλου της Βουλευτού Β΄ Θεσσαλονίκης της Δημοκρατικής Αριστεράς κ. Αικατερίνης Μάρκου προς τους Υπουργούς Υγείας και Εργασίας, Κοινωνικής Ασφάλισης και Πρόνοιας, σχετικά με τη λήψη μέτρων για την προστασία της εγκυμοσύνης και της μητρότητας. <br />Στην ερώτηση θα απαντήσει η Υφυπουργός Υγείας κ. Ζέττα Μακρή. <br />Έχετε τον λόγο, κυρία συνάδελφε, για δύο λεπτά.</speech><speech by="#s177"><from> ΑΙΚΑΤΕΡΙΝΗ ΜΑΡΚΟΥ</from> Ευχαριστώ, κύριε Πρόεδρε. <br />Κυρία Υπουργέ, σύμφωνα με στοιχεία των «Γιατρών του Κόσμου» υπάρχουν σήμερα σημαντικά εμπόδια στην πρόσβαση των εγκύων γυναικών στον ιατρικό έλεγχο της εγκυμοσύνης τους αλλά και την απαραίτητη φαρμακευτική αγωγή. <br />Το βασικότερο είναι το κόστος της παρακολούθησης κατά τη διάρκεια της εγκυμοσύνης. Συγκεκριμένα, οι βασικές πράξεις παρακολούθησης κοστίζουν 600 με 650 ευρώ, ενώ ο φυσιολογικός τοκετός σε δημόσιο νοσοκομείο κοστίζει γύρω στα 650 με 700 ευρώ, ένα κόστος που μία ανασφάλιστη έγκυος είναι υποχρεωμένη να καλύψει εξ ολοκλήρου. Την ίδια στιγμή οι εργαζόμενες γυναίκες δεν βρίσκονται σε καλύτερη θέση.<br />Η προστασία που παρέχεται από την πολιτεία σε εγκύους και μητέρες είναι σημαντικά μειωμένη, αφού το πρόγραμμα δημοσιονομικής προσαρμογής έχει πλήξει και τις παροχές λοχείας και μητρότητας ως παρεπόμενο των μειώσεων στο βασικό μισθό. <br />Άλλα χαρακτηριστικά παραδείγματα είναι η αδυναμία εφαρμογής του ν. 4097/2012 που προβλέπει παροχή μητρότητας για τις αυτοαπασχολούμενες μητέρες λόγω μη έκδοσης της απαιτούμενης ΚΥΑ, αλλά και τη μείωση της άδειας ανατροφής τέκνου για τις δικαστικούς από εννέα μήνες στους πέντε, η οποία κρίθηκε αντισυνταγματική από το ΣτΕ, χωρίς, όμως, να έχει αλλάξει μέχρι σήμερα η σχετική νομοθεσία. <br />Την ίδια στιγμή, σύμφωνα με τον ενιαίο κανονισμό παροχών υγείας του ΕΟΠΥΥ, οι μόνες εξετάσεις που γίνονται χωρίς συμμετοχή είναι οι εξετάσεις για τη διαπίστωση ετεροζυγωτών μεσογειακής αναιμίας και ο έλεγχος καρυοτύπου του εμβρύου μόνο σε γυναίκες άνω των τριάντα πέντε ετών. <br />Αποτέλεσμα της ελλιπούς προστασίας της εγκυμοσύνης και της μητρότητας, κατά παράβαση της συνταγματικής διάταξης 21 παράγραφος 1, είναι το φαινόμενο της «οικονομικής  υπογονιμότητας», αφού τα αυξημένα κόστη της εγκυμοσύνης σε συνδυασμό με τη μείωση των εισοδημάτων και την αύξηση της ανεργίας οδηγούν τέσσερις στις δέκα γυναίκες να γεννήσουν ένα παιδί λιγότερο απ’ ό,τι προγραμμάτιζαν. Αναφέρομαι πάλι σε στοιχεία από πρόσφατη ημερίδα των «Γιατρών του Κόσμου».<br />Σε ποιες ενέργειες, λοιπόν, σκοπεύετε να προβείτε για τη δημιουργία ενός αποτελεσματικού και επαρκούς πλαισίου παροχών και κινήτρων για την προστασία της εγκυμοσύνης και της μητρότητας; <br />Ευχαριστώ.</speech><speech by="#s75"><from>ΠΡΟΕΔΡΕΥΩΝ</from> Και εμείς ευχαριστούμε, κυρία συνάδελφε. <br />Τον λόγο έχει η κυρία Υπουργός για τρία λεπτά.</speech><speech by="#s165"><from>ΖΈΤΤΑ ΜΑΚΡΗ</from> Ευχαριστώ πολύ, κύριε Πρόεδρε. <br />Κυρία συνάδελφε, θέλω να σας πληροφορήσω  ότι την ευθύνη όλων αυτών των ενεργειών την έχει η Διεύθυνση Πρωτοβάθμιας Φροντίδας Υγείας του Υπουργείου μας, που  συνεργάζεται, βεβαίως, με άλλες συναρμόδιες διευθύνσεις, όπως είναι η Διεύθυνση Δημόσιας Υγιεινής, Ανάπτυξης Μονάδων Υγείας, Υγειονομικής Περίθαλψης Ασφαλισμένων, με τον ΕΟΠΥΥ, αλλά και με εποπτευόμενους φορείς, όπως είναι το Ινστιτούτο Υγείας του Παιδιού. <br />Θα είναι λίγο κουραστική η απαρίθμηση των νόμων, αλλά είμαι υποχρεωμένη να το κάνω. Ο ν. 2679/1999 προβλέπει ότι υπάρχει υποχρεωτική προληπτική ιατρική, με σκοπό την έγκαιρη διάγνωση, τη λήψη μέτρων και την πρόληψη της εκδήλωσης ή την αποτροπή της εμφάνισης νοσηρών καταστάσεων. Μεταξύ αυτών περιλαμβάνονται και οι εξετάσεις του προγεννητικού ελέγχου. <br />Έχει, επίσης, εκδοθεί κοινή υπουργική απόφαση που αφορά σε εξετάσεις προγεννητικού ελέγχου για γυναίκες και άνδρες, με σκοπό τη γέννηση υγιών παιδιών, στην οποία προβλέπονται πέντε αναλυτικές εξετάσεις, τρεις εκ των οποίων καλύπτονται απολύτως από τον ΕΟΠΥΥ. Οι δύο τελευταίες, που είναι ο προσδιορισμός των αντισωμάτων της ερυθράς και ο έλεγχος καρυότυπου του εμβρύου  σε γυναίκες άνω των τριάντα πέντε, που αναφέρετε και στην ερώτησή σας, προβλέπεται στη νομοθεσία και στον κανονισμό του ΕΟΠΥΥ  να καλύπτονται, αλλά δεν έχουν τιμολογηθεί. Είναι σε εξέλιξη η συνεργασία της Διεύθυνσης Πρωτοβάθμιας Φροντίδας Υγείας και της Διεύθυνσης Ανάπτυξης Μονάδων Υγείας και θα δοθεί εισήγηση στην αρμόδια επιτροπή του ΚΕΣΥ, η οποία θα γνωμοδοτήσει, θα τιμολογήσει αυτές τις εξετάσεις, ώστε και αυτές να καλύπτονται από τον ΕΟΠΥΥ. <br />Αντίστοιχες ρυθμίσεις υπάρχουν και μετά τη θεσμοθέτηση του ΕΟΠΥΥ, όπου γίνεται ρητή αναφορά σε εξετάσεις προγεννητικού ελέγχου, ίδιες με αυτές που προβλέπονταν παλαιότερα. Υπάρχουν ορισμένα κενά, τα οποία όμως καλύπτονται με την ερμηνεία ότι οι εξετάσεις στην προγεννητική  περίοδο θεωρούνται εργαστηριακές και παρακλινικές. Παρ’ όλα αυτά η Διεύθυνση Πρωτοβάθμιας Φροντίδας Υγείας είναι σε συνεργασία με τη Διεύθυνση Ανάπτυξης Μονάδων Υγείας, για να διαμορφώσουν -μεταξύ των άλλων, βεβαίως- νέο πλαίσιο για την παροχή υπηρεσιών πρωτοβάθμιας φροντίδας υγείας στους ανασφάλιστους και οικονομικά αδύνατους και εκεί ρητά θα περιλαμβάνονται θέματα ασφάλισης υγείας ανασφαλίστων εγκύων γυναικών και των παιδιών για όσο το δυνατόν μεγαλύτερο αριθμό κατηγοριών, γιατί αυτό το υπαγορεύουν οι ευρωπαϊκές και διεθνείς συνθήκες και συμβάσεις. <br />Για να είμαι και εντός του χρόνου, θα κάνω μόνο μία ειδική αναφορά στο πρόγραμμα παροχής «Εισιτηρίου Ελεύθερης Πρόσβασης» σε υπηρεσίες υγείας –αυτό που λέμε health voucher- που έχει ως δικαιούχους άτομα που έχουν απολέσει ασφαλιστική κάλυψη ή διαβιούν κάτω από το όριο της φτώχειας, όπου περιλαμβάνονται συγκεκριμένες εξετάσεις για τις εγκύους γυναίκες. 	Επίσης, ειδική αναφορά θα γίνεται και διακριτή δράση θα υπάρχει στα  προγράμματα εμβολιασμών για την προγραμματική περίοδο 2014-2020. <br />Για τυχόν περαιτέρω διευκρινίσεις θα αναφερθώ στη δευτερολογία μου. <br />Ευχαριστώ.</speech><speech by="#s75"><from>ΠΡΟΕΔΡΕΥΩΝ</from> Και εμείς σας ευχαριστούμε, κυρία Υπουργέ. <br />Τον λόγο έχει η κ. Μάρκου για τρία λεπτά.</speech><speech by="#s177"><from> ΑΙΚΑΤΕΡΙΝΗ ΜΑΡΚΟΥ</from> Κυρία Υπουργέ, το ζήτημα που αναφέρω στην ερώτηση είναι μόνο ένα κομμάτι της μειωμένης κοινωνικής προστασίας, που αποτελεί κανόνα, βέβαια, τα τελευταία χρόνια  όχι μόνο στο θέμα της μητρότητας, αλλά και εν γένει.<br />Υπάρχει, όμως, μία σημαντική διαφορά: Η προστασία της μητρότητας είναι συνταγματικά κατοχυρωμένη από το άρθρο 21 του Συντάγματος, ως εκ τούτου η πολιτεία είναι υποχρεωμένη για τη λήψη ιδιαίτερων μέτρων. Ακόμα και θετικά μέτρα που είχε εισαγάγει αυτή η Κυβέρνηση και ψήφισε η Βουλή, όπως η παροχή μητρότητας για τις αυτοαπασχολούμενες, με βάση το άρθρο 6 του ν. 4097 παραμένει μέχρι και σήμερα ουσιαστικά ανεφάρμοστο. Το ίδιο, άλλωστε, αναφέρει και ο Συνήγορος του Πολίτη, η αρμόδια αρχή παρακολούθησης της εφαρμογής του νόμου, στις προτάσεις του για την Ελληνική Προεδρία. <br />Το για ποιο λόγο δεν έχει υπογραφεί ακόμα η απαραίτητη υπουργική απόφαση μετά από περισσότερο από έναν χρόνο, καλό θα ήταν να το μάθουμε. Γνωρίζω, βέβαια, ότι δεν είναι δική σας αρμοδιότητα, δεν είναι αρμοδιότητα του Υπουργείου Υγείας, αλλά έχει κατατεθεί επίκαιρη ερώτηση στο Υπουργείο Εργασίας και ίσως θα έπρεπε εκείνο να σας ενημερώσει.<br />Εν πάση περιπτώσει, για να αναφερθώ στα ζητήματα του Υπουργείου Υγείας, πριν από κάποιους μήνες σάς είχα κάνει μία ερώτηση για το κόστος εξετάσεων της εγκυμοσύνης και με είχατε παραπέμψει στο προεδρικό διάταγμα του 1991 για τα βιβλιάρια απορίας. Βέβαια, τα βιβλιάρια απορίας δεν καλύπτουν συγκεκριμένες εξετάσεις του προγεννητικού ελέγχου. Να σας ενημερώσω ότι μία έγκυος πρέπει να κάνει δεκατρείς διαφορετικές εξετάσεις σε συγκεκριμένα μάλιστα χρονικά διαστήματα, χωρίς να υπολογίζουμε βέβαια τους μηνιαίους απλούς αιματολογικούς και βιοχημικούς ελέγχους. <br />Όσον αφορά τις ασφαλισμένες γυναίκες, από τις εξετάσεις αυτές μόνο μία παρέχεται δωρεάν από τον ΕΟΠΥΥ. Αντιλαμβάνεστε ότι κόστος αυτό, που οι «Γιατροί Χωρίς Σύνορα» τοποθετούν στα εξακόσια πενήντα ευρώ, αυξάνεται δραματικά στην περίπτωση που μία γυναίκα εμφανίζει κάποιες επιπλοκές. <br />Η σημασία του προγεννητικού ελέγχου για τη γέννηση ζωντανών και υγιών παιδιών είναι πια επιστημονικά αποδεδειγμένη. Παρ’ όλα αυτά ο Υπουργός Υγείας είχε απαντήσει σε ερώτηση συναδέλφου τον περασμένο Σεπτέμβριο ότι το καθεστώς προγεννητικού ελέγχου στη χώρα μας είναι σε επίπεδο ασφαλιστικής κάλυψης κι έχει μείνει αμετάβλητο από το 1999 και ότι επίκειται η αναμόρφωσή του. Προφανώς, δεν μπορούμε εν έτη 2014 να κινούμαστε με αποφάσεις που είχαν ληφθεί πριν από μία δεκαπενταετία. <br />Ποια είναι η πορεία της αναμόρφωσης των εξετάσεων που θα καλύπτουν τα ταμεία και τα βιβλιάρια απορίας των εγκύων γυναικών; <br />Αυτές τις μέρες συζητούμε το νέο εθνικό δίκτυο πρωτοβάθμιας υγείας. Ποια πρόσβαση θα έχουν οι έγκυες και οι νέες μητέρες στην αναγκαία ιατρική παρακολούθηση για τις απαραίτητες εξετάσεις;<br />Κλείνοντας, θέλω να πω ότι μαζί με τη χαμένη γενιά των νέων ανθρώπων που είναι αντιμέτωποι -σε τρομακτικά πια ποσοστά- με το φάσμα της ανεργίας, αν δεν ληφθούν μέτρα άμεσα, κινδυνεύουμε να χάσουμε μία ακόμη, μία δεύτερη γενιά, αφού όλο και περισσότεροι από αυτούς τους νέους δεν θα μπορέσουν ποτέ να αποκτήσουν οικογένειες. Περιμένω απαντήσεις σε αυτά.<br />Ευχαριστώ.</speech><speech by="#s75"><from>ΠΡΟΕΔΡΕΥΩΝ</from> Κυρία Υπουργέ, έχετε τον λόγο για τρία λεπτά.</speech><speech by="#s165"><from>ΖΈΤΤΑ ΜΑΚΡΗ</from> Ευχαριστώ, κύριε Πρόεδρε.<br />Έχω την αίσθηση ότι από την απάντησή μου δεν προέκυψε ότι τη συνταγματική επιταγή δεν τη σέβεται το Υπουργείο ή θεωρεί ότι δεν πρέπει με βάση αυτή να προβεί σε δράσεις. <br />Σας ανέφερα αναλυτικά τι ισχύει, σας ανέφερα -νομίζω εξίσου αναλυτικά- και τις ενέργειες οι οποίες έχουν ήδη ξεκινήσει από το Υπουργείο μας και συγκεκριμένα προσδιόρισα τις αρχές και τις διευθύνσεις οι οποίες έχουν αναλάβει αυτές τις πρωτοβουλίες. <br />Θα το πω για μία ακόμη φορά πιο αναλυτικά: Σας είπα ότι η Διεύθυνση Πρωτοβάθμιας Φροντίδας Υγείας, σε συνεργασία με τη Διεύθυνση Ανάπτυξης Μονάδων Υγείας, συμμετέχει και καταθέτει απόψεις για την αναμόρφωση της κοινής υπουργικής απόφασης που καθορίζει τις προϋποθέσεις, τα κριτήρια, τις διαδικασίες πρόσβασης στο σύστημα νοσηλευτικής και ιατροφαρμακευτικής περίθαλψης ανασφαλίστων και οικονομικά αδυνάτων πολιτών. <br />Αυτή η αναμόρφωση θα διαμορφώσει το νέο πλαίσιο -μεταξύ άλλων- όπως σας είπα, για την παροχή υπηρεσιών πρωτοβάθμιας φροντίδας υγείας σε ανασφάλιστους και οικονομικά αδύνατους και αναφέρεται επιπλέον σε παροχές οι οποίες καλύπτουν θέματα ασφάλειας, υγείας ανασφαλίστων εγκύων γυναικών και των παιδιών για όσο το δυνατόν μεγαλύτερο αριθμό κατηγοριών, σύμφωνα με τα όσα υπαγορεύονται από τις ευρωπαϊκές και διεθνείς συνθήκες και συμβάσεις. <br />Σας ανέφερα επίσης και το health voucher, χωρίς να προσθέσω όμως ότι δυστυχώς ελάχιστες γυναίκες έκαναν χρήση αυτής της δυνατότητας η οποία υπήρχε και αυτό είναι κάτι που πρέπει να μας προβληματίσει. Δεν θεωρώ ότι είναι αναχρονιστικό το πλαίσιο το οποίο υπάρχει.<br />Ορισμένες από τις εξετάσεις αναμφίβολα πρέπει να εμπλουτιστούν, αλλά αν αναφέρουμε ειδικότερα τις αιματολογικές εξετάσεις, γενική αίματος, φεριτίνης και εγκλίστων, για τη διαπίστωση ετεροζυγωτών μεσογειακής αναιμίας, την ηλεκτροφόρηση αιμοσφαιρίνης, εφόσον προκύπτουν ενδείξεις από τις παραπάνω εξετάσεις, την εξέταση DNA του εμβρύου, εφόσον έχει διαπιστωθεί ότι και οι δύο γονείς έχουν γενετική επιβάρυνση για μεσογειακή αναιμία και κάλυψη μεθόδου λήψης του παρασκευάσματος, τον προσδιορισμό των αντισωμάτων της ερυθράς, τον έλεγχο του καρυότυπου του εμβρύου σε γυναίκες άνω των τριάντα πέντε ετών – δεν βλέπω εδώ συνάδελφο γιατρό να μας τα επιβεβαιώσει– θα δείτε ότι οι εξετάσεις αυτές είναι οι σύγχρονες και οι απαραίτητες.<br />Σε ό,τι αφορά την απάντηση που έχει δώσει το αρμόδιο Υπουργείο Εργασίας, Κοινωνικής Ασφάλισης και Πρόνοιας, την έχω υπ’ όψιν μου, την έχω και μπροστά μου. Απλώς θεώρησα ότι είναι άκομψο να κάνω εισπήδηση σε αρμοδιότητες και θέματα του άλλου Υπουργείου και να την αναφέρω. Είναι όμως στη διάθεσή σας, γιατί δεν θεωρώ ότι δικαιούμαι να απαντήσω για λογαριασμό και αρμοδιότητες άλλου συναδέλφου.<br />Και κλείνω λέγοντάς σας, κυρία συνάδελφε, ότι με αφορμή την επίκαιρη ερώτησή σας, προτίθεμαι να αναλάβω μια πρωτοβουλία, στην οποία θα καλέσω γυναίκες Βουλευτές όλων των κομμάτων του συνταγματικού τόξου, να αναδείξουμε την αναγκαιότητα του θηλασμού. Γιατί, φαντάζομαι το γνωρίζετε κι εσείς ότι μια ανάλογη προσπάθεια που δεν εκπορεύθηκε βεβαίως – ή δυστυχώς – από το Υπουργείο μας, αντιμετωπίστηκε με θυμηδία και καθόλου με τη σοβαρότητα που απαιτείται. Είμαι βέβαιη ότι θα ανταποκριθείτε κι εσείς και οι άλλες γυναίκες συνάδελφοι.<br />Ευχαριστώ πολύ.</speech><speech by="#s75"><from>ΠΡΟΕΔΡΕΥΩΝ</from> Εμείς ευχαριστούμε την κυρία Υπουργό.<br />Συνεχίζουμε με την πρώτη υπ’ αριθμόν 506/3-02-2014 επίκαιρη ερώτηση δευτέρου κύκλου του Βουλευτή Χανίων της Νέας Δημοκρατίας κ. Μανούσου Βολουδάκη προς τους Υπουργούς Εξωτερικών και Περιβάλλοντος, Ενέργειας και Κλιματικής Αλλαγής, σχετικά με τους ενδεχόμενους περιβαλλοντικούς κινδύνους στη Μεσόγειο από την καταστροφή των χημικών όπλων της Συρίας.<br />Θα απαντήσει ο Υφυπουργός κ. Δημήτριος Κούρκουλας. <br />Έχετε τον λόγο για δύο λεπτά, κύριε Βολουδάκη.</speech><speech by="#s36"><from> ΜΑΝΟΥΣΟΣ-ΚΩΝΣΤΑΝΤΙΝΟΣ ΒΟΛΟΥΔΑΚΗΣ</from> Ευχαριστώ, κύριε Πρόεδρε.<br />Κύριε Υπουργέ, χαιρετίζουμε, πιστεύω, όλοι, μαζί με τη διεθνή κοινότητα, την απόσυρση και εξουδετέρωση του χημικού οπλοστασίου της Συρίας. Όμως δεν μπορούμε να δεχτούμε να εξουδετερωθεί αυτή η απειλή και να δημιουργεί μια άλλη απειλή δίπλα στην πόρτα μας. Γιατί έτσι φαίνονται, τουλάχιστον σήμερα, τα πράγματα, σε σχέση με την καταστροφή του οπλοστασίου της Συρίας.<br />Η Μεσόγειος είναι κλειστή θάλασσα, επιβαρημένη ήδη περιβαλλοντικά, με πυκνοκατοικημένα παράλια. Δεν είναι, λοιπόν, δυνατόν, να επιλέγεται αυτή η θάλασσα η κλειστή, για να γίνει η καταστροφή του οπλοστασίου. Και αν εμάς στην Κρήτη μάς απασχολεί περισσότερο το θέμα, δεν είναι ένα θέμα που αφορά μόνο την Κρήτη. Τα νερά της θάλασσας δεν γνωρίζουν σύνορα. Το θέμα αφορά όλες τις χώρες της Μεσογείου, κατ’ εξοχήν βέβαια την πατρίδα μας, που ζει και αναπνέει από τη θάλασσα.<br />Οι απαντήσεις που έχουν δοθεί ως τώρα από την Κυβέρνηση δεν είναι ούτε πλήρεις ούτε ικανοποιητικές. Στην ανακοίνωση του Υπουργείου σας της 22ας Ιανουαρίου παραπέμπετε σε καθησυχαστικές συζητήσεις μεταξύ των επικεφαλής περιβαλλοντικών οργανώσεων με τον διευθυντή του Οργανισμού για την Απαγόρευση των Χημικών Όπλων, ενώ αναφέρεστε και σε συζήτηση του Υπουργού Εξωτερικών με τον ομόλογό του της Γερμανίας, όπου αναφέρεται ότι στόχος είναι να μην απορριφθεί στη Μεσόγειο κανένα κατάλοιπο της διαδικασίας καταστροφής. Σε χθεσινή σας, πάλι, ανακοίνωση γίνεται αναφορά σε επαφές και προσπάθειες, χωρίς όμως συγκεκριμένα στοιχεία και δεσμεύσεις.<br />Το αποτέλεσμα είναι μια απίστευτη σύγχυση στην κοινή γνώμη. Πολλοί πιστεύουν ότι τα χημικά όπλα απλώς θα ριφθούν στη θάλασσα. Δεν φταίνε οι πολίτες για τη σύγχυση ούτε έχουν άδικο να ανησυχούν. Είναι η πρώτη φορά που η Κυβέρνηση απαντά διά ζώσης στον κοινοβουλευτικό έλεγχο και είναι μεγάλη η ευθύνη σας, κύριε Υπουργέ, για να αποσαφηνίσετε τι συμβαίνει και τι προτίθεται να κάνει η ελληνική Κυβέρνηση. Κατ’ αρχάς πρέπει να αποσαφηνιστούν τα βασικά σημερινά δεδομένα.<br />Είναι δυνατόν να διασφαλιστεί ότι η καταστροφή των όπλων θα γίνει χωρίς να υπάρξουν κατάλοιπα, επικίνδυνα απόβλητα για την οικολογική ισορροπία; Είναι δυνατόν να διασφαλιστεί ότι δεν θα υπάρχει ατύχημα; Ποιος είναι ο σχεδιασμός για το ενδεχόμενο ατυχήματος;<br />Επειδή όλα αυτά δημιουργούν ανησυχίες, το ζητούμενο είναι να μην γίνει η καταστροφή των χημικών όπλων στη Μεσόγειο, να αποτραπεί το ενδεχόμενο αυτό. Αυτό επιτάσσει το εθνικό μας συμφέρον, αυτό επιτάσσει η κοινή λογική.</speech><speech by="#s75"><from>ΠΡΟΕΔΡΕΥΩΝ</from> Έχετε τον λόγο για τρία λεπτά, κύριε Υπουργέ.<br />ΔΗΜΗΤΡIOΣ ΚΟΥΡΚΟΥΛΑΣ : Ευχαριστώ πολύ, κύριε Πρόεδρε.<br />Είναι ένα πολύ σημαντικό θέμα αυτό που θίγει ο αξιότιμος Βουλευτής, το οποίο το Υπουργείο Εξωτερικών εξαρχής αφ’ ότου ετέθη θέμα του χημικού οπλοστασίου της Συρίας, δηλαδή από τον περασμένο Οκτώβριο, παρακολουθεί πολύ στενά και ενημερώνει την κοινή γνώμη, στο μέτρο που υπάρχουν ειδήσεις, αποφάσεις ή γεγονότα τα οποία είναι οριστικά.<br />Τι θέλω να πω; Θέλω να πω ότι η όλη διαδικασία καταστροφής των χημικών όπλων της Συρίας βρίσκεται ακόμα σε εξέλιξη. Παρ’ όλα αυτά θέλω να ξεκινήσω την παρέμβασή μου διαβεβαιώνοντας την Εθνική Αντιπροσωπεία ότι στο πρόγραμμα καταστροφής των χημικών όπλων δεν προβλέπεται καμμία απόρριψη ουσιών ή αποβλήτων στη θάλασσα ή στο έδαφος. Νομίζω ότι αυτό πρέπει να είναι το σημείο εκκίνησης για όλους μας. Στα πλαίσια του Οργανισμού για την Καταστροφή των χημικών όπλων όπου συζητείται το θέμα, δεν υπάρχει κανένα σενάριο που να προβλέπει απόρριψη ουσιών ή αποβλήτων είτε στη θάλασσα είτε στο έδαφος.<br />Υπάρχει, λοιπόν, εγρήγορση και συντονισμός μεταξύ της κεντρικής Υπηρεσίας του Υπουργείου και των διπλωματικών μας αντιπροσωπειών. Έχει, ήδη, υπάρξει εξ αρχής ενημέρωση της Εθνικής Αρχής για τα χημικά όπλα. Είμαστε σε συνεχή επαφή με την Αντιπροσωπεία μας στη Χάγη όπου εδρεύει ο Οργανισμός για την Καταστροφή των Χημικών Όπλων, σε διαρκή επαφή με την ιταλική Κυβέρνηση μέσω της πρεσβείας μας αλλά και διμερώς ο Αντιπρόεδρος και Υπουργός Εξωτερικών έχει επανειλημμένα συζητήσει το ζήτημα αυτό με την κ. Μπονίνο, την Υπουργό Εξωτερικών της Ιταλίας. Έχουμε μεταφέρει τις ανησυχίες μας όσον αφορά τον οριστικό τρόπο καταστροφής των χημικών όπλων και προς τις Ηνωμένες Πολιτείες.<br /><br />Υπάρχει πρόσφατη επιστολή του Αντιπροέδρου της Κυβέρνησης κ. Βενιζέλου προς τον διευθυντή του Οργανισμού για την Καταστροφή των Χημικών Όπλων. Και βεβαίως η παρακολούθηση του θέματος συνεχίζεται και συνεχίστηκε και κατά τη συζήτηση που έγινε στο πλαίσιο της συνάντησης ΝΑΤΟ - Ρωσίας.<br />Αυτό που έχει μέχρι στιγμής αποφασιστεί και αυτό ανακοινώθηκε πρόσφατα στις 16 Ιανουαρίου -αν θυμάμαι καλά- είναι ότι η μεταφορά αυτών των χημικών ουσιών θα γίνει στην Ιταλία, στην Καλαβρία, στη νοτιοδυτική πλευρά της Ιταλίας, βορείως της Σικελίας στο λιμένα Gioia Tauro στην Καλαβρία. Εκεί θα γίνει η μεταφόρτωση του φορτίου από τα πλοία που το μεταφέρουν από τη Συρία προς το αμερικανικό πλοίο πάνω στο οποίο θα γίνει η υδρόλυση, δηλαδή η αδρανοποίηση των χημικών ουσιών.<br />Η επεξεργασία των λυμάτων που θα προκύψουν από αυτήν την υδρόλυση, από αυτήν την αδρανοποίηση δεν θα γίνει στο πλοίο, θα γίνει στη στεριά και θα γίνει μακριά από τη Μεσόγειο. Αυτό που δεν έχει ακόμα αποφασιστεί είναι ο χρόνος και ο τόπος όπου θα γίνει η υδρόλυση. <br />Αυτό, λοιπόν, που θέλω να πω είναι ότι εμείς συνεχίζουμε να παρακολουθούμε πολύ στενά το θέμα. Έχουμε έρθει σε επαφή με όλους τους εταίρους μας στη Μεσόγειο. Μπορώ να πω ότι η Ελλάδα πρωτοστατεί σε αυτήν την προσπάθεια μείωσης του οποιουδήποτε κινδύνου και επιλογής τελικά του ασφαλέστερου τρόπου καταστροφής και αυτές οι διαβουλεύσεις συνεχίζονται και θα συνεχιστούν. Συζητήθηκε το θέμα και στην πρόσφατη συνάντηση του Υπουργού Εξωτερικών και Αντιπροέδρου της Κυβέρνησης, του κ. Βενιζέλου, με την Υφυπουργό των Ηνωμένων Πολιτειών που ήταν στην Αθήνα. Όπως είπα, δεν έχει ακόμα ληφθεί οριστική απόφαση για τον τόπο και το χρόνο υδρόλυσης, δηλαδή αδρανοποίησης.</speech><speech by="#s75"><from>ΠΡΟΕΔΡΕΥΩΝ</from> Έχετε και τη δευτερολογία σας, κύριε Υπουργέ.<br />ΔΗΜΗΤΡIOΣ ΚΟΥΡΚΟΥΛΑΣ : Φαίνεται, αλλά δεν έχει ακόμα επιβεβαιωθεί οριστικά, ότι η επεξεργασία των λυμάτων θα γίνει στη Γερμανία. Αυτό ακούγεται, αυτό συζητιέται, αλλά δεν έχει ακόμα οριστικοποιηθεί.<br />Άρα νομίζω ότι, βεβαίως, πρέπει και θα συνεχίζουμε να το παρακολουθούμε στενά, διότι όπως είπε σωστά και ο αξιότιμος Βουλευτής, βεβαίως όλοι είμαστε χαρούμενοι που καταστρέφεται το χημικό οπλοστάσιο της Συρίας, που ήταν ένας κίνδυνος για όλη την περιοχή, αλλά πρέπει να ληφθούν όλα τα απαραίτητα μέτρα, ώστε αυτή η διαδικασία καταστροφής να μην οδηγήσει σε άλλους κινδύνους.<br />Ευχαριστώ πολύ.</speech><speech by="#s75"><from>ΠΡΟΕΔΡΕΥΩΝ</from> Ο κ. Μανούσος Βολουδάκης έχει τον λόγο για τρία λεπτά.</speech><speech by="#s36"><from> ΜΑΝΟΥΣΟΣ-ΚΩΝΣΤΑΝΤΙΝΟΣ ΒΟΛΟΥΔΑΚΗΣ</from> Ευχαριστώ, κύριε Πρόεδρε.<br />Κύριε Υπουργέ, χαίρομαι που ξεκαθαρίζετε κατ’ αρχάς ότι δεν πρόκειται από τα διαδικασία αυτή, οποιοδήποτε κατάλοιπο στερεό ή υγρό να καταλήξει στη Μεσόγειο. Αυτή είναι μία πολύ σημαντική διευκρίνιση από πλευράς της Κυβέρνησης και θα ήταν ευχής έργον να είχε έρθει και νωρίτερα, ούτως ώστε η κοινή γνώμη να μην πέφτει θύμα του κάθε συνωμοσιολόγου, διότι, όπως ξέρετε, η συνωμοσιολογία ανθεί στις μέρες μας και πολλοί κάνουν και πολιτική σπέκουλα πάνω σ’ αυτό. Από εκεί και πέρα αυτό δεν σημαίνει ότι θεωρώ το θέμα λήξαν. <br />Πρώτον, αυτά που μας περιγράψατε, πρέπει να δοθούν αναλυτικά και γραπτά στη δημοσιότητα. Οι πολίτες είναι δύσπιστοι και πολύ καλά κάνουν. Τι ποσότητα καταλοίπων θα προκύψει από τη διαδικασία αυτή και τι είδους; Πού ακριβώς θα γίνει η οριστική τους απόθεση; Ποια είναι η συζήτηση που μας είπατε, η οποία είναι σε εξέλιξη; Μεταξύ ποιών εναλλακτικών γίνεται η συζήτηση; Πώς θα γίνει η μεταφορά στον τόπο της οριστικής απόθεσης των αποβλήτων της διαδικασίας της υδρόλυσης; Τι είδους διεθνής επιτήρηση θα υπάρχει στη διαδικασία; Θα υπάρχουν και Έλληνες παρατηρητές; Ποιο είναι το χρονοδιάγραμμα; <br />Αυτά όλα τα στοιχεία, κύριε Υπουργέ, πρέπει να δοθούν, γιατί αυτήν τη στιγμή μιλάμε για μια πολύ σύνθετη διαδικασία που ενέχει μεγάλους κινδύνους και η κοινωνία έχει την απαίτηση και το δικαίωμα να γνωρίζει. <br />Ο δεύτερος και κυριότερος λόγος για τον οποίο δεν θεωρώ το θέμα λήξαν, είναι γιατί για μας πρώτη προτεραιότητα πρέπει να είναι η αποφυγή και της ίδιας της διαδικασίας της υδρόλυσης στη Μεσόγειο. Γιατί να γίνει σε μία κλειστή θάλασσα αυτή η διαδικασία, έστω κι αν πρόκειται τελικά το προϊόν της να πάει εκτός; Στο κάτω-κάτω της γραφής, αφού θα πάει που θα πάει εκτός, γιατί να μην γίνει κι εκτός της κλειστής θάλασσας η διαδικασία; Δεν μπορεί να υπάρχει αυτήν τη στιγμή, όπως τουλάχιστον μας περιγράφετε τα πράγματα, παροχή επαρκών εγγυήσεων για τη διαδικασία αυτή. <br />Πιστεύω ότι εδώ υπάρχει πεδίο δόξης λαμπρό για την Κυβέρνηση να συνεργαστεί και με τις άλλες χώρες της Μεσογείου. Τι άλλο πεδίο μεγαλύτερης συνεργασίας και με αποτέλεσμα πρακτικό για την ευρωμεσογειακή συνεργασία, στην οποία θέλουμε και πρέπει να έχουμε και ρόλο; <br />Εδώ, κύριε Υπουργέ, είμαι βέβαιος, ότι αν κινηθείτε προς αυτήν την κατεύθυνση, θα έχετε την υποστήριξη όλων των παρατάξεων της Βουλής. Είναι ένα θέμα το οποίο δεν προσφέρεται για πολιτικούς υπολογισμούς, δεν προσφέρεται για παιχνίδια πολιτικής. <br />Σε περίπτωση που δεν γίνουν όλα αυτά, να ξέρετε πάλι ότι θα έχετε τον έλεγχο και την κριτική, τη σκληρή κριτική απ’ όλες και πάλι τις παρατάξεις.<br />Πιστεύω και ελπίζω ότι θα πάμε στο πρώτο σενάριο, στο σενάριο δηλαδή της σκληρής προσπάθειας της Κυβέρνησης να αποτραπεί το ενδεχόμενο αυτό, να διασφαλιστεί ότι δεν θα υπάρχει κανένας κίνδυνος για μας, για τα παιδιά μας, για το αύριο της πατρίδας μας και σε αυτήν την κατεύθυνση θα στηρίξουμε όλοι. <br />Ευχαριστώ πολύ.</speech><speech by="#s75"><from>ΠΡΟΕΔΡΕΥΩΝ</from> Ο Υφυπουργός Εξωτερικών, κ. Δημήτριος Κούρκουλας, έχει τον λόγο για τρία λεπτά.<br />ΔΗΜΗΤΡΙΟΣ ΚΟΥΡΚΟΥΛΑΣ : Συμφωνώ απόλυτα ότι το θέμα δεν είναι λήξαν. Το θέμα είναι σε εξέλιξη. Βεβαίως κι εμείς θα θέλαμε να είμαστε σε θέση να δώσουμε λεπτομερείς πληροφορίες πολύ νωρίτερα. Όμως, επειδή ακριβώς το θέμα είναι σε εξέλιξη, θέλουμε να δίνουμε μόνο την πληροφόρηση, η οποία είναι αντικειμενική, επιβεβαιωμένη και η οποία δεν δημιουργεί θέμα αξιοπιστίας. <br />Θέλω να πω ότι οι προσπάθειες συνεχίζονται. Η συζήτηση για την τελική απόφαση όσον αφορά τον τόπο και το χρόνο υδρόλυσης συνεχίζεται. Η απόφαση θα ληφθεί από τον Οργανισμό για την Καταστροφή των Χημικών Όπλων που εδρεύει στη Χάγη με τη συμμετοχή του Οργανισμού Ηνωμένων Εθνών. Υπάρχουν διάφορες εναλλακτικές λύσεις. Εμείς προωθούμε τη λύση η οποία θα προστατεύει στο μέγιστο δυνατό τη Μεσόγειο. <br />Εάν τελικά η υδρόλυση γίνει σε περιοχή που μας ενδιαφέρει, τότε θα επιδιώξουμε βεβαίως να υπάρχει και Έλληνας παρατηρητής πάνω στο καράβι που θα γίνει η υδρόλυση. Υπενθυμίζω ότι ο αρχικός σχεδιασμός ήταν όλη η διαδικασία καταστροφής να γίνει στην Αλβανία. Εμείς τότε, το ελληνικό Υπουργείο Εξωτερικών, είχε εκφράσει διάφορους προβληματισμούς. Τελικά αυτή η λύση ευτυχώς δεν προκρίθηκε. <br />Άρα, αυτό που θέλω να πω, είναι ότι εμείς σαν Ελλάδα είμαστε σε συνεχή επαφή και μάλιστα θα έλεγα ότι πρωταγωνιστούμε όσον αφορά την εξεύρεση μίας λύσης που θα διασφαλίζει στο μέγιστο δυνατό το περιβάλλον. Είμαστε σε πολύ στενή επαφή και με την Ιταλία -η οποία δέχθηκε να γίνει στο λιμάνι της η μεταφορά του φορτίου- και με τις άλλες χώρες που εμπλέκονται και με τις Ηνωμένες Πολιτείες.<br />Επίσης, στις 27 Ιανουαρίου ο κ. Βενιζέλος έστειλε επιστολή στον διευθυντή του Oργανισμού για την Kαταστροφή των Xημικών. <br />Άρα, θα συνεχίζουμε να παρακολουθούμε το θέμα, όπως επίσης θα συνεχίζουμε με κάθε διαφάνεια να δίνουμε στη δημοσιότητα πληροφορίες και να ενημερώνουμε τους πολίτες για οποιοδήποτε στοιχείο που είναι επιβεβαιωμένο. Βεβαίως συμφωνώ απόλυτα ότι αυτό το θέμα δεν προσφέρεται για κομματική ή άλλη εκμετάλλευση και λυπάμαι και εγώ που μερικές φορές βλέπω στον Τύπο εξωφρενικά πράγματα. <br />Επαναλαμβάνω ακόμα μία φορά ότι κανένα σενάριο δεν προβλέπει την απόρριψη στην Μεσόγειο οποιασδήποτε χημικής ουσίας ή απόβλητου. <br />Ευχαριστώ πολύ.</speech><speech by="#s75"><from>ΠΡΟΕΔΡΕΥΩΝ</from> Κι εμείς ευχαριστούμε τον κύριο Υπουργό. <br />Θα συζητηθεί τώρα η δεύτερη με αριθμό 498/3-2-2014 επίκαιρη ερώτηση πρώτου κύκλου του Βουλευτή Α΄ Θεσσαλονίκης του Συνασπισμού Ριζοσπαστικής Αριστεράς κ. Αναστασίου Κουράκη προς τον Υπουργό Παιδείας και Θρησκευμάτων, σχετικά με την άμεση επανατοποθέτηση όσων εκπαιδευτικών παραμένουν σε διαθεσιμότητα. <br />Στην ερώτηση θα απαντήσει ο Υπουργός κύριος Κωνσταντίνος Αρβανιτόπουλος. <br />Κύριε Κουράκη, έχετε τον λόγο για δύο λεπτά.</speech><speech by="#s139"><from> ΑΝΑΣΤΑΣΙΟΣ ΚΟΥΡΑΚΗΣ</from> Ευχαριστώ, κύριε Πρόεδρε. <br />Κύριε Υπουργέ, γνωρίζετε πάρα πολύ καλά, καλύτερα από τον καθένα θα έλεγα, πως σήμερα βρισκόμαστε λιγότερο από δύο μήνες μακριά -σήμερα που μιλάμε είναι μόλις ενάμιση μήνα- από την οριακή ημερομηνία της 22 Μαρτίου 2014. Είναι μία ημερομηνία ορόσημο για μερικές εκατοντάδες ανθρώπους που είδαν τη ζωή τους να διαλύεται μέσα σε μία ημέρα με το ανορθολογικό, κοινωνικά επιζήμιο και εντέλει καταστροφικό μέτρο της διαθεσιμότητας. <br />Το ιστορικό είναι γνωστό. Οι εκπαιδευτικοί αυτοί τέθηκαν σε διαθεσιμότητα τον Ιούλιο 2013. Ήταν τότε που το Υπουργείο κατήργησε τρεις τομείς των ΕΠΑΛ και των ΕΠΑΣ, τους τομείς Υγείας και Πρόνοιας, Εφαρμοσμένων Τεχνών και Αισθητικής-Κομμωτικής δημιουργώντας με αυτόν τον τρόπο τεράστια προβλήματα στους εκπαιδευτικούς, αλλά κυρίως στους μαθητές. <br />Είναι γνωστό πως οι μαθητές στα ΕΠΑΛ και στα ΕΠΑΣ ακόμα και σήμερα, ιδιαίτερα στις ειδικότητες που καταργήθηκαν, το γνωρίζετε, κύριε Υπουργέ, δεν διδάσκονται το σύνολο των μαθημάτων ειδικότητας. Σε αρκετές περιπτώσεις, μάλιστα, όπως έχουμε καταγγείλει επανειλημμένως, δεν διδάσκονται ακόμα και σήμερα, δηλαδή τον Φεβρουάριο 2014, πανελλαδικώς εξεταζόμενα μαθήματα. Αυτό είναι το αποτέλεσμα τού ότι τέθηκαν σε διαθεσιμότητα από τις 3 Ιουλίου, όπως αναφέραμε προηγουμένως, εκπαιδευτικοί πενήντα ειδικοτήτων που δίδασκαν στα σχολεία αυτά.<br />Παρά τις δικές σας διαβεβαιώσεις πως οι διαθεσιμότητες δεν σημαίνουν απολύσεις, αυτήν τη στιγμή είμαστε σε μια πραγματικότητα όπου σύμφωνα με το  Υπουργείο υπάρχουν χίλιοι οχτακόσιοι σαράντα πέντε εκπαιδευτικοί σε διαθεσιμότητα. Βεβαίως, έχουν γίνει οι προκηρύξεις για χίλιες τριακόσιες οκτώ θέσεις. Συγκεκριμένα, πρόκειται για εννιακόσιους είκοσι πέντε εκπαιδευτικούς σε ΙΕΚ και ΣΕΚ, διακόσιους τριάντα τρεις που έχουν πάρει μετάταξη σε εκπαιδευτικές θέσεις με τα δεύτερα πτυχία που κατείχαν, δηλαδή φιλόλογοι, δάσκαλοι, νηπιαγωγοί κ.τλ. και εκατόν πενήντα θέσεις βρεφονηπιοκόμων στους δήμους. Άρα, πρόκειται συνολικά για χίλιες τριακόσιες οκτώ θέσεις. Δεν έχει βέβαια ολοκληρωθεί η διαδικασία τοποθέτησης στις θέσεις αυτές, άρα και το τελικό νούμερο αυτών που θα τοποθετηθούν δεν είναι οριστικό. <br />Κατά συνέπεια, αν αφαιρέσουμε το χίλια τριακόσια οκτώ από το χίλια οχτακόσια σαράντα πέντε μας κάνει πεντακόσιες τριάντα επτά θέσεις. Δηλαδή, πεντακόσιοι τριάντα επτά εκπαιδευτικοί κινδυνεύουν με απόλυση στις 22 Μαρτίου, που λήγει το οκτάμηνο της διαθεσιμότητας, χωρίς, όπως είπα και προηγουμένως, αυτό το νούμερο των εκπαιδευτικών να είναι το τελικό.<br />Θα ήθελα να σημειώσω ότι στη συνάντηση στις 7-1-2014 που είχαν το διοικητικό συμβούλιο της ΟΛΜΕ και μέλη της συντονιστικής επιτροπής των εκπαιδευτικών που είναι σε διαθεσιμότητα, μαζί σας, κύριε Υπουργέ, δεν δόθηκε καμμία πραγματική δέσμευση για το πώς και για το πού θα απορροφηθούν αυτοί οι καθηγητές.<br />Εσείς, όμως, ο ίδιος δηλώσατε πως κανένας εκπαιδευτικός δεν περισσεύει -πολύ ορθώς- και ότι οι ανάγκες της εκπαίδευσης είναι μεγάλες. Επίσης σωστό.<br />Επειδή το άδικο και ανορθολογικό μέτρο της διαθεσιμότητας πλήττει την ήδη υποβαθμισμένη λόγω υποχρηματοδότησης δημόσια εκπαίδευση, επειδή ακόμα και σήμερα οι μαθητές στη Γ΄ τάξη των ΕΠΑΛ δεν διδάσκονται μαθήματα ειδικότητας και πανελλαδικώς εξεταζόμενα μαθήματα, σας ερωτώ αυτό που περιμένουν να ακούσουν όλοι αυτοί οι άνθρωποι: Θα προχωρήσετε στην άμεση επανατοποθέτηση όσων εκπαιδευτικών παραμένουν σε διαθεσιμότητα; <br />Ευχαριστώ.</speech><speech by="#s75"><from>ΠΡΟΕΔΡΕΥΩΝ</from> Κύριε Υπουργέ, έχετε το λόγο για τρία λεπτά.</speech><speech by="#s20"><from> ΚΩΝΣΤΑΝΤΙΝΟΣ ΑΡΒΑΝΙΤΟΠΟΥΛΟΣ</from> Ευχαριστώ, κύριε Πρόεδρε.<br />Κύριε συνάδελφε, θα περίμενα σήμερα ότι θα είχατε προβεί σε μία διόρθωση τουλάχιστον. Διότι πριν από λίγους μήνες μάς λέγατε ότι χίλιοι οχτακόσιοι πενήντα εκπαιδευτικοί οδηγούνται στην απόλυση.<br />Σήμερα παραδέχεστε ότι αυτό δεν έχει γίνει έστω και κατά τον αριθμό των οποίο αναφέρετε, δηλαδή τους χίλιους τετρακόσιους οι οποίοι επανατοποθετούνται την ερχόμενη εβδομάδα. <br />Θέλω να πω ότι η διαθεσιμότητα ως μέτρο αντιμετωπίστηκε από το Υπουργείο με έναν τρόπο, ούτως ώστε  να εξορθολογήσει το σύστημα και να αποφύγει τις απολύσεις. Θα σας υπενθυμίσω ότι σ’ αυτήν την πολιτική και τη νοοτροπία των οριζόντιων περικοπών που έχετε κρατήσει και των αριθμών που ακούστηκαν τότε για επτά χιλιάδες πεντακόσιους εκπαιδευτικούς, εμείς αντιτάξαμε ένα συγκεκριμένο σχέδιο αξιολόγησης δομών, διαδικασιών  και ανθρώπινου δυναμικού και μέσα από αυτήν την προσπάθεια καταλήξαμε στη διαθεσιμότητα των χιλίων οκτακοσίων πενήντα συναδέλφων υπό την έννοια της κινητικότητας. <br />Δεν καταργήσαμε τομείς. Τους τομείς υγείας και πρόνοιας τους αναβαθμίσαμε στο μεταλυκειακό επίπεδο. Και αυτό το οποίο κάναμε εντάσσεται μέσα στο πλαίσιο της συνολικής αναβάθμισης της επαγγελματικής εκπαίδευσης. Θα μου δοθεί η ευκαιρία και για τα πανελλαδικώς εξεταζόμενα μαθήματα τα οποία αναφέρατε, να μιλήσω στην επόμενη επίκαιρη ερώτηση που είναι πιο συγκεκριμένη. <br />Συνεπώς αυτό το σχέδιο μάς έδωσε τη δυνατότητα της αξιοποίησης των εκπαιδευτικών μας σε άλλες θέσεις, δομές κατάρτισης και στις νέες δομές στις οποίες σχηματίσαμε για το νομοσχέδιο με την επαγγελματική εκπαίδευση. Ήδη, όπως κι εσείς αναφέρατε, ολοκληρώνεται η τοποθέτηση χιλίων τετρακοσίων συναδέλφων την επόμενη εβδομάδα και γνωρίζετε ότι με τη πρόσφατη τροπολογία που περάσαμε, δημιουργήσαμε το θεσμικό υπόβαθρο για την επανατοποθέτηση άλλων διακοσίων συναδέλφων σε δομές ΙΕΚ αλλά και ΣΕΚ. Φυσικά απομένει και η διευθέτηση των αναγκών του Υπουργείου Υγείας για την απορρόφηση νοσηλευτών και γιατρών. <br />Συνεπώς, υπάρχει ένα σχέδιο το οποίο επανατοποθετεί τους εκπαιδευτικούς σε θέσεις που πραγματικά χρειάζονται με τις αλλαγές που έγιναν και ευελπιστούμε ότι στο τέλος αυτής της διαδρομής, αυτής της διαδικασίας θα έχουμε την πλήρη επανατοποθέτηση όλων.</speech><speech by="#s75"><from>ΠΡΟΕΔΡΕΥΩΝ</from> Κύριε συνάδελφε, έχετε τον λόγο για τρία λεπτά.</speech><speech by="#s139"><from> ΑΝΑΣΤΑΣΙΟΣ ΚΟΥΡΑΚΗΣ</from> Κύριε Υπουργέ, θα ήθελα πολύ συγκεκριμένα, επειδή σε σαράντα μέρες λήγει ο χρόνος και αυτοί οι άνθρωποι θα απολυθούν αν δεν γίνει κάτι, να μας δώσετε μία πολύ συγκεκριμένη απάντηση. Διακόσιοι δώδεκα εκπαιδευτικοί θα τοποθετηθούν, όπως προτείνει και η ΟΛΜΕ και εμείς –και είναι πολύ λογικό- σε θέσεις ΙΕΚ και ΣΕΚ και θα υπάρξει νομοθετική δέσμευση ότι θα προκηρυχθούν για τους διαθέσιμους άμεσα, όπως είχε προταθεί σε σας στην τροπολογία που συζητήθηκε πρόσφατα; Αυτό είναι το θέμα. <br />Εγώ δεν άκουσα -συγγνώμη δηλαδή, εκτός αν δεν κατάλαβα καλά- αν στις 22 Μαρτίου δεν θα απολυθεί κανένας. Και αν είναι μέσα στην αντίληψή σας αυτό, θα ήθελα να μου πείτε πώς σκέφτεστε να υλοποιηθεί μέσα σε σαράντα μέρες αυτό. Θα υπάρξει νομοθετική ρύθμιση; Θα υπάρξει άλλος τρόπος, ώστε να έχουμε μια αξιόπιστη διαβεβαίωση ότι αυτό θα τηρηθεί;<br />Ναι, όντως, χίλιοι τετρακόσιοι είπατε ότι θα επανατοποθετηθούν την ερχόμενη εβδομάδα. Δεν έχω κανένα λόγο να αμφιβάλλω γι’ αυτό το πράγμα. Τώρα, στο σημείο στο οποίο βρισκόμαστε ζητάμε, όπως είπα και προηγουμένως, νομοθετική δέσμευση πώς θα προκηρυχθούν οι υπάρχουσες θέσεις σε ΙΕΚ, ΣΕΚ, που είναι εκατόν είκοσι πέντε διοικητικές, διακόσιες εκπαιδευτικές και φτάσαμε στον αριθμό τριακόσια είκοσι πέντε του πρόσφατου νόμου. Αν αυτές προκηρυχθούν για τους διαθέσιμους, θα φτάσουμε στο σύνολο στις χίλιες εξακόσιες τριάντα τρεις θέσεις. Πολύ ωραία. Απομένουν διακόσιες δώδεκα θέσεις. Περί αυτού πρόκειται. <br />Και θα παρακαλούσα, επειδή ξέρω την ευαισθησία σας στο θέμα αυτό και επειδή έχετε δηλώσει κιόλας ότι δεν θα απολυθεί κανείς, να επιβεβαιωθεί και σήμερα στη Βουλή –αυτό είναι πολύ σημαντικό και για τους εκπαιδευτικούς και για τους μαθητές- ότι αυτό θα γίνει με αυτόν και με αυτόν τον τρόπο. Θα παρακαλούσα, κύριε Υπουργέ, να δώσετε μια πολύ συγκεκριμένη απάντηση. <br />Ευχαριστώ.</speech><speech by="#s75"><from>ΠΡΟΕΔΡΕΥΩΝ</from> Κύριε Υπουργέ, έχετε τον λόγο για τρία λεπτά.</speech><speech by="#s20"><from> ΚΩΝΣΤΑΝΤΙΝΟΣ ΑΡΒΑΝΙΤΟΠΟΥΛΟΣ</from> Ευχαριστώ, κύριε Πρόεδρε. Δεν θα τα χρειαστώ τα τρία λεπτά, θα είμαι σύντομος.<br />Νομίζω ότι ήμουν σαφής. Η διαδικασία είναι αυτή η οποία ακολουθήθηκε. Δηλαδή, την ίδια διαδικασία που ακολουθήσαμε για τους χίλιους τετρακόσιους συναδέλφους που επανατοποθετούνται και ολοκληρώνεται η επανατοποθέτησή τους θα ακολουθηθεί και για τους υπόλοιπους.<br />Περάσαμε -νομίζω ήσασταν παρών- την πρόσφατη τροπολογία, που δημιουργήσαμε τις συνθήκες για τους διακόσιους εκπαιδευτικούς και πράγματι είμαστε ακριβώς στο χρονικό διάστημα που πρέπει να γίνουν τα επόμενα βήματα, δηλαδή να γίνει πρόσκληση, ούτως ώστε ν’ αρχίσει η επανατοποθέτηση. Απομένουν, επίσης, οι διακόσιοι που έχουμε πει ότι θα τοποθετηθούν στους τομείς υγείας, σε δομές του Υπουργείου Υγείας. Άρα, βρισκόμαστε σ’ αυτήν την κρίσιμη καμπή, όπου όσον αφορά τους συναδέλφους στις επαγγελματικές δομές κατάρτισης πρόκειται να αρχίσει η πρόσκληση για να τοποθετηθούν και να προχωρήσουμε στους υπόλοιπους, όσον αφορά, δηλαδή, νοσηλευτές και άλλους, για να απορροφηθούν στις δομές του Υπουργείου Υγείας.<br />Εκεί βρισκόμαστε και πράγματι είμαστε σ’ αυτό το χρονικό διάστημα που πρέπει να δούμε τις διαδικασίες να ολοκληρώνονται μέσα στο πλαίσιο του χρόνου που προβλέπεται για να μην υπάρξει κανένα πρόβλημα.</speech><speech by="#s75"><from>ΠΡΟΕΔΡΕΥΩΝ</from> Ευχαριστούμε για το σύντομο και το ουσιαστικό της απάντησης.<br />Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία της Βουλής, αφού ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, τριάντα τέσσερις μαθητές και μαθήτριες και πέντε εκπαιδευτικοί -συνοδοί από το Δημοτικό Σχολείο Λίνδου Ρόδου και από το 5ο Δημοτικό Σχολείο Ταύρου. <br />Η Βουλή τούς καλωσορίζει.<br /><br />Θέλω να τους ενημερώσω ότι σήμερα παρακολουθούν τη συνεδρίαση των επικαίρων ερωτήσεων, όπου παρίστανται μόνο οι Βουλευτές που ρωτούν και οι Υπουργοί που απαντούν, γι’ αυτό βλέπουν και την Αίθουσα να μην είναι γεμάτη.<br />Επίσης, έχω να ανακοινώσω στο Σώμα ότι ο Βουλευτής κ. Νικόλαος Σηφουνάκης ζητεί άδεια ολιγοήμερης απουσίας του στο εξωτερικό με επιστολή του, η οποία έχει ως εξής:<br />«Κύριε Πρόεδρε, σαν μέλος της Ελληνικής Κοινοβουλευτικής Αντιπροσωπείας στο ΝΑΤΟ θα συμμετέχω σε εργασίες της Κοινοβουλευτικής Συνόδου του ΝΑΤΟ Επιτροπής Άμυνας και Ασφάλειας, που θα λάβουν χώρα από 6-2-2014 έως 12-2-2014 στις ΗΠΑ. Μετά το πέρας των εργασιών της Συνόδου από 12-2-2014 έως και 15-2-2014 θα μεταβώ στη Βαλτιμόρη, προκειμένου να υποβληθώ σε προγραμματισμένες ιατρικές εξετάσεις. <br />                                                         Με εκτίμηση, Νίκος Σηφουνάκης».<br />Η Βουλή εγκρίνει;</speech><speech><from>ΟΛΟΙ ΟΙ ΒΟΥΛΕΥΤΕΣ</from> Μάλιστα, μάλιστα.</speech><speech by="#s75"><from>ΠΡΟΕΔΡΕΥΩΝ</from> Η Βουλή ενέκρινε τη ζητηθείσα άδεια.<br />Ακολουθεί η δεύτερη με αριθμό 497/3-2-2014 επίκαιρη ερώτηση δεύτερου κύκλου της Βουλευτού Σάμου του Συνασπισμού Ριζοσπαστικής Αριστεράς κ. Αγνής Καλογερή προς τον Υπουργό Παιδείας και Θρησκευμάτων, σχετικά με τη διάλυση της επαγγελματικής εκπαίδευσης.<br />Στην ερώτηση θα απαντήσει ο Υπουργός Παιδείας και Θρησκευμάτων, κ. Αρβανιτόπουλος.<br />Ορίστε, κυρία συνάδελφε, έχετε τον λόγο για δύο λεπτά.</speech><speech by="#s92"><from> ΑΓΝΗ ΚΑΛΟΓΕΡΗ</from> Ευχαριστώ, κύριε Πρόεδρε.<br />Συνεχίζω τη σκέψη μου από αυτά που και ο κ. Κουράκης σάς ρώτησε προηγούμενα. Με την εφαρμογή του ν. 4172 το περσινό καλοκαίρι, με τον οποίο ετέθησαν σε διαθεσιμότητα αρκετοί καθηγητές, μεταξύ αυτών και οι καθηγητές στους τομείς Υγείας, Πρόνοιας, Εφαρμοσμένων Τεχνών, Αισθητικής και Κομμωτικής στα ΕΠΑΛ και ΕΠΑΣ, δημιουργήθηκε μία πάρα πολύ δύσκολη κατάσταση, μία κατάσταση η οποία δεν μπορούσε να λειτουργήσει. Και θέλω να σας μεταφέρω την εικόνα που υπήρχε μέχρι την προηγούμενη εβδομάδα στην τεχνική και τεχνολογική εκπαίδευση στο Νομό Σάμου. Αυτή σας τη δείχνω και με το κείμενο της ερώτησης, την οποία σας έχω καταθέσει. <br />Αυτή η κατάσταση είχε γίνει αντικείμενο και παλαιότερης ερώτησης μου στις 24-10, αναφορών μου στις 22-11, αναφοράς μου στην Εισαγγελία Σάμου για τη συνεχιζόμενη μη λειτουργία της τεχνικής εκπαίδευσης και επίσης μίας εξώδικης διαμαρτυρίας των γονέων, η οποία έφτασε στα χέρια σας, στις 18-11. <br />Και η  κατάσταση συνεχίστηκε μέχρι τη Δευτέρα που μας πέρασε να είναι η εξής: Δεν είχαν γίνει οι προαγωγικές εξετάσεις των μαθητριών στην επόμενη τάξη, γιατί δεν υπήρχαν καθηγητές να τις εξετάσουν. Τα τμήματα Υγείας και Πρόνοιας λειτουργούσαν με ελάχιστους καθηγητές και δεν γινόταν μάθημα στα περισσότερα πανελλαδικά εξεταζόμενα μαθήματα και στα μαθήματα ειδικότητας. Επίσης, στην ΕΠΑΣ το μόνο μάθημα που διδασκόταν μέχρι προχθές στα παιδιά ήταν το μάθημα των Γαλλικών, χωρίς να διδάσκεται ούτε το μάθημα της Αισθητικής ούτε το μάθημα της Κομμωτικής.<br />Έμαθα με πολύ μεγάλη χαρά ότι την προηγούμενη εβδομάδα καλύφθηκαν κάποιες θέσεις, μία νοσηλεύτρια δηλαδή, χωρίς να είναι βέβαια η μόνιμη καθηγήτρια που είχαν μέχρι πέρυσι και χωρίς να έχει την ανάλογη μεταπτυχιακή ή εκπαιδευτική εμπειρία που είχαν οι προηγούμενοι καθηγητές οι οποίοι ετέθησαν σε διαθεσιμότητα. Είναι, λοιπόν, μία ωρομίσθια μέσω των ΙΕΚ. <br /><br />Υπάρχει, λοιπόν, αυτή η καθηγήτρια. Παρ’ όλα αυτά δεν έχουν καλυφθεί όλα τα κενά.<br />Λίγο ακόμα, κύριε Πρόεδρε, για να τελειώσω.<br />Έτσι, λοιπόν, τα ερωτήματα που είχα θέσει παίρνουν μία άλλη μορφή. Εγώ πήγα μέχρι τον εισαγγελέα και είπα ότι κάποιος φταίει, εάν ένα σχολειό μέχρι το τέλος του πρώτου τετραμήνου δεν δουλεύει. Με δεδομένο ότι στην Σάμο δεν υπάρχουν ιδιωτικά ΙΕΚ, με δεδομένο ότι οι γονείς δεν έχουν τη δυνατότητα να στείλουν τα παιδιά τους να σπουδάσουν, ήθελα να ρωτήσω: έχετε εσείς την ευαισθησία απέναντι στους μαθητές, στους καθηγητές και στους γονείς να αναλάβετε την ευθύνη για τη μισή χρονιά που πήγε χαμένη;<br />Επίσης, πώς σκέφτεστε να διασφαλίσετε στην ουσία ότι αυτά τα παιδιά θα πάρουν ένα πτυχίο ειδικότητας, το οποίο όμως θα ανταποκρίνεται στις πραγματικές γνώσεις τις οποίες θα πρέπει να έχουν και με ποια συγκεκριμένα μέτρα μπορεί να προχωρήσει το Υπουργείο Παιδείας, έτσι ώστε αυτά τα παιδιά να συμμετέχουν στις πανελλαδικές εξετάσεις ισότιμα σε σχέση με όλα τα υπόλοιπα παιδιά της υπόλοιπης Ελλάδος;<br />Ευχαριστώ πολύ.</speech><speech by="#s75"><from>ΠΡΟΕΔΡΕΥΩΝ</from> Τον λόγο έχει ο Υπουργός Παιδείας και Θρησκευμάτων κ. Κωνσταντίνος Αρβανιτόπουλος για τρία λεπτά.</speech><speech by="#s20"><from> ΚΩΝΣΤΑΝΤΙΝΟΣ ΑΡΒΑΝΙΤΟΠΟΥΛΟΣ</from> Κυρία συνάδελφε, πρέπει να ξεκινήσουμε την απάντηση αυτή οριοθετώντας την κατάσταση που αντιμετωπίσαμε.<br />Κατ’ αρχάς πρέπει να πούμε ότι το σχολικό, εκπαιδευτικό σύστημα φέτος λειτούργησε με δεκαοκτώ χιλιάδες λιγότερους εκπαιδευτικούς. Το γνωρίζετε αυτό. Υπήρξαν δέκα χιλιάδες λιγότεροι αναπληρωτές, ακόμη έξι χιλιάδες που συνταξιοδοτήθηκαν και δύο χιλιάδες που τέθηκαν σε διαθεσιμότητα.<br />Έχοντας αυτό κατά νου, εάν δούμε τα κενά τα οποία παρουσιάστηκαν πανελλαδικά, θα δείτε ότι είναι λιγότερα από κάθε άλλη χρονιά. Και αυτό διότι εξορθολογήσαμε τον τρόπο τοποθέτησης των εκπαιδευτικών. Και θα δείτε από όλη την καταγραφή και την χαρτογράφηση των κενών ότι είναι λίγες δεκάδες και εκεί που ήταν, τα καλύψαμε.<br />Υπήρξε και ένα δεύτερο στοιχείο το οποίο πρέπει να συνυπολογίσουμε στη συζήτηση που κάνουμε και αυτό είναι η συνολική αναβάθμιση, που –αν θέλετε- υπήρξε στρατηγική μας επιλογή της επαγγελματικής μας εκπαίδευσης. <br />Όταν μιλώ για την αναβάθμιση της επαγγελματικής εκπαίδευσης, μιλάω για όλες τις βαθμίδες από τα τεχνολογικά ιδρύματα τα οποία γνωρίζετε ότι μέσα από το σχέδιο «Αθηνά» όχι μόνο εξορθολόγησαν τα γνωστικά τους αντικείμενα, αλλά σε περιπτώσεις συγχωνεύσεων με τμήματα ισχυροποίησαν τα πτυχία τους και τις δυνατότητες που έχουν οι μαθητές και οι φοιτητές για να βγουν στον στίβο της εργασίας.<br />Το δεύτερο είναι η αναβάθμιση του επαγγελματικού λυκείου. Αυξήσαμε τις ειδικότητες και φέραμε και τον τέταρτο χρόνο της μαθητείας. Εκεί, λοιπόν, βλέπετε ότι υπάρχει μία συνολική αναβάθμιση επαγγελματικής εκπαίδευσης και βέβαια όλες οι δομές κατάρτισης που δημιουργήσαμε της δημόσιας επαγγελματικής κατάρτισης στέφθηκε από επιτυχία, εάν δούμε ότι διπλασιάστηκαν οι μαθητές οι οποίοι προσήλθαν σε αυτές τις δομές.<br />Συνεπώς έχουμε μία συνολική αλλαγή σε όλο τον τομέα της επαγγελματικής κατάρτισης. Είναι φυσικό μέσα από μία τέτοια ριζική αλλαγή στην πρώτη χρονιά, την πρώτη μεταβατική χρονιά, να δημιουργηθούν και προβλήματα, να δημιουργηθούν και κενά.<br />Και πράγματι σε ορισμένα ΕΠΑΛ είχαμε σε πανελλαδικώς εξεταζόμενα μαθήματα κάποια κενά. Αυτά πλέον στη συντριπτική πλειοψηφία έχουν καλυφθεί και από συναδέλφους οι οποίοι μετατέθηκαν αλλά και από ωρομίσθιους, και διασφαλίσαμε και μέσα από το ΕΣΠΑ έναν ορισμένο αριθμό συναδέλφων, ούτως ώστε να μην υπάρξουν κενά στα πανελλαδικώς εξεταζόμενα μαθήματα. <br />Ακόμα και σε αυτές τις περιπτώσεις, όπως αναφέρατε και εσείς, έχουν υπάρξει καλύψεις. Συνεπώς, νομίζω ότι σιγά, σιγά αυτή η εικόνα έχει εξομαλυνθεί.</speech><speech by="#s75"><from>ΠΡΟΕΔΡΕΥΩΝ</from> Τον λόγο έχει η κ. Καλογέρη για τρία λεπτά.</speech><speech by="#s92"><from> ΑΓΝΗ ΚΑΛΟΓΕΡΗ</from> Ευχαριστώ, κύριε Πρόεδρε. <br />Καταλαβαίνω τον γενικότερο προβληματισμό σας. <br />Αυτό, όμως, που έχω να σας πω και να σας μεταφέρω, φτάνοντας μέχρι και αυτήν την ερώτηση, είναι ότι η ήδη υποβαθμισμένη –τουλάχιστον στο Νομό Σάμου- τεχνολογική και τεχνική εκπαίδευση φέτος είχε ένα πλήγμα το οποίο δεν νομίζω ότι μπορεί εύκολα να επανορθωθεί με δεδομένο ότι μιλάμε για νησιά, τη Σάμο και την Ικαρία.<br />Να σας πω τη μαρτυρία ενός πατέρα, ο οποίος μου είπε συγκεκριμένα, «να κόψω το τσιγάρο, να στείλω το παιδί μου στην Αθήνα, να πάει σε ένα ιδιωτικό σχολείο, για να πάρει ένα πτυχίο ειδικότητας. Να μπορεί να δουλέψει. Αλλά, δεν έχω τέτοια δυνατότητα και δεν φτάνει να κόψω το τσιγάρο». <br />Φέτος, λοιπόν, είδαμε μια άνθηση των ιδιωτικών ΙΕΚ στην υπόλοιπη Ελλάδα. Στη Σάμο δεν υπάρχουνε τέτοια πράγματα. Παρ’ όλα αυτά, παρ’ όλη την κατάσταση αυτή που δημιουργήθηκε και ήταν ο λόγος που έγιναν πάρα πολλές διαμαρτυρίες και από τους γονείς και από εμένα και από τους καθηγητές, την τοπική ΕΛΜΕ και από όλη την τοπική κοινωνία, έχουμε φτάσει ήδη να συζητάμε για το δεύτερο τετράμηνο της σχολικής χρονιάς. Συζητάμε ότι οι τέσσερις πιο παραγωγικοί μήνες της σχολικής χρονιάς έχουν πάει χαμένοι.<br />Εδώ θέλω να μου πείτε συγκεκριμένα πράγματα, για το πώς, με ποια μέτρα, σκέφτεστε να διασφαλίσετε αυτό που σας ρώτησα και προηγουμένως και δεν απαντήσατε, δηλαδή να διασφαλίσετε ότι το πτυχίο που θα πάρουν αυτά τα παιδιά θα ανταποκρίνεται στις γνώσεις, τις οποίες θα έχουν. Επίσης, πώς θα αναπληρώσετε τις χαμένες ώρες και με ποιες διαδικασίες και τρόπο αυτά τα παιδιά θα μπορούν να αισθανθούν ότι μπορούν να συμμετέχουν ισότιμα στις πανελλαδικές εξετάσεις;<br />Το ότι οι διορισμοί γίνονται Δεκέμβριο και Ιανουάριο δεν νομίζω ότι τιμά κανένα πρόγραμμα εκπαίδευσης, κανένα σχολείο. Αυτά θα έπρεπε να είναι ζητήματα λυμένα –με όποιο τρόπο είτε εσείς θέλετε, είτε εμείς κάπως διαφορετικά τα φανταζόμαστε και τα θέλουμε, πάντως λυμένα- πριν την έναρξη της σχολικής χρονιάς, γιατί τα θύματα είναι μόνο οι μαθητές.<br />Ευχαριστώ πολύ.</speech><speech by="#s75"><from>ΠΡΟΕΔΡΕΥΩΝ</from> Κύριε Υπουργέ, έχετε τον λόγο για τρία λεπτά.</speech><speech by="#s20"><from> ΚΩΝΣΤΑΝΤΙΝΟΣ ΑΡΒΑΝΙΤΟΠΟΥΛΟΣ</from> Κατ’ αρχάς, αυτό το οποίο είπατε για την άνθηση των ιδιωτικών ΙΕΚ δεν είναι σωστό. Και θα σας δώσω μόνο τους αριθμούς: Στα δημόσια ΙΕΚ, τα οποία πέρυσι δεν ήταν δωρεάν, φοιτούσαν πεντέμισι χιλιάδες σπουδαστές. Φέτος έχουμε δωδεκάμισι χιλιάδες σπουδαστές και όπως γνωρίζετε η Κυβέρνηση τα έκανε δωρεάν τα δημόσια ΙΕΚ. Η φοίτηση σε αυτά είναι δωρεάν. Επίσης, οι μαθητές των ΕΠΑΛ ήταν είκοσι δύο χιλιάδες πέρυσι, ενώ φέτος είναι εικοσιδυόμισι χιλιάδες. Έχουμε ακόμα τριάντα χιλιάδες πολίτες που φοιτούν στα νεοσύστατα κέντρα «Διά Βίου Μάθησης» από το Σεπτέμβριο. Αυτή είναι η πραγματικότητα, όσον αφορά την άνθηση ή τη μη άνθηση των ιδιωτικών ΙΕΚ.<br />Όπως σας είπα, για τα πανελλαδικώς εξεταζόμενα μαθήματα, υπάρχει πλέον κάλυψη σε ολόκληρη τη χώρα. Η δική μας μέριμνα είναι να καλυφθούν πλήρως οι ώρες που χάθηκαν και εκεί που δεν καλύπτονται να υπάρξει ανάλογη μείωση της ύλης, ώστε τα παιδιά να μην έχουν κανένα πρόβλημα, όσον αφορά τις πανελλαδικές εξετάσεις. <br />Ακόμα και στη Σάμο που αναφέρετε, πλέον η καταγραφή που έχουμε κάνει είναι ότι στη συντριπτική πλειοψηφία όλα τα μαθήματα διδάσκονται, όπως και στο ΕΠΑΛ της Σάμου και στο τμήμα Νοσηλευτικής και σιγά σιγά καλύπτονται οι ώρες και στην ΕΠΑΣ. <br />Άρα, έχει υπάρξει μέριμνα, για να καλυφθούν οι ώρες που χάθηκαν από τις συγκεκριμένες ειδικότητες, ούτως ώστε να μην υπάρξει κανένα πρόβλημα. Έτσι εξομαλύνεται αυτή η περίοδος προσαρμογής και νομίζω ότι δεν θα υπάρξει κανένα πρόβλημα για τις εξετάσεις των μαθητών. Και βέβαια την επόμενη χρονιά, με τις αλλαγές που έχουμε κάνει, όλα θα κυλήσουν ομαλά. <br />Ευχαριστώ.</speech><speech by="#s75"><from>ΠΡΟΕΔΡΕΥΩΝ</from> Ευχαριστούμε τον κύριο Υπουργό.<br />Συνεχίζουμε με την τρίτη υπ’ αριθμό 501/3-2-2014 επίκαιρη ερώτηση πρώτου κύκλου της Βουλευτού Μαγνησίας των Ανεξαρτήτων Ελλήνων κ. Μαρίνας Χρυσοβελώνη προς τους Υπουργούς Επικρατείας και Διοικητικής Μεταρρύθμισης και Ηλεκτρονικής Διακυβέρνησης, σχετικά με την εφαρμογή του νόμου περί κατάργησης θέσεων μετακλητών.<br />Στην ερώτηση θα απαντήσει ο Υπουργός Επικρατείας κ. Δημήτριος Σταμάτης.<br />Ορίστε, κυρία συνάδελφε, έχετε τον λόγο για δύο λεπτά.</speech><speech by="#s297"><from> ΜΑΡΙΝΑ ΧΡΥΣΟΒΕΛΩΝΗ</from> Κύριε Υπουργέ, ο φαρισαϊσμός είναι μία ασθένεια που προσβάλλει κάθε εξουσία. Είναι μία αντίδραση της ίδιας της εξουσίας, για να μπορέσει να καλύψει τον σταδιακό εκφυλισμό της.<br />Το πρόβλημα όμως με την Κυβέρνηση Σαμαρά είναι ότι παρουσίασε συμπτώματα οξύτατου εκφυλισμού από πάρα πολύ νωρίς. Ήδη, από το 2012 που ο Πρωθυπουργός, την ώρα που απαιτούσε τις πρώτες διαθεσιμότητες υπαλλήλων του δημοσίου, προανήγγειλε ότι θα απαγορεύσει την πρόσληψη συγγενών Υπουργών ως μετακλητών στο δημόσιο.<br />Ήθελε να φανεί ηθικός, να δείξει πως τουλάχιστον η Κυβέρνηση αυτή δεν θα απέλυε απλούς εργαζόμενους, την ώρα που προσλαμβάνει συγγενείς και «ημετέρους». <br />Έγιναν οι εξαγγελίες από τον κύριο Πρωθυπουργό, βγάλατε και εσείς δελτία Tύπου για τις εφημερίδες, πέρασαν σχεδόν δύο χρόνια, αλλά φυσικά το μέτρο για τους μετακλητούς συγγενείς ουδέποτε εφαρμόστηκε. Αυτό ήταν ένα μόνο από τα πρώτα κρούσματα φαρισαϊσμού. Ακολούθησαν, δυστυχώς και άλλα πολλά. <br />Έρχομαι, κύριε Υπουργέ, στο πλέον πρόσφατο κρούσμα που αφορούσε πάλι τους αγαπημένους σας μετακλητούς στα υπουργικά γραφεία. Το Νοέμβριο του 2012, όπως γνωρίζετε, τέθηκε σε ισχύ ειδική διάταξη του ν. 4093/2012 για τη μείωση του αριθμού των μετακλητών υπαλλήλων, ειδικών συμβούλων, συνεργατών και λοιπά σε κυβερνητικά γραφεία κατά 20%. Κάτι τέτοιο δεν συνέβη ούτε το 2012, ούτε το 2013, αλλά ούτε και το 2014. <br />Αυτό που συνέβη είναι ότι τον περασμένο Νοέμβριο ο κ. Σαμαράς μεταβίβασε με το ν. 4208/2013 την ευθύνη κατάργησης των παραπάνω θέσεων μετακλητών που ο ίδιος αρνήθηκε να καταργήσει στους Υπουργούς του. <br />Φυσικά, μέχρι σήμερα ούτε ένας μετακλητός δεν έχει απομακρυνθεί. Μάλιστα, οι Υπουργοί που απάντησαν σε σχετικές ερωτήσεις μου –τις οποίες και θα καταθέσω στα Πρακτικά- λένε ξεκάθαρα ότι δεν πρόκειται να διώξουν έστω και ένα μετακλητό και ότι ούτε καν το σκέφτονται λόγω της πολλής δουλειάς, δηλαδή των –εντός εισαγωγικών βέβαια- «υπηρεσιακών αναγκών» των πολιτικών τους γραφείων. <br /><br />Θεωρώ ότι πρόκειται για μία εξωφρενική πρόκληση στην κοινωνία που πλέον ξεπερνά κάθε όριο. <br /><br />Κύριε Πρόεδρε, δώστε μου λίγο χρόνο ακόμα και θα μου τον αφαιρέσετε από τη δευτερολογία μου.<br />Έχουμε με απλά λόγια μία συγκυβέρνηση που προτιμά να απολύσει ή να θέσει σε διαθεσιμότητα πολλές χιλιάδες δημοσίων υπαλλήλων, όπως ακριβώς γίνεται σήμερα με το νομοσχέδιο του ΕΟΠΥΥ, παρά να αποχωριστεί κάποιους από τους χίλιους τριακόσιους πενήντα μετακλητούς φίλους της.<br />Επειδή λοιπόν ο εμπαιγμός με τις μη καταργήσεις θέσεων μετακλητών από τη συγκυβέρνηση έχει ξεπεράσει κάθε όριο, ερωτάσθε, πρώτον, γιατί από το 2012 μέχρι σήμερα συνεχίζετε να εμπαίζετε την ελληνική κοινωνία μη εφαρμόζοντας το νόμο περί κατάργησης έστω και μιας θέσης μετακλητού και δεύτερον, αν θα απομακρύνετε τελικά κάποιους μετακλητούς και πότε από τα υπουργικά σας γραφεία, αλλά και από τις τρεις γραμματείες του Πρωθυπουργού. <br />Ευχαριστώ.</speech><speech by="#s75"><from>ΠΡΟΕΔΡΕΥΩΝ</from> Ορίστε, κύριε Υπουργέ, έχετε το λόγο για τρία λεπτά.</speech><speech><from>ΔΗΜΗΤΡΙΟΣ ΣΤΑΜΑΤΗΣ</from> Αντιπαρέρχομαι το ύφος της Βουλευτού που ρώτησε και μπαίνω επί της ουσίας του θέματος. <br />Κατ’ αρχάς, από το κείμενο αυτό προκύπτει ότι λανθασμένα ρωτήθηκα. Δεν υπάρχει κάποια αρμοδιότητα του Υπουργού Επικρατείας να σας απαντήσει επ’ αυτών που προφορικά σήμερα εκθέσατε. Εγώ ήρθα εδώ για να σας απαντήσω για τη δική μου θέση ευθύνης. Σύμφωνα με το νόμο που επικαλεστήκατε, αρμόδιος για αυτό ήταν ο καθ’ ύλην αρμόδιος Υπουργός. Ο Υπουργός Επικρατείας δεν έχει τέτοια καθήκοντα. <br />Θέλετε να σας απαντήσω για το δικό μου γραφείο; Θα το κάνω πολύ ευχαρίστως. Στο δικό μου γραφείο, λοιπόν, προβλέπεται η ύπαρξη ενός γενικού γραμματέα με δύο μετακλητούς υπαλλήλους και εγώ ουδέποτε πήρα ούτε γενικό γραμματέα ούτε τους δύο υπαλλήλους. Στο δικό μου γραφείο προβλέπεται να υπηρετούν δεκαεπτά άτομα και σήμερα υπηρετούν εννιά. Αν από αυτό δεν βγάζει κάποιος συμπέρασμα για τον τρόπο με τον οποίο προσπαθώ να αντιμετωπίσω την ουσία και όχι το γράμμα μιας διάταξης, τότε οφείλω να ομολογήσω ότι αδυνατώ να το κάνω μέσα στο ένα λεπτό που θα σας απαντήσω. <br />Όμως, η πραγματικότητα είναι αυτή, ότι εγώ ως Υπουργός Επικρατείας είχα τη δυνατότητα να συστήσω μια Γενική Γραμματεία και δεν το έκανα. Η Γενική Γραμματεία θα είχε δύο υπαλλήλους, δεν προσελήφθησαν και από τους υπολοίπους δεκαεπτά βρίσκονται σήμερα και εργάζονται εννιά. <br />Πού είναι, λοιπόν, αυτοί οι κομματικοί φίλοι που θέλαμε να τακτοποιήσουμε; Εκτός αν προτιμάτε κάθε Υπουργός και εν προκειμένω ο Υπουργός Επικρατείας να είναι μόνος του, να σηκώνει το τηλέφωνο και να απαντάει. Εγώ θέτω σε κοινή κρίση αυτά που σας λέω. Δεν έχω να σας πω τίποτα άλλο.</speech><speech by="#s75"><from>ΠΡΟΕΔΡΕΥΩΝ</from> Ορίστε, κυρία συνάδελφε, έχετε τον λόγο.</speech><speech by="#s297"><from> ΜΑΡΙΝΑ ΧΡΥΣΟΒΕΛΩΝΗ</from> Κύριε Υπουργέ, η σχετική ερώτησή μου, όπως πολύ καλά θα είδατε, απευθύνεται σε εσάς και στον Υπουργό Διοικητικής Μεταρρύθμισης κ. Μητσοτάκη, ο οποίος δυστυχώς παρά το γεγονός ότι τον έχω καλέσει και στην αρμόδια επιτροπή της Βουλής να έρθει να απαντήσει επί θεμάτων που αφορούν τις αξιολογήσεις των δημοσίων υπαλλήλων, δεν μας κάνει τη χάρη, όπως δεν ήρθε και σήμερα εδώ. <br />Ειλικρινά, δεν περίμενα να ακούσω σήμερα από εσάς τέτοιες δικαιολογίες, δεδομένου ότι γνωρίζω πολύ καλά, κύριε Υπουργέ, ότι είστε και νομικός, δηλαδή ότι εκτός από την υπουργική σας ιδιότητα είστε και δικηγόρος.<br />Και να σας πω το εξής: Σε απάντηση, την οποία εσείς μου στείλατε επι συναφούς ερωτήματος, εφόσον λέτε ότι είστε αναρμόδιος, φτάσατε στο σημείο να μου πείτε πως οι επιστημονικοί συνεργάτες των Βουλευτών –την κατέθεσα στα Πρακτικά την απάντησή σας- είναι δήθεν και εκείνοι μετακλητοί. Ενώ βεβαίως, τέως Βουλευτής, γνωρίζετε πάρα πολύ καλά πως αυτοί συμβάλλονται με τους Βουλευτές-εργοδότες τους και όχι με τη Βουλή ή με το ελληνικό δημόσιο.<br />Θεωρώ, λοιπόν, ότι δεν το εννοούσατε αυτό που μου απαντήσατε στην ερώτηση και γι’ αυτό δεν θέλω να προχωρήσω περαιτέρω.<br />Στην ίδια, επίσης, απάντηση που μου δώσατε μου είπατε και το εξής εξωφρενικό, από το οποίο προκύπτει ότι σαφώς και εμπίπτει και στο δικό σας κύκλο αρμοδιοτήτων, ότι δήθεν από το 2012 συλλέγετε τα στοιχεία για τις θέσεις των μετακλητών –απάντηση δική σας είναι αυτή- προκειμένου να προχωρήσετε στη μείωσή τους κατά ένα ποσοστό 20%. <br />Πόσα χρόνια χρειάζονται, επιτέλους, για να μπορέσετε να εντοπίσετε τριακόσιους μετακλητούς; Στο κάτω-κάτω αυτοί οι άνθρωποι στα δικά στα τα γραφεία κινούνται. Δίπλα σας βρίσκονται. Θέλετε, δηλαδή, να μας πείτε ότι δεν τους γνωρίζετε; Και από την άλλη πλευρά, βλέπουμε ότι με τους οκτώμισι χιλιάδες του ΕΟΠΥΥ, που τίθενται σήμερα σε διαθεσιμότητα με αυτό το νομοσχέδιο –το οποίο καλούμαστε να ψηφίσουμε και μάλιστα χωρίς αξιολόγηση- διαπιστώνουμε ότι υπάρχει μια πάρα πολύ μεγάλη ταχύτητα της Κυβέρνησης και εν προκειμένω, βεβαίως, του Υπουργού Υγείας.<br />Εν πάση περιπτώσει, από τη συζήτηση θα έλεγα ότι φάνηκε ξεκάθαρα ότι υπάρχει μία αμετανόητη διάθεση εκ μέρους σας να μην δώσετε κάποια σαφή απάντηση για τα πεπραγμένα των Υπουργών της Νέας Δημοκρατίας και του ΠΑΣΟΚ. <br />Και επειδή δεν πρόκειται ποτέ να πάρω απάντηση απ’ ό,τι φαίνεται, θα ήθελα, κύριε Πρόεδρε, να καταχωρισθεί στα Πρακτικά το εξής: Με δεδομένο ότι διανύουμε προεκλογική περίοδο, θα ήθελα να ενημερώσω και εσάς, κύριε Υπουργέ, ότι μπορεί κάποιοι να μπουν στον πειρασμό, εν όψει αποχώρησης από τις θέσεις τους, να μονιμοποιήσουν μετακλητούς ή να φέρουν σε μόνιμες θέσεις στις γραμματείες του Πρωθυπουργού ανθρώπους από άλλες υπηρεσίες, προκειμένου να τους τακτοποιήσουν. <br />Το λέω εδώ σήμερα δημόσια και βεβαίως καταχωρείται στα Πρακτικά προς γνώση όλων ότι όλες οι μονιμοποιήσεις, μετατάξεις και μεταφορές υπαλλήλων σε γραμματείες του Πρωθυπουργού θα ελεγχθούν εξονυχιστικά από εμάς, τους Ανεξάρτητους Έλληνες. Και δηλώνουμε ότι δεν υπάρχει καμμία περίπτωση να αφήσουμε ένα σύστημα, που βρίσκεται σε αποδρομή, να βολέψει δικά του παιδιά, την ώρα κατά την οποία –και αυτό είναι πολύ σημαντικό- χιλιάδες δημόσιοι υπάλληλοι απολύονται και τίθενται σε διαθεσιμότητα. <br />Η θέση μας αυτή, βεβαίως, καλύπτει και όλα τα φαινόμενα οικογενειοκρατίας και διορισμών συγγενών σε θέσεις μετακλητών. Να υπενθυμίσω, λοιπόν, ότι ο απών και καθ’ ημάς καθ’ ύλην αρμόδιος Υπουργός, ο κ. Μητσοτάκης, ο οποίος και δεν εμφανίστηκε σήμερα, εξακολουθεί να μην έχει δώσει καμμία δημόσια εξήγηση για το διορισμό του ανιψιού του στο υπουργικό του γραφείο.<br />Με την ευκαιρία, λοιπόν, αυτή θα πρέπει να θυμίσω –μιας και έκανα και αναφορά στον αρχικό νόμο, τον οποίο θεσμοθέτησε ο Πρωθυπουργός- ότι θα πρέπει σύντομα και ο κύριος Πρωθυπουργός να ζητήσει απολογισμό για την εφαρμογή του μέτρου απαγόρευσης διορισμού συγγενών σε θέσεις μετακλητών. Διότι εάν ο κύριος Πρωθυπουργός θεωρεί ότι δεν πρέπει να το πράξει, τότε σας δηλώνουμε ότι εμείς, οι Ανεξάρτητοι Έλληνες, θα ενεργήσουμε τα δέοντα.<br />Ευχαριστώ.</speech><speech by="#s75"><from>ΠΡΟΕΔΡΕΥΩΝ</from> Έχετε το λόγο, κύριε Υπουργέ, για τρία λεπτά.</speech><speech><from>ΔΗΜΗΤΡΙΟΣ ΣΤΑΜΑΤΗΣ</from> Απ’ ό,τι κατάλαβα, δεν ήρθατε να ερωτήσετε. Ήρθατε να απειλήσετε. Με γεια σας, με χαρά σας.</speech><speech by="#s297"><from> ΜΑΡΙΝΑ ΧΡΥΣΟΒΕΛΩΝΗ</from> Δεν απειλώ κανέναν.</speech><speech><from>ΔΗΜΗΤΡΙΟΣ ΣΤΑΜΑΤΗΣ</from> Από εκεί και πέρα, απευθύνατε ερώτηση σε όλους τους Υπουργούς και πήρατε συγκεκριμένες απαντήσεις.</speech><speech by="#s297"><from> ΜΑΡΙΝΑ ΧΡΥΣΟΒΕΛΩΝΗ</from> Ποτέ δεν καταργήθηκε καμμία θέση.</speech><speech><from>ΔΗΜΗΤΡΙΟΣ ΣΤΑΜΑΤΗΣ</from> Όμως, αντελήφθην κάτι. Επικαλεστήκατε τη δικηγορική μου ιδιότητα. Νομίζω και εσείς δικηγόρος είστε. Αυτό που πριν από λίγο αναφέρατε στη Βουλή ότι υπάρχει –τάχα- πρόθεση, κίνδυνος επικείμενων εκλογών να νομιμοποιηθούν, από πού προκύπτει;</speech><speech by="#s297"><from> ΜΑΡΙΝΑ ΧΡΥΣΟΒΕΛΩΝΗ</from> Συνήθως έτσι γίνεται, κύριε Υπουργέ. Και το ξέρετε πολύ καλά.</speech><speech><from>ΔΗΜΗΤΡΙΟΣ ΣΤΑΜΑΤΗΣ</from> Αφήστε αυτά τα τεχνάσματα, τα οποία δεν έχουν καμμία νομική βάση, γιατί σας εκθέτουν νομικά.</speech><speech by="#s297"><from> ΜΑΡΙΝΑ ΧΡΥΣΟΒΕΛΩΝΗ</from> Το λέμε για να μην γίνεται.</speech><speech by="#s75"><from>ΠΡΟΕΔΡΕΥΩΝ</from> Κυρία Χρυσοβελώνη, δεν έχετε τον λόγο.<br />Κυρίες και κύριοι συνάδελφοι, η τέταρτη με αριθμό 507/3-2-2014 επίκαιρη ερώτηση πρώτου κύκλου του Βουλευτή Σερρών του Λαϊκού Συνδέσμου-Χρυσή Αυγή, κ. Αρτέμιου Ματθαιόπουλου, προς τον Υπουργό Εξωτερικών, σχετικά με την «προκλητική ανακοίνωση από «κόμμα» πρακτόρων της Τουρκίας για «επέτειο» που αφορά τη φαντασιακή «τουρκική μειονότητα» στη Θράκη», δεν θα συζητηθεί λόγω κωλύματος του κυρίου Υπουργού και διαγράφεται.<br />Η πέμπτη με αριθμό 500/3-2-2014 επίκαιρη ερώτηση πρώτου κύκλου της Βουλευτού Α΄ Πειραιώς της Δημοκρατικής Αριστεράς κ. Μαρίας Ρεπούση προς τον Υπουργό Ναυτιλίας και Αιγαίου, σχετικά με την ακτοπλοϊκή σύνδεση Πειραιά-Κυθήρων-Αντικυθήρων, δεν συζητείται λόγω κωλύματος του κυρίου Υπουργού και διαγράφεται.<br />Η έβδομη με αριθμό 496/3-2-2014 επίκαιρη ερώτηση πρώτου κύκλου του Προέδρου των Ανεξάρτητων Δημοκρατικών Βουλευτών και Βουλευτή Κιλκίς κ. Θεόδωρου Παραστατίδη προς τον Υπουργό Αγροτικής Ανάπτυξης και Τροφίμων, σχετικά με τα «ΒΙΟΜΗΧΑΝΙΚΑ ΣΦΑΓΕΙΑ ΚΙΛΚΙΣ Α.Ε.», δεν συζητείται λόγω κωλύματος του κυρίου Υπουργού και διαγράφεται.<br />Η τρίτη με αριθμό 502/3-2-2014 επίκαιρη ερώτηση δεύτερου κύκλου του Βουλευτή Ημαθίας των Ανεξάρτητων Ελλήνων κ. Κωνσταντίνου Γιοβανόπουλου προς τον Υπουργό Οικονομικών, σχετικά με τα «κόκκινα δάνεια» και την εκχώρησή τους σε αλλοδαπούς οίκους, δεν συζητείται λόγω κωλύματος του κυρίου Υπουργού και διαγράφεται.<br />Η πέμπτη με αριθμό 504/3-2-2014 επίκαιρη ερώτηση δεύτερου κύκλου του Βουλευτή Αιτωλοακαρνανίας του Κομμουνιστικού Κόμματος Ελλάδας κ. Νικολάου Μωραϊτη προς τον Υπουργό Πολιτισμού και Αθλητισμού, σχετικά με το Μουσείο Θυρρείου του Δήμου Ακτίου-Βόνιτσας, δεν συζητείται κατόπιν συνεννόησης του κυρίου Βουλευτή με τον κύριο Υπουργό και διαγράφεται.<br />Έχει μείνει μία ερώτηση στην οποία πρόκειται να απαντήσει ο κ. Μιχελάκης. Ο κύριος Υπουργός, όμως, ζητάει -αν είναι δυνατόν- μία ολιγόλεπτη διακοπή, μέχρι να προσέλθει. Έτσι θα χάσουμε, όμως, χρόνο από τη συζήτηση του σχεδίου νόμου.<br />Κύριε Καραθανασόπουλε, έχετε το δικαίωμα να ζητήσετε ολιγόλεπτη διακοπή, μέχρι να προσέλθει ο κύριος Υπουργός.</speech><speech by="#s101"><from> ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ</from> Κύριε Πρόεδρε, πρόκειται για ένα πολύ σοβαρό ζήτημα και πολύ επίκαιρο. Πρόκειται για τους σεισμούς στην Κεφαλλονιά. Από αυτήν την άποψη, δεν θέλω να δώσω οποιονδήποτε χαρακτηρισμό  στην καθυστέρηση του κυρίου Υπουργού. Γι’ αυτό θα ήθελα να συζητηθεί η επίκαιρη ερώτηση και επιμένω ακόμη και για τη διακοπή της συνεδρίασης για λίγα λεπτά.</speech><speech by="#s75"><from>ΠΡΟΕΔΡΕΥΩΝ</from> Κύριε Καραθανασόπουλε, προφανώς ο κύριος Υπουργός –όντως ισχύει αυτό, γιατί μας ειδοποίησε- έχει μία συνάντηση.</speech><speech by="#s101"><from> ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ</from> Δεν το αμφισβητώ.</speech><speech by="#s75"><from>ΠΡΟΕΔΡΕΥΩΝ</from> Αν υπήρχε οποιαδήποτε σκοπιμότητα, θα μπορούσε από πριν να μην είχε δεχθεί να συζητηθεί η ερώτησή σας.<br />Να διακόψουμε, εν πάση περιπτώσει, αλλά δεν θα μπορέσουμε για πολύ. Παρακαλώ, να ειδοποιηθεί ο κύριος Υπουργός.<br />ΑΝΔΡΕΑΣ ΨΥΧΑΡΗΣ: Ήρθε ο Υπουργός, κύριε Πρόεδρε.</speech><speech by="#s75"><from>ΠΡΟΕΔΡΕΥΩΝ</from> Ήρθατε, κύριε Υπουργέ. Εξηγούσα στον κ. Καραθανασόπουλο ότι είχατε μία σοβαρή συνάντηση και γι’ αυτό αργήσατε και ότι δεν είχατε καμμία πρόθεση να μην παραστείτε.<br />Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, πενήντα επτά μαθητές και μαθήτριες και τρεις εκπαιδευτικοί συνοδοί τους από το 8ο Δημοτικό Σχολείο Βύρωνα.<br />Η Βουλή τούς καλωσορίζει. <br /><br />Θα συζητηθεί, λοιπόν, η έκτη με αριθμό 503/3-2-2014 επίκαιρη ερώτηση πρώτου κύκλου του Βουλευτή Αχαΐας του Κομμουνιστικού Κόμματος Ελλάδας κ. Νικολάου Καραθανασόπουλου προς τους Υπουργούς Εσωτερικών και Υποδομών, Μεταφορών και Δικτύων, σχετικά με τη λήψη μέτρων ανακούφισης των σεισμοπλήκτων και αποκατάστασης των ζημιών στην Κεφαλλονιά.<br />Στην επίκαιρη ερώτηση του κυρίου Βουλευτού θα απαντήσει ο Υπουργός Εσωτερικών κ. Μιχελάκης.<br />Κύριε Καραθανασόπουλε, έχετε τον λόγο για αυτό το όντως επίκαιρο θέμα, για δύο λεπτά.</speech><speech by="#s101"><from> ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ</from> Ευχαριστώ πολύ, κύριε Πρόεδρε.<br />Βεβαίως και δεν αμφισβήτησα τις ανειλημμένες υποχρεώσεις του κυρίου Υπουργού, αλλά τυχόν απουσία του θα οδηγούσε σε άλλα συμπεράσματα. Όμως, ο κύριος Υπουργός φρόντισε να είναι εδώ.<br />Βεβαίως αυτό δεν αναιρεί τις διαχρονικές –κι όχι μόνο για τη σημερινή συγκυβέρνηση- πολιτικές ευθύνες που είχαν οι κυβερνήσεις, η τοπική και η περιφερειακή διοίκηση, όσον αφορά στην άρνησή τους επί της ουσίας να προχωρήσουν στην αντισεισμική θωράκιση της χώρας, μιας χώρας η οποία είναι ιδιαίτερα σεισμογενής.<br />Και όχι μόνο δεν προχώρησαν στην αντισεισμική θωράκιση, αλλά τα τελευταία χρόνια φρόντισαν να υποβαθμίσουν αλλά και να διαλύσουν οργανισμούς οι οποίοι θα μπορούσαν να στηρίξουν αυτήν τη διαδικασία, όπως το Ταμείο Αποκατάστασης Σεισμοπλήκτων όπου μέχρι πριν από λίγο οι έμπειροι υπάλληλοι ήταν σε διαθεσιμότητα και έπρεπε να γίνει ο σεισμός για να ξαναγυρίσουν, τον Οργανισμό Εργατικής Κατοικίας, τον Οργανισμό Σχολικών Κτηρίων ή το ΙΓΜΕ το οποίο βρίσκεται και αυτό στα πρόθυρα διάλυσης. Γιατί αυτή η άρνηση όμως; <br />Εμείς θεωρούμε ότι αυτή η άρνηση συμβαδίζει με το ότι οι κυβερνήσεις ήταν προσανατολισμένες και είχαν ως προτεραιότητα την ικανοποίηση των αναγκών του κεφαλαίου. Και από τη στιγμή που το κατασκευαστικό ιδιαίτερα κεφάλαιο δεν είχε αυτό ως προτεραιότητα, αλλά είχε τα μεγάλα έργα υποδομής, τους Ολυμπιακούς Αγώνες, τα νέα κτήρια, βεβαίως η αντισεισμική θωράκιση πήγε σε δεύτερο μέρος. Παραπέμφθηκε στις καλένδες και μάλιστα στο όνομα της πράσινης οικονομίας φροντίζουν να βγάζουν πιστοποιητικά ενεργειακής επάρκειας και όχι αντισεισμικής προστασίας. <br />Βεβαίως, κανείς δεν θα αμφισβητήσει ότι έγινε κινητοποίηση και ότι ο κύριος Υπουργός ήταν πραγματικά στην Κεφαλλονιά τις ώρες του σεισμού. Όμως ποιο είναι το αποτέλεσμα αυτής της κινητοποίησης;<br />Για παράδειγμα, κύριε Υπουργέ, υπάρχουν ανοιχτοί χώροι αντισεισμικής καταφυγής που να έχουν και συγκεκριμένες υποδομές για νερό, για φως, για θέρμανση;  Τέτοιο πράγμα δεν υπάρχει, γιατί με την πολιτική χρήσης γης στο όνομα της κερδοφορίας έχει χτιστεί παντού, με αποτέλεσμα ακόμη και τις σκηνές να πάτε να τις εγκαταστήσετε μετά από μέρες στο γήπεδο, μακριά από την πόλη και να μην είναι λειτουργικές. <br />Ερώτηση, κύριε Υπουργέ: Ποιος ο λόγος που από τρεις κατηγορίες που ήταν μέχρι τώρα ο χαρακτηρισμός των κτηρίων, πράσινα, κίτρινα και κόκκινα, σήμερα σε αυτόν το σεισμό έγιναν δύο οι κατηγορίες; Υπάρχει κάποιος συγκεκριμένος λόγος που σας οδήγησε στο να μειώσετε τις κατηγορίες σε δύο; <br />Και οι πιο συγκεκριμένες ερωτήσεις –που αναφέρονται και στην ερώτησή μου- είναι οι εξής: Ποια συγκεκριμένα μέτρα, με χρονοδιάγραμμα κύριε Υπουργέ, θα πάρετε όσον αφορά την προστασία των δημόσιων κτηρίων, των σχολείων, και για τη μετεγκατάστασή τους, να παρέχετε ασφαλή στέγαση στον κόσμο που να διασφαλίζει τη σίτιση, τη θέρμανση, το ρεύμα, το νερό είτε μεταφέροντάς τους σε ασφαλή κτήρια –ξενοδοχειακές μονάδες- είτε σε προκάτ είτε σε κοντέινερ; Γιατί βεβαίως είναι και χειμώνας.<br />Δεύτερον, ποιο είναι το χρονοδιάγραμμα αποκατάστασης των υποδομών, των δρόμων –το Ληξούρι είναι αποκλεισμένο γιατί ούτε το λιμάνι μπορεί να λειτουργήσει- και του δικτύου ύδρευσης; Ποιο είναι το χρονοδιάγραμμα για την αποκατάσταση των δημόσιων κτηρίων και ιδιαίτερα για τις εργατικές κατοικίες, γηροκομείο, σχολεία, Σχολή Εμποροπλοιάρχων; Η καταγραφή των ζημιών σε τι ρυθμό θα προχωρήσει και ποια θα είναι η αποζημίωσή τους; Και βέβαια τι θα γίνει με την προστασία της πολιτιστικής κληρονομιάς; Το Μουσείο του Ληξουρίου έπαθε τεράστιες καταστροφές αλλά και εκκλησίες βυζαντινών χρόνων θα πρέπει να κηρυχθούν μνημεία και να περάσουν στο Υπουργείο Πολιτισμού για την πλήρη αποκατάστασή τους. <br />Τέλος, πρόκειται να ενισχύσετε τις κρατικές υπηρεσίες με το απαραίτητο προσωπικό; Για παράδειγμα, ξέρουμε πολύ καλά ότι οι άνθρωποι που υπηρετούν στο Λιμενικό στην Κεφαλλονιά είναι επί εικοσιτετράωρα όρθιοι γιατί είναι τρεις όλοι και όλοι και δεν μπορούν να καλύψουν τις ανάγκες. <br />Ευχαριστώ.</speech><speech by="#s75"><from>ΠΡΟΕΔΡΕΥΩΝ</from> Κύριε Υπουργέ, έχετε τον λόγο για τρία λεπτά.</speech><speech by="#s188"><from> ΙΩΑΝΝΗΣ ΜΙΧΕΛΑΚΗΣ</from> Πρώτα από όλα θα ήθελα να ζητήσω συγγνώμη για την ολιγόλεπτη καθυστέρηση. Δεν υπήρχε περίπτωση, όμως, να μην έρθω κύριε Καραθανασόπουλε, να απαντήσω. <br />Κατ’ αρχάς, βρεθήκαμε μαζί στην Κεφαλλονιά. Ήμασταν μαζί από τις πρώτες μέρες εκεί πέρα και παρακολουθήσατε από κοντά την κινητοποίηση του κρατικού μηχανισμού. Θέλω να σας πω ότι βάλατε πολλά θέματα και εδώ ίσως, κύριε Πρόεδρε, θα μου επιτρέψετε λίγο να παραβιάσω το χρόνο γιατί πράγματι έχουμε πάρα πολλά πράγματα να πούμε στο κομμάτι αυτό και όχι μόνο να τα πούμε, αλλά είναι και πράγματα που γίνονται στην πράξη.<br />Θέσατε λοιπόν αρκετά θέματα. Θα ξεκινήσω κατευθείαν για να απαντήσω στις ερωτήσεις σας και θα μπω στην ουσία λέγοντας τα μέτρα που λαμβάνονται, άρση των γραφειοκρατικών εμποδίων και διαδικασίες-εξπρές για να εκταμιευτούν ποσά με σκοπό την αποκατάσταση των ζημιών στα σπίτια. <br />Επιδότηση ενοικίου ως πεντακόσια ευρώ το μήνα ανάλογα με την οικογενειακή κατάσταση των πληγέντων.<br />Οικονομική ενίσχυση για την αγορά οικοσκευής μέχρι του ποσού των 6.000 ευρώ.<br />Η επιδότηση επισκευών, κτηρίων και ανακατασκευών θα φθάσει στο 80% του κόστους και το υπόλοιπο 20% θα είναι με άτοκο δάνειο. <br />Αντίστοιχες ρυθμίσεις θα ισχύσουν και για τις επιχειρήσεις, καθώς επίσης και για τις ξενοδοχειακές τουριστικές επιχειρήσεις, ενώ θα υπάρξουν μέτρα και για την αντικατάσταση του εξοπλισμού τους, που μπορεί να έχει πάθει ζημιές ή να έχει καταστραφεί. <br />Θα συνεχίσουμε να καταβάλουμε το εφάπαξ επίδομα, που είναι μέχρι 600 ευρώ. Συνολικά θα διατεθούν περίπου 500 χιλιάδες ευρώ από το κονδύλιο αυτό. <br />Επισκευή σε δύο μήνες του λιμανιού του Ληξουρίου,  που έχει υποστεί σοβαρές ζημιές, όπως είπατε και εσείς. <br />Η κατάργηση του ειδικού φόρου για το 2014 για όλους τους πληγέντες. <br />Η εφαρμογή διαδικασιών-εξπρές για την αποκατάσταση σοβαρών ζημιών στο οδικό δίκτυο. Αναφέρατε συγκεκριμένα το πρόβλημα που υπάρχει στο οδικό δίκτυο που συνδέει το Αργοστόλι με το Ληξούρι. Αυτήν τη στιγμή υπάρχουν πλοία τα οποία κάνουν τις μετακινήσεις ανάμεσα στο Αργοστόλι και στο Ληξούρι, χωρίς κόστος γι’ αυτούς που μετακινούνται. <br />Επίσης, να πούμε κάποια άλλα πράγματα που έχουμε κάνει, όπως εκταμίευση ποσού 100 χιλιάδων ευρώ για τους κατοίκους της Κεφαλλονιάς και 100 χιλιάδων ευρώ για τους κατοίκους της Ιθάκης από το Υπουργείο Εσωτερικών για την κάλυψη των πρώτων αναγκών που έχουν να κάνουν με την αποκατάσταση των πρώτων ζημιών, για να μπορέσει δηλαδή ο δήμος να λειτουργήσει και να βάλει τα μηχανήματα, τους εργάτες, τα  καύσιμα που χρειάζονται. <br />Οικονομική ενίσχυση 100 χιλιάδων ευρώ στον Δήμο της Κεφαλονιάς και 100 χιλιάδων ευρώ στον Δήμο της Ιθάκης για τους άμεσα πληγέντες από το Υπουργείο Εργασίας. Συνολικά, δηλαδή, θα δοθούν γύρω στις 450 χιλιάδες ευρώ. <br />Τώρα, έχουμε έλεγχο από τα αρμόδια κλιμάκια του Οργανισμού Σχολικών Κτηρίων και της Γραμματείας  Δημοσίων Έργων κατά προτεραιότητα στα σχολικά κτήρια, ώστε να λειτουργήσουν με ασφάλεια το ταχύτερο δυνατό.<br />Για να μπορέσουμε να αποκαταστήσουμε άμεσα τη λειτουργία των σχολείων, έχουν πάει σαράντα πέντε προκατασκευασμένες αίθουσες, ώστε άμεσα να μπορέσουν να ξεκινήσουν με ασφάλεια τα μαθήματα. <br />Μέχρι να γίνουν αυτά τα πράγματα, έχουμε πάει στα σχολεία που έχουν ελεγχθεί ή στις αίθουσες που θα φτιαχτούν, για να καλύψουμε όλες τις ανάγκες των μαθητών σε διπλό πρόγραμμα, που θα διαρκέσει για μικρό χρονικό διάστημα, μέχρι να μπορέσουν να λειτουργήσουν άμεσα αυτά. <br />Έχουμε προσφορά γευμάτων στους σεισμόπληκτους από το Νοσοκομείο του Αργοστολίου.<br />Επίσης, γίνεται αναστολή για τρεις μήνες πάσης φύσεως υποχρεώσεων προς τους φορείς κοινωνικής ασφάλισης, παράταση τριών μηνών στην υποβολή φορολογικών δηλώσεων και στην καταβολή βεβαιωμένων οφειλών για τα φυσικά και νομικά πρόσωπα της Κεφαλλονιάς. <br />Έχει τεθεί σε εφαρμογή το σχέδιο «Ξενοκράτης», που είναι ουσιαστικά σχέδιο για τον συντονισμό όλων των εμπλεκόμενων φορέων στην αντιμετώπιση των συνεπειών της φυσικής καταστροφής. <br />Επειδή μιλήσατε για υπηρεσίες και ρωτήσατε πώς έχουν ενισχυθεί, έχει γίνει μετάβαση στην Κεφαλλονιά κλιμακίου της ΕΜΑΚ, πυροσβεστικών οχημάτων, τριάντα ανδρών της δύναμης της Ελληνικής Αστυνομίας με περιπολικά οχήματα, ενδεκαμελές κλιμάκιο της υπηρεσίας μηχανικών της Υπηρεσίας Αποκατάστασης Σεισμοπλήκτων, κλιμάκιο του Οργανισμού Αντισεισμικής Προστασίας και του Οργανισμού Σχολικών Κτηρίων και μηχανικών από το Τεχνικό  Επιμελητήριο της Ελλάδος για τη συγκρότηση μεικτών επιτροπών με τους εκεί μηχανισμούς της περιφέρειας, με σκοπό την εκτίμηση των ζημιών. Επίσης,  γίνεται  εφαρμογή του σχεδίου «Σώστρατος» για τα υγειονομικά ιδρύματα του νησιού.<br />Έχουμε εγκαταστήσει κινητές μονάδες σεισμογράφων σε διάφορα σημεία του νησιού, προκειμένου να παρακολουθούμε τη σεισμική ακολουθία και συνολικά εκατόν τριάντα τρία στελέχη του επιστημονικού προσωπικού μαζί με εκπροσώπους του ΤΕΕ, που μετέβησαν στην Κεφαλλονιά, παρακολουθούν το θέμα αυτό. <br />Τέλος, δύο επιβατηγά πλοία κατέπλευσαν στην Κεφαλλονιά -το πρώτο είναι χωρητικότητας χιλίων τετρακοσίων είκοσι επτά επιβατών και το δεύτερο δύο χιλιάδων πεντακοσίων επιβατών- για να μπορέσουμε να στεγάσουμε τους σεισμόπληκτους. Ξέρετε ότι στα πλοία αυτά –ειδικά στο μεγάλο πλοίο- δεν έχει καλυφθεί η χωρητικότητα. <br />Από πλευράς Υπουργείου Υποδομών –κάνω και μια συνολική αναφορά, κύριε Πρόεδρε, γι’ αυτό και θα ζητήσω την ανοχή σας στο θέμα του χρόνου, για να μπορέσει να έχει ολοκληρωμένη ενημέρωση το Σώμα για το θέμα αυτό- έγινε κήρυξη του νησιού υπό προστασία ως σεισμόπληκτη περιοχή. Αυτό σημαίνει ότι εντάσσεται σε προγράμματα και προχωράει η υπογραφή κοινής υπουργικής απόφασης, ώστε στις επόμενες μέρες να ξεκινήσει η διαδικασία αποκατάστασης των πληγέντων. <br />Επίσης, αποκατάσταση των ζημιών που μπορούν να αποκατασταθούν με προγράμματα επισκευών για τις κατοικίες. Πρόγραμμα εγκατάστασης οικίσκων –το θέσατε αυτό το θέμα, κύριε συνάδελφε- σε συγκεκριμένους χώρους μετά από συνεννόηση με τον δήμο και την περιφέρεια, για να στεγάσουν προσωρινά όσες οικογένειες το επιθυμούν. Ξεκινάει η αποκατάσταση των δημοσίων υποδομών, με βασική προτεραιότητα, όπως σας είπα και προηγουμένως, το οδικό δίκτυο.<br />Επίσης, στο νησί υπάρχει ένας τετραψήφιος αριθμός με σκοπό να υπάρχει μία άμεση ενημέρωση των κατοίκων του νησιού από υπεύθυνους υπαλλήλους οι οποίοι θα απαντούν σε όλα τα ερωτήματα τα οποία βάζουν οι κάτοικοι. <br />Το Υπουργείο Εθνικής Άμυνας έχει διαθέσει τρία πολεμικά πλοία, ένα πλοίο γενικής υποστήριξης και δύο οχηματαγωγά. Υπάρχουν ογδόντα αξιωματικοί και υπαξιωματικοί, οκτώ άνδρες των Υποβρυχίων Καταστροφών, που ουσιαστικά έχουν τη δυνατότητα να δουν τις ζημιές που έχει υποστεί το λιμάνι και στο Αργοστόλι και στο Ληξούρι, εννέα γιατροί διαφόρων ειδικοτήτων και πολλά οχήματα και μηχανήματα που έχουν ειδικές προδιαγραφές για να μπορούν να αντιμετωπίζουν έκτακτες καταστάσεις.<br />Έχω ήδη υπερβεί πάρα πολύ το χρόνο, αλλά νομίζω ότι είναι μία πρώτη συνολική ενημέρωση και θα μπορέσω στη δευτερολογία μου να απαντήσω σε κάποια ερωτήματα του συναδέλφου.<br />Ευχαριστώ.</speech><speech by="#s75"><from>ΠΡΟΕΔΡΕΥΩΝ</from> Είπαμε, είναι η επικαιρότητα, είναι πάρα πολύ ουσιαστικό το θέμα, είστε και τελευταίος, οπότε έχουμε  τη δυνατότητα να σας δώσουμε παραπάνω χρόνο. Μακάρι να πείτε όλες τις πρωτοβουλίες για να ενημερωθούν και οι κάτοικοι της Κεφαλλονιάς και να ακούσετε και να συμπληρώσετε αυτά που θα πει ο κ. Καραθανασόπουλος. <br />Κύριε Καραθανασόπουλε, έχετε τον λόγο.</speech><speech by="#s101"><from> ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ</from> Το είπα και στην πρωτολογία μου. Δεν αμφισβήτησα την κινητοποίηση του κρατικού μηχανισμού. Την αποτελεσματικότητα αμφισβητώ και αυτό φαίνεται από τα αποτελέσματα.<br />Για παράδειγμα, εδώ στο σχέδιο του αντισεισμικού κανονισμού και στο σχέδιο «Ξενοκράτης» αναφέρει ότι πρέπει να υπάρχουν συγκεκριμένοι χώροι αντισεισμικής καταφυγής. Στην προκειμένη περίπτωση, υπήρχαν, κύριε Υπουργέ; Σας ρώτησα και πριν. Όχι, δεν υπήρχαν τέτοιοι χώροι που να έχουν τις απαραίτητες υποδομές. <br />Άμεσα το τι θα γίνει το ήξεραν; Είπατε «ήμασταν από τις πρώτες μέρες εκεί», αλλά δεν ήξεραν τι να κάνουν οι κάτοικοι, πού θα πάνε, σε ποια σημεία, πώς θα αντιμετωπίσουν μία σειρά από ζητήματα. <br />Τρίτο ζήτημα όσον αφορά την αποτελεσματικότητα. Από πληροφορίες, που δεν έχουμε διασταυρώσει, μαθαίνουμε ότι από τα τρεις χιλιάδες γεύματα, τα εκατό μόνον διατίθενται. Αυτήν την πληροφορία έχουμε. Τα υπόλοιπα δεν φτάνουν καν εκεί, δεν πάνε στους κατάλληλους χώρους για να μπορέσουν να πάνε στους σεισμόπληκτους. <br />Αναφερθήκατε σε μία σειρά μέτρων τα οποία θα ληφθούν, θα ήθελα όμως να αναφέρω ότι υπάρχει η εμπειρία του σεισμού της Αχαΐας-Ηλείας, του 2008, όπου ακόμη δεν έχουν αποκατασταθεί οι ζημιές. Με την ταχύτητα, λοιπόν, αυτή δεν ξέρω πότε θα αποκατασταθούν οι ζημιές στην περιοχή του Ληξουρίου. <br />Αποφύγατε να απαντήσετε, συγκεκριμένα, με χρονοδιάγραμμα, για τα ζητήματα τα οποία θέτουμε. Ένα από αυτά είναι οι εργατικές κατοικίες,  τα σχολεία, το γηροκομείο, η Σχολή Εμποροπλοιάρχων, να μπορούν να γίνουν λειτουργικά. <br />Όπως, επίσης, δεν μας είπατε τι θα γίνει με το ζήτημα της προστασίας της πολιτιστικής κληρονομιάς, καθώς και της μόνιμης ενίσχυσης των κρατικών υπηρεσιών με το απαραίτητο προσωπικό. Συγκεκριμένα, σας είπα για το Λιμενικό στο οποίο οι λιμενικοί είναι είκοσι τέσσερις ώρες στο πόδι για να μπορέσουν να εξυπηρετήσουν το φόρτο με το πλοιάριο που πηγαινοέρχεται Αργοστόλι – Ληξούρι. Τέτοιου είδους ζητήματα λοιπόν, είναι άμεσης ανάγκης και προτεραιότητας.<br />Βεβαίως, κύριε Υπουργέ, όταν μιλάμε για αντισεισμικό κανονισμό ή για το σχέδιο «Ξενοκράτης» μία σειρά από πράγματα έπρεπε να πάνε πιο γρήγορα. Όσον αφορά τα κοντέινερ, για παράδειγμα, στην Κεφαλλονιά που είναι σεισμόπληκτη περιοχή και κάνει κάθε λίγο και λιγάκι σεισμούς, δεν υπήρχε μία υποδομή με κοντέινερ άμεσης ανάγκης για να προστατευτούν, τουλάχιστον, οι ηλικιωμένοι του γηροκομείου που πήγαν και στοιβάζονταν στην εκκλησία. <br />Καταλαβαίνετε, λοιπόν, πολύ καλά για τι πράγμα μιλάμε όσον αφορά την πρόληψη και τα μέτρα προετοιμασίας για να μπορεί να είναι αποτελεσματικό το σχέδιο. Και σε επίπεδο πρόληψης, θωράκισης, ούτε τώρα μας λέτε αν θα κάνετε κάτι συνολικά το επόμενο χρονικό διάστημα. Γιατί δεν είναι μόνο η Κεφαλλονιά, είναι και άλλες περιοχές όπου υπάρχουν δημόσια κτήρια που έχουν κατασκευαστεί πολύ πριν τον αντισεισμικό Κανονισμό. Τα μισά των σχολείων, τουλάχιστον, είναι καταγεγραμμένο ότι κατασκευάστηκαν πριν από τον αντισεισμικό κανονισμό. Από αυτήν την άποψη δεν υπάρχει κάποιο πολύ συγκεκριμένη απάντηση.<br />Στο τέλος θα θέλαμε να μάθουμε –το ρωτήσαμε και πριν, κύριε Υπουργέ- για ποιο λόγο έγιναν δύο οι κατηγορίες από τρεις που ήταν. Υποκρύπτει κάτι όσον αφορά την αποκατάσταση των ζημιών; Εξαιρέσεις; Βεβαίως, όσον αφορά τις αποζημιώσεις λέτε ότι θα το κάνετε χωρίς την παρεμπόδιση της γραφειοκρατίας. Προϋποθέσεις θα μπουν για το ποιοι τις δικαιούνται, χωρίς να αποκλείονται οι πραγματικοί σεισμόπληκτοι; Λέω παραδείγματα πολύ συγκεκριμένα και τα ξέρουν πάρα πολλοί. Θα γίνει ό,τι και σε άλλες περιπτώσεις, από πυρκαγιές ή από σεισμούς όπου δεν έπαθαν ζημιά οι επιχειρήσεις και πήραν θαλασσοδάνεια και κρατική αρωγή χωρίς πρόβλημα;</speech><speech by="#s75"><from>ΠΡΟΕΔΡΕΥΩΝ</from> Κυρίες και κύριοι συνάδελφοι, γίνεται γνωστό στο Σώμα ότι από τα άνω δυτικά θεωρεία παρακολουθούν τη συνεδρίαση, αφού συμμετείχαν στο εκπαιδευτικό πρόγραμμα «Εργαστήρι Δημοκρατίας», που οργανώνει το Ίδρυμα της Βουλής, δεκαοκτώ μαθητές και μαθήτριες και ένας εκπαιδευτικός-συνοδός από το 9ο Δημοτικό Σχολείο Αλίμου.<br />Η Βουλή τούς καλωσορίζει.<br /><br />Κύριε Υπουργέ, έχετε τον λόγο.</speech><speech by="#s188"><from> ΙΩΑΝΝΗΣ ΜΙΧΕΛΑΚΗΣ</from> Τελικά, ίσως θα έπρεπε να πάρω πολύ περισσότερο χρόνο, κύριε συνάδελφε. Θα προσπαθήσω να απαντήσω συγκεκριμένα στα ερωτήματά σας.</speech><speech by="#s101"><from> ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ</from> Το Προεδρείο είναι ευγενικό.</speech><speech by="#s188"><from> ΙΩΑΝΝΗΣ ΜΙΧΕΛΑΚΗΣ</from> Πρώτον, όσον αφορά τους κλειστούς χώρους, βρεθήκαμε λίγη ώρα μετά το σεισμό στην περιοχή. Ήσασταν εκεί. Ξέρετε ότι από την πρώτη στιγμή, με το που έφτασα στο νησί, πήγαμε με όλη την αποστολή στο Ληξούρι και όλο το βράδυ επισκεφθήκαμε ανθρώπους, οι οποίοι έμεναν μέσα στα αυτοκίνητα, για να τους ειδοποιήσουμε ότι υπήρχαν ήδη έτοιμοι χώροι να τους διατεθούν. Το κλειστό γυμναστήριο, για παράδειγμα, στον Άγιο Αντώνιο ήταν έτοιμο να τους δεχθεί. Πήγαμε, μάλιστα, στο γήπεδο, όπου είχαν μαζευτεί πάρα πολλά αυτοκίνητα. Ο κόσμος ήθελε να μείνει σε εκείνη την περιοχή. Κάποιοι μεταφέρθηκαν και πήγαν στον κλειστό αυτό χώρο, ο οποίος ήταν έτοιμος να τους υποδεχτεί.<br />Αντίστοιχος κλειστός χώρος σε ένα κλειστό γήπεδο το οποίο υπήρχε, ήταν και στο Αργοστόλι, όπου επίσης ζητήσαμε να μεταφέρουμε πολλούς ανθρώπους, υπήρχε έτοιμη υποδομή να τους υποδεχτεί, αλλά κάποιοι προτίμησαν είτε να μείνουν μέσα στα αυτοκίνητα είτε να πάνε στο πλοίο, το οποίο κατέφθασε την επομένη στο νησί και το ξέρετε πολύ καλά, γιατί είχαμε κάνει πολλές συζητήσεις γι’ αυτό. Άρα, κλειστοί χώροι είχαν προβλεφθεί.<br />Επειδή μιλήσατε για το θέμα του αντισεισμικού κανονισμού κατασκευής, θέλω να σας πω ότι το μεγάλο ευτύχημα μέσα στη μεγάλη ατυχία μας ήταν ότι δεν θρηνήσαμε θύματα. Είχαμε ελάχιστους τραυματισμούς και αυτούς από πτώση αντικειμένων. Γιατί συνέβη αυτό; Διότι το νησί πραγματικά ήταν θωρακισμένο. Παρά τις ζημιές που έχουν υποστεί τα κτήρια, παρά τα προβλήματα που υπάρχουν, παρά τα όποια θέματα έχουν δημιουργηθεί, το νησί άντεξε.</speech><speech by="#s101"><from> ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ</from> Τα δημόσια κτήρια έχουν το πρόβλημα, κύριε Υπουργέ.</speech><speech by="#s188"><from> ΙΩΑΝΝΗΣ ΜΙΧΕΛΑΚΗΣ</from> Το νησί άντεξε…</speech><speech by="#s101"><from> ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ</from> Τα δημόσια κτήρια παρουσιάζουν το πρόβλημα…</speech><speech by="#s188"><from> ΙΩΑΝΝΗΣ ΜΙΧΕΛΑΚΗΣ</from> Ακούστε με, κύριε συνάδελφε…</speech><speech by="#s101"><from> ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ</from> Στις εργατικές κατοικίες, δημαρχείο, και σχολεία…</speech><speech by="#s75"><from>ΠΡΟΕΔΡΕΥΩΝ</from> Κύριε Καραθανασόπουλε, τα ξέρετε αυτά.</speech><speech by="#s188"><from> ΙΩΑΝΝΗΣ ΜΙΧΕΛΑΚΗΣ</from> Άντεξε το νησί. Αυτό θα πρέπει να ξέρουμε.<br />Θα σας πω μόνο ένα στοιχείο. Ξέρετε ότι ο συντελεστής επιτάχυνσης, δηλαδή οι πλευρικές δυνάμεις που ασκούνται πάνω στα κτήρια σε μια σεισμική δόνηση, με βάση τον κανονισμό του ’59, ο οποίος είχε γίνει πολύ αυστηρός μετά το φονικό σεισμό του ’53, ήταν με προδιαγραφές 0,36, δηλαδή το 36% του όγκου, του βάρους των κτηρίων. Η επιτάχυνση από τους σεισμούς αυτούς ήταν μεγαλύτερη, ήταν πάνω από 0,50. Και το νησί άντεξε, ήταν θωρακισμένο και γι’ αυτό, ξαναλέω, ευτυχώς δεν θρηνήσαμε θύματα και είχαμε ελαφρούς τραυματισμούς και αυτούς από πτώση αντικειμένων. Και το ξέρετε πολύ καλά αυτό. Και αυτό αφορά όλα τα κτήρια, όλα, τα πάντα. Κάποια κτήρια έχουν καταπονηθεί. Με τους αλλεπάλληλους σεισμούς έχουν καταπονηθεί. Γι’ αυτό έχουμε…</speech><speech by="#s101"><from> ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ</from> Είναι κατεδαφιστέα;</speech><speech by="#s188"><from> ΙΩΑΝΝΗΣ ΜΙΧΕΛΑΚΗΣ</from> Γι’ αυτό έχουμε βάλει όλο το πρόγραμμα αποκατάστασης. Αυτά που σας είπα αφορούν και δημόσια κτήρια.<br />Όσον αφορά τώρα στα γεύματα, υπάρχουν πολύ συγκεκριμένα σημεία. Η Εκκλησία έχει πάει να συνεισφέρει, ο Στρατός έχει φτιάξει ειδικούς χώρους, ο δήμος, οι περιφέρειες. Είναι σε πάρα πολλά σημεία, όπου μπορεί να πάει ο οποιοσδήποτε και είναι γνωστά στους κατοίκους της Κεφαλλονιάς, για να μπορέσουν να πάρουν, αν το χρειάζονται.<br /><br />Πολύς κόσμος, ξέρετε, εξυπηρετείται και από συγγενείς, από φίλους. Και αν δεν διατίθενται κάποιες μερίδες, δεν είναι γιατί δεν υπάρχουν. Το πρόβλημα θα ήταν να μην υπήρχαν, να ζητούσαν και να μην υπήρχαν.<br />Όσον αφορά τα προκάτ, τις προκατασκευασμένες κατασκευές, σας λέω ότι αυτές έφτασαν από την πρώτη στιγμή. Κι επειδή οι συνθήκες ξέρουμε ότι είναι δύσκολες, ήρθαν αμέσως τα πλοία. Το πρώτο πλοίο το θυμόσαστε, βρέθηκε από την πρώτη στιγμή στο νησί.</speech><speech by="#s101"><from> ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ</from> Δεν δίνει λύση το πλοίο.</speech><speech by="#s188"><from> ΙΩΑΝΝΗΣ ΜΙΧΕΛΑΚΗΣ</from> Καλύψαμε άμεσα. Και  ήρθε το δεύτερο, που είχε μεγαλύτερη χωρητικότητα. Αυτήν τη στιγμή σας θυμίζω ότι δεν έχει καλυφθεί όλο.</speech><speech by="#s101"><from> ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ</from> Πόσα άτομα από το Ληξούρι είναι στο πλοίο;</speech><speech by="#s188"><from> ΙΩΑΝΝΗΣ ΜΙΧΕΛΑΚΗΣ</from> Στο θέμα των σχολείων που αναφερθήκατε…</speech><speech by="#s101"><from> ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ</from> Είναι κανένας από το Ληξούρι στο πλοίο;</speech><speech by="#s75"><from>ΠΡΟΕΔΡΕΥΩΝ</from> Κύριε Καραθανασόπουλε, μη με αναγκάζετε να σας επαναφέρω στην τάξη.</speech><speech by="#s188"><from> ΙΩΑΝΝΗΣ ΜΙΧΕΛΑΚΗΣ</from> …να σας απαντήσω, κύριε συνάδελφε. <br />Ξαναείπα ότι είναι σαράντα πέντε προκατασκευασμένες αίθουσες για τα μαθήματα. Θα σας πω συγκεκριμένα: είκοσι ένα προκατασκευασμένες αίθουσες για το Αργοστόλι, είκοσι για το Ληξούρι, τρεις για την Αγία Θέκλα, ενώ στο Αργοστόλι έχουμε τη δυνατότητα να αξιοποιήσουμε σχολικές μονάδες και κτηριακές υποδομές του ΤΕΙ Ιονίων Νήσων.<br />Τα σχολεία, δηλαδή, θα λειτουργήσουν άμεσα και με ασφάλεια. Αυτό είναι το σημαντικό. <br />Αναφερθήκατε στο θέμα του Υπουργείου Πολιτισμού. Πράγματι, έχει υποστεί σοβαρές ζημιές ο φέρων οργανισμός του μουσείου του νησιού. Δεν ξέρω, τελικά, τι θα γίνει. Αυτό είναι ένα θέμα του Υπουργείου Πολιτισμού αν αξίζει τον κόπο πια αυτό το κτήριο να υποστηριχθεί, να διασωθεί. <br />Τουλάχιστον, η πρώτη εκτίμηση που είχα εγώ είναι ότι αυτό το κτήριο δεν μπορεί να κρατηθεί, αλλά αυτό είναι ένα θέμα του Υπουργείου Πολιτισμού και θα πάει το ειδικό κλιμάκιο, το οποίο έχει στείλει το Υπουργείο Πολιτισμού, για να εκτιμήσει τις ζημιές, όχι μόνο εκεί. Θα ήθελα δε να πω ότι κάποια πήλινα εκθέματα και γυάλινα αγγεία, τα οποία έχουν υποστεί ζημιές, όπου έχουν σπάσει, αυτά θα αποκατασταθούν. Δεν είναι σοβαρές οι ζημιές στα εκθέματα, με την έννοια ότι θα αποκατασταθούν.<br /> Επίσης, όσον αφορά τις ζημιές στο κάστρο του νησιού και σε κάποιες εκκλησίες βυζαντινές και μεταβυζαντινές, ήδη το Υπουργείο έχει μεριμνήσει να ξεκινήσουν άμεσα εργασίες αποκατάστασης.<br />Ας πούμε για το θέμα των ηλικιωμένων που αναφερθήκατε. Από την πρώτη στιγμή που πήγαμε στο γηροκομείο στο Ληξούρι, πράγματι με το που εκδηλώθηκε ο σεισμός, μεταφέρθηκαν δίπλα όλοι οι ηλικιωμένοι μέσα στην εκκλησία. Δεν στοιβάχτηκαν, κύριε συνάδελφε.</speech><speech by="#s101"><from> ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ</from> Στοιβαγμένοι ήταν.</speech><speech by="#s188"><from> ΙΩΑΝΝΗΣ ΜΙΧΕΛΑΚΗΣ</from> Δεν στοιβάχτηκαν, κύριε συνάδελφε. Πήγαμε και τους είδαμε.</speech><speech by="#s101"><from> ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ</from> Κι εγώ τους είδα.</speech><speech by="#s188"><from> ΙΩΑΝΝΗΣ ΜΙΧΕΛΑΚΗΣ</from> Ήταν ο χώρος δίπλα από το γηροκομείο, τους μεταφέραμε εκεί –μιλάμε για τις πρώτες ώρες- και αμέσως μετά την επόμενη μέρα τους πήγαμε σε έναν άλλο χώρο όπου οι άνθρωποι έχουν πλήρη φροντίδα από τις αρχές.<br />Τώρα όσον αφορά το θέμα ότι οι τρεις κατηγορίες έχουν γίνει δύο, δεν το γνωρίζω. Πρώτη φορά το ακούω από εσάς. Εγώ, τουλάχιστον, αυτό που ξέρω είναι ότι οι μηχανικοί παίρνουν το σπρέι και βάζουν το κίτρινο,  …</speech><speech by="#s101"><from> ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ</from> Δόθηκε εντολή για δύο κατηγορίες τώρα.</speech><speech by="#s188"><from> ΙΩΑΝΝΗΣ ΜΙΧΕΛΑΚΗΣ</from> ...το κόκκινο και βέβαια το πράσινο.</speech><speech by="#s101"><from> ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ</from> Δεν υπάρχει κόκκινο. Το κόκκινο χρώμα είναι αλλεργικό ίσως.</speech><speech by="#s188"><from> ΙΩΑΝΝΗΣ ΜΙΧΕΛΑΚΗΣ</from> Δεν το γνωρίζω. Εγώ γνωρίζω είναι ότι τρεις κατηγορίες.<br />Ευχαριστώ.</speech><speech by="#s75"><from>ΠΡΟΕΔΡΕΥΩΝ</from> Κι εμείς ευχαριστούμε.<br />Κυρίες και κύριοι συνάδελφοι, στο σημείο αυτό ολοκληρώθηκε η συζήτηση των επίκαιρων ερωτήσεων.</speech><speech by="#s75"><from>ΠΡΟΕΔΡΕΥΩΝ</from> Κυρίες και κύριοι συνάδελφοι, εισερχόμαστε στην ημερήσια διάταξη της<br />ΝΟΜΟΘΕΤΙΚΗΣ ΕΡΓΑΣΙΑΣ<br />Συνέχιση της συζήτησης επί της αρχής, των άρθρων και του συνόλου του σχεδίου νόμου του Υπουργείου Υγείας: «Πρωτοβάθμιο Εθνικό Δίκτυο Υγείας , αλλαγή σκοπού Ε.Ο.Π.Υ.Υ. και λοιπές διατάξεις».<br />Όπως είχαμε πει χθες, σήμερα θα μιλήσουν οι προτασσόμενοι Βουλευτές. <br />Τον λόγο έχει η Βουλευτής κ. Ιωάννα Γαϊτάνη για επτά λεπτά.</speech><speech by="#s42"><from> ΙΩΑΝΝΑ ΓΑΙΤΑΝΗ</from> Κυρίες και κύριοι Βουλευτές, με το παρόν νομοσχέδιο για την πρωτοβάθμια φροντίδα υγείας, ένα νομοσχέδιο χωρίς προϋπολογισμό, χωρίς χρονοδιάγραμμα, χωρίς καταγραφή αναγκών, ένα νομοσχέδιο που δεν μεταρρυθμίζει, που δεν βελτιώνει, αλλά που κλείνει δομές και πολύ προσωπικό, η Κυβέρνηση στοχεύει σε δύο πράγματα: πρώτον, απολύσεις υγειονομικού προσωπικού και αλλαγή εργασιακών σχέσεων και, δεύτερον, ιδιωτικοποίηση.<br />Η διάλυση του ΕΟΠΥΥ έχει αρχίσει εδώ και καιρό με την απαξίωση και την υπονόμευση. Όσο για το βίαιο κλείσιμο η συνταγή έχει δοκιμαστεί από την ΕΡΤ. Η υποχρηματοδότηση τα τελευταία χρόνια τον οδήγησε σε κατάρρευση και οι μνημονιακές κυβερνήσεις και κυρίως η σημερινή φορτώνουν αυτήν την κατάρρευση στους εργαζόμενους και στους ασθενείς.<br />Τι λέτε; Οι υγειονομικοί υπάλληλοι είναι διαπλεκόμενοι και οι ασθενείς πηγαίνουν «για ψύλλου πήδημα» στον γιατρό και κάνουν πολλές διαγνωστικές εξετάσεις. Η ευθύνη είναι, δηλαδή, των ασθενών, λες και πρέπει να ξέρουμε τι φάρμακα πρέπει να πάρουμε, ποιες εξετάσεις, ποια θεραπεία να κάνουμε. <br />Αφού, λοιπόν, «μαζί τα φάγαμε», πρέπει να πληρώσουμε με απολύσεις εργαζομένων και όλο και μεγαλύτερη συμμετοχή των ασθενών. Έτσι, όταν μια εξέταση του γιατρού στον ΕΟΠΥΥ στοιχίζει περίπου 2 ευρώ, οι πολίτες πληρώνουν το τηλέφωνο για το ραντεβού πάνω από 1 ευρώ, πληρώνουν 1 ευρώ για κάθε συνταγή τριών φαρμάκων, 15% για τις εξετάσεις.<br />Ενοχοποιούμε, δηλαδή, τον ασθενή, για να πιστέψει στην αναγκαιότητα της όλο και μεγαλύτερης συμμετοχής. Αυτός ο ασθενής που δεν μπορεί να σταματήσει τις εξετάσεις ή τα φάρμακα είναι χαζός, ο γιατρός διαπλεκόμενος, ο μετανάστης φορέας ασθένειας κι έτσι επέρχεται και το διαίρει και βασίλευε. Το «διαίρει και βασίλευε» ειδικά το έχουμε ανάγκη για να πετύχουμε τον τελικό μας σκοπό, την ιδιωτικοποίηση. Διότι δεν μας ενδιαφέρει μόνο η μείωση δαπανών στην υγεία, αλλά χρειάζεται και εξασφάλιση κερδών των αρπακτικών της αγοράς της υγείας. Και αφού οι άνθρωποι λόγω εξαθλίωσης και φτωχοποίησης απευθύνονται όλο και περισσότερο στο ΕΣΥ, πρέπει να τους σπρώξουμε ή να τους υποχρεώσουμε να πάνε στους ιδιώτες. <br />Πώς θα γίνει αυτό; Με νόμο. Παύει ο ΕΟΠΥΥ να είναι πάροχος και γίνεται αγοραστής. Αντί να χρησιμοποιούμε, δηλαδή, τις ήδη υπάρχουσες εγκαταστάσεις και εξοπλισμό και να τις αναπτύσσουμε αυτές τις εγκαταστάσεις, θα πάμε να αγοράσουμε από τους ιδιώτες. Ο ΟΠΑΔ με αυτήν την πολιτική άφησε 850 εκατομμύρια χρέη και κατέρρευσε. Το ΙΚΑ είχε πολύ λιγότερα χρέη αναλογικά με τον κόσμο στον οποίο είχε να δώσει φροντίδα, να περιθάλψει και τις υπηρεσίες που του παρείχε.<br />Εσείς μας λέτε ότι εμείς ενισχύουμε συντεχνίες. Αυτό το λέτε εσείς που πάτε με τους ιδιώτες; Ενισχύετε τα βαμπίρ των ταμείων μας, διότι τα αφαιμάσσουν συνεχώς μέχρι τώρα. <br />Επίσης, η Κυβέρνηση μας λέει ότι θα κοστίσει φθηνότερα. Μα, οι μελέτες των εργαζομένων, που με αυτοθυσία κρατούν όρθιο το ΕΣΥ, αποδεικνύουν ακριβώς το αντίθετο. Σας έχουμε καταθέσει στα Πρακτικά έρευνες που έχουν κάνει οι ίδιοι, μελέτες, οι οποίες δεν κόστισαν κιόλας μερικά εκατομμύρια ευρώ και οι οποίες δείχνουν ακριβώς πόσο θα μπορούσαμε να κερδίσουμε. Αυτούς τους εργαζόμενους, που οι ίδιοι το κάνουν για να βοηθήσουν το Εθνικό Σύστημα Υγείας, εσείς τους λέτε διαπλεκόμενους, εσείς λέτε ότι είναι βάρος και πρέπει να φύγουν διότι κάνουν κακό στο κοινωνικό σύνολο. Θα έπρεπε να ντρέπεστε, κύριε Υπουργέ και η Κυβέρνησή σας. <br />Επειδή αυτή η μεταρρύθμιση –αν μπορούμε να την πούμε έτσι- δεν θα σας βγει σύντομα, θα πάμε σε «πακέτα ασπιρίνης», αυτά που ήδη γίνονται από τις ιδιωτικές εταιρείες, αυτά που γίνονται σε άλλες χώρες, όπου θα παίρνω την ασπιρινούλα μου για να μην πονάω κι όταν θα χρειαστώ τη θεραπεία για να ιαθώ, θα πουλήσω το χωραφάκι μου, το σπιτάκι μου και θα έχω εγώ την ευθύνη, θα φταίω εγώ δηλαδή, όπως φταίω εγώ αν δεν έχω ρεύμα, αν δεν έχω θέρμανση, αν πεθαίνω από το μαγκάλι, ακριβώς όπως φταίμε όταν δεν έχουμε κάνει μία καλή αγορά κολόνιας, ενός παντελονιού κ.λπ.. <br />Διότι η φιλοσοφία αυτού του νομοσχεδίου, κυρίες και κύριοι Βουλευτές, η βάση του νομοσχεδίου, είναι ότι τα πάντα είναι εμπορεύματα. Δεν υπάρχουν δημόσια αγαθά, δεν υπάρχουν δικαιώματα. Τα πάντα είναι θέμα τσέπης. Αν έχω καλώς, αν δεν έχω θα πεθάνω. <br />Κυρίες και κύριοι συνάδελφοι, την ώρα που έχουν αυξηθεί οι λοιμώδεις ασθένειες, οι χρόνιες παθήσεις, οι θάνατοι λόγω έλλειψης υποδομών και χρημάτων, δεν μπορούμε να διαλύουμε χωρίς σχέδιο και να λέμε, περιμένετε χωρίς γιατρό μέχρι να συστήσουμε ξανά την πρωτοβάθμια φροντίδα υγείας.<br /> Λέτε σε οκτακόσιους κατοίκους στη Θεσσαλονίκη, πηγαίνετε στο μοναδικό Κέντρο Υγείας του Εύοσμου, το οποίο είναι ήδη υποστελεχωμένο, διότι δεν έχω τίποτα άλλο, μέχρι να φτιάξω το σύστημα και βεβαίως και στα νοσοκομεία τα οποία είναι υπό κατάρρευση. Τρία κλείσατε πρόσφατα και πάτε για το τέταρτο. Ξέρουμε τι κατάσταση υπάρχει εκεί. <br />Δεν μπορούμε να κλείνουμε, κυρίες και κύριοι συνάδελφοι, τις δομές και να απολύουμε προσωπικό, όταν έχουμε τέτοιες ελλείψεις. Δεν μπορούμε να αποκλείουμε την περίθαλψη και το φάρμακο. Δεν μπορούμε τους Έλληνες και τους ξένους εργαζόμενους αυτής της χώρας να τους οδηγούμε στον θάνατο. <br /> <br />Τελειώνω, κύριε Πρόεδρε. <br />Σε αυτό το προμελετημένο έγκλημα δεν θα γίνουμε συνεργοί. <br />Εμείς έχουμε δεσμευτεί από την πλευρά του ΣΥΡΙΖΑ για την αναδιοργάνωση του ΕΣΥ, με προτεραιότητα, με έμφαση στην πρωτοβάθμια φροντίδα υγείας και στην πρόληψη, ακριβώς για να αποσυμφορήσουμε τα νοσοκομεία, ακριβώς για να εξοικονομήσουμε πόρους.<br />Επίσης, έχουμε δεσμευτεί για την αύξηση της χρηματοδότησης και τις προσλήψεις, για την δωρεάν και ελεύθερη πρόσβαση όλων χωρίς προϋποθέσεις. Έχουμε δεσμευτεί ότι θα αντιμετωπίσουμε τις καταστροφικές συνέπειες αυτής της πολιτικής μαζί με τους υγειονομικούς υπαλλήλους και τους συλλόγους των ασθενών. <br /><br />Αυτό φοβάστε στην πραγματικότητα, ότι εμείς πάμε μαζί με την κοινωνία να ανορθώσουμε ακριβώς την οικονομία και τη χώρα και όχι με το «αποφασίζω και διατάζω». <br />Ξέρετε γιατί γίνεται αυτό, γιατί πάμε και μας υποδέχονται με ανοιχτές αγκάλες, ενώ εσάς σας παίρνουν με τις πέτρες; Διότι έχουμε την ίδια κοινή αξιακή αρχή: Η υγεία δεν είναι εμπόρευμα. <br /></speech><speech by="#s175"><from>ΠΡΟΕΔΡΕΥΩΝ</from> Ευχαριστούμε, κυρία συνάδελφε. <br />Το λόγο έχει η κ. Χρυσοβελώνη.</speech><speech by="#s297"><from> ΜΑΡΙΝΑ ΧΡΥΣΟΒΕΛΩΝΗ</from> Ευχαριστώ, κύριε Πρόεδρε. <br />Ευχαριστώ και τους συναδέλφους που μου έδωσαν τη σειρά τους. <br />Κύριε Πρόεδρε, κυρίες και κύριοι συνάδελφοι, έχουμε ξαναδεί δείγματα της νομοθετικής ικανότητας του Υπουργού κ. Γεωργιάδη. Έτσι, λοιπόν, το παρόν νομοσχέδιο δεν αποτελεί, τουλάχιστον για τους Ανεξάρτητους Έλληνες, έκπληξη. <br />Ο αρμόδιος Υπουργός, που πήρε και τη νομοθετική πρωτοβουλία, εμφανώς δεν ξέρει -δεν αναφέρομαι βέβαια στον κ. Μπέζα- πώς να την χειριστεί νομοτεχνικά. Το στοιχείο του ερασιτεχνισμού είναι δυστυχώς για ακόμα μια φορά πολύ έντονο και στην παρούσα προσπάθεια του Υπουργείου Υγείας. <br />Θα περιοριστώ στα θέματα διαθεσιμότητας του προσωπικού του ΕΟΠΥΥ αφήνοντας άλλα τεχνικά ζητήματα ιατρικού κυρίως ενδιαφέροντος, τα οποία ανέλυσε διεξοδικά ο ειδικός αγορητής των Ανεξάρτητων Ελλήνων κ. Παναγιώτης Μελάς. <br />Κύριε Υπουργέ, μέχρι και η συνήθως σιωπηλή Επιστημονική Υπηρεσία της Βουλής αναγκάστηκε να σας επισημάνει τα παραπάνω ελλείμματα. Να σας πει τι δηλαδή; Το αυτονόητο! Ότι στο άρθρο 16 για τη διαθεσιμότητα των υπαλλήλων του ΕΟΠΥΥ διώχνετε τους ανθρώπους χωρίς να καταργείτε τις οργανικές τους θέσεις.</speech><speech by="#s197"><from> ΑΝΤΩΝΙΟΣ ΜΠΕΖΑΣ</from> Υπάρχει νομοτεχνική βελτίωση.</speech><speech by="#s297"><from> ΜΑΡΙΝΑ ΧΡΥΣΟΒΕΛΩΝΗ</from> Προς ποια κατεύθυνση κινείται;</speech><speech by="#s197"><from> ΑΝΤΩΝΙΟΣ ΜΠΕΖΑΣ</from> Καταργούνται ταυτόχρονα οι θέσεις τους.</speech><speech by="#s297"><from> ΜΑΡΙΝΑ ΧΡΥΣΟΒΕΛΩΝΗ</from> Τότε πάρα πολύ ωραία! Διότι αυτό θα έπρεπε να έχει γίνει ευθύς εξαρχής. <br />Ξέρω πως ο κύριος Υπουργός δεν είναι νομικός και ίσως αυτό το σημείο δεν ήταν εύκολα αντιληπτό. Η διαθεσιμότητα, όμως, ως δυσμενής υπηρεσιακή μεταβολή θα μπορούσε να σταθεί μόνο είτε ως πειθαρχικό μέτρο για την τιμωρία κάποιου κακού υπαλλήλου λόγω πειθαρχικού παραπτώματος είτε λόγω της ολοκληρωτικής κατάργησης της υπηρεσίας όπου υπηρετεί, άρα και της οργανικής θέσης. <br />Επομένως, χαίρομαι πάρα πολύ που, εν πάση περιπτώσει, αντιληφθήκατε το πρόβλημα το οποίο υπάρχει και το διορθώσατε, διότι διαφορετικά θα ήταν εντελώς μεμπτό, να προχωράτε, δηλαδή, σε μαζικές διαθεσιμότητες οκτώ χιλιάδων πεντακοσίων ανθρώπων, για τους οποίους εξακολουθώ να λέω ότι δεν έχει γίνει καμμία αξιολόγηση. <br />Κάποιος θα μπορούσε να ισχυριστεί κάτι παρόμοιο με αυτό που μου είχατε πει πρόσφατα εσείς, κύριε Μπέζα, ότι δεν υπάρχει πρόβλημα από τη στιγμή που έγινε αξιολόγηση των δομών του ΕΟΠΠΥ. Την σχετική έκθεση αξιολόγησης την έλαβα τελικά από εσάς μετά από πολλούς κόπους και βάσανα. Όντως, λοιπόν, υπήρξε τέτοια επίσημη αξιολόγηση από μια επιτροπή που όρισε ο κ. Γεωργιάδης μαζί με τον κ. Μητσοτάκη. <br />Τι ήταν τελικά αυτή η περίφημη έκθεση για τον ΕΟΠΥΥ, που συντάχθηκε μέσα σε δεκαπέντε ημέρες; Δεν θα εκφέρω προσωπική γνώμη για το κείμενο, απλώς θα σας παραπέμψω στους αρμόδιους επιστημονικούς φορείς που την χαρακτήρισαν ως «μία αστεία συρραφή χωρίς ίχνος αξιολόγησης». <br />Θα σας παραπέμψω επίσης στα δύο μέλη της επιτροπής, τα μόνα που γνωρίζουν το αντικείμενο της οργάνωσης ασφαλιστικών ταμείων και τα οποία αρνήθηκαν να υπογράψουν την έκθεση για να διατηρήσουν τη σοβαρότητά τους. Αυτή είναι, λοιπόν, η επίσημη αξιολόγηση του ΕΟΠΥΥ! <br />Την ίδια ώρα που οδηγείτε –ξαναλέω- χωρίς να έχει προηγηθεί καμμία ατομική αξιολόγησή τους οκτώμισι χιλιάδες ανθρώπους του ΕΟΠΥΥ στη διαθεσιμότητα, ο συνάδελφός σας κ. Σταμάτης επέμενε σε αυτήν εδώ την Αίθουσα σήμερα το πρωί, απαντώντας σε επίκαιρη ερώτησή μου, να μην απομακρυνθεί ούτε ένας από τους χίλιους τετρακόσιους μετακλητούς υπαλλήλους των υπουργικών γραφείων. <br />Μάλιστα, κατασκευάσατε με τον συνάδελφο της Νέας Δημοκρατίας κ. Γεωργαντά μια απίθανη, θα έλεγα, τροπολογία για να προστατέψετε τους συγκεκριμένους συγγενείς και φίλους σας, τους ανθρώπους των πολιτικών σας γραφείων, τους οποίους αγωνιάτε να μη στερηθείτε.<br />Όμως, για τους οκτώμισι χιλιάδες εργαζόμενους στον ΕΟΠΥΥ τσιμουδιά από τη Νέα Δημοκρατία και το ΠΑΣΟΚ. Αυτοί προφανώς δεν πρόσκεινται σε Υπουργούς και άρα δεν σας απασχολεί και ιδιαίτερα το πρόβλημά τους. Αυτή είναι η συγκυβέρνηση με μια κουβέντα, επηρμένη και ξεκομμένη από την πραγματικότητα, ένα σύστημα εξυπηρετήσεων και ρουσφετιών των ολίγων σε βάρος των πολλών.<br />Εδώ θα θυμηθώ ένα ρητό από τη Λατινική Αμερική για παρόμοιες κυβερνήσεις. Στη Λατινική Αμερική, λοιπόν, την οποία φαίνεται ότι αγαπάτε πάρα πολύ –άλλο τι λένε συνάδελφοι της Νέας Δημοκρατίας και του ΠΑΣΟΚ για την Αργεντινή- λένε το εξής σωστό για τους κυβερνώντες τους: «Δίνουν τα πάντα στους φίλους τους, δεν δίνουν τίποτα στους εχθρούς τους και για τους υπόλοιπους απλώς εφαρμόζεται ο νόμος». <br />Αυτή είναι δυστυχώς η κατάσταση και στην Ελλάδα του μνημονίου. Έχουμε μια Κυβέρνηση η οποία νιώθει περικυκλωμένη, βλέπει παντού εχθρούς και κάνει ό,τι είναι δυνατόν για να βολέψει τους δικούς της ανθρώπους, όσο ακόμα μπορεί να κυβερνά.<br />Το ερώτημα δυστυχώς παραμένει: Μπορεί αυτή η συγκυβέρνηση να συνεχίσει να κυβερνά; Και δεν εννοώ μόνο την πολιτική νομιμοποίηση. Μιλώ για την ικανότητα διακυβέρνησης, την ποιότητα νομοθέτησης, τη διοικητική επάρκεια, αν θέλετε. Το παράδειγμα του κ. Γεωργιάδη είναι χαρακτηριστικό. Φέρνει σήμερα ένα νομοσχέδιο για την πρωτοβάθμια φροντίδα υγείας για να το ψηφίσει η Βουλή, ένα νομοσχέδιο το οποίο διαλαμβάνει μόλις έξι άρθρα για την πρωτοβάθμια φροντίδα υγείας. Απίστευτο και όμως έχει συμβεί. <br />Δεν πρόκειται βέβαια για παγκόσμιο ρεκόρ συνεκτικής νομοθέτησης. Το αντίθετο μάλιστα. Αυτή η συντομία, η ανυπαρξία –πιο σωστά- διατάξεων οφείλεται στο πλήθος των εξουσιοδοτήσεων που ζητά ο κ. Γεωργιάδης να του δώσει η Βουλή για την έκδοση υπουργικών αποφάσεων. Σχεδόν τα πάντα που αφορούν το συζητούμενο νομοσχέδιο θα ρυθμιστούν –υποτίθεται- κάποια στιγμή στο μέλλον με υπουργικές αποφάσεις. <br />Εδώ πραγματικά οφείλω να ομολογήσω πως όλες αυτές οι εξουσιοδοτήσεις στον κ. Γεωργιάδη μου προκάλεσαν ένα αίσθημα βαθιάς ανησυχίας. Και ο λόγος δεν είναι μόνο η έλλειψη νομικής κατάρτισης του κυρίου Υπουργού στην οποία αναφέρθηκα προηγουμένως. Το πρόβλημα αυτό σίγουρα υπάρχει και απλά θα χειροτερέψει από το πλήθος των κανονιστικών διατάξεων που θα κληθεί να συντάξει ο Υπουργός Υγείας. <br />Υπάρχει, όμως, και μια άλλη κακή συνήθεια του κυρίου Υπουργού την οποία μάλιστα προσπάθησε να κάνει και νόμο πριν από λίγο καιρό με τροπολογία του. Είναι η συνήθειά του να αντικαθιστά υπουργικές αποφάσεις που δεν μπορεί να εκδώσει, με εγκυκλίους του Υπουργείου Υγείας. Το είδαμε δυστυχώς πρόσφατα με το γνωστό φιάσκο του εικοσιπεντάευρου. <br />Αυτό, όμως, που είναι το πλέον επικίνδυνο για τις τοπικές κοινωνίες είναι η πρόβλεψη του άρθρου 16, ότι με απόφαση του Υπουργείου Υγείας θα καθορίζεται η χωροταξική κατανομή των υφιστάμενων μονάδων υγείας του ΕΟΠΥΥ. Μα η χωροταξική κατανομή υφιστάμενων μονάδων, για παράδειγμα των γνωστών πολυϊατρείων του ΙΚΑ, είναι ήδη γνωστή. Άρα τι θέλει να πει εν προκειμένω ο ποιητής; Είναι μια εν λευκώ εξουσιοδότηση που παρέχεται στον κ. Γεωργιάδη, να καταργεί ή να συγχωνεύει μόνος του υπάρχουσες μονάδες υγείας του ΕΟΠΥΥ. Μήπως εδώ ανοίγουμε μια ακόμα κερκόπορτα για τη διάλυση ενός συστήματος που λειτουργεί; Οι Ανεξάρτητοι Έλληνες το δηλώνουμε καθαρά: Δεν εμπιστευόμαστε την κρίση του κυρίου Υπουργού για τόσο σοβαρά ζητήματα υγείας τα οποία επηρεάζουν εκατομμύρια συμπολίτες μας.<br />Όσοι, λοιπόν, Βουλευτές της Νέας Δημοκρατίας και του ΠΑΣΟΚ τελικά ψηφίσουν το παρόν νομοσχέδιο, αυτοί είναι που θα φέρουν ακέραιη την ευθύνη για οτιδήποτε συμβεί  έναντι των Ελλήνων γιατρών και ασθενών.<br />Σας ευχαριστώ πολύ.<br /></speech><speech by="#s197"><from> ΑΝΤΩΝΙΟΣ ΜΠΕΖΑΣ</from> Κύριε Πρόεδρε, μπορώ να κάνω μια παρέμβαση σε σχέση με την τοποθέτηση της κυρίας συναδέλφου;</speech><speech by="#s175"><from>ΠΡΟΕΔΡΕΥΩΝ</from> Ορίστε, κύριε Υπουργέ.</speech><speech by="#s197"><from> ΑΝΤΩΝΙΟΣ ΜΠΕΖΑΣ</from> Ετέθησαν δύο ζητήματα από την κυρία συνάδελφο, στα οποία θέλω να απαντήσω για να μην υπάρξει παρεξήγηση.<br />Το πρώτο είναι ότι μπαίνει το σύνολο του προσωπικού των μονάδων υγείας του ΕΟΠΥΥ σε διαθεσιμότητα χωρίς να έχει υπάρξει αξιολόγηση. Δεν χρειάζεται αξιολόγηση προσωπικού, κυρία συνάδελφε, εδώ.</speech><speech by="#s297"><from> ΜΑΡΙΝΑ ΧΡΥΣΟΒΕΛΩΝΗ</from> Σίγουρα χρειάζεται.</speech><speech by="#s197"><from> ΑΝΤΩΝΙΟΣ ΜΠΕΖΑΣ</from> Να σας εξηγήσω. Αξιολόγηση προσωπικού χρειάζεται, όταν οι οργανικές θέσεις οι οποίες καταργούνται είναι περισσότερες από τις οργανικές θέσεις που δημιουργούνται.<br />Εδώ καταργούνται οργανικές θέσεις στις μονάδες, οι οποίες φεύγουν από τον ΕΟΠΥΥ, και δημιουργείται ίσος αριθμός οργανικών θέσεων στις ΔΥΠΕ. Όμως, όλο το προσωπικό, εφόσον το ζητήσει με αίτησή του, θα μεταφερθεί από τις μονάδες υγείας του ΕΟΠΥΥ στις μονάδες υγείας των ΔΥΠΕ. <br />Επομένως δεν χρειάζεται ατομική αξιολόγηση του προσωπικού, διότι εδώ είναι μία ειδική κινητικότητα από την οποία δεν απολύεται κανείς, εφόσον κάνουν την αίτησή τους και αποδεχθούν να πάνε στο νέο καθεστώς. Άρα δεν χρειάζεται αξιολόγηση.</speech><speech by="#s297"><from> ΜΑΡΙΝΑ ΧΡΥΣΟΒΕΛΩΝΗ</from> Προηγείται η κινητικότητα από την αξιολόγηση!</speech><speech by="#s175"><from>ΠΡΟΕΔΡΕΥΩΝ</from> Κυρία συνάδελφε, παρακαλώ.</speech><speech by="#s197"><from> ΑΝΤΩΝΙΟΣ ΜΠΕΖΑΣ</from> Είναι ειδική κινητικότητα. Το εξήγησα επαρκώς.<br />Δεύτερον, για να μη δημιουργείται παρεξήγηση, είπατε ότι υπάρχει στο άρθρο 16 η εξουσιοδότηση στον Υπουργό Υγείας με απόφασή του να καθορίζεται η χωροταξική κατανομή των υφιστάμενων μονάδων υγείας του ΕΟΠΥΥ. Προσέξτε τι λέει: «Η χωροταξική κατανομή ανά υγειονομική περιφέρεια των υφιστάμενων μονάδων υγείας του ΕΟΠΥΥ». <br />Οι μονάδες υγείας του ΕΟΠΥΥ αυτήν τη στιγμή δεν αντιστοιχούν σε κάποια Υγειονομική Περιφέρεια. Προκειμένου να κάνει αίτηση ο εργαζόμενος, ο οποίος θα μπει στη διαθεσιμότητα, για να περάσει στο καινούργιο σύστημα, πρέπει να ξέρει σε ποια Υγειονομική Περιφέρεια θα καταθέσει την αίτηση. Δεν υπάρχει γεωγραφική αντιστοιχία ανάμεσα στις Υγειονομικές Περιφέρειες και στις μονάδες. Οι μονάδες υγείας του ΕΟΠΥΥ δεν έχουν κάποια αντιστοιχία αυτή τη στιγμή σε σχέση με τα όρια των υγειονομικών περιφερειών.<br />Άρα προβλέπεται μία υπουργική απόφαση που θα κατανείμει τις μονάδες υγείας του ΕΟΠΥΥ στις αντίστοιχες Υγειονομικές Περιφέρειες. Δεν έχει να κάνει ούτε με κλείσιμο μονάδων υγείας του ΕΟΠΥΥ, ούτε με τον ορθολογικό χωροταξικό σχεδιασμό των νέων μονάδων πρωτοβάθμιας φροντίδας υγείας.<br />Ευχαριστώ.</speech><speech by="#s175"><from>ΠΡΟΕΔΡΕΥΩΝ</from> Τον λόγο έχει ο κ. Ιωάννης Πασχαλίδης.</speech><speech by="#s232"><from> ΙΩΑΝΝΗΣ ΠΑΣΧΑΛΙΔΗΣ</from> Ευχαριστώ, κύριε Πρόεδρε.<br />Κύριε Υπουργέ, κυρίες και κύριοι Βουλευτές, στη σημερινή συνεδρίαση καλούμαστε να στηρίξουμε ένα νομοσχέδιο, που στόχο έχει να προασπίσει το θεσμοθετημένο δικαίωμα πρόσβασης όλων των πολιτών, ασφαλισμένων και ανασφάλιστων, στον ιερό χώρο της υγείας, εξασφαλίζοντας την αξιοπρέπεια, την αποτελεσματικότητα, την ταχύτητα και την αποδοτικότητα. <br />Μετά από πολύχρονες άκαρπες προσπάθειες έφτασε, επιτέλους, η στιγμή της δημιουργίας ενός πρωτοβάθμιου εθνικού δικτύου υγείας, που θα είναι στο εξής η ραχοκοκαλιά του ΕΣΥ, ο οποίος θα ανταποκρίνεται στις ανάγκες του πληθυσμού και θα διασφαλίζει την καθολική κάλυψη, την ποιότητα των προσφερόμενων υπηρεσιών και τη μακροπρόθεσμη βιωσιμότητα του συστήματος.<br />Ιδιαίτερα υπό τις συνθήκες της βαθιάς και παρατεταμένης οικονομικής κρίσης, που ενισχύει τη ζήτηση δημόσιων υπηρεσιών υγείας, η δημιουργία ενός ενιαίου δημόσιου συστήματος πρωτοβάθμιας φροντίδας υγείας θα συμβάλει καθοριστικά στην αποτελεσματική διαχείριση των πόρων και ένα μεγάλο μέρος της ζήτησης υπηρεσιών υγείας θα καλύπτεται επιτυχώς από την πρωτοβάθμια φροντίδα, χωρίς να επιβαρύνονται τα νοσοκομεία, όπου το κόστος περίθαλψης είναι ιδιαίτερα υψηλό με συνακόλουθη συνέπεια και την αποσυμφόρησή τους.<br />Η προσπάθεια μεταρρύθμισης της πρωτοβάθμιας φροντίδας υγείας και ο βαθμός επιτυχίας της προσπάθειας αυτής πρόκειται να επηρεάσει δραστικά την ποιότητα ζωής των πολιτών και σημαντικά τη δημοσιονομική κατάσταση της χώρας μας.<br />Η βασική αλλαγή που φιλοδοξεί να επιφέρει το παρόν νομοσχέδιο είναι η ενοποίηση των επιμέρους δομών παροχής υπηρεσιών πρωτοβάθμιας φροντίδας υγείας. Η κατεύθυνση αυτή δεν είναι απλώς σωστή, είναι κυριολεκτικά αυτονόητη. <br />Η παρούσα κατάσταση περιελάμβανε μέχρι τώρα τη λειτουργία δύο διαφορετικών δημόσιων δομών, μία του ΕΣΥ με τα κέντρα υγείας και τα περιφερειακά αγροτικά ιατρεία και μία του ΕΟΠΥΥ με τα πολυϊατρεία και τις μονάδες υγείας του πρώην ΙΚΑ, καθώς και έναν αριθμό συμβεβλημένων με τον ΕΟΠΥΥ ιδιωτών ιατρών και ιδιωτικών διαγνωστικών εργαστηρίων. Οι δομές αυτές μέχρι τούδε λειτούργησαν παράλληλα, αλληλεπικαλυπτόμενες, χωρίς την οργανική και διοικητική διασύνδεση, χωρίς λειτουργική συνομιλία, με υψηλό κόστος και αμφισβητούμενα αποτελεσματικότητα.<br />Η λειτουργική, οργανική και διοικητική ενοποίηση τους επιτρέπει την ορθολογικότερη αξιοποίηση υποδομών και επιστημονικού προσωπικού, τη συνένωση δυνάμεων και δυνατοτήτων, οικονομίες κλίμακος και αποδοτικότερη λειτουργία. Είναι μια επιλογή που θα έπρεπε να έχει υλοποιηθεί εδώ και πολλά χρόνια.<br />Το δεύτερο βασικό στοιχείο του νομοσχεδίου είναι η μετατροπή του ΕΟΠΥΥ από αγοραστή-πάροχο υπηρεσιών υγείας, όπως ήταν από τη σύστασή του προ διετίας μετά της συνένωση των κλάδων υγείας των μεγαλύτερων ασφαλιστικών ταμείων μέχρι σήμερα, σε αποκλειστικό αγοραστή υπηρεσιών υγείας με μεταφορά των αντίστοιχων δομών του και του ιατρικού και λοιπού προσωπικού στις υγειονομικές περιφέρειες. Ο ΕΟΠΥΥ μετατρέπεται σε έναν γιγάντιο αμιγώς ασφαλιστικό οργανισμό-εταιρεία με μετόχους τα ασφαλιστικά ταμεία και το ελληνικό δημόσιο, πελάτες όλους τους ασφαλισμένους και αντισυμβαλλόμενους όλους τους παρόχους –δημόσιους και ιδιωτικούς- υπηρεσιών υγείας.<br />Σε αυτό το σημείο θα ήθελα να τονίσω ότι η επιλογή αυτή περιγραφόταν στα προγράμματα υγείας των περισσότερων κοινοβουλευτικών κομμάτων και είναι συμβατή με τα ισχύοντα διεθνώς, όπως Γαλλία και Γερμανία.<br />Τρίτο, βασικό στοιχείο του υπό κατάθεση νομοσχεδίου και βασικό θέμα που προκάλεσε ένταση, δημόσιες αντιπαραθέσεις και τη δίμηνη απεργία των γιατρών των μονάδων του ΕΟΠΥΥ είναι οι ρυθμίσεις που αφορούν τις εργασιακές σχέσεις και τις αμοιβές των γιατρών του νέου συστήματος. Η οξύτητα της διαμάχης για το ζήτημα αυτό μονοπώλησε -όπως συνήθως γίνεται στη χώρα μας- τη δημόσια συζήτηση για τις κυοφορούμενες αλλαγές στην πρωτοβάθμια υγεία, επισκιάζοντας την ουσία των επιχειρούμενων τόσο σημαντικών αλλαγών.<br />Είναι δύσκολο να διαφωνήσει κανείς με τη βασική αρχή ότι οι γιατροί που εργάζονται με υπαλληλική σχέση εργασίας σε ένα ενοποιημένο σύστημα πρωτοβάθμιας φροντίδας υγείας πρέπει να έχουν ενιαία σχέση εργασίας, ωράρια και τρόπο αμοιβής. <br />Το πρόβλημα προκύπτει από το γεγονός ότι οι ιατροί ΕΟΠΥΥ, τέως ΙΚΑ, που θα μετακινηθούν στο νέο σύστημα, είχαν μερική απασχόληση και δικαίωμα ιδιωτικού ιατρείου, ενώ αυτοί του ΕΣΥ, των Κέντρων Υγείας δηλαδή, είναι πλήρους και αποκλειστικής απασχόλησης. Επελέγη η ομογενοποίηση των σχέσεων εργασίας στα πρότυπα του ΕΣΥ γεγονός που σημαίνει ότι οι γιατροί του τέως ΙΚΑ που επιθυμούν να παραμείνουν στο νέο σύστημα υποχρεούνται να εγκαταλείψουν άμεσα την ιδιωτική ιατρική.<br />Όμως, δεν είναι αυτονόητο ότι όλοι οι ιατροί που έχουν υπαλληλική σχέση με το δημόσιο σύστημα υγείας και σε όλες τις βαθμίδες του θα έπρεπε να είναι πλήρους και αποκλειστικής απασχόλησης; Έτσι με βάση το νέο σχέδιο νόμου οι γιατροί που θα ενταχθούν στο πρωτοβάθμιο εθνικό δίκτυο υγείας μπαίνουν σε διαθεσιμότητα ενός μήνα και θα πρέπει να κλείσουν άμεσα τα ιατρεία τους.<br />Οι γιατροί του ΕΟΠΥΥ μόνιμοι και αορίστου χρόνου που θα αποφασίσουν να εργαστούν στο πρωτοβάθμιο εθνικό δίκτυο υγείας είναι υποχρεωμένοι να προσκομίσουν πιστοποιητικά ότι έκλεισαν τα ιατρεία τους καθώς στο εξής θα έχουν πλήρη και αποκλειστική απασχόληση. Το διάστημα αυτό θα λαμβάνουν τα 3/4 των αποδοχών τους. <br />Ευνοϊκότερη μεταχείριση -δηλαδή θα τεθούν σε καθεστώς διαθεσιμότητας για δεκαπέντε περίπου μέρες- θα έχουν συνάδελφοι που ανήκουν σε συγκεκριμένες κατηγορίες, πολύτεκνοι, όσοι έχουν ποσοστό αναπηρίας άνω του 67%, όσοι έχουν σύζυγο ή τέκνο με ποσοστό αναπηρίας άνω του 67%, όσοι έχουν σύζυγο ο οποίος τίθεται επίσης σε καθεστώς διαθεσιμότητας. Στη συνέχεια θα μεταφέρονται ύστερα από αίτησή τους σε οργανικές θέσεις που συστήνονται στις διοικητικές υπηρεσίες της περιφέρειας. <br />Μέσα σε οκτώ μήνες από την ολοκλήρωση της μετάταξή τους, οι γιατροί θα αξιολογούνται και θα κατατάσσονται σε θέσεις κλάδων γιατρών ΕΣΥ του πρωτοβάθμιου εθνικού δικτύου υγείας. Σημειώνεται ότι μέχρι να ολοκληρωθεί η διαδικασία κινητικότητας του προσωπικού του ΕΟΠΥΥ προς τις διοικήσεις υγειονομικών περιφερειών, οι υπηρεσίες πρωτοβάθμιας περίθαλψης θα παρέχονται στους ασφαλισμένους του οργανισμού από τα εξωτερικά ιατρεία, τα κέντρα υγείας και τους συμβεβλημένους γιατρούς.<br />Στο πρωτοβάθμιο δίκτυο υγείας εντάσσονται όλες οι μονάδες υγείας του ΕΟΠΥΥ, πολυϊατρεία, κάποια από τα οποία θα κλείσουν αν κριθεί ασύμφορη η λειτουργία τους, και τα κέντρα υγείας τα οποία θα λειτουργούν επτά ημέρες την εβδομάδα, είκοσι τέσσερις ώρες το εικοσιτετράωρο μετά από απόφαση του διοικητή κάθε υγειονομικής περιφέρειας. Την ευθύνη πλέον για τις μονάδες αυτές πρωτοβάθμιας φροντίδας θα έχουν οι διοικήσεις υγειονομικών περιφερειών. <br />Μια από τις σημαντικότερες καινοτομίες του νέου νομοσχεδίου και πυλώνας της πρωτοβάθμιας φροντίδας υγείας είναι ο θεσμός του οικογενειακού γιατρού. Ένας θεσμός που προβλέπεται στο σύστημα σχεδόν όλων των ανεπτυγμένων χωρών που λειτουργεί επί σειρά ετών με μεγάλη επιτυχία. <br />Ο οικογενειακός γιατρός θα φιλτράρει τα περιστατικά τα οποία χρειάζεται να περάσουν στη δευτεροβάθμια φροντίδα υγείας και θα κρίνει για τα παραπεμπτικά αρχικών εξετάσεων και τη νοσηλεία σε νοσοκομείο. Ο νομοθέτης ορίζει ότι ο οικογενειακός γιατρός παρέχει τις υπηρεσίες του σε έναν συγκεκριμένο πληθυσμό αναφοράς από τις δομές πρωτοβάθμιας φροντίδας, κέντρα υγείας, πολυϊατρεία, στο ιατρείο του και κατ’ οίκον.<br />Θα εξασφαλίζει τον συντονισμό και τη διαχείριση με άλλους ειδικούς γιατρούς του τοπικού δικτύου και με τα νοσοκομεία. Θα καθοδηγεί και θα προσανατολίζει τους ασθενείς μέσα στο σύστημα υγείας. <br /> <br />Ένα λεπτό, κύριε Πρόεδρε.<br />Θα εφαρμόζει προγράμματα προληπτικού και προσυμβατικού ελέγχου, θα παρακολουθεί προγράμματα εμβολιασμού, ενώ συγχρόνως θα δημιουργεί και θα τηρεί ατομικό ηλεκτρονικό φάκελο υγείας για κάθε πολίτη. Ο οικογενειακός γιατρός μπορεί να είναι συμβεβλημένος γιατρός εκτός εάν εργάζεται ήδη σε δομή του πρωτοβάθμιου εθνικού δικτύου υγείας.<br />Καθήκοντα οικογενειακού γιατρού μπορούν να ασκούν όλοι οι γιατροί με τίτλο ειδικότητας γενικής ιατρικής, παθολογίας και παιδιατρικής. Κάθε πολίτης μπορεί να επιλέγει τον οικογενειακό γιατρό από το σύνολο των γιατρών του τοπικού δικτύου ενώ αλλαγή του γιατρού μπορεί να γίνει μόνο μια φορά κατά τη διάρκεια του έτους.<br />Σας ευχαριστώ πολύ.<br /></speech><speech by="#s175"><from>ΠΡΟΕΔΡΕΥΩΝ</from> Τον λόγο έχει ο κ. Κεφαλογιάννης.</speech><speech by="#s121"><from> ΙΩΑΝΝΗΣ ΚΕΦΑΛΟΓΙΑΝΝΗΣ</from> Ευχαριστώ, κύριε Πρόεδρε.<br />Κυρίες και κύριοι Βουλευτές, οι προτάσεις για τη μεταρρύθμιση του συστήματος πρωτοβάθμιας φροντίδας υγείας, που βρίσκονται στο ανά χείρας σχέδιο νόμου του Υπουργείου Υγείας, προσπαθούν να ανατρέψουν χρόνιες καταστάσεις παθογένειας στον χώρο της δημόσιας υγείας αλλά και να συμβάλουν αποφασιστικά στη δημιουργία ενός πυκνού δικτύου υπηρεσιών φροντίδας υγείας δίπλα στον πολίτη, όσο πιο κοντά γίνεται στο σπίτι του, τη στιγμή που το έχει ανάγκη. <br />Κατά γενική ομολογία, η δημιουργία του ΕΟΠΥΥ αποτέλεσε μια σημαντική στρατηγική επιλογή, η οποία όμως έγινε βιαστικά, χωρίς σχέδιο και μελέτη, προγραμματισμό και επαρκείς πόρους, χωρίς ενιαίο και συμπαγές θεσμικό πλαίσιο, δομή και τρόπο λειτουργίας. Δεν είναι περίεργο, λοιπόν, το γεγονός ότι ο ΕΟΠΥΥ έχει προβληματική λειτουργία και ανάπτυξη. Από την ίδρυσή του μέχρι και σήμερα, για παράδειγμα, παρέχει υπηρεσίες σύμφωνα με τον Ενιαίο Κανονισμό Παροχών, ο οποίος αποτελεί συρραφή των διαφόρων άρθρων του Κανονισμού Παροχών των ενταχθέντων φορέων, με αποτέλεσμα την αποσπασματική αντιμετώπιση των προβλημάτων του. <br />Επιπλέον, η λειτουργία του ΕΟΠΥΥ, ως παρόχου υπηρεσιών υγείας, επιβαρύνεται με συγκριτικά υψηλότερο κόστος σε σχέση με την παροχή υπηρεσιών υγείας από το ΕΣΥ και έντονη ανισοκατανομή του προσωπικού και των πόρων. <br />Τέλος, λόγω της βιαστικής συνένωσης πολλών φορέων σε έναν οργανισμό, συνενώθηκαν διαφορετικές φιλοσοφίες, διαφορετικά μισθολογικά και εργασιακά καθεστώτα μεταξύ των εργαζομένων -κυρίως των ιατρών- κάτι που δημιουργεί σοβαρά προβλήματα άνισης αντιμετώπισης του προσωπικού. <br />Πέραν, όμως, των όποιων διοικητικών, οικονομικών και άλλων επιπλοκών και δυσλειτουργιών, το υπάρχον σύστημα πρωτοβάθμιας φροντίδας υγείας με τον ΕΟΠΥΥ ως πάροχο υπηρεσιών υγείας, απέκλειε μια σημαντική μερίδα του πληθυσμού της χώρας από τις υπηρεσίες υγείας, καθώς απευθύνεται μόνο στους ασφαλισμένους και στα προστατευόμενα μέλη τους. Εάν λάβουμε υπ’ όψιν την καλπάζουσα ανεργία, το συγκεκριμένο πρόβλημα διογκώνεται περισσότερο στις μεγάλες αστικές περιοχές, καθώς δεν υπάρχουν τα λεγόμενα αστικού τύπου κέντρα υγείας του ΕΣΥ. <br />Το αποτέλεσμα ήταν, έπειτα από τη διοικητική παρέμβαση, η οποία συντελέστηκε με τη συνένωση των κλάδων υγείας των ασφαλιστικών φορέων του ΕΟΠΥΥ, το τοπίο στην πρωτοβάθμια φροντίδα υγείας να περιλαμβάνει την παράλληλη λειτουργία δύο δημοσίων υποσυστημάτων, ΕΣΥ και ΕΟΠΥΥ, που απευθύνονται στο σύνολο του πληθυσμού. Ο διοικητικός αυτός πλεονασμός αυξάνει σε συνολικό επίπεδο το κόστος υγείας στη χώρα μας. Δεδομένης δε της παρούσας οικονομικής συγκυρίας, το αυξημένο αυτό κόστος επιβαρύνει τον κρατικό προϋπολογισμό και εν τέλει υπονομεύει την ποιότητα των παρεχομένων υπηρεσιών υγείας. <br />Κυρίες και κύριοι συνάδελφοι, προκειμένου να καλυφθούν οι ανάγκες του πληθυσμού της χώρας για υπηρεσίες υγείας, αλλά και να αναβαθμιστούν αυτές καθαυτές οι υπηρεσίες, ιδιαίτερα προς τις ευπαθείς ομάδες του πληθυσμού της χώρας, οι δύο κύριοι στόχοι της μεταρρυθμιστικής αυτής προσπάθειας, είναι: <br />Πρώτον, η επικέντρωση του ΕΟΠΥΥ στην κύρια αποστολή του ως εθνικού ασφαλιστικού φορέα υγείας και η ενδυνάμωση του ρόλου του ως αγοραστή υπηρεσιών υγείας, με ταυτόχρονη κατάργηση του διττού ρόλου του ως αγοραστή και παρόχου υπηρεσιών υγείας. Δεύτερον, η ανάπτυξη του πρωτοβάθμιου εθνικού δικτύου υγείας, του ΠΕΔΥ, στην Ελλάδα μέσω της ενοποίησης των δομών πρωτοβάθμιας φροντίδας υγείας του ΕΟΠΥΥ και του ΕΣΥ.<br />Κυρίες και κύριοι συνάδελφοι, το παρόν νομοσχέδιο καταργεί μη λειτουργικές δομές, στρεβλές διαδικασίες και αποπειράται να διορθώσει τη σημερινή αναποτελεσματική μορφή των συμβάσεων με ιατρούς, αίροντας παράλληλα τους αποκλεισμούς που υφίστανται οι νέοι σε ηλικία ιατροί. <br />Ο ΕΟΠΥΥ θα μπορεί πλέον να αναλάβει τη φροντίδα και των ανασφάλιστων συμπολιτών μας με ένα ειδικό πακέτο βασικών υπηρεσιών και με εκτιμώμενο ελάχιστο κόστος θα συνάπτει προγραμματικές συμβάσεις με τις ΔΥΠΕ για την παροχή υπηρεσιών πρωτοβάθμιας φροντίδας υγείας και νοσοκομειακής περίθαλψης. <br />Έτσι, εισάγεται ένας καλώς εννοούμενος εσωτερικός ανταγωνισμός στο σύστημα υγείας μεταξύ των δομών της πρωτοβάθμιας φροντίδας υγείας και δευτεροβάθμιας περίθαλψης για τη διεκδίκηση των πόρων του ΕΟΠΥΥ. Επιπλέον, τα προβλεπόμενα μέτρα αναμένεται να αποσυμφορήσουν τα εξωτερικά ιατρεία και τα τμήματα επειγόντων των νοσοκομείων, ενώ με την προτεινόμενη αλλαγή στις νέες δομές των ΔΥΠΕ, οι ασφαλισμένοι θα απολαμβάνουν εικοσιτετράωρη πρωτοβάθμια φροντίδα υγείας και όχι πρωινή πενθήμερη και υπηρεσίες σε περιορισμένη χρονική βάση. <br />Επίσης, εισάγεται ο θεσμός του οικογενειακού γιατρού, κάτι που δεν κατάφερε το ΙΚΑ και ο ΕΟΠΥΥ μέχρι σήμερα και θα υπάρχει έτσι μια πιο αξιόπιστη και πιο προσωπική σχέση μεταξύ των ασθενών και των επαγγελματιών υγείας. Παράλληλα, τα κέντρα υγείας σε συνεργασία με τους οικογενειακούς γιατρούς θα απασχολούνται όχι μόνο με τα προβλήματα υγείας, αλλά θα αναλαμβάνουν ενεργό ρόλο στη βελτίωση της υγείας των πολιτών στην περιοχή ευθύνης τους. Θα είναι, δηλαδή, υπεύθυνα όχι μόνο για τη διάγνωση και τη θεραπεία, αλλά και για την πρόληψη, τη διαχείριση των χρονίων νοσημάτων και των μειζόνων παραγόντων κινδύνου, την αποκατάσταση και την κατ’ οίκον φροντίδα.<br />Στο σημείο αυτό θα ήθελα να αναφερθώ στις προβλέψεις του σχεδίου νόμου που καλύπτουν πλέον και μία σημαντική έως τώρα έλλειψη παροχών υπηρεσιών υγείας σε χρόνια πάσχοντες. <br />Με τη γήρανση του πληθυσμού οι χρόνιες νόσοι αποτελούν μία πρόκληση που συνεχώς θα αυξάνεται, καθώς ο πληθυσμός των ασθενών με πολλαπλά νοσήματα, όπως τα καρδιοαγγειακά, ο διαβήτης και η άνοια, συνεχώς αυξάνεται. Ακριβώς αυτή η πρόκληση καθιστά την εφαρμογή του οικογενειακού ιατρού πιο αναγκαία από ποτέ. <br />Κυρίες και κύριοι συνάδελφοι, η παρούσα πρόταση ενοποιεί όλες τις υφιστάμενες δομές πρωτοβάθμιας φροντίδας υγείας υπό τη Γενική Διεύθυνση Παροχής Υπηρεσιών υγείας του ΕΟΠΥΥ, οι οποίες ανασυγκροτούνται και διαμορφώνουν ένα νέο χάρτη υγειονομικής περίθαλψης στη χώρα μας. <br />Επιπλέον, με το προτεινόμενο σχέδιο προκύπτουν πρόσθετα οφέλη, όπως η δημιουργία οικονομιών κλίμακας μέσω της βελτίωσης της αξιοποίησης των πόρων, η εισαγωγή συνθηκών ανταγωνισμού στην αγορά υπηρεσιών υγείας, τα οποία οδηγούν στην ευρύτερη αναπτυξιακή διάσταση του υγειονομικού τομέα. Επιτυγχάνεται, επίσης, η βελτίωση και η διεύρυνση των επιλογών των χρηστών υπηρεσιών υγείας, καθώς ενεργοποιείται ο υγιής ανταγωνισμός μεταξύ των παρόχων με τελικό όφελος στο χρήστη. <br />Κυρίες και κύριοι Βουλευτές, οι προβλεπόμενες από το νομοσχέδιο μεταρρυθμίσεις αποσκοπούν αφ’ ενός στην αντιμετώπιση χρονιζόντων προβλημάτων οργανωτικής και λειτουργικής φύσεως του υγειονομικού τομέα στη χώρα μας και αφ’ ετέρου στην περιστολή της δημόσιας δαπάνης για την υγεία, δοθείσης της οικονομικής συγκυρίας και της δημοσιονομικής επιτήρησης της χώρας. <br />Οι προτάσεις του Υπουργείου Υγείας για τον ΕΟΠΥΥ και η ανάπτυξη ενός Πρωτοβάθμιου Εθνικού Δικτύου Υγείας διασφαλίζουν αποτελεσματικές και αποδοτικές υπηρεσίες υγείας για όλους τους πολίτες, βελτιώνουν το συντονισμό και εξασφαλίζουν την ορθολογική διαχείριση των δομών πρωτοβάθμιας φροντίδας υγείας, αλλά και την πλήρη αξιοποίηση του ανθρώπινου δυναμικού των τεχνολογικών και λοιπών πόρων. <br />Λαμβάνοντας όλα τα παραπάνω υπ’ όψιν, καλώ όλους τους συναδέλφους να υπερψηφίσουν τις προτεινόμενες διατάξεις του υπό συζήτηση σχεδίου νόμου. <br />Ευχαριστώ πολύ. <br /></speech><speech by="#s175"><from>ΠΡΟΕΔΡΕΥΩΝ</from> Το λόγο έχει η κ. Σταμπουλή.</speech><speech by="#s261"><from> ΑΦΡΟΔΙΤΗ ΣΤΑΜΠΟΥΛΗ</from> Ευχαριστώ, κύριε Πρόεδρε. <br />Κυρίες και κύριοι συνάδελφοι, κύριε Υπουργέ, η πρόσβαση σε υπηρεσίες σεξουαλικής και αναπαραγωγικής υγείας αποτελεί σύμφωνα με την Παγκόσμια Οργάνωση Υγείας ανθρώπινο δικαίωμα. Άρα επιβάλλεται αυτή να διασφαλίζεται από την πολιτεία. <br />Με βάση αυτήν την παραδοχή εκπονήθηκε το «Εθνικό Σχέδιο Δράσης για την Αναπαραγωγική και Σεξουαλική Υγεία 2008-2012». Στο σχέδιο αυτό, σύμφωνα και με τη στρατηγική της ΠΟΥ, ο οικογενειακός προγραμματισμός ορίζεται ως ένας από τους πέντε πυλώνες της αναπαραγωγικής υγείας. <br />Θα ενδιέφερε να πληροφορηθούμε την πορεία και τα αποτελέσματα αυτού του σχεδίου από την πλευρά του Υπουργείου, διότι από την πλευρά άλλου Οργάνου του Διεθνούς Οργανισμού, της Επιτροπής για την Εξάλειψη των Διακρίσεων κατά των Γυναικών, υπάρχει πληροφόρηση. Στις καταληκτικές παρατηρήσεις της επί της έβδομης περιοδικής έκθεσης της Ελλάδας που υιοθετήθηκε από την επιτροπή κατά την πεντηκοστή τέταρτη σύνοδό της 11-2-2013 έως 3-3-2013- υπάρχει η προτροπή προς το συμβαλλόμενο κράτος –την Ελλάδα δηλαδή- να βελτιώσει και να αυξήσει την πρόσβαση, όπως επίσης και τη χρήση αποτελεσματικών και οικονομικών μεθόδων αντισύλληψης, συμπεριλαμβανομένου του να επιχορηγήσει την αγορά τους και να αυξήσει το ποσοστό του προϋπολογισμού για την υγεία που διατίθεται για τη σεξουαλική και αναπαραγωγική υγεία. <br />Δεν μπορούσε, βέβαια, η επιτροπή να προβλέψει το τερατώδες ποσό των 2,5 δισεκατομμυρίων που θα αφαιρούνταν από τον προϋπολογισμό του Υπουργείου Υγείας το 2014, για να τσονταριστεί στο λεγόμενο «πρωτογενές πλεόνασμα», θέτοντας ζήτημα μοιράσματος των περικοπών και όχι των αυξήσεων. <br />Πυλώνας της αναπαραγωγικής υγείας, λοιπόν, είναι ο οικογενειακός προγραμματισμός για τον οποίο η μοναδική αναφορά στο υπό συζήτηση νομοσχέδιο είναι στο εδάφιο η) της παραγράφου 5 του άρθρου 1, όπου αναφέρεται: «Οι υπηρεσίες πρωτοβάθμιας φροντίδας υγείας περιλαμβάνουν τον οικογενειακό προγραμματισμό και τις υπηρεσίες μητέρας-παιδιού». <br />Δεν γίνεται καμμία αναφορά στα Κέντρα Οικογενειακού Προγραμματισμού, στην ένταξή τους ή όχι στις μονάδες πρωτοβάθμιας φροντίδας υγείας και στη στελέχωσή τους, ενώ, παραδείγματος χάριν, υπάρχει ειδικό άρθρο, το άρθρο 30, που αναφέρεται στη σύσταση και λειτουργία ιατρείων διακοπής καπνίσματος. <br />Θυμίζω ότι τα Κέντρα Οικογενειακού Προγραμματισμού πρωτοϊδρύθηκαν με τον ν. 1036/1980 του αείμνηστου Δοξιάδη και υλοποιήθηκαν με το ν. 1397/1983, το νόμο του ΕΣΥ, εντασσόμενα στο ΕΣΥ, ενώ από το 2004 η λειτουργία τους ρυθμίζεται από τον ν. 3235. <br />Σήμερα, λειτουργούν -έστω και υποτυπωδώς- σαράντα ένα Κέντρα Οικογενειακού Προγραμματισμού, από τα οποία εννέα στο πλαίσιο του ΕΟΠΥΥ. Από αυτά, τα δώδεκα βρίσκονται στην Αττική -Αθήνα και Πειραιά- τα τρία στη Θεσσαλονίκη και τα υπόλοιπα σε νοσοκομεία της περιφέρειας. Άρα, ένα μεγάλο μέρος του πληθυσμού ημιαστικών και αγροτικών περιοχών έχει δυσχερή πρόσβαση στις υπηρεσίες οικογενειακού προγραμματισμού. Και ο πληθυσμός των νησιωτικών περιοχών, ακόμα και όταν δεν είναι σεισμόπληκτες, έχει ακόμα δυσχερέστερη πρόσβαση, ενώ για τις ευάλωτες ομάδες, όπως Ρομά, πρόσφυγες, αποκλεισμένες ομάδες, η πρόσβαση είναι απλώς ανύπαρκτη. <br />Τα στοιχεία που προανέφερα είναι από μελέτη κοινωνικών επιστημόνων, διότι το Υπουργείο σας τα αναζητούσε με εγκύκλιό του τον Μάιο. Και δεν ενημερωθήκαμε εάν συγκέντρωσε τις σχετικές πληροφορίες και πώς τις αξιοποίησε. <br />Έχετε σχέδιο για τα Κέντρα Οικογενειακού Προγραμματισμού, κύριε Υπουργέ; Θα τα αφήσετε εξ ολοκλήρου στα νοσοκομεία ή θα τα εντάξετε στις μονάδες πρωτοβάθμιας φροντίδας υγείας; Με ποια στελέχωση; Εκφράστηκε από το Υπουργείο σας η άποψη ότι χειρουργικές ειδικότητες δεν έχουν θέση στις μονάδες πρωτοβάθμιας φροντίδας υγείας. Όμως, η μαιευτική-γυναικολογία είναι χειρουργική ειδικότητα. Θα αναθέσετε τη λειτουργία των Κέντρων Οικογενειακού Προγραμματισμού στο μαιευτικό προσωπικό; Η συνεισφορά των μαιών και μαιευτών είναι πολύτιμη, αλλά η συνταγογράφηση αντισυλληπτικού χαπιού και η τοποθέτηση σπιράλ είναι σαφώς δουλειά ειδικού γιατρού. Σας έχει απασχολήσει το θέμα; Έχετε στην οπτική σας τη σεξουαλική και αναπαραγωγική υγεία των γυναικών της χώρας; Διότι, στη δική τους υγεία αντανακλά η απουσία ενημέρωσης για τα αντισυλληπτικά μέσα. <br />Συνδυάστε το με τον αποκλεισμό του αντισυλληπτικού χαπιού από τη συνταγογράφηση των ταμείων και θα αντιληφθείτε γιατί αυτό το μέσο χρησιμοποιείται από το 2% μέχρι το 3% των γυναικών αναπαραγωγικής ηλικίας στη χώρα μας, ενώ στην Ευρώπη το αντίστοιχο ποσοστό είναι 40% και στην Τουρκία 8% έως 10%. Συνδυάστε το, επίσης, με τη μόνιμη έλλειψη τα τελευταία χρόνια σπιράλ εκεί που έπρεπε να βρίσκονται και να τοποθετούνται και θα αντιληφθείτε γιατί η χρήση αυτού του αποτελεσματικού αντισυλληπτικού μέσου στη χώρα μας είναι στο 4% με 10% των γυναικών αναπαραγωγικής ηλικίας. <br />Στο νομοσχέδιό σας δεν αναφέρεται η σεξουαλική και αναπαραγωγική υγεία ούτε όσο το κάπνισμα. Δεν παραπέμπεται καν για σχετικές ρυθμίσεις σε κάποια από τις υπουργικές αποφάσεις που θα εκδοθούν και που δεν ξέρω εάν εσείς μετρήσατε πόσες είναι. Εγώ έπαψα να μετρώ, όταν έφτασα σε διψήφιο νούμερο. <br />Κύριε Υπουργέ, η Κυβέρνησή σας έχει εξασφαλίσει στις γυναίκες ποσοστό ανεργίας αρκετές μονάδες πάνω από τον μέσο όρο. Τις απολύει μαζικά, διαλύοντας κλάδους όπου έχουν συντριπτική πλειοψηφία, όπως καθαρίστριες. Τις έχει αποκλείσει από την εκπαίδευση και κατάρτιση σε τομείς που τους ενδιαφέρουν ιδιαίτερα, όπως για παράδειγμα οι ειδικότητες που καταργήθηκαν στα ΕΠΑΛ και ΕΠΑΣ. Καταργεί εκείνες τις παροχές, τις οποίες οι γυναίκες θα πειθαναγκαστούν να αναπληρώσουν δωρεάν στο πλαίσιο των στερεότυπων ρόλων των φύλων. Και με το νομοσχέδιο που φέρνει αγνοεί πλήρως έναν βασικό τομέα της υγείας τους.<br />Γι’ αυτό και αταλάντευτος στόχος μας παραμένει η απαλλαγή των κατοίκων της χώρας, ανδρών και γυναικών, από την Κυβέρνησή σας και την καταστροφική πολιτική της. Σας το χρωστά μεταξύ των άλλων και η φεμινιστική συνιστώσα του ΣΥΡΙΖΑ. Αναφέρομαι στη ρήση του Πρωθυπουργού σας.<br />Ευχαριστώ.<br /></speech><speech by="#s197"><from> ΑΝΤΩΝΙΟΣ ΜΠΕΖΑΣ</from> Κύριε Πρόεδρε, μπορώ να έχω τον λόγο;</speech><speech by="#s175"><from>ΠΡΟΕΔΡΕΥΩΝ</from> Ορίστε, κύριε Υφυπουργέ.</speech><speech by="#s197"><from> ΑΝΤΩΝΙΟΣ ΜΠΕΖΑΣ</from> Ευχαριστώ, κύριε Πρόεδρε. Νομίζω ότι βοηθάμε όταν υπάρχουν άμεσες απαντήσεις.</speech><speech by="#s175"><from>ΠΡΟΕΔΡΕΥΩΝ</from> Μπορείτε βέβαια να τα μαζέψετε και να απαντήσετε στο τέλος.</speech><speech by="#s197"><from> ΑΝΤΩΝΙΟΣ ΜΠΕΖΑΣ</from> Κυρία συνάδελφε, να σας θυμίσω ότι στο πρώτο κεφάλαιο του νομοσχεδίου και στο άρθρο 1, που καθορίζει τις γενικές αρχές και το τι περιλαμβάνει η πρωτοβάθμια φροντίδα υγείας, οι υπηρεσίες πρωτοβάθμιας φροντίδας υγείας περιλαμβάνουν τον οικογενειακό προγραμματισμό και τις υπηρεσίες μητέρας-παιδιού.</speech><speech by="#s261"><from> ΑΦΡΟΔΙΤΗ ΣΤΑΜΠΟΥΛΗ</from> Εγώ σας το είπα.</speech><speech by="#s197"><from> ΑΝΤΩΝΙΟΣ ΜΠΕΖΑΣ</from> Άρα είναι ξεκάθαρο ότι είναι μέσα στις αρμοδιότητες και μέσα στον τομέα δράσης της πρωτοβάθμιας φροντίδας υγείας. <br />Όσον αφορά τα πενήντα εννέα Κέντρα Μάνας και Παιδιού και τα εννέα Κέντρα Οικογενειακού Προγραμματισμού του ΕΟΠΥΥ, αυτές είναι δομές μονάδων υγείας του ΕΟΠΥΥ και μεταφέρονται μαζί με τις μονάδες υγείας του ΕΟΠΥΥ, στις οποίες είναι ενταγμένες, στο καινούργιο σύστημα, δηλαδή κάτω από τις Διοικήσεις των Υγειονομικών Περιφερειών . Τα υπόλοιπα, βέβαια, τριάντα δύο των νοσοκομείων παραμένουν ως έχουν στα νοσοκομεία.<br />Επίσης, πρέπει να σας πω ότι από το καινούργιο σύστημα της ενιαίας πρωτοβάθμιας φροντίδας υγείας δεν αποκλείεται καμμία ιατρική ειδικότητα. Όλοι οι ιατροί, ανεξάρτητα ειδικότητας, εφόσον το επιθυμούν, με αίτησή τους μπορούν να περάσουν στο νέο σύστημα πρωτοβάθμιας φροντίδας υγείας.</speech><speech by="#s175"><from>ΠΡΟΕΔΡΕΥΩΝ</from> Ευχαριστούμε πολύ.<br />Ορίστε, κύριε Νεράντζη, έχετε τον λόγο.</speech><speech by="#s206"><from> ΑΝΑΣΤΑΣΙΟΣ ΝΕΡΆΝΤΖΗΣ</from> Ευχαριστώ, κύριε Πρόεδρε.<br />Κυρίες και κύριοι συνάδελφοι, μονόδρομος για τη διαχείριση ενός τόσο σημαντικού και πολυσήμαντου θέματος σαν κι αυτό που συζητούμε σήμερα είναι ασφαλώς η ανεύρεση και η διάστρωση των κοινών παραδοχών.<br />Κι όταν λέμε «κοινές παραδοχές» εννοούμε συμπεράσματα τα οποία εξάγονται ανόθευτα, θα έλεγα σχεδόν αξιωματικά, με βάση τους κανόνες της λογικής και της εμπειρίας και τα οποία δεν είναι δυνατόν κανείς να τα προσπεράσει ή να τα παραγνωρίσει χωρίς να παραβιάζει τα δεδομένα που ανέφερα πιο πάνω και χωρίς να κινδυνεύει να χαρακτηριστεί ως αφόρητα ιδιοτελής.<br />Ας δούμε, λοιπόν, στο συζητούμενο νομοσχέδιο ποιοι είναι αυτοί οι τόποι κοινής παραδοχής.<br />Το σύστημα της πρωτοβάθμιας υγείας στη χώρα μας είναι παλιό, είναι διάτρητο, είναι ελλιπές. <br />Δεύτερος τόπος κοινής παραδοχής είναι ότι χρειάζεται μία παρέμβαση. Όμως επειδή το σύστημα αυτό εφαρμόζεται εδώ και πολλά χρόνια και επειδή ο χιτώνας που το στεγάζει είναι πολυκαιρισμένος και διάτρητος, επόμενο είναι ότι μια παρέμβαση για επιδιόρθωση ή αντικατάσταση όσο πιο ριζική είναι τόσο πιο πολλές αντιδράσεις θα προκαλέσει.<br />Τρίτος κοινός τόπος. Πραγματικά αποτελεί επιχείρημα υπέρ της ορθότητας του συζητουμένου νομοσχεδίου η θέση του Παγκόσμιου Οργανισμού Υγείας, ο οποίος επισήμως και ανεπιφυλάκτως τάχθηκε υπέρ των ρυθμίσεων αυτού του νομοσχεδίου. Ο Παγκόσμιος αυτός Οργανισμός Υγείας, με ό,τι σημαίνει, έχει ένα αναμφισβήτητο κύρος.<br />Υπάρχει όμως κι ένας τέταρτος, θα έλεγα και τελευταίος σε αυτήν την πρόσκαιρη διάστρωση, κοινός τόπος παραδοχής. Είναι μία γενική αρχή η οποία διατρέχει όλον τον δικαιικό κορμό των πολιτισμένων κρατών. Είναι η αρχή της εμπιστοσύνης του κράτους. Το κράτος οφείλει να παρέχει υποδείγματα και παραδείγματα τόσα και τέτοια που να πείσει τον πολίτη να το εμπιστεύεται. Και αυτή η αρχή στην Ελλάδα των τελευταίων εκατονταετιών –των δύο- είναι καίρια και κύρια, θα μου επιτρέψετε να πω.<br />Τι σημαίνει αυτό; Προσελήφθησαν πριν δέκα, πριν είκοσι και μερικοί πριν από τριάντα χρόνια κάποιοι γιατροί, οι οποίοι κλήθηκαν να στελεχώσουν τις πρωτοβάθμιες μονάδες υγείας. Τους ζητήθηκε να έχουν ειδικότητα. Την είχαν. Τους προσεφέρθη πλήρης μεν, αλλά όχι και αποκλειστική απασχόληση. Επίστεψαν σε αυτή. Θήτευσαν σε αυτό το σύστημα. Δεν τα πήγαν και άσχημα. Θα μπορούσε να είναι και καλύτερα, αλλά αυτό δεν βαρύνει αυτούς, βαρύνει την πολιτεία.<br />Πώς γίνεται τώρα, έτσι ξαφνικά, στη μέση ή και προς το τέλος της υπηρεσιακής τους υγειονομικής υπηρεσίας να καλούνται να αλλάξουν, θα έλεγα να ανατρέψουν άρδην, το εργασιακό τους καθεστώς; Δηλαδή, να είναι πάλι πλήρους –ορθά- απασχολήσεως, αλλά να είναι και αποκλειστικής, κάτι που δεν τους ζητήθηκε;<br />Δεύτερον, πώς είναι δυνατόν κατά την ένταξη όσων εξ αυτών επιθυμήσουν στο ΕΣΥ, να τους ζητείται πείρα εκπαιδευτικού έργου και πείρα έρευνας, όταν αυτά τα στοιχεία δεν τους ζητήθηκαν όταν προσελήφθησαν για πρώτη φορά; Τους εζητείτο απλώς η ειδικότητα.<br />Πώς μπορεί να εμπιστευτεί αυτός ο ατυχής επιστήμονας ένα τέτοιο κράτος το οποίο ξαφνικά, όπως εμείς από τις περιοχές που βρέχονται από θάλασσα λέμε, αλλάζει ρότα το σκάφος της πολιτείας και τους ανατρέπει;</speech><speech by="#s154"><from> ΓΕΩΡΓΙΟΣ ΚΩΝΣΤΑΝΤΟΠΟΥΛΟΣ</from> Απαλείφθηκαν αυτά.</speech><speech by="#s206"><from> ΑΝΑΣΤΑΣΙΟΣ ΝΕΡΆΝΤΖΗΣ</from> Θα φτάσω και εκεί. <br />Επισημαίνει –και σωστά- ο εμβριθής εισηγητής της Νέας Δημοκρατίας, γιατρός και φίλος κ. Κωνσταντόπουλος ότι απαλείφθηκε. Το ξέρω. Εγώ κρίνω την αφετηρία της πρωτοβουλίας αυτής. <br />Εμείς, λοιπόν, τι θα λέγαμε; Ότι θα γινόταν ανθρωπινότερο και δικαιότερο αυτό το σχέδιο νόμο εάν έλεγε ότι αυτοί που ήδη υπηρετούν θα συνεχίζουν με το ίδιο καθεστώς της πλήρους αλλά και όχι αποκλειστικής απασχολήσεως και όλοι οι καινούργιοι προσλαμβανόμενοι θα είναι όπως το θέλει το σχέδιο νόμου. <br />Θέλετε αυτό να προσκρούει στη φιλοσοφία του Υπουργείου και του Υπουργού; Θέλετε να αντιστρατεύεται τις βασικές αρχές αυτού του σχεδίου νόμου που τώρα φέρνουμε; Να το δεχθώ. Γιατί σήμερα βάζετε να κλείσουν άμεσα τα ιατρεία τους και δεν βάζετε «εντός ευλόγου χρόνου»; Ποιος μπορεί να είναι αυτός ο εύλογος χρόνος; Να τον προσδιορίσουμε: Είναι τότε που θα περατωθούν οι διαδικασίες εντάξεως των όσων ιατρών επιθυμούν στο ΕΣΥ, τότε που θα ξέρουν πού βαθμολογούνται, πού τοποθετούνται, πώς θα αμείβονται, οπότε να μπορούν να επιλέξουν ενσυνείδητα μεταξύ δύο τεκμηριωμένων λύσεων. Γιατί αυτό δεν το δέχεται το νομοσχέδιο; Γιατί δεν του δίνει αυτόν το χρόνο; Σε ένα μήνα τι θα πρωτοκάνει ο γιατρός; Θα κλείσει το ιατρείο του; Αν είναι ενοικιασμένο, θα λύσει τη μίσθωση; Θα μεταφέρει τον εξοπλισμό; Θα απολύσει το προσωπικό; Για ποιον λόγο; Αυτό αποτελεί σωφρονιστικό μέσο. Επιτρέψτε μου να πω ότι δεν είναι νομοθετική μεταχείριση και μάλιστα σωστή. <br />Εγώ, λοιπόν, κάνω για τελευταία φορά έκκληση τουλάχιστον σε αυτό το θέμα. Το Υπουργείο και ο Υπουργός με τη γνωστή δραστηριότητα και ο παριστάμενος Υφυπουργός με την οικονομική του συγκρότηση και με τα άλλα του προσόντα -τα οποία του τα έχουμε αναγνωρίσει- παρακαλώ να στήσουν ένα αφτί που να ακούσει αυτήν την έκκληση γι’ αυτό το απότομο, το αστραπιαίο, το κεραυνοβόλο. Εγώ ξέρω για τους γιατρούς της Αίθουσας ότι υπάρχει κεραυνοβόλος μηνιγγίτις, κύριε Κακλαμάνη, δεν ήξερα ότι υπάρχει και κεραυνοβόλο κλείσιμο ιατρείων! <br />Παρακαλώ να συνεκτιμηθεί η παράμετρος εκείνη που θα επιτρέψει στους γιατρούς εντός ευλόγου χρονικού διαστήματος να επιλέξουν εντέλει, εν πλήρη επιγνώσει, τι θα κάνουν. Είναι το έσχατο όριο επιεικείας σε αυτούς τους ανθρώπους, που εν πάση περιπτώσει, έβαλαν το λιθαράκι τους επί τόσα χρόνια για την παροχή της πρωτοβάθμιας περίθαλψης. <br />Με αυτές τις παρατηρήσεις, κύριε Υπουργέ,  βεβαίως δηλώνω ότι επί της αρχής τάσσομαι αναμφισβήτητα υπέρ του νομοσχεδίου και θα το ψηφίσω. Αυτό, όμως, δεν με εμποδίζει από το να διατυπώσω αυτές τις παρατηρήσεις, ελπίζω όχι κακοκαρδώντας σας. <br />Σας ευχαριστώ. <br /></speech><speech by="#s175"><from>ΠΡΟΕΔΡΕΥΩΝ</from> Τον λόγο έχει ο κ. Κικίλιας.</speech><speech by="#s122"><from> ΒΑΣΙΛΕΙΟΣ ΚΙΚΙΛΙΑΣ</from> Σας ευχαριστώ, κύριε Πρόεδρε. <br />Είναι όντως πολύ ευχάριστο και πρόκληση να μιλάς μετά από έναν παλιό συνάδελφο για τους υπόλοιπους εδώ στη Βουλή –πρόσφατο για εμένα- με άριστη γνώση και χρήση της ελληνικής γλώσσας. <br />Κυρίες και κύριοι συνάδελφοι, ποιος είναι ο ακρογωνιαίος λίθος μιας νομοθετικής προσπάθειας; Τι είναι αυτό το οποίο καθορίζει στην Ελλάδα της πολυνομίας αν ένα νομοσχέδιο πράγματι θα μακροημερεύσει ή –όπως και τόσα άλλα- θα τοποθετηθεί στα ράφια; <br />Είναι, κύριε Νεράντζη μου, το αν είναι δίκαιο. Και θα συμφωνήσω μαζί σας, γιατί είναι αλήθεια ότι πολλά νομοσχέδια ήρθαν τα τελευταία χρόνια στη Βουλή, ψηφίστηκαν και δεν εφαρμόστηκαν. Άρα η προσπάθεια, κύριε Υπουργέ, πρέπει να είναι προς αυτήν την κατεύθυνση. Τι σημαίνει, όμως, δίκαιο νομοσχέδιο; <br />Πριν από έναν χρόνο εδώ, απ’ αυτήν τη Βουλή με ερωτήσεις και αρθρογραφία μου μίλησα πρώτα απ’ όλα για τα εγγενή προβλήματα και τις αδυναμίες του ΕΟΠΥΥ. Ήταν το προηγούμενο νομοσχέδιο.<br />Μπαίνει σε αυτό το νομοσχέδιο ως μια σημαντική τομή και αλλαγή ότι ο ΕΟΠΥΥ θα είναι πλέον μόνο αγοραστής υπηρεσιών υγείας. Εγώ συμφωνώ ότι σωστά έγινε υπό τις παρούσες συνθήκες και καταστάσεις, δηλαδή  τα προβληματικά οικονομικά της χώρας. <br />Από εκεί και πέρα, όμως, κύριε Υπουργέ, προσέξτε. Για να πετύχει αυτή η μεταρρύθμιση, πρέπει και μηχανογράφηση να έχει και ελεγκτικούς μηχανισμούς να έχει και δυνατότητα online δικτύου να έχει και κυρίως αυτό το οποίο τον είχε ουσιαστικά καταστήσει προβληματικό, δηλαδή χρηματοδότηση.  <br />Άρα, σε αυτήν τη νέα προσπάθεια, για να μην είναι και αυτή προβληματική και ημιτελής, θα πρέπει να δούμε πώς θα λειτουργήσει αυτός ο φορέας υγιώς. Εγώ συμφωνώ ότι πρέπει να είναι αγοραστής υγείας από παντού, δηλαδή και από δημόσιες και από ιδιωτικές δομές. Θα  συμφωνήσω, όμως, με τον πρώην Υπουργό  Υγείας κ. Κακλαμάνη ότι τα ολιγοπώλια ποτέ δεν βοήθησαν. Δημιουργούσαν προβληματικές καταστάσεις και πρέπει να προσεχθούν. <br />Όπως επίσης, θα συμφωνήσω και με μια άλλη παρατήρησή του, ότι στην ένταξη των συναδέλφων γιατρών σε αυτό το νέο σύστημα η διασύνδεσή τους -τουλάχιστον αυτών που έχουν χειρουργικές, επεμβατικές ειδικότητες- με την επιστήμη τους είναι πάρα πολύ σημαντική. Κοινώς, εγώ που είμαι γιατρός  ορθοπεδικός, δεν μπορώ να ζητήσω από έναν ορθοπεδικό να μη χειρουργήσει, από έναn μαιευτήρα να μηn ξεγεννήσει, από έναν οφθαλμίατρο να μην κάνει μία επέμβαση! Αυτό θα πρέπει να προσεχθεί. <br />Για ένα λεπτό μόνο θα ήθελα να μιλήσω για την καρδιά του νομοσχεδίου.  Η  καρδιά του νομοσχεδίου είναι η  πρωτοβάθμια φροντίδα. Είναι αυτό το οποίο αποτολμήθηκε αρκετές φορές στο παρελθόν ή δεν αποτολμήθηκε, ευδοκίμησε ή όχι, εν μέρει λόγω –επαναλαμβάνω- των κακών οικονομικών. Σίγουρα πάντως γιατί δεν μπορέσαμε στην Ελλάδα της Μεταπολίτευσης να ξεπεράσουμε κλειστές κάστες, συντεχνίες, συμφέροντα μπροστά στο γενικό καλό. <br />Ποιο είναι το γενικό καλό; Η κοινή λογική. Τι λέει η κοινή λογική; Ότι είναι προφανές πως η ελληνική οικογένεια πρέπει να έχει οικογενειακό γιατρό. Ότι είναι στοιχειωδώς έξυπνο για τα οικονομικά της υγείας. Αντί να «λιμνάζει» σε ένα νοσοκομείο του ΕΣΥ ένας ασθενής ή μη, αντί να ταλαιπωρείται με διαγνωστικές εξετάσεις ή όχι, αντί να ψάχνει να βρει το δίκιο του μέσα σε ένα χαώδες σύστημα, ένας έγκριτος επιστήμονας  να μπορεί να τον καθοδηγήσει αν χρειάζεται ή όχι να πάει στο νοσοκομείο, αν χρειάζεται ή όχι να πάρει μια προληπτική αγωγή, αν χρειάζεται να κάνει διαγνωστικές εξετάσεις ή να τον καθησυχάσει. Νομίζω ότι αυτό έλλειψε ή ως ημίμετρο «περπάτησε» στη Μεταπολίτευση και ότι το νομοσχέδιο αυτό σε αυτό το κομμάτι είναι προς τη σωστή κατεύθυνση. Γι’ αυτό είναι προφανές ότι επί της αρχής και εγώ το ψηφίζω  και θα το στηρίξω. <br />Υπάρχει, όμως, κάτι το οποίο δεν άκουσα  ίσως τόσο δυνατά σε αυτήν την Αίθουσα αυτές τις δύο μέρες της συζήτηση και πρέπει να το λάβουμε υπ’ όψιν μας, κύριε Υπουργέ. Αυτό είναι οι ανασφάλιστοι. Αν τα στοιχεία είναι σωστά -πραγματικά και οι αριθμοί των ανασφάλιστων καλπάζουν- αυτό είναι ένα κομμάτι που θα πρέπει να το δούμε σε ό,τι έχει να κάνει και με την πρωτοβάθμια φροντίδα υγείας. Εγώ δεν εννοώ να καταλάβω ότι μπορεί να διαχωριστεί ένας συνάνθρωπός  μας που έχει τη δουλειά του και την ασφάλισή του από κάποιον που δεν έχει. Τουλάχιστον ως ιατρός και ως νέος Βουλευτής, δεν μπορώ να το δεχθώ. Άρα είναι πάρα πολύ σημαντικό αυτό να το δείτε και να το  προσέξετε. <br />Θα ήθελα να πω και κάτι άλλο. Ξέρετε, ένα νομοσχέδιο μπορεί εύκολα να «τσαλακωθεί», εάν την τελευταία στιγμή μπουν δεξιά και αριστερά άλλου είδους και άλλης υφής διατάξεις, τέτοιες που είναι έξω  από την πνοή του, έξω από τη φιλοσοφία του, έξω από τον σκοπό του και τον στόχο του. <br />Είμαι 100% υπέρ, κύριε Υπουργέ, του να φέρετε εδώ πέρα ένα νομοσχέδιο για τη δευτεροβάθμια φροντίδα υγείας -θυμίζω ότι ακόμη «περπατάμε» πάνω σε βασιλικά διατάγματα ή σε υπουργικές αποφάσεις του, του κατά τη γνώμη, μου πολύ πετυχημένου Υπουργού κ. Παπαδόπουλου, που είναι όμως του 2001- που να εκσυγχρονίζει τη νομοθεσία, που να εξισώνει σε πολλά πράγματα τη δημόσια με την ιδιωτική υγεία. <br />Εγώ πιστεύω ότι θα πρέπει να μιλάμε για το ίδιο πράγμα: Με κοινωνική αλληλεγγύη και οι δύο. Με σωστά οικονομικά και οι δύο. Με ισονομία και ισοπολιτεία και οι δύο. Δεν μπορώ, όμως, να καταλάβω για ποιο λόγο μπορεί να υπάρξει βιασύνη ή, αν θέλετε, μπορεί να υπάρξει το σκεπτικό να μπουν σε αυτό το νομοσχέδιο διατάξεις που δεν αφορούν την πρωτοβάθμια φροντίδα υγείας. <br />Εγώ πιστεύω στις μονάδες ημερήσιας νοσηλείας. Αισθάνομαι, όμως, ότι αυτό πρέπει να έρθει σε διάταξη, να έρθει σε νομοσχέδιο, να έχει μελετηθεί πολύ σωστά και έτσι να δώσετε τη δυνατότητα και στους συναδέλφους να το ψηφίσουν. <br />Εν τοιαύτη περιπτώσει, αισθάνομαι ότι ένας Βουλευτής και δη νέος, από όποια παράταξη και αν ανήκει, έχει συμφέρον να ψηφίσει ένα νομοσχέδιο, μία διάταξη, που είναι στη σωστή κατεύθυνση, είναι ιερή υποχρέωσή του όμως να αντιστέκεται στην οποιαδήποτε μορφής στρέβλωση, απ’ όπου και αν προέρχεται αυτή.<br />Κλείνοντας θα ήθελα να πω, κύριοι συνάδελφοι της Αντιπολίτευσης και να επαναλάβω -εγώ σας σέβομαι και σας τιμώ και σας άκουσα και στην Επιτροπή Κοινωνικών Υποθέσεων για το συγκεκριμένο νομοσχέδιο- ότι υπάρχει πιθανότητα αύριο να είστε κυβέρνηση –στη Μείζονα Αντιπολίτευση μιλάω- ίσως να είστε κυβέρνηση. Εγώ βάζω πολλά ερωτηματικά και «αν». Αν συμβεί αυτό, όμως, θα πρέπει να συνυπολογίσετε ότι αυτή δεν είναι η Ελλάδα της Μεταπολίτευσης, δεν είναι η Ελλάδα αυτή που θα μπορούσαμε ελαφρά τη καρδία να λέμε πράγματα και μετά, όταν αύριο έρθει η σειρά μας να τα εφαρμόσουμε, να αντιλαμβανόμαστε ότι είναι ανέφικτο κι αδύνατο. <br />Άρα, σε ό,τι έχει να κάνει με τα δημόσια οικονομικά, αρνούμαι ως τέτοιος άνθρωπος να μπω στη διαδικασία υποσχέσεων, που θα χρεώσουν τις επόμενες γενιές, τα παιδιά μας και τα εγγόνια μας, τα οικονομικά της υγείας με την παρούσα κατάσταση και τις παρούσες οικονομικές μας δυνατότητες. Όχι πάλι χρεώνοντας τις επόμενες γενιές.<br />Σας ευχαριστώ πολύ. <br /></speech><speech by="#s175"><from>ΠΡΟΕΔΡΕΥΩΝ</from> Τον λόγο έχει ο κ. Σκρέκας.</speech><speech by="#s254"><from> ΚΩΝΣΤΑΝΤΙΝΟΣ ΣΚΡΕΚΑΣ</from> Ευχαριστώ, κύριε Πρόεδρε.<br />Συζητάμε σήμερα ένα νομοσχέδιο πάρα πολύ σημαντικό που αφορά έναν πολύ κρίσιμο τομέα της οικονομικής αλλά και κοινωνικής ζωής της χώρας μας, έναν τομέα στον οποίο απευθυνόμαστε τις δύσκολες στιγμές, όταν δυστυχώς μας συμβαίνουν δυσάρεστα πράγματα, που είναι ο τομέας της υγείας.<br />Πριν προχωρήσω στην ουσία του νομοσχεδίου που συζητάμε εδώ σήμερα, θέλω πολύ γρήγορα να περιγράψω αυτό το οποίο όλοι βιώνουμε γύρω μας, το γεγονός δηλαδή ότι δυστυχώς η χώρα βιώνει μία πολύ δύσκολη, πολύ δυσχερή οικονομική κατάσταση. <br />Βιώνει μία δυσχερή οικονομική κατάσταση εξαιτίας μίας κρίσης η οποία μας ήρθε από το εξωτερικό, αλλά που δυστυχώς έβγαλε στην επιφάνεια όλα τα ενδογενή προβλήματα της λειτουργίας τόσο της ελληνικής οικονομίας όσο και της ελληνικής κοινωνίας. Κάποια από αυτά τα προβλήματα βγήκαν και αφορούν τον δημόσιο φορέα και τη λειτουργία αυτού. Δυστυχώς, παράλληλα με την σχεδόν οικονομική χρεοκοπία της χώρας και του μοντέλου ανάπτυξης της χώρας –και λέω σχεδόν γιατί θα υπήρχε μία κατ’ εξοχήν οικονομική χρεοκοπία αν τελικά δεν υπήρχαν κάποιοι που αυτήν τη στιγμή αποκαλούμε «δανειστές» να έρθουν και να συνάψουν κάποιες δανειακές σχέσεις, ώστε να στηθεί έτσι όπως στέκεται αυτήν τη στιγμή το κράτος- είχαμε και μία χρεοκοπία του δημόσιου τομέα. Μάλιστα, αυτή η χρεοκοπία του δημόσιου τομέα και του τρόπου λειτουργίας του δημόσιου τομέα είναι αυτό ίσως το οποίο συντέλεσε και στην οικονομική κρίση. <br />Για να λειτουργήσει αυτός ο δημόσιος τομέας, ξοδεύονται κάποια χρήματα, δισεκατομμύρια και για να συλλέξει αυτά τα δισεκατομμύρια το κράτος φορολογεί τον Έλληνα πολίτη. Αυτήν τη στιγμή όλοι –και στα κανάλια και από του Βήματος της Βουλής, αλλά και στις γειτονιές μας και στα καφενεία- συζητούν για την υπερφορολόγηση που δέχεται ο Έλληνας πολίτης. Για να σταματήσει αυτή η υπερφορολόγηση, θα πρέπει να αλλάξουμε κάποια πράγματα. Γιατί –και πρέπει να το παραδεχθούμε όλοι και να το πείτε κι εσείς- αυτά τα πέντε χρόνια της κρίσης οι φόροι τους οποίους μαζεύουμε από τους φορολογούμενους πολίτες και τους οποίους με αίμα και ιδρώτα οι Έλληνες πολίτες πληρώνουν, μέχρι τώρα, μέχρι το 2013, δεν πήγαν ούτε για να πληρώσουν τα δάνεια των τοκογλύφων δανειστών, όπως λέτε, ούτε για να πληρώσουν τους τόκους των δανείων των τοκογλύφων δανειστών. Αυτοί οι φόροι που μαζεύουμε πηγαίνουν μόνο και μόνο για τη λειτουργία του δημοσίου και για την παροχή αυτών των υπηρεσιών, που όλοι βλέπουμε ότι δεν είναι σωστές, δεν είναι καλές, δεν είναι αυτές που θα έπρεπε να είναι και για τις οποίες πληρώνει ο Έλληνας πολίτης. <br />Για να αλλάξουν, λοιπόν, αυτές οι παρεχόμενες υπηρεσίες, έτσι ώστε να είναι καλύτερες αλλά και να κοστίζουν και λιγότερο, θα πρέπει να αλλάξουμε κάποια πράγματα. Δεν γίνεται να πάμε έτσι όπως πηγαίναμε τριάντα χρόνια και να έχουμε καλύτερο αποτέλεσμα απ’ αυτό που είχαμε εδώ και τριάντα χρόνια. <br />Ερχόμαστε, λοιπόν, σήμερα και προσπαθούμε να κάνουμε μία μεταρρύθμιση. Τί σημαίνει μεταρρύθμιση; Να αλλάξουμε αυτό το οποίο γινόταν για τριάντα χρόνια, το οποίο –όπως απεδόθη και από τα χείλη του Υπουργού- προσπάθησε να αλλάξει πολλές φορές και πάντα κάποιοι διαφωνούσαν και σε αυτό φέρει ευθύνη και το ΠΑΣΟΚ όταν κυβερνούσε και η Νέα Δημοκρατία όταν κυβερνούσε.<br />Αλλά σήμερα θέλω να απευθυνθώ προς εσάς, την Αξιωματική Αντιπολίτευση και να ρωτήσω: Εσείς θέλετε να αλλάξετε αυτό το κομματικό κράτος, το χρεoκοπημένο κομματικό κράτος, το οποίο ουσιαστικά συνετέλεσε σε μεγάλο βαθμό στη δημιουργία της κρίσης; Και λέω, εμείς ερχόμαστε και καταθέτουμε νομοσχέδια, τα οποία σπάνε και διαλύουν αυτό το κομματικό κράτος. Και όχι μόνο το διαλύουν, αλλά τα νομοσχέδια αυτά είναι αντίθετα και σε αυτούς που υποτίθεται ότι διορίστηκαν από τις κυβερνήσεις και τα κόμματα, τα δύο μεγάλα κόμματα.<br />Λοιπόν, εμείς πάμε αντίθετα σε αυτούς οι οποίοι διορίστηκαν, οι οποίοι έζησαν, οι οποίοι εκμεταλλεύτηκαν, οι οποίοι πέρασαν καλά μέσα σε αυτό το κομματικό κράτος. Κι εμείς αυτήν τη στιγμή τους χαλάμε τη ζωή τους ουσιαστικά και εν μέρει είναι και άδικο, θα πω, αλλά τους τη χαλάμε προσπαθώντας ουσιαστικά να παρέχουμε κάτι καλύτερο για τον πολίτη. Διαλύουμε αυτό που έχουμε, για να φτιάξουμε κάτι καλύτερο για τον πολίτη.<br />Εγώ να σας ρωτήσω: Για ποιον λόγο εσείς έρχεστε και υπερασπίζεστε αυτό το κομματικό κράτος; Για ποιον λόγο έρχεστε και υπερασπίζεστε αυτούς, οι οποίοι δεν θέλουν να αλλάξουν τίποτα αυτήν τη στιγμή;</speech><speech by="#s141"><from> ΠΑΝΑΓΙΩΤΗΣ ΚΟΥΡΟΥΜΠΛΗΣ</from> Ποιος τους διόρισε; Η Αριστερά;</speech><speech by="#s254"><from> ΚΩΝΣΤΑΝΤΙΝΟΣ ΣΚΡΕΚΑΣ</from> Ρωτάτε ποιος τους διόρισε αυτούς. Σας λέω ότι εμείς ερχόμαστε αυτήν τη στιγμή και προσπαθούμε να το αλλάξουμε. Και δυστυχώς κάποιοι θα την πληρώσουν και δεν θα μείνουν να κάνουν τη δουλειά που έκαναν είκοσι χρόνια. Και ξαναλέω ότι είναι εν μέρει και άδικο. Αλλά εσείς γιατί τους υποστηρίζετε, μου λέτε;<br />Η μεταρρύθμιση που πάει να γίνει είναι ξεκάθαρο ότι είναι προς τη σωστή κατεύθυνση. Και πέρα του ότι το λέμε εμείς, όπως αναφέρθηκε από πολλά χείλη επίσημα, το αναφέρει και ο Παγκόσμιος Οργανισμός Υγείας, ο οποίος λέει ότι πρέπει να προχωρήσετε και να το κάνετε τώρα, έπρεπε να το έχετε κάνει πολλά χρόνια πριν.<br />Αλλά θα ήθελα, κύριε Υπουργέ, να επανέλθω σε κάποιο θέμα το οποίο ανάφερε και ο κ. Νεράντζης, ο προηγούμενος συνάδελφος. Θα ήθελα να πω τα εξής: Αυτήν τη στιγμή αλλάζουμε κάποια πράγματα σε κάποιους ανθρώπους, οι οποίοι κλήθηκαν από το κράτος, διορίστηκαν από το κράτος πραγματικά, παρείχαν τις υπηρεσίες ελεγχόμενοι από τις διαδικασίες του κράτους, καλές, κακές, δυστυχώς δεν τις αξιολογούσε κανείς και δεν προσπάθησε κανείς να τις κάνει καλύτερες, αλλά αυτήν τη στιγμή τους αλλάζουμε αυτό το οποίο έκαναν επί είκοσι και τριάντα χρόνια.<br />Και σε κάποιον ο οποίος αυτήν τη στιγμή είναι κοντά στο τέλος της καριέρας του της επαγγελματικής, που συμμετείχε σε αυτό το οποίο παρείχε το κράτος μεν, το οποίο δεν ήταν αυτό που θέλαμε αλλά ήταν κάτι, ήταν κάποιες υπηρεσίες, δεν πρέπει να του δώσουμε ένα εύλογο χρονικό διάστημα, όπως είπε και ο κ. Νεράντζης; Συγκεκριμένα έχουν ζητήσει οι άνθρωποι και λένε, σας παρακαλούμε πολύ, για τους επόμενους μερικούς μήνες, μέχρι τελικά να αξιολογηθούμε, μέχρι να ενταχθούμε στο σύστημα του ΕΣΥ, παρακαλούμε να μας δώσετε τη δυνατότητα να έχουμε τη διπλή ιδιότητα, να είμαστε πλήρους απασχόλησης, αλλά να έχουμε και το εξωτερικό ιατρείο και στους επόμενους μήνες αυτό θα λήξει.<br />Αυτό είναι, πιστεύω, ένα δίκαιο αίτημα, το οποίο μπορούμε να εξετάσουμε και να τους δώσουμε – όταν τους αλλάζουμε κάτι που έκαναν επί είκοσι χρόνια ή τριάντα χρόνια ή δεκαπέντε χρόνια – πέντε ή οκτώ μήνες, για να περάσουν στο επόμενο στάδιο της ζωής τους.<br />Στηρίζω αυτό το νομοσχέδιο, το οποίο προσπαθεί χρησιμοποιώντας πεντέμισι χιλιάδες γιατρούς του ΕΟΠΥΥ και τεσσερισήμισι χιλιάδες γιατρούς του ΕΣΥ, δηλαδή δέκα χιλιάδες γιατρούς, να τους εντάξει σε ένα ενιαίο σύστημα, δημόσιου χαρακτήρα, δημόσιο σύστημα πρωτοβάθμιας υγείας, το οποίο θα απευθύνεται σε κάθε Έλληνα και σε κάθε Ελληνίδα. Στηρίζω αυτήν τη μεταρρύθμιση, που όπως είπε και ο Υπουργός, είναι μια μεταρρύθμιση, η οποία δεν επιβάλλεται από μνημονιακές υποχρεώσεις. Και γι’ αυτόν τον λόγο, κύριε Υπουργέ, θα στηρίξω με όλες μου τις δυνάμεις την ψήφιση αυτού του νομοσχεδίου.<br />Ευχαριστώ πολύ.<br /></speech><speech by="#s175"><from>ΠΡΟΕΔΡΕΥΩΝ</from> Το λόγο έχει η Πρόεδρος της Κοινοβουλευτικής Ομάδας του Κομμουνιστικού Κόμματος Ελλάδας, κ. Παπαρήγα.<br />Ορίστε, κυρία Πρόεδρε, έχετε τον λόγο για δεκαπέντε λεπτά.<br />ΑΛΕΞΑΝΔΡΑ ΠΑΡΑΡΗΓΑ : Τηρουμένων των αναλογιών υπάρχουν ορισμένα κοινά στοιχεία ανάμεσα στην οικονομική κρίση που ζούμε και στους σεισμούς. Και θα ήθελα να σταθώ σε αυτό.<br />Κατ’ αρχάς ο σεισμός είναι ένα φυσικό φαινόμενο, που βεβαίως –το ξέρουμε– δεν μπορούμε να το προλάβουμε, δεν μπορούμε να το ματαιώσουμε και δεν ξέρουμε και πότε θα χτυπήσει. Είναι φυσικό φαινόμενο.<br />Επομένως, δίνοντας συνέχεια και στη συζήτηση που έγινε με την ερώτηση του Βουλευτή μας, του Νίκου Καραθανασόπουλου, και την απάντηση που έδωσε ο κ. Μιχελάκης, για εμάς δεν είναι το άλφα και το ωμέγα, χωρίς να σημαίνει ότι τα παραβλέπουμε, το αν από την πρώτη στιγμή εξασφαλίστηκε η αποτελεσματικότητα, ο συντονισμός για την αντιμετώπιση των συνεπειών του σεισμού. Υπάρχουν και τέτοια ζητήματα, αλλά το κυριότερο είναι άλλο. <br />Το κυριότερο είναι το εξής: Ξέρουμε ότι η Κεφαλλονιά, παραδείγματος χάριν, δεν είναι μόνο η πιο σεισμογενής περιοχή της Ελλάδας, αλλά είναι από τις πιο σεισμογενείς περιοχές του κόσμου και δεν έχει σημασία αν ο σεισμός ο μεγάλος θα έρθει μετά από είκοσι, τριάντα χρόνια. <br />Καλά, με συγχωρείτε, κύριοι της Κυβέρνησης –μπορεί να μην είστε οι άμεσα υπεύθυνοι, είναι και αυτοί των προηγούμενων κυβερνήσεων- δεν έπρεπε στην Κεφαλλονιά να υπάρχουν σε μεγάλες αποθήκες λυόμενα σπίτια, σκηνές με ταπέτο ανάλογο, γιατί μπορεί να γίνει και το καλοκαίρι ο σεισμός και μπορεί να ζήσεις στη σκηνή; Δεν έπρεπε να υπάρχουν όλα εκείνα τα μέσα; Είναι και νησί –να πάρει η ευχή!- δεν είναι ότι ο σεισμός γίνεται στην Αμφίκλεια και μεταφέρεται ο εξοπλισμός από τις αποθήκες της Αθήνας. Δεν έπρεπε να υπάρχει όλος εκείνος ο εξοπλισμός μέχρι και κονσέρβες; <br />Βεβαίως, επειδή ο μεγάλος σεισμός μπορεί να γίνει μετά από είκοσι χρόνια τις μοιράζω και ανανεώνω τον εξοπλισμό. Δεν έπρεπε να υπάρχουν ράντζα; Εν πάση περιπτώσει, εκεί είναι το θέμα. Και δεν είναι τυχαίο ότι δεν υπάρχουν αυτά. Επιτρέπεται τώρα να καταστρέφονται δύο λιμάνια; <br />Τα ρήγματα του σεισμού, περίπου, ξέρουμε πού είναι. Άρα δεν είναι αναπόφευκτες οι καταστροφές, αναπόφευκτος είναι ο σεισμός. Και όταν λέμε πρόληψη –και εκεί θα σταθούμε και στην υγεία- δεν εννοούμε το να παρέμβεις αμέσως να διαχειριστείς μια κατάσταση, αυτή θα υπάρχει. Όση πρόληψη και να έχεις δεν μπορείς να προβλέψεις πώς θα εκδηλωθούν όλα τα ζητήματα, αλλά η πρόληψη είναι το κύριο. <br />Είναι τυχαίο –αυτό διάβασα και το πιστεύω και προσωπικά, γιατί εν πάση περιπτώσει την ξέρω καλά την Κεφαλλονιά- ότι έπεσαν τα σπίτια που κτίστηκαν στη δεκαετία του ’80; Και δεν το λέω τώρα επειδή ήταν το ΠΑΣΟΚ στην κυβέρνηση. Χαλάρωσαν τα πράγματα. <br />Υπάρχει ατομική ευθύνη; Υπάρχει. Κοιτάξτε να δείτε, όμως και στην υγεία υπάρχει ατομική ευθύνη. Την ατομική ευθύνη, όμως, θα την αναζητήσεις στο έδαφος των υποχρεωτικών πολιτικών και άλλων ευθυνών. Δεν είναι τυχαίο. <br />Είμαι σχεδόν βέβαιη –θα μου τα πει και ο Γραμματέας που είναι σήμερα εκεί- ότι τα σπίτια που χτίστηκαν μετά τους σεισμούς του ’53 με μια ψωροαρωγή που πήραν και που έχτισαν τοίχους, δεν μπορούσες να ολοκληρώσεις σπίτια, είναι πολύ πιο γερά από αυτά που χτίστηκαν την δεκαετία του ’80. <br />Και εδώ είναι μια μεγάλη συζήτηση γιατί και πώς οι πολιτικοί και το ίδιο το σύστημα κάνετε τους ανθρώπους ανεύθυνους να θέλουν να χτίσουν σπίτια σύγχρονων προδιαγραφών όσον αφορά τα τετραγωνικά, τις μεζονέτες, κ.λπ. και χάνετε το κύριο που είναι η ασφάλεια του σπιτιού. Εδώ η ατομική ευθύνη δεν μπορεί να αναζητηθεί, ούτε να εκδικηθεί κανείς τους ανθρώπους όταν το όλο σύστημα, η όλη επιχειρηματολογία του ωθεί σε τέτοια φαινόμενα και μαζικής ανευθυνότητας. <br />Η ανευθυνότητα πάντως βρίσκεται στις κυβερνήσεις. Η Κεφαλλονιά μπορούσε με αυτοδυναμία να πλησιάσει έστω το 80% της αντιμετώπισης των σημερινών προβλημάτων και μετά να κριθεί ο κυβερνητικός μηχανισμός πώς εξειδικεύτηκε από τη στιγμή που υπάρχει ο σεισμός. Είναι απαράδεκτη κατάσταση απέναντι σε ένα φυσικό φαινόμενο και το πρόβλημα είναι βαθύτατα πολιτικό, είναι ταξικό, όπως λέμε εμείς και έχει να κάνει με την κυρίαρχη πολιτική πάει και τελείωσε. <br />Δεύτερον, η κρίση. Η κρίση, επίσης, είναι αναπόφευκτη στο πλαίσιο του καπιταλισμού. Δεν είναι φυσικό φαινόμενο, βεβαίως, αλλά είναι αναπόφευκτη. Εμείς, ως κόμμα ξέραμε ότι θα έρθει η κρίση. Δεν μπορείς να προβλέψεις αν θα ξεσπάσει την τάδε δεκαετία, την τάδε πενταετία, δεν μπορείς αυτό να το προβλέψεις.<br />Γιατί το λέμε τώρα αυτό; Γιατί η κρίση δεν αντιμετωπίζεται τώρα ούτε με το να λέμε ότι φταίει το κομματικό κράτος που κάθε φορά ακούμε ότι από εκεί έγινε, ούτε η νεοφιλελεύθερη πολιτική της Θάτσερ, της Μέρκελ, κ.λπ.. Είναι μέσα στον πυρήνα του συστήματος. <br />Γιατί τα λέμε αυτά; Γιατί θέλουμε να κάνουμε σχόλιο για το νομοσχέδιο της υγείας. Τι να πούμε για την υγεία; Να πάρουμε σαν βάση ότι φταίει το κομματικό κράτος και οι κομματικοί διορισμοί, ότι φταίει η νεοφιλελεύθερη ιδεολογία και όχι γενικά η στρατηγική του κεφαλαίου;<br />Τι να πούμε; Να πάρουμε σαν βάση μπαλώματα, να προτείνουμε σήμερα; Βεβαίως ούτε μπορούμε να μιλήσουμε και να πούμε ποιο είναι το όραμά μας -διότι βεβαίως έχουμε οράματα, αλλά πρέπει να κάνεις κάποιες προσαρμογές στο σήμερα- αλλά ούτε και να μπούμε στη λογική ότι λύνονται τα προβλήματα είτε με το να έχουμε ένα καλό κρατικό σύστημα, ούτε να πούμε ότι όπου παρεμβαίνει το κράτος δεν είναι σωστά τα πράγματα, γιατί υπάρχει κομματοκρατία και τα πληρώνει έτσι κι αλλιώς ο λαός. Είτε είναι κρατικό είτε είναι ιδιωτικό, έτσι κι αλλιώς από τις τσέπες του λαού θα αφαιρεθούν. <br />Από αυτήν την άποψη, εμείς θέλουμε να ξεκαθαρίσουμε το εξής πράγμα: Το νομοσχέδιο είναι κομμένο και ραμμένο στη λογική της στρατηγικής των καπιταλιστικών αναδιαρθρώσεων, βεβαίως προσαρμοσμένων στις συνθήκες του μνημονίου, όσον αφορά το ταμειακό ζήτημα. Όμως, όσον αφορά τις αλλαγές που έρχονται, είναι σε αυτό που λέμε «αναδιαρθρώσεις». <br />Το υπόβαθρο των αναδιαρθρώσεων είναι οι τέσσερις ελευθερίες του Μάαστριχτ, η απελευθέρωση της αγοράς της σύγχρονης Ευρωπαϊκής Ένωσης. Είναι η ελευθερία κίνησης κεφαλαίων, εμπορευμάτων, υπηρεσιών, εργατικού δυναμικού. Εκεί βρίσκεται και η κινητικότητα των γιατρών, προσαρμοσμένη στα μνημόνια, στα δημοσιονομικά, το χρηματοδοτικό και το δημοσιονομικό κενό. Όμως είναι η προσαρμογή τους. Η φιλοσοφία είναι αυτή και γι’ αυτό το χτυπάμε. <br />Δεν μπορούμε να σταθούμε στο ότι δεν υπάρχουν σήμερα χρήματα. Αυτό κανονίζει διάφορες αναλογίες και ορισμένα από αυτά μπορεί ενδεχομένως να ψιλοδιορθωθούν στην πορεία. Όμως, η ουσία του νομοσχεδίου είναι αυτή. Γι’ αυτό λέμε ότι και η Κυβέρνηση προωθεί αυτές τις αναδιαρθρώσεις. <br />Αν τονίζουμε τις αναδιαρθρώσεις, τούτο γίνεται για το εξής: Είτε γίνει επιμήκυνση του χρέους, του τρόπου πληρωμής, είτε πέσουν τα επιτόκια είτε βρεθούν άλλοι τρόποι, ακόμα και με την ανάκαμψη, η Ελλάδα, το ελληνικό κράτος ή η κρατική πολιτική, δύσκολα θα μπει. Οι αγορές δεν θα λειτουργήσουν. Πρέπει να βρείτε άλλα δάνεια, άλλα υποκατάστατα. <br />Επομένως, οι διαρθρωτικές αλλαγές, οι αναδιαρθρώσεις θα είναι είτε με την πολιτική της Νέας Δημοκρατίας είτε με την πολιτική του ΠΑΣΟΚ είτε με την πολιτική του ΣΥΡΙΖΑ. Ό,τι κι αν κάνεις και η καλύτερη διευθέτηση να γίνει, οι αναδιαρθρώσεις είναι η στρατηγική. Δεν πρόκειται να αλλάξει στη φιλοσοφία. Επιμέρους αλλαγές και μπαλώματα μπορούν να γίνουν, αν υπάρχει και η λαϊκή πάλη. Η λαϊκή πάλη δεν πρόκειται να ανατρέψει τη βασική φιλοσοφία. Έχει να κάνει και με την απελευθέρωση της αγοράς. Βεβαίως, δεν λειτουργεί η απελευθέρωση της αγοράς με τον ίδιο τρόπο που λειτουργεί σε άλλους τομείς της βιομηχανίας, της οικονομίας. Όμως, αυτό λειτουργεί. Ας αναφερθούμε συγκεκριμένα:<br />Πρώτον, μιλάτε για πρωτοβάθμια φροντίδα υγείας. Εμείς πριν την υγεία βάζουμε τον όρο «πρόληψη». Δεν ταυτίζονται. Θα μου πείτε, πρόληψη υγείας θέλεις να πεις. Ναι, αλλά η πρόληψη είναι άλλο πράγμα. Η πρόληψη σημαίνει υποχρεωτικότητα, σημαίνει άλλου τύπου δομές, άλλου τύπου αποστολή της πρωτοβάθμιας φροντίδας υγείας και απ’ αυτήν την άποψη, η πρόληψη είναι ο φτωχός συγγενής. <br />Δεύτερο και ουσιαστικό είναι ότι για εμάς σημαίνει μόνο κρατικός τομέας, ακόμα και στις συνθήκες του καπιταλισμού που ξέρουμε ότι τον κρατικό τομέα τον πληρώνει ο λαός. Όμως, οπλιζόμαστε. Θα τα πληρώσει ο λαός. Γιατί, τον ιδιωτικό τομέα ποιος τον πληρώνει; Μόνο τον κρατικό τομέα πληρώνει ο λαός; <br />Βεβαίως, ο λαός δεν φαίνεται πώς πληρώνει τον ιδιωτικό τομέα. Στην υγεία φαίνεται. Όμως, εγώ θα σας πω κι εκεί που δεν φαίνεται ότι τον πληρώνει. Δεν πληρώνει τον ιδιωτικό τομέα με τις ανεβασμένες τιμές στα ιατρικά μηχανήματα και στα άλλα υγειονομικά προϊόντα; Δεν φαίνεται γιατί δεν τα αγοράζει ο ίδιος ή αγοράζει φάρμακα, δεν αγοράζει τη ρομποτική που υπάρχει στον τομέα της υγείας. <br />Επομένως, όλους τους τομείς και τους ιδιώτες και το κράτος τους πληρώνει ο λαός και τον κρατικό καπιταλιστικό τομέα τον πληρώνει ο λαός. Δεν είναι επιχείρημα αυτό. Εμείς μιλάμε για κατάργηση της επιχειρηματικής δραστηριότητας στον τομέα της υγείας.<br />Μάλιστα, στην πρόληψη και στην πρωτοβάθμια φροντίδα υγείας υπάρχει το πολύ κέρδος. Διότι στην πρωτοβάθμια φροντίδα υγείας θα πάει και ο υγιής, αυτός δηλαδή που έχει ένα μικρό ή ένα μέσο ή ένα λίγο μεγαλύτερο πρόβλημα. <br />Είναι τυχαίο ότι οι μεσίτες όπλων επενδύουν στον τομέα της υγείας και στα διαγνωστικά κέντρα; Γιατί; Αφού και οι εξοπλισμοί έχουν τις μίζες τους. Γιατί, τι έχει συμβεί; Έχει αυξηθεί η συνειδητοποίηση των αναγκών και ατομικά στο μεγαλύτερο μέρος του πληθυσμού, καθώς η επιστήμη έχει κάνει άλματα στην πρόγνωση και στην πρόληψη. Άρα αυτά έχουν παραδάκι, έχουν ψωμί. <br />Εμείς, λοιπόν, δεν συμφωνούμε. Κανένας επιχειρηματίας! Βεβαίως, θα αγοράσεις φάρμακα από ξένες εταιρείες, από τη στιγμή που δεν υπάρχει βιομηχανία παραγωγής εργαλείων υγείας στην Ελλάδα. Πρέπει, όμως, να υπάρχει στόχος για την αποδέσμευση από τους επιχειρηματικούς ομίλους. Διότι πάλι τα πληρώνει ο λαός. <br />Θέλω να πω ένα παράδειγμα για το τι εννοούμε εμείς με τον όρο «πρόληψη». Έχω δύο πρόσφατα περιστατικά, κύριε Γεωργιάδη, στο πολύ στενό μου περιβάλλον, δύο νέων ανθρώπων με ανεύρυσμα, το οποίο μπορούσε να έχει βρεθεί. Το ένα ανεύρυσμα προκλήθηκε από μια δυσπλασία στο κεφάλι, η οποία μπορούσε να αντιμετωπιστεί αν ήξερες τη δυσπλασία. Δηλαδή, πρέπει να τύχει να πάω να βγάλω εγώ μαγνητική…</speech><speech by="#s32"><from> ΜΕΝΕΛΑΟΣ ΒΛΑΧΒΕΗΣ</from> Πώς θα το γνωρίζατε;</speech><speech by="#s229"><from> ΑΛΕΞΑΝΔΡΑ ΠΑΠΑΡΗΓΑ</from> Φαινόταν με μαγνητική. Όπως υπάρχει ο προγεννητικός έλεγχος…</speech><speech by="#s39"><from> ΣΟΦΙΑ ΒΟΥΛΤΕΨΗ</from> Δεν γίνεται αυτό.</speech><speech by="#s229"><from> ΑΛΕΞΑΝΔΡΑ ΠΑΠΑΡΗΓΑ</from> Δυσπλασία εννοώ εγώ. Αυτή η δυσπλασία προκάλεσε σταδιακά ανεύρυσμα. <br />Εγώ σας λέω το εξής. Όπως έχει βρεθεί ο προγεννητικός έλεγχος και μπορούμε να ματαιώσουμε τη γέννηση παιδιών -όχι για να έχουν πράσινα ή γαλανά μάτια ή για να είναι κοντά ή ψηλά ή για να είναι όμορφα ή ελκυστικά, αλλά για βαριές καταστάσεις- έτσι μπορούμε να προβλέψουμε και γενετικές ανωμαλίες. <br />Εγώ σας λέω ότι δεν διορθώνονται όλες. Τουλάχιστον, όμως, κάποιες μπορεί να διορθώνονται. Η πρόληψη πηγαίνει παντού. Φυσικά, μπορεί κάποια περιστατικά να μην τα προλάβεις. <br />Επίσης, η πρωτοβάθμια πρόληψη σημαίνει να γνωρίζω τις επαγγελματικές ασθένειες κατά κλάδο. Η πρωτοβάθμια φροντίδα απευθύνεται κατά κλάδο, σχετίζεται με τις εργασιακές σχέσεις, για να μην πω ότι αλλιώς θα μιλούσαμε για την πρωτοβάθμια φροντίδα πριν είκοσι χρόνια και αλλιώς μιλάμε σε συνθήκες κρίσης, ανεργίας, φτωχοποίησης και εμφάνισης ασθενειών που τις είχαμε ξεχάσει, όπως φυματίωση, αδενοπάθειες, που δεν υπήρχαν πριν από είκοσι χρόνια, ως αποτέλεσμα μιας σχετικής ή απόλυτης βελτίωσης του βιοτικού επίπεδου και οποιασδήποτε συνειδητοποίησης να απευθύνεσαι στην πρωτοβάθμια φροντίδα υγείας. <br />Όταν γίνονται αναδιαρθρώσεις σε συνθήκες καπιταλισμού, από τον οποίο έχουμε πείρα, θα υπάρξουν και κάποιες ομάδες που αποτελούν μειοψηφία στο σύνολο των εργαζομένων, οι οποίες αντιδρούν συντεχνιακά ή μέσα σε αυτό το πελατειακό σύστημα και το σύστημα με τα φακελάκια ή το να μπορώ να απασχοληθώ και στο δημόσιο και στον ιδιωτικό τομέα, να έχω και ιδιωτικό ιατρείο κ.λπ.. <br />Η αλήθεια είναι ότι χτυπάτε ένα μέρος αυτών των ομάδων και τμήματα μικρομεσαίων στρωμάτων και ελεύθερων επαγγελματιών, οι οποίοι βολεύονταν από το μη κρατικό σύστημα και οι οποίοι αντιδρούν. Όντως, αυτή θα έλεγα ότι είναι μια συντεχνιακή αντίδραση στενών συμφερόντων. <br />Η κυριότερη όμως αντίδραση, που σήμερα πρέπει να αναδειχθεί από το λαό, είναι άλλου τύπου. Είναι αντίδραση που οφείλεται στο ότι θα έχει λιγότερες παροχές, ενώ αν θα θέλει να έχει περισσότερες, θα πρέπει να τις πληρώνει. <br />Ως προς αυτό το ζήτημα, εμείς είμαστε υπέρ των γιατρών πλήρους και αποκλειστικής απασχόλησης. Άκουσα τον κ. Νεράντζη για το θέμα. Αν πηγαίναμε σε ένα σύστημα πλήρους και αποκλειστικής απασχόλησης, όντως υπάρχει ένα θέμα γι’ αυτόν που έχει ένα ιατρείο και που έχει επενδύσει σε μηχανήματα, για το πώς θα κλείσει το ιατρείο. Πρέπει, όμως, να το κλείσει. Θα μπορούσε να πάρει τα μηχανήματα και να τα πάει στο δημόσιο σύστημα υγείας. Δεν θα του λέγαμε «κάτσε ένα χρόνο με την πελατεία σου».<br />Ένα άλλο παράδειγμα είναι ο οδοντίατρος, που έχει ξοδέψει πολλά λεφτά. Δεν μπορείς να του πεις «έλα στο δημόσιο». Θα του πάρεις τα μηχανήματα και θα τα τοποθετήσεις στην πρωτοβάθμια φροντίδα. Εμείς, παραδείγματος χάριν, λέμε οι φαρμακοποιοί να πάνε όλοι στην πρωτοβάθμια, οι οδοντίατροι, όλοι αυτοί που σήμερα έχουν ιδιωτικά ιατρεία. Τώρα, τι προβλήματα μπορεί να υπάρξουν με την ένταξή τους, να το δούμε. Πρέπει, όμως, να ενταχθούν. Μα, δεν προβλέπεται αυτό. Προβλέπεται πάλι η συνύπαρξη κρατικού –γιατί δεν είναι δημόσιο με τη θετικά φορτισμένη έννοια - και ιδιωτικού τομέα. <br />Τι κάνετε τώρα; Τα συμμαζεύετε; Η σύζευξη κρατικού και ιδιωτικού είναι ακόμα πιο στενή και μέσα σε αυτήν την πρωτοβάθμια φροντίδα που λέτε ο εσωτερικός ανταγωνισμός θα είναι οξύτατος. Εδώ να δείτε. Πρώτα είχες κάποιες συντεχνίες με τα φακελάκια, με τα «πάω το πρωί, έλα το απόγευμα στο ιδιωτικό ιατρείο». Υπήρχαν αυτά. Πού ζούμε και εμείς; Ξέρουμε που ζούμε. Τώρα, θα υπάρχει ανταγωνισμός πιο ομαδοποιημένος και πιο έντονος και θα υπάρχουν και εσωτερικές αρνητικές αλλαγές και εξελίξεις σε βάρος των εργαζομένων στο σύστημα υγείας, αλλά και των υπόλοιπων εργαζομένων. Οι ανταγωνισμοί θα είναι πιο μεγάλοι. Αρμονική συνύπαρξη κράτους και ιδιωτών δεν μπορεί να υπάρξει. Στον καπιταλισμό είμαστε, δεν μπορούμε να το αποφύγουμε αυτό. Τουλάχιστον, όμως, στην υγεία να μην υπάρχει. <br />Δεύτερον, η χωροθέτηση. Εμείς υποστηρίζουμε και μέσα σε μεγάλους τόπους δουλειάς –δυστυχώς, τώρα οι μεγάλοι τόποι δουλειάς είναι των τριακοσίων ατόμων- να υπάρχει κέντρο υγείας. Να υπάρχει στις βιομηχανικές ζώνες, στις περιοχές με μεγάλη συγκέντρωση εργαζομένων ανάλογα με τους κλάδους, στις ορεινές περιοχές. Έχεις νησιά. Δεν είναι ο πληθυσμός πάντα το κριτήριο. Έχεις περιοχές εκεί που μένω εγώ, όπου ο ένας οικισμός από τον άλλο έχει απόσταση. Αρχίζεις από το Γραμματικό και τελειώνεις στα Σπάτα, στη Ραφήνα. Μα, δεν έχουμε όλοι αυτοκίνητα! Ή μπορεί να σου συμβεί κάτι. Θα έχουν κινητές μονάδες αυτά τα κέντρα υγείας; Η «Βοήθεια στο Σπίτι» θα γίνει από εκεί; <br />Όλα τα ζητήματα ειπώθηκαν και πριν, ο οικογενειακός προγραμματισμός, συμβουλευτικά κέντρα. Η δημόσια υγεία πρέπει να ενταχθεί εκεί. Εδώ, χρειάζεται ο ενιαίος χαρακτήρας, αλλά να μην είναι μία άναρχη σύζευξη που το ένα είναι καχεκτικό και το άλλο υπερβολικά αναπτυγμένο. Εδώ, όντως, θέλει πάρα πολύ δουλειά. Πρέπει να πάρεις υπ' όψιν ηλικίες, φύλο, κληρονομικότητα, μία σειρά από πράγματα. Όλες οι ειδικότητες να είναι μέσα στην πρωτοβάθμια, εκτός από ορισμένες. Δεν λέω να γίνεται εγχείριση ανοιχτής καρδιάς. Ακόμα και βραχεία νοσηλεία μπορεί να γίνεται, φυσικοθεραπείες. Να τελειώσουν τα ιδιωτικά φυσικοθεραπευτήρια. <br />Φυσικά, ξαναλέω ότι οι άνθρωποι επένδυσαν σε μηχανήματα, ξόδεψαν, μπορεί να έχουν και ιδιόκτητα. Να, αυτά δεν μπορείτε να τα λύσετε εσείς. Δεν μπορεί να τα λύσει ένα σύστημα που από την άλλη πλευρά ιδιωτικοποιεί, απελευθερώνει την αγορά. Δεν μπορείτε να τα λύσετε αυτά. Γι’ αυτό έρχεστε και σε αντίθεση και με τις λεγόμενες συντεχνιακές αντιλήψεις και συντεχνίες. <br />Ολοκληρώνω, λέγοντας το εξής. Η πρόβλεψη όχι μόνο η δική μας –εδώ, τεχνοκρατικά συμπίπτουμε και με τους πολιτικούς μας αντιπάλους- είναι ότι δεν είναι σίγουρο ακόμα εάν η κρίση στην Ελλάδα έπιασε πάτο. Μπορεί να έπιασε. Αν δεν πιάσει πάτο, δεν θα επέλθει ανάκαμψη. Αν δεν έχει πιάσει πάτο και απέχει ακόμα από αυτόν, η ανάκαμψη θα είναι πολύ πιο αργή και εάν γίνει, θα είναι πραγματικά, εξαιρετικά αναιμική. Δεν το λέμε εμείς. Όταν προβλέπουν 2% ανάπτυξη για όλη την Ευρώπη, καταλαβαίνετε τι ρυθμό θα έχει στην Ελλάδα. <br />Ναι, εμείς πιστεύουμε ότι γίνονται συζητήσεις, για να αλλάξει η διαχείριση. Ενδεχομένως, να χαλαρώσουν και οι δημοσιονομικοί δείκτες. Δεν μπορεί να πάει έτσι η Ευρωπαϊκή Ένωση. Εκεί ελπίζει και ο ΣΥΡΙΖΑ, να συμπέσει χρονικά με την αλλαγή του μείγματος και να μας πει ότι είχε αριστερή πολιτική. Θα αλλάξουν. Δεν μπορεί να μην αλλάξουν. Δεν μπορεί να μείνει η διαχείριση όπως είναι. Θα αλλάξει. Αυτό θα καθοριστεί, βεβαίως, από διαπραγματεύσεις. Μπορεί και να παραταθεί ο χρόνος αυτής της διαχείρισης. <br />Δεν φαίνεται, όμως, ότι έχει πάρα πολλά ψωμιά. Τώρα, μάλιστα, που μπήκε και η Ουκρανία στη μέση με τις αντιθέσεις, θα αλλάξει η διαχείριση, θα υπάρξει κάποια χαλάρωση. Μπορεί να υπάρξει και μία διευθέτηση του χρέους. Από αυτήν δεν πρόκειται να επωφεληθούν οι λαοί. Μπορεί το πρωτογενές πλεόνασμα να φτάσει και τα 4 δισεκατομμύρια και μερικά «ψίχουλα» σε κάποιες ομάδες να μοιραστούν. Όμως, επιστροφή των όποιων κατακτήσεων είχαμε, δεν πρόκειται να γίνει. Η ανεργία θα είναι υψηλή. Η πείρα της Αργεντινής τα έδειξε.<br />Ακόμα και αν βγει η Ελλάδα από την Ευρωπαϊκή Ένωση –εγώ θα σας το πω καθαρά- δεν πρόκειται να γίνει κάτι. Θα συνδεθεί με κάποιο νόμισμα, με κάποιο κέντρο και θα μπορεί να τυπώνει και χρήματα. Θα ανέβει ο πληθωρισμός, όμως, θα φεύγουν οι κεφαλαιοκράτες από την Ελλάδα και θα πηγαίνουν αλλού και θα ανεβαίνει  η ανεργία. Αυτά είναι αναπόφευκτα. <br />Επομένως, κάποιο μείγμα θα αλλάξει. Θα συμπέσει, ενδεχομένως, με τη διακυβέρνηση ΣΥΡΙΖΑ και θα φανεί ότι κάτι έκανε ο ΣΥΡΙΖΑ. <br />Άλλωστε, διάβασα και το άρθρο του κ. Σταθάκη την Κυριακή στην «ΚΑΘΗΜΕΡΙΝΗ». Είναι ωραιότατο άρθρο! Είναι καθαρό, συνεπές, εξαιρετικό άρθρο. Αυτή θα είναι η πολιτική, αυτή που λέει. Θα συμπέσει, λοιπόν, με μία χαλάρωση.<br />Γιατί τα λέμε αυτά; Γιατί και αυτά που λέτε ότι θα κάνετε δεν πρόκειται να γίνουν. Ούτε και αυτά! Αυτά που λέτε ότι είναι καλά, αν τα βλέπετε εσείς καλά, είναι πολύ μακριά από αυτά που θέλουμε εμείς. Όμως, ακόμα και αν δούμε, καθώς δεν μπορεί να γίνει κάτι διαφορετικό, να γίνει κάτι καλύτερο, ούτε αυτά δεν γίνονται. Ούτε αυτά μπορούν να γίνουν.<br />Γι’ αυτό το Κομμουνιστικό Κόμμα Ελλάδας θεωρεί ότι η «Δευτέρα Παρουσία» είναι αυτά που υπόσχεστε, ότι θα γίνουν επενδύσεις στην Ελλάδα και θα μοιραστεί η πίτα. Δεν θα είναι ούτε η αναδιανομή αυτή που ξέρουμε. Αυτά είναι «Δευτέρα Παρουσία». Το «Πρώτη» ή «Δεύτερη Παρουσία» σχετίζεται με το αν είναι ρεαλιστικά σε σχέση με την αγορά και σε σχέση με τις τέσσερις ελευθερίες. Αυτά που λέμε εμείς δεν είναι ρεαλιστικά σήμερα, γιατί δεν έχει αποφασίσει ο λαός να τα κάνει. Στη μια έχει να αποφασίσει ο λαός και στην άλλη έχει να αποφασίσει η αγορά. Το τι αποφασίζει η αγορά το ξέρετε.<br />Ευχαριστώ.</speech><speech by="#s175"><from>ΠΡΟΕΔΡΕΥΩΝ</from> Τον λόγο έχει ο κύριος Υπουργός, που έχει ζητήσει να κάνει μία μικρή παρέμβαση.</speech><speech by="#s51"><from> ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</from> Θα μου επιτρέψει η κυρία Πρόεδρος της Κοινοβουλευτικής Ομάδας του ΚΚΕ να κάνω την εξής παρατήρηση:<br />Εμείς έχουμε μεγάλες πολιτικές διαφορές, αλλά πάντα όταν διαφωνούμε, διαφωνούμε με καθαρές θέσεις. Νομίζω ότι σήμερα στο κρίσιμο κομμάτι του νομοσχεδίου για τις εργασιακές σχέσεις των γιατρών, η θέση που εκφράσατε δεν ήταν τόσο πολύ καθαρή και δεν μας έχετε συνηθίσει έτσι.<br />Εμείς τι λέμε; Είπατε να μην υπάρχει εσωτερικός ανταγωνισμός μεταξύ των γιατρών. Μάλιστα! Εμείς τι κάνουμε; Επιλέγουμε ίδιες εργασιακές σχέσεις, ώστε να μην έχουν εσωτερικό ανταγωνισμό. Αυτό που είπατε κάνουμε. <br />Δεύτερον, είπατε να μη συγχέεται ο δημόσιος με τον ιδιωτικό τομέα. Μα, αυτό που κάνουμε, το νομοσχέδιο που ψηφίζουμε, είναι το δημόσιο σύστημα αποκλειστικά, στο οποίο οι γιατροί που θα εργάζονται για το δημόσιο σύστημα θα πρέπει να εργάζονται μόνο για το δημόσιο σύστημα και όχι για το ιδιωτικό τους ιατρείο.<br />Άρα, εν μέρει ως προς αυτό που ζητήσατε -δεν θα συμπέσουμε κιόλας- στην ουσία αυτών που είπατε, εμείς απαντάμε με αυτό το νομοσχέδιο. Δεν νομίζω, λοιπόν, ότι είναι τόσο δίκαιο εκ μέρους σας σ’ αυτό που είναι το κρίσιμο σημείο και που έχει γεννήσει όλη την αντίδραση, το ΚΚΕ να προσπαθεί να είναι και από εδώ και από εκεί. Μας έχει συνηθίσει να τα λέει πιο καθαρά.<br />Επίσης, θέλω να σας πω –επειδή το αναφέρατε- ότι σε κανένα σύστημα του κόσμου δεν υπάρχει στον προγεννητικό έλεγχο μαγνητική με τέτοιον τρόπο που το περιγράψατε για να μπορεί να βρεθεί δυσπλασία. Δεν υπάρχει σε κανένα σύστημα του κόσμου και δικαίως το ανέφερε πριν ο κ. Βλάχβεης, που και ως γιατρός τα ξέρει πάρα πολύ καλά.<br />Ευχαριστώ πολύ.</speech><speech by="#s229"><from> ΑΛΕΞΑΝΔΡΑ ΠΑΠΑΡΗΓΑ</from> Παρακαλώ, κύριε Πρόεδρε, θα μπορούσα να έχω τον λόγο για να απαντήσω; Αλλιώς, θα θεωρηθεί πως ό,τι είπα είναι όπως τα ερμήνευσε ο κύριος Υπουργός.</speech><speech by="#s175"><from>ΠΡΟΕΔΡΕΥΩΝ</from> Παρακαλώ, μπορείτε να  απαντήσετε, κυρία Πρόεδρε.</speech><speech by="#s229"><from> ΑΛΕΞΑΝΔΡΑ ΠΑΠΑΡΗΓΑ</from> Όταν είπα για τον εσωτερικό ανταγωνισμό, δεν εννοούσα τον ανταγωνισμό ανάμεσα στους γιατρούς. Εννοούσα τον ανταγωνισμό ανάμεσα –ας πούμε- στις κρατικές δομές και τους επιχειρηματίες και τον ιδιωτικό επιχειρηματικό τομέα, δηλαδή ανάμεσα στους ίδιους τους επιχειρηματίες.<br />Για δείτε τι γίνεται στα διαγνωστικά κέντρα. Χαμός στο ίσιωμα! Αυτό εννοούσα για τον ανταγωνισμό. Και μάλιστα θα οξυνθεί ο ανταγωνισμός σε σχέση με το ποιος θα πουλάει τις υπηρεσίες στον ΕΟΠΥΥ. Αυτό εννοούσα. Εδώ ο ανταγωνισμός θα γίνει πολύ μεγάλος.<br />Τώρα, ο εσωτερικός ανταγωνισμός των γιατρών κ.λπ. δεν πρέπει να υπάρχει, ανεξάρτητα από τις εργασιακές σχέσεις. Είναι τροφοδοτούμενος και καλλιεργούμενος. <br />Δεύτερον, για τον δημόσιο, κρατικό, και ιδιωτικό τομέα: Εμείς εννοούμε ότι δεν μπορεί να υπάρχει επιχειρηματική δραστηριότητα στον τομέα της υγείας. Θέλεις να παράξεις –ξέρω εγώ- φίλτρα για τεχνητό νεφρό, θέλεις εκείνο, θέλεις το άλλο; Θα υπάρχει κρατικός επιχειρηματικός τομέας. <br />Ξέρω ότι στις συνθήκες του καπιταλισμού ο κρατικός επιχειρηματικός τομέας έχει τα προβλήματά του. Δεν σημαίνει πως ό,τι είναι κρατικό είναι και καλό. Όμως δεν σημαίνει πως και ό,τι είναι ιδιωτικό είναι καλό. Εν πάση περιπτώσει, εμείς λέμε να μην υπάρχουν διαγνωστικά κέντρα. Και ένα αποκεντρωμένο σύστημα υγείας που είναι και στη γειτονιά κ.λπ.. μπορεί να λύσει και ορισμένα προβλήματα, αυτό που λέμε να πάει ο γιατρός στο σπίτι και να κοιτάξει έναν ασθενή. <br />Υπάρχει ένα θέμα, με βάση τη δική μας θέση, γι’ αυτούς που έχουν ένα ιδιωτικό ιατρείο. Ο οδοντίατρος ξόδεψε πολλά λεφτά για να κάνει ένα οδοντιατρείο. Δεν του τα χάρισε κανείς. Εντάξει, ο παθολόγος ή ο παιδίατρος μπορεί να έχει απλώς ένα δωμάτιο που να δέχεται κόσμο. Υπάρχει ένα θέμα με αυτούς τους ανθρώπους. Τι θα του πεις δηλαδή; Πέταξε τα μηχανήματα και έλα να δουλέψεις; Εδώ θέλει μία συζήτηση με αυτούς τους ανθρώπους. Να γίνουν κρατικοί υπάλληλοι -αυτή είναι η θέση μας- τα μηχανήματά τους να τα πάρει το κράτος, όσα είναι σύγχρονα να τα χρησιμοποιήσει, να τα βάλει μέσα στο ΙΚΑ, στα πολυϊατρεία κ.λπ.. Τα λέμε αναλυτικά αυτά, τώρα δεν μπορώ να αναφερθώ. Το λέω για να το ξεκαθαρίσουμε.<br />Δεν κατάλαβα τίποτα για τον προγεννητικό έλεγχο. Είναι καλό που βρέθηκε ο προγεννητικός έλεγχος. Βέβαια, ό,τι βρίσκεται στον καπιταλισμό είναι και για να βγαίνουν και κέρδη. Τον πληρώνουν. Κάνει 700 ευρώ. Γίνεται στην περίπτωση κληρονομικότητας. Εμείς όταν λέμε για προγεννητικό έλεγχο είναι για να προλάβουμε περιπτώσεις με άρρωστα παιδιά ή να ξέρουμε εάν ένα παιδί έχει ένα πρόβλημα. Εδώ γίνονται εγχειρήσεις μέσα στην κοιλιά της μάνας. Αυτό τον προγεννητικό εννοούμε.<br />Και κάνω μία αντιδιαστολή, γιατί αναπτύσσεται και ο τομέας του προγεννητικού ελέγχου για να κάνουμε παιδιά με γαλανά μάτια! Δεν μιλάμε γι’ αυτό το πράγμα, για την ευγονική, γιατί και εκεί ξοδεύονται πολλά λεφτά και θα υπάρχουν δυστυχώς και άνθρωποι που θα τον χρησιμοποιήσουν.<br />Ταυτόχρονα, γεννιέται ένας άνθρωπος και λέω ότι μπορείς να προλάβεις και ασθένειες ή κάποια προβλήματα. Και έφερα ως παράδειγμα το ανεύρυσμα. Και με την ευκαιρία, υπάρχουν ιατρικά μηχανήματα –εγώ τα λέω μηχανήματα και να μην πω σε ποιον ιδιώτη είναι και κάνω διαφήμιση- τα οποία παρεμβαίνουν στο ανεύρυσμα και το διαλύουν. Το έχω δει αυτό. Εξαρτάται και πού είναι το ανεύρυσμα.</speech><speech by="#s32"><from> ΜΕΝΕΛΑΟΣ ΒΛΑΧΒΕΗΣ</from> Μετά τη γέννα λέτε;</speech><speech by="#s229"><from> ΑΛΕΞΑΝΔΡΑ ΠΑΠΑΡΗΓΑ</from> Μετά! Όταν διαπιστώνεται ένα ανεύρυσμα. Έλεος! Την ξέρω αυτήν την περίπτωση. Δεν λέω πού είναι…<br /></speech><speech by="#s175"><from>ΠΡΟΕΔΡΕΥΩΝ</from> Παρακαλώ, κύριοι συνάδελφοι ήρεμα και να μη διακόπτεται η ομιλήτρια.</speech><speech by="#s229"><from> ΑΛΕΞΑΝΔΡΑ ΠΑΠΑΡΗΓΑ</from> Εγώ την ξέρω αυτήν τη περίπτωση, Το έχω δει και με έχουν ξεναγήσει. Δεν λέω πού είναι. Χτυπάει το ανεύρυσμα στο συγκεκριμένο μέρος και τον όγκο στο συγκεκριμένο μέρος. Δεν θέλω να πω πού είναι,…</speech><speech by="#s175"><from>ΠΡΟΕΔΡΕΥΩΝ</from> Παρακαλώ πολύ, κυρία Πρόεδρε, να απευθύνεστε προς το Προεδρείο.</speech><speech by="#s229"><from> ΑΛΕΞΑΝΔΡΑ ΠΑΠΑΡΗΓΑ</from> …πρέπει να έχει όμως πρόσβαση όλος ο λαός. Πρέπει να μπορώ να πληρώσω για να το κάνω; Άρα έχει όντως ανέβει το κόστος των υπηρεσιών υγείας. <br />Όμως επειδή εμείς είμαστε με τον άνθρωπο επί της ουσίας και όχι ως σύνθημα, λέμε ότι πρέπει να καταργηθεί η ιδιωτική δραστηριότητα και αυτά να περάσουν μέσα στο δημόσιο.</speech><speech by="#s175"><from>ΠΡΟΕΔΡΕΥΩΝ</from> Ευχαριστούμε, κυρία Πρόεδρε.<br />Τον λόγο έχει ο Κοινοβουλευτικός Εκπρόσωπος του ΣΥΡΙΖΑ κ. Κουρουμπλής.</speech><speech by="#s141"><from> ΠΑΝΑΓΙΩΤΗΣ ΚΟΥΡΟΥΜΠΛΗΣ</from> Κύριε Πρόεδρε, θα ήθελα να εκφράσω και εγώ από τη μεριά μου –και πιστεύω ότι εκφράζω όλες τις πτέρυγες της Βουλής- τη συμπαράστασή μας στον δοκιμαζόμενο για αρκετές μέρες κόσμο της Κεφαλλονιάς.<br />Και βεβαίως να ζητήσω και εγώ από τη μεριά μου ο κρατικός μηχανισμός, όσο μπορεί, να επισπεύσει και να στηρίξει αυτούς τους ανθρώπους.<br />Κυρίες και κύριοι συνάδελφοι, πριν καταθέσω ορισμένες σκέψεις για το υπό συζήτηση σχέδιο νόμου, θα ήθελα να ζητήσω από τον κύριο Υπουργό μια σειρά μικρών παρεμβάσεων που αφορούν ορισμένες κατηγορίες των συμπολιτών μας. <br />Είναι ένα ζήτημα που αφορά, κύριε Υπουργέ, τους νεφροπαθείς, υπόθεση που έχει να κάνει με την επιτροπή των φίλτρων. Ενώ υπήρχε εκπροσώπηση των νεφροπαθών σε αυτήν την επιτροπή προμηθειών και ενώ είχατε συμφωνήσει, από ό,τι με πληροφορούν, ότι δεν θα σταματούσε η συμμετοχή των εκπροσώπων των νεφροπαθών, η απόφαση δεν τους συμπεριλαμβάνει. Είναι ένα θέμα το οποίο θα ήθελα να δείτε. Όπως είναι και το θέμα που εκκρεμεί -και το γνωρίζετε- με την παροχή νοσηλίου στους ανθρώπους που βρίσκονται στα γηροκομεία. Είναι τρεις χιλιάδες άνθρωποι, οι οποίοι βρίσκονται στα γηροκομεία. Δόθηκε μια παράταση και πρέπει να αντιμετωπιστεί οριστικά αυτό το ζήτημα.<br />Ένα τρίτο ζήτημα έχει να κάνει με μια τροπολογία που θέλει να φέρει η Κυβέρνηση για το ΕΚΑΣ των αναπήρων. Αφορά τους αναπήρους με ποσοστό αναπηρίας πάνω από 80%. Νομίζω ότι είναι μια άδικη μεταχείριση για εκείνους που έχουν αναπηρία από 67% και άνω και που περιλαμβάνουν πολύ σοβαρές περιπτώσεις αναπηρίας. <br />Κλείνω αυτές τις παρατηρήσεις, κύριε Υπουργέ, με μια πληροφορία που περιρρέει, ότι πρόκειται να φέρετε μια τροπολογία που αφορά την αύξηση του ορίου ηλικίας των καθηγητών του πανεπιστημίου στο ΕΣΥ, δηλαδή στις πανεπιστημιακές κλινικές που λειτουργούν στο πλαίσιο του ΕΣΥ, από τα εξήντα πέντε έτη στα εξήντα επτά. Νομίζω ότι θα είναι πολύ μεγάλο λάθος σε ένα σύστημα που ούτως ή άλλως χρειάζεται ριζική ανανέωση να επιτείνουμε το γήρας και να κλείνουμε την πόρτα σε νέους επιστήμονες. <br />Κυρίες και κύριοι συνάδελφοι, συζητούμε ένα πραγματικά πολύ κρίσιμο σχέδιο νόμου που αφορά το αγαθό της υγείας, το πώς θα μπορέσει η συντεταγμένη πολιτεία να εξασφαλίσει τους ίσους όρους και τις ίσες προϋποθέσεις σε κάθε πολίτη, χωρίς να εξαρτάται η υγεία του από την οικονομική και κοινωνική του κατάσταση, το πώς, δηλαδή, θα εξασφαλίσουμε –όπως έλεγε ο αείμνηστος Ανδρέας Παπανδρέου- το ίδιο δικαίωμα μπροστά στη ζωή και στο θάνατο σε κάθε άνθρωπο. <br />Η Κυβέρνηση πιστεύω ότι έχασε μια μεγάλη ευκαιρία, αυτό που λέμε στο πλαίσιο της κρίσης να δημιουργηθούν οι όροι για κάτι καινούργιο, να ανοίξει έναν ουσιαστικό διάλογο για όλο αυτό το κρίσιμο ζήτημα του Εθνικού Συστήματος Υγείας. <br />Διότι, το άναρχο τοπίο, κυρίες και κύριοι συνάδελφοι, δεν βρίσκεται μόνο στον χώρο της πρωτοβάθμιας φροντίδας υγείας. Διαρρέει και διέπει όλο το σύστημα. Έχουμε, αν θέλετε, ένα αγγλικού τύπου Εθνικό Σύστημα Υγείας και ένα γερμανικού τύπου ασφαλιστικό σύστημα. Έχουμε Εθνικό Σύστημα Υγείας του Υπουργείου Υγείας και Πρόνοιας, που υπάγεται στο Υπουργείο Υγείας. Έχουμε ένα σύστημα υγείας που υπάγεται στο Υπουργείο Παιδείας –τις πανεπιστημιακές κλινικές. Επίσης, έχουμε τα στρατιωτικά νοσοκομεία που υπάγονται στο Υπουργείο Εθνικής Άμυνας και έχουμε και διάσπαρτες μονάδες, όπως είναι εκείνη των υπαλλήλων της Τράπεζας της Ελλάδος κ.λπ..<br />Θα μπορούσαμε, λοιπόν, να ανοίξουμε έναν διάλογο και να συζητήσουμε με ηρεμία και νηφαλιότητα αυτό το κρίσιμο ζήτημα συνολικά.<br />Η Κυβέρνηση επέλεξε έναν άλλο δρόμο, να φέρει μία νομοθετική πρωτοβουλία που αφορά την προσπάθεια –να το δεχθώ- ενιαιοποίησης του πρωτοβάθμιου τομέα της υγείας. Πράγματι, κανείς δεν μπορεί να ισχυριστεί ότι αυτός ο τομέας μπορεί να απαντά στις σύγχρονες ανάγκες ενός σύγχρονου συντεταγμένου κράτους που σέβεται την αξιοπρέπεια του πολίτη. Μέχρι εδώ έχει καλώς. <br />Όταν, όμως, επιχειρείς μία τέτοια παρέμβαση, είναι έξω από κάθε επιστημονική λογική να προσπαθείς να την οικοδομήσεις χωρίς να έχεις λάβει υπ’ όψιν σου τον υγειονομικό χάρτη της χώρας, έναν υγειονομικό χάρτη που έγινε σαν το Γεφύρι της Άρτας. Είπε χθες ο κ. Κακλαμάνης ότι είχε επιχειρήσει –και μάλιστα χωρίς κόστος- μία προσπάθεια δημιουργίας υγειονομικού χάρτη. Τελικώς δόθηκε σε μία εταιρεία.<br />Κύριε Υπουργέ, θα ήθελα να μας πείτε αυτή η εταιρεία που ανέλαβε τον υγειονομικό χάρτη τι σχέση έχει με μια δημοσκοπική εταιρεία. Όμως, θα το συζητήσουμε κάποια άλλη στιγμή αυτό. Είναι μία πληροφορία για την οποία θα ήθελα να έχω μία ενημέρωση. <br />Τελείωσε, τέλος πάντων, από ό,τι πληροφορούμεθα, αυτός ο υγειονομικός χάρτης. Έχει πάει στο Υπουργείο Υγείας και καλό θα είναι να γνωρίζουμε ποιος φορέας θα αναλάβει την υποστήριξη ενημέρωσής του, διότι ένα κρίσιμο εργαλείο για τον εκάστοτε Υπουργό Υγείας και για τη στρατηγική που πρέπει να ακολουθεί κανείς στον τομέα της υγείας φοβούμαι ότι είναι παροπλισμένο για άλλη μία φορά και θα αχρηστευθεί, όπως τα υποβρύχια αν δεν υπάρχει σύστημα συνεχούς ενημέρωσής του. <br />Δεν υπάρχει, λοιπόν, στο πλαίσιο αυτής της πρωτοβουλίας σας κάτι που να συνδέεται με αυτά που περιγράφει ένας σύγχρονος υγειονομικός χάρτης, δηλαδή τα επιδημιολογικά χαρακτηριστικά κάθε περιφέρειας, η αξιολόγηση των δομών, η αξιολόγηση των προσώπων, ώστε να έχουμε μία πραγματική εικόνα του τι επιχειρούμε να χτίσουμε. Αυτό είναι το πρώτο σημαντικό έλλειμμα.<br />Δεύτερο κρίσιμο ζήτημα, κυρίες και κύριοι συνάδελφοι, είναι ότι για να επιχειρήσεις ένα τέτοιο σύστημα, πρέπει να έχεις προσδιορίσει το ποσό, δηλαδή να έχεις μία οικονομοτεχνική μελέτη, βάσει της οποίας θα εφαρμόσεις το πρόγραμμα που θέλεις, ακόμα και αν είναι ένα ελάχιστο εγγυημένο πρόγραμμα πρωτοβάθμιας φροντίδας ή είναι κάτι καλύτερο, είναι πιο αναβαθμισμένο. Δεν μπορείς να κτίσεις την οποιαδήποτε προσπάθεια σε αυτόν τον χώρο χωρίς να έχεις προγραμματίσει, να έχεις προβλέψει τις δαπάνες που χρειάζεσαι και μάλιστα σε μία περίοδο που ξέρουμε πολύ καλά ότι ακόμα και 20 εκατομμύρια να θέλετε να χαλάσετε, πρέπει να πάρετε έγκριση από την τρόικα. Αυτή είναι η πραγματικότητα είτε αρέσει είτε δεν αρέσει. <br />Ο προηγούμενος νόμος που ίδρυσε τον ΕΟΠΥΥ είχε την πρόβλεψη –τέλος πάντων- ότι ένα ποσοστό 0,4% του ΑΕΠ θα δαπανάται για τον τομέα αυτόν. Εδώ, λοιπόν, δεν υπάρχει καμμία πρόβλεψη. <br />Είναι ισχυρότατες, κύριε Υπουργέ, οι ενστάσεις του Γενικού Λογιστηρίου του Κράτους. <br />Έρχομαι σε ένα άλλο θέμα που περιέχει το νομοσχέδιο. <br />Παραπονιέστε ότι σας αδικούμε για τις προθέσεις σας. Εσείς ο ίδιος χθες, επιχειρώντας να υποστηρίξετε την άποψή σας, είπατε ότι πράγματι ψηφίστηκαν πολλά νομοσχέδια, όπως είναι το νομοσχέδιο του αείμνηστου Κωνσταντίνου Στεφανή το 2003 και άλλες διατάξεις, όπως αναφέρθηκαν, με άλλους Υπουργούς, οι οποίες ποτέ δεν εφαρμόστηκαν. <br />Εδώ πρέπει να είμαστε κοντά στην πραγματικότητα. Δυστυχώς –και εδώ έχει ευθύνη και ο Κανονισμός της Βουλής, κύριε Πρόεδρε- ενώ ζητάμε να παραχωρεί η Βουλή εξουσιοδότηση στην κυβέρνηση -στην εκάστοτε κυβέρνηση, δεν μιλώ για τη σημερινή- να νομοθετεί με διατάγματα και με κανονιστικές πράξεις, υπουργικές αποφάσεις, δεν υπάρχει υποχρέωση χρονικής δέσμευσης. <br />Φέρνετε, λοιπόν, ένα νομοσχέδιο και κάνετε ό,τι έκαναν οι προκάτοχοί σας. Αφού θέλετε τουλάχιστον να διασφαλίσετε ότι οι προθέσεις σας είναι ειλικρινείς, ότι πραγματικά το πιστεύετε, ιδού η Ρόδος! <br />Καταθέστε διάταξη και πείτε ότι οι είκοσι εννέα αποφάσεις περίπου, με τις οποίες θέλετε ουσιαστικά να υλοποιήσετε αυτόν τον νέο θεσμό, θα υλοποιηθούν μέσα σε συγκεκριμένο χρονικό διάστημα. Όπως είπα, πενήντα χιλιάδες υπουργικές αποφάσεις εκκρεμούν από διάφορα νομοσχέδια που έχουν ψηφιστεί μέχρι σήμερα. Γιατί, δηλαδή, σήμερα θέλετε εμείς να πειστούμε, όταν το ίδιο το Γενικό Λογιστήριο του Κράτους σας ελέγχει και σας λέει «Δεν μπορώ να προσδιορίσω τις δαπάνες που θα χρειαστούν», αφού ουσιαστικά λέτε ότι θα υλοποιήσετε το πρόγραμμα με συγκεκριμένες υπουργικές αποφάσεις;<br />Κύριε Υπουργέ, υπάρχει ένα άλλο ζήτημα που έχει να κάνει με την απασχόληση των γιατρών. Και πραγματικά, απαλλαγείτε από αυτό το σύνδρομο που σας διακατέχει, να διαστρεβλώνετε συνεχώς θέσεις. Είναι ξεκάθαρη η θέση του ΣΥΡΙΖΑ στο θέμα της πλήρους και αποκλειστικής απασχόλησης. Όμως ξέρετε πολύ καλά –γιατί θεωρώ ότι το ξέρετε- ότι και στη Μεγάλη Βρετανία και στη Γερμανία τα συστήματα αυτά χρειάστηκαν κάποιον χρόνο να εφαρμοστούν. Εξασφάλισαν ένα μεταβατικό στάδιο. Δεν σας είπε κανείς ότι θέλουμε το σύστημα με πλήρους απασχόλησης. Μπορείτε, όμως, να χρησιμοποιήσετε μεταβατικό στάδιο. Μπορεί για πολλούς από αυτούς τους ανθρώπους να υπάρχουν πολλές επιφυλάξεις για το πόσο δούλευαν μέσα στο σύστημα, κ.λπ.. Να το δεχθώ και αυτό. Όμως αυτή τη στιγμή, υπάρχουν άνθρωποι οι οποίοι δουλεύουν επί χρόνια ολόκληρα κι είναι κοντά στη σύνταξη. Δεν μπορούμε να τους «δολοφονούμε».<br /><br />Δώστε μου λίγα λεπτά, κύριε Πρόεδρε.<br />Είμαστε ένα σύγχρονο κράτος, που πρέπει να λαμβάνουμε και αυτήν την πλευρά υπ’ όψιν μας. <br />Μπορεί, λοιπόν, για ένα μικρό διάστημα να τους καταστήσουμε πλήρους απασχόλησης, να διακόψετε τη σχέση ή τη σύμβαση του Υπουργείου με τα ιατρεία τους, να εκτελούν τις ιατρικές πράξεις μέσα στον ΕΟΠΥΥ, μέσα στις μονάδες για ένα χρονικό διάστημα που θα μπορέσουν να ολοκληρώσουν αυτήν την παρουσία. Αυτό είναι και μόνο. Από κει και πέρα, βεβαίως το σύστημα πρέπει να είναι πλήρους και αποκλειστικής απασχόλησης. <br />Υπάρχει ένα άλλο ζήτημα που έχει να κάνει με τους οικογενειακούς γιατρούς. Κοιτάξτε. Πρέπει να είμαστε γενναίοι, όταν συζητούμε τέτοιου είδους θεσμούς. Το σύστημα αρχίζει σε άλλες χώρες, όπως στη Μεγάλη Βρετανία που εφαρμόστηκε, να έχει πάρα πολλά κενά και να δημιουργεί πολλούς προβληματισμούς. Να το δούμε. Να δούμε τις μονάδες, το μοντέλο με εξειδικευμένους γιατρούς στην πρωτοβάθμια φροντίδα υγείας, με οργανωμένη πρόληψη, όπως πολύ σωστά τονίστηκε, που είναι αναγκαία για να μπορέσουμε μακροπρόθεσμα να πετύχουμε το σύστημα να επιβιώσει, διότι θα έχει καλύτερα οικονομικά αποτελέσματα και καλύτερες συνέπειες για την υγεία του πολίτη, με οδοντιατρική, αν θέλετε, προληπτική παρέμβαση. Ξέρετε ότι στη Σουηδία είχε λειτουργήσει αυτός ο θεσμός και είχε κατά κάποιον τρόπο επιβληθεί στα παιδιά το «γλυκό του Σαββάτου», ότι θα έτρωγαν γλυκό μόνο το Σάββατο. Είμαστε η χώρα με τους περισσότερους οδοντιάτρους και με τα περισσότερα στοματικά προβλήματα. <br />Πρέπει, λοιπόν, να τα δούμε αυτά τα ζητήματα σε μία τέτοια λογική βάση.<br />Ο ιδιωτικός τομέας: Κύριε Υπουργέ, έχουμε έναν ιδιωτικό τομέα ασύδοτο. Ενώ προβλέφθηκε ότι το 2013 θα δαπανηθούν για τις ιδιωτικές κλινικές 520 εκατομμύρια και 370 εκατομμύρια για τα εργαστήρια, να σημειώσω ότι είμαστε η χώρα με διακόσιους ογδόντα οκτώ αξονικούς τομογράφους, εκ των οποίων μόνο οι εκατόν είκοσι οκτώ είναι κρατικοί. Και απελευθερώσατε και το στοιχείο το πληθυσμιακό, για να γίνουν πιο πολλοί, για να καλλιεργηθεί η προκλητή ζήτηση.</speech><speech by="#s175"><from>ΠΡΟΕΔΡΕΥΩΝ</from> Συντομεύετε, κύριε συνάδελφε.</speech><speech by="#s141"><from> ΠΑΝΑΓΙΩΤΗΣ ΚΟΥΡΟΥΜΠΛΗΣ</from> Οι δαπάνες αυτές, λοιπόν -τα 520 εκατομμύρια για τις κλινικές και τα 370 εκατομμύρια για τα διαγνωστικά κέντρα- έχουν καλυφθεί στο πρώτο εξάμηνο. Φανταστείτε, λοιπόν, τι έχει να γίνει. Και δεν έχουμε ακούσει ακόμα για αυτό το clawback: Πληρώθηκαν; Υλοποιήθηκε; Γιατί και αυτό είναι ένα ζήτημα, το οποίο πρέπει να δει κανείς.<br /><br />Κλείνω, κύριε Πρόεδρε.<br />Κυρίες και κύριοι συνάδελφοι, είναι πράγματι ένα κρίσιμο σχέδιο νόμου.<br />Θεωρώ ότι δεν χρειάζονται ούτε ακρότητες ούτε κορώνες. Πιστεύω ότι όλους μας διακατέχει η αγωνία να κάνουμε κάτι καλό σε αυτόν τον τόπο. <br />Νομίζω, όμως, ότι ο τρόπος με τον οποίο επιχειρείται, είναι τρόπος που δεν οδηγεί πουθενά, διότι δεν μας παρουσιάσατε κανένα μοντέλο, δεν μας το συνδέσατε με πληθυσμιακά κριτήρια. Είναι δηλαδή όλα με υπουργικές αποφάσεις. Ε, δεν μπορεί να νομοθετεί κανείς με υπουργικές αποφάσεις. Και εφόσον θέλετε να ακολουθήσετε αυτόν το δρόμο τουλάχιστον μέχρι που να κλείσει η συζήτηση, για να πείσετε την κοινωνία, για να πείσετε το Κοινοβούλιο, βάλτε ότι πιστεύετε αυτό που επιχειρείτε. Εμείς πιστεύουμε ότι δεν το πιστεύετε, ότι κάτω από την πίεση των πραγμάτων σας οδηγούν να μας δώσετε μία λύση.</speech><speech by="#s175"><from>ΠΡΟΕΔΡΕΥΩΝ</from> Παρακαλώ, αν έχετε την καλοσύνη, συντομεύετε.</speech><speech by="#s141"><from> ΠΑΝΑΓΙΩΤΗΣ ΚΟΥΡΟΥΜΠΛΗΣ</from> Και εξηγήστε μας, κύριε Υπουργέ, και ποια είναι η σχέση του Παγκόσμιου Οργανισμού Υγείας με το ελληνικό κράτος και την τεχνική βοήθεια που έρχεται από την Ευρώπη. <br /> <br /> Για τους ανασφαλίστους βάλατε μία διάταξη, κύριε Υπουργέ. Οι ανασφάλιστοι είναι μία δαπάνη. Πληροφορούμαι ότι εκπονείται μία μελέτη διά μέσου του Παγκόσμιου Οργανισμού Υγείας, στον οποίο έχει ανατεθεί ένα χρηματικό ποσό για τη μελέτη κόστους των ανασφαλίστων. Όταν δεν το έχετε μέσα, πώς μπορεί να πειστεί κανείς αύριο για τον ανασφάλιστο καρκινοπαθή που βιώνει μαρτυρικές στιγμές από την έλλειψη φαρμάκου;<br />Επιτέλους -αν θέλετε να σας πω και κάτι και να κλείσω- στείλτε ένα μήνυμα σε αυτούς τους κυρίους στις πολυεθνικές ότι όταν μία χώρα αντιμετωπίζει ανθρωπιστική κρίση και καλείται να πληρώσει για τις ανάγκες της ζωής αυτών των ανθρώπων υψηλού κόστους φάρμακα, θα τολμήσουμε να πάμε και σε αναγκαστικές αδειοδοτήσεις.</speech><speech by="#s175"><from>ΠΡΟΕΔΡΕΥΩΝ</from> Κύριε Κουρουμπλή…</speech><speech by="#s141"><from> ΠΑΝΑΓΙΩΤΗΣ ΚΟΥΡΟΥΜΠΛΗΣ</from> Μόνο να τους το πείτε ή μόνο να το ανακοινώσετε…</speech><speech by="#s175"><from>ΠΡΟΕΔΡΕΥΩΝ</from> Έχετε υπερβεί το χρόνο.</speech><speech by="#s141"><from> ΠΑΝΑΓΙΩΤΗΣ ΚΟΥΡΟΥΜΠΛΗΣ</from> Είναι βέβαιον ότι θα καταλάβουν πώς πρέπει να λειτουργήσουν από πλευράς τιμολογιακής πολιτικής στο θέμα του φαρμάκου.</speech><speech by="#s175"><from>ΠΡΟΕΔΡΕΥΩΝ</from> Κύριε συνάδελφε, έχετε υπερβεί κατά πολύ το χρόνο.</speech><speech by="#s141"><from> ΠΑΝΑΓΙΩΤΗΣ ΚΟΥΡΟΥΜΠΛΗΣ</from> Κύριε Πρόεδρε, ολοκληρώνω.<br />Κανένα δικαίωμα δεν έχει κανείς, κυρίες και κύριοι συνάδελφοι, έστω για μία μέρα να στερήσει την ελληνική κοινωνία από την ιατροφαρμακευτική φροντίδα και περίθαλψη.<br />Σας ευχαριστώ.<br /><br />ΣΠΥΡΙΔΩΝ-ΑΔΩΝΙΣ ΓΕΩΓΙΑΔΗΣ : Κύριε Πρόεδρε, μία διευκρίνιση.</speech><speech by="#s175"><from>ΠΡΟΕΔΡΕΥΩΝ</from> Ορίστε, κύριε Υπουργέ, έχετε το λόγο για λίγο.<br />ΣΠΥΡΙΔΩΝ-ΑΔΩΝΙΣ ΓΕΩΓΙΑΔΗΣ : Μόνο για ένα λεπτό, κύριε Πρόεδρε, για να απαντήσω, αν κι έχει απαντηθεί πολλές φορές αλλά για να γίνει σαφές.<br />Η τεχνική βοήθεια, δηλαδή η Task Force, δεν έχει καμμία σχέση με όλη τη συμφωνία και με τα χρήματα. Η Task Force είπαμε είναι η τεχνική βοήθεια που μας παρέχει η Κομισιόν. Η Ελληνική Δημοκρατία έχει κάνει ένα συμβόλαιο παροχής τεχνικής βοήθειας με τον Παγκόσμιο Οργανισμό Υγείας κι αυτός με τη σειρά του με το γερμανικό Υπουργείο Υγείας και τον GIZ, που είναι οργανισμός του.<br />Σε αυτό το οποίο αναφερθήκατε, κύριε Κοινοβουλευτικέ Εκπρόσωπε του ΣΥΡΙΖΑ, για τους ανασφαλίστους και τη μελέτη, πράγματι εκπονείται αυτή η μελέτη, με τη διαφορά ότι εκκρεμεί η ολοκλήρωση του συστήματος «ΑΤΛΑΣ» από το Υπουργείο Εργασίας. <br />Και γιατί αυτό έχει σημασία; Διότι σήμερα στην πραγματικότητα δεν έχουμε τον ακριβή αριθμό των ανασφαλίστων. Γι’ αυτό θα ακούσετε ένα Βουλευτή να ανεβαίνει και να λέει «Είναι 3 εκατομμύρια», άλλος να λέει «Είναι 3,5 εκατομμύρια» κι άλλος Βουλευτής να λέει «Είναι 2,5 εκατομμύρια». <br />Αναμένουμε εντός των επομένων ημερών το Υπουργείο Εργασίας να ολοκληρώσει το σύστημα «ΑΤΛΑΣ» και να μας δώσει τον τελικό αριθμό, σε πραγματικό χρόνο, γιατί αυτό αλλάζει κάθε μέρα. Θα είναι on line το σύστημα. Σε αυτόν τον τελικό αριθμό θα προσαρμοστεί η μελέτη που κάνει ο Παγκόσμιος Οργανισμός Υγείας. <br />Φαντάζομαι δεν θα μας ψέξετε γιατί επιλέξαμε ως συνεργάτη τον Παγκόσμιο Οργανισμό Υγείας για θέματα υγείας και μάλιστα ανασφαλίστων. Ποιον να διαλέξουμε;<br />Και επί τη ευκαιρία, μια και σήμερα νομίζω είχατε…</speech><speech by="#s141"><from> ΠΑΝΑΓΙΩΤΗΣ ΚΟΥΡΟΥΜΠΛΗΣ</from> Η Σχολή Δημόσιας Υγείας..<br />ΣΠΥΡΙΔΩΝ-ΑΔΩΝΙΣ ΓΕΩΓΙΑΔΗΣ : Η Σχολή Δημόσιας Υγείας, η ΕΣΔΥ, συμμετέχει σε αυτό το πρόγραμμα. Είναι και αυτή συμμετέχουσα στο πρόγραμμα, γιατί ο Παγκόσμιος Οργανισμός Υγείας έχει τη γενική επιστασία, αλλά αναθέτει διάφορα κεφάλαια του προγράμματος σε άλλους φορείς, μεταξύ των οποίων είναι και η ΕΣΔΥ. Άρα και αυτό το οποίο λέτε, έχει γίνει.<br />Και μιας και κάνουμε μία ήρεμη κουβέντα, τόνισε κάτι ο κ. Γλέζος πολλές φορές, τον οποίο σέβομαι ιδιαιτέρως. Εγώ δεν θέλω να αφήσω να αιωρείται ότι υπονόησα κάποτε ότι έχετε σχέσεις με πολυεθνικές ή οτιδήποτε άλλο. Και αν παραφερθήκαμε κάποια στιγμή μεταξύ μας, κακώς συνέβη.</speech><speech by="#s175"><from>ΠΡΟΕΔΡΕΥΩΝ</from> Κυρίες και κύριοι συνάδελφοι, έχω την τιμή να ανακοινώσω στο Σώμα το δελτίο επίκαιρων ερωτήσεων της Παρασκευής 7 Φεβρουαρίου 2014. <br />Α. ΕΠΙΚΑΙΡΕΣ ΕΡΩΤΗΣΕΙΣ Πρώτου Κύκλου <br />1. Η με αριθμό 508/12/4-2-2014 επίκαιρη ερώτηση της Προέδρου της Κοινοβουλευτικής Ομάδας του Κομμουνιστικού Κόμματος Ελλάδας κ. Αλέκας Παπαρήγα προς τον Πρωθυπουργό σχετικά με την αντιμετώπιση των προβλημάτων των μικρών και μεσαίων αγροτών της χώρας μας.<br />.<br />2. Η με αριθμό 521/4-2-2014 επίκαιρη ερώτηση της Βουλευτού Λακωνίας της Νέας Δημοκρατίας κ. Φεβρωνίας Πατριανάκου προς τoν Υπουργό Περιβάλλοντος, Ενέργειας και Κλιματικής Αλλαγής, σχετικά με την ένταξη του λιμανιού του Γυθείου στις περιοχές τουρισμού κρουαζιέρας.<br />3. Η με αριθμό 511/4-2-2014 επίκαιρη ερώτηση του Βουλευτή Β΄ Αθηνών του Συνασπισμού Ριζοσπαστικής Αριστεράς κ. Δημητρίου Στρατούλη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με το νέο κανονισμό του Ενιαίου Ταμείου Επικουρικής Ασφάλισης .<br />4. Η με αριθμό 520/4-2-2014 επίκαιρη ερώτηση του πρώην Προέδρου της Βουλής και Βουλευτή Β΄ Αθηνών του Πανελλήνιου Σοσιαλιστικού Κινήματος κ. Απόστολου Κακλαμάνη προς τον Υπουργό Οικονομικών, σχετικά με την αναστολή του φόρου υπεραξίας ακινήτων και την τόνωση της κτηματαγοράς.<br />5. Η με αριθμό 525/4-2-2014 επίκαιρη ερώτηση της Βουλευτού Κοζάνης των Ανεξαρτήτων Ελλήνων κ. Ραχήλ Μακρή προς τον Υπουργό Ανάπτυξης και Ανταγωνιστικότητας, σχετικά με την απόφαση της πολιτικής ηγεσίας του Υπουργείου Ανάπτυξης για επιχορήγηση συγκεκριμένης επένδυσης.<br />6. Η με αριθμό 519/4-2-2014 επίκαιρη ερώτηση του Βουλευτή Μεσσηνίας του Λαϊκού Συνδέσμου – Χρυσή Αυγή κ. Δημητρίου Κουκούτση προς τον Υπουργό Δικαιοσύνης, Διαφάνειας και Ανθρωπίνων Δικαιωμάτων, σχετικά με τη διάταξη του Κώδικα Ποινικής Δικονομίας που πέρασε η συγκυβέρνηση με την οποία περιστέλλεται το δικαίωμα πληροφόρησης του κατηγορουμένου.<br />7. Η με αριθμό 509/4-2-2014 επίκαιρη ερώτηση του Βουλευτή Τρικάλων της Δημοκρατικής Αριστεράς κ. Γεωργίου Κυρίτση προς τον Υπουργό Οικονομικών, σχετικά με την πρόοδο των διαπραγματεύσεων μεταξύ Ελλάδας – Ελβετίας για τη σύναψη διμερούς συμφωνίας για τη φορολόγηση καταθέσεων.<br />Β. ΕΠΙΚΑΙΡΕΣ ΕΡΩΤΗΣΕΙΣ Δεύτερου Κύκλου <br />1. Η με αριθμό 522/4-2-2014 επίκαιρη ερώτηση του Βουλευτή Δωδεκανήσου της Νέας Δημοκρατίας κ. Εμμανουήλ Κόνσολα προς τους Υπουργούς Υγείας και Δικαιοσύνης, Διαφάνειας και Ανθρωπίνων Δικαιωμάτων, σχετικά με την αξιοποίηση του κτηρίου του παλιού Νοσοκομείου της Ρόδου.<br />2. Η με αριθμό 512/4-2-2014 επίκαιρη ερώτηση του Βουλευτή Β΄ Αθηνών του Συνασπισμού Ριζοσπαστικής Αριστεράς κ. Ευσταθίου Παναγούλη προς τους Υπουργούς Οικονομικών και Ανάπτυξης και Ανταγωνιστικότητας, σχετικά με τον ανεξέλεγκτο τρόπο λειτουργίας των ανταλλακτηρίων ενεχυροδανειστηρίων στη χώρα μας.<br />3. Η με αριθμό 526/4-2-2014 επίκαιρη ερώτηση του Βουλευτή Β΄ Αθηνών των Ανεξάρτητων Ελλήνων κ. Βασιλείου Καπερνάρου προς τον Υπουργό Εσωτερικών, σχετικά με την κατεδάφιση αυθαίρετων κατασκευών σε καταυλισμό Αθιγγάνων στα Μέγαρα Αττικής.<br />4. Η με αριθμό 510/4-2-2014 επίκαιρη ερώτηση της Βουλευτού Β΄ Πειραιώς της Δημοκρατικής Αριστεράς κ. Μαρίας Γιαννακάκη προς τους Υπουργούς Εργασίας, Κοινωνικής Ασφάλισης και Πρόνοιας και Δικαιοσύνης, Διαφάνειας και Ανθρωπίνων Δικαιωμάτων, σχετικά με την εγκατάλειψη του Εθνικού Σχεδίου Δράσης για τα Δικαιώματα του Παιδιού.<br />5. Η με αριθμό 515/4-2-2014 επίκαιρη ερώτηση του Βουλευτή Επικρατείας του Κομμουνιστικού Κόμματος Ελλάδας κ. Αθανασίου Παφίλη προς τους Υπουργούς Εξωτερικών και Εθνικής Άμυνας, σχετικά με την καταδίκη της πολεμικής επέμβασης του ΝΑΤΟ και της ΕΕ στην Κεντροαφρικανική Δημοκρατία.<br />Κυρία Βούλτεψη, ως Κοινοβουλευτικός Εκπρόσωπος της Νέας Δημοκρατίας έχετε τον λόγο. <br />Θα ήθελα να πω ότι μόλις τελειώσει την τοποθέτησή της η κ. Βούλτεψη θα γίνει ονομαστική ψηφοφορία η οποία ήταν προγραμματισμένη για τις 13.00΄ αλλά λόγω της καθυστέρησης της συζήτησης θα γίνει ευθύς αμέσως μετά την ομιλία. <br />Ορίστε, κυρία συνάδελφε, έχετε τον λόγο.</speech><speech by="#s39"><from> ΣΟΦΙΑ ΒΟΥΛΤΕΨΗ</from> Ευχαριστώ, κύριε Πρόεδρε. <br />Πολύ σύντομα θα αναφερθώ κι εγώ στο θέμα της Κεφαλλονιάς, επειδή έθεσε και η κ. Παπαρήγα κάποια θέματα. Δεν είναι η ώρα να αναζητήσουμε ευθύνες, διότι αυτή είναι η ώρα της εθνικής ομοψυχίας σε τοπικό και εθνικό επίπεδο. Διότι, δυστυχώς, εκτός από την καταστροφική μανία του εγκέλαδου υπάρχει και η αυτοκαταστροφική μανία του εθνικού διχασμού. Άρα, αυτήν την ώρα γίνεται μεγάλη προσπάθεια.<br />Επειδή ετέθη και χθες κατά την επίσκεψη του κ. Τσίπρα στο νησί, αυτό το οποίο μπορώ να πω είναι ότι δεν φταίει το μνημόνιο για την Κεφαλλονιά, άλλα πράγματα φταίνε. Δεν έλειψε ούτε προσωπικό ούτε μέσα. Αυτά που φταίνε -και στα οποία δεν θα αναφερθώ- εντοπίστηκαν εγκαίρως από όλους όσοι βρεθήκαμε εκεί. Και όπως ξέρετε, βρέθηκε αντιπροσωπεία της Κοινοβουλευτικής Ομάδας -πέραν των Υπουργών- που δεν έκαναν παρέλαση, πήγαιναν να δουν τί χρειάζεται για τον κάθε έναν τομέα επί τόπου. Απλώς, με την αντιπροσωπεία της Κοινοβουλευτικής Ομάδας -δηλαδή την υποφαινομένη που είμαι στο Βήμα τον Γραμματέα κ. Μπούρα και τον αναπληρωτή κ. Τσουμάνη- μείναμε παραπάνω και εντοπίσαμε αυτά για τα οποία δεν θέλω να μιλήσω και ελήφθησαν χθες οι αναγκαίες αποφάσεις συντονισμού για να μπορέσει να λυθεί το πρόβλημα. <br />Το νησί έχει ανάγκη από βοήθεια, έχει ανάγκη από ανασυγκρότηση, έχει ανάγκη να λυθούν όλα πριν ξεκινήσει η τουριστική περίοδος που είναι επί θύρας και όλα αυτά πρέπει να γίνουν πολύ γρήγορα, αλλιώς θα έχουμε προβλήματα και στο ΑΕΠ του νησιού και στο ΑΕΠ της περιφέρειας και στο ΑΕΠ της χώρας. Επομένως, κλείνω εδώ το θέμα. Όταν έρθει η ώρα θα τα πούμε αυτά. <br />Όσον αφορά το νομοσχέδιο, εδώ υπάρχουν οβιδιακές μεταμορφώσεις. Είναι γνωστό -και είναι η θέση του ΣΥΡΙΖΑ και της Αριστεράς γενικά και του σοσιαλισμού- ότι όλοι οι άνθρωποι πρέπει να είναι πλήρους και αποκλειστικής απασχόλησης στον δημόσιο τομέα. <br />Τώρα, βάσει αυτής της νέας οβιδιακής μεταμόρφωσης ακούμε ότι, όχι, μπορεί να είναι και στο δημόσιο και στον ιδιωτικό τομέα. Εγώ συμφωνώ. Τώρα, όμως, ακούω ότι, όχι, είμαστε «υπέρ» της πλήρους και αποκλειστικής απασχόλησης, πλην όμως δώστε μία μεταβατική περίοδο. <br />Κυρίες και κύριοι συνάδελφοι, στο θέμα της υγείας απ’ όσο θυμάμαι, είμαστε σε μεταβατική περίοδο αμέσως μετά τη Μεταπολίτευση. Είχα την ευκαιρία να μελετήσω το κείμενο που με πολύ προσοχή έφτιαξε ο εισηγητής μας, ο κ. Κωνσταντόπουλος, για τις αποτυχημένες απόπειρες μεταρρύθμισης του συστήματος υγείας, οκτώ νόμοι, δύο απόπειρες και ποιος ξέρει τι άλλο. Είμαστε σε μεταβατική περίοδο. Δεν κάνουμε κάτι άλλο. Το θέμα είναι να βρεθούμε κάποτε σε μόνιμη λύση. <br />Όσον αφορά του ιατρούς που, πράγματι, πλήττονται με κάποιον τρόπο, αφού είχαν συνηθίσει με ένα συγκεκριμένο τρόπο εργασίας και απόκτησης του εισοδήματός τους, να ξέρετε ότι και γι’ αυτήν την περίπτωση θα βρεθεί λύση, η οποία θα ανακοινωθεί, θα είναι ευχαριστημένοι και οι ιατροί και θα σταθεί δυνατό να προσληφθούν και νέοι ιατροί.<br />Εξάλλου, μια άλλη οβιδιακή μεταμόρφωση που είδα είναι ότι ο ΣΥΡΙΖΑ βλέπω πως αλλάζει και τις ανακοινώσεις του με βάση τα γεγονότα. Είναι διαφορετικό το κείμενο που αναφέρεται στο θέμα της υγείας και στο θέμα του ποιοι πρέπει να απολαμβάνουν τις υπηρεσίες ιατρικοφαρμακευτικής περίθαλψης στη χώρα που λέγεται Ελλάς στην πολιτική απόφαση του ιδρυτικού συνεδρίου του και διαφορετικά τα λέει τα πράγματα στην ανακοίνωση που εξέδωσε χθες, στηρίζοντας τις διαδηλώσεις των γιατρών του ΕΟΠΥΥ. Λείπουν κάποιες κρίσιμες λέξεις. Για λόγους εθνικής ομοψυχίας πάλι δεν θα αναφερθώ. Όμως, δεν μπορεί. Πρέπει να μας δώσετε ένα συγκεκριμένο κείμενο, μία συγκεκριμένη απόφαση που να λέει ποιοι δικαιούνται στη χώρα να έχουν ιατρικοφαρμακευτική περίθαλψη. Αλλιώς δεν γίνεται. <br />Τα στοιχεία που έδωσε προχθές ο ΕΟΠΥΥ είναι συντριπτικά: Πάνω από δέκα εκατομμύρια εξετάσεις σε ένα μήνα στην Ελλάδα πάει να πει ότι είμαστε όλοι άρρωστοι! Τι να πω; Τι είναι αυτό το πράγμα; Αυτό δεν μπορεί να μη συμμαζευτεί, κύριοι συνάδελφοι, διότι το πληρώνουμε όλοι. Εγώ ξέρω ανθρώπους που δεν έχουν πατήσει ποτέ στον γιατρό και καλά να είναι. Πού στο καλό βγαίνουν κάθε μήνα πάνω από δέκα εκατομμύρια εξετάσεις; Κάτι γίνεται. Και αυτό που γίνεται το ξέρουμε όλοι. Απλώς θα το διορθώσουμε, χωρίς, εν πάση περιπτώσει, να καταγγέλλουμε ο ένας τον άλλο. Αυτό είναι το βασικό ζήτημα. <br />Πάντως, παραμένω σε αυτό. Άλλα είναι αυτά τα οποία αναφέρετε, όσον αφορά στο ποιοι πρέπει να έχουν περίθαλψη στην πολιτική σας απόφαση του Ιουλίου και είναι άλλα αυτά που λέτε –έχετε παραλείψει πράγματα- στην ανακοίνωση που εκδώσατε χθες, όπου αναφέρεστε γενικώς σε πολίτες. <br />Κοιτάξτε να δείτε. Ασκείτε κριτική στο παρόν νομοσχέδιο. Το δέχομαι. Λογικό είναι. Πρέπει, όμως, κάποτε να συμφωνήσουμε σε αυτήν τη χώρα σε κάτι, ότι δεν μπορούμε συνεχώς να αιμορραγούμε και κάποιοι επιτήδειοι να κερδίζουν. Διότι λέτε ότι παραδίδουμε –ας πούμε- στην ιδιωτική περίθαλψη  κονδύλια κρατικά μέσω του ΕΟΠΥΥ, των ταμείων κ.λπ.. <br />Όμως, δεν λέτε ότι αυτά διοχετεύονται προς  τα εκεί μέσω ενός καναλιού. Δεν βγαίνει ο Υπουργός, ο Πρωθυπουργός, η Βούλτεψη να πει «πηγαίνετε σε αυτό το διαγνωστικό κέντρο!». Τις ξέρετε τις παθογένειες στον τομέα της υγείας. Αλλιώς δεν θα είχαμε δέκα εκατομμύρια παραπεμπτικά μέσα σε ένα μήνα κάθε μήνα.  Δεν μπορεί!</speech><speech by="#s212"><from> ΑΝΔΡΕΑΣ ΞΑΝΘΟΣ</from> Λάθος είναι αυτό!</speech><speech by="#s39"><from> ΣΟΦΙΑ ΒΟΥΛΤΕΨΗ</from> Είναι επίσημη ανακοίνωση του ΕΟΠΥΥ για τον Οκτώβριο, το Νοέμβριο και το Δεκέμβριο: Κατάχρηση, υπερβάλλουσα  και προκλητική κατανάλωση υπηρεσιών υγείας. Οκτώβριος 2013: δέκα εκατομμύρια εξακόσιες ογδόντα δύο χιλιάδες οκτακόσια ενενήντα δύο παραπεμπτικά δαπάνης άνω των 77, σχεδόν 78 εκατομμυρίων ευρώ. Το Νοέμβριο τα παραπεμπτικά από δέκα εκατομμύρια εξακόσιες ογδόντα δύο χιλιάδες οκτακόσια ενενήντα δύο έγιναν εννέα εκατομμύρια τριακόσιες τριάντα πέντε χιλιάδες. Δεν γίνεται αυτό! <br />Εμείς κάνουμε μία προσπάθεια αυτήν τη στιγμή να ενοποιήσουμε το σύστημα, να μπορέσουμε να κάνουμε οικονομίες κλίμακος, να πάνε κάπου αλλού αυτά τα χρήματα, ρε αδερφέ, στο κάτω-κάτω. Γιατί εκεί μπορεί να βρίσκονται και κερδοσκόποι που προστατεύονται αυτήν τη στιγμή.  Το πρόβλημα, όμως, είναι –και αναφέρομαι πάλι στην απόφαση της κεντρικής επιτροπής του ΣΥΡΙΖΑ  της 1 – 2 Φεβρουαρίου – ότι εσείς λέτε επί λέξει πως «θα φτιάξετε το πρόγραμμά σας μαζί με την κοινωνία και τα κινήματα στο πλαίσιο μιας πρωτόγνωρης  διαδικασίας». <br />Συγγνώμη, αλλά πότε θα το φτιάξετε το πρόγραμμα; Διότι στο μεταξύ η χώρα που λέγεται Ελλάς εκδίδει έντοκα γραμμάτια. Ξέρετε τι σημαίνει αυτό: Υψηλό επιτόκιο και μικρό διάστημα αποπληρωμής. Προχθές πήραμε 800 εκατομμύρια. Στις αρχές Ιανουαρίου πήραμε 1,2 δισεκατομμύρια. Λεφτά δεν υπάρχουν. Όποιοι υποστηρίζετε ότι «να, και τώρα που δεν πήραμε τη δόση συνεχίζουμε να ζούμε κανονικά», όχι, κύριοι συνάδελφοι, κρύβετε ότι εκδίδουμε έντοκα γραμμάτια του δημοσίου λήξης είκοσι έξι εβδομάδων, δεκατριών εβδομάδων, τα οποία πρέπει να τα πληρώσουμε. Εάν δεν τα πληρώσουμε, αυτά θα «σκάσουν». <br />Άρα, μπορεί το Die Linke να μην το ενδιαφέρει αυτό και να εκδίδει ανακοινώσεις, γραπτές μάλιστα ανακοινώσεις, λέγοντας να μη δοθεί άλλη βοήθεια στην Ελλάδα, εσάς, όμως, πρέπει να σας ενδιαφέρει. <br />Διότι πώς θα καλυφθούν οι δαπάνες υγείας και όλα αυτά; Τι θα γίνει; Ξέρετε δεν υπάρχει άλλος δρόμος, άμα σκάσει το ομόλογο, είναι άτακτη χρεοκοπία. Εάν είναι άτακτη η χρεοκοπία, δεν πληρώνονται μισθοί, συντάξεις, υπηρεσίες υγείας, παιδείας κ.λπ.. Δεν υπάρχει άλλος δρόμος, από την ώρα που αυτήν τη στιγμή, επειδή συνεχώς δημιουργούνται προβλήματα με την τρόικα, καθυστερεί η δόση κι εμείς εκδίδουμε έντοκα γραμμάτια. <br />Άρα, λοιπόν, υπάρχουν δύο δρόμοι -και τελειώνω με αυτό, κύριε Πρόεδρε, γιατί μαζεύονται και οι συνάδελφοι για την ονομαστική ψηφοφορία- ή κάνουμε οικονομίες και αποφασίζουμε ή λέμε «δεν με νοιάζει, το σύστημα να πληρώνει». Όταν το λέμε αυτό, λεφτά δεν υπάρχουν, άρα πάμε σε δανεισμό. Αυτός ο δανεισμός είναι κανονικά από τις αγορές και δεν είναι επαχθές χρέος, το λένε και τα στελέχη σας. Είναι απλό. <br />Και ο ΣΥΡΙΖΑ, λοιπόν, όταν έρθει στην εξουσία θα έχει δύο δρόμους. Ή θα εφαρμόσει μνημόνιο και θα το ονομάσει «ανασύνταξη της χώρας μετά την καταστροφή» ή δεν θα εφαρμόσει μνημόνιο και θα πάμε σε άτακτη χρεοκοπία και δεν θα συζητούμε ούτε γι’ αυτά τα οποία συζητούμε σήμερα.<br />Ευχαριστώ.<br /></speech><speech by="#s175"><from>ΠΡΟΕΔΡΕΥΩΝ</from> Ευχαριστούμε πολύ, κυρία συνάδελφε.<br />Κυρίες και κύριοι συνάδελφοι, κηρύσσεται περαιωμένη η συζήτηση επί της αρχής του νομοσχεδίου του Υπουργείου Υγείας: «Πρωτοβάθμιο Εθνικό Δίκτυο Υγείας , αλλαγή σκοπού Ε.Ο.Π.Υ.Υ. και λοιπές διατάξεις». <br />Για την ψήφιση του νομοσχεδίου επί της αρχής έχει υποβληθεί αίτηση διεξαγωγής ονομαστικής ψηφοφορίας Βουλευτών του ΣΥΡΙΖΑ της οποίας το κείμενο έχει ως εξής:<br /></speech><speech by="#s175"><from>ΠΡΟΕΔΡΕΥΩΝ</from> Θα αναγνώσω και τον κατάλογο των υπογραφόντων την αίτηση της ονομαστικής ψηφοφορίας Βουλευτών για να διαπιστωθεί αν υπάρχει ο απαιτούμενος από τον Κανονισμό αριθμός για την υποβολή της. <br />Ο κ. Ξανθός Ανδρέας. Παρών.<br />Ο κ. Ζερδελής Ιωάννης. Παρών. <br />Ο κ. Μιχαλάκης Νικόλαος. Παρών. <br />Ο κ. Ζαχαριάς Κωνσταντίνος. Απών.<br />Ο κ. Μαντάς Χρήστος. Παρών.<br />Ο κ. Βούτσης Νικόλαος. Παρών.<br />Ο κ. Κουρουμπλής Παναγιώτης. Παρών.<br />Η κ. Βαμβακά Ευγενία. Απούσα.<br />Ο κ. Διαμαντόπουλος Ευάγγελος. Παρών.<br />Η κ. Κανελλοπούλου Μαρία. Παρούσα.<br />Η κ. Αγαθοπούλου Ειρήνη. Παρούσα.<br />Ο κ. Καρά Γιουσούφ Αϊχάν. Παρών.<br />Ο κ. Κοντονής Σταύρος. Παρών.<br />Η κ. Χαραλαμπίδου Δέσποινα. Παρούσα.<br />Ο κ. Πετράκος Αθανάσιος. Παρών.<br />Η κ. Γαϊτάνη Ιωάννα. Παρούσα.<br />Η κ. Διακάκη Μαρία. Απούσα.<br />Ο κ. Δερμιτζάκης Κωνσταντίνος. Παρών.<br />Ο κ. Γάκης Δημήτριος. Παρών.<br />Κύριοι συνάδελφοι, υπάρχει ο απαιτούμενος από τον Κανονισμό αριθμός υπογραφόντων την αίτηση ονομαστικής ψηφοφορίας Βουλευτών.<br />Επίσης, κυρίες και κύριοι συνάδελφοι, επί των άρθρων 1,2,3,4 και 5, καθώς κι επί της τροπολογίας με γενικό αριθμό 1106 και εδικό αριθμό 139 του Υπουργείου Περιβάλλοντος, Ενέργειας και Κλιματικής Αλλαγής: «Ρύθμιση θεμάτων της ΑΔΜΗΕ Α.Ε. κι άλλες διατάξεις» έχουν υποβληθεί δύο αιτήσεις διεξαγωγής ονομαστικής ψηφοφορίας. Μία αίτηση από Βουλευτές του ΣΥΡΙΖΑ και μία δεύτερη από Βουλευτές των Ανεξάρτητων Ελλήνων και των Ανεξάρτητων Δημοκρατικών Βουλευτών, των οποίων τα κείμενα έχουν ως εξής:<br /></speech><speech by="#s175"><from>ΠΡΟΕΔΡΕΥΩΝ</from> Θα αναγνώσω, πρώτα και τον κατάλογο των υπογραφόντων την αίτηση ονομαστικής ψηφοφορίας Βουλευτών του ΣΥΡΙΖΑ, για να διαπιστωθεί αν υπάρχει ο απαιτούμενος από τον Κανονισμό αριθμός για την υποβολή της. <br />Ο κ. Πετράκος Αθανάσιος. Παρών.<br />Ο κ. Βούτσης Νικόλαος. Παρών.<br />Η κ. Ουζουνίδου Ευγενία. Παρούσα.<br />Ο κ. Διαμαντόπουλος Ευάγγελος. Παρών.<br />Η κ. Βαλαβάνη Νάντια. Παρούσα.<br />Η κ. Αγαθοπούλου Ειρήνη. Παρούσα.<br />Η κ. Διώτη Ηρώ. Παρούσα.<br />Η κ. Καλογερή Αγνή. Παρούσα.<br />Ο κ. Συρμαλένιος Νικόλαος. Παρών.<br />Ο κ. Δερμιτζάκης Κωνσταντίνος. Παρών.<br />Ο κ. Αλεξόπουλος Απόστολος. Παρών.<br />Ο κ. Μητρόπουλος Αλέξιος. Παρών.<br />Η κ. Χαραλαμπίδου Δέσποινα. Παρούσα.<br />Η κ. Διακάκη Μαρία. Απούσα.<br />Ο κ. Τσακαλώτος Ευκλείδης. Παρών.<br />Ο κ. Στρατούλης Δημήτριος.<br />Ο κ. Ζερδελής Ιωάννης. Παρών.<br />Κύριοι συνάδελφοι, υπάρχει ο απαιτούμενος από τον Κανονισμό αριθμός υπογραφόντων την αίτηση ονομαστικής ψηφοφορίας Βουλευτών.<br />Τώρα θα αναγνώσω και τον κατάλογο των υπογραφόντων την αίτηση ονομαστικής ψηφοφορίας των Βουλευτών των Ανεξάρτητων Ελλήνων και των Ανεξάρτητων Δημοκρατικών Βουλευτών για να διαπιστωθεί αν υπάρχει ο απαιτούμενος από τον Κανονισμό αριθμός για την υποβολή της.<br />Ο κ. Καμμένος Πάνος. Παρών.<br />Η κ. Ιατρίδη Τσαμπίκα. Παρούσα.<br />Η κ. Χρυσοβελώνη Μαρίνα. Παρούσα.<br />Ο κ. Σταυρογιάννης Νικόλαος. Παρών.<br />Ο κ. Κασαπίδης Γεώργιος. Παρών.<br />Η κ. Τζάκρη Θεοδώρα. Παρούσα.<br />Ο κ. Νικολόπουλος Νικόλαος. Παρών.<br />Η κ. Κουντουρά Έλενα. Παρούσα.<br />Ο κ. Μαριάς Επαμεινώνδας. Παρών.<br />Η κ. Κόλλια Μαρία. Παρούσα.<br />Ο κ. Μελάς Παναγιώτης. Παρών.<br />Η κ. Μακρή Ραχήλ. Παρούσα.<br />Ο κ. Μουτσινάς Πάρις. Παρών.<br />Ο κ. Βουδούρης Οδυσσέας. Παρών.<br />Ο κ. Παραστατίδης Θεόδωρος. Παρών.<br />Κυρίες και κύριοι συνάδελφοι, υπάρχει ο απαιτούμενος από τον Κανονισμό αριθμός υπογραφόντων την αίτηση ονομαστικής ψηφοφορίας Βουλευτών για τα συγκεκριμένα άρθρα και τροπολογίες.<br />Συνεπώς διακόπτουμε τη συνεδρίαση για δέκα  λεπτά, σύμφωνα με τον Κανονισμό.<br /><br /></speech><speech by="#s175"><from>ΠΡΟΕΔΡΕΥΩΝ</from> Κυρίες και κύριοι συνάδελφοι, επαναλαμβάνεται η διακοπείσα συνεδρίαση.<br />Δέχεται το Σώμα να συμπτύξουμε τις προβλεπόμενες από τον Κανονισμό ψηφοφορίες σε μία;</speech><speech><from>ΠΟΛΛΟΙ ΒΟΥΛΕΥΤΕΣ</from> Μάλιστα, μάλιστα.</speech><speech by="#s175"><from>ΠΡΟΕΔΡΕΥΩΝ</from> Το Σώμα συνεφώνησε..<br />Θα διεξαχθεί ονομαστική ψηφοφορία επί της αρχής του σχεδίου νόμου του Υπουργείου Υγείας: «Πρωτοβάθμιο Εθνικό Δίκτυο Υγείας , αλλαγή σκοπού ΕΟΠΥΥ και λοιπές διατάξεις».<br />Οι αποδεχόμενοι την αρχή του νομοσχεδίου λέγουν «ΝΑΙ».<br />Οι μη αποδεχόμενοι την αρχή του νομοσχεδίου λέγουν «ΟΧΙ».<br />Οι αρνούμενοι ψήφο λέγουν «ΠΑΡΩΝ».<br />Καλούνται επί του καταλόγου οι Βουλευτές κ. Δημήτριος Τσουμάνης από τη Νέα Δημοκρατία και Ηρώ Διώτη από τον ΣΥΡΙΖΑ.<br />Θα διεξαχθεί επίσης ονομαστική ψηφοφορία επί των άρθρων 1, 2, 3, 4 και 5 και επί της τροπολογίας με γενικό αριθμό 1106 και ειδικό 139 του σχεδίου νόμου του Υπουργείου Περιβάλλοντος, Ενέργειας και Κλιματικής Αλλαγής: «Ρύθμιση θεμάτων της ΑΔΜΗΕ Α.Ε.».<br />Οι αποδεχόμενοι τα άρθρα και την τροπολογία λέγουν «ΝΑΙ».<br />Οι μη αποδεχόμενοι τα άρθρα και την τροπολογία λέγουν «ΟΧΙ».<br />Οι αρνούμενοι ψήφο λέγουν «ΠΑΡΩΝ».<br />Καλούνται επί του καταλόγου οι Βουλευτές κ. Ιωάννης Πασχαλίδης από τη Νέα Δημοκρατία και κ. Απόστολος Αλεξόπουλος από τον ΣΥΡΙΖΑ.</speech><speech by="#s155"><from> ΖΩΗ ΚΩΝΣΤΑΝΤΟΠΟΥΛΟΥ</from> Κύριε Πρόεδρε, είναι δύο οι ψηφοφορίες.</speech><speech by="#s175"><from>ΠΡΟΕΔΡΕΥΩΝ</from> Αφού είπαμε να τις συμπτύξουμε σε μία.</speech><speech by="#s40"><from> ΝΙΚΟΛΑΟΣ ΒΟΥΤΣΗΣ</from> Ναι αλλά οι ψήφοι θα είναι «ΟΧΙ» σε αυτό και «ΟΧΙ» σε εκείνο, για παράδειγμα.</speech><speech by="#s175"><from>ΠΡΟΕΔΡΕΥΩΝ</from> Προφανώς έτσι θα γίνεται. Αλλά δεν θα εκφωνηθούν δύο φορές τα ονόματα, θα εκφωνηθούν μία φορά.<br />Σας ενημερώνω, επίσης, ότι έχουν έρθει στο Προεδρείο τηλεομοιοτυπίες-φαξ συναδέλφων, σύμφωνα με το άρθρο 70 Α του Κανονισμού της Βουλής, με τις οποίες γνωστοποιούν την ψήφο τους επί της αρχής του νομοσχεδίου Υγείας και επί των άρθρων και της τροπολογίας του Υπουργείου Περιβάλλοντος, Ενέργειας και Κλιματικής Αλλαγής. Οι ψήφοι αυτές θα ανακοινωθούν και θα συνυπολογιστούν στην καταμέτρηση, η οποία θα ακολουθήσει.<br />Παρακαλώ να αρχίσει η ανάγνωση του καταλόγου.<br /><br /><br /></speech><speech by="#s74"><from>ΠΡΟΕΔΡΕΥΩΝ</from> Υπάρχει συνάδελφος, ο οποίος δεν άκουσε το όνομά του; Κανείς.<br />Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία τριάντα τέσσερις μαθητές και μαθήτριες και τέσσερις εκπαιδευτικοί τους από το Μουσικό Σχολείο Άμφισσας. <br />Η Βουλή τούς καλωσορίζει. <br /><br />Οι επιστολές, οι οποίες απεστάλησαν στο Προεδρείο από τους συναδέλφους, σύμφωνα με το άρθρο 70Α του Κανονισμού της Βουλής, καταχωρίζονται στα Πρακτικά.<br /></speech><speech by="#s74"><from>ΠΡΟΕΔΡΕΥΩΝ</from> Κυρίες και κύριοι συνάδελφοι, σας ενημερώνω ότι έχουν έλθει στο Προεδρείο επιστολές συναδέλφων που απουσιάζουν.<br />Οι επιστολές αυτές, οι οποίες εκφράζουν πρόθεση ψήφου, θα καταχωρισθούν στα Πρακτικά της σημερινής συνεδρίασης αλλά δεν συνυπολογίζονται στην καταμέτρηση των ψήφων.<br /></speech><speech by="#s74"><from>ΠΡΟΕΔΡΕΥΩΝ</from> Κυρίες και κύριοι συνάδελφοι, κηρύσσεται περαιωμένη η ψηφοφορία και παρακαλώ τους κύριους ψηφολέκτες να προβούν στην καταμέτρηση των ψήφων και την εξαγωγή του αποτελέσματος.<br /><br />Κυρίες και κύριοι συνάδελφοι, μέχρι να ολοκληρωθεί η καταμέτρηση των ψήφων, προχωρούμε στη συζήτηση επί των άρθρων και των τροπολογιών του σχεδίου νόμου του Υπουργείου Υγείας: «Πρωτοβάθμιο Εθνικό Δίκτυο Υγείας , αλλαγή σκοπού ΕΟΠΥΥ και λοιπές διατάξεις». <br />Το λόγο θα πάρει πρώτος ο εισηγητής της Πλειοψηφίας κ. Γεώργιος Κωνσταντόπουλος και θα ακολουθήσουν οι υπόλοιποι εισηγητές και οι ειδικοί αγορητές, από οκτώ λεπτά έκαστος. Επίσης, μπορούν να εγγραφούν και οι Βουλευτές που θέλουν να πάρουν το λόγο μετά.</speech><speech by="#s88"><from> ΑΠΟΣΤΟΛΟΣ ΚΑΚΛΑΜΑΝΗΣ</from> Κι εγώ θέλω το λόγο, κύριε Πρόεδρε.</speech><speech by="#s74"><from>ΠΡΟΕΔΡΕΥΩΝ</from> Βεβαίως, κύριε Πρόεδρε, στη συνέχεια. <br />Ορίστε, κύριε Κωνσταντόπουλε, έχετε το λόγο.</speech><speech by="#s154"><from> ΓΕΩΡΓΙΟΣ ΚΩΝΣΤΑΝΤΟΠΟΥΛΟΣ</from> Κύριε Πρόεδρε, κύριε Υπουργέ, κυρίες και κύριοι συνάδελφοι, το νομοσχέδιο αυτό είναι μία καλή ευκαιρία, ώστε όλες οι πτέρυγες της Βουλής να μπορέσουμε να συνεννοηθούμε για τα αυτονόητα. <br />Κυρίες και κύριοι συνάδελφοι –κυρίως απευθύνομαι στους συναδέλφους του ΣΥΡΙΖΑ- πιστεύω ότι κι εσείς, αν ήσασταν στα κυβερνητικά έδρανα, έχοντας ένα νομοσχέδιο το οποίο έχει τη σφραγίδα του Παγκόσμιου Οργανισμού Υγείας, το οποίο έχει τη σφραγίδα εμπειρογνωμόνων γύρω από τα θέματα του οικογενειακού γιατρού και της πρωτοβάθμιας φροντίδας υγείας, δεν ξέρω αν θα μπορούσατε να κάνετε τίποτα περισσότερο, από το να το φέρετε για ψήφιση στη Βουλή. Κι όμως και σε αυτό το νομοσχέδιο δεν μπορέσαμε να συνεννοηθούμε, σε ένα νομοσχέδιο το οποίο έχει επίκεντρό του τον πολίτη και μόνον αυτόν. <br />Ακόμα κι εδώ, λοιπόν, μπήκατε στον πειρασμό να πείτε «όχι» σε όλα. Ήταν ίσως ένα από τα λίγα νομοσχέδια, στα οποία η Βουλή των Ελλήνων θα μπορούσε να δείξει ένα διαφορετικό πρόσωπο, ένα πρόσωπο που βρίσκει επιτέλους πεδίο προσέγγισης, σύγκλισης απόψεων σε μείζονα θέματα –φυσικά και στα πρώτα άρθρα ακόμη και στο πρώτο κεφάλαιο- τα οποία είναι εξαιρετικά σημαντικά. <br />Μέχρι πρόσφατα είχαμε χίλιους δύο λόγους και χίλιες δύο αφορμές, ώστε όλες οι μονάδες υγείας του πρώην Υπουργείου Εργασίας και Κοινωνικών Ασφαλίσεων, οι μονάδες του πρώην ΙΚΑ να μην μπορούν να μπουν κάτω από την ίδια ομπρέλα. <br />Έγινε το πρώτο ουσιαστικό βήμα, η σύγκλιση και ενοποίηση των ασφαλιστικών ταμείων και η δημιουργία του ΕΟΠΥΥ, που μας δίνουν επιτέλους το δικαίωμα να ενώσουμε όλες τις υγειονομικές μονάδες κάτω από την «ομπρέλα» των κοινωνικών περιφερειών της χώρας. Ούτε εδώ μπορούμε να συμφωνήσουμε για να ενώσουμε δυνάμεις για το καλό της υγείας όλων. <br />Κυρίες και κύριοι συνάδελφοι, το Κεφάλαιο Πρώτο που αφορά την πρωτοβάθμια φροντίδα υγείας στον πυρήνα της νομίζω ότι δεν επιδέχεται καμμία αμφισβήτηση και θεωρητικά όλες οι πτέρυγες της Βουλής θα έπρεπε να συμφωνήσουν. Επίσης, η Οικονομική και Κοινωνική Επιτροπή λέει ότι το κεφάλαιο αυτό στοχεύει σωστά, ότι βρίσκεται στη σωστή κατεύθυνση. Παρ’ όλα αυτά, δεν υπάρχει το πολιτικό θάρρος και εδώ για να ψηφίσουν όλοι «ΝΑΙ». <br />Στο Κεφάλαιο Δεύτερο υπάρχουν κάποια θέματα. Τα θέματα αυτά έχουν να κάνουν με τις εργασιακές σχέσεις των γιατρών. Μίλησαν πολλοί συνάδελφοι για το θέμα των μεταβατικών διατάξεων. Απήντησε σαφώς το Υπουργείο για ποιους λόγους δεν είναι δυνατόν να εφαρμοστούν μεταβατικές διατάξεις. <br />Ουσιαστικά, σε μεταβατική περίοδο βρισκόμαστε από το 1982, μια μεταβατική περίοδος όπου η μεγάλη μεταρρύθμιση στην υγεία δεν εφαρμόστηκε και η πρωτοβάθμια φροντίδα υγείας έμεινε ημιτελής. <br />Προφανώς, θέλετε να παραμείνουμε σε αυτήν τη μεταβατική περίοδο. Προφανώς, οι δυνάμεις συντήρησης στη χώρα άλλαξαν μορφή, βρήκαν νέους συμμάχους. Πρόκειται για μονάδες συντήρησης, οι οποίες θέλουν το συγκεκριμένο σύστημα, θέλουν γιατρούς πολλών ταχυτήτων, θέλουν μονάδες πρωτοβάθμιας φροντίδας διαφόρων ταχυτήτων και ουσιαστικά δεν θέλουν να λειτουργήσει η πρωτοβάθμια φροντίδα υγείας, γι’ αυτό και γαντζώνονται πλέον από νέες δυνάμεις που αναδύονται, δημιουργούν νέες συμμαχίες. Αφού πήραν ό,τι πήραν από τις κυβερνήσεις μέχρι τώρα, φροντίζουν με αυτές τις συμμαχίες να δημιουργήσουν αναχώματα, με την ελπίδα ότι αυτή η μεταρρύθμιση δεν θα γίνει ποτέ, ότι δεν θα λειτουργήσει ποτέ. <br />Γι’ αυτό και επιζητούν ρήγματα, γι’ αυτό και επιζητούν αναβολές, γι’ αυτό και επιζητούν μεταβατικές διατάξεις. Γνωρίζουν πολύ καλά ότι η αναβολή οδηγεί στη ματαίωση και μέσα από αυτές τις νέες συμμαχίες ονειρεύονται ναυάγιο πάλι της πρωτοβάθμια φροντίδα υγείας. Δεν θα τους κάνουμε το χατίρι. Η πρωτοβάθμια φροντίδα υγείας θα προχωρήσει και πρέπει να προχωρήσει και το ξέρετε καλά αυτό. Θα μπορούσατε να κάνετε βελτιωτικές προτάσεις πάνω και στα άρθρα αυτά. <br />Υπάρχουν προβλήματα, όπως με τους οδοντίατρους και αυτό το ξέρει πολύ καλά το Υπουργείο και αναζητά λύσεις. Όντως και γι’ αυτούς –και θα έπρεπε να είχατε εντοπίσει και τέτοιες προτάσεις θα θέλαμε- θα έπρεπε να ισχύει ό,τι ισχύει για τους υπόλοιπους γιατρούς οι οποίοι έχουν το δικαίωμα και τη δυνατότητα, με προνομιακές συμβάσεις λόγω της πολυετούς εμπειρίας τους στο πρωτοβάθμιο σύστημα υγείας, να πάνε στα ιατρεία τους και να τα λειτουργήσουν όλη την ημέρα προς όφελος και των ίδιων και κυρίως των ασθενών, οι οποίοι θα βρουν πλέον ιδιωτικά ιατρεία όλη την ημέρα ανοιχτά με σύμβαση με τον ΕΟΠΥΥ. <br />Όμως, κάτι τέτοιο δεν μπορεί να γίνει με τους οδοντίατρους, όπως καταλαβαίνετε, οι οποίοι δεν μπορούν να συμβληθούν με το αντίτιμο το οποίο προβλέπει ο ΕΟΠΥΥ, τα 10 ευρώ ανά ιατρική πράξη. Αυτό δεν μπορεί να γίνει με τους οδοντίατρους για συγκεκριμένους λόγους. Εκεί υπάρχει πρόβλημα. <br />Πιστεύω ότι το Υπουργείο το έχει εντοπίσει και θα κάνει ειδικές συμβάσεις με τους οδοντίατρους, γιατί κινδυνεύουμε πλέον στο χώρο της οδοντιατρικής να μην υπάρχει πρωτοβάθμιο σύστημα υγείας, μια που ο πολίτης δεν θα μπορεί να βρίσκει οδοντιατρικές υπηρεσίες υγείας ούτε στο πρωτοβάθμιο εθνικό δίκτυο, γιατί θα παραμείνουν ελάχιστοι σ’ αυτό ούτε φυσικά και στους συμβεβλημένους γιατρούς του ΕΟΠΥΥ. <br />Το θέμα αυτό ελπίζω, κύριε Υπουργέ, να λυθεί σύντομα, ώστε να μην υπάρχει καμμία παρερμηνεία. <br />Στα υπόλοιπα θέματα και ιδιαίτερα στα τελευταία κεφάλαια, ρυθμίζονται ουσιαστικά, χρόνια προβλήματα. Ομοίως και με τις τροπολογίες οι οποίες ήρθαν, ιδιαίτερα για τη «ναυαρχίδα» του Ελληνικού Ερυθρού Σταυρού, το Νοσοκομείο «Ερρίκος Ντυνάν» όπου δρομολογούνται θετικές εξελίξεις. Ένα χρόνιο πρόβλημα λύνεται οριστικά. Το ίδιο ισχύει και για την «Παμμακάριστο» στα άλλα άρθρα. <br />Θα μείνω στο Εθνικό Πρόγραμμα Προληπτικού Ελέγχου των νεογνών, στις κινητές μονάδες πρωτοβάθμιας φροντίδας και την εξυπηρέτηση περιοχών με ιδιαίτερα προβλήματα πρόσβασης στις υπηρεσίες πρωτοβάθμιας φροντίδας υγείας όπου λύνεται ένα χρόνιο πρόβλημα. <br />Τα άρθρα 32 και 33, αφορούν θέματα των ιδιωτικών μονάδων ημερήσιας νοσηλείας. Το άρθρο 32, έχει αποσυρθεί και παρά τις προσπάθειες που έγιναν, δεν μπόρεσε να κατέβει τροπολογία. Σε συνεννόηση με το Υπουργείο όμως θέλω να διαβεβαιώσω το Σώμα ότι πολύ σύντομα θα έρθει σε επόμενο νομοσχέδιο άρθρο γύρω από τις μονάδες ημερήσιας νοσηλείας. Είναι τόσο για το δημόσιο όσο και για τον ιδιωτικό τομέα ένα θέμα που δεν προκαλεί μόνο εξοικονόμηση πόρων υγείας αλλά διευκολύνει και τον πληθυσμό της χώρας τόσο σε υπηρεσίες παθολογικού τομέα όσο και χειρουργικού τομέα. <br />Τέλος, για τα κέντρα ιαματικού τουρισμού και θερμαλισμού και θαλασσοθεραπείας δίνεται μια ουσιαστική λύση, σε συνεργασία πάντοτε με το Υπουργείο Τουρισμού. Είμαστε μια χώρα που πολλοί  θέλουν να επενδύσουν στον τουρισμό και φυσικά σε αυτά τα κέντρα ιαματικού τουρισμού. <br />Κυρίες και κύριοι συνάδελφοι, ξέρω ότι μπήκατε στον πειρασμό, προτιμήσατε μικροκομματικά οφέλη, προτιμήσατε μικροκομματικές συμμαχίες και αμφίβολα αποτελέσματα από το να πείτε ένα μεγάλο «ΝΑΙ» σ’ αυτό το νομοσχέδιο, ένα μεγάλο «ΝΑΙ» το οποίο είχε τολμήσει ακόμη και η Κομμουνιστική Αριστερά το 1983, καθώς είχε πει «ΝΑΙ» επί της αρχής, όταν ψηφιζόταν ο νόμος για το Εθνικό Σύστημα Υγείας. Η σημερινή πολυδιασπασμένη Αριστερά για τους δικούς της λόγους προτίμησε την εύκολη λύση. Η Αριστερά –και αυτό θα μείνει στην ιστορία- ήταν απούσα στο σχεδιασμό. Και αν κάποιος μπορεί να της δώσει κάποιο ελαφρυντικό για την επί των άρθρων συζήτηση, δεν μπορεί να της δώσει κανένα ελαφρυντικό γιατί επί της αρχής ήταν απούσα σε αυτήν τη μεγάλη μεταρρύθμιση. Φυσικά η ιστορία ευτυχώς γράφεται με τους παρόντες, που προηγουμένως είπαν το μεγάλο «ΝΑΙ» στη μεταρρύθμιση στην πρωτοβάθμια φροντίδα υγείας. <br />Σας ευχαριστώ. <br /></speech><speech by="#s74"><from>ΠΡΟΕΔΡΕΥΩΝ</from> Κύριε Πρόεδρε, έχετε ζητήσει το λόγο, αλλά το Προεδρείο θα προτιμούσε να μιλούσατε έστω μετά τον δεύτερο ειδικό αγορητή. Βεβαίως, έχετε το δικαίωμα να μιλήσετε και τώρα. <br />Ορίστε, έχετε το λόγο.</speech><speech by="#s88"><from> ΑΠΟΣΤΟΛΟΣ ΚΑΚΛΑΜΑΝΗΣ</from> Ευχαριστώ, κύριε Πρόεδρε. <br />Κυρίες και κύριοι Βουλευτές, δεν υπάρχει κανένα μεγάλο «ΝΑΙ» όπως είπε πιο πριν ο συνάδελφος της Νέας Δημοκρατίας. Και δεν νομίζω ότι αυτή η μέρα πραγματικά σημαίνει ότι η υπόθεση της υγείας του ελληνικού λαού θα βελτιωθεί ή ότι πρόκειται για μια προοδευτική μεταρρύθμιση. Είναι μια οπισθοδρόμηση. <br />Και ο Υπουργός, ο κύριος Γεωργιάδης διά των μέσων ενημέρωσης μπορεί να ισχυρίζεται ότι πρόκειται για μεταρρύθμιση. <br />Στην πραγματικότητα, αυτό το νομοσχέδιο σε ό,τι αφορά την πρωτοβάθμια φροντίδα υγείας, που με το θεσμό του οικογενειακού γιατρού, απέμειναν, ώστε μετά την η ενοποίηση των κλάδων υγείας των ασφαλιστικών ταμείων να ολοκληρωθεί το μεγάλο σχέδιο για το Εθνικό Σύστημα Υγείας που ξεκίνησε το 1983 ως το βασικό οικοδόμημα του κοινωνικού κράτους, που είχε εξαγγείλει το Πανελλήνιο Σοσιαλιστικό Κίνημα με τον ιδρυτή του και Πρωθυπουργό, τον Ανδρέα Παπανδρέου.<br />Πρέπει να πω, διότι αξίζει να μνημονευθεί από εδώ, ότι το 2003, ο τότε Υπουργός Υγείας του ΠΑΣΟΚ, ο καθηγητής Κώστας Στεφανής έφερε στη Βουλή το νόμο για την πρωτοβάθμια φροντίδα υγείας, τον οποίο εάν η Νέα Δημοκρατία πίστευε πράγματι στη μεταρρύθμιση αυτή, θα μπορούσε ως κυβέρνηση να το εφαρμόσει.<br />Στην πραγματικότητα τώρα θα αναμένουμε τη μελέτη μιας γερμανικής εταιρείας  που έχει μάλιστα προθεσμία δύο ετών, για να προχωρήσει η εφαρμογή του νέου νόμου και με τόσες αποφάσεις υπουργικές κ.λπ. που προβλέπει. Δυστυχώς, αυτό το οποίο είμαι υποχρεωμένος να πω, είναι ότι ψηφίζοντας αυτό το νομοσχέδιο, ψηφίζω ό,τι μπορεί να απομείνει έστω και από τα «υλικά κατεδάφισης» του ΕΣΥ που ως μέλη εκείνης της κυβερνήσεως του ΠΑΣΟΚ και ως Βουλευτής τότε της πλειοψηφίας οικοδομήσαμε. <br />Όσοι μπορούν κάτω από τις σημερινές τραγικές συνθήκες να σκεφτούν, γιατί πολλοί άνθρωποι που η ανεργία, η φτώχεια, η δυστυχία, τούς έχει οδηγήσει σε βαθιά κατάθλιψη δεν μπορούν να σκεφτούν και τους κατανοώ, αλλά και ιδιαίτερα όσοι πίστεψαν στις αξίες του ΠΑΣΟΚ και δεν ταύτισαν τις αξίες αυτές με ανάξια, όπως αποδείχθηκαν, πρόσωπα, τα οποία τις καπηλεύθηκαν και δεν τίμησαν την εμπιστοσύνη του λαού που τους οδήγησε εδώ ή στα υπουργικά έδρανα πρέπει να συνειδητοποιήσουν την πραγματικότητα. Αυτούς τους πολίτες, καλώ εγώ να σκεφτούν κάτω από ποιες συνθήκες εδώ και τριάμισι χρόνια, αιμορραγώντας και αποδεκατιζόμενο συνεχώς, το Πανελλήνιο Σοσιαλιστικό Κίνημα αγωνίζεται να μείνει όρθια η χώρα. <br />Αυτό είναι το ζητούμενο για εμάς, να μείνει όρθια η χώρα.Γιατί γνωρίζουμε ότι ούτε αυτή η Κυβέρνηση που η πλειοψηφία της είναι της Δεξιάς θα δώσει τη μάχη για το κοινωνικό κράτος, ούτε βέβαια μία Αριστερά επιγόνων ηγεσιών που σ’ όλη τη δεκαετία του 1980 δεν έκαναν τίποτε άλλο παρά να υπονομεύουν την προσπάθεια αλλαγής και οικοδόμησης μιας πραγματικής δημοκρατίας, ενός κοινωνικού κράτους στην Ελλάδα ενός κράτους που σε ολόκληρη τη Δυτική Ευρώπη είχε ήδη πριν από πενήντα χρόνια εδραιωθεί.<br />Σήμερα, αυτοί που μπορούν να επιχαίρουν, είναι όσοι στη δεκαετία του 1980 τότε από τα έδρανα της Νέας Δημοκρατίας καταψήφιζαν το νόμο για το ΕΣΥ και όσοι από τα έδρανα της Αριστεράς έμειναν μόνο στην αρχή -ουσιαστικά καταψήφιζαν-  και υπονόμευαν  την εφαρμογή του.<br />Ομιλώ τόσο για την Δεξιά όσο και για την Κομμουνιστική ή κομμουνιστογενή Αριστερά. <br />Στις κρίσιμες αυτές ώρες, έρχεται το ΠΑΣΟΚ να αποδείξει αυτό που διακηρύξαμε στις 3 Σεπτέμβρη του ’74, όταν θέσαμε ως πρώτο στόχο μας την υπεράσπιση της πατρίδας. Ο πατριωτισμός -αυτό που σήμερα ονειδίζεται ή αποτελεί αντικείμενο καπηλείας- είναι αυτό που κατά κύριο λόγο χαρακτηρίζει την πορεία του ΠΑΣΟΚ. Αυτή είναι η απάντηση σε όσους λένε ότι «έγινε το ΠΑΣΟΚ ουραγός της Νέας Δημοκρατίας;». Δεν έγινε ουραγός της Νέας Δημοκρατίας, όπως κάποιοι στην Δεξιά -και ακραία μάλιστα- λένε ότι η Νέα Δημοκρατία έγινε ουραγός του ΠΑΣΟΚ.<br />Συμφωνήσαμε, γιατί ξέρουμε ότι δεν πρέπει αυτό που υπέστη η χώρα και η οικονομία με την πολιτική αστάθεια από τον Νοέμβρη του 2011 μέχρι τον Ιούνιο του 2012 να επαναληφθεί με μία νέα προσφυγή στις εκλογές. Εγώ δέχομαι αυτό -και είναι υποθέτω θέμα τιμής για τον Πρωθυπουργό-  που λέει ο κ. Σαμαράς, ότι οι εκλογές θα γίνουν το 2016. <br />Εκτός εάν –αυτό υποθέτω εγώ- τον Μάρτιο του επομένου έτους ο ΣΥΡΙΖΑ οδηγήσει εκεί, πυροδοτώντας μία κρίση για ένα ρόλο που μετά την τομή που έκανε το ΠΑΣΟΚ με την αναθεώρηση του 1985/86 στις υπερεξουσίες -που άρμοζαν σε σύστημα προεδρικής δημοκρατίας- που είχε ο Κωνσταντίνος Καραμανλής ως τότε, ως γνωστόν, ο ρόλος αυτός, δεν έχει καμμία ουσιαστική δυνατότητα πολιτικής παρέμβασης. Και όσοι ζητάνε από το σημερινό Πρόεδρο της Δημοκρατίας να μην υπογράψει εκείνο ή το άλλο, απευθύνονται σε πολίτες που δεν γνωρίζουν ότι κανένας Πρόεδρος της Δημοκρατίας δεν μπορεί αρνούμενος να εφαρμόσει το Σύνταγμα ή παραιτούμενος να γίνει πρόξενος πολιτικής ανωμαλίας, όπως γινόταν στο παρελθόν με τον τότε αρχηγό του κράτους, τον βασιλιά.<br />Κυρίες και κύριοι Βουλευτές με αυτήν την έννοια το ΠΑΣΟΚ δεν ρίχνει την Κυβέρνηση. Δεν ξέρω, μπορεί κάποιοι και στη μείζονα, κυβερνητική πλειοψηφία να θέλουν να πέσουν «ηρωικώς». Ναι, αλλά θα πέσει και η χώρα πιο βαθιά. <br />Αυτά τονίζω, αγαπητοί συνάδελφοι, από το καλοκαίρι του 2010. Έλεγα, τότε, «ωραία να καταψηφίσω και εγώ μαζί σας. Θα μας χειροκροτήσουν όσοι βρίσκονται είτε με την καλή και ειλικρινή διάθεση τους έξω από τη Βουλή, γιατί υποφέρουν, πεινούν, δυστυχούν αλλά και όσοι μπροστά στον Άγνωστο Στρατιώτη και σκέφτονται πώς να εισβάλλουν στο «μπορντέλο», όπως ονόμαζαν τη Βουλή των Ελλήνων. Όλοι θα μας χειροκροτήσουν, όπως χειροκροτούσαν και πανηγύριζαν οι αρχαίοι Αθηναίοι όταν κατεδάφιζαν τα τείχη τους μετά το τέλος του Πελοποννησιακού Πολέμου».. <br />«Ναι, τι θα πούμε, όμως, έπειτα από τρεις ημέρες, όταν θα μας ρωτούν «και τώρα τι κάνουμε;». Θα τους πούμε, «πάμε στη δραχμή»; Αυτό θα τους λέγαμε;» Όπως είχαν εξαγγείλει αυτοί που, όπως πίστευαν, ερχόμενοι στην εξουσία θα τα έσκιζαν όλα. Τώρα βέβαια, λένε, άλλα πράγματα.<br />Εάν τα πιστεύουν, εγώ να τους στηρίξω. Όπως έλεγα και στην κυβέρνηση Καραμανλή ότι εάν έφερνε το νόμο που θα έκοβε τα προνόμια έξι-επτά επιχειρηματιών που ελέγχουν και χειραγωγούν το λαό μέσω της τηλεόρασης, εγώ θα τον ψήφιζα.<br />Όμως δεν τόλμησε ο κ. Καραμανλής, που σιωπά τώρα επί τέσσερα χρόνια. Όμως όλοι ρίχνονται στον Γεώργιο Παπανδρέου, στο Βαγγέλη Βενιζέλο, στο ΠΑΣΟΚ. <br />Πώς έπειτα από πεντέμισι χρόνια οδηγήθηκε αυτή η χώρα στην κρίση; Γιατί οι περίφημοι «νταβαντζήδες» έγιναν ομοτράπεζοι και χειραγωγώντας το λαό, οδήγησαν σε αυτό που ζει σήμερα ο τόπος και για το οποίο αγωνιζόμαστε, ακριβώς για να σταθεί όρθια η χώρα. Γιατί ξέρουμε τι θα σημάνει ακόμα και για την εδαφική ακεραιότητα της χώρας, εάν οδηγηθούμε σε κατάρρευση. Αυτά πιστεύουμε, κύριε Υπουργέ, εγώ σας προειδοποιώ ότι κάποιοι δικηγόροι θα θησαυρίσουν. Όλοι οι γιατροί, όταν αλλάζετε εσείς τους όρους της σύμβασης που έχουν καταρτίσει με το δημόσιο αν δεν υποκύψουν στην εκβίαση που δέχονται, προφανώς θα πάνε στα δικαστήρια για να αποζημιωθούν. Τουλάχιστον αυτοί που έχουν συμβάσεις αορίστου χρόνου. Το ίδιο θα συμβεί με τους υγειονομικούς και τους διοικητικούς υπαλλήλους. Αυτοί, όπως με τον ΕΟΠΥΥ, μεταφέρθηκαν αυτοδικαίως στις περιφέρειες, έτσι πρέπει να μείνουν εκεί που είναι και υπηρετούν. Για ποιο λόγο θα περάσουν από ένα καθεστώς διαθεσιμότητας πρώτα;  <br />Αυτή η ιστορία της διαθεσιμότητας, έχει καταστρέψει τη Δημόσια Διοίκηση. Είναι μικρό το ποσοστό των ανθρώπων που ρίχνονται στην ανεργία και τη δυστυχία μέσω της κινητικότητας, σε σχέση με τις δεκάδες χιλιάδες που φεύγουν κάθε χρόνο. Και έχει συρρικνωθεί ουσιαστικά, σε σύγκριση με τις άλλες χώρες, το προσωπικό της Δημόσιας Διοίκησης. Όμως, με αυτήν την ιστορία των δύο ετών, έχει διαλυθεί το κράτος και δεν δουλεύει κανένας, χωρίς να συζητάει το μισό ωράριό του για τη διαθεσιμότητα, την κινητικότητα, το τι θα γίνει κ.λπ., πέραν της αποψιλώσεως πολλών υπηρεσιών.</speech><speech by="#s74"><from>ΠΡΟΕΔΡΕΥΩΝ</from> Κύριε Πρόεδρε, εάν έχετε την καλοσύνη, ολοκληρώστε.</speech><speech by="#s88"><from> ΑΠΟΣΤΟΛΟΣ ΚΑΚΛΑΜΑΝΗΣ</from>  Κυρίες και κύριοι, σας ευχαριστώ που με ακούσατε. Ήθελα να μιλήσω, για να με ακούσουν όσοι δεν παρακολουθούν τα ιδιωτικά κανάλια που χειραγωγούν το λαό και τους πολιτικούς εκείνους που την τιμή που τους κάνει ο λαός με την ψήφο του πάνε και την προσφέρουν αντί «πινακίου φακής», ελάχιστης τηλεθέασης, στα πόδια των διαφόρων τηλεπαρουσιαστών. <br />Σε εκείνους τους ελάχιστους έστω απευθύνομαι, που παρακολουθούν το κανάλι της Βουλής, γιατί πιστεύουν ότι υπάρχει ακόμα αυτός ο θεσμός που όσο θα μένει όρθιος, εδώ και μόνο θα ακούγεται αυθεντικά η φωνή των εκπροσώπων του λαού, που σέβονται την τιμή που τους έγινε από το λαό και δεν νοιάζονται για τα τιμήματα, υλικά ή άλλης φύσεως, που μπορεί να λαμβάνουν σαν αντάλλαγμα όσοι χαρίζουν την τιμή που τους κάνει ο λαός, να είναι αντιπρόσωποι του έθνους. <br />Σε αυτούς τους πολίτες απευθύνομαι, για να γνωρίζουν ότι το ΠΑΣΟΚ με τις αξίες του, υπάρχει και θα υπάρξει όπως υπήρξαν και οι ιδέες του Χαρίλαου Τρικούπη. Την πτώχευση προκάλεσε ο Δεληγιάννης. Ο Τρικούπης, όμως, καταδικάστηκε από τον χειραγωγούμενο τότε από το παλάτι λαό.  Σήμερα όμως δοξάζονται οι ιδέες του. Το ίδιο έγινε με τον Ελευθέριο Βενιζέλο, το ίδιο θα συμβεί με τις ιδέες, τις αξίες του ΠΑΣΟΚ και του Ανδρέα Παπανδρέου.<br />Ευχαριστώ.</speech><speech by="#s74"><from>ΠΡΟΕΔΡΕΥΩΝ</from> Και εμείς ευχαριστούμε. <br /></speech><speech by="#s74"><from>ΠΡΟΕΔΡΕΥΩΝ</from> Κυρίες και κύριοι συνάδελφοι, έχω την τιμή να ανακοινώσω στο Σώμα το αποτέλεσμα της διεξαχθείσης ονομαστικής ψηφοφορίας. <br />Ψήφισαν συνολικά 270 Βουλευτές.<br />Υπέρ της αρχής του νομοσχεδίου του Υπουργείου Υγείας, δηλαδή «ΝΑΙ»,  ψήφισαν 151 Βουλευτές.<br />Κατά της αρχής του νομοσχεδίου, δηλαδή «ΟΧΙ», ψήφισαν 119 Βουλευτές σύμφωνα με το παρακάτω πρωτόκολλο ονομαστικής ψηφοφορίας:<br /></speech><speech by="#s74"><from>ΠΡΟΕΔΡΕΥΩΝ</from> Συνεπώς το νομοσχέδιο του Υπουργείου Υγείας «Πρωτοβάθμιο Εθνικό Δίκτυο Υγείας, , αλλαγή σκοπού ΕΟΠΥΥ και λοιπές διατάξεις» έγινε δεκτό επί της αρχής κατά πλειοψηφία. <br />Επί των άρθρων 1, 2, 3, 4 και 5 και επί της τροπολογίας με γενικό αριθμό 1106 και ειδικό 139 του σχεδίου νόμου του Υπουργείου Περιβάλλοντος, Ενέργειας και Κλιματικής Αλλαγής: «Ρύθμιση θεμάτων της ΑΔΜΗΕ Α.Ε. και άλλες διατάξεις»: <br />Υπέρ του άρθρου 1, δηλαδή «ΝΑΙ», ψήφισαν 150 Βουλευτές.<br />Κατά του άρθρου 1, δηλαδή «ΟΧΙ», ψήφισαν 120 Βουλευτές. <br />Συνεπώς το άρθρο 1 έγινε δεκτό, όπως τροποποιήθηκε από τον κύριο Υπουργό, κατά πλειοψηφία.  <br />Υπέρ του άρθρου 2, δηλαδή «ΝΑΙ», ψήφισαν 150 Βουλευτές.<br />Κατά του άρθρου 2, δηλαδή «ΟΧΙ», ψήφισαν 120 Βουλευτές. <br />Συνεπώς το άρθρο 2 έγινε δεκτό, όπως τροποποιήθηκε από τον κύριο Υπουργό, κατά πλειοψηφία.  <br />Υπέρ του άρθρου 3, δηλαδή «ΝΑΙ», ψήφισαν 150 Βουλευτές.<br />Κατά του άρθρου 3, δηλαδή «ΟΧΙ», ψήφισαν 120 Βουλευτές. <br />Συνεπώς το άρθρο 3 έγινε δεκτό, όπως τροποποιήθηκε από τον κύριο Υπουργό, κατά πλειοψηφία.  <br />Υπέρ του άρθρου 4, δηλαδή «ΝΑΙ», ψήφισαν 150 Βουλευτές.<br />Κατά του άρθρου 4, δηλαδή «ΟΧΙ», ψήφισαν 120 Βουλευτές. <br />Συνεπώς το άρθρο 4 έγινε δεκτό, όπως τροποποιήθηκε από τον κύριο Υπουργό, κατά πλειοψηφία.  <br />Υπέρ του άρθρου 5, δηλαδή «ΝΑΙ», ψήφισαν 150 Βουλευτές.<br />Κατά του άρθρου 5, δηλαδή «ΟΧΙ», ψήφισαν 120 Βουλευτές. <br />Συνεπώς το άρθρο 5 έγινε δεκτό, όπως τροποποιήθηκε από τον κύριο Υπουργό, κατά πλειοψηφία.  <br />Υπέρ της τροπολογίας με γενικό αριθμό 1106 και ειδικό 139, δηλαδή «ΝΑΙ», ψήφισαν 159 Βουλευτές.<br />Κατά της τροπολογίας με γενικό αριθμό 1106 και ειδικό 139, δηλαδή «ΟΧΙ», ψήφισαν 110 Βουλευτές.<br />Ψήφισε «ΠΑΡΩΝ» 1 Βουλευτής.  <br />Συνεπώς η τροπολογία με γενικό αριθμό 1106 και ειδικό 139 έγινε δεκτή, όπως τροποποιήθηκε από τον κύριο Υπουργό, κατά πλειοψηφία και εντάσσεται στο νομοσχέδιο ως ίδιο άρθρο, σύμφωνα με το παρακάτω πρωτόκολλο ονομαστικής ψηφοφορίας:<br /></speech><speech by="#s74"><from>ΠΡΟΕΔΡΕΥΩΝ</from> Εισερχόμαστε στην ψήφιση του ακροτελεύτιου άρθρου του σχεδίου νόμου του Υπουργείου Περιβάλλοντος, Ενέργειας και Κλιματικής Αλλαγής: «Ρύθμιση θεμάτων της ΑΔΜΗΕ Α.Ε. και άλλες διατάξεις».<br />Ερωτάται το Σώμα: Γίνεται δεκτό το ακροτελεύτιο άρθρο;</speech><speech><from>ΠΟΛΛΟΙ ΒΟΥΛΕΥΤΕΣ</from> Δεκτό, δεκτό.</speech><speech by="#s212"><from> ΑΝΔΡΕΑΣ ΞΑΝΘΟΣ</from> Κατά πλειοψηφία.</speech><speech by="#s101"><from> ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ</from> Κατά πλειοψηφία.</speech><speech by="#s74"><from>ΠΡΟΕΔΡΕΥΩΝ</from> Το ακροτελεύτιο άρθρο έγινε δεκτό κατά πλειοψηφία. <br />Συνεπώς το νομοσχέδιο του Υπουργείου Περιβάλλοντος, Ενέργειας και Κλιματικής Αλλαγής: «Ρύθμιση θεμάτων της ΑΔΜΗΕ Α.Ε. και άλλες διατάξεις» έγινε δεκτό κατά πλειοψηφία επί της αρχής και επί των άρθρων. <br />Κυρίες και κύριοι συνάδελφοι, δέχεστε στο σημείο αυτό να ψηφίσουμε το νομοσχέδιο και στο σύνολο;</speech><speech><from>ΠΟΛΛΟΙ ΒΟΥΛΕΥΤΕΣ</from> Μάλιστα, μάλιστα.</speech><speech by="#s74"><from>ΠΡΟΕΔΡΕΥΩΝ</from> Ερωτάται το Σώμα: Γίνεται δεκτό το νομοσχέδιο και στο σύνολο;</speech><speech><from>ΠΟΛΛΟΙ ΒΟΥΛΕΥΤΕΣ</from> Δεκτό, δεκτό.</speech><speech by="#s212"><from> ΑΝΔΡΕΑΣ ΞΑΝΘΟΣ</from> Κατά πλειοψηφία.</speech><speech by="#s101"><from> ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ</from> Κατά πλειοψηφία.</speech><speech by="#s74"><from>ΠΡΟΕΔΡΕΥΩΝ</from> Το νομοσχέδιο έγινε δεκτό και στο σύνολο κατά πλειοψηφία. <br />Συνεπώς το νομοσχέδιο του Υπουργείου Περιβάλλοντος, Ενέργειας και Κλιματικής Αλλαγής: «Ρύθμιση θεμάτων της ΑΔΜΗΕ Α.Ε. και άλλες διατάξεις» έγινε δεκτό κατά πλειοψηφία, σε μόνη συζήτηση, επί της αρχής, των άρθρων και του συνόλου και έχει ως εξής: <br /></speech><speech by="#s74"><from>ΠΡΟΕΔΡΕΥΩΝ</from> Κύριοι συνάδελφοι, παρακαλώ το Σώμα να εξουσιοδοτήσει το Προεδρείο για την υπ’ ευθύνη του επικύρωση των Πρακτικών ως προς την ψήφιση στο σύνολο του παραπάνω νομοσχεδίου.</speech><speech><from>ΟΛΟΙ ΟΙ ΒΟΥΛΕΥΤΕΣ</from> Μάλιστα, μάλιστα.</speech><speech by="#s74"><from>ΠΡΟΕΔΡΕΥΩΝ</from> Το Σώμα παρέσχε τη ζητηθείσα εξουσιοδότηση. <br />Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία σαράντα τέσσερις μαθητές και μαθήτριες και τρεις εκπαιδευτικοί-συνοδοί από το 1ο Γενικό Λύκειο Θήβας. <br />Η Βουλή τούς καλωσορίζει. <br /><br />Ο κ. Ξανθός έχει τον λόγο για οκτώ λεπτά.</speech><speech by="#s212"><from> ΑΝΔΡΕΑΣ ΞΑΝΘΟΣ</from> Ευχαριστώ πολύ, κύριε Πρόεδρε. <br />Αγαπητές και αγαπητοί συνάδελφοι, έχω την αίσθηση -μετά την παρέμβαση του αξιότιμου κ. Κακλαμάνη- ότι η Κυβέρνηση, η οποία ούτως ή άλλως δεν είχε την κοινωνική νομιμοποίηση για να προχωρήσει σε αυτήν τη νομοθετική αλλαγή, έχει χάσει σε κάποιο βαθμό και την πολιτική της νομιμοποίηση.<br />Προφανώς, δεν μπορεί να γίνονται ανιστόρητες συγκρίσεις με την περίοδο της συγκρότησης του Εθνικού Συστήματος Υγείας το 1983. Πραγματικά, τότε ήταν διεκδικητικό αίτημα κοινωνικών και πολιτικών αγώνων όλης της δεκαετίας μετά τη Μεταπολίτευση και σε αυτόν τον πολιτικό στόχο είχε συστρατευθεί όλο το νοσοκομειακό κίνημα, ευρύτερες κοινωνικές δυνάμεις στη χώρα. Ορθά τότε η Αριστερά στήριξε αυτήν τη σημαντική μεταρρυθμιστική τομή. <br />Είναι τελείως διαφορετικό, βέβαια, θέμα το ότι στη συνέχεια αυτή η μεταρρύθμιση υπέστη μια αγοραία ή νεοφιλελεύθερη μετάλλαξη, ιδιαίτερα μετά τη δεκαετία του 1990 και νομίζω ότι υπάρχουν πολύ συγκεκριμένες πολιτικές ευθύνες διαχρονικά για το ότι φθάσαμε στο σημερινό στρεβλό, προβληματικό και αδιέξοδο σύστημα υγείας. <br />Εμείς επαναλαμβάνουμε τη βασική μας πολιτική κριτική. Αυτό το νομοσχέδιο συνδυάζει δύο πράγματα. <br />Πρώτον, την υλοποίηση με αυταρχισμό. Και ο αυταρχισμός υπηρετεί συγκεκριμένο στόχο, δηλαδή στόχο διαθεσιμοτήτων και απολύσεων, μνημονιακότατο στόχο. Υπάρχει δέσμευση για συγκεκριμένο αριθμό διαθεσιμοτήτων και για επίσης συγκεκριμένο αριθμό απολύσεων, οι οποίες βεβαίως θα γίνουν με τη μορφή της αυτοαπόλυσης. Αυτό είναι το ένα σημείο.<br />Δεύτερον, είναι η επιχείρηση νεοφιλελεύθερης αναδιοργάνωσης συνολικά του συστήματος υγείας αυτήν την περίοδο.<br />Με άλλα λόγια, αυτό το οποίο κάνετε, αγαπητοί συνάδελφοι, είναι αυτό το οποίο υλοποιείτε συνολικά στην κοινωνία. Ασκείτε, με πρόσχημα την κρίση και το χρέος, μία πολιτική εσωτερικής υποτίμησης, λεηλασίας και των εισοδημάτων των ανθρώπων αλλά και των κοινωνικών αγαθών, του κοινωνικού κράτους, περικοπής δημόσιων δαπανών, ανοίγματος της αγοράς, ολιγοπωλιακής αναδιάρθρωσής της και ανοίγετε -ειδικά με την αποχώρηση και την συνεχή υποβάθμιση των κοινωνικών αγαθών- νέο πεδίο επενδυτικής δραστηριότητας για τον επιχειρηματικό ιδιωτικό τομέα στη χώρα.<br />Αγαπητοί συνάδελφοι, μιλάτε για στρεβλώσεις του συστήματος, που όντως ήταν πολλές. Ξέρετε ποια είναι η μεγαλύτερη στρέβλωση του συστήματος; Η μεγαλύτερη στρέβλωση, ήταν ότι το σύστημα υγείας στην πατρίδα μας είχε υψηλότατη ιδιωτική δαπάνη, πολύ μεγαλύτερη, μακράν μεγαλύτερη σε σχέση με άλλες χώρες. Είχε φτάσει περίπου να υπερτερεί της δημόσιας δαπάνης. Είχε φτάσει να είναι 53/47 η αναλογία, όταν ο μέσος όρος στην Ευρώπη ήταν 80/20 υπέρ του δημοσίου. Αυτή ήταν η μεγάλη στρέβλωση. Βεβαίως ήταν και η κυριαρχία του οργανωμένου, του επιχειρηματικού ιδιωτικού τομέα. Αυτό δημιούργησε -μέσω των συναλλαγών βεβαίως και της διαπλοκής- το πάρτι, δημιούργησε την προκλητή ζήτηση και την ανισότητα στην περίθαλψη των ανθρώπων.<br />Αυτές οι διαρθρωτικές αδυναμίες του συστήματος, δεν βελτιώνονται με την παρέμβασή σας αλλά επιδεινώνονται. Όλο και περισσότερα λεφτά θα πληρώνει ο κόσμος από την τσέπη του, διότι η λογική του ΕΟΠΥΥ αποκλειστικού αγοραστή που έχει μία μειωμένη αγοραστική δύναμη, επειδή καταρρέουν οι ασφαλιστικές εισφορές και το μοντέλο χρηματοδότησης τύπου Μπίσμαρκ του Εθνικού Συστήματος Υγείας, θα οδηγήσει σε ένα ελάχιστο πακέτο παροχών, το οποίο θα αναγκάζονται οι πολίτες να συμπληρώνουν από την τσέπη τους. Άρα, η βασική διαρθρωτική αδυναμία θα επιδεινωθεί. <br />Βεβαίως ούτε στο επίπεδο των επιχειρηματικών συμφερόντων, για τα οποία χθες κάνατε λόγο γενικώς και αορίστως, θα υπάρξει καμμία βελτίωση. Ίσα-ίσα, έχουν «ανοίξει» και μας περιμένουν. Είναι σαφές αυτό. <br />Τολμάτε να μιλάτε για συμφέροντα και για συντεχνίες όταν αυτήν τη στιγμή η μοναδική, η μεγαλύτερη συντεχνία η οποία στηρίζει το νομοθέτημά σας είναι οι ιδιοκτήτες των διαγνωστικών κέντρων, οι οποίοι ήρθαν και μέσα στην Επιτροπή Κοινωνικών Υποθέσεων της Βουλής και σας έδωσαν συγχαρητήρια. Ποια συμφέροντα, λοιπόν, αντιμάχεστε, αγαπητοί συνάδελφοι;<br />Εμείς, λοιπόν, πιστεύουμε ότι όλο αυτό το τοπίο είναι απολύτως σε λάθος κατεύθυνση και γι’ αυτό είμαστε αντίθετοι επί της αρχής. <br />Όπως είμαστε αντίθετοι επί της αρχής και επί του συνόλου της συνολικής κοινωνικής, οικονομικής και δημοσιονομικής πολιτικής, την οποία ασκείτε και η οποία επικαθορίζει το πλαίσιο στο οποίο ασκείται η πολιτική υγείας.<br />Μη μας παριστάνετε ότι ξαφνικά ανακαλύψατε την ανάγκη της δημόσιας περίθαλψης, ξαφνικά γίνατε λάτρεις της πλήρους και αποκλειστικής απασχόλησης, την οποία, βεβαίως, υποστήριζε διαχρονικά και συνεχίζει να υποστηρίζει η Αριστερά. <br />Είναι το ίδιο πράγμα αυτό που λέμε εμείς ότι με στόχο άμεσο και γρήγορο την πλήρη και αποκλειστική απασχόληση να μην εκβιάσουμε και να οδηγήσουμε σε κατάρρευση τις δομές και τις παροχές προς τον κόσμο και να υπάρξει ένα εύλογο μεταβατικό διάστημα; <br />Αναρωτιούνται οι Βουλευτές της Νέα Δημοκρατία γιατί δεν το κάνει η Κυβέρνηση.<br />Δεν το κάνει, γιατί αυτός είναι ο στόχος. Ο στόχος είναι ο εκβιασμός και η απολύσεις.</speech><speech by="#s88"><from> ΑΠΟΣΤΟΛΟΣ ΚΑΚΛΑΜΑΝΗΣ</from> Και οι προσλήψεις.</speech><speech by="#s212"><from> ΑΝΔΡΕΑΣ ΞΑΝΘΟΣ</from> Βεβαίως. <br />Ούτε καθολικό είναι αυτό το οποίο μας προτείνετε. Σοβαρά πιστεύετε ότι το μεγαλύτερο κοινωνικό πρόβλημα της χώρας μετά την ανεργία που είναι η υγειονομική περίθαλψη των ανασφάλιστων ανθρώπων, αντιμετωπίζεται με μία φράση η οποία προστίθεται στο νομοσχέδιο; Με ποια νομοτεχνική προετοιμασία; Με ποιο δημοσιονομικό κόστος; Ούτε καν έκθεση του Γενικού Λογιστηρίου του Κράτους δεν έχετε βάλει. <br />Ποιόν κοροϊδεύετε αγαπητοί συνάδελφοι; Και θα είναι η πρόσβαση των ανασφάλιστων μόνο στην πρωτοβάθμια περίθαλψη; Στα νοσοκομεία, που είναι το κρίσιμο ζήτημα και που εκεί υπάρχει το δράμα και που εκεί υπάρχει τραγωδία καθημερινά, τι θα κάνετε; Έχετε κάτι να πείτε σε αυτό; <br />Αυτό το οποίο κάνετε με την πλήρη και αποκλειστική απασχόληση, το οποίο είναι ένα κακέκτυπο, προβάλλετε μια καρικατούρα της θέσης του συνδικαλιστικού κινήματος των νοσοκομειακών ιατρών και της Αριστεράς διαχρονικά, για να εξωθήσετε και να εκβιάσετε τους ανθρώπους που σήμερα εργάζονταν επί δεκαετίες να φύγουν από το σύστημα και τελικά μας λέτε ότι θα εξυπηρετηθεί ο πολίτης. Πώς θα εξυπηρετηθεί ο πολίτης; <br />Δεν καταλάβαμε πως θα έχει όφελος ο πολίτης, όταν θα πρέπει, για να πάει σε ειδικευμένους ιατρούς να πληρώνει από την τσέπη του, όταν τον επιβαρύνετε σε όλα τα άλλα επίπεδα, από το φάρμακο, από τη συνταγογραφία, από τις εργαστηριακές εξετάσεις, όταν λόγω του βασικού πακέτου, θα υποχρεώνεται να πληρώνει περισσότερα λεφτά από την τσέπη του, όταν δεν θα έχει τη δωρεάν παροχή που είχε σήμερα για εργαστηριακές εξετάσεις; <br />Γιατί ας μη γελιόμαστε, το έχετε έτοιμο το πακέτο του διαγνωστικού τομέα. Το έχετε συμφωνήσει και θα βάλετε μέσα και τα φιλέτα εργαστηρίων των δημόσιων νοσοκομείων. Είναι στημένη η δουλειά και επιχαίρουν οι μεγάλοι εθνικοί εργολάβοι της υγείας. Μη μας λέτε, λοιπόν, ότι κόπτεστε για το δημόσιο συμφέρον και για την περίθαλψη του πολίτη. <br />Και, βεβαίως, μας ζητάτε στην ουσία να συμφωνήσουμε, όχι σαν μια αναγκαία μεταρρύθμιση αλλά μας ζητάτε λευκή επιταγή, για να μπορεί στη συνέχεια ο Υπουργός να χωροθετεί, να κόβει και να ράβει, να αποφασίζει πόσοι θα είναι οι οικογενειακοί ιατροί, οι οποίοι ειρήσθω εν παρόδω είναι ο πυρήνας του συστήματος της πρωτοβάθμιας φροντίδας –και σωστά-, δεν θα είναι πλήρους οι αποκλειστικής απασχόλησης.</speech><speech by="#s74"><from>ΠΡΟΕΔΡΕΥΩΝ</from> Παρακαλώ, ολοκληρώστε.</speech><speech by="#s212"><from> ΑΝΔΡΕΑΣ ΞΑΝΘΟΣ</from> Θα είναι συμβεβλημένοι ιατροί, εκτός εάν…</speech><speech by="#s153"><from> ΟΔΥΣΣΕΑΣ ΚΩΝΣΤΑΝΤΙΝΟΠΟΥΛΟΣ</from> Μα, τι λέτε;</speech><speech by="#s212"><from> ΑΝΔΡΕΑΣ ΞΑΝΘΟΣ</from> Αυτό λέει το νομοσχέδιο, αγαπητέ συνάδελφε. <br />Δεν θα είναι πλήρους οι αποκλειστικής απασχόλησης. Θα είναι συμβεβλημένοι ιατροί, εκτός εάν…</speech><speech by="#s153"><from> ΟΔΥΣΣΕΑΣ ΚΩΝΣΤΑΝΤΙΝΟΠΟΥΛΟΣ</from> Σε όλη την Ευρώπη αυτό συμβαίνει.</speech><speech by="#s212"><from> ΑΝΔΡΕΑΣ ΞΑΝΘΟΣ</from> Θα το δούμε. <br />Εμείς, λοιπόν, θεωρούμε ότι αυτό που μας ζητάτε είναι λευκή επιταγή, για να κακοποιήσετε ακόμα περισσότερο τη δημόσια περίθαλψη -αυτήν την ελλειμματική και την προβληματική- που είναι, όμως, η μόνη περίθαλψη που έχουν αυτήν την περίοδο οι φτωχοί και οι ανασφάλιστοι στην πατρίδα μας.  <br />Κανείς δεν σας πιστεύει. Δεν έχετε καμμία πολιτική αξιοπιστία και η δημόσια υγεία και η πρωτοβάθμια φροντίδα υγείας, είναι πολύ σοβαρή υπόθεση για να την αφήσουμε σε αυτά τα συγκεκριμένα χέρια, αυτής της Κυβέρνησης, αυτής της πολιτικής ηγεσίας του Υπουργείου. <br />Μια κυβέρνηση της Αριστεράς πραγματικά θα έχει άλλες προτεραιότητες, με στήριξη των κοινωνικών αναγκών, με κάλυψη καθολική του ανασφάλιστου πληθυσμού. Γιατί αυτό που συμβαίνει σήμερα, είναι κοινωνική βαρβαρότητα. Σε συμμαχία με τις υγιείς και έντιμες δυνάμεις που έχει το σύστημα, σε συμμαχία με τις δομές κοινωνικής αλληλεγγύης, θα δημιουργήσουμε τις προϋποθέσεις να αλλάξει ριζικά η πορεία στη δημόσια περίθαλψη. <br />Σας ευχαριστώ. <br /></speech><speech by="#s74"><from>ΠΡΟΕΔΡΕΥΩΝ</from> Ευχαριστούμε και εμείς. <br />Το λόγο έχει ο κ. Κωνσταντινόπουλος για οκτώ λεπτά.</speech><speech by="#s153"><from> ΟΔΥΣΣΕΑΣ ΚΩΝΣΤΑΝΤΙΝΟΠΟΥΛΟΣ</from> Ευχαριστώ, κύριε Πρόεδρε. <br />Κύριε Υπουργέ, κυρίες και κύριοι συνάδελφοι, σήμερα ψηφίστηκε το νομοσχέδιο επί της αρχής. υπάρχει το νομοσχέδιο που ψηφίζουμε και η υλοποίησή του. <br />Πρώτον, σήμερα δεν ψηφίζουμε με το αν οι απόψεις του Υπουργού είναι διαφορετικές, ή εάν σκέφτεται διαφορετικά ή εάν αν έχει κάτι άλλο στο νου του αλλά τι έχει γραφτεί στο νομοσχέδιο και δεύτερον, απομένει η υλοποίηση. Πρέπει να δούμε πως θα υλοποιηθεί αυτό που είναι το 70% της όλης προσπάθειας. <br />Νομίζω, κύριε Υπουργέ, ότι εκτός της επιχειρησιακής επιτροπής, που είμαι σίγουρος ότι θα φτιάξετε και θα παρακολουθεί την εφαρμογή του δικτύου της πρωτοβάθμιας περίθαλψης, πρέπει, κατά την άποψή μου, να γίνει και μία διακομματική επιτροπή, χωρίς έξοδα και χωρίς οτιδήποτε άλλο. Η διακομματική επιτροπή, ανά δεκαπέντε μέρες θα έχει ενημέρωση, ώστε να έχουμε και εμείς μία ευθύνη στην υλοποίηση ή όχι του προγράμματος και βεβαίως και αυτοί που δεν ψήφισαν να λένε τις απόψεις τους, να μπορούν να βοηθούν, ώστε να υλοποιηθεί με τον καλύτερο δυνατό τρόπο αυτή η μεταρρύθμιση. <br />Ας δούμε, όμως, κύριοι συνάδελφοι, τι ψηφίσαμε, γιατί εδώ το θέμα είναι τι γράφει το νομοσχέδιο. Τι έχει στο μυαλό του ο Υπουργός, εγώ ή εσείς, δεν παίζει κανένα ρόλο. Το ζητούμενο είναι τι έχει γραφεί στο νομοσχέδιο. <br />Δεν συμφωνούμε ότι με το «ανασφάλιστοι» που προσθέσαμε και που το πρότεινε ο εισηγητής του ΣΥΡΙΖΑ, τουλάχιστον, στο νομοσχέδιο καλύπτουμε τους ανασφάλιστους; Υπάρχει κάτι άλλο που μπορούμε να κάνουμε στο νομοσχέδιο; Αφήστε την υλοποίηση. Αφήστε τι έχει στο μυαλό του ο κ. Γεωργιάδης, εγώ ή ο κ. Ξανθός. Υπάρχει κάτι άλλο που μπορούμε να γράψουμε, για να το διασφαλίσουμε;  Δεν μπορούμε. <br />Ας πάμε στο δεύτερο άρθρο. Υπάρχει απ’ όλους η αγωνία –το μεταφράζω έτσι- ότι θα ξεφύγουν πάλι οι δαπάνες. Πολύ ωραία. Θα ξεφύγουν προς μια κατεύθυνση, δηλαδή πάλι προς τους ιδιώτες, όπως έγινε τα τελευταία χρόνια. Μπαίνει στο νομοσχέδιο και καταγράφεται ότι θα έχουμε σφαιρικούς, κλειστούς προϋπολογισμούς. <br />Θα  μου επιτρέψετε –επειδή πιστεύω  ότι δεν χρειαζόταν να τα λέμε μόνο στα λόγια- να καταθέσω στη Βουλή, με βάση τα προηγούμενα χρόνια, έναν προϋπολογισμό, όπου βάσει αλγόριθμου, ανά νομό και ανά καλλικρατικό δήμο –όσον αφορά τους καλλικρατικούς δήμους η Εθνική Σχολή Δημόσιας Υγείας έχει ασχοληθεί με την Αρκαδία- φαίνεται πώς κατανέμονται οι διαγνωστικές εξετάσεις, οι συμβεβλημένοι ιατροί, η οδοντιατρική περίθαλψη, η φαρμακευτική περίθαλψη, οι λοιπές δαπάνες, πώς πληρώνονται οι  υπάλληλοι. <br />Τι σημαίνει αυτό; Ότι σε καμμία περίθαλψη, τον προϋπολογισμό που υπάρχει δεν μπορεί να τον ξεπεράσει κανένας. Μάλιστα –το ξέρετε πάρα πολύ καλά- εάν ένας ιδιώτης γιατρός, που είναι κατά πράξη, κάνει προκλητή ζήτηση και έχει περισσότερες επισκέψεις –έχει το δικαίωμα να έχει περισσότερες επισκέψεις- τι γίνεται; Έρχεται αμέσως ο σφαιρικός προϋπολογισμός και του λέει. Αντί 10 ευρώ που σου δίνω για την επίσκεψη, θα πας στα 9,90. Αν κάνεις δώδεκα επισκέψεις, θα πας στα 9,80. Άρα, αποτρέπεις και σε διαγνωστικές εξετάσεις και σε επισκέψεις κάποιον να πάει και να προκαλέσει το σύστημα με παραπάνω δαπάνη. <br />Καταθέτω αυτό το σχέδιο -είναι μάλιστα στην Αίθουσα και ο συνάδελφος κ. Ζαχαριάς, ο οποίος επίσης κατάγεται από την Αρκαδία- όπου έχω κάνει και μια κατανομή, με βάση την επιστημονική κατάρτιση της ΕΣΔΥ, στο Νομό Αρκαδίας. Άρα, οι δαπάνες δεν ξεφεύγουν. <br /><br />Πάμε τώρα στο τρίτο, δηλαδή στο «πλήρους και αποκλειστικής απασχόλησης». Κοιτάξτε, είναι αλήθεια ότι οι συνάδελφοι γιατροί μέσα απ’ αυτήν τη διαδικασία αλλάζουν τη ζωή τους, όπως άλλαξε η ζωή όλων μας τα τελευταία χρόνια. Είμαι σίγουρος  ότι έχουν ερωτήματα που αφορούν την καθημερινότητα και πιθανόν όσες απαντήσεις και να τους δίνουμε, δεν μπορούμε να τα λύσουμε. Το κατανοώ αυτό. Το κατανοούμε όλοι. <br />Όμως, για να δούμε τώρα. Κλαίμε όλοι κάθε μέρα ότι φεύγουν νέοι γιατροί στο εξωτερικό. Λέμε ότι υπάρχουν πολλοί γιατροί στο κέντρο.  Έχουμε πάρα πολλούς γιατρούς αλλά είναι όλοι στο κέντρο και κανένας στην περιφέρεια. <br />Πώς ερχόμαστε να λύσουμε αυτήν την ανισότητα μέσα από αυτό το νομοσχέδιο; Κάνοντας προϋπολογισμούς ανά δήμο. Δηλαδή, στο Δήμο Γορτυνίας και στα Τρόπαια και στη Δημητσάνα ή στο Δήμο της Νότιας Κυνουρίας, δεν θα μπορεί κανένας να μεταφέρει τους πόρους από εκεί και να τους πάει στο κέντρο της Τρίπολης. Τι σημαίνει αυτό; Σημαίνει ότι ο γιατρός που στην Αθήνα δεν έχει πάρα πολύ κόσμο ή ένας νέος γιατρός, θα πάει να εγκατασταθεί εκεί. Τα κίνητρα δεν ζητούσαμε τόσα χρόνια; <br />Άρα, σε τι διαφωνούμε σχετικά με αυτό; Στο ότι δίνουμε τη δυνατότητα να υπάρχει συγκεκριμένος προϋπολογισμός; Ειδικά ο οικογενειακός γιατρός, κύριε Ξανθέ, σε όλο τον κόσμο, είναι συμβεβλημένος γιατρός. Υπάρχει στη Σουηδία γιατρός ο οποίος είναι in house αλλά αυτό είναι ένα άλλο σύστημα, το οποίο αν θέλετε κι έχετε τέτοια πρόταση, να το δούμε, αλλά ο συμβεβλημένος γιατρός, είναι γιατρός ο οποίος δεν δημιουργεί μεγαλύτερη δαπάνη. Είναι μέσα στο δίκτυο πρωτοβάθμιας περίθαλψης, μπορεί να συμμετέχει στις εφημερίες, κατά την άποψή μου –και θα μπορούσαμε να το δούμε στο επόμενο χρονικό διάστημα- αλλά αυτήν την πρόταση δεν την ακούσαμε. <br />Δηλαδή, δεν θέλετε νέοι γιατροί να μπουν; Δεν θέλετε να αλλάξουμε αυτήν την ανισότητα που υπάρχει; Υπάρχει κάποια άλλη πρόταση; Υπάρχει στην Ευρώπη άλλο σύστημα που να είναι εκτός του σφαιρικού προϋπολογισμού; Δεν υπάρχει κανένα σύστημα.<br />Σας λέω πάλι ότι υπάρχει κάποια άλλη πρόταση για όλα αυτά που γράφουμε στο νομοσχέδιο, στην υλοποίησή του; Να το δούμε. Να δούμε τι έχει γίνει λάθος και να το διορθώσουμε αλλά δεν υπάρχει σε κάποια άλλη χώρα κάτι διαφορετικό.<br />Στο σημείο αυτό, θα ήθελα εδώ να πω για την αγωνία που όλοι έχουμε –και νομίζω ότι την έχουν όλοι σε αυτήν την Αίθουσα- από τον Υπουργό μέχρι και τον τελευταίο Βουλευτή και να πω ότι θα πρέπει όλοι, κύριε Υπουργέ, αυτόν το μήνα να δουλέψουμε συλλογικά για να μπορέσει να είναι μόνο ένας μήνας και να μην υπάρχει κανένα πρόβλημα. Επειδή υπάρχει αυτήν η αγωνία, πιστεύω ότι θα πρέπει να ενημερώνετε συχνά την Επιτροπή Κοινωνικών Υποθέσεων για το πού βρισκόμαστε. <br />Νομίζω ότι εμείς κάναμε μία αξιόπιστη προσπάθεια και, πραγματικά, φτάσαμε σε ένα νομοσχέδιο στο οποίο υπάρχουν ακόμα διαφωνίες –όπως θα το έλεγα- και καταλαβαίνω και την άλλη άποψη στο άρθρο που αφορά την αξιολόγηση των γιατρών. Η δικιά μας άποψη, ήταν ότι πρέπει να γίνει με βάση το π.δ. 166. Όμως, είμαι σίγουρος ότι αυτό το νομοσχέδιο είναι, πραγματικά, μία ουσιαστική μεταρρύθμιση, που ανοίγει νέα δεδομένα για τη χώρα και τους πολίτες.<br />Σας ευχαριστώ πάρα πολύ.<br /></speech><speech by="#s74"><from>ΠΡΟΕΔΡΕΥΩΝ</from> Κι εμείς ευχαριστούμε.<br />Το λόγο έχει ο κ. Μελάς για οκτώ λεπτά.</speech><speech by="#s182"><from> ΠΑΝΑΓΙΩΤΗΣ ΜΕΛΑΣ</from> Κύριε Πρόεδρε, κυρίες και κύριοι συνάδελφοι. Πριν τοποθετηθώ επί των άρθρων, θέλω να τονίσω γι’ άλλη μία φορά, ότι, δεν πρέπει να λέγονται λόγια παχιά και μεγάλα για τη μεταρρύθμιση στο χώρο της υγείας, όπως περίπου τα είπε και ο κ. Κακλαμάνης, γιατί δεν θα αναβαθμιστούν οι παρεχόμενες υπηρεσίες υγείας της πρωτοβάθμιας περίθαλψης –παρ’ ότι θα ήθελα πολύ να γίνει στην πράξη αυτό- και πιστεύω απόλυτα ότι θα υποβαθμιστούν.<br />Λέγεται ότι όλοι οι Έλληνες, ασφαλισμένοι και ανασφάλιστοι, θα έχουν πρόσβαση χωρίς διακρίσεις, αλλά ερωτώ. Τι πρόσβαση θα έχουν; Το διευκρινίζετε; Όχι. Μέχρι σήμερα –ακούστε- οι ασφαλισμένοι δεν πλήρωναν τίποτα ούτε στο πρώην ΙΚΑ, ούτε στο σημερινό ΕΟΠΥΥ και νομίζω ότι αυτό το γνωρίζετε όλοι. Με την υλοποίηση της μεταρρύθμισης αυτής θα πληρώνουν και οι ασφαλισμένοι και οι ανασφάλιστοι 5 ευρώ. Οι δε ανασφάλιστοι, θα πληρώνουν από εκεί και πέρα τα πάντα –και τα φάρμακα και τις παρακλινικές εξετάσεις- και οι ασφαλισμένοι θα πληρώνουν ένα μέρος, αυτού του κόστους.<br />Όσο για τις παρακλινικές εξετάσεις, θα περιμένουμε όλοι να δούμε, εάν θα γίνονται όλες στα μικροβιολογικά και ακτινολογικά εργαστήρια του Περιφερειακού Εθνικού Δικτύου Υγείας, όπως ανακοίνωσε ο κύριος Υπουργός. Και μου κάνει εντύπωση, γιατί μέχρι σήμερα και ο ΕΟΠΥΥ που ήταν στο δημόσιο τομέα και το σύστημα σήμερα που είναι στο δημόσιο τομέα δεν έκαναν τις εξετάσεις. Άρα, πώς θα γίνει αυτό; Μήπως σας έκλεισαν την πόρτα οι διάφορες εταιρείες που έκαναν τις εξετάσεις αυτές, γιατί με τα rebate και με τα clawback κόβεται το 50% και έχουν όλες εξοργιστεί;<br />Επίσης, ανέφερε ο κύριος Υπουργός ότι η μεταρρύθμιση γίνεται για να βγει η Ελλάδα από την κρίση. Δηλαδή, πιέζοντας ακόμη περισσότερο τον ελληνικό λαό και αδειάζοντας τελείως τις τσέπες του, θα βγούμε πιο εύκολα από την κρίση; Πολλά χρήματα θα μπορούσαν να είχαν βρεθεί από τον έλεγχο των μαύρων χρημάτων και τη φορολόγηση αλλά τις λύσεις αυτές δεν τις έχει αγγίξει κανείς, για λόγους σκοπιμότητας.<br />Έρχομαι τώρα στα άρθρα. Στο πρώτο κεφάλαιο, που έχουμε τα άρθρα 1 έως 7. Αναφέρεται στη δημιουργία ενός ενιαίου και αποκεντρωμένου πρωτοβάθμιου εθνικού δικτύου υγείας και αναφέρει ότι θα παρέχει μέριμνα και παροχή πρωτοβάθμιας φροντίδας υγείας στο σύνολο των πολιτών, χωρίς διακρίσεις. Δεν ανταποκρίνεται αυτό στην πραγματικότητα. Διότι, όπως σας είπα, όλοι, άνεργοι, ανασφάλιστοι και ασφαλισμένοι, θα πληρώνουν 5 ευρώ για κάθε ιατρική επίσκεψη, οι δε άνεργοι ανασφάλιστοι θα πληρώνουν και εξετάσεις και φάρμακα. Και φυσικά ένα μέρος αυτών των δαπανών, όπως σας είπα, θα πληρώνουν και οι ασφαλισμένοι.<br />Επίσης, αναφέρει ποιες μονάδες θα συμπεριληφθούν στην πρωτοβάθμια φροντίδα υγείας, δηλαδή τα κέντρα υγείας, πολυδύναμα περιφερειακά ιατρεία και λοιπές μονάδες, παροχή πρωτοβάθμιας φροντίδας υγείας του ΕΟΠΥΥ. Και όλες αυτές θα υπάγονται στις ΔΥΠΕ.<br />Ακόμη καθορίζονται οι διαδικασίες, οι όροι και οι προϋποθέσεις ίδρυσης και λειτουργίας κέντρων υγείας στις ΔΥΠΕ, μετά από έγκριση του Υπουργείου Υγείας. Όμως εδώ διερωτάται κανείς. Θα δημιουργηθούν νέα κέντρα υγείας, όπως αναφέρεται; Προσωπικά δεν πιστεύω ότι θα δημιουργηθούν. Έχετε κάνει μελέτη για όλη την Ελλάδα; Ή ο σκοπός σας είναι να δημιουργηθεί μια μονάδα παροχής πρωτοβάθμιας φροντίδας ανά καλλικρατικό δήμο; Πρέπει να το διευκρινίσετε αυτό και να πείτε την αλήθεια.<br />Το άρθρο 4, αναφέρεται κυρίως στον οικογενειακό γιατρό. Καθήκοντα οικογενειακού γιατρού θα ασκούν οι γιατροί με ειδικότητα γενικής ιατρικής, παθολογίας, παιδιατρικής. Ακόμη ορίζεται το δικαίωμα του πολίτη να επιλέγει τον οικογενειακό γιατρό, τον οποίο μπορεί μέσα σε ένα χρόνο να αλλάξει.<br />Θα ήθελα πολύ να λειτουργήσει ουσιαστικά και αποτελεσματικά ο οικογενειακός γιατρός, να λειτουργήσει όσο το δυνατόν καλύτερα για το καλό των πολιτών. Όμως με το πλαφόν που έχετε βάλει σε όλους τους συμβεβλημένους γιατρούς με συνολικό μηνιαίο κόστος φαρμακευτικής δαπάνης τα 4.700 ευρώ ανά γιατρό, όταν θα συμπληρώσουν μέσα σε δέκα-δεκαπέντε μέρες το μήνα το ποσό αυτής της δαπάνης, ο ασθενής θα αναγκάζεται να περιφέρεται από γιατρό σε γιατρό ή να πληρώνει τα φάρμακά του από την τσέπη του. Και αυτό καταλαβαίνει ο καθένας ότι είναι απαράδεκτο σήμερα και να ταλαιπωρείται ο ασθενής, ο ασφαλισμένος ασθενής και να βάζει το χέρι στην τσέπη, προκειμένου να πληρώσει τα φάρμακά του.<br />Τα υπόλοιπα άρθρα, αναφέρονται στο σχεδιασμό της ανάπτυξης και την αξιολόγηση υπηρεσιών πρωτοβάθμιας φροντίδας υγείας στις ΔΥΠΕ του ΠΕΔΥ.<br />Το δεύτερο κεφάλαιο περιλαμβάνει τα άρθρα 8 έως 16. <br />Το άρθρο 8 αναφέρει, ότι ο ΕΟΠΥΥ παύει να είναι αγοραστής και πάροχος υπηρεσιών υγείας και μετατρέπεται αποκλειστικά σε αγοραστή υπηρεσιών υγείας. Θέλω όμως, κύριε Υπουργέ, να διευκρινίσετε τι υπηρεσίες θα αγοράσετε. Ποιες είναι αυτές οι υπηρεσίες που δεν θα παρέχονται απ’ το δημόσιο τομέα αλλά θα αγοράζονται από ιδιώτες;<br />Διότι είπατε ότι όλες οι εργαστηριακές εξετάσεις θα γίνονται στον ΕΟΠΥΥ. Άρα, τι αγορά θα κάνετε στις υπηρεσίες υγείας; <br />Τα άρθρα 9 έως 11, αναφέρονται στη σύνθεση του Διοικητικού Συμβουλίου και τη λειτουργία του. <br />Έρχομαι τώρα στο Τρίτο Κεφάλαιο, που περιλαμβάνει τα άρθρα από 17 έως 27. Τα άρθρα αυτά αναφέρονται στη διαθεσιμότητα για ένα μήνα του ιατρικού, νοσηλευτικού, παραϊατρικού, τεχνικού, διοικητικού προσωπικού των μονάδων υγείας του ΕΟΠΥΥ. Στο διάστημα αυτό, θα λαμβάνουν τα 3/4 των αποδοχών τους. Δεν ξεκαθαρίζει, όμως, εάν πέραν της διαθεσιμότητας θα υπάρχουν και απολύσεις, που πιστεύω ότι θα υπάρξουν. <br />Είμαι βέβαιος ότι πολλοί γιατροί θα αναγκαστούν να φύγουν αλλά πιστεύω ότι μπορεί να απολυθούν και διοικητικοί υπάλληλοι. Έχω τονίσει ότι είμαι κάθετα αντίθετος στις απολύσεις, διότι όποιος απολύεται σήμερα δεν βρίσκει εργασία και καταλήγει με ψυχολογικά προβλήματα και σε χειρότερες καταστάσεις.<br />Λέγεται ότι εκτός από τους γενικούς γιατρούς, παθολόγους, παιδιάτρους και ψυχιάτρους, θα συμπεριλαμβάνονται και οι χειρουργικές ειδικότητες. Όμως, ποιος γιατρός με χειρουργική ειδικότητα θα μείνει στην πρωτοβάθμια φροντίδα υγείας με 1.200 ευρώ μισθό και θα σταματήσει να χειρουργεί, απομακρυνόμενος μετά από λίγο καιρό από τη χειρουργική του ικανότητα;<br />Επίσης, αναφέρεται στους όρους και τις προϋποθέσεις της κινητικότητας των υπαλλήλων του ΕΟΠΥΥ προς τις ΔΥΠΕ. Ακόμη, αναφέρει ότι μέσα σε οκτώ μήνες από την ολοκλήρωση της μετάταξης των εργαζομένων, οι γιατροί αξιολογούνται και κατατάσσονται αυτοδικαίως σε θέση κλάδων ιατρού ΕΣΥ και ΠΕΔΥ.<br />Επίσης, στα άρθρα αναφέρεστε στη μισθοδοσία του ιατρικού προσωπικού μονίμου και ιδιωτικού δικαίου αορίστου χρόνου μέχρι την ολοκλήρωση των διαδικασιών αξιολόγησης και κατάταξης για τους γιατρούς, οι οποίοι όσοι έχουν δέκα χρόνια θα είναι Επιμελητές Β΄, όσοι έχουν εικοσιπέντε χρόνια Επιμελητές Α΄ και διευθυντές άνω των εικοσιπέντε ετών μέχρι την υπέρβαση στο εξηκοστό έβδομο έτος.<br />Έρχομαι τώρα στο Τέταρτο Κεφάλαιο, το οποίο αναφέρεται σε διάφορα θέματα. Τα άρθρα αυτά αναφέρονται σε διάφορα θέματα, τα οποία πιστεύω ότι δεν θα υλοποιηθούν στην πράξη για το καλό των πολιτών. Καταργούνται μονάδες υγείας πρωτοβάθμιας περίθαλψης και δημιουργούνται κινητές μονάδες πρωτοβάθμιας φροντίδας υγείας. Θα δούμε αν θα συμβεί αυτό. Λέτε ακόμα ότι θα δημιουργηθούν προγράμματα ελέγχου νεογνών, όταν στα νέα παιδιά δεν προσφέρεται σήμερα ούτε εμβόλιο.<br />Όσον αφορά τα ιατρεία διακοπής καπνίσματος, εγώ είμαι ενάντια στο κάπνισμα και μακάρι να γίνει μια τακτική που να ελαττωθεί το κάπνισμα για το καλό της υγείας των πολιτών. <br />Όσο για το ότι οι εκπαιδευμένοι σκύλοι θα οδηγούν τυφλούς και ανάπηρους και θα αξιοποιούν ζώα σε προγράμματα πρόληψης, θεραπείας και αποκατάστασης ασθενών, τονίζω ότι αυτό θα ήταν ευχάριστο για να βελτιωθεί η ποιότητα ζωής όλων των ασθενών. Φοβάμαι, όμως, ότι έτσι όπως οδηγείτε το λαό, θα τον κάνετε να έχει μια σκυλίσια ζωή!<br />Κλείνοντας, θέλω να τονίσω ότι το νομοσχέδιο αυτό θα φέρει μεγαλύτερα προβλήματα στους ασθενείς, στην υγεία τους αλλά και στις τσέπες τους αλλά και προβλήματα στους εργαζόμενους σήμερα του ΕΟΠΥΥ, ιατρούς και άλλο προσωπικό.<br />Ευχαριστώ.<br /></speech><speech by="#s74"><from>ΠΡΟΕΔΡΕΥΩΝ</from> Ευχαριστούμε και εμείς τον κ. Μελά.<br />Τον λόγο έχει ο κ. Κουκούτσης.</speech><speech by="#s137"><from> ΔΗΜΗΤΡΙΟΣ ΚΟΥΚΟΥΤΣΗΣ</from> Ευχαριστώ και εγώ, κύριε Πρόεδρε.<br />Κάποιες φορές, θυμόμαστε τον ανεξάντλητο ελληνικό κινηματογράφο, την Μάρω Κοντού να τρέχει, να πέφτουν τα ερείπια και αυτή να φωνάζει «Αντωνάκη μου»!<br />Σήμερα, όμως, μας έρχονται και άλλες κινηματογραφικές ιστορίες, όπως το «Μάθε παιδί μου γράμματα», που έλεγε «έξι χρόνια στο δημοτικό, έξι χρόνια στο γυμνάσιο, έξι χρόνια στο Πανεπιστήμιο, δύο χρόνια αγροτικό, άντε να περιμένεις λίγο για να κάνεις ειδικότητα, πέντε ως επτά χρόνια ειδικότητα, δεκαπέντε - είκοσι χρόνια στο ΙΚΑ, φτάνεις πενήντα επτά, εξήντα, είσαι ελεγκτής και σήμερα σου λένε πάρε και ένα χιλιαρικάκι και καλή ψυχή αδελφέ»! Κάπως έτσι έχουν τα πράγματα.<br />Ο κ. Κακλαμάνης, είπε για προνόμια επιχειρηματιών και για τιμήματα. Αν ανοίξει την τηλεόραση, το πρωί, το μεσημέρι ή το βράδυ, δεν θα δει τίποτα άλλο.<br />Θα δει στα κανάλια του Μπόμπολα και των άλλων καναλαρχών, όλο το δημοκρατικό τόξο, πλην ημών, να είναι πρωί μεσημέρι βράδυ στις τηλεοράσεις. Ούτε η Αριστερά το αρνείται αυτό, ούτε η Δεξιά ούτε οι Ανεξάρτητοι Έλληνες. Κανένας. Παντού έχουν τους αντιπροσώπους τους, πλην ημών. <br />Ο κ. Κακλαμάνης, θέλει να μας κάνει να ξεχάσουμε, να σβηστεί η ιστορική μνήμη. Αλήθεια, πιστεύει όλα αυτά που λέει για τον Ανδρέα Παπανδρέου και το ΠΑΣΟΚ; Η ελεγεία του ΠΑΣΟΚ; <br />Επειδή, λοιπόν, εμείς θυμόμαστε, θα σας πω χαρακτηριστικά ότι θυμάμαι κι ένα συμπατριώτη μου, τον κ. Κουλουριάνο, ο οποίος έχει διατελέσει Υπουργός του ΠΑΣΟΚ ο οποίος έλεγε: «Ξύπναγα το πρωί κι έλεγα, αχ Θεέ μου με ποιόν συνέφαγε ο Ανδρέας χθες το βράδυ; Ποιους θα μου ζητήσει να διορίσω σήμερα; Κατά δεκάδες ή εκατοντάδες;». Αυτή ήταν η δεκαετία του ’80!<br />Γι’ αυτό κι εμείς στο σημερινό κόμμα του ΠΑΣΟΚ, το πολιτικό πτώμα, δεν ανάβουμε ούτε κερί. Πολύ σύντομα, δεν θα ανάψουμε ούτε κεράκι και στο έτερο πολιτικό πτώμα της Νέας Δημοκρατίας το οποίο επωμίστηκε το ΠΑΣΟΚ, το πήρε στην πλάτη και το έκανε να ζήσει με τεχνητές αναπνοές. Αλληλούια!<br />Ας περάσουμε σε κάποια πιο εξειδικευμένα πράγματα. Άραγε, το πλαφόν στη συνταγογράφηση τι ρόλο παίζει; Οι Βουλευτές ιατροί, οι οποίοι είναι στο ελληνικό Κοινοβούλιο, αν είχαν μόνο την ιδιότητα του ιατρού, τι θα ψήφιζαν σήμερα; Τι θα γίνει με τους οδοντίατρους του ΕΟΠΥΥ που θα επιλέξουν το ιδιωτικό ιατρείο, καθώς η πανελλήνια ομοσπονδία απαγορεύει την ατομική σύναψη συμβάσεων στα ιδιωτικά ιατρεία χωρίς την έγκρισή της; <br />Υπάρχει κάτι άλλο που δεν το έθιξε κανένας ομιλητής. Οι μονάδες του ΙΚΑ έφτιαχναν οδοντοστοιχίες. Εμείς στο επάγγελμά μας λέμε «μερικές οδοντοστοιχίες ή ολικές οδοντοστοιχίες». Με το καινούργιο σύστημα, θα μπορούν να κατασκευάζουν δόντια με συμβεβλημένους οδοντοτεχνίτες; Είναι κι αυτό ένα ερώτημα. <br />Θα αναφερθώ τώρα σε κάποιες τροπολογίες, όπως για παράδειγμα αυτήν που αφορά το ΤΑΙΠΕΔ, ότι όλες οι συμβάσεις που είναι προς αξιοποίηση, που θα συνάψει το ΤΑΙΠΕΔ, θα έχουν εγγυητή το ελληνικό δημόσιο. Είναι ένα μεγάλο ρίσκο, με έναν τεράστιο οικονομικό κίνδυνο, που στην ουσία δεν έχει τίποτα να προσφέρει, γιατί δεν έχουμε οικονομικά οφέλη. <br />Για κάποιον ανεξήγητο λόγο πάλι στην τροπολογία στο σχέδιο νόμου πρωτοβάθμιο εθνικό δίκτυο υγείας κ.λπ., το σχέδιο νόμο που εισάγεται με την τροπολογία το πρωτοβάθμιο εθνικό δίκτυο υγείας , αλλαγή σκοπού ΕΟΠΥΥ και λοιπές διατάξεις, προβλέπει παράταση όλων των προθεσμιών που αφορούν τους σεισμόπληκτους Κεφαλλονιάς και Ιθάκης στους δύο μήνες. Οι δύο μήνες, αποτελούν μόνο το πρόσχημα της Κυβέρνησης έναντι της αδυναμίας της να παράσχει άμεσες και βιώσιμες λύσεις στους πληγέντες, δηλαδή, να παράσχει όλες τις απαιτούμενες εγγυήσεις που θα τους εξασφαλίσουν την πρόσβαση στις υπηρεσίες, όπως ανακούφιση για τις πρώτες ανάγκες στέγασης, σίτισης και περίθαλψης, καθώς και αποκατάστασης των σπιτιών και των επιχειρήσεων τους, που κατά το ήμισυ έχουν κριθεί ακατάλληλες προς χρήση. <br />Η παροχή του διμήνου για την εξόφληση των απαιτήσεων που τους βαρύνουν έναντι δημοσίων υπηρεσιών, ασφαλιστικών ταμείων κ.λπ., δεν παρέχει ούτε την ελάχιστη προϋπόθεση ασφάλειας, για την οποία υποτίθεται ότι θεσπίστηκαν και εισάγονται, αφού οι δομές του κράτους είναι διαλυμένες, η πολιτική προστασία είναι ανύπαρκτη και οι Υπουργοί και ο Πρωθυπουργός, παρελαύνουν χωρίς προτάσεις για να προσφέρουν άχρηστη ελπίδα, χωρίς πραγματικό αντίκρισμα. <br />Το θέαμα των τοποθετημένων στρατιωτικών σκηνών σε βρεγμένο γήπεδο της Κεφαλλονιάς, δημιουργεί όχι την εντύπωση αλλά την πεποίθηση, πως οι μηχανισμοί της πολιτικής προστασίας έχουν ατονήσει και αδυνατούν να ανταποκριθούν στις αυξημένες ανάγκες των κατοίκων που δημιουργήθηκαν από τους σεισμούς. Η τροπολογία αποτελεί το ψεύτικο άλλοθί σας και αυτό δεν μας ικανοποιεί ούτε κατά το ελάχιστο.<br />Όσον αφορά την τροπολογία με την οποία υποτίθεται ότι θα γίνει πιο λειτουργικός ο θεσμός της κινητικότητας, την καταψηφίσαμε, γιατί το όλο θέμα το θεωρούμε εμπαιγμό. Όλα αυτά είναι προφάσεις, γιατί μέσα στις επόμενες εβδομάδες –και να το θυμόμαστε αυτό- θα βρεθούν πάλι στο δρόμο πάνω από χίλιοι σχολικοί φύλακες και πάνω από διακόσιοι-διακόσιοι πενήντα δημοτικοί αστυνομικοί που λήγει η διαθεσιμότητά τους. <br />Επίσης, θα ήθελα να αναφέρω την τροπολογία που ήρθε για να νομιμοποιήσει τη σάπια πολιτική της Κυβέρνησης και η οποία προβλέπει τη διάθεση αγαθών που δήθεν εξαιρούνται των ειδικών φόρων κατανάλωσης -εννοεί δηλαδή αγαθών που θα οδηγούνται στα σκουπίδια- διανομές φαρμάκων και τροφίμων σε ιδρύματα, που δήθεν αποτελούν κοινωφελή και φιλανθρωπικό σκοπό. Όλα αυτά τα αγαθά, τα τρόφιμα και τα φάρμακα, δεν είναι τίποτα άλλο από σάπια προϊόντα. Γιατί ποιο νόημα θα είχε η φράση «δεν θέτουν σε κίνδυνο τη δημόσια υγεία»; Αυτά τα αγαθά, δεν είναι κατάλληλα προς πώληση ή αξιοποίηση ελαττωμάτων, εάν αυτά τα αγαθά ήταν πράγματι κατάλληλα προς κατανάλωση. Τι είχε γίνει πριν ένα χρόνο με τις σαπισμένες παρτίδες φρούτων που μοιράστηκαν σε σχολικές μονάδες του Ηρακλείου, της Χαλκίδας και του Αγρινίου; Το Υπουργείο Αγροτικής Ανάπτυξης και Τροφίμων, βιάστηκε να καλύψει το θέμα λέγοντας ότι «τα παιδιά αγαπούν τα φρούτα και τα λαχανικά». <br />Ισχυριζόσασταν ότι επρόκειτο για ένα ευρωπαϊκό πρόγραμμα προώθησης της κατανάλωσης φρούτων σε σχολείο της Ευρωπαϊκής Ένωσης και δεν υπήρχε ούτε ίχνος ντροπής. Υπήρξε σωρεία καταγγελιών από διάφορες περιοχές της χώρας και το Υπουργείο συνέχιζε το ποίημά του: «Καταβλήθηκε υπερπροσπάθεια, κ.λπ.». Ζήτησε δε από τους υπευθύνους των σχολείων, να τηρούν -ακούστε- σχολαστικά τους κανόνες ασφαλείας, υγιεινής και συντήρησης των τροφίμων. Οποία θρασύτης! Από την άλλη πλευρά, η Κυβέρνηση διαβεβαίωνε πως έχουν υποστεί όλους τους απαραίτητους ποιοτικούς ελέγχους και ότι διανέμονται σε σχολεία της χώρας έχοντας τα αναγκαία πιστοποιητικά φυτοϋγείας.  <br /><br />Την ίδια ώρα που σοβεί η αθλιότητα, που η οικονομική κρίση εξαθλιώνει τον ελληνικό λαό, εσείς τι του λέτε; «Μην ψάχνεις στα σκουπίδια» -γιατί αυτή είναι η τραγική αλήθεια, κύριοι συνάδελφοι, ο κόσμος πεινάει- «αφού, τρόφιμα, φάρμακα, τα πάντα, θα σας τα παρέχουν οι φιλανθρωπικές οργανώσεις και τα ιδρύματα που επιτελούν κοινωφελείς σκοπούς». Διότι αυτά τα ιδρύματα, δεν έχουν κανένα όφελος από αυτήν την αηδία, απλά και μόνο εκπίπτουν του ΦΠΑ για τη διάθεση προϊόντων που έχουν αποσυρθεί ως ακατάλληλα από την αγορά. <br />Ποιον κοροϊδεύετε; Ο ελληνικός λαός μπορεί να υποφέρει, να αδυνατεί να αντεπεξέλθει αλλά ζητιάνος δεν γίνεται. Το κυριότερο απ’ όλα είναι, ότι του έχουν μείνει ακόμα ικμάδες αξιοπρέπειας. <br />Αν πραγματικά σας ενδιέφερε η ανακούφιση των ευπαθών κοινωνικών ομάδων, όπως αναφέρετε στην αιτιολογική σας έκθεση, θα έπρεπε ήδη χθες να λάβετε μέτρα για την προστασία τους, μέτρα κοινωνικής πρόνοιας και όχι απομύζησης της περιουσίας τους. <br />Πότε οργανώσατε, όχι ως κόμμα ή ως παράταξη -για να μη δώσουμε κομματική χροιά- αλλά ως Κυβέρνηση αυτού του τόπου, κάποιο συσσίτιο αγάπης και αλληλεγγύης; Πότε ξοδέψατε έστω και 1 ευρώ γι’ αυτά τα παιδιά στις ακριτικές περιοχές, που λέτε; <br />Αφήστε, λοιπόν, τις αστειότητες περί «σημαντικών αντικινήτρων για δωρεές αγαθών σε φιλανθρωπικούς φορείς» στην εξαιρετικής χρονικής σημασίας περίοδο κρίσης που βιώνει η χώρα. Αποκλειστικό μέλημά σας είναι η οικονομική ενίσχυση και ο περιορισμός των δαπανών των μεγαλοκεφαλαιούχων και των ιδιοκτητών ομίλων, γιατί αυτοί σας στηρίζουν. Το λαό τον εξαπατούσατε τόσα χρόνια. Κάπου εδώ, όμως, σταματάτε. Οι υπόγειες μεθοδεύσεις έλαβαν τέλος. Οι Έλληνες έχουν καταλάβει την κοροϊδία. <br />Ευχαριστώ.</speech><speech by="#s125"><from>ΠΡΟΕΔΡΕΥΟΥΣΑ</from> Κι εμείς ευχαριστούμε, κύριε Κουκούτση. <br />Τον λόγο έχει η κ. Αικατερίνη Μάρκου, ειδική αγορήτρια της Δημοκρατικής Αριστεράς.</speech><speech by="#s177"><from> ΑΙΚΑΤΕΡΙΝΗ ΜΑΡΚΟΥ</from> Ευχαριστώ, κυρία Πρόεδρε.<br />Κυρίες και κύριοι Βουλευτές, όσον αφορά το πρώτο κεφάλαιο του νομοσχεδίου, το εγχείρημα της αναδιοργάνωσης της πρωτοβάθμιας φροντίδας υγείας και της δημιουργίας ενός ενιαίου δημοσίου συστήματος καθολικής και δωρεάν πρόσβασης στην Ελλάδα είναι εξαιρετικά σύνθετο και έχει πολύ μεγάλη σημασία. <br />Ως γενική παρατήρηση θέλω να επαναλάβω ότι δεν μπορεί η μεταρρύθμιση να στηρίζεται σε σωρεία υπουργικών αποφάσεων, χωρίς να προσδιορίζονται συγκεκριμένα πλαίσια για να κινηθεί ο Υπουργός. Το ίδιο αναφέρει και η Επιστημονική Υπηρεσία της Βουλής. <br />Έρχομαι στα άρθρα. Στο άρθρο 3 για τα κέντρα υγείας, μένει ακόμα να διευκρινιστεί το ζήτημα των ειδικοτήτων, όπως και στο άρθρο 4. <br />Στο άρθρο 5 για τον οικογενειακό γιατρό, θα ήθελα να πω ότι η λειτουργία του θεσμού του οικογενειακού γιατρού είναι κρίσιμη σε ένα σωστό και δομημένο σύστημα πρωτοβάθμιας φροντίδας υγείας. Σε πρώτη φάση, όμως, δεν μπορεί να αποτελέσει την αποκλειστική πύλη εισόδου στη νοσοκομειακή περίθαλψη, παρά μόνο ενδεχομένως αφού έχει λειτουργήσει πλήρως και έχει κερδίσει την εμπιστοσύνη των ασθενών.  <br />Επειδή τίθεται και το ζήτημα του ηλεκτρονικού φακέλου υγείας, είναι θετικό το ότι φέρνετε μία πιο λεπτομερή ρύθμιση με τροπολογία. Θα θέλαμε μία ενημέρωση για το χρονοδιάγραμμα εφαρμογής της ρύθμισης. Και φυσικά, τίθενται διάφορα θέματα, όπως το αν το αρχείο θα τηρείται κεντρικά και πού, αν έχει ζητηθεί η γνώμη της Αρχής Προστασίας Δεδομένων, αν θα υπάρξει διασύνδεση με τα ασφαλιστικά μητρώα και την ηλεκτρονική συνταγογράφηση κ.λπ.. <br />Στο άρθρο 6 για το σχεδιασμό ανάπτυξης και αξιολόγησης των υπηρεσιών πρωτοβάθμιας φροντίδας υγείας, των ΔΥΠΕ, διατηρώ τις επιφυλάξεις μου για το κατά πόσον οι ΔΥΠΕ είναι διοικητικά και οργανωτικά έτοιμες να αναλάβουν τις τριακόσιες περίπου μονάδες του ΕΟΠΥΥ. <br />Όσον αφορά το δεύτερο κεφάλαιο που αφορά την αλλαγή του σκοπού του ΕΟΠΥΥ, θα ήθελα να επισημάνω ότι η μετατροπή του σε έναν καθαρά ασφαλιστικό οργανισμό διαχείρισης των πόρων υγείας, προϋποθέτει ότι θα έχει εξοπλιστεί με συγκεκριμένα εργαλεία, όπως να εισπράττει απευθείας τις εισφορές του, να διαθέτει έναν επαρκή προϋπολογισμό και το αναγκαίο οργανόγραμμα. Ορίζεται ένας σκοπός στο άρθρο 8, χωρίς να τον υποστηρίζετε με τα υπόλοιπα άρθρα.<br />Στο άρθρο 12, για παράδειγμα, γίνεται μείωση των οργανικών μονάδων της κεντρικής υπηρεσίας του ΕΟΠΥΥ, χωρίς βέβαια να περιλαμβάνονται διευθύνσεις που είναι κρίσιμες, όπως η Διεύθυνση Ασφάλισης και η Διεύθυνση Προμηθειών. <br />Θα θέλαμε και κάποιες διευκρινίσεις για το άρθρο 13, που αφορά τους αποσπασμένους της ΔΕΗ. Ποιο ακριβώς είναι το καθεστώς; <br />Συνολικά το Κεφάλαιο Β΄ δεν προσφέρει τελικά μία λύση στα σημαντικά και δομικά προβλήματα του ΕΟΠΥΥ, όπως είναι το χρηματοδοτικό, που έχει καταστήσει τον οργανισμό ασυνεπή απέναντι και στους ασφαλισμένους αλλά και στους παρόχους. <br />Θα αναφερθώ στο Κεφάλαιο Γ΄ που αφορά τη διαθεσιμότητα και την κινητικότητα των υπαλλήλων του ΕΟΠΥΥ, με το οποίο είμαστε πλήρως αντίθετοι. Επειδή κατηγορηθήκαμε ως ασυνεπείς, να θυμίσω ότι η κινητικότητα δεν σημαίνει διαθεσιμότητα. Σκοπός της διαδικασίας που εισήγαγε ο κ. Μανιτάκης, ήταν η κινητικότητα. Γι’ αυτό άλλωστε και τοποθετήθηκαν όλοι όσοι βγήκαν στη διαθεσιμότητα επί υπουργίας του, πίσω στις θέσεις τους. <br />Εδώ ο σκοπός ξεκάθαρα και ρητά, είναι να καλυφθεί ο στόχος των οκτώμισι χιλιάδων διαθεσιμοτήτων. Το λέω για να κλείσει το παραμύθι. Δεν υπάρχει κανένας ουσιαστικός λόγος, για τον οποίο πρέπει να τεθεί το προσωπικό του ΕΟΠΥΥ σε διαθεσιμότητα, παρά μόνον αυθαίρετοι αριθμοί που πρέπει να συμπληρωθούν. Θα μπορούσατε πολύ απλά να μεταφέρετε τις οργανικές τους θέσεις στο νέο σύστημα, αλλά αντ’ αυτού, βάζετε σε διαθεσιμότητα ακόμα και τις κατηγορίες που εξαιρέθηκαν στο παρελθόν λόγω κοινωνικών κριτηρίων. <br />Επιπλέον, η διαθεσιμότητα, εν προκειμένω, σημαίνει ότι οι μονάδες θα μείνουν κλειστές οπωσδήποτε για ένα μήνα, ίσως και περισσότερο. Γι’ αυτό το διάστημα, δεν μας έχετε πει ακόμη τι θα κάνουν οι ασθενείς. Το άρθρο 21 δεν είναι απάντηση. Τι θα γίνει με το κόστος σε αυτόν το μήνα; Σκοπεύει το Υπουργείο να το καλύψει; Τι θα γίνει με τις επιτροπές των ΚΕΠΑ; Επιτέλους, πρέπει να σταματήσουν να προβάλλονται οι διαφημίσεις για τα τηλεφωνικά ραντεβού του ΕΟΠΥΥ. Ειλικρινά, για πότε ακριβώς κλείνετε ραντεβού; <br />Σε ό,τι αφορά το άρθρο 17, η διάταξη αυτή θα πρέπει να επαναδιατυπωθεί με τρόπο που θα κάνει σαφές ότι όλο, μα όλο το προσωπικό του ΕΟΠΥΥ θα μεταφερθεί στις ΥΠΕ, όπως ακριβώς ισχύει για τα κέντρα υγείας των νοσοκομείων. <br />Σε ό,τι αφορά τα άρθρα 19 έως 25, αναπαράγεται το σύστημα αξιολόγησης του ΕΣΥ με κριτήρια που δεν μπορούν να εφαρμοστούν στην πρωτοβάθμια. Ακόμη και η αλλαγή που φέρατε με αφαίρεση του κλινικού έργου, δεν βελτιώνει την κατάσταση. Διατηρείται το εκπαιδευτικό έργο που δεν υπάρχει στην πρωτοβάθμια, ενώ το κριτήριο της προϋπηρεσίας, είναι μειωμένο όσον αφορά προϋπηρεσία στην πρωτοβάθμια.<br />Περνάω στο τελευταίο κεφάλαιο και θα ήθελα να εστιάσω σε κάποια άρθρα.<br />Στα άρθρα 27 και 28 δεν έχουμε αντίρρηση, αν και η ουσία βρίσκεται πάλι στις υπουργικές αποφάσεις. <br />Στο άρθρο 29 για το Εθνικό Πρόγραμμα Ελέγχου Νεογνών, δεν είμαστε αντίθετοι στην επικαιροποίηση του προγράμματος αλλά φορέας υλοποίησης πρέπει να παραμένει το Ινστιτούτο Υγείας του Παιδιού, που έχει και την απαραίτητη τεχνογνωσία.<br />Στο άρθρο 30 για τα ιατρεία διακοπής καπνίσματος, είμαστε θετικοί εφόσον αυτά θα είναι δωρεάν. <br />Στο άρθρο 31, ο ιαματικός τουρισμός είναι τομέας που μπορεί να συνεισφέρει σημαντικά στην οικονομική ανάπτυξη, ιδίως σε τοπικό και περιφερειακό επίπεδο. Απαραίτητη προϋπόθεση είναι η πιστοποίηση, με βάση διεθνή και ευρωπαϊκά πρότυπα και η εφαρμογή κατευθυντηρίων γραμμών ποιότητας με βάση την οδηγία 24/2011 για τη διασυνοριακή περίθαλψη. Είμαστε θετικοί υπό προϋποθέσεις. Σε καμμία περίπτωση, δεν μπορούν όλες οι μονάδες θαλασσοθεραπείας να γίνουν μονάδες υγείας. Περιμένουμε από την Υπουργό Τουρισμού να μας μιλήσει για το άρθρο αλλά και για την τροπολογία του Υπουργείου, για την οποία κατ’ αρχάς είμαστε θετικοί.<br />Το άρθρο 33, αναφέρεται στην αξιοποίηση των ζώων σε προγράμματα πρόληψης, θεραπείας και αποκατάστασης. Η θεραπευτική και η παρηγορητική αξία της επαφής με ζώα συντροφιάς ή και με άλογα, είναι πλέον επιστημονικά διαπιστωμένη και διαδεδομένη σε χώρες της Ευρώπης και της Αμερικής. Όμως, στο πρόσφατο νομοσχέδιο του Υπουργείου Αγροτικής Ανάπτυξης, ο Υπουργός προσπάθησε να νομιμοποιήσει συγκεκριμένη παράσταση με δελφίνια, που πραγματοποιείται στο Αττικό Ζωολογικό Πάρκο, με την αιτιολογία ότι έχει θεραπευτικούς σκοπούς. Πρέπει να ξεκαθαριστεί το ζήτημα και να υπάρξει διατύπωση της διάταξης ότι σε καμμία περίπτωση δεν  μπορούν να συμμετέχουν σε τέτοια προγράμματα ζώα της άγριας πανίδας και κητώδη.<br />Είμαστε υπέρ του άρθρου 40 για τα επαγγελματικά δικαιώματα των οπτομετρών και ελπίζουμε να τελειώσει, επιτέλους, αυτή η εκκρεμότητα, όπως επίσης και στο άρθρο 42, για τη συνυπηρέτηση συζύγου στο προσωπικό της Ακτοφυλακής και των καταστημάτων κράτησης.<br />Θα περάσω στις τροπολογίες. Όσον αφορά την τροπολογία του Υπουργείου Διοικητικής Μεταρρύθμισης, πρέπει να μας διευκρινίσετε ποιες είναι οι συνέπειες της τροπολογίας για το νομοσχέδιο που συζητάμε. Πρέπει να σας πω, ότι η τροπολογία έχει δημιουργήσει τεράστια ανησυχία στο προσωπικό του ΕΟΠΥΥ ότι προσπαθείτε να εισάγετε νέες διαδικασίες, που αφήνουν περιθώρια για να μην επιστρέψουν όλοι οι υπάλληλοι στις θέσεις τους.<br /> <br />Σε μισό λεπτό τελειώνω, κυρία Πρόεδρε.<br />Για τις δύο τροπολογίες του Υπουργείου Οικονομικών διατηρούμε τις επιφυλάξεις μας. Θα αναφερθεί αναλυτικά ο κ. Τσούκαλης.<br />Για την τροπολογία του Υπουργείου Περιβάλλοντος είμαστε θετικοί. Άλλωστε η Δημοκρατική Αριστερά, από την πρώτη στιγμή προσπάθησε να συμπαρασταθεί στους ανθρώπους της Κεφαλλονιάς και έχουμε καταθέσει μία ολοκληρωμένη πρόταση για την παροχή βοήθειας στους πληγέντες.<br />Για την τροπολογία του Υπουργείου Υγείας, αναφέρθηκα στο θέμα του ηλεκτρονικού φακέλου υγείας. Όσον αφορά τις ρυθμίσεις για τις εξαγωγές φαρμάκων, απαραίτητη προϋπόθεση είναι να βρίσκεται σε πλήρη λειτουργία το σύστημα ιχνηλασιμότητας των φαρμάκων του ΕΟΦ και θα θέλαμε μία ενημέρωση επ’ αυτού.<br />Τέλος, η Δημοκρατική Αριστερά έχει καταθέσει μία τροπολογία για την παράταση τόσο των αναπηρικών συντάξεων όσο και της ιατροφαρμακευτικής περίθαλψης για άτομα με αναπηρία άνω του 67%, που περιμένουμε να κριθούν από τα ΚΕΠΑ. Αναγνωρίζουμε την καλή διάθεση με τις παρατάσεις που δόθηκαν αλλά δεν αρκούν. Είναι ήδη δύο μήνες που δεν λειτουργούν οι επιτροπές των ΚΕΠΑ, άλλος ένας ο μήνας της διαθεσιμότητας τουλάχιστον, ενώ και οι καθυστερήσεις στην καταβολή των αναδρομικών είναι τεράστιες. Ακόμη εκκρεμούν αναδρομικά από πέρυσι. Η μόνη λύση είναι αυτή που προτείνουμε, δηλαδή παράταση μέχρι την έκδοση της γνωμάτευσης αναπηρίας και παρακαλούμε να το δείτε.<br />Ευχαριστώ.<br /></speech><speech by="#s125"><from>ΠΡΟΕΔΡΕΥΟΥΣΑ</from> Ευχαριστούμε κι εμείς, κυρία Μάρκου.<br />Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, δεκατρείς μαθητές και μαθήτριες από το Ισραηλινό Σχολείο. <br />Η Βουλή τούς καλωσορίζει.<br /><br />Κυρίες και κύριοι συνάδελφοι, θέλω να σας ενημερώσω ότι η συζήτηση του νομοσχεδίου θα ολοκληρωθεί σήμερα το βράδυ. Άρα, θα γίνει κανονικά η διαδικασία, που γνωρίζουμε. Κάνω πρόταση προς τους συναδέλφους να μειωθούν οι χρόνοι, τουλάχιστον των ομιλητών. Είναι οχτώ λεπτά και προτείνω να το κάνουμε επτά.</speech><speech by="#s159"><from> ΓΕΩΡΓΙΟΣ ΛΑΜΠΡΟΥΛΗΣ</from> Μα, κυρία Πρόεδρε,  ένας αγορητής έμεινε.</speech><speech by="#s125"><from>ΠΡΟΕΔΡΕΥΟΥΣΑ</from> Δεν εννοώ εσάς. Μετά από εσάς. Είναι δυνατόν να κόψω από εσάς χρόνο, κύριε συνάδελφε;<br />Λέω, λοιπόν, επειδή τώρα θα ξεκινήσουν οι ομιλητές-συνάδελφοι, να βάλουμε επτά λεπτά χρόνο. Θα σας παρακαλούσα να είστε όσο γίνεται πιο συνεπείς στους χρόνους, για να μπορέσουμε να κλείσουμε σ’ ένα λογικό χρόνο σήμερα το βράδυ. Απ’ ότι βλέπω, το Σώμα συμφωνεί.</speech><speech by="#s11"><from> ΔΗΜΗΤΡΙΟΣ ΑΝΑΓΝΩΣΤΑΚΗΣ</from> Ο καταληκτικός χρόνος ποιος θα είναι;</speech><speech by="#s125"><from>ΠΡΟΕΔΡΕΥΟΥΣΑ</from> Εξαρτάται από το πώς θα πάει η ομιλία. Έχουμε δεκαοχτώ εγγεγραμμένους Βουλευτές να μιλήσουν. Υποθέτω μετά τις 8.30΄.</speech><speech by="#s212"><from> ΑΝΔΡΕΑΣ ΞΑΝΘΟΣ</from> Δευτερολογίες θα υπάρξουν;</speech><speech by="#s125"><from>ΠΡΟΕΔΡΕΥΟΥΣΑ</from> Εξαρτάται από εσάς, κύριε συνάδελφε. Αυτό δεν μπορεί να το καθορίσει το Προεδρείο. Δικαίωμα έχετε δευτερολογίας.<br />Κλείνουμε με τους ειδικούς αγορητές. <br />Το λόγο έχει εκ μέρους του Κομμουνιστικού Κόμματος Ελλάδας, ο κ. Γεώργιος Λαμπρούλης.</speech><speech by="#s159"><from> ΓΕΩΡΓΙΟΣ ΛΑΜΠΡΟΥΛΗΣ</from> Ευχαριστώ, κυρία Πρόεδρε.<br />Το νομοσχέδιο, στηρίζεται στα δεδομένα της δημοσιονομικής πολιτικής, του περιορισμού των κρατικών και ασφαλιστικών πόρων, παίρνοντας υπ’ όψιν τις ανάγκες της ανταγωνιστικότητας και τις ανάγκες εφαρμογής μέτρων που θα καθιστούν το σύστημα υγείας βιώσιμο, δηλαδή συμπίπτουν με τον στρατηγικό στόχο μέσα από διαφορετικό τρόπο οργάνωσης της πρωτοβάθμιας φροντίδας υγείας.<br />Και τι αναδεικνύει; Αναδεικνύει και την ορθότητα της εκτίμησής μας για τον ίδιο χαρακτήρα του δημόσιου τομέα στην υγεία, την επιταχυνόμενη προσαρμογή του στις ανάγκες της καπιταλιστικής ανάπτυξης και το ότι η διαχωριστική γραμμή, δεν μπορεί να είναι ανάμεσα στον ιδιωτικό επιχειρηματικό τομέα στην υγεία και στον καπιταλιστικό δημόσιο τομέα, που ενισχύει τα εμπορευματικά χαρακτηριστικά του. <br />Από την άποψη της επάρκειας, του αριθμού των δημόσιων μονάδων πρωτοβάθμιας φροντίδας υγείας, που αναφέρεται μέσα στο νομοσχέδιο, ουσιαστικά δεν πρόκειται να αλλάξει τίποτα, αφού θα συνενωθούν οι σημερινές ανεπαρκέστατες μονάδες, που σε καμμία περίπτωση δεν καλύπτουν στοιχειωδώς τις λαϊκές ανάγκες, ακόμα και στο σημερινό επίπεδο του κανονισμού παροχών του ΕΟΠΥΥ και με την αξιοποίηση των συμβασιούχων αυτοαπασχολούμενων γιατρών.<br />Η συνένωση διαφορετικών μονάδων που υπάρχουν σε μια περιοχή, με προβλήματα σε στελέχωση και εξοπλισμό, σε μία μεγαλύτερη, που ενδεχομένως θα είναι πληρέστερη σε στελέχωση και εξοπλισμό, δεν μπορεί να βελτιώσει την κατάσταση. Άλλωστε, δεν υπάρχει κατεύθυνση για δημιουργία νέων δημόσιων κέντρων υγείας και περιφερειακών ιατρών με αντίστοιχη στελέχωση και εξοπλισμό.<br />Έτσι το κύριο είναι ότι η χρηματοδότηση θα μειώνεται από την πλευρά του κρατικού προϋπολογισμού –και εδώ βεβαίως είναι ζήτημα στρατηγικής επιλογής- και θα ενισχύεται από τις παντός είδους εισφορές και πληρωμές από τους εργαζόμενους.<br />Οι περίφημοι κλειστοί ή σφαιρικοί προϋπολογισμοί –κι αναφέρθηκαν αρκετοί ομιλητές- που προβλέπονται και μέσω των οποίων τέλος πάντων θα υλοποιηθεί η λειτουργία του ΕΟΠΥΥ, δεν θα συγκροτούνται με κριτήριο την κάλυψη των αναγκών αλλά με βάση αυτά που θα συγκεντρώνονται κάθε φορά, κυρίως βεβαίως από τους εργαζόμενους είτε εισφορές, είτε φόροι κ.λπ.. Και αυτό είναι που θα καθορίζει κάθε φορά το επίπεδο του λεγόμενου βασικού πακέτου παροχών ή δέσμης υπηρεσιών πρωτοβάθμιας φροντίδας υγείας. Έτσι έρχονται οι σφαιρικοί προϋπολογισμοί ως εργαλείο να αξιοποιηθούν για την περαιτέρω περικοπή δαπανών.<br />Σε ό,τι αφορά το ζήτημα της κατεύθυνσης της πρωτοβάθμιας φροντίδας υγείας, για εμάς –το είπαμε και χθες και στην επιτροπή και σήμερα- βασική κατεύθυνση της πρωτοβάθμιας φροντίδας υγείας θα πρέπει να είναι η πρόληψη. <br />Ουσιαστικά, μέσα από το νομοσχέδιο αποτυπώνεται η παντελής απουσία του κύριου προσανατολισμού της πρωτοβάθμιας φροντίδας που πρέπει να είναι βεβαίως η πρόληψη, με κριτήριο την κάλυψη των σύγχρονων και διαρκώς μεταβαλλόμενων λαϊκών αναγκών στην πρωτογενή πρόληψη, στην αγωγή και προαγωγή της υγείας, στην αντιμετώπιση των κοινωνικών παραγόντων ως καθοριστικών βεβαίως, που σχετίζονται με την εμφάνιση ασθενειών αλλά και του επιπολασμού τους, στη βελτίωση των συνθηκών εργασίας, κατοικίας, εκπαίδευσης, άθλησης, διατροφής, δημόσιας υγείας και συνολικότερα της ανύψωσης του βιοτικού επιπέδου.<br />Σε ό,τι αφορά τον οικογενειακό γιατρό, εμείς βάζουμε το ζήτημα –και εκεί βεβαίως είναι που στεκόμαστε- στο πλαίσιο μέσα από το οποίο θα κληθεί να λειτουργήσει. Και είναι δεδομένο. Βασικό πακέτο -τα λέω επιγραμματικά- όρια παροχών, πιστωτική κάρτα κ.λπ., κίνητρα ή αντικίνητρα που θα έχει, με κριτήριο το πόσο λιγότερο επιβαρύνει οικονομικά το ίδιο το σύστημα. Λειτουργία του δηλαδή, ως gatekeeper,  παράγοντας δηλαδή συγκράτησης δαπανών και φιλτραρίσματος εισροών ασθενών στο δευτεροβάθμιο είτε στο τριτοβάθμιο επίπεδο παροχής υπηρεσιών υγείας.<br />Συνεπώς -και με βάση την τοποθέτηση επί της αρχής- αυτοί είναι οι βασικοί, κύριοι λόγοι που καταψηφίζουμε τα τρία κεφάλαια του νομοσχεδίου.<br />Και βεβαίως, εμείς καταθέτουμε και λέμε ότι απάντηση απέναντι στην επίθεση της Κυβέρνησης, της πολιτικής της Ευρωπαϊκής Ένωσης και των μονοπωλίων, δίνει η πρόταση για ανάπτυξη ενός αποκλειστικά δημόσιου και δωρεάν συστήματος και πρωτοβάθμιας φροντίδας υγείας, μέσα από ένα αποκλειστικά δημόσιο με δωρεάν υπηρεσίες σύστημα υγείας συνολικά σε όλα τα επίπεδα. <br />Έτσι, λοιπόν, καταψηφίζουμε και επί των άρθρων τα τρία πρώτα κεφάλαια. <br />Σε ό,τι αφορά στο τέταρτο κεφάλαιο: Γίνεται λόγος στο άρθρο 27 για τις κινητές μονάδες πρωτοβάθμιας φροντίδας υγείας. Το καταψηφίζουμε, γιατί εδώ δίνεται η δυνατότητα σε όποιον θέλει να αξιοποιήσει, να αγοράσει και να χρησιμοποιήσει, βεβαίως για να προσπορίσει κέρδος, κινητές μονάδες. Εμείς λέμε ότι τη δυνατότητα αυτή πρέπει να την έχει το όποιο δημόσιο σύστημα υγείας υπάρχει. <br />Επειδή δεν υπάρχει πολύς χρόνος, θα αναφερθώ στα συγκεκριμένα άρθρα που έχουμε επιλέξει. <br />Στο άρθρο 30, δίνετε τη δυνατότητα της λειτουργίας ιατρείων καπνίσματος και σε ιδιώτες. Εμείς είμαστε κάθετα αντίθετοι σε αυτό. Θα πρέπει να γίνεται μέσα από τις δημόσιες δομές, αυτές που υπάρχουν, να είναι δωρεάν. Δείτε τώρα το ψευδεπίγραφο. Πάει ο άλλος στο ιατρείο, θέλει να του γράψουν σκευάσματα και αυτά δεν συνταγογραφούνται! Άρα, καλείται να πληρώνει 80 ευρώ, ή 100 ευρώ, όσα στοιχίζουν τα σκευάσματα. <br />Στο άρθρο 31, σε ό,τι αφορά στα κέντρα ιαματικού τουρισμού και θαλασσοθεραπείας. Γενικά δεν είμαστε αντίθετοι στο ότι τέτοιες υπηρεσίες θα πρέπει να αναγνωρίζονται και να παρέχονται. Όμως, εμείς λέμε δωρεάν από το κράτος, ως υπηρεσίες πρωτοβάθμιας φροντίδας υγείας, ενταγμένες σε ένα δημόσιο και δωρεάν, πλήρως ανεπτυγμένο σύστημα υγείας. <br />Με τη συγκεκριμένη διάταξη, δεν προωθείτε κάτι τέτοιο. Αυτό που ισχύει, είναι ότι ενσωματώνεται στην εθνική νομοθεσία κοινοτική οδηγία, η οποία ορίζει ότι οι υπηρεσίες ιαματικού τουρισμού πρέπει να αναγνωρίζονται ως υπηρεσίες πρωτοβάθμιας φροντίδας υγείας, ως απαραίτητος όρος για τη λειτουργία της διασυνοριακής υγειονομικής περίθαλψης, στην κατεύθυνση ανάπτυξης του ιατρικού τουρισμού. Μέσω αυτής, διευκολύνεται και ενισχύεται η επιχειρηματική δράση στο χώρο της υγείας, καθώς τέτοιου είδους υπηρεσίες θα αναπτύξουν οι επιχειρηματικοί όμιλοι αλλά και ένα τμήμα του εμπορευματοποιημένου δημοσίου τομέα. Ήδη, άλλωστε, μια σειρά από ιαματικές πηγές της χώρας έχουν εκχωρηθεί στο ΤΑΙΠΕΔ προς ιδιωτικοποίηση.<br />Δείτε τώρα. Την ίδια ώρα που προωθείται αυτό, εδώ και μήνες βεβαίως…<br /><br />Τελειώνω, κυρία Πρόεδρε. Δώστε μου ένα με δύο λεπτά, να αναφερθώ σε κάποιες τροπολογίες.<br />  Το χαρακτηριστικό, λοιπόν, είναι ότι ήδη εδώ και καιρό με τις αναθεωρήσεις των κανονισμών του ΕΟΠΥΥ έχετε κόψει 50% τις παροχές σε ηλεκτροθεραπεία σε όσους την έχουν ανάγκη. Άρα, το περιορίζετε αυτό και από την άλλη μεριά, μιλάτε για δημόσιο και φιλολαϊκή κατεύθυνση είτε του νομοσχεδίου είτε των άρθρων. <br />Σε ό,τι αφορά το άρθρο 32, εδώ υπάρχει ένα πρόβλημα με τη διάταξη του προηγούμενου νόμου. Δεν στεκόμαστε σε αυτό, θέτουμε όμως το εξής θέμα. Έως τώρα, η εκπαίδευση των σκύλων για τους τυφλούς γίνεται από δύο μη κυβερνητικές οργανώσεις. Οι σκύλοι, είναι ιδιοκτησία των μη κυβερνητικών οργανώσεων και παραχωρούνται στους τυφλούς με χρησιδάνειο για έξι χρόνια, που είναι το όριο για να ανταποκρίνεται ο οδηγός-σκύλος. <br />Εμείς αυτό που αναδεικνύουμε, είναι η ανάγκη ως υπηρεσία, να λειτουργεί με επιστημονικά κριτήρια βεβαίως, αλλά να παρέχεται δωρεάν, στο πλαίσιο του δημόσιου συστήματος υγείας.<br />Στο άρθρο 35, δεν άκουσα κάποιον ομιλητή. Συγχωρέστε με, εάν κάποιος το έθεσε. Λέτε, λοιπόν, σε αυτό ότι προβλέπεται η απόσπαση υπαλλήλων από νοσοκομεία στις μονάδες πρωτοβάθμιας φροντίδας υγείας, έως και δύο χρόνια, έως ότου ολοκληρωθεί η μεταρρύθμιση στην πρωτοβάθμια φροντίδα υγείας. Έτσι δεν είναι; Δεν κάνω λάθος.</speech><speech by="#s197"><from> ΑΝΤΩΝΙΟΣ ΜΠΕΖΑΣ</from> Στις ΔΥΠΕ γίνεται αυτό.</speech><speech by="#s159"><from> ΓΕΩΡΓΙΟΣ ΛΑΜΠΡΟΥΛΗΣ</from> Εμείς διαφωνούμε και λέμε ότι οι ανάγκες για προσωπικό των μονάδων της πρωτοβάθμιας φροντίδας υγείας δεν μπορούν να καλυφθούν. Διαφωνούμε κάθετα στο να καλυφθούν, μετακινώντας προσωπικό από τα δημόσια νοσοκομεία, τα οποία έχουν ήδη τεράστιες και σοβαρές ελλείψεις. Απαιτούνται προσλήψεις προσωπικού όλων των ειδικοτήτων, με μόνιμη και σταθερή εργασία, με δικαιώματα, σε όλες βεβαίως τις δημόσιες μονάδες υγείας, τα νοσοκομεία. Σε όλα δηλαδή τα επίπεδα, πρωτοβάθμιας, δευτεροβάθμιας και τριτοβάθμιας υγείας.<br />Κυρία Πρόεδρε δείξτε μια ανοχή, σας παρακαλώ. Θα κάνω μια αναφορά στην τροπολογία 1139, επειδή είναι του Υπουργείου Υγείας. Οι άλλες είναι άλλων Υπουργείων.<br />Η τροπολογία αυτή αφορά, στο πρώτο της άρθρο ρυθμίσεις των εξαγωγών φαρμάκων, στο δεύτερο άρθρο το «Ερρίκος Ντυνάν» και ρυθμίσεις οργάνωσης γραφείων του ΕΟΠΥΥ και στο τέταρτο άρθρο τον ηλεκτρονικό φάκελο ασθενούς.<br />Εμείς λέμε ξεκάθαρα ότι αποτελεί εργαλείο για την επιβολή πλαφόν στις παροχές υλοποίησης πρωτοκόλλων, κλειστών προϋπολογισμών και άλλα. <br />Ταυτόχρονα, βάζουμε και κάποια ερωτήματα -πέραν των άλλων- για ενδεχόμενο τρόπο αξιοποίησης των προσωπικών δεδομένων –εξάλλου υπάρχει εμπειρία και στην Ευρώπη αλλά και γενικότερα- από ιδιωτικές ασφαλιστικές εταιρείες, τράπεζες, ακόμα και εργοδότες που αξιοποιούν τους ηλεκτρονικούς φακέλους ασθενών, προκειμένου να αντλήσουν τα προσωπικά δεδομένα. <br />Σε ό,τι αφορά την παράγραφο 2 και εκεί καταψηφίζουμε. Εξάλλου έχουμε καταψηφίσει όλες τις φορές που έχουν έρθει αντίστοιχες τροπολογίες. Αυτό που λέμε είναι ότι αποδεικνύεται στην πράξη, στην περίπτωση δηλαδή του «Ερρίκος Ντυνάν», η χρεοκοπία της μεικτής οικονομίας. Εδώ θέλω να θυμίσω ότι όλες οι κυβερνήσεις πρωτοστατούσαν στη διαφήμιση τού ως νοσοκομείου πρότυπης λειτουργίας και μάλιστα, νουθετούσαν όλα τα νοσοκομεία ότι σε αυτήν την κατεύθυνση θα πρέπει να λειτουργούν. <br />Εμείς λέμε ότι το Νοσοκομείο «Ερρίκος Ντυνάν» θα πρέπει να περάσει στο δημόσιο 100%, να λειτουργήσει με χρηματοδότηση από τον κρατικό προϋπολογισμό, να στελεχωθεί με μόνιμο προσωπικό πλήρους και αποκλειστικής απασχόλησης και να παρέχει εντελώς δωρεάν όλες τις υπηρεσίες σε όλους, χωρίς όρους και προϋποθέσεις. Βεβαίως, είναι φιλέτο και ο σχεδιασμός είναι –ποιος;- η εξεύρεση λύσης μέσα από την παράδοσή του στα επιχειρηματικά συμφέροντα. <br />Συνεπώς καταψηφίζουμε και επί των άρθρων το νομοσχέδιο. <br />Ευχαριστώ, κυρία Πρόεδρε, για την ανοχή σας.</speech><speech by="#s125"><from>ΠΡΟΕΔΡΕΥΟΥΣΑ</from> Εμείς ευχαριστούμε, κύριε Λαμπρούλη. <br />Από τη Χρυσή Αυγή δεχθήκαμε ενημέρωση ότι αντικαθίσταται ο Κοινοβουλευτικός Εκπρόσωπος κ. Ηλίας Κασιδιάρης από τον κ. Αντώνη Γρέγο. <br />Έχει ζητήσει τον λόγο ο Κοινοβουλευτικός Εκπρόσωπος των Ανεξαρτήτων Ελλήνων. <br />Ορίστε, κύριε Καπερνάρο, έχετε τον λόγο.</speech><speech by="#s97"><from> ΒΑΣΙΛΕΙΟΣ ΚΑΠΕΡΝΑΡΟΣ</from> Σας ευχαριστώ, κυρία Πρόεδρε. <br />Θα απευθυνθώ ευθέως στον αξιότιμο κύριο Υπουργό. <br />Χθες άκουσα που είπατε, κύριε Υφυπουργέ, ότι ως πολιτικός μηχανικός είστε των πρακτικών επιστημών και στις επιστήμες σας ένα και ένα κάνουν δύο αλλά η γνωμοδότηση της Διεύθυνσης Επιστημονικών Μελετών -Τμήμα Νομοτεχνικής Επεξεργασίας Σχεδίων και Προτάσεων Νόμων- σας λέει ότι ο θεσμός της διαθεσιμότητας που θεσπίστηκε με το ν. 4093/2012 εισάγει, όπως και η εργασιακή εφεδρεία των παραγράφων 3 και τα λοιπά που προηγήθηκε, ένα νέο sui generis είδος απόλυσης υπό προθεσμία, όπως αυτό που έχετε περιλάβει εσείς στο νομοσχέδιό σας. <br />Έχω την εντύπωση ότι δεν γνωρίζετε καλά αυτό το θέμα, κύριε Υπουργέ και πρέπει να ξέρετε ότι στα νομικά ένα και ένα κάνουν δύο. Στις θετικές επιστήμες, στις δικές σας δηλαδή, ένα και ένα κάνουν δύο μεν αλλά εσείς επιδέχεστε και το «εάν». Στα νομικά απαγορεύεται το «εάν». Στα νομικά υπάρχει ο ερωτηματικός σύνδεσμος «γιατί» και ο απαντητικός, ο αιτιολογικός σύνδεσμος «διότι». Αυτά είναι στα νομικά, το «εάν» απαγορεύεται. Εσείς έχετε το «εάν» και έχετε τους υποθετικούς λόγους, «εάν από το σημείο εκείνο τραβήξω μία ευθεία γραμμή και λοιπά». <br />Και σας λέμε εάν πληρώνει ο ελληνικός λαός αυτήν τη γνωμοδοτική επιτροπή για να λαμβάνεται υπ’ όψιν όταν παρασκευάζονται νομοθετήματα και δεν τη λαμβάνετε υπ’ όψιν, γιατί να την πληρώνει ο ελληνικός λαός και να υπάρχει η επιτροπή;</speech><speech by="#s197"><from> ΑΝΤΩΝΙΟΣ ΜΠΕΖΑΣ</from> Γιατί είναι γνωμοδοτική επιτροπή.</speech><speech by="#s97"><from> ΒΑΣΙΛΕΙΟΣ ΚΑΠΕΡΝΑΡΟΣ</from> Και αν υπάρχει αυτή η γνωμοδοτική επιτροπή που γνωμοδοτεί –επαναλαμβάνω- για ποιο λόγο γνωμοδοτεί, όταν δεν τη λαμβάνετε υπ’ όψιν; Πείτε ότι τη λαμβάνουμε υπ’ όψιν σοβαρά σε αυτήν την περίπτωση διότι έτσι πρέπει και εδώ δεν τη λαμβάνουμε σοβαρά υπ’ όψιν διότι δεν πρέπει. Αιτιολογήστε, όμως -είστε υποχρεωμένος, για τα νομικά, το ένα και ένα κάνουν δύο- γιατί δεν λαμβάνετε υπ’ όψιν τη γνωμοδοτική επιτροπή της Βουλής. Είναι υπεραπλουστευμένα πράγματα, μια και είστε της πρακτικής ότι ένα και ένα κάνουν δύο και δεν κάνουν τρία. <br />Ένα δεύτερο θέμα είναι αυτό που είπε ο απολειπόμενος Υπουργός κ. Γεωργιάδης για την ιδιοτέλεια που μπορεί να υποκρύπτεται σε αυτό το νομοσχέδιο και για την πιθανή εκμετάλλευση από ιδιώτες. Αφορά διάφορα θέματα που μπορούν μέσα από χαραμάδες ή μεγάλες οπές να βγουν από αυτό εδώ το νομοσχέδιο. <br />Χθες επικαλεστήκαμε τον κ. Μιχάλη Βλασταράκο, τον Πρόεδρο του Πανελλήνιου Ιατρικού Συλλόγου για τις δηλώσεις του, οι οποίες μέχρι σήμερα είναι αδιάψευστες. <br />Δεν έχει να κάνει αν είναι συνδικαλιστής ή όχι. Δεν λαμβάνονται υπ’όψιν και τα συνδικαλιστικά σωματεία, εκτός αν καταργήσετε και τους συνδικαλιστές. Δικό σας θέμα.<br />Εδώ δεν υπεραμυνόμαστε. Λέμε γιατί δεν διαψεύσατε την άποψή του. Είπε ο κ. Βαλσταράκος για τις μεγάλες ιδιωτικές επιχειρήσεις υγείας κ.λπ., κ.λπ.. Είπε ο κ. Γεωργιάδης «Τι είναι αυτά που λέτε; Αποδείξτε το μας». <br />Σας διαβάζω την «ΕΛΕΥΘΕΡΟΤΥΠΙΑ» της Τρίτης 4ης Φεβρουαρίου 2014, δηλαδή την προχθεσινή: Άρον-άρον η Κυβέρνηση απέσυρε χθες διάταξη που είχε εντάξει εν κρυπτώ στο νομοσχέδιο για τον ΕΟΠΥΥ και η οποία προέβλεπε επί της ουσίας την ανανέωση των αδειών λειτουργίας σε ιδιωτικές κλινικές που είχαν χάσει την αρχική τους άδεια». Το θέμα ανέδειξε η ηλεκτρονική σελίδα της «ΕΛΕΥΘΕΡΟΤΥΠΙΑ» enet.gr με τίτλο «Επικίνδυνα ρουσφέτια στο χώρο της υγείας». Διαβάζουμε ένα δημοσίευμα…</speech><speech by="#s197"><from> ΑΝΤΩΝΙΟΣ ΜΠΕΖΑΣ</from> Το νομοσχέδιο τι γράφει.</speech><speech by="#s97"><from> ΒΑΣΙΛΕΙΟΣ ΚΑΠΕΡΝΑΡΟΣ</from> …σε προχθεσινή εφημερίδα.</speech><speech by="#s197"><from> ΑΝΤΩΝΙΟΣ ΜΠΕΖΑΣ</from> Εν κρυπτώ ολόκληρο άρθρο στο νομοσχέδιο;</speech><speech by="#s97"><from> ΒΑΣΙΛΕΙΟΣ ΚΑΠΕΡΝΑΡΟΣ</from> Διαψεύστε το!<br />Μήπως αυτό είναι απότοκο του γεγονότος ότι βγήκε ο κ. Βλασταράκος του Πανελλήνιου Ιατρικού Συλλόγου και είπε αυτά και έτσι το αποσύρατε; Ένα ερώτημα. Απαντήστε σε αυτό.</speech><speech by="#s197"><from> ΑΝΤΩΝΙΟΣ ΜΠΕΖΑΣ</from> …δεν έχει καμμία σχέση.</speech><speech by="#s97"><from> ΒΑΣΙΛΕΙΟΣ ΚΑΠΕΡΝΑΡΟΣ</from> Απαντήστε.</speech><speech by="#s197"><from> ΑΝΤΩΝΙΟΣ ΜΠΕΖΑΣ</from> Αν είναι δυνατόν!</speech><speech by="#s97"><from> ΒΑΣΙΛΕΙΟΣ ΚΑΠΕΡΝΑΡΟΣ</from> Και πάμε τώρα στην ταμπακιέρα.</speech><speech by="#s197"><from> ΑΝΤΩΝΙΟΣ ΜΠΕΖΑΣ</from> …</speech><speech by="#s97"><from> ΒΑΣΙΛΕΙΟΣ ΚΑΠΕΡΝΑΡΟΣ</from> Γι’ αυτό εννοούσα.<br />Κύριε Υφυπουργέ, δεν απαντήσατε. Σας κάναμε ένα ερώτημα όλο κι όλο όσον αφορά τη διαθεσιμότητα των υπαλλήλων του ΕΟΠΥΥ. Είναι ένα ερώτημα με δύο σκέλη. Και σας είπαμε: Αφού είναι στη διακριτική σας ευχέρεια και αφού το υποβάλλετε στη δική σας αρμοδιότητα- -με απόφαση του Υπουργού Υγείας καθορίζεται η χωροταξική κατανομή ανά υγειονομική περιφέρεια των υφιστάμενων μονάδων υγείας του ΕΟΠΥΥ- γιατί τώρα, προχθές, πριν από μέρες με δική σας υπουργική απόφαση να μην τακτοποιήσετε και να καθορίσετε τη χωροταξική κατανομή ανά υγειονομική περιφέρεια; Έτσι θα δώσετε την ευκαιρία στους υπαλλήλους να σας υποβάλουν τις αιτήσεις τους και οι αιτήσεις τους αυτές τώρα, πριν καταργηθούν οι οργανικές θέσεις, θα κατευθύνουν τη μετάταξή τους εκεί που ήδη επιθυμούν, όπως εσείς λέτε.</speech><speech by="#s197"><from> ΑΝΤΩΝΙΟΣ ΜΠΕΖΑΣ</from> Γιατί πρέπει να έχει ψηφιστεί ο νόμος πρώτα.</speech><speech by="#s97"><from> ΒΑΣΙΛΕΙΟΣ ΚΑΠΕΡΝΑΡΟΣ</from> Πρώτον, φτιάξτε εσείς τις περιφέρειες και στη συνέχεια τακτοποιήστε το θέμα αυτό. Γιατί; Γιατί το προσδοκώμενο, κύριε Υπουργέ…</speech><speech by="#s197"><from> ΑΝΤΩΝΙΟΣ ΜΠΕΖΑΣ</from> Άμα δεν υπάρχει εξουσιοδότηση…</speech><speech by="#s97"><from> ΒΑΣΙΛΕΙΟΣ ΚΑΠΕΡΝΑΡΟΣ</from> …εάν δεν υποκρύπτεται κάτι πονηρό, σας λέω το εξής…</speech><speech by="#s125"><from>ΠΡΟΕΔΡΕΥΟΥΣΑ</from> Κύριε Υπουργέ, δεν καταγράφεται αυτό που λέτε, αν μου επιτρέπετε. Πάρτε τον λόγο μετά να απαντήσετε.</speech><speech by="#s97"><from> ΒΑΣΙΛΕΙΟΣ ΚΑΠΕΡΝΑΡΟΣ</from> Το θέμα είναι το εξής. Γιατί αυτή η ανατροπή,  να υποβληθούν δηλαδή στη μείωση των προσόντων τους κατά 25% ή ¼ όσο καιρό παραμένουν στη διαθεσιμότητα, αφού εσείς τον ένα μήνα της διαθεσιμότητας δεν τον εγγυάστε και δεν κατοχυρώνεται με τέτοιες αιτιολογικές θέσεις, ώστε να αισθάνονται βεβαιότητα και σιγουριά ότι δεν θα επανέλθετε να ζητάτε με μία άλλη υπουργική απόφαση -παρατάσεις επί παρατάσεων- όπως ακριβώς σας είπα προχθές για τους δικαιούχους των συντάξεών τους; Κατοχυρώστε τους και πείτε ότι εμείς πράγματι σε ένα μήνα θα κάνουμε αυτό που λέμε, αλλά κυρίως δεν φορτώνουμε σε εσάς το βάρος της εξοικονομήσεως του ¼ του μισθού σας. <br />Για ποιο λόγο κόβετε από υπαλλήλους το ¼ των μισθών; Δεν το απαντήσατε εχθές. Ή δεν έχετε απάντηση ή αυτό που λέμε θα ισχύσει, ότι για τον ένα μήνα θα είναι προσωρινό –τύποις είναι ο ένας μήνας- και θα πάρει σειρά. Είναι αυτό που είπε και η γνωμοδοτική επιτροπή.<br />Εν πάση περιπτώσει, επανέρχομαι στο θέμα. Να ψηφιστεί ο νόμος; Ποιος νόμος; Τι χροιά έχετε να ψηφιστεί πρώτα ο νόμος; Γιατί δεν φτιάχνετε τις θέσεις από τώρα; Καθορίστε τες. Ή καθορίστε τες κατά προσέγγιση. Πείτε ότι θα υπάρχει θέση στην περιοχή του Βόλου, θα υπάρχει θέση στην περιοχή της Λάρισας, θα υπάρχει θέση στην περιοχή της Άρτας, να ξέρει ο καθένας που θα κατευθυνθεί, για ποια περιοχή στοχεύει.</speech><speech by="#s197"><from> ΑΝΤΩΝΙΟΣ ΜΠΕΖΑΣ</from> Πρέπει πρώτα να εκδοθεί η απόφαση που αναφέρετε, για την οποία δεν έχουμε ακόμη εξουσιοδότηση.</speech><speech by="#s97"><from> ΒΑΣΙΛΕΙΟΣ ΚΑΠΕΡΝΑΡΟΣ</from> Εν πάση περιπτώσει, έχω την εντύπωση ότι έχετε καταλάβει. <br />Θέλω να σας παρακαλέσω να μου δώσετε απάντηση –θα ήθελα μία απάντηση και νομίζω ότι υποχρεούστε να τη δώσετε- για ποιο λόγο, έστω για αυτό το χρονικό διάστημα, περικόπτετε από τους ανθρώπους αυτούς το ¼ της αμοιβής τους, το ¼ της δουλειάς τους; Και στο κάτω-κάτω, γιατί δεν βρίσκετε μία λύση, που είστε υποχρεωμένοι; Γι’ αυτό είστε, για να βελτιώνετε, να καλυτερεύετε τη ζωή του Έλληνα πολίτη, όχι να τη χειροτερεύετε τη σημερινή εποχή. <br />Αυτό δεν θέλει ικανότητα για να περικόπτετε τις αμοιβές και τα πρόσοδα των υπαλλήλων. Στο σημείο που είναι, περικόπτετε κιόλας. Αυτό το κάνει ο οποιοσδήποτε. Δεν χρειάζεται ούτε καν την στοιχειώδη ικανότητα για να κόβετε μισθούς. Σε αυτό θέλω να απαντήσετε: Για ποιο λόγο φορτώσατε το 1/4 μείον στους μισθούς τους, στους υπαλλήλους. Και είστε υποχρεωμένος να απαντήσετε. <br />Σας ευχαριστώ πολύ, κυρία Πρόεδρε. Είμαι εντός του πλαισίου του χρόνου.</speech><speech by="#s125"><from>ΠΡΟΕΔΡΕΥΟΥΣΑ</from> Έχετε ξεπεράσει τον εαυτό σας.</speech><speech by="#s97"><from> ΒΑΣΙΛΕΙΟΣ ΚΑΠΕΡΝΑΡΟΣ</from> Σας ευχαριστώ.</speech><speech by="#s125"><from>ΠΡΟΕΔΡΕΥΟΥΣΑ</from> Να είστε καλά. Εμείς ευχαριστούμε, κύριε Καπερνάρε.</speech><speech by="#s159"><from> ΓΕΩΡΓΙΟΣ ΛΑΜΠΡΟΥΛΗΣ</from> Κυρία Πρόεδρε, θα μπορούσα να έχω τον λόγο για ένα λεπτό;</speech><speech by="#s125"><from>ΠΡΟΕΔΡΕΥΟΥΣΑ</from> Έχετε ένα λεπτό για να διευκρινίσετε.</speech><speech by="#s159"><from> ΓΕΩΡΓΙΟΣ ΛΑΜΠΡΟΥΛΗΣ</from> Ευχαριστώ πολύ, κυρία Πρόεδρε. <br />Μία διευκρίνιση θα ήθελα να κάνω, διότι δεν πρόλαβα λόγω της πιέσεως του χρόνου –όχι με ευθύνη του Προεδρείου, το οποίο έδωσε την αντίστοιχη ανοχή- σε ό,τι αφορά τα άρθρα του τέταρτου κεφαλαίου, πέραν από την τοποθέτηση για κάποια από αυτά τα άρθρα..</speech><speech by="#s125"><from>ΠΡΟΕΔΡΕΥΟΥΣΑ</from> Πείτε τι είναι το σωστό για να καταγραφεί, κύριε Λαμπρούλη.</speech><speech by="#s159"><from> ΓΕΩΡΓΙΟΣ ΛΑΜΠΡΟΥΛΗΣ</from> Για τα άρθρα 42 και 43 είμαστε υπέρ και σε κάποια άρθρα θα δηλώσουμε «ΠΑΡΩΝ». Δεν είναι της παρούσης, δεν υπάρχει ο χρόνος. Όταν τεθεί σε ψηφοφορία, θα απαντήσουμε.</speech><speech by="#s125"><from>ΠΡΟΕΔΡΕΥΟΥΣΑ</from> Για όλα τα άλλα είστε κατά;</speech><speech by="#s159"><from> ΓΕΩΡΓΙΟΣ ΛΑΜΠΡΟΥΛΗΣ</from> Στο πρώτο κεφάλαιο είμαστε κατά. Για το τέταρτο κεφάλαιο που τοποθετήθηκα για κάποια άρθρα είμαστε κατά. Ξέχασα να πω για τα δύο άρθρα στα οποία είμαστε υπέρ, δηλαδή στο 42 και στο 43, ενώ σε κάποια θα ψηφίσουμε «ΠΑΡΩΝ». Τα υπόλοιπα τα καταψηφίζουμε. <br />Ευχαριστώ πολύ, κυρία Πρόεδρε.</speech><speech by="#s125"><from>ΠΡΟΕΔΡΕΥΟΥΣΑ</from> Νομίζω φαίνεται. <br />Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής είκοσι έξι μαθητές και μαθήτριες και δύο εκπαιδευτικοί -συνοδοί τους από το 2ο Γενικό Λύκειο Άρτας. <br />Η Βουλή τούς καλωσορίζει.<br /><br />Τον λόγο έχει ο κ. Βασίλειος Υψηλάντης.</speech><speech by="#s285"><from> ΒΑΣΙΛΕΙΟΣ-ΝΙΚΟΛΑΟΣ ΥΨΗΛΑΝΤΗΣ</from> Ευχαριστώ, κυρία Πρόεδρε. <br />Κύριε Υπουργέ, κυρίες και κύριοι Βουλευτές, εγώ αντιθέτως παίρνω τον λόγο ακριβώς για να αναφερθώ στο τέταρτο κεφάλαιο και μάλιστα στο άρθρο 27 που αφορά τη νησιωτική Ελλάδα και αφορά κάποιες διατάξεις, οι οποίες θα υποβοηθήσουν την πρωτοβάθμια υγεία στα νησιά με τις κινητές μονάδες που προβλέπει το άρθρο 27.<br />Ξεκινώντας και ορμώμενος από το άρθρο 1 του υπό εξέταση σχεδίου νόμου σχετικά με το Πρωτοβάθμιο Εθνικό Δίκτυο Υγείας, το κράτος πρέπει να μεριμνά και να εγγυάται την παροχή της πρωτοβάθμιας υγείας μέσω της πρωτοβάθμιας φροντίδας υγείας στο σύνολο των πολιτών, υπηρεσίες που είναι αναγκαίες και ικανές για να διασφαλίσουν την υγεία τους και να προωθήσουν την κοινωνική ευημερία. <br />Είναι δεδομένο, κύριε Υπουργέ ότι με το υπό εξέταση νομοσχέδιο επιχειρείται ένα τολμηρό βήμα προς αυτήν την κατεύθυνση στο χώρο της πρωτοβάθμιας υγείας. Θεωρώ, όμως, ειδικότερα ότι πάνω σε αυτήν την τολμηρή διάταξη που αίρει πολλές παρενέργειες που προκαλεί η νησιωτικότητα σχετικά με το άρθρο 27 και αναφορικά με τις κινητές μονάδες πρωτοβάθμιας υγείας πρέπει να γίνουν ορισμένες διορθωτικές παρατηρήσεις, οι οποίες θα βοηθήσουν στην αποτελεσματική αντιμετώπιση του προβλήματος που υπάρχει. <br />Πράγματι, μια κινητή ομάδα πρωτοβάθμιας φροντίδας υγείας είναι πολύ σημαντική για την παροχή του αγαθού αυτού στους κατοίκους τόσο των χωριών όσο και των νησιών. Επιπλέον, θα έπρεπε –κατά την άποψή μας- τόσο στην παράγραφο 1 όσο και στην παράγραφο 2 του άρθρου 27 να μπουν και πλωτές μονάδες πρωτοβάθμιας υγείας, με δεδομένο ότι στην περιοχή μας –τα Δωδεκάνησα- είχαμε την προηγούμενη πολύ σημαντική εμπειρία ενός ταχύπλοου σκάφους, ενός ιπτάμενου δελφινιού, της ζωής και της ελπίδας.<br />Αυτό το σκάφος μέχρι να λειτουργήσει ο «Καλλικράτης» προσέφερε πραγματικά φροντίδα πρωτοβάθμιας υγείας σε όλους τους κατοίκους των νησιών. <br />Άρα, εάν μαζί με τις κινητές μονάδες μπει και η λέξη «πλωτές μονάδες», παρέχουμε τη δυνατότητα στους Οργανισμούς Τοπικής Αυτοδιοίκησης να ξαναλειτουργήσουν τέτοιου είδους μέσα, καθ’ ότι και η γειτονική Τουρκία ήδη έχει θέσει ή θέτει σε κίνηση ανάλογες πρωτοβουλίες. Εμείς ήδη είχαμε προηγηθεί. Οι γείτονες εξακολουθούν και εφαρμόζουν μια πολύ σημαντική πρωτοβουλία. Άρα, γιατί να στερήσουμε αυτήν τη δυνατότητα από όσους  θέλουν και μπορούν να τολμήσουν ένα τέτοιο εγχείρημα. <br />Θεωρώ, λοιπόν, ότι πρέπει να μπει στο άρθρο 27, κύριε Υπουργέ, και η λέξη «Πλωτές Μονάδες Πρωτοβάθμιας Φροντίδας Υγείας». <br />Στην παράγραφο 2, στην αναφορά ότι δύνανται να λειτουργήσουν κινητές μονάδες πρωτοβάθμιας φροντίδας υγείας από λοιπά ΝΠΔΔ και ΟΤΑ, θεωρώ ότι πρέπει να προσθέσουμε και τη λέξη «προμηθεύονται, για να λειτουργήσουν», διότι γνωρίζουμε ότι πολλές περιφέρειες έχουν την οικονομική δυνατότητα και να αγοράσουν και να  διαθέσουν στην κοινωνία τέτοιου είδους μονάδες. Όμως, δεν μπορούν, γιατί τους αποστερεί κάτι τέτοιο το νομοθετικό πλαίσιο. <br />Τυχαίνει να μην είμαι μέλος της Επιτροπής Κοινωνικών Υποθέσεων και να μην έχω πάρει μέρος στις διεργασίες αυτού του νομοσχεδίου. Αν και μου είπατε, κύριε Υπουργέ, ότι η αιμοληψία έχει ιδιαίτερο καθεστώς, θεωρώ ότι όσον αφορά την προμήθεια μηχανημάτων αιμοληψίας, πρέπει να μπορούν να προβαίνουν οι Οργανισμοί Τοπικής Αυτοδιοίκησης σε κάτι τέτοιο με το σκεπτικό που σας προανέφερα, ότι δηλαδή πολλές απ’ αυτές έχουν τα χρηματικά ποσά, για να το πράξουν. Εάν δεν προβλέπεται στο ενυπάρχον νομοθετικό πλαίσιο, θεωρώ ότι μία αναφορά, μία δυνατότητα, προκειμένου να το πράξουν αυτό είναι αναγκαία. <br />Στις νομοτεχνικές βελτιώσεις του άρθρου 27 έχει μπει μία πολύ σημαντική παράγραφος για την απαλλαγή από τα τέλη ταξινόμησης και από τους πάσης φύσεως φόρους και τέλη, πλην του εισαγωγικού δασμού και του ΦΠΑ από δωρεές που γίνονται, όπως πλωτών μέσων και ασθενοφόρων, ειδικών κινητών μονάδων κ.λπ., προς το δημόσιο ή προς οργανισμούς, υπηρεσίες κ.λπ, εφόσον έχει προηγηθεί αποδοχή της δωρεάς από τον οικείο Υπουργό.  <br />Χθες το βράδυ έγινε εδώ μία ευρεία αναφορά σε δυο ασθενοφόρα, τα οποία έχουν δωρηθεί εδώ και κάποια χρόνια στον Δήμο Καρπάθου. Αυτά τα δύο ασθενοφόρα, κύριε Υπουργέ –το ένα έχει δωρηθεί από έναν Γερμανό και το άλλο από έναν Ολλανδό- βρίσκονται κάπου στην Αθήνα, απ’ ό,τι πληροφορήθηκα, πλην όμως εφόσον είχε γίνει τότε η αποδοχή, σήμερα δεν έχει πληρωθεί ο αντίστοιχος ΦΠΑ και δεν μπορούν να τακτοποιηθούν. <br />Γι’ αυτά τα οποία έχουν γίνει σε προγενέστερο χρόνο δεν πρέπει να δώσουμε ένα τέλος, δηλαδή προτιμάμε την απαξίωσή τους από το να μπορέσουμε εμείς σήμερα να δώσουμε μία λύση; Ποιος θα έρθει να πληρώσει το ΦΠΑ;</speech><speech by="#s197"><from> ΑΝΤΩΝΙΟΣ ΜΠΕΖΑΣ</from> Τι πρόβλημα υπάρχει;</speech><speech by="#s285"><from> ΒΑΣΙΛΕΙΟΣ-ΝΙΚΟΛΑΟΣ ΥΨΗΛΑΝΤΗΣ</from> Το πρόβλημα είναι πως αυτήν την ώρα ενώ τα έχουμε, δεν υπάρχουν τα χρήματα και ο τρόπος να πληρωθεί ο αντίστοιχος ΦΠΑ από την εισαγωγή που είχε γίνει τότε και κατ’ επέκταση δεν μπορεί να γίνει ταξινόμηση.</speech><speech by="#s197"><from> ΑΝΤΩΝΙΟΣ ΜΠΕΖΑΣ</from> Δεν μπορεί να υπάρξει απαλλαγή από τον ΦΠΑ. Είναι κοινοτικός πόρος. Από τα τέλη ταξινόμησης μπορεί μόνο να υπάρξει απαλλαγή.</speech><speech by="#s285"><from> ΒΑΣΙΛΕΙΟΣ-ΝΙΚΟΛΑΟΣ ΥΨΗΛΑΝΤΗΣ</from> Ωραία, από τα τέλη ταξινόμησης υπάρχει. Όσον αφορά τον ΦΠΑ, ας φροντίσουμε να πάει στο μικρότερο. <br /></speech><speech by="#s125"><from>ΠΡΟΕΔΡΕΥΟΥΣΑ</from> Ολοκληρώστε, κύριε συνάδελφε.</speech><speech by="#s285"><from> ΒΑΣΙΛΕΙΟΣ-ΝΙΚΟΛΑΟΣ ΥΨΗΛΑΝΤΗΣ</from> Την ανοχή σας, κυρία Πρόεδρε.</speech><speech by="#s125"><from>ΠΡΟΕΔΡΕΥΟΥΣΑ</from> Ολοκληρώστε! Αυτό είναι ένα θέμα τοπικό. Το συζητάτε και εκτός. 	Επί του νομοσχεδίου, για να κλείσετε.</speech><speech by="#s285"><from> ΒΑΣΙΛΕΙΟΣ-ΝΙΚΟΛΑΟΣ ΥΨΗΛΑΝΤΗΣ</from> Θεωρώ, όμως, ότι και επ’ αυτού πρέπει να βρεθεί μια λύση. <br />Ευχαριστώ πολύ.</speech><speech by="#s125"><from>ΠΡΟΕΔΡΕΥΟΥΣΑ</from> Ο κ. Μιχαήλ Κριτσωτάκης έχει τον λόγο.</speech><speech by="#s147"><from> ΜΙΧΑΗΛ ΚΡΙΤΣΩΤΑΚΗΣ</from> Κυρία Πρόεδρε, ειπώθηκε από τον εισηγητή της Κυβέρνησης ότι έχει μία σφραγίδα –λέει- το νομοσχέδιο αυτό και είναι από τον Παγκόσμιο Οργανισμό Υγείας. Εγώ θα έλεγα ότι η σφραγίδα η πιο βαριά που κρύβει τις υπόλοιπες είναι η νεοφιλελεύθερη σφραγίδα και το μνημόνιο. Η σφραγίδα του μνημονίου υπάρχει σε αυτό το νομοσχέδιο.<br />Επίσης, επέλεξαν τη ρήξη με τους γιατρούς, χωρίς τους οποίους δεν μπορεί να γίνει μεταρρύθμιση –το παρατήρησαν και από την κυβερνητική πλευρά- γιατί θέλουν να δώσουν μία μάχη όχι επί της ουσίας αλλά επί των εντυπώσεων για να μπορέσουν να περάσουν με έναν επικοινωνιακό τρόπο αυτά που είναι άνομα και αντικοινωνικά. <br />Ακόμη, τόλμησαν κάποιοι να μιλήσουν για το ΕΣΥ όταν χτιζόταν το ’83 που μπορεί να είχε κανείς μία κριτική επιμέρους αλλά στα βασικά θα συμφωνούσε. Η μία δε περίπτωση αφορούσε το χτίσιμο του συστήματος υγείας, με όλες τις αδυναμίες που μπορεί να είχε τότε, ενώ τώρα πρόκειται για την κατακρήμνισή του. Δεν έχει καμμία σχέση –εγώ θα τολμήσω να το πω αυτό- ο Γεννηματάς της δεκαετίας του ’80 με τους σημερινούς μνημονιακούς Υπουργούς. <br />Θα σας πω, επίσης, ότι υπάρχει ο Τομέας Υγείας του ΠΑΣΟΚ, ο οποίος λέει για ορισμένα άρθρα που είναι «έτσι, αλλιώς κ.λπ.» –δίνει κάποιες κριτικές, υπάρχει η ανακοίνωση στις εφημερίδες σήμερα- να μην ψηφιστούν, δηλαδή καλεί την Κοινοβουλευτική Ομάδα του ΠΑΣΟΚ να τα καταψηφίσει, γιατί είναι άρθρα –όπως λέει- που με την ουσία τους υποβαθμίζουν την πρωτοβάθμια φροντίδα. <br />Αντ’ αυτού, βλέπουμε –κι έχω εδώ τον κατάλογο- ότι ουδείς Βουλευτής από την πλευρά του ΠΑΣΟΚ –που στηρίζει την Κυβέρνηση και το νομοσχέδιο- ενεγράφη για να μιλήσει πάνω σε αυτό, παρά την ανακοίνωση του Τομέα. Έχει κι αυτό μία αξία.<br />Υπάρχει, λοιπόν, αυταρχισμός, διαθεσιμότητες και απολύσεις, νεοφιλελεύθερες πολιτικές του μνημονίου. Στην ουσία, μικραίνει η Ελλάδα και πισωγυρίζει η κοινωνία και με αυτό το νομοσχέδιο, το οποίο είναι συνέχεια των προηγουμένων. <br />Έχουμε ενστάσεις και από την ΟΚΕ, οι οποίες δεν λαμβάνονται καθόλου υπ’ όψιν, που λέει ότι πρώτη προτεραιότητα πρέπει να είναι η πλήρης και δωρεάν κάλυψη των ανασφάλιστων και η δραστική αντιμετώπιση της υγειονομικής φτώχειας. Έχουμε, λοιπόν, τεράστια αύξηση στο κόστος των υπηρεσιών για τον πολίτη για την παροχή υγείας. <br />Όμως, κυρία Πρόεδρε, εγώ θα μιλήσω κυρίως για το θέμα του ότι το παρόν νομοσχέδιο συνοδεύεται από τέσσερις τροπολογίες, όλες κατατεθειμένες από τον Υπουργό Υγείας. Μία από αυτές αφορά στον τουρισμό, όχι όμως για κάποιο ζήτημα σχετικό με το εν λόγω νομοσχέδιο, όπως –για παράδειγμα- θα μπορούσε να είναι η επιδιωκόμενη από την Κυβέρνηση προώθηση του ιατρικού τουρισμού πάνω στα συντρίμμια κυριολεκτικά της δημόσιας υγείας ή το ξεπούλημα της δημόσιας ακίνητης περιουσίας με πρόσχημα την ανάπτυξη του ιαματικού τουρισμού ή ακόμα το ζήτημα των ιατρικών υποδομών και παροχών που αφορούν τον εισερχόμενο τουρισμό. <br />Αντιθέτως –και κατά τα συνηθισμένα-, άσχετες τροπολογίες κατατίθενται από άλλους Υπουργούς και εισάγονται σε νομοσχέδια, καθιστώντας τα αυτομάτως «σκούπες». Αυτή είναι η νομοθετική διαδικασία στους καιρούς του μνημονίου, νομοσχέδια «σκούπες» που φτιάχνονται, καταψηφίζονται με fast track διαδικασίες. <br />Ακόμα πιο παρανοϊκό είναι το ότι οι διατάξεις της τροπολογίας έρχονται να επισκευάσουν διατάξεις που ψηφίστηκαν μόλις λίγους μήνες πριν. Ενδεικτικά αναφέρω, για την ιστορία, το άρθρο που αναφέρεται στη σύσταση διατομεακών επιτροπών σε θέματα τουρισμού. Πιο συγκεκριμένα, πριν έξι μήνες το άρθρο 19 στο τότε νομοσχέδιο του Υπουργείου Τουρισμού αναφερόταν με τον ίδιο τίτλο στο ίδιο ακριβώς ζήτημα και τώρα η διάταξη επιδιώκει να αλλάξει τη σύνθεση, το περιεχόμενο και τη λειτουργία αυτών των επιτροπών. Τις ψηφίσαμε εδώ –εμείς δεν τις ψηφίσαμε, εσείς τις ψηφίσατε- κι εσείς τις αλλάζετε κιόλας. <br />Εδώ θα σας ρωτήσω: Για ποιο λόγο; Έτρεξαν οι συγκεκριμένες διατομεακές επιτροπές και διαπιστώθηκε κάποιο ζήτημα; Τότε είχαμε κάνει κριτική γιατί απουσίαζε η τοπική αυτοδιοίκηση από τις επιτροπές. Σε λίγο θα έχουμε εκλογές και θα βγείτε να λέτε διάφορα, αλλά εδώ δεν έχετε βάλλει την τοπική αυτοδιοίκηση σε αυτά τα διάφορα μείζονα θέματα για τον τουρισμό. <br />Τώρα λείπει η πολιτική ηγεσία ή οι αποκεντρωμένες δομές του Υπουργείου Τουρισμού. Πώς θα εξειδικευθεί η όποια τουριστική στρατηγική; Κυρίως μόνο τα ζητήματα παραβατικότητας και καθαριότητας καθορίζουν το ρόλο της τοπικής αυτοδιοίκησης στην τουριστική ανάπτυξη σε περιοχές με έντονη τουριστική δραστηριότητα. Έτσι φαίνεται, κατά τη γνώμη σας. Έτσι δείχνει το νομοσχέδιο. <br />Σε συνέχεια, υπάρχει το άρθρο για τα θέματα επιτροπής προσφυγών. Δεν θα σταθώ τώρα τόσο στο ότι αλλάζει η σύνθεση όσο στη ριζική μεταβολή της διαδικασίας προσφυγών για διοικητικές κυρώσεις που έχουν επιβληθεί σε επιχειρήσεις του ευρύτερου τουριστικού τομέα. Εδώ επιτρέψτε μου να σημειώσω τα εξής: <br />Πρώτον, ενώ το άρθρο αναφέρεται σε διοικητικές κυρώσεις σφράγισης καταστημάτων υγειονομικού ενδιαφέροντος, η αιτιολογική έκθεση αναφέρεται σε επιχειρήσεις τουριστικών καταλυμάτων χωρίς άδεια λειτουργίας. Το συγκεκριμένο λοιπόν τι είναι; Είναι μία νομική, νομοτεχνική αστοχία; 	<br />Αυτό πρέπει να αποσαφηνιστεί, κύριε Υπουργέ, παρά το ότι νομίζω ότι δεν το έχετε. Δεν το έχετε δει. Πιστεύω ότι έχει έρθει από το άλλο Υπουργείο και εσείς απλώς θα το περάσετε. Θα είστε, δηλαδή, που θα τραβήξει το βαγόνι. Το βαγόνι τι έχει μέσα έχω την εντύπωση ότι δεν το ξέρετε. Αν ξέρετε, πείτε μας.<br />Δεύτερον, ο λόγος που πρέπει να αποσαφηνιστεί είναι η παράγραφος 3 του προτεινόμενου άρθρου, η οποία προβλέπει την απόρριψη όλων των προσφυγών, από την υποβολή των οποίων έχουν ήδη περάσει τρεις μήνες. Άρα μέσα σε αυτές περιλαμβάνονται όλες οι προσφυγές που αφορούν είτε επιχειρήσεις καταλυμάτων είτε επιχειρήσεις εστίασης. Ναι ή όχι; Πιστεύω ότι εδώ μπορείτε να απαντήσετε.<br />Τρίτον, ακόμα πιο συγκεκριμένα, ξέρετε πολύ καλά πως λόγω του θεσμικού πλαισίου πάρα πολλές επιχειρήσεις καταλυμάτων δεν έχουν ειδικό σήμα λειτουργίας, λόγω άτοπων, άπιαστων κριτηρίων, δηλαδή, αδειοδότησης. Μιλάμε, για παράδειγμα, για ενοικιαζόμενα δωμάτια δύο κλειδιών, που πρέπει να πληρούν προϋποθέσεις για τέσσερα κλειδιά, προκειμένου να αδειοδοτηθούν και μάλιστα όχι σε όλη την Ελλάδα αλλά σε περιοχές με συγκεκριμένα πληθυσμιακά κριτήρια.<br /><br />Σε αυτές τις επιχειρήσεις έχετε κριτήρια που τις οδηγείτε στη σκιώδη οικονομία και σε ορισμένες περιπτώσεις, που θα τους επιβληθούν κυρώσεις, δεν τους δίνετε πλέον τη δυνατότητα προσφυγής, μετά την ψήφιση της παρούσας τροπολογίας. Το έχετε δει και αυτό, κύριε Υπουργέ; Έχω την εντύπωση ότι εδώ μπορείτε να απαντήσετε.<br />Τέταρτον, πρέπει παράλληλα να εξηγήσετε πώς σχετίζεται η νέα διαδικασία προσφυγών για τις επιχειρήσεις εστίασης με τα τουριστικά καταλύματα. Δηλαδή, τι θα συμβεί στα ενοικιαζόμενα δωμάτια που έχουν κυλικείο ή παρέχουν πρωινό; Ή αλλιώς να το πω: Υπάρχει ξενοδοχείο το οποίο μπορεί να έχει έστω και ένα αστέρι και να μπορεί να λειτουργήσει χωρίς εστιατόριο; Αυτό πάτε να κάνετε.<br />Πέμπτο, είναι δυνατόν να απορρίπτονται προσφυγές και να παραβιάζεται τόσο η ασφάλεια δικαίου όσο και η διαδικασία συναλλαγής του πολίτη με το δημόσιο, σε σημείο να ζημιώνονται οικονομικά ο πρώτος για τρεις μήνες και σχεδόν να επιβραβεύεται τυχόν κωλυσιεργία της επιτροπής;<br /><br />Κυρία Πρόεδρε, επειδή νομίζω ότι είναι σοβαρά θέματα, που έχουν μπει σε ένα άλλο νομοσχέδιο, με μορφή τροπολογίας…</speech><speech by="#s125"><from>ΠΡΟΕΔΡΕΥΟΥΣΑ</from> Κλείστε, όμως, σας παρακαλώ, κύριε συνάδελφε.</speech><speech by="#s147"><from> ΜΙΧΑΗΛ ΚΡΙΤΣΩΤΑΚΗΣ</from> Είναι δυνατόν ο επιχειρηματίας, είτε έχει δίκιο είτε άδικο, να καταβάλει για πρώτη φορά –προσέξτε – παράβολο 100 ευρώ για την αίτηση προσφυγής, τη στιγμή που προϊδεάζεται και με το νόμο για την προοπτική απόρριψής του διά της τεθλασμένης; Να το θέσω πιο απλά: Αν μιλούσαμε για ποινικό αδίκημα, είναι δυνατόν να αίρεται το τεκμήριο της αθωότητας;<br />Τέλος, υπάρχει ένα άλλο άρθρο για οχλούσες χρήσεις σε τουριστικές εγκαταστάσεις. Σε αυτό απαγορεύεται η εγκατάσταση οχλουσών χρήσεων, δηλαδή με απλά λόγια, προσώπων εκδιδομένων επ’ αμοιβή. Αλλά ξέρετε τι λέει αυτό; Σε απόσταση κοντινότερη των διακοσίων μέτρων από ξενοδοχεία τριών, τεσσάρων και πέντε αστέρων απαγορεύεται. Όμως δεν απαγορεύεται σε αντίστοιχη απόσταση από ναούς, από σχολεία, νηπιαγωγεία, παιδικούς σταθμούς, φροντιστήρια, νοσηλευτικά ιδρύματα κ.λπ..<br />Δημιουργείται μια απορία, κυρία Πρόεδρε, πολύ σοβαρή και γι’ αυτό θέλω να ακουστεί και να καταγραφεί. Αν θεωρούμε, ανάμεσα στα άλλα, την έκδοση ανθρώπων με αμοιβή επιζήμια για την τουριστική δραστηριότητα, τότε γιατί δεν επεκτείνεται το μέτρο και στα ξενοδοχεία όλων των αστεριών, δηλαδή και στα ενός και δύο αστέρων; Τοποθετούμε δηλαδή αυτά τα μικρά ξενοδοχεία εκτός της επιζητούμενης τουριστικής ανάπτυξης ή θεωρούμε ότι η δραστηριότητα αυτή είναι συμβατή με την έκδοση ανθρώπων επ’ αμοιβή;<br />Για την κατάσταση που έχετε επιφέρει στο δημόσιο σύστημα υγείας έχουν μιλήσει άλλοι συνάδελφοι. Λόγω του ότι ο χρόνος είναι περιορισμένος, εγώ θα ήθελα να κλείσω με αυτό. Θα ήθελα να επισημάνω ότι δημιουργείτε θεσμικό πλαίσιο για τον τουρισμό εκτός τουριστικής πραγματικότητας, όπως φαίνεται και σε αυτό το νομοσχέδιο και σε παλαιότερα νομοσχέδια. Βλέπετε το άρθρο για τον αγροτουρισμό στο πρόσφατο νομοσχέδιο του Υπουργείου Αγροτικής Ανάπτυξης, αλλά και σε επερχόμενα νομοσχέδια, βλέπετε την επικείμενη ενσωμάτωση των προτάσεων του ΟΟΣΑ, όπως είχε εξαγγείλει ο Υπουργός Ανάπτυξης κ. Χατζηδάκης. Νομοθετείτε για τον τουρισμό όπου να ’ναι, όπως και να ‘ναι.<br />Και θα σας πω ότι αυτές οι παρατηρήσεις, εάν είναι σωστές, αυτό το μικρό νομοσχέδιο, που μπαίνει με τη μορφή των τροπολογιών, αποτελεί άλλη μια ντροπή για την κοινοβουλευτική διαδικασία και τη δημοκρατία και νομίζω ότι δεν πρέπει να περάσει απαρατήρητο. Χαρακτηρίζει αυτήν την Κυβέρνηση, τη μνημονιακή.<br />Σας ευχαριστώ πολύ, κυρία Πρόεδρε, και για την ανοχή σας.<br /></speech><speech by="#s125"><from>ΠΡΟΕΔΡΕΥΟΥΣΑ</from> Ευχαριστούμε πολύ.<br />Τον λόγο έχει η κ. Ευσταθία Γεωργοπούλου-Σαλτάρη.</speech><speech by="#s52"><from> ΕΥΣΤΑΘΙΑ ΓΕΩΡΓΟΠΟΥΛΟΥ-ΣΑΛΤΑΡΗ</from> Κυρίες και κύριοι συνάδελφοι, με το υπό συζήτηση νομοσχέδιο η Κυβέρνηση μετατρέπει τον ελλειμματικό, λόγω των τραγικά χαμηλών δημοσίων δαπανών, ΕΟΠΥΥ αποκλειστικά σε αγοραστή παροχών υγείας.<br />Σημαδεύετε το μέλλον και πετυχαίνετε το παρόν, όπως λέει και το τραγούδι, διακόπτοντας το ρόλο του ΕΟΠΥΥ ως παρόχου υπηρεσιών προς τους πολίτες και «απελευθερώνετε» σταδιακά την απαιτούμενη πρόβλεψη για αντίστοιχη κρατική χρηματοδότηση. <br />Προσπαθείτε με το ένα νομοσχέδιο μετά το άλλο να ολοκληρώσετε μια καθολικού χαρακτήρα ταξική ρεβάνς ενάντια στο παραγωγικό δυναμικό της χώρας και υπέρ των παρασιτικών επιχειρηματικών στρωμάτων που οι όμιλοί τους έχουν ήδη βουλιάξει τράπεζες, την πρώην δημόσια εταιρεία σε αερομεταφορές και συνολικά την ελληνική οικονομία.<br />Στην αιτιολογική έκθεση προσπαθείτε με διάφορες παρεμβάσεις να παρουσιάσετε αλλιώς το τοπίο για την υγεία αλλά η πραγματικότητα είναι ότι οι εισφορές στα ασφαλιστικά ταμεία έχουν καταρρεύσει λόγω της εκρηκτικής ανεργίας και της εισφοροδιαφυγής. Οι επενδύσεις και τα συμφέροντα στην ιδιωτική σφαίρα υγείας είναι πολύ μεγάλα, λιμνάζοντα και επιθετικά. <br />Η υγειονομική φτώχεια προσεγγίζει το 30%. Το κοινωνικό κράτος αποσύρεται όλο και περισσότερο από τις υποχρεώσεις του απέναντι στον πολίτη. Το βέβαιο είναι ότι η πρωτοβάθμια φροντίδα υγείας διασφαλίζει την άμεση αποδόμηση των κοινωνικών υπηρεσιών, την απαξίωσή της, την υποστελέχωσή της, την λειτουργία της αποκλειστικά για την εξυπηρέτηση ιδιωτών-προμηθευτών και τη σταδιακή υποκατάστασή της από την ιδιωτική υγεία τη στιγμή μάλιστα που βιώνουμε ανθρωπιστική κρίση στη χώρα μας.<br />Με όλες αυτές τις περικοπές στοχεύετε να επιτευχθεί για τα επόμενα έτη με σιγουριά το πρωτογενές πλεόνασμα από τη μεριά συμπίεσης των δαπανών κοινωνικής αναπαραγωγής και αναδιανομής.<br />Μείζονος σημασίας θέμα για εμάς είναι η μετανάστευση εκατοντάδων γιατρών που έχουν σπουδάσει με έξοδα του ελληνικού κράτους προς τις χώρες του ευρωπαϊκού Βορρά με αποτέλεσμα αυτό να αποτελεί διπλή αιμορραγία.<br />Ενδεικτικά σας αναφέρω ότι μόνο από τα στοιχεία του Ιατρικού Συλλόγου Αθηνών ο αριθμός των γιατρών που μετανάστευσε την τελευταία πενταετία είναι πενταπλάσιος σε σχέση με τον αριθμό αυτών που είχαν μεταναστεύσει πριν από την κρίση. Μάλιστα, η τάση ιατρικής μετανάστευσης ήταν το πρώτο τρίμηνο του 2013, δυόμισι φορές μεγαλύτερη σε σχέση με το πρώτο τρίμηνο του 2012. Εάν εφαρμοστεί η τωρινή πολιτική σας, θα αφήσει τις δομές της δημόσιας υγείας χωρίς το απαιτούμενο προσωπικό για πολλές δεκαετίες.<br />Στο Νομό Ηλείας, που έχω την τιμή να εκπροσωπώ στο ελληνικό Κοινοβούλιο, το δίκτυο της πρωτοβάθμιας περίθαλψης καθώς και τα νοσοκομεία μας δεν μπορούν να αντεπεξέλθουν στο μεγάλο όγκο περιστατικών παρ’ όλες τις τεράστιες και αξιοσημείωτες προσπάθειες του υγειονομικού προσωπικού.<br />Τα κέντρα υγείας του νομού είναι διαρκώς υποστελεχωμένα σε σχέση με τις προβλεπόμενες θέσεις και τις ανάγκες που διαμορφώνονται σε μια σειρά υγειονομικών ειδικοτήτων.<br />Θα μπορούσα να παραθέσω αναλυτικά στοιχεία για το κάθε ένα κέντρο υγείας χωριστά αλλά για να μην κάνω κατάχρηση του χρόνου θα αρκεστώ να πω ότι αθροιστικά σε ετήσια βάση τα παραπάνω κέντρα υγείας προσεγγίζουν ή και ξεπερνούν τις εκατόν είκοσι χιλιάδες επισκέψεις. Σε πολλά από αυτά λείπουν δύο και τρεις ειδικότητες, ειδικευμένοι γιατροί. Κάποια έχουν σταματήσει να λειτουργούν, ενώ υπάρχουν ελλείψεις και σε νοσηλευτικό προσωπικό.<br />Ως προς την υπό συζήτηση νομοθεσία και τα φαρμακεία του ΕΟΠΥΥ, θα αναφέρω ένα παράδειγμα για τη Μονάδα Υγείας της Αμαλιάδας, η οποία τώρα θα ανήκει στη Νομαρχιακή Μονάδα Υγείας του ΕΟΠΥΥ στον Πύργο, πράγμα που σημαίνει ότι εκατόν πενήντα συνταγές που δίνονταν στον ΕΟΠΥΥ Αμαλιάδας θα πρέπει να μετακινηθούν στον Πύργο. Αυτό, βέβαια, θα έχει σαν συνέπεια οι ασφαλισμένοι από μια πολύ μεγάλη περιοχή να πηγαίνουν στον Πύργο, πράγμα που σημαίνει επιπρόσθετη ταλαιπωρία και έξοδα, ειδικότερα για τις βαριές παθήσεις. <br />Επίσης, λόγω έλλειψης προσωπικού γίνονται συνεχώς μετακινήσεις παραϊατρικού, διοικητικού και ιατρικού προσωπικού προς το Νοσοκομείο του Πύργου από τα προαναφερόμενα κέντρα υγείας και το Νοσοκομείο Αμαλιάδας, αφήνοντας δυσαναπλήρωτα κενά για τη δική τους λειτουργία. <br />Άλλο ένα σοβαρό ζήτημα που απασχολεί το Νομό Ηλείας είναι και η μεταφορά των ασθενών προς την Πάτρα. Το 2013 καταγράφηκαν εννιακόσια σαράντα περιστατικά μέσης βαρύτητας και ειδικότητας, δηλαδή ογδόντα περιστατικά μηνιαίως στην Ηλεία όπου μεταφέρθηκαν για νοσηλεία στα Νοσοκομεία της Πάτρας. Το 99% αυτών των περιστατικών μεταφέρονται στην Πάτρα με αποτέλεσμα να επιβαρύνονται οικονομικά οι κάτοικοι της Ηλείας, αλλά και τα νοσοκομεία της Πάτρας από άποψη αυξημένου αριθμού εισαγωγών. <br />Αυτό δεν σημαίνει ότι είναι τόσο βαριά και πρέπει να μεταφερθούν στην Πάτρα, απλώς η έλλειψη αυτή που ανέφερα και πριν καθιστά άκρως απαραίτητη τη μεταφορά τους. Υπάρχει, λοιπόν, σημαντική έλλειψη σε πόρους, όπως και σε εξοπλισμό, σε αξονικό τομογράφο ιατρικών ειδικοτήτων κ.λπ..<br />Με το υφιστάμενο σχέδιο νόμου είναι βέβαιη η περαιτέρω συνολική απαξίωση του δημόσιου συστήματος υγείας στο Νομό Ηλείας, όπως και σε κάθε νομό της χώρας μας άλλωστε. <br />Εδώ και αρκετό καιρό κυκλοφορούσε ευρέως  η πρόθεσή σας μέχρι τη συζήτηση στην Επιτροπή Κοινωνικών Υποθέσεων του σχεδίου νόμου για την πρωτοβάθμια υγεία, ότι δηλαδή προωθούσατε μέριμνα για την άμεση επαναλειτουργία ιδιωτικών κλινικών που έχουν προβλήματα στα ακίνητα όπου λειτουργούν. Το καταλάβατε, όμως, και το πήρατε πίσω –προσωρινά, έχουμε την αίσθηση. Ο αντεργατικός τρόπος, όμως, που αντιμετωπίζετε το υγειονομικό δυναμικό, αναδεικνύει ότι στόχος σας είναι η λειτουργία του συστήματος υγείας αποκλειστικά ως εγγυητής της κυριαρχίας των ιδιωτικών συμφερόντων στους κλάδους υγείας και ασφάλισης. <br />Ο ΣΥΡΙΖΑ αγωνίζεται σήμερα, ως Αξιωματική Αντιπολίτευση και σύντομα από τη θέση της Κυβέρνησης κι όχι της διαχείρισης, για το σταμάτημα της ανθρωπιστικής κρίσης. Για εμάς δεν περισσεύει ούτε ένας γιατρός ούτε ένας νοσηλευτής. Για εμάς η διαθεσιμότητα είναι ανεπίτρεπτη και θα καταργηθεί. Επιδιώκουμε την πρωτογενή πρόληψη, σε αντίθεση με την Κυβέρνηση που προώθησε ακόμα και στα σχολεία την υποβάθμιση των ατομικών δελτίων μαθητή. <br />Θα προχωρήσουμε άμεσα στη συγκρότηση ενός χάρτη με τις πραγματικές ανάγκες των υγειονομικών αναγκών της κοινωνίας. Θα σταματήσουμε το «πάρτι» των ιδιωτικών εταιρειών υγείας και θα δώσουμε άμεση έμφαση στους φτωχούς, στους ηλικιωμένους, στους χρονίως πάσχοντες, στα ΑΜΕΑ. <br />Είναι τα πρώτα σημαντικά βήματα για την επούλωση των πληγών που εσείς ανοίξατε στον υψίστης σημασίας τομέα της υγείας και για την ανάκτηση της αξιοπρέπειας του πολίτη απέναντι στην κοινωνική μέριμνα. <br />Σας ευχαριστώ. <br /></speech><speech by="#s125"><from>ΠΡΟΕΔΡΕΥΟΥΣΑ</from> Ευχαριστούμε κι εμείς. <br />Ο κ. Ηλίας Βλαχογιάννης έχει τον λόγο.</speech><speech by="#s33"><from> ΗΛΙΑΣ ΒΛΑΧΟΓΙΑΝΝΗΣ</from> Ευχαριστώ πολύ, κυρία Πρόεδρε.<br />Κύριε Υπουργέ, κύριε Υφυπουργέ, κυρίες και κύριοι συνάδελφοι, ακούγοντας την προηγούμενη συνάδελφο του ΣΥΡΙΖΑ αλλά και άλλους προλαλήσαντες από την πλευρά της Αξιωματικής Αντιπολίτευσης, θυμάμαι την παροιμία «τι είχες Γιάννη, τι είχα πάντα». Μία από τα ίδια. Κανένα θετικό δεν βρήκαν να πουν γι’ αυτό το νομοσχέδιο. <br />Είπαν περίπου ότι θα το καταργήσουν όταν έρθουν στην εξουσία και ότι θα κάνουν ένα άλλο σύστημα το οποίο πραγματικά θα υπηρετεί τον πολίτη κι ότι εμείς βοηθούμε να γίνεται το μεγάλο πάρτι μέσω των ιδιωτικών διαγνωστικών κέντρων και νοσηλευτηρίων μονάδων. <br />Έρχεται η Κυβέρνηση, το αρμόδιο Υπουργείο, ο αρμόδιος Υπουργός και λέει: «Καθολική δωρεάν υπηρεσία στο Εθνικό Σύστημα Υγείας. Πρόσβαση απ’ όλους, τα έντεκα εκατομμύρια Έλληνες, τα δύο εκατομμύρια αλλοδαπούς, τα δεκαοχτώ εκατομμύρια τουρίστες». Αυτή η φτωχή Ελλάδα το παρέχει αυτό σήμερα, κάτι που δεν παρέχει κανένα άλλο εθνικό σύστημα σε όλον τον κόσμο. <br />Όταν λέμε ότι καμμία θέση εργασίας δεν χάνεται, ότι όλοι έχουν μία θέση εργασίας στον καινούργιο Οργανισμό που δημιουργούμε, που ήταν όνειρο όλων να έχουμε ένα κέντρο υγείας αστικού τύπου, όπως λέμε, που να μπορεί να παρέχει υπηρεσίες είκοσι τέσσερις ώρες το εικοσιτετράωρο και να μπορεί ο πολίτης να προσφύγει σε αυτό και να βρει πολλές ειδικότητες, πολλούς γιατρούς κι ένα οργανωμένο πραγματικά σύστημα, εσείς λέτε ότι βοηθούμε μ’ αυτό τα ιδιωτικά νοσηλευτήρια. <br />Πού το είδατε αυτό; Εμείς υπηρετούμε τα πάρτι που γίνονται; Εμείς διευκολύνουμε τα πάρτι, αυτή η Κυβέρνηση που έκανε τόση περιστολή δαπανών από το πάρτι που γινόταν τόσα χρόνια και κανείς δεν το έβλεπε; Τώρα βλέπετε ότι γίνεται πάρτι; <br />Κυρίες και κύριοι συνάδελφοι, κατανοώ την αγωνία σας. Μου θυμίζει το «απορία ψάλτου βηξ». Κάτι πρέπει να πείτε, γιατί είστε Αντιπολίτευση αλλά η πολιτική γενναιότητα επιβάλλει να πείτε ένα ναι στη μεγάλη τομή που γίνεται και να συζητήσουμε επιμέρους λεπτομέρειες. Κανένας δεν διεκδικεί το αλάθητο. Πάντα εχθρός του καλού είναι το καλύτερο. Μπορούμε να ακούσουμε καλόπιστα προτάσεις σας, αρκεί όμως αυτές οι προτάσεις να είναι λογικές, να υπηρετούν την οικονομική κατάσταση που περνάει η χώρα τη δεδομένη στιγμή και κυρίως τον πολίτη. <br />Εμείς, κυρίες και κύριοι συνάδελφοι, τολμούμε αυτήν την αλλαγή στο Εθνικό Σύστημα Υγείας και πιστεύουμε πραγματικά ότι αυτή η μεταρρυθμιστική τομή θα εκτιμηθεί δεόντως από τους πολίτες. Μέσα σας κι εσείς παραδέχεστε ότι κινείται στη σωστή κατεύθυνση. <br />Αν είχατε απελευθερωθεί από τις αγκυλώσεις της κομματικής πειθαρχίας και των στερεοτύπων τού να λέτε πάντα «όχι» επειδή είστε Αντιπολίτευση, τότε θα μπορούσαμε να συμφωνήσουμε στις περισσότερες από τις ρυθμίσεις που περιλαμβάνει αυτό το νομοσχέδιο. <br />Ένα είναι σίγουρο, ότι ο πολίτης θα έχει πρόσβαση στο δημόσιο σύστημα υγείας πολύ καλύτερα απ’ ό,τι είχε μέχρι σήμερα. <br />Το δεύτερο που πρέπει να πούμε είναι ότι η δέσμευση της Κυβέρνησης είναι τουλάχιστον κάθε δήμος να έχει ένα νέου τύπου κέντρο υγείας. Αυτή είναι πολύ σημαντική υπηρεσία και δέσμευση. Μάλιστα, μιλάμε για ένα οργανωμένο κέντρο υγείας, όπου ο πολίτης πραγματικά θα βρίσκει υπηρεσίες πρωτοβάθμιας υγείας και δεν θα προστρέχει στα νοσοκομεία, που είναι υποχρεωμένα να παρέχουν δευτεροβάθμια περίθαλψη και τα οποία σήμερα έχουν μετατραπεί σε εξωτερικά ιατρεία. Διευκολύνουμε τον πολίτη αντί να τρέχει στην πρωτεύουσα των νομών να τρέχει στην πρωτεύουσα του δήμου του και εσείς λέτε «όχι». <br />Η δυνατότητα επιλογής του οικογενειακού γιατρού είναι μεγάλη τομή στο Εθνικό Σύστημα Υγείας. Μάλιστα, απ’ ό,τι δεσμεύτηκε ο κύριος Υπουργός, θα υπάρχει δυνατότητα ελεύθερης επιλογής του οικογενειακού γιατρού. Διότι πάρα πολλοί ασθενείς είναι συνδεδεμένοι συναισθηματικά με το γιατρό τους. Έτσι, θα έχουν τη δυνατότητα να επιλέξουν το γιατρό τους, με την υπουργική απόφαση που σύντομα θα εκδοθεί. <br />Καμμία θέση εργασίας δεν χάνεται. Υπάρχει ένα θέμα με κάποιους που είναι πολλά χρόνια και δεν θα προτιμήσουν να ενταχθούν στο νέο Εθνικό Σύστημα Υγείας που προβλέπεται από αυτό το νομοσχέδιο. Είμαι βέβαιος ότι το Υπουργείο, με την καλή διάθεση που έχει, θα δώσει τέτοια αντισταθμιστικά οφέλη σε αυτούς τους γιατρούς έτσι ώστε να μην αισθάνονται ότι μετά από τόσα χρόνια προσφοράς τους στο δημόσιο σύστημα υγείας το κράτος, η Κυβέρνηση, η πολιτεία, δεν εκτιμά τη μέχρι τώρα προσφορά τους. <br />Όλοι θα κριθούν ανάλογα με τα προσόντα τους και τα χρόνια υπηρεσίας τους, για ένταξη στην ιεραρχική δομή του νέου Εθνικού Συστήματος Υγείας, του νέου κέντρου υγείας. Πιστεύω, όμως, ότι και αυτοί που δεν θα ενταχθούν θα έχουν παραπάνω ωφελήματα, έτσι ώστε να μην αισθάνονται ότι τους αδίκησε το σύστημα. <br />Κυρίες και κύριοι συνάδελφοι, σας καλώ πραγματικά -δεν θέλω να καταχραστώ το χρόνο, γιατί μίλησα και χθες- να υπερβείτε τις κομματικές αγκυλώσεις και τις κομματικές γραμμές και να πείτε ένα «ναι» σ’ αυτήν τη μεγάλη προσπάθεια που κάνει η Κυβέρνηση με πολιτικό κόστος. <br />Είμαστε, όμως, βέβαιοι ότι το πολιτικό κόστος αυτήν τη στιγμή για σας μπορεί να μετράει, όμως για εμάς αυτό το πολιτικό κόστος θα είναι πολιτικό όφελος, γιατί οι πολίτες πολύ σύντομα θα δουν τα οφέλη από το νέο σύστημα δημόσιας υγείας και θα είναι πολύ περισσότερο ευχαριστημένοι απ’ ό,τι είναι σήμερα. Θα εκτιμήσουν τη δική μας προσπάθεια και γενναιότητα και όχι τη δική σας δειλία, που σας κάνει να μην πείτε μία φορά ναι.<br />Ευχαριστώ πολύ.</speech><speech by="#s125"><from>ΠΡΟΕΔΡΕΥΟΥΣΑ</from> Κι εμείς ευχαριστούμε, κύριε Βλαχογιάννη. <br />Από την Κοινοβουλευτική Ομάδα του ΣΥΡΙΖΑ μας γνωστοποιήθηκε ότι Κοινοβουλευτικός Εκπρόσωπος ορίζεται ο Βουλευτής κ. Αλέξης Μητρόπουλος. <br />Ο κ. Νικόλαος Μιχαλάκης έχει τον λόγο.</speech><speech by="#s186"><from> ΝΙΚΟΛΑΟΣ ΜΙΧΑΛΑΚΗΣ</from> Ευχαριστώ, κυρία Πρόεδρε.<br />Κυρίες και κύριοι Βουλευτές, θα ήθελα να ξεκινήσω με ένα σχόλιο που προκύπτει από τις σημερινές και χθεσινές τοποθετήσεις των αγορητών της συγκυβέρνησης, σύμφωνα με τις οποίες ο ΣΥΡΙΖΑ είναι σε μια κατάσταση μόνιμης άρνησης και μάλιστα άρνησης της πρωτοβάθμιας φροντίδας υγείας. <br />Νομίζω πως η Κυβέρνησή σας είναι αυτή που έχει επιλέξει συνειδητά να αρνηθεί τη δυσμενή, υγειονομικά κρίσιμη κατάσταση της χώρας μας. Παραβλέπει τα τρία εκατομμύρια ανασφάλιστων ανθρώπων, αρνείται να δει την έκταση και το μέγεθος του προβλήματος που δημιουργείται και το οποίο θα αυξάνεται στο μέλλον. Ουσιαστικά, αρνείται συνειδητά το δημόσιο, δωρεάν και καθολικό σύστημα υγείας. <br />Στο νομοσχέδιο που έχετε φέρει δεν αναφέρεται πουθενά η λέξη «δωρεάν». Είναι επιλογή σας βέβαια σε συνθήκες ανθρωπιστικής κρίσης και υγειονομικής φτώχειας να μην επιλέγετε τη δημόσια χρηματοδότηση του συστήματος υγείας. Μένετε πιστοί στην πιο βάρβαρη νεοφιλελεύθερη πολιτική, στη γενικότερη δομική κρίση του καπιταλισμού, στην πιο βάρβαρη μετά την Μεταπολίτευση, που έχει στόχο και στόχευση τη συρρίκνωση βασικά του κοινωνικού κράτους. <br />Αυτή είναι η κυρίαρχη ιδεολογία σας. Μεγάλο μέρος του κόστους για την υγεία θα το επωμίζονται οι ασθενείς. Ήδη, στα φάρμακα οι ασθενείς πληρώνουν πάνω από 28% και στις εξετάσεις από 30% και πάνω, χωρίς να υπολογίζουμε αυτά που πληρώνουν εξ ολοκλήρου από την τσέπη τους αυτοί οι οποίοι δεν μπορούν να εξυπηρετηθούν από το υπάρχον σύστημα, διότι υπάρχει το πλαφόν, όπως ξέρετε, στις εξετάσεις και το πλαφόν στη συνταγογράφηση των φαρμάκων.<br />Ένα κύριο ζήτημα, βέβαια, είναι αν όντως με το καινούργιο σύστημα το οποίο προτείνετε, οι ασθενείς θα έχουν εύκολη πρόσβαση. Αυτό είναι ένα ζητούμενο. Δεν προκύπτει πουθενά από το νομοσχέδιο που έχετε καταθέσει. Και βασικά, πόσα θα πληρώνει ο ασθενής από την τσέπη του; <br />Αυτό το σχέδιο νόμου αναφέρει τίτλους, έννοιες, ορισμούς, κατευθύνσεις της πρωτοβάθμιας φροντίδας υγείας, κοινά και διεθνώς παραδεκτούς. Δεν σημαίνει, όμως, ότι η συγκυβέρνηση ουσιαστικά θέλει να στελεχώσει, να χρηματοδοτήσει, να οικοδομήσει και να ενδυναμώσει την πρωτοβάθμια φροντίδα υγείας. <br />Αλήθεια, πόσους γιατρούς, νοσηλευτικό και διοικητικό προσωπικό χρειάζεται το σύστημα για να λειτουργήσει αποτελεσματικά; Δεν υπάρχει απάντηση. Ποια θα είναι η αναλογία πληθυσμού και γιατρών; Ούτε γι’ αυτό. Άλλο σύστημα πρωτοβάθμιας φροντίδας υγείας θα δημιουργήσεις έχοντας χίλιους γιατρούς και άλλο αν έχεις δέκα χιλιάδες γιατρούς. Είναι εντελώς διαφορετικό. Λαμβάνονται υπ' όψιν το ανάγλυφο της χώρας, οι νησιωτικές περιοχές, ο ορεινός όγκος της πατρίδας μας; <br />Η Task Force την οποία πολλές φορές συμβουλεύεστε, προτείνει να υπάρχει ένας οικογενειακός γιατρός ανά δυόμισι χιλιάδες κατοίκους περίπου. Είναι αρκετοί αυτοί; Επίσης, προτείνει και ένα κέντρο υγείας ανά διακόσιες χιλιάδες κατοίκους. Στο Νομό Καρδίτσας των εκατόν τριάντα χιλιάδων κατοίκων περίπου, από τα τρία κέντρα υγείας που υπάρχουν και μία νομαρχιακή μονάδα του ΕΟΠΥΥ με τα γνωστά βέβαια προβλήματα υποστελέχωσης και υποβάθμισης θα απομείνει μάλλον ένα κέντρο υγείας, σύμφωνα πάντα με τη λογική της Task Force.<br />Με τις υπουργικές αποφάσεις που προβλέπονται από το νομοσχέδιο και με τις μελέτες σκοπιμότητας που θα εκδίδονται εν λευκώ από τον Υπουργό, θα αποδειχθεί τελικά ότι ο ΣΥΡΙΖΑ δεν είναι απλώς στείρος αρνητής αυτής της υποτιθέμενης μεταρρύθμισης αλλά ότι στην πραγματικότητα κρούουμε τον κώδωνα του κινδύνου της πλήρους απορρύθμισης και διάλυσης της υγείας. Γιατί εφαρμόζοντας το μνημόνιο και στο χώρο της υγείας ουσιαστικά έχουμε κάθετη και ουσιαστική μείωση των δημοσίων δαπανών, την ολοκληρωτική καταβαράθρωση των πόρων του συστήματος από τη φορολογία και τις εισφορές των ταμείων, την απόσυρση του κράτους από την κοινωνική του αποστολή, τον προστατευτικό του ρόλο.<br />Δεν μπορούμε, επομένως, να συναινέσουμε ως ΣΥΡΙΖΑ σε μία τέτοια απορρύθμιση, σε ένα τέτοιο νομοθέτημα, που βασικό προσανατολισμό έχει η πρωτοβάθμια φροντίδα υγείας να εκχωρηθεί και να διαμοιραστεί μεταξύ των μεγάλων επιχειρηματικών συμφερόντων της υγείας. Ο ρόλος του οικογενειακού γιατρού θα εκφυλιστεί και θα αποδυναμωθεί λόγω της μη σωστής αντιστοιχίας γιατρών και πληθυσμού, νομαρχιακές δομές, ΕΟΠΥΥ θα κλείσουν σήμερα και κέντρα υγείας αύριο. Νέοι, κυρίως επιστήμονες της υγείας δεν θα σταματήσουν να μεταναστεύουν μαζικά στο εξωτερικό και χιλιάδες συμπολίτες μας θα μένουν χωρίς περίθαλψη και φάρμακα.<br />Η αποστολή του ΣΥΡΙΖΑ ως αυριανής κυβέρνησης θα είναι να επαναθεμελιώσει το κοινωνικό κράτος, να σταθεί δίπλα στον ασθενή και αδύναμο, να προσφέρει και περίθαλψη και φάρμακα και γιατρούς και νοσηλευτικό προσωπικό και υποδομές σε ένα ισχυρό δημόσιο σύστημα για όλους, χωρίς αποκλεισμούς και χωρίς διακρίσεις, κοστολογώντας τις ανάγκες του λαού και όχι συμπιέζοντας αυτές προς όφελος των δανειστών. <br />Σας ευχαριστώ. <br /></speech><speech by="#s125"><from>ΠΡΟΕΔΡΕΥΟΥΣΑ</from> Ευχαριστούμε κι εμείς.<br />Κυρίες και κύριοι συνάδελφοι, θα ήθελα με την ανοχή σας να δώσω τον λόγο στην κ. Νίκη Φούντα, η οποία έχει μία υποχρέωση.<br />Ορίστε, κυρία Φούντα, έχετε τον λόγο.</speech><speech by="#s286"><from> ΝΙΚΗ ΦΟΥΝΤΑ</from> Ευχαριστώ πολύ και εσάς και το Σώμα για την κατανόηση, κυρία Πρόεδρε.<br />Κύριοι Υπουργοί, κυρίες και κύριοι Βουλευτές, ο βασικός λόγος που ανέβηκα στο Βήμα αυτό είναι ουσιαστικά για να πω για την τροπολογία που έφερε το Υπουργείο, σε συνεργασία με το ΥΠΕΚΑ, για την οικονομική ανακούφιση -το ελάχιστο που μπορούμε να κάνουμε τέτοιες στιγμές- των πληγέντων της Κεφαλλονιάς σε σχέση ουσιαστικά με τη δυνατότητα δίμηνης παράτασης που δίνεται στην αποπληρωμή κάποιων οφειλών που έχουν σχέση με την τακτοποίηση αυθαιρέτων και άλλων οικονομικών –να το πω έτσι- προβλημάτων, που έχουν προκληθεί βάσει ένταξης στον ν. 4014 ή στον 4178/2013.<br />Το πρόβλημα, όμως, είναι ότι δεν υπάρχει καμμία αναφορά στην έλλειψη ελέγχων και στην έλλειψη ουσιαστικά συνεργασίας των Υπουργείων.<br />Θέλω να αναφερθώ και πάλι, μετά και την επίσκεψή μου στην Κεφαλλονιά, στα δύο προβλήματα, στις δύο νομοθετικές ρυθμίσεις οι οποίες παρουσιάζουν κάποιες ελλείψεις. Δεν υπάρχουν, απουσιάζουν παντελώς απ’ αυτές οι μικρές κινήσεις που πρέπει να κάνουμε μαθαίνοντας από τα λάθη, δυστυχώς, από τον τελευταίο σεισμό στην Κεφαλλονιά.<br />Θέλω να πω πάλι για την ταυτότητα των κτηρίων, την τρωτότητα των κτηρίων και για το δελτίο τρωτότητας. Παρακαλώ το Υπουργείο, όταν πρόκειται για κτήρια τέτοιου δημοσίου ενδιαφέροντος, όπως είναι τα νοσοκομεία, όπως είναι τα διάφορα κτήρια πρωτοβάθμιας ή δευτεροβάθμιας φροντίδας υγείας, να είναι λίγο πιο προσεκτικό και ουσιαστικά να συνεργάζεται με το ΥΠΕΚΑ για τους προσεισμικούς ελέγχους ή ουσιαστικά για τη δυνατότητα ελέγχων σε κάθε φάση συντήρησης ενός κτηρίου.<br />Η αλήθεια είναι ότι υπάρχει αυτήν τη στιγμή κανονισμός για την τρωτότητα των κτηρίων, που προϋποθέτει ότι για τα σχολεία μας κάθε ένα χρόνο πρέπει να γίνεται συντήρηση και έλεγχος συντήρησης και κάθε τρία χρόνια, κύριε Υπουργέ,  για τα νοσοκομεία επιβάλλεται να γίνεται προσεισμικός έλεγχος. Κάτι τέτοιο θα μπορούσε να ενταχθεί μέσα σ’ αυτήν την τροπολογία και ουσιαστικά να ενεργοποιηθεί αυτή η διάταξη, για να μπορέσουμε να πούμε ότι πολλά προβλήματα θα λυθούν και δεν θα βρεθούμε πάλι να λειτουργούμε και να πράττουμε εκ των υστέρων και σίγουρα θα είμαστε λίγο πιο ήσυχοι την επόμενη φορά που θα μας βρει το κακό, να το πω έτσι απλά.<br />Ανέβηκα, επίσης, στο Βήμα για να μιλήσω για την αξιοποίηση της δημόσιας περιουσίας. Έχω ενημερώσει το Υπουργείο Υγείας με πολλές επίκαιρες ερωτήσεις και απλές ερωτήσεις, για τα δύο νοσοκομεία της Περιφέρειάς μου της Αιτωλοακαρνανίας. Το παλιό Νοσοκομείο Μεσολογγίου και το παλιό Νοσοκομείο Αγρινίου είναι εκεί και βρίσκονται στη διάθεση του Υπουργείου Υγείας, με το Νοσοκομείο του Μεσολογγίου σαφώς να έχει ένα σημαντικό διαδικαστικό ζήτημα που πρέπει να λυθεί. <br />Είχαμε πει «χαμένοι στη μετάφραση για πάνω από δέκα χρόνια», κύριε Γεωργιάδη. Μου είχατε πει ότι αυτό θα το κοιτάξουμε. Είχα ζητήσει να μάθω σε ποιες ενέργειες πρέπει να προβούμε ουσιαστικά, ώστε να γίνει αυτή η μετάφραση σε συνεργασία με το Υπουργείο Εξωτερικών και με τη γνωμοδότηση του Υπουργείου Εξωτερικών να προβούμε στις απαραίτητες κινήσεις ώστε να μην απαξιώνεται πια δημόσια περιουσία.<br />Για το παλιό Νοσοκομείο Μεσολογγίου -που είναι και θέμα του νομοσχεδίου αυτού, δηλαδή το πρωτοβάθμιο εθνικό σύστημα υγείας και δίκτυο- θα ήθελα να πω ότι είναι μια κατ’ εξοχήν υποδομή που θα μπορούσε να λειτουργήσει μέσα στον αστικό ιστό, για να μπορέσει να αξιοποιηθεί και με εντελώς διαφορετικό τρόπο το νέο νοσοκομείο που έχει γίνει κάποια χιλιόμετρα εκτός του κέντρου του Αγρινίου. Θα θέλαμε να δεσμευθείτε ότι ουσιαστικά θα προχωρήσουμε σ’ όλη αυτήν την αξιοποίηση αυτών των υποδομών για να μπορέσουμε να απαντήσουμε και με λόγια και με έργα στο πώς μαύρες τρύπες στον αστικό ιστό ή ουσιαστικά δημοσιονομικά εργαλεία που έχουμε στα χέρια μας θα μπορέσουμε να τα ενεργοποιήσουμε για να μην φτάσουμε στο σημείο να καλύπτουμε δαπάνες με διάφορες άλλες υπουργικές δύσκολες αποφάσεις και δυσμενείς κοινωνικά που πρέπει να πάρουμε.<br />Όσον αφορά ουσιαστικά το συγκεκριμένο νομοσχέδιο, δεν χρειάζεται να πω εγώ ότι από τις αρχές του ’80, αν δεν απατώμαι, όταν αρχικά είχε εισαχθεί η έννοια της πρωτοβάθμιας φροντίδας υγείας, διαχρονικά είχε απαξιωθεί από την εκάστοτε ελληνική κυβέρνηση και πολιτεία ο θεσμός. Αυτό είναι κάτι που πρέπει να παραδεχθούμε όλοι μέσα σε αυτήν την Αίθουσα και να δούμε πώς θα μπορέσουμε να το διορθώσουμε. <br />Διορθώνει αυτό το νομοσχέδιο αυτή την παθογένεια; Είναι ένα πρώτο βήμα. Αλλά, κύριε Υπουργέ, είκοσι εννέα υπουργικές αποφάσεις για να μπορέσει να καθοριστεί; Να το αφήσουμε πάνω σας; <br />Πρέπει κάποια πράγματα να τα καθορίσουμε. Όταν ερχόμαστε να ψηφίσουμε μέσα σε αυτήν την Αίθουσα, είναι σαφές ότι πρέπει να ξέρουμε τι ψηφίζουμε. Πρέπει να έχει οριστεί. Πρέπει να είμαστε ενήμεροι για τον τρόπο που θα διαχειριστεί η πολιτεία ουσιαστικά μία τόσο σημαντική κοινωνική δομή της χώρας. <br />Παρά τις πρόσφατες, λοιπόν, νομοθετικές πρωτοβουλίες για τη συγκρότηση του ΕΟΠΥΥ τα προβλήματα παραμένουν κυρίαρχα. Το σύστημα πρωτοβάθμιας περίθαλψης είναι ανεπαρκώς οργανωμένο και υποτυπωδώς σχεδιασμένο. <br />Ενδεικτικά και μόνο αναφέρουμε τη σταθερή αδυναμία να λειτουργήσει αυτός ο σημαντικός θεσμός που τον έχετε αναφέρει και έχετε ουσιαστικά αρκετές φορές δηλώσει ότι θα υπάρξει όπως και την προληπτική ιατρική που όπως έχουμε πει πολλές φορές, «πρόληψη» μια λέξη που δεν υπάρχει στην Ελλάδα.<br />Η μετατροπή του ΕΟΠΥΥ σε διαχειριστή πόρων υγείας και όχι σε πάροχο δεν είναι μια οπτική στην οποία είμαστε αντίθετοι. Όταν, όμως, μιλάμε για το πιο σύνθετο εγχείρημα της ιατρικής αναδιάρθρωσης στην Ελλάδα, οφείλουμε να μιλάμε για ένα ενιαίο, καθολικό σύστημα στο οποίο η δωρεάν πρόσβαση είναι εξασφαλισμένη με υψηλής ποιότητας υπηρεσίες. <br />Και επιπλέον οφείλουμε να μιλάμε για μια μεταρρυθμιστική προσέγγιση που πρώτον, θα έχει δημοσιονομική μέριμνα. Θα προσπαθεί, δηλαδή, να αντιμετωπίσει τις σπατάλες όπου υπάρχουν και να αντισταθμίσει την υποχρηματοδότηση σε άλλους τομείς. Εκεί ακριβώς ήταν και η αναφορά μου στην αξιοποίηση της δημόσιας περιουσίας και την καταπολέμηση της σπατάλης.<br />Δεύτερον, θα επικεντρώνει τις υγειονομικές ανάγκες λαμβάνοντας υπ’ όψιν τον ασθενή, την καλύτερη εξυπηρέτησή του, την καθολικότητα της πρόσβασης, την πραγματική λειτουργία της προληπτικής ιατρικής και τρίτον τον γιατρό, ως εργαζόμενο πλέον και επιστήμονα αλλά και καταλύτη για την επιτυχημένη εφαρμογή μιας μεταρρυθμιστικής προσπάθειας. <br /><br />Να ολοκληρώσω, ελλείψει και χρόνου, ότι τελικά έχουμε μπροστά μας ένα νομοσχέδιο που μεταρρυθμίζει ή έστω ρυθμίζει το χώρο της πρωτοβάθμιας φροντίδας υγείας. Εμείς θεωρούμε ότι έστω φροντίζει να ρυθμίσει. Από εδώ και πέρα θα δούμε εάν πραγματικά αυτό το σχέδιο θα μπορέσει να λειτουργήσει.<br />Όταν τα άρθρα έχουν τίτλους, όπως οικογενειακός γιατρός, κέντρα υγείας, επαγγελματίες των δύο οργανισμών, τα οποία βρίθουν ασαφειών και στα οποία μετράμε υπουργικές αποφάσεις και να υποθέτουμε, εάν θέλουν κάποια άλλα υπουργικές παρεμβάσεις τότε δεν υπάρχει κάτι στο δια ταύτα που θα μπορούμε να συζητήσουμε σε πραγματικό χρόνο.<br />Εδώ είμαστε να επιβραβεύσουμε το εγχείρημα, αν και εφόσον πετύχει. Εμείς θεωρούμε ότι οι ασάφειες είναι πιο σημαντικές από το καθ’ εαυτό περιεχόμενό του.<br />Ευχαριστώ πολύ.</speech><speech by="#s125"><from>ΠΡΟΕΔΡΕΥΟΥΣΑ</from> Ευχαριστούμε, κυρία Φούντα.<br />Έχει ζητήσει τον λόγο ο κύριος Υπουργός.<br />Ορίστε, κύριε Γεωργιάδη, έχετε τον λόγο.</speech><speech by="#s51"><from> ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</from> Ευχαριστώ πολύ, κυρία Πρόεδρε.<br />Επειδή, συνεχώς επανέρχεται η ίδια παρατήρηση, θα απαντήσω μεν συνολικά αλλά να μιλήσω και στην κυρία συνάδελφο.<br />Δεν υπάρχουν είκοσι εννέα υπουργικές αποφάσεις στο νομοσχέδιο. Υπάρχουν δεκαπέντε στο νομοσχέδιο. Οι άλλες δεκατέσσερις είναι στο άρθρο 4 που αφορά διάφορα άλλα θέματα, σκύλους τυφλών, τις κινητές μονάδες και όλα τα υπόλοιπα. Άρα, το νομοσχέδιο το οποίο συζητάμε έχει δεκαπέντε.</speech><speech by="#s286"><from> ΝΙΚΗ ΦΟΥΝΤΑ</from> Το άρθρο 4 είναι εκτός νομοσχεδίου;</speech><speech by="#s51"><from> ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</from> Μιλάμε για το τέταρτο κεφάλαιο, το οποίο είναι όλα τα υπόλοιπα και η αναμόρφωση της ΠΦ που είναι τα πρώτα τρία κεφάλαια. Στα πρώτα τρία κεφάλαια, λοιπόν, που συζητάμε εδώ, τη μεταρρύθμιση, είναι δεκαπέντε. Δεν είναι ένας ασυνήθιστα μεγάλος αριθμός, να σας πω την πάσα αλήθεια.<br />Εγώ, όμως, να δεχθώ και την ανησυχία για τις δεκαπέντε και την καλόπιστη κριτική σας, και το γιατί να σας εμπιστευθούμε τόσο. Το δέχομαι. Να ξέρετε, όμως, ότι δεν υπάρχει νομοσχέδιο που να μην προβλέπει έκδοση υπουργικών αποφάσεων. Διότι, θα ήταν αδύνατον ένας νόμος να προβλέπει σε πραγματικό χρόνο όλες τις ανάγκες που θα μπορούσαν να προκύψουν. Και θα έπρεπε για την παραμικρή απόφαση επί της ουσίας να γυρνάμε πίσω στη Βουλή.<br />Πρέπει, όμως, να σας πω ότι επειδή εγώ θέλω να αντιμετωπίζω τους ανθρώπους καλόπιστα –σας το λέω από τώρα- πριν εκδοθούν οι κρίσιμες αποφάσεις που αφορούν τη λειτουργία της ΠΦ στο διάστημα του ενός μηνός διαθεσιμότητας, πριν τις υπογράψω, θα τις παρουσιάσω στην Επιτροπή Κοινωνικών Υποθέσεων, θα σας τις μοιράσω και θα τις συζητήσουμε.<br />Δεν έχω καμμία διάθεση να πάρω μια τεράστια ευθύνη πάνω μου, ούτε να λειτουργώ εν κρυπτώ και παραβύστω. Όμως, από την άλλη, πρέπει ο εκάστοτε Υπουργός να έχει στα χέρια του τα εργαλεία για να παρεμβαίνει σε πρώτο χρόνο και να λύνει τα προβλήματα. Γιατί, ειδικά στον τομέα που μιλάμε, εάν ο Υπουργός δεν μπορεί να αποφασίζει μπορεί να μένουν τρομερές εκκρεμότητες επί μακρό χρονικό διάστημα και τελικά όλο αυτό το εγχείρημα να καταρρεύσει από αυτό το λόγο. <br />Τα υπόλοιπα, όμως, στη δευτερολογία μου.</speech><speech by="#s125"><from>ΠΡΟΕΔΡΕΥΟΥΣΑ</from> Ευχαριστούμε, κύριε Υπουργέ. <br />Τον λόγο έχει ζητήσει ο κ. Τσούκαλης, Κοινοβουλευτικός Εκπρόσωπος της Δημοκρατικής Αριστεράς. Έχετε τον λόγο για ένα λεπτό.</speech><speech by="#s283"><from> ΝΙΚΟΛΑΟΣ ΤΣΟΥΚΑΛΗΣ</from> Κύριε Υπουργέ, προφανώς οι κοινές υπουργικές αποφάσεις και τα προεδρικά διατάγματα είναι εργαλεία προκειμένου να υπάρχει ευελιξία. Όμως, το άρθρο 43 του Συντάγματος ορίζει σαφέστατα, με παράλληλη πάγια νομολογία του Συμβουλίου της Επικρατείας, πότε και με ποιες προϋποθέσεις μπορεί να δοθεί εξουσιοδότηση στην εκτελεστική εξουσία, προκειμένου να εκδώσει τα λεγόμενα κανονιστικά διατάγματα.<br />Η δική μας ένσταση –αλλά φαντάζομαι και όλων των υπολοίπων- δεν είναι η πρόβλεψη υπουργικών αποφάσεων. Είναι η πρόβλεψη υπουργικών αποφάσεων για θέματα, τα οποία είναι ουσιαστικού δικαίου και υπερβαίνουν την εξουσιοδότηση που δίνει το Σύνταγμα και προφανώς περιλήφθηκαν στα άρθρα αυτά, επειδή το νομοσχέδιο κινήθηκε πάρα πολύ γρήγορα. <br />Κλείνω και, προκειμένου να μην σας δώσω τη δυνατότητα να απαντήσετε, σας παραπέμπω ευθέως στην έκθεση του Επιστημονικού Συμβουλίου της Βουλής όπου σε τρεις περιπτώσεις τουλάχιστον σας επισημαίνει αυτόν τον κίνδυνο. Εγώ θα έλεγα ότι, για λόγους μη επανάληψης, το Συμβούλιο θα μπορούσε να αναφερθεί με ίδιες σκέψεις και σε άλλα τρία άρθρα. <br />Αυτή είναι η ένστασή μας και αυτή η εξουσιοδότηση την οποία θέλετε, εμείς λέμε ότι δεν μπορεί να καλυφθεί με την καλή σας διάθεση, δηλαδή εκ των υστέρων να φέρετε τα σχέδια υπουργικών αποφάσεων. Καλοδεχούμενα είναι και θα συμπράξουμε στη διαμόρφωση σωστών  υπουργικών αποφάσεων, αλλά αυτό δεν μπορεί να μας οδηγήσει, δηλαδή η καλή σας θέληση και διάθεση, να πούμε τώρα σε αυτό το νομοσχέδιο ότι το ψηφίζουμε επί της αρχής.</speech><speech by="#s125"><from>ΠΡΟΕΔΡΕΥΟΥΣΑ</from> Ευχαριστούμε, κύριε Τσούκαλη. <br />Κύριε Υπουργέ, έχετε τον λόγο για ένα λεπτό. <br />ΣΠΥΡΙΔΩΝ - ΑΔΩΝΙΣ ΓΕΩΡΓΙΑΔΗΣ : Για να ξεκαθαρίζουμε τα πράγματα: πουθενά δεν λέει, ούτε το Επιστημονικό Συμβούλιο της Βουλής ούτε κανένας ότι είναι πολλές οι υπουργικές αποφάσεις. Εγώ αναφέρθηκα στην παρατήρηση της κυρίας συναδέλφου, που είπε για είκοσι εννέα. Και ήταν αυτό το νούμερο συγκεκριμένα που το πρωτοείπε ένας συνάδελφος του ΣΥΡΙΖΑ στην επιτροπή, αν θυμάμαι καλά ο κ. Ζαχαριάς.</speech><speech by="#s283"><from> ΝΙΚΟΛΑΟΣ ΤΣΟΥΚΑΛΗΣ</from> Το είπα και εγώ χθες. <br />ΣΠΥΡΙΔΩΝ ΑΔΩΝΙΣ ΓΕΩΡΓΙΑΔΗΣ : Άρχισε, λοιπόν, το νούμερο αυτό να πηγαινοέρχεται, ας πούμε εν είδει εντυπώσεων. Δεν θέτει πουθενά το Σύνταγμα περιορισμό ως προς τον αριθμό.</speech><speech by="#s283"><from> ΝΙΚΟΛΑΟΣ ΤΣΟΥΚΑΛΗΣ</from> Προφανώς!<br />ΣΠΥΡΙΔΩΝ ΑΔΩΝΙΣ ΓΕΩΡΓΙΑΔΗΣ : Θα μπορούσαν να είναι και εκατόν είκοσι εννέα και να μην υπάρχει κανένα πρόβλημα. <br />Η έκθεση στην οποία αναφέρεστε, κάνει λόγο για μία ή δύο –νομίζω μία είναι η βασική, για τον οικογενειακό γιατρό, όπου θεωρεί  ότι είναι ευρεία νομοθετική εξουσιοδότηση.</speech><speech by="#s283"><from> ΝΙΚΟΛΑΟΣ ΤΣΟΥΚΑΛΗΣ</from> Τρεις είναι.<br />ΣΠΥΡΙΔΩΝ - ΑΔΩΝΙΣ ΓΕΩΡΓΙΑΔΗΣ : Αυτό, όμως, που λέτε τώρα δεν είναι πολιτικό σκεπτικό για να καταψηφίσετε αλλά για να κάνετε ένσταση αντισυνταγματικότητας για το συγκεκριμένο, την οποία δεν κάνατε!<br />Άρα, λοιπόν, δείτε τον παραλογισμό: μου φέρνετε ως πρόσχημα μια ένσταση αντισυνταγματικότητας που δεν κάνατε, για να αποφύγετε να πάτε στην ουσία του ζητήματος. Ποια θα είναι η ουσία; Ότι ψάχνει η Δημοκρατική Αριστερά να βρει το πρόσχημα για να πει όχι. <br />Εγώ σας μιλάω λέω καλόπιστα, επειδή τιμώ την ιστορία της Δημοκρατικής Αριστεράς. Δεν ξεχνώ ότι ήμασταν μαζί στην Κυβέρνηση και είμαι βέβαιος ότι στη νεώτερη πολιτική μας ιστορία η προσφορά σας στην Κυβέρνηση Σαμαρά θα καταλογιστεί θετικά ως προς την πολιτική σταθεροποίηση του τόπου. <br />Θεωρώ, αγαπητέ συνάδελφε, ότι η στάση σας στο παρόν νομοσχέδιο είναι λάθος, όχι για εμάς. Εμείς το περάσαμε το νομοσχέδιο με την πλειοψηφία του Κανονισμού της Βουλής. Είναι λάθος για εσάς, γιατί ακυρώνει το πραγματικό πολιτικό στίγμα της Δημοκρατικής Αριστεράς, το να κρύβεστε πίσω από τέτοια προσχήματα.</speech><speech by="#s125"><from>ΠΡΟΕΔΡΕΥΟΥΣΑ</from> Κύριε Υπουργέ, μην ανοίγετε θέματα! Θα θέλει να απαντήσει και η Δημοκρατική Αριστερά. <br />Τον λόγο έχει ο κ. Βασίλειος Κυριακάκης.</speech><speech by="#s149"><from> ΒΑΣΙΛΕΙΟΣ ΚΥΡΙΑΚΑΚΗΣ</from> Ευχαριστώ, κυρία Πρόεδρε. <br />Κύριε Υπουργέ, κυρίες και κύριοι Βουλευτές, θα ξεκινήσω πάλι ξεκαθαρίζοντας κάποια ζητήματα, γιατί φαίνεται ότι ανακυκλώνονται, παρ’ ότι νομίζω ότι ήμασταν ξεκάθαροι. <br />Σημαία του νομοσχεδίου σας είναι ότι είναι ένα ενιαίο, καθολικό, όχι σύστημα, δίκτυο, διότι το σύστημα είναι κάτι πολύ ευρύτερο. Προφανώς, λοιπόν, μην επαίρεστε ότι είναι μια μεγάλη μεταρρύθμιση. <br />Κύριε Υπουργέ και κύριε Κωνσταντόπουλε, μην τη συγκρίνετε με τη μεγάλη μεταρρύθμιση του ΕΣΥ, διότι εδώ δεν είναι καν σύστημα υγείας, εδώ είναι ένα δίκτυο υπηρεσιών. <br />Το Σχέδιο Δράσης του Σεπτεμβρίου του 2013 της πρωτοβουλίας «Υγεία εν δράσει» του Υπουργείου Υγείας με την υποστήριξη της Ομάδας Δράσης για την Ελλάδα της Ευρωπαϊκής Επιτροπής, δηλαδή τη γνωστή Task Force, έλεγε «σχέδιο δράσης για ένα καθολικό, ενιαίο και ολοκληρωμένο σύστημα πρωτοβάθμιας φροντίδας». «Ολοκληρωμένο» δεν μπορείτε να πείτε σήμερα ότι είναι. Το «ενιαίο», επίσης, είναι μόνο στα χαρτιά. Οργανωτικό μοντέλο έχετε. Κανείς δεν διαφωνεί ότι πρέπει να είναι ενιαίο το πρωτοβάθμιο σύστημα και συνολικά το σύστημα υγείας αλλά αυτό πρέπει να διασφαλιστεί στην πράξη με στελέχωση, με χρηματοδότηση, για τα οποία δεν βλέπουμε, δυστυχώς, ότι υπάρχει εγγύηση. <br />Επίσης, λέτε «καθολικό». Νομίζω ότι αυτό, κύριε Υπουργέ, πρέπει να το πάρετε πίσω, διότι είναι υποκρισία –και το λέμε πάλι- να λέτε ότι θα καλύψετε και τους ανασφάλιστους, τη στιγμή που καμμιά σχετική πρόβλεψη δεν γίνεται ούτε καν στον προϋπολογισμό. <br />Για να μην επαναλαμβάνω τα ίδια που έχουν πει και συνάδελφοι -ιδού η πρόκληση!- θέλετε να περιληφθούν και ανασφάλιστοι; Καταργήστε τώρα τις διατάξεις που υπάρχουν πλείστες τα τελευταία χρόνια, οι οποίες εμποδίζουν την ελεύθερη πρόσβασή τους στο σύστημα υγείας! Δώστε σε όλους τη δυνατότητα να έχουν βιβλιάριο πρόνοιας, το γνωστό απορίας, διότι ούτε αυτό μπορεί να βγάλει σήμερα κάποιος, όταν και μόνο ένα αυτοκίνητο στην κατοχή του να έχει είναι τεκμήριο για να μην μπορεί να εκδώσει βιβλιάριο πρόνοιας. Πάρτε, λοιπόν, συγκεκριμένες νομοθετικές πρωτοβουλίες από σήμερα για να εξασφαλίσετε τους ανασφάλιστους και να μη λέτε μόνο λόγια!<br />Όσον αφορά το άρθρο 3 παράγραφος 8 για την ίδρυση των νέων κέντρων υγείας, λέτε ότι δύναται να λειτουργούν εικοσιτετράωρο, δεν λέτε ότι είναι υποχρεωτική η εικοσιτετράωρη λειτουργία τους. Νομίζω ότι σε ένα ολοκληρωμένο πρωτοβάθμιο σύστημα υγείας θα έπρεπε να εξασφαλιστεί η εικοσιτετράωρη λειτουργία τους, όπως είναι και σήμερα η λειτουργία των κέντρων υγείας με εφημερίες υποχρεωτικές από τους γιατρούς. Βέβαια, για να βάλετε υποχρεωτικές εφημερίες και εικοσιτετράωρη λειτουργία, πέρα από το αντίστοιχο προσωπικό που χρειάζεται, πρέπει να υπάρχει πρόβλεψη και στον προϋπολογισμό. Εδώ και στην έκθεση του Γενικού Λογιστηρίου Του Κράτους δεν αναφέρεται και μάλιστα τονίζεται ότι δεν υπάρχει καμμία πρόβλεψη για αυτό. <br />Όσον αφορά το άρθρο 5 για τον οικογενειακό γιατρό, στην παράγραφο 1δ λέτε ότι ο οικογενειακός γιατρός θα έχει την επιμέλεια παραπομπής των ασθενών στη δευτεροβάθμια περίθαλψη ή στην έκδοση παραπεμπτικού για εργαστηριακές εξετάσεις. Τι εννοείτε «επιμέλεια παραπομπής»; Είναι πολύ ασαφές. <br />Θέλετε να σας πω τι λέει το σχέδιο που διάβασα μόλις πριν από λίγο, δηλαδή της «Υγείας εν δράσει» και της Task Force; Μιλάει για υποχρεωτική έκδοση παραπεμπτικού, δηλαδή θέλετε να κάνετε τον οικογενειακό γιατρό αυτό που λέμε gatekeeper, δηλαδή –θα το πω ωμά- κέρβερο, να κόβει όσους ασθενείς που κατά τη γνώμη του Υπουργείου δεν χρειάζεται να παραπεμφθούν, απλώς για να μειωθούν οι δαπάνες. Είναι κάτι ανάλογο που κάνετε με το πλαφόν στη συνταγογράφηση. Δηλαδή θα κινδυνεύουν οι ασθενείς, θα κινδυνεύει ο οικογενειακός γιατρός που έχει την ευθύνη, διότι θα έχει ένα στενό περιθώριο παραπομπής, σύμφωνα με τα κονδύλια που δίνει το Υπουργείο. Πρέπει, λοιπόν, να ξεκαθαρίσετε τι εννοείτε με τον όρο «επιμέλεια». <br />Βέβαια, στην παράγραφο 7 πάλι λέτε «με υπουργικές αποφάσεις». Επανέρχομαι σε αυτό που μόλις πριν από λίγο αναπτύξατε και επιχειρηματολογήσατε, ότι δήθεν δεν είναι τριάντα, είναι δεκαπέντε. Εντάξει! Χαίρω πολύ! Αυτές είναι λίγες σε ένα νομοσχέδιο, τη στιγμή που και η νομοτεχνική έκθεση της Βουλής αυτό το βρίσκει σε αντίθεση ακόμα και με το Σύνταγμα; Βλέπετε τα άρθρα 3, 5 του νομοσχεδίου που είναι σε αντίθεση με τα άρθρα 43 του Συντάγματος, καθώς και τα άρθρα 16, 17 -για τα οποία θα μιλήσουμε αργότερα- με τα άρθρα 2 και 5 του Συντάγματος και το άρθρο 19. <br />Αυτά πρέπει όμως να τα λάβετε υπ’ όψιν για να ξεκαθαριστούν στην πορεία, κύριε Υπουργέ.<br />Η πρόσκλησή σας να εκμεταλλευθεί ο ΣΥΡΙΖΑ, που θα έρθει στην κυβέρνηση, τη δυνατότητα πολλών υπουργικών αποφάσεων για να τροποποιήσει αυτό το νομοσχέδιο –που θα γίνει νόμος, γιατί προφανώς θα ψηφιστεί- ήταν πραγματικά γενναιόδωρη. Σας λέμε ότι δεν τη χρειαζόμαστε. Ευχαριστούμε. Εμείς απλά θα καταργήσουμε αυτόν το νόμο. Δεν χρειάζεται να εκμεταλλευθούμε τη δυνατότητα υπουργικών αποφάσεων. Θα φέρουμε ένα νόμο που πραγματικά θα είναι ενιαίος, καθολικός αλλά επιπλέον δημόσιας και δωρεάν υγείας που εσείς δε θέλετε και δεν μπορείτε να εφαρμόσετε.<br />Τα άρθρα 16 και 17 αφορούν στη μετακίνηση προσωπικού, διαθεσιμότητα, κινητικότητα. Εδώ είναι φανερό, κύριε Υπουργέ, τι λέτε στους γιατρούς. Τους λέτε ότι θα πρέπει να κάνουν αίτηση και θα τοποθετηθούν στη μεταβατική διάρκεια σαν ΠΕ και όχι με τις ανάλογες αποδοχές που έχουν οι νοσοκομειακοί γιατροί του ΕΟΠΥΥ. Βέβαια θα πρέπει όταν τοποθετηθούν να φέρουν χαρτί ότι κλείνουν τα ιατρεία τους. <br />Καταλαβαίνετε πολύ καλά ότι μέσα από την αβεβαιότητα, που αυτήν τη στιγμή χιλιάδες γιατροί αντιμετωπίζουν, θέλετε να τους αναγκάσετε να μην μπουν στο νέο σύστημα, διότι όπως λέει και η έκθεση του Γενικού Λογιστηρίου Του Κράτους, αν μπουν τρεις χιλιάδες τριακόσιοι γιατροί δε θα υπάρχει καμμία δαπάνη σε βάρος του προϋπολογισμού, ενώ αν μπουν 5.000 γιατροί θα υπάρχει δαπάνη 63 εκατομμυρίων. Άρα, είναι φανερό ότι θέλετε να τους αναγκάσετε να μείνουν στα ιατρεία τους και να μην μπουν στο καινούργιο σύστημα. <br /><br />Μισό λεπτό θέλω, κυρία Πρόεδρε. <br />Το άρθρο 31 αφορά στον ιαματικό τουρισμό θερμαλισμό, θαλασσοθεραπεία. Θέλετε να κάνετε τις μονάδες αυτές μονάδες πρωτοβάθμιας φροντίδας. Είναι γνωστό ότι τα ιαματικά σήμερα είναι στο ΤΑΙΠΕΔ. Εν δυνάμει δηλαδή, αύριο ιδιωτικές επιχειρήσεις. Ανοίγετε αυτομάτως την πόρτα, δηλαδή, οι μεγαλοεπιχειρηματίες που θα κατέχουν τα ιαματικά να έχουν ιδιωτικές πρωτοβάθμιες μονάδες υγείας. <br />Το άρθρο 41 αφορά  στον απολογισμό του ΕΟΠΥΥ. <br />Κύριε Υφυπουργέ και κύριε Υπουργέ, είχατε πει ότι ο ΕΟΠΥΥ είναι επιτυχημένος και ότι απλώς τον μεταρρυθμίζετε. Μάλιστα είχατε δηλώσει στις 30-10 «Δε θέλουμε το κλείσιμο του ΕΟΠΥΥ αλλά την ενδυνάμωση». Πείτε μας, λοιπόν, αφού είναι επιτυχημένος γιατί παρατείνετε τον απολογισμό του οικονομικού έτους 2012 μέχρι τις 30-06-2014; Γιατί δε μας φέρνετε να δούμε τον απολογισμό του ΕΟΠΥΥ; <br />Το άρθρο 20 αφορά στην παροχή της πρωτοβάθμιας φροντίδας κατά το μήνα της κινητικότητας. Εμείς δε λέμε ότι θα είναι μήνας. Μακάρι να ήταν μήνας. Θα είναι πολλοί μήνες και αβέβαιο το μέλλον. Πώς θα παρέχετε η φροντίδα στους πολίτες από τα κέντρα υγείας της επαρχίας;</speech><speech by="#s125"><from>ΠΡΟΕΔΡΕΥΟΥΣΑ</from> Ολοκληρώστε, παρακαλώ.</speech><speech by="#s149"><from> ΒΑΣΙΛΕΙΟΣ ΚΥΡΙΑΚΑΚΗΣ</from> Ολοκληρώνω, κυρία Πρόεδρε. <br />Ο πολίτης θα πηγαίνει από τη Λαμία για παράδειγμα στα χωριά για να βρει περίθαλψη. Από τους συμβεβλημένους γιατρούς του ΕΟΠΥΥ δεν υπάρχουν πολλές ειδικότητες. Με το πλαφόν συνταγογράφησης δεν μπορούν να εξυπηρετήσουν τους πολίτες. Στα εξωτερικά ιατρεία των νοσοκομείων τα ραντεβού φτάνουν μέχρι και ένα έτος. <br />Είναι δυνατόν αυτό να το λέμε μεταρρύθμιση όταν έχουμε την αντίληψη ότι η πρωτοβάθμια φροντίδα είναι ένα κατάστημα που το κλείνουμε και το ανοίγουμε όποτε θέλουμε όταν το ανακαινίζουμε; <br />Νομίζω ότι αυτό το ΠΕΔΥ δεν θα περπατήσει. <br />Σας ευχαριστώ.<br /></speech><speech by="#s125"><from>ΠΡΟΕΔΡΕΥΟΥΣΑ</from> <br />Έχω την τιμή να ανακοινώσω στο Σώμα ότι από τα άνω δυτικά θεωρεία παρακολουθούν την συνεδρίαση αφού ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, σαράντα δύο μαθητές και μαθήτριες και δύο εκπαιδευτικοί από το 2ο Γενικό Λύκειο της Άρτας. <br />Η Βουλή τους καλωσορίζει. <br /> <br />Το λόγο έχει ο κ. Νικήτας Κακλαμάνης.</speech><speech by="#s89"><from> ΝΙΚΗΤΑΣ ΚΑΚΛΑΜΑΝΗΣ</from> Ευχαριστώ, κυρία Πρόεδρε.<br />Κύριε Υπουργέ, κύριε Υφυπουργέ, κυρίες και κύριοι συνάδελφοι, να ξεκινήσω με μια διευκρίνιση. Ενθυμήστε χθες, κύριε Υπουργέ, ότι σας είπα ότι θέλω μια μέρα στην αρμόδια επιτροπή να κάνετε ενημέρωση για τη διαχρονική πορεία των δαπανών υγείας από το 2000-2010. <br />Επειδή καλοπροαίρετα κάποιοι δημοσιογράφοι θεώρησαν ότι αυτό ενέχει αιχμή έναντι συγκεκριμένου συναδέλφου, θέλω σήμερα να αναφέρω, για όσους δεν το είχατε δει, ένα δημοσίευμα σε μεγάλη κυριακάτική εφημερίδα, όπου ούτε λίγο-ούτε πολύ  έγκριτος δημοσιογράφος έλεγε ότι το ήμισυ του χρέους οφείλεται στις δαπάνες υγείας από το 2004 ως το 2009. <br />Γιατί, λοιπόν, εγώ ζητώ από το 2000; Διότι το 2004, όταν εγώ ανέλαβα Υπουργός, κληρονόμησα και 2,4 δισεκατομμύρια ευρώ χρέη της προηγούμενης κυβέρνησης προς τα νοσοκομεία και τα οποία η επάρατος κυβέρνηση Καραμανλή τα πλήρωσε το φθινόπωρο του 2005, όχι με ομόλογα τα οποία εν συνεχεία κουρεύτηκαν και έχασαν τα λεφτά τους επιχειρηματίες καθ’ όλα έντιμοι, αλλά εις ρευστόν χρήμα, βεβαίως όσοι συμφώνησαν -και συμφώνησε το 95%- με τη μείωση που τους ζήτησα σε σχέση με τις τιμές που είχαν δώσει.<br />Έτσι, το 2006 τα ελληνικά νοσοκομεία είχαν μηδέν χρέος ή, για την ακρίβεια, 216 εκατομμύρια μόνο, που αφορούσαν δύο εταιρείες οι οποίες δεν συμφώνησαν να συμβιβαστούν με τη μείωση που τους ζήτησα και οι οποίες χτυπούν το κεφάλι τους τώρα, γιατί ακόμη δεν έχουν πληρωθεί. <br />Αυτός, λοιπόν, ήταν ένας από τους λόγους και όχι αυτά που βγήκαν προς τα έξω. Διότι εμείς εδώ μέσα το ξέρουμε. Όταν λέμε δαπάνες υγείας, αμέσως «το επάρατο Υπουργείο Υγείας». Παραδείγματος χάριν, μέχρι το 2011 που έγινε ο ΕΟΠΥΥ, όσον αφορά στη φαρμακευτική δαπάνη το Υπουργείο Υγείας είχε μόνο τη νοσοκομειακή φαρμακευτική δαπάνη κι ένα μόνο ταμείο, τον ΟΠΑΔ. Αυτό ήταν περίπου το 30% της συνολικής φαρμακευτικής δαπάνης. Όλα τα υπόλοιπα ανήκαν σε άλλο Υπουργείο. Δεν συμμετείχε καν το Υπουργείο Υγείας στη διαμόρφωση των τιμών. Ξέραμε όλοι ότι αυτό γινόταν στο Υπουργείο Εμπορίου και απλώς μετείχε το Υπουργείο Υγείας με έναν εκπρόσωπο από την κεντρική διοίκηση στην επταμελή ομάδα και με τον Πρόεδρο του ΕΟΦ, δηλαδή μειοψηφία. Αυτά, για να βάζουμε τα πράγματα στη θέση τους.<br />Κύριε Υπουργέ, χαίρομαι που δεν δεχθήκατε την τροπολογία για τις μονάδες ημερήσιας νοσηλείας. Ξεκαθαρίζω τη θέση μου: Επί της αρχής είμαι υπέρ της δημιουργίας τους. Πρέπει στη χώρα μας να γίνουν. Όμως, πρέπει να έρθουν μέσα σε νομοσχέδιο, σωστά διατυπωμένες, με προδιαγραφές και με διαφάνεια. Επομένως, συμφωνώ μαζί σας που δεν την κάνατε αποδεκτή, έστω και για τυπικούς λόγους, αν και πιστεύω ότι και για την ουσία δεν την αποδεχθήκατε.<br />Έρχομαι τώρα σε δύο, τρία πράγματα που σας είπα και χθες. Εγώ θα επιμείνω για τη μεταβατική περίοδο. Ξέρω ότι δεν θα το δεχθείτε. Όμως, πρέπει σήμερα να μας απαντήσετε εάν για λόγους ισονομίας -όπως εχθές είπατε και σε πολλά με πείσατε- θα έχουν και οι ιατροί του ΕΟΠΥΥ τα δύο απογευματινά ιατρεία, όπως οι συνάδελφοί τους στο ΕΣΥ, με ακριβώς τις ίδιες προδιαγραφές, την ίδια τιμή κ.λπ.. Πρέπει να μας το πείτε. Δεν το είπατε.<br />Δεύτερον, σήμερα πρέπει να μας ξεκαθαρίσετε και να μπει μέσα στο νομοσχέδιο, η ουσιαστική διασύνδεση των συναδέλφων μου ιατρών του ΕΟΠΥΥ με τα νοσοκομεία. Δεν είναι δυνατόν ένας μαιευτήρας να μην μπορεί να κάνει φυσιολογικό τοκετό. Διότι έτσι όπως είναι το νομοσχέδιο, φυσιολογικό τοκετό δεν μπορεί να κάνει. <br />Τρίτον, αυτό που μου είπατε κατ’ ιδίαν σχετικά με τους οδοντιάτρους, με χαροποίησε. Μου είπατε ότι σκέφτεστε να κάνετε συμβάσεις με ΕΟΠΥΥ κατά πράξη των οδοντιάτρων Διότι στους οδοντιάτρους όπως ξέρετε δεν υπάρχει επίσκεψη, είναι πράξη. Βεβαίως, θα πρέπει από αύριο κιόλας να δώσετε εντολή στον γενικό σας γραμματέα, αλλά και στον κύριο δίπλα σας, να βγάλουν τις τιμές των πράξεων.</speech><speech by="#s51"><from> ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</from> Σωστά.</speech><speech by="#s89"><from> ΝΙΚΗΤΑΣ ΚΑΚΛΑΜΑΝΗΣ</from> Διαφορετικά θα μείνει ο ελληνικός πληθυσμός χωρίς κρατική πρωτοβάθμια οδοντιατρική φροντίδα και περίθαλψη. Τα πέντε, έξι μεγάλα νοσοκομεία που έχουν οδοντιατρικά τμήματα, δεν καλύπτουν το θέμα. Το ξέρουμε όλοι μας αυτό. Πρέπει, επομένως, να γίνει.<br />Έρχομαι σε δύο τελευταία ζητήματα και κλείνω: <br />Ακούστε, σας κάνω μία τολμηρή πρόταση. Μου είπατε ότι τα χρέη του «Ερρίκος Ντυνάν» είναι 280 εκατομμύρια ευρώ. Εγώ νομίζω ότι με διαπραγμάτευση με μία κυρίως τράπεζα που έχει τα πολλά που τους οφείλει, αυτός ο αριθμός μπορεί να μειωθεί. Να το πάρει το κράτος και να κλείσετε ένα, δύο παλιά νοσοκομεία. Είναι επτακόσια κρεβάτια εκεί σε ένα εξαιρετικά σύγχρονο νοσοκομείο. Το πώς έφτασε εκεί είναι μία άλλη ιστορία. Δεν το συζητάμε σήμερα. Να κλείσετε δύο παλιά νοσοκομεία. <br />Μπορεί να αναπτυχθούν όλα τα τμήματα -άκουσα και από συναδέλφους να λένε να είναι κρατικό το «Ερρίκος Ντινάν»- και εκεί θα είναι πραγματικά ο «Καλλικράτης» στην υγεία και με υψηλό επίπεδο μάλιστα. Δεν σας λέω να μου απαντήσετε σήμερα, ψάξτε το όμως αυτό το πράγμα. Εγώ, δηλαδή, αυτό θα σκεπτόμουν κατά κύριο λόγο και όχι να το πάρει μια τράπεζα και να το διαχειριστεί σαν μια άλλη ιδιωτική κλινική. Μπορεί οικονομοτεχνικά οικονομία ή όφελος να μην βγαίνει, αλλά ελέγξτε το και αν δεν βγαίνει, μας το λέτε. <br />Θέλω να πω κάτι τελευταίο. Θεωρώ τραγικό λάθος ότι σε νομοσχέδιο επί εποχής του κ. Λοβέρδου έφυγε από το Υπουργείο Υγείας το κομμάτι της πρόνοιας. Φάνηκε τώρα στους σεισμούς της Κεφαλλονιάς. Ενθυμούμαι ότι στον παρακαθήμενό μου Υφυπουργό Πρόνοιας του είχα δώσει άδεια ένα μήνα με τις μεγάλες πυρκαγιές και είχε φύγει από το Υπουργείο και είχε εγκατασταθεί στις πυρόπληκτες περιοχές για πάσης φύσεως φροντίδα. <br />Δεύτερον, κύριε Υπουργέ, προσέξτε το εξής: Είχαμε κάνει πλήρη καταγραφή της περιουσίας του Υπουργείου Υγείας. Το μεγάλο κομμάτι αυτής της περιουσίας ήταν του πρώην ΠΙΚΠΑ, που τυπικά ανήκε στο κομμάτι της πρόνοιας. Σας λέω ότι η τότε εκτίμηση του Υπουργείου Οικονομικών ανέβαζε αυτήν την περιουσία σε 2,5 δισεκατομμύρια ευρώ, η αξιοποίηση της οποίας θα μπορούσε να αυτοχρηματοδοτήσει -όχι η εκποίηση, το τονίζω, η αξιοποίηση- πολλές δαπάνες του Υπουργείου Υγείας και Πρόνοιας.</speech><speech by="#s25"><from> ΟΛΓΑ-ΝΑΝΤΙΑ ΒΑΛΑΒΑΝΗ</from> Θα πάει στο ΤΑΙΠΕΔ και θα καταλήξει εκεί.</speech><speech by="#s89"><from> ΝΙΚΗΤΑΣ ΚΑΚΛΑΜΑΝΗΣ</from> Εγώ λέω την πρότασή μου. Λέω ότι ενώ έχει πάει εδώ και δυόμισι χρόνια στο Υπουργείο Εργασίας, ούτε πρόνοια έχει και δεν έχει αξιοποιηθεί ούτε ένα πετραδάκι απ’ αυτήν την περιουσία. Αμφιβάλλω αν το γνωρίζουν οι αρμόδιες υπηρεσίες στο Υπουργείο. Αυτό, λοιπόν, σας το συστήνω ενθέρμως και νομίζω ότι θα έχετε τη συνηγορία και όλων των πτερύγων της Βουλής, όχι μόνο για ιστορικούς λόγους –γιατί πάντοτε το Υγείας ήταν Υγείας και Πρόνοιας- αλλά και για σοβαρούς οικονομικούς λόγους πλέον. <br />Περιμένω, λοιπόν, τις απαντήσεις σας για αυτά τα τρία θέματα, τα οποία σας έθεσα.<br />Βεβαίως, είναι καλό ότι μπήκε μια διάταξη, έστω και με πολλές υπουργικές αποφάσεις, για τον ιατρικό ιαματικό τουρισμό αλλά εγώ περίμενα ότι θα ερχόταν ένα σύγχρονο σχέδιο νόμου -επισπεύδον Υπουργείο είναι το Τουρισμού, όχι το Υγείας- διότι είναι να ντρέπεται κανείς που έφτασε η γειτονική Τουρκία να είναι εφάμιλλη της Ιταλίας, που έχει κάνει βιομηχανία το θέμα αυτό και εμείς ακόμη να μην έχουμε κανένα σχέδιο νόμου και να ερχόμαστε με μια τροπολογία που θα βγουν πολλές υπουργικές αποφάσεις. Παρά το τίποτα, καλό είναι, αλλά καλύτερο θα ήταν να ερχόταν ένα συγκροτημένο σύγχρονο σχέδιο νόμου για τον ιαματικό τουρισμό. <br /></speech><speech by="#s125"><from>ΠΡΟΕΔΡΕΥΟΥΣΑ</from> Ευχαριστούμε, κύριε Κακλαμάνη.<br />Τον λόγο έχει ο κ. Ιωάννης Ζερδελής.</speech><speech by="#s81"><from> ΙΩΑΝΝΗΣ ΖΕΡΔΕΛΗΣ</from> Κυρία Πρόεδρε, κυρίες και κύριοι συνάδελφοι, ακούγοντας τους ομιλητές της συγκυβέρνησης οι οποίοι υπεραμύνθηκαν της ψήφισης του νομοσχεδίου, παραλίγο να βρισκόμουν σε μια θέση απολογητική, να απολογηθώ για δυο πράγματα. Το ένα είναι γιατί καταστρέφω τη χώρα και το άλλο γιατί δεν θέλω και υπονομεύω με την πολιτική την οποία ακολουθώ ένα νομοσχέδιο καινοτόμο, το οποίο φέρνει τα πάνω-κάτω στον τομέα της πρωτοβάθμιας φροντίδας υγείας. <br />Εδώ γίνεται το εξής λογικό λάθος. Πρώτα-πρώτα, όλα αυτά είναι προβλέψεις και μάλιστα προσδοκίες από έναν πολιτικό χώρο και μεταφέρονται στο μέλλον, λέγοντας ότι «θα καταστραφεί η χώρα, θα υπονομευτεί το νομοσχέδιο», το οποίο κατά κάποιους θα φέρει βελτίωση της ήδη υπάρχουσας κατάστασης. Θα πρέπει, όμως, να σας πω ότι εάν κάποιος πρέπει να είναι αυτήν τη στιγμή στη θέση του απολογούμενου, αυτός θα πρέπει να είναι η Κυβέρνηση με τους Υπουργούς της γι’ αυτό το οποίο σήμερα είναι πραγματικότητα. Και δεν θέλω να απολογηθεί σε μένα, θέλω να απολογηθεί στα τρία εκατομμύρια ογδόντα έξι χιλιάδες ανθρώπους συμπολίτες μας οι οποίοι είναι ανασφάλιστοι, οι οποίοι εκλιπαρούν κυριολεκτικά για πρωτοβάθμια φροντίδα υγείας, οι οποίοι είναι κατά κάποιες εκτιμήσεις αρκετά περισσότεροι, γιατί δεν έχουν καταγραφεί εκείνοι οι οποίοι δεν μπήκαν ποτέ σε έναν ασφαλιστικό φορέα για να χάσουν την ασφαλιστική τους ικανότητα.<br />Επίσης θέλω να πω ότι με παραξένεψε πάρα πολύ ο τρόπος με τον οποίο ο Υπουργός αντιμετωπίζει τη δική μας θέση απέναντι στο νομοσχέδιο. Λέει ο Υπουργός: «Δεν θέλετε να ψηφίσετε το νομοσχέδιο; Άρα δεν θέλετε τον οικογενειακό γιατρό και τον ενιαίο φορέα πρωτοβάθμιας φροντίδας υγείας». <br />Αυτή είναι μία μανιχαϊκή αντίληψη και ο συνάδελφος o κ. Κυρίτσης αναφέρθηκε σε αυτήν εκτενώς. Θα ήθελα, όμως, να σας φέρω και ένα παράδειγμα. Είναι σαν να λέτε σε μία μέλλουσα μητέρα, η οποία κυοφορεί ένα κύημα το οποίο έχει συγγενή βαριά ανωμαλία, «δεν θέλεις να το φέρεις στο φως του κόσμου αυτό το παιδί; Άρα, είσαι κατά της μητρότητας». Δεν είναι, όμως, έτσι τα πράγματα. Γιατί; Διότι το παιδί έχει διαμαρτία περί τη διάπλαση, μια και ο εισηγητής του νομοσχεδίου από την πλευρά της Νέας Δημοκρατίας είναι αναπτυξιολόγος. Έτσι, λοιπόν, και το νομοσχέδιο αυτό για την υγεία, το οποίο φέρατε, δεν έχει μία, έχει πολλές διαμαρτίες περί τη διάπλαση και γι’ αυτό είμαστε αντίθετοι.<br />Λυπάμαι που το λέω, αλλά όλοι όσοι μίλησαν και από άλλους πολιτικούς χώρους με τις ομιλίες τους και τα επιχειρήματά τους κατέληξαν στο ίδιο συμπέρασμα. <br />Τώρα να μιλήσουμε και επί των άρθρων, μια και γι’ αυτά σας είπα ακριβώς  στην πρωτομιλία μου τι γίνεται. <br />Να μιλήσουμε για την παράγραφο 5 του άρθρου 3. Το είπαν και άλλοι συνάδελφοι, εγώ λόγω ιδιαιτερότητας και επειδή κατάγομαι από τη Λέσβο θα σας ρωτήσω το εξής. Θα υπάρχει ένας τομέας πρωτοβάθμιας φροντίδας υγείας ανά δήμο. Έτσι δεν θα είναι κύριε Υπουργέ; Τουλάχιστον ένας.<br />Εμείς στη Μυτιλήνη έχουμε τέσσερα κέντρα υγείας που λόγω νησιωτικότητας, λόγω των τετρακοσίων χιλιομέτρων της ακτογραμμής, λόγω της κατανομής του πληθυσμού, ο οποίος είναι γηρασμένος, λόγω όλων αυτών των πραγμάτων θεωρούμε ότι αυτά τα τέσσερα κέντρα υγείας πρέπει να παραμείνουν, να είναι ανοιχτά και να ενισχυθούν.<br />Και ρωτάω, για να μου απαντήσει ο Υπουργός όταν πάρει το λόγο το εξής: Θα κλείσει κάποιο από αυτά τα κέντρα υγείας; Θα υποβαθμίσει κάποιο από αυτά τα κέντρα υγείας; Θα συνενώσει αυτές τις δομές σε μικρότερες και λιγότερες; Είναι ερωτήσεις οι οποίες πρέπει να απαντηθούν.<br />Δεύτερον. Στην παράγραφο 8 του άρθρου 3 οι δομές του νέου συστήματος υγείας δύνανται να λειτουργούν για εικοσιτετράωρη βάση για επτά ημέρες. Πώς εξασφαλίζεται αυτό; Με ποιους γιατρούς και με ποιου κονδύλια; Παραπέμπεται και αυτό σε υπουργική απόφαση. Όμως, ξέρετε πάρα πολύ καλά –και ο κόσμος το ξέρει αυτό- ότι η νόσος δεν έχει ωράριο και δεν περιμένει υπουργική απόφαση για να εκδηλωθεί μετά.<br />Στο άρθρο 5 για το θεσμό του οικογενειακού γιατρού λέει ότι «οικογενειακοί γιατροί είναι όσοι κατέχουν τον τίτλο της ειδικότητας γενικής ιατρικής, παθολογίας και παιδιατρικής.» Τι θα γίνει, κύριε Υπουργέ, με τους ανειδίκευτους γιατρούς του 38/2004; Στη διάρκεια των διαβουλεύσεων στην Επιτροπή Κοινωνικών Υποθέσεων είπατε ότι εκείνοι δεν μπορούν να γίνουν οικογενειακοί γιατροί, είπατε ότι δεν μπορούν να κριθούν σε θέσεις ιατρών του ΕΣΥ και είπατε ακόμη ότι θα παραμείνουν ως ΠΕ εργαζόμενοι στον φορέα αυτόν. Με βάση, όμως, έναν προηγούμενο νόμο που έχει ψηφιστεί, ο διοικητής κάθε ΔΥΠΕ έχει το δικαίωμα να αποσπά γιατρούς και να τους μεταφέρει για να καλύπτει κενά. Επομένως, θα έχουμε μία ομάδα –όσοι μείνουν από αυτούς- γιατρών, οι οποίοι δεν θα έχουν ειδικότητα και θα μπαλώνουν τις τρύπες του συστήματος, οι οποίες προβλέπεται να είναι μεγάλες και πολλές. <br />Στο άρθρο 6 λέτε ότι η αξιολόγηση βασίζεται σε πρωτόκολλα και δελτία βέλτιστης πρακτικής που δημοσιοποιείται με απόφαση του Υπουργού Υγείας. Άλλη μία απόφαση του Υπουργού Υγείας. Και εγώ ερωτώ: Ποιος είναι ο συντάκτης αυτών των πρωτοκόλλων; Είναι πρωτότυπα πρωτόκολλα, υπάρχουν ήδη ή είναι δάνεια και από πού; Αναπάντητα ερωτήματα.<br />Στα άρθρα 16 και 17, δεν θα αναφερθώ επί της ουσίας –έχουν αναφερθεί και άλλοι συνάδελφοι- θα αναφερθώ, όμως, στις επιπτώσεις από το κλείσιμο των δομών του ΕΟΠΥΥ. Μέχρι στιγμής στην απεργία του ΕΟΠΥΥ στην οποία έχει αναφερθεί και ο κύριος Υπουργός, πρέπει να σας πω ότι υπήρχε προσωπικό ασφαλείας, το οποίο κάλυπτε κάποιες ανάγκες και ότι δεν απεργούσε το σύνολο των γιατρών εξ όσων είμαι σε θέση να γνωρίζω.<br />Όσον αφορά, όμως, το κλείσιμο των δομών -που δεν θα είναι για ένα μήνα, θα είναι για πολύ περισσότερο, όπως σας είπε ο συνάδελφος ο κ. Κυριακάκης- θέλω να μου πείτε το εξής: Με δεδομένο το πλαφόν της συνταγογράφησης, το οποίο υπάρχει, πώς θα μπορέσουν να καλύψουν τις ανάγκες τους, τουλάχιστον για συνταγογράφηση, οι ασθενείς χρονίων νοσημάτων; Αυτό το οποίο εγώ βλέπω είναι ότι θα έχουμε αλλόφρονες ασθενείς, οι οποίοι θα είναι περιπλανώμενοι ικέτες για μια συνταγή σε ένα σύστημα το οποίο θα είναι νεκρό. <br />Επίσης, θα ήθελα να τοποθετηθείτε σχετικά με την τροπολογία την οποία καταθέσαμε και η οποία αφορά το 1 ευρώ ανά συνταγή και τα 5 ευρώ για εξέταση στο νοσοκομείο. <br /><br />Σε μισό λεπτό ολοκληρώνω, κυρία Πρόεδρε.<br />Στο άρθρο 33 λέει: Με ΚΥΑ θα καθορίζονται τα είδη των διαφόρων ζώων τα οποία θα είναι ζώα συντροφιάς και στα προγράμματα θεραπείας και αποθεραπείας. Είχε ζητηθεί και από άλλους συναδέλφους, στις επιτροπές, να εξαιρεθούν τα κητώδη, τα άγρια ζώα, τα σπάνια και εξωτικά είδη. <br />Θέλω να μας πείτε αν περιλαμβάνονται στις εξαιρέσεις αυτά τα ζώα, διότι δεν μπορεί με υπουργική απόφαση να χαρακτηριστεί η όρκα ζώο συντροφιάς. <br />Θα ήθελα να πω κι άλλα, αλλά δυστυχώς, δεν με φτάνει ο χρόνος. Θα πω, λοιπόν, τελειώνοντας ότι εκπρόσωπος της Παγκόσμιας Οργάνωσης Υγείας είπε ότι το σύστημα δεν μπορεί να γίνει χειρότερο. Όμως, πιστεύω ότι αν το παρόν νομοσχέδιο ψηφιστεί και εφαρμοστεί κατά γράμμα, ο ίδιος με έκπληξη -και ο ελληνικός λαός με οδύνη- θα διαπιστώσει ότι υπάρχουν και χειρότερα, κύριοι συνάδελφοι.<br /></speech><speech by="#s125"><from>ΠΡΟΕΔΡΕΥΟΥΣΑ</from> Ευχαριστούμε.<br />Ο κ. Κωνσταντίνος Ζαχαριάς έχει τον λόγο.</speech><speech by="#s79"><from> ΚΩΝΣΤΑΝΤΙΝΟΣ ΖΑΧΑΡΙΑΣ</from> Κυρία Πρόεδρε, κυρίες και κύριοι συνάδελφοι, συζητώντας επί των άρθρων σε ένα νομοσχέδιο για το Πρωτοβάθμιο Εθνικό Δίκτυο Υγείας που εμείς πιστεύουμε ότι δεν είναι μεταρρύθμιση, πρέπει να ορίσουμε τους στόχους, κυρίως, σε ποιούς ένα δίκτυο πρωτοβάθμιας υγείας απευθύνεται, τα ερωτήματα που αφορούν τους ασθενείς, που αφορούν όλους μας που προσφεύγουμε σε ένα δίκτυο για πρόληψη, αγωγή, προαγωγή, θεραπεία, διάγνωση, αντιμετώπιση και αποκατάσταση. <br />Θα πληρώνουν οι ασθενείς λιγότερα ποσά; Θα έχουν ευκολότερη πρόσβαση στις δομές της πρωτοβάθμιας φροντίδας υγείας; Θα μειωθούν οι σπατάλες; Και, βέβαια, έχουμε το μεγάλο κεφάλαιο των εργαζομένων σε αυτές τις δομές και πώς θα προστατευθούν οι εργασιακές τους σχέσεις. <br />Ήδη από το άρθρο 1, που αναφέρεται στις γενικές αρχές, παρατηρώ, κύριε Υπουργέ, ότι στις δυο εκδοχές που κατατέθηκαν μέσα σε λίγες μέρες στη Βουλή, παραλείπονται οι λέξεις «διάγνωσης», «θεραπείας» και «αποκατάστασης» -και, μάλιστα, θα θέλαμε πλήρη εργαστηριακή διάγνωση- από τη μια ως την άλλη εκδοχή, που κατατέθηκαν ήδη από την έναρξη της συζήτησης στη Βουλή. Θέλω σε αυτό να μας διευκρινίσετε γιατί έχουν φύγει αυτές οι λέξεις που ορίζουν το μισό πλαίσιο της πρωτοβάθμιας φροντίδας υγείας. <br />Βέβαια, παρακάτω είδα ότι έχει μπει η οδοντιατρική περίθαλψη και η ορθοδοντική. Θα έλεγα ότι στον ΕΟΠΥΥ, μέχρι τώρα τουλάχιστον, υπήρχε και η οδοντοπροσθετική. Νομίζω ότι πρέπει να προστεθεί και στο νομοσχέδιο, σαν πρόβλεψη τουλάχιστον στο νόμο, η οδοντοπροσθετική -γιατί κοστίζει πάρα πολύ και θα είναι ιδιαίτερα δύσκολο για κάποιον, ειδικά με την κατάσταση που υπάρχει σήμερα στην οδοντιατρική φροντίδα, όπου είναι γενικά αποδεκτή, έχει μετρηθεί, η επιδείνωση της οδοντικής υγείας των Ελλήνων- για να μη φτάσουμε στα χειρότερα. <br />Το άρθρο 1 μιλάει για υλοποίηση προγραμμάτων. Και γνωρίζουμε -το έχει καταγγείλει και η ίδια η πρώην Υφυπουργός η κ. Σκοπούλη- ότι μπορεί να εκπονήθηκαν προγράμματα για εμβολιασμούς, δεν υπήρχαν, όμως, τα χρήματα αυτά για να αντιμετωπιστούν και έτσι πάρα πολλά παιδιά στην Ελλάδα παραμένουν ανεμβολίαστα. <br />Όσον αφορά τώρα τα άρθρα για τα κέντρα υγείας, εισάγεται η έννοια του πολυδύναμου. Θα μπορεί -όπως λέει- να χαρακτηριστεί ένα κέντρο υγείας πολυδύναμο. <br />Δηλαδή, τα απλά και όχι τα πολυδύναμα κέντρα υγείας τι ακριβώς προσδιορίζουν; Θα έχουν ένα γιατρό αυτά τα κέντρα υγείας; Τι θα πει «πολυδύναμο»; Νομίζω ότι η έννοια ασαφοποιεί ακόμη περισσότερο το πλαίσιο λειτουργίας τους. <br />Επίσης, στο νομοσχέδιο προβλέπεται ότι σε κάθε δήμο αντιστοιχεί ένας τουλάχιστον τομέας πρωτοβάθμιας φροντίδας υγείας. Αντί για τη λέξη «αντιστοιχεί» θα έπρεπε να μπει η λέξη «ανήκει», γιατί υπάρχουν και τα αστικά κέντρα υγείας και κάποιοι δήμοι του Λεκανοπεδίου εξυπηρετούνται από ένα κέντρο. Παραδείγματος χάριν, αυτήν τη στιγμή υπάρχουν πέντε δήμοι που εξυπηρετούνται από ένα κέντρο, μία δομή του ΕΟΠΥΥ. Τι θα γίνει, όταν αυτή η δομή γίνει αστικό κέντρο υγείας; Άρα προβλέπεται πραγματικά μία αναντιστοιχία μεταξύ κέντρου-περιφέρειας με ιδιαίτερη υποβάθμιση της φροντίδας υγείας τουλάχιστον στις μεγάλες αστικές περιοχές. <br />Για τους επαγγελματίες υγείας υπάρχει στο νομοσχέδιο η εξής φράση: «επαρκώς εκπαιδευμένοι και κατάλληλα εκπαιδευμένοι». Μα όλοι οι επαγγελματίες υγείας που έχουν πτυχίο είναι εκπαιδευμένοι. Αυτή η φράση που υπάρχει στο σχέδιο νόμου υποδηλώνει ότι θα χρειαστούν επιπλέον εφόδια και θα υπάρχει διάκριση μεταξύ των εργαζομένων; <br />Σχετικά με τον οικογενειακό γιατρό, με τη λέξη «επιμελείται» που χρησιμοποιείτε, πάντα υπήρχε η ένστασή μας και η αμφιβολία μας για το αν θα είναι πραγματικά ο οικογενειακός γιατρός ένας υποχρεωτικός θυροφύλακας στο σύστημα, αν θα βάλει όντως περισσότερες δεσμεύσεις από αυτές που υπάρχουν σήμερα, άρα λοιπόν, επί της ουσίας θα ακυρώσει τα όσα περιγράφονται στα προγενέστερα άρθρα. Δηλαδή αν θα ακυρώσει στην ουσία την πλήρη φροντίδα είτε την πρόληψη είτε τη διάγνωση είτε τη θεραπεία στην πρωτοβάθμια φροντίδα υγείας. <br />Για τον οικογενειακό γιατρό περιγράφεται κάπως, έστω και με τις αμφιβολίες αυτές, το αν είναι μία φραγή στα άλλα επίπεδα υγείας. Δεν υπάρχει όμως τίποτα για τους γιατρούς ειδικοτήτων. Είναι φανερό ότι οι γιατροί ειδικοτήτων δεν έχουν θέση στο σχέδιο νόμου που καταθέτετε, άρα στο σύστημα, στο δίκτυο υγείας που προβλέπεται, παρά μόνο ως συμβεβλημένοι γιατροί. Αυτό είναι κάτι το οποίο μας βρίσκει κατηγορηματικά αντίθετους. Θα πρέπει να υπάρχουν και ειδικευμένοι γιατροί με την εγγύτητα που χρειάζεται και για την πρωτοβάθμια φροντίδα υγείας. Θα πρέπει να υπάρχουν ειδικευμένοι γιατροί σε σύνδεση και με το νοσοκομείο. <br />Θέλω να πω μία κουβέντα και για τα άρθρα 16 και 17. Υπάρχει αυτός ο ένας μήνας διαθεσιμότητας και αμφισβητείται από πολλούς ότι θα είναι τόσος, λόγω των πολλών διοικητικών βημάτων -δεκαεπτά έχουν μετρήσει οι εργαζόμενοι- που πρέπει να γίνουν για να εγκατασταθούν στις καινούργιες θέσεις τους με πραγματική αποστολή και εργασία. <br />Οι εργαζόμενοι του ΕΟΠΥΥ έχουν κάνει μία πρόταση και θέλω να την καταθέσω. Προτείνουν εάν μετά την πάροδο του ενός μηνός παρουσιαστεί καθυστέρηση -όχι εξαιτίας τους- η τοποθέτηση να γίνεται αυτοδίκαια στις ίδιες μονάδες πρωτοβάθμιας φροντίδας υγείας που υπηρετούσαν μέχρι σήμερα. <br /><br />Θα ήθελα να περάσω στις τρεις τροπολογίες που έχει κάνει η Κοινοβουλευτική μας Ομάδα. Και οι τρεις δείχνουν ότι οι περίφημες υπουργικές αποφάσεις …<br /><br />Παρακαλώ την ανοχή σας, κυρία Πρόεδρε. Χρειάζομαι ένα λεπτό.</speech><speech by="#s125"><from>ΠΡΟΕΔΡΕΥΟΥΣΑ</from> Ολοκληρώστε τη σκέψη σας.</speech><speech by="#s79"><from> ΚΩΝΣΤΑΝΤΙΝΟΣ ΖΑΧΑΡΙΑΣ</from> Θα ήθελα να δείξω ότι πραγματικά οι υπουργικές αποφάσεις εφαρμόζουν εξαιρετικά περιοριστικά οποιοδήποτε ζήτημα προκύψει στη δημόσια υγεία. Και η υπουργική απόφαση που επιβάλλει το 1 ευρώ ανά συνταγή και θα μετακυλήσει βάρος εξήντα-εβδομήντα εκατομμυρίων ευρώ  το χρόνο στις τσέπες των ασθενών και το περίφημο πεντάευρο στα τακτικά εξωτερικά ιατρεία, που είναι και μνημονιακή επιταγή αλλά προϋπήρχε, το οποίο επίσης γύρω στα εκατό εκατομμύρια ευρώ θα επιβαρύνει τους ασθενείς. Αυτό δεν στηρίζεται πουθενά, κύριοι συνάδελφοι, σε καμμιά εξουσιοδοτική διάταξη. Βασίζεται σε μία υπουργική απόφαση που είναι τελείως παράνομη. <br />Θα ήθελα να περάσω στη αναγκαιότητα να καταργηθεί επιτέλους αυτό το μηνιαίο πλαφόν του 80% στη συνταγογράφηση των γιατρών. Δεν έχει γίνει μέχρι σήμερα και δεν έχει βγει από τους καταλόγους της ΗΔΙΚΑ η φραγή στο 80%. Αυτό συνεπάγεται τεράστια προβλήματα, ειδικά για τους χρονίους πάσχοντες με τον παράλογο τρόπο που συμψηφίζει τον τρίτο, τον έκτο, τον ένατο και τον δωδέκατο μήνα, κάθε τρίμηνο δηλαδή τις δυνατότητες του πλαφόν. <br />Και να πω και για μία άλλη τροπολογία, για μία ομάδα συμπολιτών μας, τους παραπληγικούς. Θα πρέπει να περάσουν διατάξεις και για τους επικουρικούς γιατρούς, που προβλέπονται στην πρόβλεψη για τους επικουρικούς γιατρούς που υπάρχει στο νομοσχέδιο, όπως επίσης και για τη δυνατότητα να έχουν προσωποπαγείς θέσεις, ειδικότητα στα νοσοκομεία. <br />Ευχαριστώ πολύ, κυρία Πρόεδρε. <br /></speech><speech by="#s125"><from>ΠΡΟΕΔΡΕΥΟΥΣΑ</from> Ευχαριστώ. <br />Ξέρω ότι θα θέλατε να πείτε κι άλλα, γιατί είστε ειδικός.</speech><speech by="#s51"><from> ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</from> Ποιες είναι οι τρεις λέξεις που είπατε ότι διαγράφηκαν, κύριε Ζαχαριά; Δεν πρόλαβα να τις σημειώσω.</speech><speech by="#s79"><from> ΚΩΝΣΤΑΝΤΙΝΟΣ ΖΑΧΑΡΙΑΣ</from> Υπάρχουν δύο προβλέψεις. Τι παρέχει και τι περιλαμβάνει. Εκεί, λοιπόν, έχουν γίνει κάποιες αντιμεταθέσεις –και θα σας το δώσω μετά κατ’ ιδίαν για να το δείτε- και έχουν αφαιρεθεί οι λέξεις «διάγνωση», «αντιμετώπιση» και «αποκατάσταση». Αυτές οι τρεις λέξεις έχουν φύγει τελείως από το κείμενο στην τελευταία εκδοχή του όπως έχει τυπωθεί και μας έχει παραδοθεί. Θα σας το δώσω, κύριε Υπουργέ.</speech><speech by="#s125"><from>ΠΡΟΕΔΡΕΥΟΥΣΑ</from> Ευχαριστούμε, κύριε Ζαχαριά.<br />Το λόγο έχει ο Κοινοβουλευτικός Εκπρόσωπος της Χρυσής Αυγής κ. Αντώνιος Γρέγος.</speech><speech by="#s62"><from> ΑΝΤΩΝΙΟΣ ΓΡΕΓΟΣ</from> Η Χρυσή Αυγή, έχοντας πλήρη επίγνωση της κατάστασης των ανασφάλιστων Ελλήνων και γνωρίζοντας το τέλμα στο οποίο αυτήν τη στιγμή βρίσκεται ο Εθνικός Οργανισμός Παροχής Υπηρεσιών Υγείας, λέει όχι στην υποβάθμισή του και όχι στη μετατροπή του αποκλειστικά σε αγοραστή υπηρεσιών υγείας. <br />Θεωρούμε όλα τα παραπάνω άρθρα απαράδεκτα, γιατί δημιουργούν έναν ΕΟΠΥΥ περίπλοκο και αδύναμο, που υποβαθμίζει την πρωτοβάθμια φροντίδα υγείας. Η εκ νέου αναδιάρθρωση όλων των δομών του ΕΟΠΥΥ και η σύσταση νέων γενικών διευθύνσεων θα δημιουργήσει μεγάλη αναστάτωση και γραφειοκρατία. Επιτέλους, τόσο πρόχειρη ήταν η σύσταση του ΕΟΠΥΥ με το ν. 3918/2011, ώστε να απαιτείται η ριζική αναδόμησή του μετά από μόνο δύο χρόνια λειτουργίας; <br />Περαιτέρω, με το υπό συζήτηση νομοσχέδιο, ο θεσμός του οικογενειακού γιατρού δεν διασαφηνίζεται επαρκώς και δεν προσδιορίζεται η σχέση του με τους ειδικούς γιατρούς και με τις δευτεροβάθμιες δομές νοσηλείας. <br />Ως προς το άρθρο 12 παράγραφος 4α, δεν υπάρχει καν σύμβουλος του Νομικού Συμβουλίου του Κράτους που να υπηρετεί στον ΕΟΠΥΥ.<br />Επίσης, η Διεύθυνση Νομικών Υποθέσεων του ΕΟΠΥΥ υποβαθμίζεται σε Τμήμα. Στο ΙΚΑ υπηρετούσαν περίπου εβδομήντα μόνιμοι δικηγόροι, εκ των οποίων μόνο ένας μεταφέρθηκε στον ΕΟΠΥΥ, με αποτέλεσμα ο ΕΟΠΥΥ να έχει μόνο έξι μόνιμους δικηγόρους και να αναγκάζεται να αναθέτει υποθέσεις σε εξωτερικούς δικηγόρους, αυξάνοντας έτσι τη δαπάνη. Οι υπόλοιποι εξήντα εννέα δικηγόροι του ΙΚΑ τι ακριβώς κάνουν; <br />Στο κεφάλαιο 3, όσον αφορά τα άρθρα 16 έως 26, λέμε «ΌΧΙ» σε όλα. Το παρόν σχέδιο νόμου μπορεί να χαρακτηριστεί απαράδεκτο, καθώς θέτει σε διαθεσιμότητα το σύνολο του προσωπικού που υπηρετεί στις μονάδες υγείας του ΕΟΠΥΥ, υπακούοντας στα κελεύσματα της τρόικας και συμβάλλοντας στην επίτευξη του τιθέμενου στόχου των χιλιάδων απολύσεων εντός του 2014. Ωθεί τους γιατρούς του ΕΟΠΥΥ ουσιαστικά σε αυτοαπόληση. Θα πραγματοποιηθεί απόλυση των γιατρών του ΕΟΠΥΥ και σύμβαση εκ νέου για ορισμένους εξ αυτών. Πρόκειται ουσιαστικά για εξόντωση των γιατρών <br />Κατά τη μεταβατική περίοδο, όταν και η εξυπηρέτηση των ασφαλισμένων θα γίνεται από τα κέντρα υγείας, τις περιφερειακές δομές και τους συμβεβλημένους γιατρούς του ΕΟΠΥΥ, στους οποίους έχει αυξηθεί ο αριθμός των επισκέψεων σε τετρακόσιους αλλά και από τα εξωτερικά ιατρεία των νοσοκομείων, τα κέντρα υγείας θα μπορούν να ενταχθούν στις εφημερίες των νοσοκομείων. Δηλαδή θα επικρατήσει πανικός. Οι γιατροί θα έχουν επτά ημέρες να δηλώσουν αποδοχή θέσης. Αν δεν δηλώσουν ή αν δεν εμφανιστούν εκεί που τοποθετήθηκαν, τελούν σε αυτοδίκαιη απόλυση. Μάλιστα, αίσθηση προκαλεί πως οι θέσεις που θα μείνουν κενές θα καταργηθούν. Όσοι γιατροί θέλουν να ενταχθούν στο νέο αυτό σύστημα είναι αδύνατον να κλείσουν τις εκκρεμότητες των ιατρείων τους μέσα σε επτά μέρες.   <br />Η Χρυσή Αυγή απαιτεί να αποσυρθεί το νομοσχέδιο που απομακρύνει χιλιάδες γιατρούς από την πρωτοβάθμια φροντίδα υγείας, με προκάλυμμα τη δήθεν μεταρρύθμιση και προσχηματικό όπλο τη λεγόμενη πλήρη και αποκλειστική απασχόληση των γιατρών, που ουσιαστικά σκοπό έχει την απομάκρυνσή τους.<br />Υποτιμάτε και υποβαθμίζετε με αυτόν τον τρόπο το ιατρικό λειτούργημα, διαλύετε τις δημόσιες δομές υγείας και μεταφέρετε με απαράδεκτο τρόπο την περίθαλψη στις μεγάλες ιδιωτικές επιχειρήσεις με μεγάλη ζημιά και κόστος για τους ασφαλισμένους και τους υγειονομικούς κάθε κλάδου.<br />Στο κεφάλαιο 4, στα άρθρα 27 έως 29 λέμε «ΌΧΙ», γιατί υποβαθμίζετε τη δημόσια υγεία και την παραπέμπετε σε ιδιώτες, τους οποίους πληρώνετε με τις παράνομες και αντισυνταγματικές αυθαιρεσίες του rebate και clawback. «Υποβαθμίζω τη δημόσια παροχή υπηρεσιών υγείας και μετά την αναθέτω σε ιδιώτες τους οποίους στο τέλος δεν πληρώνω» είναι μια λογική χωρίς αντίκρισμα.<br />Στο άρθρο 30 τα Ιατρεία Διακοπής Καπνίσματος αποτελούν, αν και καθυστερημένα σε σχέση με άλλες ευρωπαϊκές χώρες, ένα καλό βήμα για τη μείωση του καπνίσματος και φυσικά λέμε «ΝΑΙ» σε αυτό.<br />Το άρθρο 31, σχετικά με τα Κέντρα Ιαματικού Τουρισμού, αποτελεί φωτογραφική διάταξη και αποτελεί κερκόπορτα για είσοδο ξένων κεφαλαίων. Προξενεί εντύπωση το γεγονός ότι καταλείπεται ευρύτατο πεδίο αυθαιρεσίας στον Υπουργό Υγείας, αφού όλα τα ουσιώδη ζητήματα παραπέμπονται να ρυθμιστούν με δικές του υπουργικές αποφάσεις. Σε αυτό λέμε όχι.<br />Τα άρθρα 32 και 33, σχετικά με τους σκύλους οδηγούς τυφλών και αξιοποίηση των ζώων συντροφιάς σε προγράμματα πρόληψης, θεραπείας και αποκατάστασης, είναι πραγματικά πολύ καλή προσπάθεια. Αλλά για ακόμη μια φορά το άρθρο παραμένει μετέωρο και αδιευκρίνιστο αφού και αυτό, όπως και τα προηγούμενα, παραπέμπει σε υπουργική απόφαση που δεν ξέρουμε πότε και αν θα εκδοθεί και αν θα εφαρμοστεί ποτέ. Οπότε, η Χρυσή Αυγή το υπερψηφίζει και ευελπιστεί να εφαρμοστεί σύντομα, καθότι είναι ιδιαίτερα ευεργετικό για τις ευπαθείς ομάδες.<br />Με το άρθρο 35 ανοίγει η φάμπρικα των ρουσφετολογικών αποσπάσεων, αφού προβλέπεται η δυνατότητα του Υπουργού Υγείας να αποσπά προσωπικό των νοσοκομείων του ΕΣΥ κατά παρέκκλιση κάθε άλλης διάταξης και λέμε «ΌΧΙ».<br />Το άρθρο 36 και 37, σχετικά με την τακτοποίηση ληξιπρόθεσμων οφειλών των νοσοκομείων προς τους ιδιώτες προμηθευτές, το υπερψηφίζουμε γιατί το θεωρούμε απαραίτητο για την προστασία της δημοσίας υγείας των Ελλήνων πολιτών αλλά και για την εξασφάλιση της βιωσιμότητας των επιχειρήσεων στις οποίες χρωστάνε τα νοσοκομεία, καθώς τα χρέη και η μέχρι σήμερα αδυναμία αποπληρωμής τους δεν δημιουργήθηκαν από δική τους ευθύνη αλλά εξαιτίας της δεινής δημοσιονομικής κατάστασης και του ελλιπούς θεσμικού πλαισίου.<br />Τα άρθρα από 38 έως και 43 τα καταψηφίζουμε. Ειδικότερα η προβλεπόμενη στο άρθρο 41 παράταση της προθεσμίας για την έκδοση και έγκριση του απολογισμού του ΕΟΠΥΥ μέχρι τις 30-6-2014 είναι ύποπτη και προοιωνίζει την ύπαρξη τεράστιας μαύρης τρύπας στον οργανισμό. Γι’ αυτό παρατείνεται η σχετική προθεσμία και το σκάσιμο της «φούσκας» για μετά τις δημοτικές εκλογές και τις ευρωεκλογές.<br />Περαιτέρω, το άρθρο 43 είναι καθαρά φωτογραφικό στην Ελλάδα του ρουσφετιού. Ξέρετε πάρα πολύ καλά ότι είναι σύνηθες φαινόμενο να μπαίνουν φωτογραφικές διατάξεις στα σχέδια νόμου.<br />Στο άρθρο 44, που αφορά τη σύμβαση μεταξύ του ελληνικού δημοσίου και της Ελληνικής Καθολικής Εξαρχίας και της Ιεράς Μονής Παμμακάριστου Θεοτόκου, έχουμε να δηλώσουμε ότι, όπως προκύπτει και από την έκθεση του Γενικού Λογιστηρίου του Κράτους, μειώνεται το μίσθωμα για τη χρήση του νοσοκομείου από 70.196 ευρώ σε 54.000 ευρώ. <br />Κύριε Υπουργέ, αν και καθυστερημένα, το καταλάβατε ότι πρέπει να γίνουν μειώσεις και στα κρατικά έξοδα. Όπως μειώνετε τους μισθούς των Ελλήνων, με τον ίδιο τρόπο να μειώσετε και τα κρατικά έξοδα. Υπάρχουν κτήρια που ανήκουν στο δημόσιο και θα μπορούσαν να αξιοποιηθούν. Να γίνει νοικοκύρεμα και σε λειτουργικά έξοδα δημοσίων οργανισμών και κτηρίων, να αξιοποιηθούν κτήρια ταμείων που υπάρχουν στον ΕΟΠΥΥ, τα οποία δεν έχουν ακόμα παραχωρηθεί προς χρήση, να αξιοποιηθούν κρατικά ταμεία που εκκενώνονται, όπως τα νοσοκομεία. Το παλιό Νοσοκομείο Αγρινίου παραμένει κενό εδώ και καιρό και το Πατησίων έχει αδειάσει με τις συγχωνεύσεις στο ΕΣΥ. Να τεθεί πλαφόν στο ύψος των μισθωμάτων, να εξορθολογιστούν τα καταβαλλόμενα μισθώματα στις περιπτώσεις που προκύπτει ότι υπερβαίνουν το μέσο όρο των τιμών της περιοχής. Να συστεγαστούν μονάδες διοικητικές και υγειονομικές, ειδικότερα σε Αττική και Θεσσαλονίκη, και σε οκτώ ακόμα πόλεις που ο ΕΟΠΥΥ διαθέτει ιδιόκτητα κτήρια και μισθωμένα. Οπότε, η Χρυσή Αυγή λέει «ΝΑΙ» στο παρόν άρθρο και ευελπιστεί να γίνουν και άλλες τέτοιες παρεμβάσεις.<br />Σχετικά με τον προγεννητικό έλεγχο τον θεωρούμε απαραίτητο και πρέπει να γίνεται δωρεάν. Σχετικά με την υποβοηθούμενη γονιμοποίηση, η οποία πλέον τείνει να γίνει η μόνη επιλογή των νέων ζευγαριών για πολλούς και διάφορους λόγους, προτείνουμε τον αυστηρό έλεγχο των σχετικών κέντρων, προκειμένου να αποφευχθούν φαινόμενα εκμετάλλευσης. <br />Επισημαίνουμε, για ακόμη μια φορά, την τρομερή επιβάρυνση που έχουν επιφέρει στο σύστημα υγείας οι ορδές των λαθρομεταναστών. <br />Σχετικά με το πρόβλημα των κατοίκων της Κεφαλλονιάς, σας τα είπαμε και χθες. Μπορείτε να χρησιμοποιήσετε την κρατική χρηματοδότηση που έχετε πάρει και έχετε κόψει παράνομα από εμάς. Ξέρετε πολύ καλά ότι λεφτά υπάρχουν στα ταμεία σας και στους λογαριασμούς σας. Μας λυπεί ιδιαίτερα ότι οι εκπρόσωποι, κυρίως του ΠΑΣΟΚ, αντί να σκύψουν το κεφάλι, να ζητήσουν συγγνώμη από τον ελληνικό λαό και να παρουσιαστούν σε κάποιο αρμόδιο εισαγγελέα διαφθοράς, συνεχίζουν τις ίδιες τακτικές.<br />Εδώ θέλω να κάνω –συγγνώμη για το χρόνο- και μία καταγγελία. Είθισται, όταν μιλάει κάποιος κοινοβουλευτικός. Αυτές τις ημέρες γίνεται η μεγαλύτερη προδοσία σχετικά με το Κυπριακό. Η απαράδεκτη κυπριακή Κυβέρνηση του Αναστασιάδη είναι έτοιμη να δεχτεί τη λύση της ομοσπονδίας από δύο συνιστώσες  πολιτείες-κράτη. Βεβαίως, σε αυτό το βρόμικο και προδοτικό σχέδιο έχει την ολόψυχη στήριξη της Κυβέρνησης Σαμαρά-Βενιζέλου. Να το ακούσει καλά ο ελληνικός λαός ότι θα βγει ένα κοινό ανακοινωθέν, βάσει του οποίου τα Κατεχόμενα θα αναγνωρίζονται ως ξεχωριστό τουρκοκυπριακό κράτος. Ουσιαστικά, θα γίνει μία νομική αναγνώριση της πραγματικής κατάστασης που υπάρχει σήμερα και θα χάσουμε για πάντα τα εδάφη που κατέλαβαν οι Τούρκοι τον Αύγουστο του 1974. Παραγράφεται, δηλαδή, η εισβολή του Αττίλα, παραγράφονται οι αγνοούμενοι, παραγράφεται η θυσία των ηρώων της ΕΛΔΥΚ.<br />Για εμάς που δεν αναγνωρίζουμε κανέναν ψευτοεθνάρχη, το δόγμα στο οποίο πιστεύουμε και αγωνιζόμαστε είναι το «Ελλάς-Κύπρος-Ένωσις». Ανοίγει ένας νέος «Φάκελος της Κύπρου», αλλά τώρα είμαστε και εμείς εδώ.<br />Σας ευχαριστώ πολύ.</speech><speech by="#s125"><from>ΠΡΟΕΔΡΕΥΟΥΣΑ</from> Ευχαριστούμε, κύριε Γρέγο.<br />Το λόγο έχει η κ. Όλγα-Νάντια Βαλαβάνη.</speech><speech by="#s25"><from> ΟΛΓΑ-ΝΑΝΤΙΑ ΒΑΛΑΒΑΝΗ</from> Κυρίες και κύριοι Βουλευτές, η συζήτηση αφορά ένα κρίσιμο νομοσχέδιο, αυτό για τη διάλυση του ΕΟΠΥΥ και ταυτόχρονα της δημόσιας και δωρεάν πρωτοβάθμιας φροντίδας υγείας. <br />Όλοι ξέρουμε ότι αυτό ακριβώς συμβαίνει, καθώς η μετατροπή του ΕΟΠΥΥ σε αποκλειστικά αγοραστή υπηρεσιών υγείας ουσιαστικά εξαλείφει τα τελευταία υπολείμματα θεσμών που βασίστηκαν στο ΕΣΥ της δεκαετίας του ’80 και στο τελευταίο τους στάδιο, δηλαδή σε ό,τι έχει απομείνει από την εφαρμογή τεσσάρων χρόνων μνημονιακών πολιτικών, «κουρέματος» της δημόσιας υγείας, που επέτρεπε ακόμα –βέβαια με μεγάλη ταλαιπωρία και καθυστέρηση- τη δωρεάν και χωρίς οικονομική συμμετοχή πρόσβαση στη δημόσια πρωτοβάθμια περίθαλψη όσων είναι ακόμα σήμερα ασφαλισμένοι. <br />Με άλλα λόγια, η Κυβέρνηση στις σημερινές συνθήκες κρίσης που βάθυναν αφάνταστα οι αποτυχημένες μνημονιακές πολιτικές, αντί να πάρει μέτρα βελτίωσης και περιφρούρησης αυτής της πρόσβασης σε δωρεάν δημόσιες υπηρεσίες υγείας και διεύρυνσής της, ώστε να συμπεριλαμβάνει σε όλη της την έκταση τα 3 εκατομμύρια των ανασφάλιστων, ιδιωτικοποιεί βίαια παραπέρα και συρρικνώνει το εύρος της πρωτοβάθμιας δημόσιας υγείας, προχωρώντας στην «κατεδάφιση» ό,τι δωρεάν και δημόσιου είχε απομείνει. <br />Σαν να μην έφτανε αυτό, κατά την προσφιλή της συνήθεια η συγκυβέρνηση κατέθεσε στο πλαίσιο του παρόντος νομοσχεδίου μία εξίσου κρίσιμη –αν και αφορά άλλους τομείς της δημόσιας και της κοινωνικής ζωής- τροπολογία. Η τροπολογία προβλέπει ότι το ελληνικό δημόσιο θα συνυπογράφει, μαζί με το ΤΑΙΠΕΔ, όποιες συμβάσεις εκποίησης δημόσιας περιουσίας κρίνει, αναλαμβάνοντας υποχρέωση αποζημίωσης των επενδυτών, σε περίπτωση που ζημιωθούν από καθυστερήσεις οφειλόμενες «σε πράξεις ή παραλείψεις δημοσίων υπηρεσιών», όπως η Αρχαιολογία ή η Πολεοδομία. <br />Η πρωτοφανής αυτή πρόβλεψη θα καθιστά το δημόσιο –και μάλιστα εθελοντικά- δικαστικά υπόλογο με την παραμικρή αφορμή σε οποιοδήποτε κερδοσκοπικό fund ή πολυεθνική, που ανά πάσα στιγμή μπορούν να αρχίσουν να προβάλλουν αξιώσεις αποζημίωσης. Και ξέρουμε έτσι κι αλλιώς τι λυσσασμένους δικαστικούς αγώνες δίνουν στα διεθνή δικαστήρια –συνήθως του Λονδίνου και των ΗΠΑ- τα διάφορα διεθνή funds ενάντια σε κυβερνήσεις που επιχειρούν να αμφισβητήσουν τις θέσεις ασφυκτικής κυριαρχίας τους στην οικονομία της χώρας τους, που έχουν κατακτήσει χάρη στην πολιτική ξεπουλήματός της μέσω ιδιωτικοποιήσεων προηγούμενων νεοφιλελεύθερων κυβερνήσεων. <br />Γι’ αυτό πρέπει να σας πω ότι για εμάς είναι φανερό πως νομοθετώντας έτσι η Κυβέρνηση, δεν περιορίζεται να στριμώξει μόνο τον εαυτό της, αλλά φροντίζει και για το μέλλον, για οποιαδήποτε αυριανή κυβέρνηση ΣΥΡΙΖΑ-Αριστεράς, αποφασισμένη να απαλλαγεί από τα μνημόνια, καθώς η ρήτρα αυτή προφανώς κατ’ εντολήν δανειστών και επενδυτών θα περιέχεται πλέον σε όσες συμβάσεις προλάβει να υπογράψει μέχρι τις εκλογές. <br />Με άλλα λόγια, αν η ρήτρα αυτή ψηφισθεί, η παρεμπόδιση της υπογραφής τέτοιων συμβάσεων θα συνιστά πλέον αγώνα δρόμου. Οι προσπάθειες επίκλησης στην αιτιολογική έκθεση δυο αιτιολογιών για την προτεινόμενη ρύθμιση, δεν αποτελούν παρά φθηνές δικαιολογίες, που ωστόσο ο τόπος θα πληρώσει πραγματικά πανάκριβα. <br />Πρώτον, η Κυβέρνηση επικαλείται την ανάγκη επιτάχυνσης των ιδιωτικοποιήσεων, επειδή το συνολικό τους αντίτιμο καταβάλλεται στον ειδικό λογαριασμό των δανειστών στην Τράπεζα της Ελλάδος, με προορισμό την αποπληρωμή ενός μη βιώσιμου δημόσιου χρέους, πράγμα που κατά την αιτιολογική έκθεση αποτελεί «εθνικό διακύβευμα». <br />Αντίθετα, δεν μας λέει τίποτα για το ότι τέτοια θηριώδη χρέη δεν πληρώθηκαν ποτέ στην παγκόσμια ιστορία ή ότι τυχόν επιμήκυνση του χρέους κατά πενήντα χρόνια, σύμφωνα με ό,τι φαίνεται να έχει ήδη συνομολογηθεί –είναι το γερμανικό σχέδιο- μεταξύ Κυβέρνησης και τρόικας, απηχώντας ελληνικές κυβερνητικές δηλώσεις εδώ και μήνες, όπως και το χθεσινό δημοσίευμα του Bloomberg, σημαίνει πρακτικά για την Ελλάδα μνημόνιο πολύ πέρα από τα μέσα του 21ου αιώνα. <br />Γιατί, κάτι που αποφεύγει να μας εξηγήσει είναι ότι ο δεύτερος Ευρωπαϊκός Κανονισμός «two pack», του Μαΐου 2013, προβλέπει ότι μέχρις ότου αποπληρωθεί το 75% του χρέους τους, οι χώρες που βρίσκονταν σε καθεστώς μνημονίου τη συγκεκριμένη περσινή ημερομηνία, δηλαδή η Ιρλανδία, η Πορτογαλία, η Κύπρος και η Ελλάδα, παραμένουν σε καθεστώς ακριβώς αντίστοιχο με το σημερινό, υπογράφοντας στο τέλος του κανονικού μνημονίου, ένα μνημόνιο μακροοικονομικής συνεργασίας με ελέγχους για το στόχο και νέα μέτρα, ακριβώς όπως και σήμερα, από επιτροπή της Κομισιόν και της Ευρωπαϊκής Κεντρικής Τράπεζας, δηλαδή από μία δόικα στη θέση της τρόικας, εφόσον από την αξιολόγηση που θα γίνεται τέσσερις φορές το χρόνο, προκύψει ότι δεν βγαίνει κάποιος στόχος, ακριβώς δηλαδή όπως σήμερα. <br />Είναι αυτό που περιέγραψα και βγάζοντας το ίδιο συμπέρασμα στον Όλι Ρεν στη Διακοινοβουλευτική Συνδιάσκεψη στο Βίλνιους της Λιθουανίας. Ο κ. Ρεν το επιβεβαίωσε, λέγοντας ότι η «Ελληνίδα συνάδελφος περιγράφει με ακρίβεια αυτό που προβλέπεται».</speech><speech by="#s89"><from> ΝΙΚΗΤΑΣ ΚΑΚΛΑΜΑΝΗΣ</from> Αυτά τι σχέση έχουν με το νομοσχέδιο;</speech><speech by="#s25"><from> ΟΛΓΑ-ΝΑΝΤΙΑ ΒΑΛΑΒΑΝΗ</from> Διαβάστε το «two pack». Του το διάβασα και μου είπε ότι έτσι ακριβώς είναι. Δείτε και τα Πρακτικά της Διακοινοβουλευτικής.</speech><speech by="#s33"><from> ΗΛΙΑΣ ΒΛΑΧΟΓΙΑΝΝΗΣ</from> Αυτό ισχύει για όλες τις χώρες.</speech><speech by="#s148"><from> ΔΗΜΗΤΡΙΟΣ ΚΥΡΙΑΖΙΔΗΣ</from> Θα το καταργήσετε, κυρία Βαλαβάνη;</speech><speech by="#s25"><from> ΟΛΓΑ-ΝΑΝΤΙΑ ΒΑΛΑΒΑΝΗ</from> Είναι άλλο αυτό που ισχύει. Αυτό είναι μόνο για τις χώρες σε μνημόνιο.</speech><speech by="#s125"><from>ΠΡΟΕΔΡΕΥΟΥΣΑ</from> Θα τα πούμε άλλη ώρα αυτά, κύριοι συνάδελφοι. Σας παρακαλώ, μην διακόπτετε. <br />Κυρία Βαλαβάνη, ολοκληρώστε.</speech><speech by="#s25"><from> ΟΛΓΑ-ΝΑΝΤΙΑ ΒΑΛΑΒΑΝΗ</from>  Είναι για όσες βρίσκονταν σε μνημόνιο στις 31 Μαΐου 2013.</speech><speech by="#s33"><from> ΗΛΙΑΣ ΒΛΑΧΟΓΙΑΝΝΗΣ</from> Εσείς θα διώξετε την Κομισιόν για όλους.</speech><speech by="#s25"><from> ΟΛΓΑ-ΝΑΝΤΙΑ ΒΑΛΑΒΑΝΗ</from> Άρα, σε συνθήκες που μια χρονική επιμήκυνση για 50 χρόνια αποτελεί πρακτικά μνημόνιο για πάντα, «εθνικό διακύβευμα» αποτελεί όχι το εφάπαξ ξεπούλημα της δημόσιας περιουσίας για αποπληρωμή ενός χρέους που επίσημα θα πληρώνουν και τα παιδιά των παιδιών των παιδιών μας, μιας δημόσιας περιουσίας απολύτως αναγκαίας για οποιοδήποτε πρόγραμμα παραγωγικής ανασυγκρότησης, ώστε λαός και χώρα να μπορέσουν να σταθούν ξανά στα πόδια τους, αλλά η επίτευξη συμφωνίας –αυτό είναι το πραγματικό εθνικό διακύβευμα- για απαλλαγή από το μεγαλύτερο μέρος του χρέους, μορατόριουμ τόκων και αποπληρωμή του υπόλοιπου με ρήτρα ανάπτυξης. Ό,τι ακριβώς, δηλαδή, προέβλεπε η Συμφωνία του Λονδίνου του 1953 για τη Γερμανία. <br /></speech><speech by="#s148"><from> ΔΗΜΗΤΡΙΟΣ ΚΥΡΙΑΖΙΔΗΣ</from> Άλλα λόγια να αγαπιόμαστε!</speech><speech by="#s25"><from> ΟΛΓΑ-ΝΑΝΤΙΑ ΒΑΛΑΒΑΝΗ</from> Θα παρακαλούσα, κυρία Πρόεδρε, για λίγο χρόνο ακόμα γιατί είχα και διακοπές.</speech><speech by="#s125"><from>ΠΡΟΕΔΡΕΥΟΥΣΑ</from> Ένα λεπτό μόνο, κυρία Βαλαβάνη, συνεχίστε.</speech><speech by="#s25"><from> ΟΛΓΑ-ΝΑΝΤΙΑ ΒΑΛΑΒΑΝΗ</from> Δεύτερον, η Κυβέρνηση διαβεβαιώνει ότι «το ελληνικό δημόσιο υπέχει ούτως ή άλλως αντικειμενική εξωσυμβατική ευθύνη για τις παράνομες πράξεις και παραλείψεις των ως άνω φορέων και υπηρεσιών που είναι όργανά του», κατά το άρθρο 105 του εισαγωγικού νόμου του Αστικού Κώδικα και πως η συγκεκριμένη ρύθμιση κρίνεται εύλογη για λόγους «ασφάλειας δικαίου» απέναντι στους «επενδυτές». <br />Εδώ επιχειρείται εξόφθαλμη λαθροχειρία. Το άρθρο 105 αφορά παράνομες πράξεις των δημόσιων υπηρεσιών, και βέβαια σ’ αυτή την περίπτωση ισχύει και εφαρμόζεται έτσι κι αλλιώς και για τις ιδιωτικοποιήσεις, χωρίς να απαιτούνται πρόσθετες ρυθμίσεις. <br />Η προτεινόμενη ρύθμιση, όμως, αφορά όλες τις πράξεις φορέων και υπηρεσιών του δημοσίου, δηλαδή και τις νόμιμες, τις περιπτώσεις κατά τις οποίες οι καθυστερήσεις προκύπτουν όχι επειδή παραβιάζεται αλλά επειδή εφαρμόζεται η νομοθεσία.<br />Με άλλα λόγια, η ρύθμιση αυτή όχι μόνο δεν οδηγεί σε ασφάλεια δικαίου, όπως ψευδώς ισχυρίζεται η Κυβέρνηση στην αιτιολογική έκθεση, αλλά αντίθετα με το πρόσχημα της αποφυγής καταβολής αποζημίωσης από μεριάς του δημοσίου, ουσιαστικά προτρέπει τις δημόσιες υπηρεσίες και οργανισμούς στη χαλαρή εφαρμογή και την μη τήρηση των όποιων προστατευτικών για το περιβάλλον, την πολεοδομία και τις αρχαιότητες κανόνων δικαίου δεν έχουν ακόμη κατεδαφιστεί μετά τις νομοθετικές ρυθμίσεις που επιβλήθηκαν μέσω των μνημονίων. <br />Το συμπέρασμα είναι -και κλείνω- ότι η τροπολογία αυτή υποχρεώνει το ελληνικό δημόσιο να αποζημιώνει «επενδυτές», ακόμη και στις περιπτώσεις που επέρχεται βλάβη στην επένδυσή τους, επειδή οι αρμόδιες δημόσιες υπηρεσίες κάνουν τη δουλειά τους, εφαρμόζοντας τη νομοθεσία. <br />Ταυτόχρονα, αν ψηφιστεί, θα λειτουργεί ως διαρκής εκβιασμός στους αρμόδιους δημόσιους υπαλλήλους και  τις δημόσιες υπηρεσίες να κάνουν τα στραβά μάτια, προκειμένου να μην υποχρεωθεί το ελληνικό δημόσιο σε αποζημιώσεις, δηλαδή τους προτρέπει σε κατ’ επανάληψη παράνομες πράξεις. <br />Ο ΣΥΡΙΖΑ ζητά την άμεση και οριστική απόσυρση αυτής της τροπολογίας και καλεί το ίδιο να κάνουν και οι Βουλευτές όλων των κομμάτων.</speech><speech by="#s125"><from>ΠΡΟΕΔΡΕΥΟΥΣΑ</from> Ευχαριστούμε πολύ, κυρία Βαλαβάνη. Το καταλάβαμε.</speech><speech by="#s25"><from> ΟΛΓΑ-ΝΑΝΤΙΑ ΒΑΛΑΒΑΝΗ</from> Και βεβαίως, αν δεν αποσυρθεί, θα προτείνουμε ονομαστική ψηφοφορία, ώστε για τις αυριανές δικαστικές περιπέτειες του ελληνικού δημοσίου και για ό,τι θα καλείται να πληρώσει με χρήματα των φορολογουμένων, να πάρει ο κάθε Βουλευτής τη δική του ευθύνη. <br />Ευχαριστώ πάρα πολύ.<br /></speech><speech by="#s125"><from>ΠΡΟΕΔΡΕΥΟΥΣΑ</from> Ευχαριστούμε πολύ, κυρία Βαλαβάνη.<br />Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, σαράντα ένας μαθητές και μαθήτριες και τρεις εκπαιδευτικοί- συνοδοί τους από το Γενικό Λύκειο Ανέζας Άρτας. <br />Η Βουλή σας καλωσορίζει. <br /></speech><speech by="#s51"><from> ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</from> Κυρία Πρόεδρε, παρακαλώ, το λόγο θα ήθελα.</speech><speech by="#s125"><from>ΠΡΟΕΔΡΕΥΟΥΣΑ</from> Έχετε το λόγο, κύριε Υπουργέ, για δύο λεπτά.</speech><speech by="#s51"><from> ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</from> Ευχαριστώ πάρα πολύ.<br />Αν και οι παρατηρήσεις της κυρίας συναδέλφου δεν είχαν μεγάλη σχέση με το νομοσχέδιο οφείλω να πω, οφείλει η Κυβέρνηση να απαντήσει. <br />Κατ’ αρχάς, κυρία συνάδελφε, για όλο το κομμάτι το οποίο αναλύσατε περί της εποπτείας των ευρωπαϊκών θεσμών επί της οικονομίας των κρατών-μελών, μια και το κόμμα σας όλο, εν μέρει, εν συνόλω, κατά τμήμα είναι υπέρ της παραμονής μας στην Ευρωπαϊκή Ένωση και στο ευρώ κατά πως δήλωσε ο Αρχηγός σας, αν θυμάμαι καλά στο Τέξας, καλό είναι να είστε πλήρως ενήμερη. <br />Όλες οι χώρες της Ευρωπαϊκής Ένωσης, μηδεμίας εξαιρουμένης, για να συμμετέχουν στην Ευρωζώνη έχουν συμφωνήσει αυτό που λέγεται δημοσιονομικό σύμφωνο σταθερότητας και μάλιστα επιπλέον πια όλες οι χώρες της Ευρωπαϊκής Ένωσης και του ευρώ θα πρέπει να στέλνουν τους προϋπολογισμούς για προέγκριση στις Βρυξέλες, θα πρέπει να δέχονται οιουδήποτε είδους ελέγχους από τους ευρωπαϊκούς θεσμούς και δεν θα επιτρέπεται να έχουν καμμία παρέμβαση πέραν του συμφώνου και των προβλεπομένων στο σύμφωνο από τους προϋπολογισμούς τους.</speech><speech by="#s25"><from> ΟΛΓΑ-ΝΑΝΤΙΑ ΒΑΛΑΒΑΝΗ</from> Το «two pack» είναι πέρα από όλα αυτά εκτός, αν ξέρετε καλύτερα από τον Όλι Ρεν.</speech><speech by="#s51"><from> ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</from> Μην με διακόπτετε.</speech><speech by="#s125"><from>ΠΡΟΕΔΡΕΥΟΥΣΑ</from> Κυρία Βαλαβάνη, τα είπατε αυτά. Τα καταλάβαμε.</speech><speech by="#s51"><from> ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</from> Αν αυτά δεν τα έχετε καταλάβει κι επειδή μπορεί να μην δείχνετε πίστη στα δικά μου λόγια, μπορείτε να διαβάσετε τη συνέντευξη του τέως Προέδρου του ΣΥΡΙΖΑ, του κ. Αλέκου Αλαβάνου, μόλις την περασμένη Κυριακή στον «ΕΛΕΥΘΕΡΟ ΤΥΠΟ», ο οποίος με την μεγάλη του εμπειρία στους ευρωπαϊκούς θεσμούς ως επί σειρά ετών Ευρωβουλευτής -κύριε Στρατούλη, μην με κοιτάτε έτσι, φαντάζομαι θυμάστε τον κ. Αλαβάνο- εξηγεί ότι είναι «παραμύθια της Χαλιμάς» να λέει κάποιος ότι μπορεί να παραμείνει στο ευρώ χωρίς ευρωπαϊκή εποπτεία. <br />Άρα, για να το τελειώνουμε, εάν και εφόσον είστε κόμμα υπέρ του ευρώ, σημαίνει ότι συναποδέχεστε την ευρωπαϊκή εποπτεία στον προϋπολογισμό, τις δαπάνες, το σύμφωνο σταθερότητας και σε όλα τα άλλα, εκτός αν θέλετε κάτι άλλο.</speech><speech by="#s125"><from>ΠΡΟΕΔΡΕΥΟΥΣΑ</from> Κύριε Υπουργέ, κλείστε.</speech><speech by="#s51"><from> ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</from> Θα το κλείσω. <br />Ειδικά όμως για εσάς -μπορεί να σας ενδιαφέρει αυτό που θα σας πω, μην το θεωρήσετε προσωπική αιχμή, μιας και είπατε για τα δικαστήρια και τέτοια- διάβασα το «πόθεν έσχες» σας και, αν θυμάμαι καλά, είχατε 1000.000 εκατομμύριο λίρες. Να τα χαίρεστε.</speech><speech by="#s25"><from> ΟΛΓΑ-ΝΑΝΤΙΑ ΒΑΛΑΒΑΝΗ</from> Όχι, ακριβώς. Μακάρι να είχα τόσες. Δεν είχα τόσες, αλλά δεν πειράζει.</speech><speech by="#s51"><from> ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</from> Μπορώ να σας πω ότι με την τραπεζική ένωση που προχωρά τώρα η Ευρωπαϊκή Ένωση…</speech><speech by="#s25"><from> ΟΛΓΑ-ΝΑΝΤΙΑ ΒΑΛΑΒΑΝΗ</from> Δεν είχα τόσες, αλλά δεν πειράζει.</speech><speech by="#s51"><from> ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</from> Εντάξει, 900.000. Μπορεί να κάνω λάθος. Σας εύχομαι να το στρογγυλέψετε. <br />Σας λέω, λοιπόν, ότι με την τραπεζική ένωση που κάνει τώρα η Ευρωπαϊκή Ένωση, που είναι ένα βήμα περαιτέρω όμως στην εποπτεία, θα μπορείτε με ασφάλεια να μεταφέρετε τις λίρες σας, από λίρες Αγγλίας σε ευρώ, να ενισχύσετε και την ευρωπαϊκή ή και την ελληνική οικονομία, αντί να έχετε τις λίρες Αγγλίας εκεί και να μας μιλάτε εδώ για τους κινδύνους της ελληνικής οικονομίας, κυρία συνάδελφε.<br />Πριν ανεβείτε στο Βήμα και αρχίσετε να μιλάτε για δικαστήρια, να είστε πολύ προσεκτική. Έχουμε κι εμείς στόμα.<br />Ευχαριστώ πολύ.<br /></speech><speech by="#s155"><from> ΖΩΗ ΚΩΝΣΤΑΝΤΟΠΟΥΛΟΥ</from> Και ράβδους χρυσού.</speech><speech by="#s25"><from> ΟΛΓΑ-ΝΑΝΤΙΑ ΒΑΛΑΒΑΝΗ</from> Έχω 13.000 ακριβώς. Αυτό το λέω για την πληροφόρησή σας.</speech><speech by="#s51"><from> ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</from> Είστε πρώτο θέμα σε όλα τα blog για 900.000. Τα είδατε. Εννιακόσιες χιλιάδες, για να προστατεύετε τους φτωχούς.</speech><speech by="#s3"><from> ΕΙΡΗΝΗ-ΕΛΕΝΗ ΑΓΑΘΟΠΟΥΛΟΥ</from> Πάνω απ’ όλα πολιτικά!</speech><speech by="#s51"><from> ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</from> Ξαναπείτε για δικαστήρια και εδώ είμαστε.</speech><speech by="#s125"><from>ΠΡΟΕΔΡΕΥΟΥΣΑ</from> Ο κ. Δημήτρης Στρατούλης έχει το λόγο.</speech><speech by="#s51"><from> ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</from> Δεν πιστεύω να έχεις κι εσύ 13.000, Δημήτρη.</speech><speech by="#s125"><from>ΠΡΟΕΔΡΕΥΟΥΣΑ</from> Με συγχωρείτε, κύριοι συνάδελφοι. Έκανα λάθος. Ο κ. Σταύρος Κοντονής έχει το λόγο.<br />Ορίστε, κύριε Κοντονή, έχετε τον λόγο.</speech><speech by="#s130"><from> ΣΤΑΥΡΟΣ ΚΟΝΤΟΝΗΣ</from> Ευχαριστώ, κυρία Πρόεδρε.<br />Κυρίες και κύριοι συνάδελφοι, παίρνω το λόγο, γιατί έχουμε καταθέσει δύο Βουλευτές του ΣΥΡΙΖΑ μία τροπολογία, που νομίζω ότι πρέπει να μας βρίσκει όλους σύμφωνους, διότι αποκαθιστά κατά τη γνώμη μας μία παράλειψη. Μάλιστα, αυτή η παράλειψη είχε συντελεστεί εις βάρος συνανθρώπων μας, οι οποίοι χρήζουν και προσοχής και αλληλεγγύης και της ανθρωπιάς μας.<br />Κύριε Υπουργέ, μιλώ για την τροπολογία.<br />Στο ν. 2920/2001 και συγκεκριμένα στο άρθρο 15 προβλέπονται ορισμένες κατηγορίες ιατρών, οι οποίοι μπορούν να διοριστούν ως επικουρικοί εκτός σειράς. Σοφά ο νομοθέτης έχει περιλάβει αυτή τη διάταξη στο νομοθετικό μας σύστημα, διότι οι συνάνθρωποί μας οι οποίοι αναφέρονται με σοβαρές παθήσεις χρήζουν τέτοιας αλληλεγγύης και προστασίας.<br />Όμως, έχει παραληφθεί –από παραδρομή, είμαι βέβαιος, γιατί αν το είχαν σκεφτεί, θα το είχαν συμπεριλάβει και τότε- εκείνη η κατηγορία πτυχιούχων της ιατρικής, ιατρών που έχουν τελειώσει και την ειδίκευσή τους, οι οποίοι έχουν πρόβλημα παραπληγίας. Αυτοί είναι σήμερα γιατροί και αυτό το πρόβλημά τους είναι πολύ σοβαρότερο άλλων παθήσεων, που διαλαμβάνονται στο νόμο.<br />Επομένως, νομίζω, κύριε Υπουργέ, ότι θα ήταν ευκταίο από τη μεριά της Κυβέρνησης να δηλώσει ότι κάνει δεκτή αυτήν την τροπολογία. Νομίζω ότι θα τιμούσε και την Κυβέρνηση και εσάς προσωπικά να συμπεριληφθεί στο άρθρο 15 του ν. 2920/2001 και η παραπληγία ως ασθένεια των επικουρικών ιατρών, που μπορούν να διοριστούν σ’ αυτήν τη θέση εκτός σειράς.<br />Ελπίζω, κύριε Υπουργέ, να έχουμε μία απάντηση.</speech><speech by="#s51"><from> ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</from> Βεβαίως. Θα σας πω.</speech><speech by="#s130"><from> ΣΤΑΥΡΟΣ ΚΟΝΤΟΝΗΣ</from> Ωραία.<br />Κυρίες και κύριοι συνάδελφοι, όσον αφορά το νομοσχέδιο, ακούμε την τελευταία περίοδο –το ακούσαμε και στη Βουλή, αλλά το ακούμε και στις δημόσιες συζητήσεις- ότι το υφιστάμενο σύστημα που διαπερνά το χώρο της δημόσιας υγείας έχει στρεβλώσεις και ο ΣΥΡΙΖΑ με τη στάση του δεν επιθυμεί να αρθούν αυτές οι στρεβλώσεις.<br />Νομίζω ότι εδώ γίνεται μία δημαγωγία και, μάλιστα, κακού τύπου. Τις στρεβλώσεις του Εθνικού Συστήματος Υγείας τις είχαμε εντοπίσει πριν από πολλά χρόνια και είχαμε επισημάνει πρώτα και κύρια αυτό το οποίο γίνεται στο χώρο της υγείας, δηλαδή μία διασπάθιση άνευ προηγουμένου του δημοσίου χρήματος.<br />Κύριοι συνάδελφοι, ξέρετε πολύ καλά ότι οι προμήθειες στα νοσοκομεία ιατρικού και φαρμακευτικού υλικού γίνονταν δυνάμει νόμου. Δηλαδή, στο νόμο κοστολογείτο το φάρμακο ή το ιατρικό προϊόν, το οποίο ήθελε να αγοράσει το νοσοκομείο και δυνάμει αυτής της τιμής γίνονταν οι αγορές.<br />Αυτό, λοιπόν, το οποίο συνέβαινε ήταν πέρα από κάθε λογική, διότι στις υποχρεώσεις του ελληνικού κράτους ήταν να αγοράζει ακριβά, όπως προέβλεπε ο νόμος, αυτά τα υλικά και τα φάρμακα, ενώ τα ίδια υλικά και τα ίδια φάρμακα στην ελεύθερη αγορά ο ιδιώτης ιδιοκτήτης νοσοκομείου τα αγόραζε πολύ φθηνότερα.<br />Αν αυτό δεν είναι και δεν ήταν, όπως σωστά είχαμε επισημάνει, ο ορισμός της διαπλοκής και μάλιστα της νομοθετημένης διαπλοκής, τότε οι λέξεις χάνουν το νόημά τους. <br />Σήμερα, λοιπόν, σας λέμε, τέτοιου είδους στρεβλώσεις να τις διορθώσετε. Μία παρόμοια στρέβλωση σάς την ανέφερε ο εισηγητής του ΣΥΡΙΖΑ κ. Ξανθός. Είναι ποτέ δυνατόν στην Ελλάδα η αναλογία δημοσίου-ιδιωτικού τομέα να είναι εξήντα-σαράντα, όταν στην άλλη Ευρώπη είναι ογδόντα-είκοσι; Γιατί συνέβαινε αυτό το πράγμα; Και γιατί συμβαίνει;<br /> Επομένως, αυτές τις στρεβλώσεις εσείς πρέπει να διορθώσετε, ενισχύοντας το δημόσιο χαρακτήρα και όχι κάνοντας τον ΕΟΠΥΥ, κυρίες και κύριοι συνάδελφοι, από πάροχο, αγοραστή. Διότι ακόμα και καλόπιστα να θέλουμε να προσεγγίσουμε ορισμένα πράγματα εδώ διαπιστώνουμε -το αυτονόητο- ότι ιδίως για το διαγνωστικό κομμάτι υπάρχει μία άμεση, μία ευθεία σχέση με τους ιδιώτες επιχειρηματίες, οι οποίοι θέλουν να έχουν αυτό το πεδίο προνομιακό και να πουλάνε ακριβές υπηρεσίες. <br />Επομένως, το διαγνωστικό κομμάτι παίζει μεγάλο ρόλο και έχει σημασία για τα θέματα σεβασμού του δημοσίου χρήματος. <br /> <br />Το δεύτερο που θέλουμε να σας τονίσουμε και το έχουμε πει δεκαπέντε χιλιάδες φορές, κύριε Υπουργέ, είναι ότι εδώ πρέπει να υπάρχει κεντρική φαρμακαποθήκη και κεντρική αποθήκη ιατρικού υλικού. Γιατί τα λέμε αυτά; Πρώτα από όλα, διότι αν έχετε ένα σύστημα προμηθειών το οποίο προμηθεύεται για όλη την Ελλάδα, για όλα τα νοσοκομεία, κεντρικά, μπορείτε να πετυχαίνετε πολύ καλύτερες τιμές και να είστε σε καλύτερη διαπραγματευτική θέση. Το δεύτερο είναι να ελέγχετε τη ροή των φαρμάκων και των υλικών προς τα νοσοκομεία και κανένας εκεί να μην μπορεί να κάνει το παραμικρό. <br />Αυτά τα πράγματα, λοιπόν, είναι ανάγκη να γίνουν άμεσα και όχι, κύριε Υπουργέ, να γίνονται απολύσεις γιατρών και υπαλληλικού προσωπικού για να φτάσουμε στις δωδεκάμισι χιλιάδες που απαιτεί η τρόικα και έχει εξαγγείλει ο κ. Μητσοτάκης. Διότι γνωρίζετε πολύ καλά -σας αναφέρω και το παράδειγμα του Νοσοκομείου της Ζακύνθου- ότι έχουμε τεράστια κενά στις υπηρεσίες.<br /> <br />Τελειώνω κυρία Πρόεδρε.<br />Αυτά τα κενά θα καλυφθούν με απολύσεις και με τις μνημονιακές πολιτικές ή θα καλυφθούν με τρόπο γενναίο, ούτως ώστε να ανταποκριθεί το δημόσιο σύστημα υγείας σε αυτό που λέμε «υποχρέωση του κράτους για δωρεάν παροχή υγείας»;<br />Αν αυτά τα πράγματα, κύριε Υπουργέ, δεν γίνουν, τότε οδεύουμε προς την απόλυτη ιδιωτικοποίηση, είτε με άμεσο τρόπο είτε με έμμεσο. Και αυτό πλήττει τους φτωχούς ανθρώπους και τους ανθρώπους που δεν έχουν την οικονομική δυνατότητα. Γι’ αυτούς είναι η έγνοια της Αριστεράς. Δεν ξέρω η έγνοια της Κυβέρνησης για ποιους είναι.<br /></speech><speech by="#s125"><from>ΠΡΟΕΔΡΕΥΟΥΣΑ</from> Ευχαριστούμε, κύριε Κοντονή. <br />Έχει ζητήσει τον λόγο ο κύριος Υπουργός.<br />Ορίστε, κύριε Υπουργέ, έχετε τον λόγο για δύο λεπτά.</speech><speech by="#s51"><from> ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</from> Αρχικά, θα ήθελα να πω στον κύριο συνάδελφο ότι η τροπολογία του είναι σωστή. Προσπάθησα από τις υπηρεσίες να δω αν υπάρχει ένα εκτιμώμενο κόστος, δηλαδή πόσοι είναι περίπου αυτοί οι άνθρωποι που θα μπορούσαν να διεκδικήσουν αυτό το δικαίωμα. Μέχρι αυτή την ώρα δεν έχω μία τέτοια εικόνα και αυτό καθιστά για εμένα απαγορευτικό το να την κάνω δεκτή σήμερα. <br />Σας λέω, όμως, ότι έχω δώσει ήδη εντολή στις υπηρεσίες να δούμε ακριβώς τι σημαίνει αυτό και στο επόμενο νομοσχέδιο του Υπουργείου Υγείας που θα έρθει ίσως και την άλλη εβδομάδα, θα την τοποθετήσουμε και θα αναφέρω ότι είναι δικής σας πρωτοβουλία αυτή η τροπολογία. Αυτό, γιατί επί της ουσίας συμφωνούμε. Ψάχνω να βρω τον τεχνικό τρόπο με τον οποίο θα το περάσουμε σε νομοσχέδιο, για να μη γίνει κάτι πρόχειρα και να μη βρεθούμε σε κάτι το οποίο δεν μπορούμε να διαχειριστούμε την επόμενη ημέρα.</speech><speech by="#s125"><from>ΠΡΟΕΔΡΕΥΟΥΣΑ</from> Ευχαριστούμε, κύριε Υπουργέ.</speech><speech by="#s51"><from> ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</from> Δώστε μου ένα λεπτό ακόμη, κυρία Πρόεδρε.<br />Όσον αφορά τη σχέση δημοσίου και ιδιωτικού τομέα στην Ελλάδα, κύριε συνάδελφε -και το λέω σε εσάς επειδή ξέρω ότι είστε καλόπιστος-είναι πολύ ωραίο να το επισημαίνετε. Δείτε, όμως, από πού ξεκινάει το πρόβλημα, τουλάχιστον έτσι όπως μας το λένε και οι ειδικοί του Παγκόσμιου Οργανισμού Υγείας, αλλά και Έλληνες ειδικοί, οι οποίοι ασχολούνται με τα οικονομικά της υγείας. Το πραγματικό πρόβλημα είναι ότι έχουμε πάρα πολλούς γιατρούς. <br />Ξέρετε πόσους περισσότερους; Σύμφωνα με την πιο ήπια εκτίμηση, έχουμε τους διπλάσιους απ’ όσους χρειάζεται η χώρα μας. Σύμφωνα με τα αυστηρά στάνταρντ της Ευρωπαϊκής Ένωσης έχουμε τους τριπλάσιους. Όπως αντιλαμβάνεστε, όταν έχεις τους διπλάσιους -ας πάρουμε την πιο ήπια εκδοχή- αυτό σημαίνει ότι δεν μπορεί να τους έχει όλους σε χρήση το δημόσιο σύστημα, γιατί τότε θα έπρεπε να ξοδεύει τερατώδη ποσά. <br />Άρα, εφόσον αυτοί πρέπει να έχουν εργασία και εφόσον το δημόσιο σύστημα δεν μπορεί να πάρει όλους αυτούς τους ανθρώπους, προφανώς αυτοί θα βρουν εργασία στον ιδιωτικό τομέα. Και αυτό θα αυξήσει τον ιδιωτικό τομέα. <br />Θα ήσασταν έτοιμοι να συζητήσουμε, κύριοι του  ΣΥΡΙΖΑ, αυτό το κομβικό και θεμελιώδες πρόβλημα που έχουμε στην Ελλάδα; <br />Ξέρετε τι έκανε η Ολλανδία για να αντιμετωπίσει παρόμοιο πρόβλημα στην δεκαετία του 1980; Έχετε υπόψη σας; Ο κ. Κυριακάκης μπορεί να το ξέρει. Ξέρετε τι έκανε; Έκλεισε τις ιατρικές σχολές για δέκα χρόνια. Αυτό έκανε η Ολλανδία για να διατηρήσει το μέσο όρο που είπατε.</speech><speech by="#s125"><from>ΠΡΟΕΔΡΕΥΟΥΣΑ</from> Εμάς μας έρχονται και από έξω όμως.</speech><speech by="#s51"><from> ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</from> Εγώ δεν είπα να κάνουμε αυτό. Το λέω για να καταλάβετε ότι η επισήμανση ενός προβλήματος ορθή- ως επισήμανση- μπορεί να υποκρύπτει μια πολύ πιο δύσκολη απάντηση σε ένα πολύ πιο δύσκολο ερώτημα. Μην είστε τόσο βιαστικός, γιατί είστε σοβαρός άνθρωπος. <br />Ευχαριστώ πολύ.</speech><speech by="#s149"><from> ΒΑΣΙΛΕΙΟΣ ΚΥΡΙΑΚΑΚΗΣ</from> Θα ήθελα να κάνω μια διευκρίνιση.</speech><speech by="#s125"><from>ΠΡΟΕΔΡΕΥΟΥΣΑ</from> Παρακαλώ, έχετε το λόγο για ένα λεπτό.</speech><speech by="#s149"><from> ΒΑΣΙΛΕΙΟΣ ΚΥΡΙΑΚΑΚΗΣ</from> Ναι μεν έχουμε αρκετά περισσότερους γιατρούς από το μέσο όρο των χωρών του ΟΟΣΑ –γράφεται και στη σχετική έκθεση κάθε χρόνο- αλλά έχουμε πολύ λιγότερους νοσηλευτές. Και όπως ξέρετε, οι νοσηλευτές στο Εθνικό Σύστημα Υγείας είναι πολύ περισσότεροι από τους γιατρούς. Αυτό, λοιπόν, πρέπει να το αναγνωρίσουμε. Είναι 3,2 ανά χίλιους κατοίκους έναντι 8 μέσο όρο. Ένα είναι αυτό. <br />Το δεύτερο: Μικρό μόνο μέρος των ιδιωτικών και δημοσίων δαπανών οφείλονται στο προσωπικό. Ο συνάδελφος κ. Κοντονής μίλησε για άλλα πράγματα. Μίλησε για διαγνωστικά κέντρα, για το πώς μετακυλύεται το χρήμα κ.λπ..</speech><speech by="#s125"><from>ΠΡΟΕΔΡΕΥΟΥΣΑ</from> Εντάξει, κύριε Κυριακάκη.</speech><speech by="#s149"><from> ΒΑΣΙΛΕΙΟΣ ΚΥΡΙΑΚΑΚΗΣ</from> Ευχαριστώ.</speech><speech by="#s51"><from> ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</from> Κυρία Πρόεδρε, θα ήθελα τον λόγο.</speech><speech by="#s125"><from>ΠΡΟΕΔΡΕΥΟΥΣΑ</from> Ορίστε, κύριε Υπουργέ.</speech><speech by="#s51"><from> ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</from> Απλώς για να κάνουμε μια ωραία συζήτηση, να μη λέμε συνέχεια τα ίδια και τα ίδια.</speech><speech by="#s125"><from>ΠΡΟΕΔΡΕΥΟΥΣΑ</from> Ωραία συζήτηση, αλλά δεν είναι της ώρας.</speech><speech by="#s51"><from> ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</from> Ακούστε, κύριε συνάδελφε. Καταλαβαίνετε, γιατί είστε και γιατρός. <br />Η ύπαρξη πολύ περισσότερου ιατρικού προσωπικού, αναγκαστικά δημιουργεί αυτό που λέμε «προκλητή ζήτηση». Να φέρω ένα παράδειγμα. Αν σε μια πόλη κάνεις κατά μέσο όρο εκατό εξετάσεις και ξαφνικά στην πόλη αυτή γίνουν τρία διαγνωστικά κέντρα, δεν θα μοιραστούν τις εκατό εξετάσεις αλλά είναι αποδεδειγμένο ότι οι εξετάσεις θα γίνουν τριακόσιες. Αυτό δεν γίνεται μόνο στην Ελλάδα, αλλά παγκοσμίως. Άρα, να καταλαβαίνουμε για τι πράγμα μιλάμε. <br />Η στρέβλωση του συστήματος στην Ελλάδα είναι πολύ βαθύτερη και γι’ αυτό το λόγο πολύ δυσκολότερα διαχειρίσιμη από αερολογίες του τύπου «θα καταργήσω με ένα άρθρο ένα νόμο» κ.λπ.., τα οποία συνηθίζετε να λέτε.</speech><speech by="#s125"><from>ΠΡΟΕΔΡΕΥΟΥΣΑ</from> Ευχαριστώ πολύ. <br />Το λόγο έχει ο κ. Στρατούλης.</speech><speech by="#s51"><from> ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</from> Τον Αλέκο τον θυμάσαι εσύ Δημήτρη, ε;</speech><speech by="#s263"><from> ΔΗΜΗΤΡΙΟΣ ΣΤΡΑΤΟΥΛΗΣ</from> Θα σας πω τώρα, κύριε Υπουργέ.<br />Άλλη ομιλία ήθελα να κάνω, αλλά δυστυχώς αυτά που είπατε στην καλή μου συναδέλφισσα, συντρόφισσα και φίλη, Νάντια Βαλαβάνη και κάτι που διάβασα πριν μια ώρα ότι είπατε συνολικά για το ΣΥΡΙΖΑ, με αναγκάζουν να αλλάξω ομιλία.</speech><speech by="#s125"><from>ΠΡΟΕΔΡΕΥΟΥΣΑ</from> Μόνο επτά λεπτά έχετε.</speech><speech by="#s263"><from> ΔΗΜΗΤΡΙΟΣ ΣΤΡΑΤΟΥΛΗΣ</from> Επί του νομοσχεδίου θα απαντήσω στον Υπουργό. Να είστε απόλυτα σίγουρη. <br />Κατ’ αρχήν, επειδή η αντιπαράθεση εδώ είναι πολιτική, θέλω να πω το εξής: Είναι ατόπημα, κύριε Υπουργέ, η προσωπική επίθεση που κάνατε στην κ. Βαλαβάνη. Πρέπει να τα πάρετε πίσω. Η αντιπαράθεση μεταξύ των πολιτικών δυνάμεων, της Νέας Δημοκρατίας, της Κυβέρνησης, της Αξιωματικής Αντιπολίτευσης και των άλλων κομμάτων γίνεται επί πολιτικών. <br />Όσον αφορά στο «πόθεν έσχες» -το ξέρετε καλά, γιατί είστε πολύ παλιότερος Βουλευτής από την κ. Βαλαβάνη- στους πολιτικούς η κριτική δεν γίνεται για το τι έχουν όταν μπαίνουν στην πολιτική και εκλέγονται Βουλευτές. Κριτική και όνειδος γι’ αυτούς είναι αν πλουτίζουν από την πολιτική και πώς βγαίνουν από την πολιτική. <br />Το δεύτερο και το πιο βασικό είναι πως απ’ ό,τι είδατε όλοι οι πρωτοεκλεγμένοι Βουλευτές του ΣΥΡΙΖΑ δήλωσαν όλα τα περιουσιακά τους στοιχεία στο «πόθεν έσχες». Κάποιοι άλλοι, δεν τα δήλωσαν, κύριε Γεωργιάδη. Και δεν ανήκουν στη δική μας παράταξη. Κάποιοι άλλοι που ήταν στη δική σας παράταξη, ήταν δήμαρχοι και είναι σήμερα στη φυλακή, ήταν διοικητές νοσοκομείων και διώκονται σήμερα.<br /><br />Επίσης, κορυφαία στελέχη της «SIEMENS», στις δικογραφίες που υπάρχουν στη Γερμανία, έχουν δηλώσει ότι έδιναν ποσοστό από τις προμήθειες που έπαιρναν από τηλεπικοινωνιακά έργα στην Ελλάδα στους ταμίες της Νέας Δημοκρατίας και του ΠΑΣΟΚ. <br />Και η παράταξή σας είναι αυτή, κύριε Γεωργιάδη, που μαζί με το ΠΑΣΟΚ ψήφισε στην τελευταία αναθεώρηση του Συντάγματος το άρθρο 86 και μετά τον εφαρμοστικό νόμο περί ευθύνης Υπουργών, ώστε όσοι έχουν πολιτικές ευθύνες, όσοι έχουν υπουργικές ευθύνες, να μη δικάζονται ως απλοί πολίτες, αλλά να δικάζονται με πάρα πολλά πλεονεκτήματα. Επομένως, δεν νομιμοποιείστε να κάνετε τέτοιου είδους προσωπικές επιθέσεις. Να τις πάρετε πίσω. <br />Δεύτερον, κύριε Υπουργέ, μία ώρα πριν έρθω εδώ και διαβάζοντας τις εφημερίδες, είδα ότι είπατε στη διάρκεια της συζήτησης αυτού του νομοσχεδίου πως οι συριζαίοι είναι το χειρότερο είδος πολιτικών καιροσκόπων. Το λέτε εσείς αυτό, κύριε Υπουργέ; Θα σας απαντήσω, λοιπόν. Θα σηκώσω το γάντι, αλλά θα το σηκώσω πολιτικά, γιατί με ξέρετε χρόνια και γνωρίζετε ότι δεν κάνω και δεν θα κάνω ποτέ προσωπικές επιθέσεις. <br />Το λέτε εσείς, κύριε Υπουργέ, αυτό; Τότε τι να πούμε εμείς από το ΣΥΡΙΖΑ; Να έρθουμε, δηλαδή, εμείς και να βγάλουμε δηλώσεις σας προχθεσινές και παραπροχθεσινές, που λέτε ότι ο κ. Σαμαράς, εφαρμόζοντας το μνημόνιο και κάνοντας την κωλοτούμπα που έκανε, είναι ο σωτήρας της χώρας, όταν ο ίδιος πριν από τρία χρόνια λέγατε ότι ο κ. Σαμαράς λέει ψέματα και μάλιστα πως όταν ήταν Υπουργός Εξωτερικών ήταν ο χειρότερος Υπουργός Εξωτερικών της χώρας; <br />Τι είναι πολιτικός καιροσκοπισμός; Τι είναι, κύριε Υπουργέ; Δεν είναι αυτό; Είναι αυτό που λέει ο ΣΥΡΙΖΑ, επειδή δεν μπορεί να συμφωνήσει σε ένα νομοσχέδιο για την πρωτοβάθμια φροντίδα υγείας, για το οποίο εσείς λέτε ότι ενισχύει το δημόσιο χαρακτήρα του, ενώ η δική μας άποψη -την οποία και ανέλυσαν τεκμηριωμένα οι εισηγητές μας- είναι ότι αποδυναμώνει και από προσωπικό και από γιατρούς, αλλά και από πόρους και ουσιαστικά ανοίγει το δρόμο στον ιδιωτικό τομέα; Τι είναι, λοιπόν, πολιτικός καιροσκοπισμός; <br />Δεύτερον, κύριε Υπουργέ, σήμερα, με αφορμή αυτό το νομοσχέδιο, δηλώνετε -γι’ αυτό είπα, κυρία Πρόεδρε, ότι θα μιλήσω γι’ αυτό- ότι καταργείτε το ρόλο του ΕΟΠΥΥ ως παρόχου υπηρεσιών, καταργείτε τα πολυιατρεία του ΕΟΠΥΥ και εξαναγκάζετε γιατρούς να φύγουν, για να ενισχύσετε τη δημόσια πρωτοβάθμια φροντίδα υγείας. Από πότε, κύριε Υπουργέ, ενδιαφέρεστε για το δημόσιο χαρακτήρα της υγείας γενικά και της πρωτοβάθμιας φροντίδας υγείας ειδικά; Πότε λέγατε αλήθεια, κύριε Υπουργέ; Τώρα που λέτε ότι ενδιαφέρεστε ή στις 26-8-2013 που λέγατε στο «MEGA» ότι εκπροσωπείτε τον ιδιωτικό τομέα; Λέτε αλήθεια τώρα ότι ενδιαφέρεστε για το δημόσιο τομέα της υγείας ή στις 30-10-2013 που δεν ήταν σε λειτουργία δύο αξονικοί τομογράφοι στον Ευαγγελισμό και δηλώσατε τότε επί λέξει ότι τα ιδιωτικά συστήματα υγείας μας συμφέρουν περισσότερο από τα δημόσια συστήματα υγείας; <br />Αν δεν είναι πολιτικός καιροσκοπισμός, κύριε Υπουργέ Υγείας, άλλα να λέτε πριν από λίγους μήνες για τα πλεονεκτήματα του ιδιωτικού τομέα υγείας και άλλα να λέτε τώρα, τι είναι; <br />Εν πάση περιπτώσει, αυτό που λέμε εμείς επιβεβαιώθηκε και από το Σύλλογο των ιδιωτών οι οποίοι έχουν διαγνωστικά κέντρα και οι οποίοι ήρθαν στη Διαρκή Επιτροπή Κοινωνικών Υποθέσεων και σας έδωσαν συγχαρητήρια γι’ αυτό το νομοσχέδιο. Αν ήταν να ενισχύεται ο δημόσιος τομέας και να μην ανοίγει η πόρτα σ’ αυτούς, τότε γιατί να σας δώσουν συγχαρητήρια, κύριε Υπουργέ; <br />Τρίτον, σήμερα λέτε ότι βγάζετε προσωπικό του ΕΟΠΥΥ και κυρίως τους γιατρούς σε διαθεσιμότητα και ότι δεν τους απολύετε και ότι αν κάποιοι γιατροί απολυθούν, θα φταίνε οι ίδιοι οι γιατροί, διότι δεν επέλεξαν να κλείσουν το ιατρείο τους. Τι λέτε τώρα, κύριε Υπουργέ; Λέτε αλήθεια σήμερα ότι δεν κάνετε απολύσεις και ότι δεν φταίτε εσείς και ότι φταίνε οι άλλοι; Εσείς δεν ήσασταν που στις 13 Νοέμβρη του 2013 ως Υπουργός Υγείας -γι’ αυτό λέω ότι θα σας κρίνω πολιτικά και αν υπάρξουν απολύσεις γιατρών στον ΕΟΠΥΥ- λέγατε: «Σας παρακαλώ, αυτό δεν θέλω να το χρεωθεί η τρόικα, δεν θέλω να μου παίρνει τη δόξα ο Τόμσεν για τα αυτονόητα…» -θεωρώντας αυτονόητες τις απολύσεις των γιατρών- «…οι αποφάσεις είναι δικές μου, μη μου τις παίρνετε»; Έτσι λέγατε. Αν δεν είναι αυτό πολιτικός καιροσκοπισμός, κύριε Υπουργέ Υγείας, άλλα να λέτε τότε και άλλα να λέτε τώρα, ποιος είναι πολιτικός καιροσκοπισμός; <br />Τέταρτον, στις 22 Οκτώβρη 2013 σε εκπομπή του Νίκου Χατζηνικολάου σας άκουσα ο ίδιος να λέτε σε κάποιο άτομο με αναπηρία ότι ντρέπεστε ως Υπουργός για την κατάσταση των ΑΜΕΑ. Μάλιστα, είχατε πει ότι αναλαμβάνετε ως Κυβέρνηση την ευθύνη και ότι ζητάτε και συγγνώμη. Τότε λέγατε αλήθεια ή σήμερα που έρχεται ένα νομοσχέδιο για την πρωτοβάθμια φροντίδα υγείας και με το οποίο, ναι μεν στο πρώτο άρθρο περιλαμβάνετε τις χρόνιες ασθένειες -και άρα και τα ΑΜΕΑ θα έχουν αυτή τη φροντίδα- αλλά με τις ρυθμίσεις του νομοσχεδίου ουσιαστικά τους κάνετε να μην έχουν πρόσβαση στη δημόσια πρωτοβάθμια φροντίδα υγείας;<br />Διότι αφενός μεν δεν προβλέπετε οριζόντια μετακίνηση μεταξύ πρωτοβάθμιας και δευτεροβάθμιας δημόσιας υγείας των ατόμων με αναπηρία και όσων πάσχουν από χρόνιες παθήσεις -που ειδικά αυτοί το έχουν ανάγκη και δεν μπορείς να τους στεγανοποιήσεις- δεν προβλέπετε, δηλαδή, κινητές μονάδες μόνο γι’ αυτούς, αλλά  αδυνατίζετε, συρρικνώνετε, αδειάζετε το δημόσιο σύστημα πρωτοβάθμιας φροντίδας, που απομένει μετά από την κατάργηση των πολυϊατρείων του ΕΟΠΥΥ, και από αναγκαίες ειδικότητες γιατρών και από αναγκαίες ειδικότητες νοσηλευτικού προσωπικού, που είναι απαραίτητες για να υλοποιείται -όπως λέτε με γενικό τρόπο στο άρθρο 1- και να έχουν τέτοια πρόσβαση.<br />Πότε λέγατε αλήθεια, κύριε Υπουργέ; Τότε, που λέγατε ότι αναλαμβάνετε την ευθύνη να ζητάτε συγγνώμη από τα ΑΜΕΑ, ή τώρα, που επί της ουσίας δεν τους διασφαλίζετε την πρόσβαση στην πρωτοβάθμια φροντίδα υγείας;<br /><br />Τελειώνω, κυρία Πρόεδρε.<br />Ήθελα, επίσης, να πω το εξής, κύριε Υπουργέ: Έχετε προσθέσει -βεβαίως το κάνατε, ήμουν στη Διαρκή Επιτροπή Κοινωνικών Υποθέσεων- τους ανασφάλιστους στο νομοσχέδιο, ώστε να έχουν πρόσβαση. Τους προσθέσατε, κύριε Υπουργέ. Δεν μας έχετε πει την δημόσια δαπάνη. Εάν δεν έχετε έκθεση του Γενικού Λογιστηρίου του Κράτους, εάν δεν τους εξασφαλίζετε, ταυτόχρονα, πρόσβαση στη νοσοκομειακή περίθαλψη και στη φαρμακευτική δαπάνη, πότε λέτε την αλήθεια, κύριε Υπουργέ; Τώρα που μας λέτε ότι τους εξασφαλίζετε ουσιαστική πρόσβαση ή το Νοέμβρη -στις 13 νομίζω- του 2013 όταν σας κάναμε επερώτηση για τους ανασφάλιστους υγείας; Και μας είχατε πει εδώ ότι δεν ξέρετε πόσοι είναι οι ανασφάλιστοι στη χώρα μας. Και μας είχατε πει ότι θα μας το πείτε και θα το ξέρετε στις αρχές του 2014. <br />Έχω τα Πρακτικά, κύριε Υπουργέ. Είμαστε στις αρχές του 2014. Ξέρετε πόσοι είναι οι ανασφάλιστοι στη χώρα μας; Να μας το πείτε αν το ξέρετε. Αν δεν το ξέρετε, ποιους θα καλύψετε, κύριε Υπουργέ, που κατ’ εμάς πρέπει να τους καλύψετε όλους;<br /><br />Κοιτάξτε, κύριε Υπουργέ, τέτοια κριτική στον ΣΥΡΙΖΑ για πολιτικό καιροσκοπισμό να μην την ξανακάνετε. Στο σπίτι του κρεμασμένου -και δεν το λέω προσωπικά, το λέω σε εσάς και ως Υπουργό Υγείας, αλλά και ως Κυβέρνηση- δεν πρέπει να μιλάτε για σκοινί. <br />Ευτυχώς, ο ελληνικός λαός, από ότι δείχνουν κι οι τελευταίες έρευνες της κοινής γνώμης, και με τους αγώνες του και με την ψήφο του θα σαρώσει και την Κυβέρνηση και την τρόικα και τα μνημόνιά τους, που τον οδηγούν στην απόλυτη οικονομική και κοινωνική εξαθλίωση και θα ανοίξει το δρόμο για κυβέρνηση της Αριστεράς, για νέους ελπιδοφόρους δρόμους και για τον λαό και για την πατρίδα.<br />Ευχαριστώ πάρα πολύ, κύριε Πρόεδρε.<br /></speech><speech by="#s175"><from>ΠΡΟΕΔΡΕΥΩΝ</from> Ευχαριστούμε, κύριε συνάδελφε.<br />Τον λόγο έχει ο Υπουργός Υγείας για να απαντήσει.</speech><speech by="#s51"><from> ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</from> Ένα λεπτό μόνο, παρακαλώ, για να απαντήσω στον κ. Στρατούλη, για να μη νομίζει ότι αποφεύγω. <br />Μπαίνω στο πρώτο θέμα: Καμμία ανοίκεια επίθεση δεν έγινε στην κυρί Βαλαβάνη. Καμμία! Μάλλον, επειδή είστε νέος συνάδελφος, δεν γνωρίζετε τη φύση της έννοιας «πόθεν έσχες» όπως μετεβλήθη. Εάν το μόνο που μας ενδιέφερε ήταν ο έλεγχος της μεταβολής της περιουσιακής καταστάσεως, όπως είπατε -που είναι ένα κομμάτι, ίσως και ο πυρήνας του- δεν θα γινόταν η δημοσιοποίηση των στοιχείων.<br />Η δημοσιοποίηση των στοιχείων, κύριε Στρατούλη, γίνεται για να μπορούν οι πολίτες να ασκούν κριτική επί της περιουσιακής μας καταστάσεως. <br />Κατά συνέπεια, είναι απολύτως θεμιτό πολιτικά να επισημάνω ότι πλείστοι όσοι Βουλευτές του ΣΥΡΙΖΑ είναι πολυεκατομμυριούχοι. Με συγχωρείτε, αλλά στη δική μου λογική, που στην τράπεζα έχω 20 χιλιάδες ευρώ και είμαι δεξιός, η εικόνα ενός κ. Παπαδημούλη που έχει 1,5 εκατομμύριο, μου δημιουργεί μία εντύπωση. Εάν ο κ. Παπαδημούλης είναι τόσο αριστερός, γιατί δεν μοιράζει το 1,5 εκατομμύριο στους φτωχούς, απόρους και ανασφαλίστους, δείχνοντας την αριστερή του συνείδηση; <br />Αυτό είναι πολιτική κριτική. Δεν είναι προσωπική. Εάν η κ. Βαλαβάνη έχει 1 εκατομμύριο σε λίρες Αγγλίας -δηλαδή εκτός ευρωπαϊκού τραπεζικού συστήματος- αυτό είναι πολιτικό θέμα για εμένα. Δεν εμπιστεύεται τις ελληνικές τράπεζες, την ίδια ώρα που λέει, «Θα σκίσω το μνημόνιο για να χρεοκοπήσουν οι ελληνικές τράπεζες». Ας φέρει εδώ το 1 εκατομμύριο λίρες, που θα είναι ενάμιση σε ευρώ, και μετά ας σκίσει το μνημόνιο κι ας το χάσει μαζί με όλους τους άλλους καταθέτες όταν κλείσουν οι τράπεζες. Όχι, όμως, να έχει το 1 εκατομμύριο σε λίρες Αγγλίας, να είναι το δικό της εκατομμύριο εντάξει, και όσοι άλλοι έχουν καταθέσεις στην Ελλάδα να τα χάσουν. Αυτή είναι πολιτική κριτική, δεν είναι προσωπική και έχω δικαίωμα να την κάνω. <br />Όσον αφορά όλα τα άλλα που είπατε για τις δηλώσεις μου, δεν τις συγκράτησα ένα προς ένα, αλλά θα αναφερθώ σε δυο-τρία πιο γνωστά: Η «δόξα» για όποιον γνωρίζει ελληνικά σημαίνει την ευθύνη στο συγκεκριμένο ρητορικό σχήμα. Και το επαναλαμβάνω: Η ιδέα ότι κάνουμε μεταρρυθμίσεις για την τρόικα είναι δείγμα ανωριμότητας του πολιτικού μας συστήματος. Τι είπα εκείνη την ημέρα; Απόδειξη ότι όσοι ήταν παρόντες, δεν ενοχλήθηκαν, ότι δεν έγινε θέμα η δήλωση αυτή, κύριε Στρατούλη -για να ξέρετε- ούτε στην «ΑΥΓΗ» την επόμενη μέρα. <br />Γιατί ο συντάκτης της «ΑΥΓΗΣ», που ήταν παρών σε μία συζήτηση δύο ωρών, ήξερε πολύ καλά τι είπα. Η εντύπωση στην κοινή γνώμη προεβλήθη από τα τηλεοπτικά μέσα που την απομόνωσαν. <br />Τι είπα, δηλαδή, σε μία δίωρη συζήτηση, αφού είχα πει προηγουμένως πόσο αρνητικό πράγμα είναι οι απολύσεις και το να χάνει κάποιος τη δουλειά του; Ότι εάν θα φθάναμε σε μία μεταρρύθμιση που θα έπρεπε να έχει και απολύσεις ακόμα και αν κρίναμε ότι αυτό θα ήταν το σωστό, θα έπρεπε να το κάνουμε από μόνοι μας. <br />Προσέξτε, όμως, κύριε Στρατούλη. Τελικά, εμείς φθάσαμε σε μία μεταρρύθμιση που συμβαίνει να μην έχει απολύσεις. Τώρα τι να κάνουμε; Να κάνουμε απολύσεις οπωσδήποτε, για να είστε εσείς ευχαριστημένος; Ναι, κάναμε, λοιπόν, μία μεταρρύθμιση που δεν έχει απολύσεις και που εξασφαλίζει σε όλους τις θέσεις εργασίας. <br />Προσέξτε τώρα πού βρίσκεται ο πολιτικός σας καιροσκοπισμός. Το ξαναλέω ότι δεν αναφέρομαι σε εσάς προσωπικά, αναφέρομαι στο κόμμα σας. Θα το ξαναπώ: Το κόμμα σας ενσαρκώνει σήμερα στην πολιτική ιστορία της χώρας τις χειρότερες παραδόσεις ψηφοθηρίας και πολιτικού καιροσκοπισμού. Δεν θέλω να αναφερθώ στις πρόσφατες πολιτικές επιλογές για την Αυτοδιοίκηση, κύριε Στρατούλη, γιατί γνωρίζω από το ρεπορτάζ ότι έχετε και διαφωνίες. Όταν, όμως, έχω ακούσει από συναδέλφους στη Βουλή, από τον κ. Διαμαντόπουλο, πολιτική κριτική για το ότι πήγα από το ΛΑΟΣ στη Νέα Δημοκρατία και με χαρακτήρισε σε μία συνεδρίαση της Βουλής καιροσκόπο, γιατί άλλαξα κόμμα και τώρα προτείνετε τον κ. Βουδούρη ως υποψήφιο περιφερειάρχη Πελοποννήσου, για τον οποίο σε λίγο θα πρέπει να βγει σποτάκι «στον επόμενο τόνο είναι στο ΠΑΣΟΚ, στον επόμενο είναι στη ΔΗΜΑΡ, στον επόμενο τόνο είναι στο ΣΥΡΙΖΑ και στον επόμενο τόνο δεν ξέρω πού αλλού», με συγχωρείτε αλλά εδώ υπάρχει ένα θέμα. Όταν έχω δεχθεί εγώ τις κατηγορίες από στελέχη του ΣΥΡΙΖΑ ότι είμαι αντισημίτης και βλέπω να στηρίζετε τον κ. Καρυπίδη, ο οποίος δηλώνει εγγράφως ότι η Συναγωγή των Εβραίων στη Θεσσαλονίκη έδωσε εντολή στο Σαμαρά να κάψει την Ελλάδα και σας βλέπω σαράντα οκτώ ώρες και το συζητάτε αν θα τον αποσύρετε ή όχι- το σκέφτεστε δηλαδή κιόλας- με συγχωρείτε, αλλά αν αυτό δεν είναι πολιτικός καιροσκοπισμός, κύριε Στρατούλη μου, ποιος είναι πολιτικός καιροσκοπισμός; <br /></speech><speech by="#s263"><from> ΔΗΜΗΤΡΙΟΣ ΣΤΡΑΤΟΥΛΗΣ</from> Αυτά που λέγατε εσείς.</speech><speech by="#s51"><from> ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</from> Σας διαβεβαιώ ότι στο παρόν νομοσχέδιο ξεπεράσατε τον εαυτό σας. Ξέρετε γιατί; Γιατί το σημείο συγκρούσεως του νομοσχεδίου -δεν έχει άλλο σημείο συγκρούσεως, ένα μόνο έχει και όλα τα άλλα είναι προφάσεις εν αμαρτίαις- είναι το θέμα των εργασιακών σχέσεων των γιατρών. Σας λέω, λοιπόν, κύριε Στρατούλη, ότι εμείς υιοθετήσαμε τη δική σας προ τριμήνου πρόταση και εσείς καταψηφίζετε τη δική σας προ τριμήνου -ούτε καν προ τριετίας, για να πείτε ότι αλλάξατε γνώμη- πρόταση. Γιατί το κάνατε; Για να κυνηγήσετε τα ψηφαλάκια, κύριε Στρατούλη. Είστε ό,τι το χειρότερο πολιτικά, παράδειγμα προς αποφυγή!<br /></speech><speech by="#s3"><from> ΕΙΡΗΝΗ-ΕΛΕΝΗ ΑΓΑΘΟΠΟΥΛΟΥ</from> Για τους ανασφάλιστους θα πείτε τίποτα;</speech><speech by="#s175"><from>ΠΡΟΕΔΡΕΥΩΝ</from> Παρακαλώ πολύ!</speech><speech by="#s25"><from> ΟΛΓΑ-ΝΑΝΤΙΑ ΒΑΛΑΒΑΝΗ</from> Κύριε Πρόεδρε, ζητώ το λόγο επί προσωπικού.</speech><speech by="#s175"><from>ΠΡΟΕΔΡΕΥΩΝ</from> Κυρία Βαλαβάνη, έχετε το λόγο για ένα λεπτό.</speech><speech by="#s25"><from> ΟΛΓΑ-ΝΑΝΤΙΑ ΒΑΛΑΒΑΝΗ</from> Κύριε Υπουργέ, πριν κάνετε κριτική, καλό είναι να θυμάστε κατ’ αρχήν ότι δεν είστε ακριβώς πολίτης που κάνει κριτική, είστε Υπουργός που κάνει κριτική. Και κάνει κριτική σε εμένα, σε προσωπικό επίπεδο, για θέσεις πολιτικές, για το πού οδηγεί η Κυβέρνηση την Ελλάδα, υποχρεώνοντας το δημόσιο να συνυπογράφει τις συμβάσεις παραχώρησης του ΤΑΙΠΕΔ, έτσι ώστε αύριο τα διάφορα διεθνή funds να στέλνουν οποιαδήποτε ελληνική κυβέρνηση που δεν είναι διατεθειμένη να σκύψει το κεφάλι, σαν τη δική σας, στα δικαστήρια και συγχρόνως εκβιάζετε σήμερα -το λέει καθαρά η Αιτιολογική Έκθεση- την Αρχαιολογία και την Πολεοδομία να κλείνουν…</speech><speech by="#s175"><from>ΠΡΟΕΔΡΕΥΩΝ</from> Κυρία Βαλαβάνη, το προσωπικό, παρακαλώ, να εξηγήσετε.</speech><speech by="#s25"><from> ΟΛΓΑ-ΝΑΝΤΙΑ ΒΑΛΑΒΑΝΗ</from> Μα, γι’ αυτό έγινε όλη η ιστορία, το προσωπικό, επειδή δεν μπορεί να απαντήσει σε αυτά...</speech><speech by="#s175"><from>ΠΡΟΕΔΡΕΥΩΝ</from> Όχι, παρακαλώ! Εγώ άκουσα συγκεκριμένα πράγματα...</speech><speech by="#s25"><from> ΟΛΓΑ-ΝΑΝΤΙΑ ΒΑΛΑΒΑΝΗ</from> Επειδή είναι πολύ έξυπνος άνθρωπος και ξέρει ακριβώς τι σημαίνει η τροπολογία του Υπουργείου…</speech><speech by="#s175"><from>ΠΡΟΕΔΡΕΥΩΝ</from> …που εκτιμώ ότι μπορείτε επ’ αυτών να απαντήσετε.</speech><speech by="#s25"><from> ΟΛΓΑ-ΝΑΝΤΙΑ ΒΑΛΑΒΑΝΗ</from> …γι’ αυτό δεν μπορεί να απαντήσει στις πολιτικές θέσεις και εκτραχύνεται στις πολιτικές προσωπικές επιθέσεις.<br />Εγώ θα σας πω πολύ καθαρά ότι δεν έχω ούτε 1 εκατομμύριο λίρες ούτε 1 εκατομμύριο ευρώ. Άρα, πριν κάνετε «σαν πολίτης» και όχι σαν Υπουργός κριτική, πρώτα να κοιτάτε λίγο καλύτερα το «πόθεν έσχες».<br />Δεύτερον, επειδή μας αναλύσατε ότι το «πόθεν έσχες» υπάρχει για να κάνει κριτική ο πολίτης, νομίζω ότι υπάρχει και για άλλο λόγο. Υπάρχει για να φαίνεται, όχι μόνο το έσχες, αλλά και το πόθεν. Γι’ αυτό έχει γίνει όλη η ιστορία.<br />Εγώ πρέπει να σας πω ότι δεν έχω κανένα λόγο να ντρέπομαι, επειδή έσωσα μέσα σε διάστημα δέκα χρόνων, παλεύοντας, ένα υπερχρεωμένο ξενοδοχείο του πατέρα μου. Και όταν κατάφερα να το ξεχρεώσω από τις τράπεζες και το πούλησα το 2005, δήλωσα στην εφορία το σύνολο του ποσού και σε όλες μου τις φορολογικές δηλώσεις μέχρι σήμερα αναγράφεται με πολύ μεγάλη ακρίβεια. <br /><br />Και όταν ήμουνα παιδί, στο δημοτικό - επιτρέψτε μου να το πω αυτό- θυμάμαι ότι γίνονταν επιθέσεις στον Μίκη Θεοδωράκη, επειδή είχε ένα σπίτι στο Βραχάτι. και του έλεγαν: είναι σωστό αριστερός άνθρωπος να έχει αυτό το σπίτι; Γιατί δεν το πουλάει να μοιράσει τα λεφτά στους φτωχούς; <br />Εμείς παλεύουμε για να αλλάξουμε την κοινωνία και η κοινωνία, δυστυχώς, δεν αλλάζει μέσα από τη φιλανθρωπία. Αν άλλαζε, να είστε σίγουροι ότι θα ήμασταν οι πρώτοι που θα το κάναμε.</speech><speech by="#s91"><from> ΣΤΑΥΡΟΣ ΚΑΛΑΦΑΤΗΣ</from> Κύριε Πρόεδρε, το λόγο παρακαλώ.</speech><speech by="#s175"><from>ΠΡΟΕΔΡΕΥΩΝ</from> Ο Αναπληρωτής Υπουργός Περιβάλλοντος, Ενέργειας και Κλιματικής Αλλαγής κ. Καλαφάτης έχει το λόγο.</speech><speech by="#s91"><from> ΣΤΑΥΡΟΣ ΚΑΛΑΦΑΤΗΣ</from> Ζήτησα να λάβω το λόγο, κύριε Πρόεδρε, επειδή άκουσα κάποιους συναδέλφους που ήθελαν επεξηγήσεις για μια τροπολογία του ΥΠΕΚΑ. Ένα λεπτό χρειάζομαι, δεν θα πάρει πολύ. Είναι στα πλαίσια της προσπάθειας που καταβάλλει η Κυβέρνηση για να ενισχύσει και να βοηθήσει με κάθε τρόπο τους πληγέντες συμπολίτες μας στην Κεφαλλονιά. Αυτόν τον σκοπό εξυπηρετεί.<br />Θυμίζω ότι βρίσκεται σε ισχύ ο νόμος ο οποίος αφορά την καταπολέμηση της αυθαίρετης δόμησης και το περιβαλλοντικό ισοζύγιο και με την τροπολογία αυτή, ειδικά για τους κατοίκους της Κεφαλλονιάς, οι προθεσμίες οι οποίες λήγουν στις αρχές Φεβρουαρίου μετατίθενται για δύο μήνες. Αυτό είναι το πρώτο σημείο, ακριβώς για να διευκολυνθούν οι άνθρωποι. <br />Το δεύτερο σημείο. Επίσης, υπάρχει μια μέριμνα μέσα στο νομοσχέδιο σε σχέση με την αποκατάσταση της στατικής επάρκειας κατά 50% στην καταβολή του προστίμου. Εμείς με αυτή την τροπολογία, ουσιαστικά δίνουμε τη δυνατότητα στους κατοίκους της Κεφαλλονιάς, αντί να το καταβάλουν –ούτε το 50%- όλο το πρόστιμο να πάει προς αποκατάσταση της ζημιάς που έχουν υποστεί τα σπίτια τους. Άρα είναι το 100% συμψηφισμός και νομίζω ότι είναι κάτι πολύ σημαντικό. Ήθελα να δώσω αυτή την εξήγηση, διότι κάποιοι συνάδελφοι είχαν ρωτήσει κάτι σχετικό.<br />Ευχαριστώ πολύ, κύριε Πρόεδρε.</speech><speech by="#s175"><from>ΠΡΟΕΔΡΕΥΩΝ</from> Και εμείς σας ευχαριστούμε, κύριε Υπουργέ.<br />Ο κ. Σαλμάς έχει τον λόγο, για επτά λεπτά.</speech><speech by="#s244"><from> ΜΑΡΙΟΣ ΣΑΛΜΑΣ</from> Κύριε Πρόεδρε, αφού ψήφισα το νομοσχέδιο επί της αρχής, ήθελα να τοποθετηθώ, επειδή έχω την τιμή να έχω γράψει το πρόγραμμα υγείας της Νέας Δημοκρατίας και αυτό που νομοθετεί σήμερα ο Υπουργός να είναι δική μου πρόταση που παρουσίασα στο συνέδριο της Εθνικής Σχολής Δημόσιας Υγείας το 2010, τότε που μοιράσαμε  στους εκατόν πενήντα παρευρισκόμενους σπουδαστές τα τρία σενάρια, όταν η Κυβέρνηση του ΠΑΣΟΚ –ο κ. Λοβέρδος ήταν Υπουργός- 5 Δεκεμβρίου και 12 Δεκεμβρίου του 2010 είχε φέρει στο Υπουργικό Συμβούλιο δύο διαφορετικά σχέδια πρωτοβάθμιας φροντίδας υγείας. Τότε σε ένα τυφλό ερωτηματολόγιο, όλοι οι φοιτητές της Σχολής Δημόσιας Υγείας είπαν ότι αυτό είναι το πιο σωστό σύστημα. Ποιο δηλαδή; Να ενοποιηθούν οι δομές της πρωτοβάθμιας φροντίδας υγείας. Δεν μπορούσε να βλέπει το πολυϊατρείο του ΙΚΑ, του ΕΟΠΥΥ στο Βύρωνα ο Πρόεδρος του ΕΟΠΥΥ ο κ. Κοντός και το Κέντρο Υγείας στο Βύρωνα να το βλέπει ο κ. Κοντοζαμάνης.<br />Άρα, λοιπόν, κύριε Υπουργέ, κάνετε τη μεταρρύθμιση που λέει το πρόγραμμα και πίσω από εκεί είστε οχυρωμένος να προχωρήσετε σ’ αυτό το σχεδίασμα, δηλαδή να ενοποιηθούν όλες οι δομές. <br />Νομίζω ότι σε παλαιότερη συζήτηση που είχα κάνει ως Αναπληρωτής Υπουργός με κάποιους Βουλευτές από το ΣΥΡΙΖΑ δεν το έβρισκαν λάθος. Εγώ βέβαια, είχα την ατυχία να μην μπορέσω να το νομοθετήσω, γιατί δεν είχα τη νομοθετική εξουσιοδότηση από τον Πρωθυπουργό -την είχε ο κ. Λυκουρέντζος- ενώ εσείς έχετε την τύχη να φέρει την υπογραφή σας αυτό το νομοσχέδιο.<br />Είμαι, όμως, υποχρεωμένος να σταθώ σε μερικά σημεία που είναι κρίσιμα για το αν θα πετύχει το νομοσχέδιο. Διότι αν είναι δεκαεπτά περιπτώσεις που σε ένα δήμο έχουμε και πολυιατρείο του ΙΚΑ και κέντρο υγείας, θα μπορούσατε εύκολα με μια υπουργική απόφαση να πείτε αυτά καταργούνται και ενοποιούνται. Όταν πάμε, όμως, να κάνουμε μια μεταρρύθμιση, πρέπει να λειτουργήσει την επόμενη μέρα. Και για να είναι ένα πουκάμισο καλό, πρέπει να υπάρχει από μέσα σώμα. <br />Πρέπει να επισημάνω μερικές παρατηρήσεις για το πώς θα λειτουργήσει, ποια θα είναι η αυριανή εικόνα μετά από τη μεταρρύθμιση. <br />Κατ’ αρχήν, αν υποθέσουμε ότι δεν δηλώσουν όλοι οι γιατροί να γίνουν μόνιμης και αποκλειστικής απασχόλησης και δηλώσουν οι μισοί, στο πολυϊατρείο ΙΚΑ της Λεωφόρου Αλεξάνδρας θα αλλάξει η πινακίδα και από ΕΟΠΥΥ θα λέει Εθνικό Σύστημα Υγείας, οι εργασιακές σχέσεις των γιατρών που θα είναι μέσα θα είναι διαφορετικές -και τα δύο δεν αφορούν καθόλου τους ασθενείς και τους πολίτες- όμως θα είναι λιγότεροι γιατροί μέσα, αφού κάποιοι θα έχουν αποσυρθεί από το σύστημα. <br />Αυτό τι σημαίνει; Αντί για πενήντα ημέρες αναμονής στον καρδιολόγο στο Πέραμα -που τώρα θα έγιναν εκατό με τις απεργίες, εκατόν πενήντα- η αναμονή θα πάει διακόσιες πενήντα ημέρες. Ουσιαστικά, οδηγεί κανείς τον ασθενή να πάει να πληρώσει από την τσέπη του στον ιδιωτικό γιατρό, όπως και γίνεται σήμερα. Αυτό πρέπει να το προσέξετε και να πάρετε μέτρα για να μη συμβεί.<br />Το πρόγραμμα της Νέας Δημοκρατίας λέει ακριβώς ότι οι μόνιμοι γιατροί του ΙΚΑ ενσωματώνονται στο σύστημα. Σας δίνει τη δυνατότητα να αποφασίσετε πώς θα ενσωματωθούν στο σύστημα. Θέλω, όμως, να επισημάνω κάτι, γιατί πιο κάτω το πρόγραμμά μας λέει ότι ο πυλώνας της πρωτοβάθμιας φροντίδας υγείας είναι ο συμβεβλημένος γιατρός στο ιατρείο του. Το θέμα είναι το εξής: Σήμερα η τάση είναι να παίρνουμε γιατρούς μόνιμους στο σύστημα ή να τους διαπραγματεύεται ο ΕΟΠΥΥ στην αγορά; <br />Όταν κάνουμε έναν ασφαλιστικό οργανισμό δημόσιο με διαπραγματευτική ικανότητα, πρέπει να του δώσουμε τη δυνατότητα να διαπραγματευθεί. Άρα, η μεταρρύθμιση έπρεπε να είναι πιο μεγάλη και πιο συνολική, γιατί όπως είναι σήμερα τι να διαπραγματευθεί ο ΕΟΠΥΥ; Οι τιμές είναι ΦΕΚ στα διαγνωστικά. <br />Σας είχα παραδώσει μία επιτροπή διαπραγμάτευσης που δεν την έχετε ενεργοποιήσει. Το Δεκέμβρη του 2012 το περάσαμε σε ένα μνημόνιο. Με τα δημόσια πρωτοβάθμια συστήματα δεν αγοράζει υπηρεσίες. Ο ΕΟΠΥΥ δίνει ένα δισεκατομμύριο περίπου το χρόνο στα νοσοκομεία και άλλο ένα δισεκατομμύριο από το κράτος. Άρα, μπορούσε το κράτος να δώσει απευθείας το ένα δισεκατομμύριο στα νοσοκομεία και να μη χρειάζεται ο ΕΟΠΥΥ να διαπραγματευθεί με το δημόσιο σύστημα υγείας.<br />Σε ένα σχεδιάγραμμα που το είχαμε παρουσιάσει προεκλογικά, πριν περάσει σε όλη την ηγεσία του κόμματος, φαίνεται πώς αγοράζει ο ΕΟΠΥΥ και από το δευτεροβάθμιο σύστημα υγείας και από το πρωτοβάθμιο σύστημα υγείας. Από τα νοσοκομεία δεν προβλέπεται πώς θα αγοράσει ο ΕΟΠΥΥ. Τι να αγοράσει; Τους δίνει όσα χαλούν ή με τον κλειστό προϋπολογισμό, ανεξάρτητα αν κανείς δεν μπορεί να ελέγξει τι έργο παράγουν τα νοσοκομεία με αυτόν τον κλειστό προϋπολογισμό. <br />Επειδή, ξέρετε, είμαι στο Αττικό και ως γιατρός τώρα με μία εξαιρετική διοικήτρια που βάλλεται και που προσπαθεί, αλλά δεν φτάνει, σας λέω ότι δεν μπορεί κανείς διοικητής να πετύχει τον κλειστό προϋπολογισμό που εφαρμόσαμε ως μόδα από τους συμβούλους που συμβούλευαν και τους προηγούμενους Υπουργούς Υγείας, αυτόν τον κλειστό, το global budget, το περιβόητο της Εθνικής Σχολής Δημόσιας Υγείας. Επίσης, βάλαμε και στους προϋπολογισμούς πώς θα τους πετύχει κανείς και ποιος μετράει το παραγόμενο έργο.<br />Θα  σας πω κάτι όπου θα υπάρξει πρόβλημα. Πάμε πάλι στις εργασιακές σχέσεις των γιατρών. Τους κάνετε μόνιμους και αποκλειστικής απασχόλησης. Θα πάω εγώ ως ασθενής αύριο στο ΙΚΑ της Λεωφόρου Αλεξάνδρας, στο πολυϊατρείο αυτό το οποίο θα είναι του Εθνικού Συστήματος Υγείας και θα είναι πρωτοβάθμια δομή, θα με δει ένας ορθοπεδικός και θα μου πει «έχεις οστεοαρθρίτιδα, θέλεις ολική αρθροπλαστική». Ποιος θα με χειρουργήσε; Μέχρι σήμερα αυτός ο γιατρός είχε τη δυνατότητα να σου πει «εγώ χειρουργώ και στον ιδιωτικό τομέα, αν θες έλα, αν δεν θες, πήγαινε στο νοσοκομείο». Σήμερα ποιος θα τον χειρουργήσει; Τι θα του πει; Είναι γιατρός πρωτοβάθμιου συστήματος υγείας. Τι θα του πει; Πήγαινε να σε δει και ο γιατρός στο νοσοκομείο; Ή θα υποχρεώσει την κλινική στο νοσοκομείο να τον χειρουργήσει; Δεν γίνονται αυτά. Εδώ υπάρχει ένα κενό και θα υπάρξει πρόβλημα. <br />Πολύ γρήγορα, επειδή δεν έχω χρόνο, έρχομαι σε μια τροπολογία που σας κατέθεσα. Πράγματι, ο ΕΟΠΥΥ έχει πρόβλημα δαπανών. Έχετε πει και εσείς -και ορθώς το είπατε- ότι στις δαπάνες, εκτός από τα clawback στα διαγνωστικά κέντρα ή στις κλινικές, καλό είναι με θεσμικά μέτρα και δομικά μέτρα να περιορίσουμε το κόστος και  όπου υπάρχει σπατάλη να την πιάσουμε. Έχει παρατηρηθεί σε –δείτε το και εσείς- πενήντα με εξήντα διαγνωστικά κέντρα περίπου στην Ελλάδα, μέτοχοι να είναι αδέρφια, γονείς, παιδιά –ο κ. Ξάνθος το ξέρει, κουνάει το κεφάλι- οι οποίοι είναι συγγενείς γιατρών, που είναι και συμβεβλημένοι γιατροί ή είναι μόνιμοι γιατροί στο ΙΚΑ.<br />Αυτό τι σημαίνει; Έχουμε περιπτώσεις -θα τις δείτε αν ρωτήσετε τον Πρόεδρο του ΕΟΠΥΥ- όπου παρατηρείται προκλητή ζήτηση από αυτούς τους γιατρούς. Δηλαδή, εγώ θέλω να είμαι συμβεβλημένος γιατρός του ΕΟΠΥΥ, θέλω να είμαι στο σύστημα, έρχομαι σ’ εσάς, εσείς συμβάλλεστε μαζί μου και την ίδια ώρα εγώ ανοίγω ένα διαγνωστικό κέντρο, πόσο μάλλον τώρα που τα απελευθερώσατε. <br />Δηλαδή, θεωρητικά, αν έχετε πέντε χιλιάδες γιατρούς μέσα στο σύστημα τώρα συμβεβλημένους, θα μπορούν να ανοίξουν πέντε χιλιάδες διαγνωστικά κέντρα, πέντε χιλιάδες μαγνητικούς τομογράφους, πέντε χιλιάδες αξονικούς τομογράφους, αφού το απελευθερώσατε. Πρέπει να το κλείσετε αυτό, διότι ο καθένας μπορεί να έχει έναν μαγνήτη και έναν αξονικό και για να ζήσει ή να συμπληρώνει το εισόδημά του, να φορτώνει με προκλητή ζήτηση τις εξετάσεις αυτές. Σας το είπα, συμφωνήσατε -και χαίρομαι γι’ αυτό- και γι’ αυτό κατέθεσα την τροπολογία την οποία περιμένω να κάνετε δεκτή. <br />Τι λέει η τροπολογία, κυρίες και κύριοι συνάδελφοι; Αν θέλεις να είσαι γιατρός, κυρίως μέσα στο πρωτοβάθμιο σύστημα υγείας, στο οποίο αναφέρεται η τροπολογία, και θες να έχεις και διαγνωστικό κέντρο, δεν θα συμβάλλεσαι με τον ΕΟΠΥΥ.</speech><speech by="#s175"><from>ΠΡΟΕΔΡΕΥΩΝ</from> Ευχαριστούμε πολύ, κύριε συνάδελφε.</speech><speech by="#s244"><from> ΜΑΡΙΟΣ ΣΑΛΜΑΣ</from> Να υπάρχει δηλαδή ένα ασυμβίβαστο του να είσαι μέτοχος διαγνωστικού κέντρου και την ίδια ώρα να είσαι συμβεβλημένος γιατρός του ΕΟΠΥΥ. <br />Μπορείς να γράφεις -και τελειώνω με αυτό, κύριε Πρόεδρε- όσες συνταγές θέλεις, γιατί το επιτρέπει ο νόμος, χωρίς να είσαι συμβεβλημένος γιατρός. Αλλά να σε πληρώνει ο ΕΟΠΥΥ και την ίδια ώρα να παραγγέλνεις εσύ τις εξετάσεις και να τις εκτελείς εσύ, νομίζω ότι δημιουργεί προκλητή ζήτηση. <br />Κύριε Υπουργέ, επειδή θα παρουσιαστούν τέτοια φαινόμενα στο μέλλον –ήδη σας λέω, εάν ρωτήσετε, υπάρχουν- δεν θέλω να έχετε εσείς την πολιτική ευθύνη ότι αρνηθήκατε μία τροπολογία που μαζεύει το σύστημα.<br />Ευχαριστώ. <br /></speech><speech by="#s175"><from>ΠΡΟΕΔΡΕΥΩΝ</from> Ευχαριστούμε.</speech><speech by="#s51"><from> ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</from>  Κύριε Πρόεδρε,  μπορώ να έχω το λόγο;</speech><speech by="#s175"><from>ΠΡΟΕΔΡΕΥΩΝ</from> Δι’ ολίγον, κύριε Υπουργέ. Αν και θα ήταν καλύτερο να μαζεύονται κάποιες παρατηρήσεις, γιατί έτσι καθυστερούμε πολύ.</speech><speech by="#s51"><from> ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</from> Εντάξει, κύριε Πρόεδρε, αλλά πρόκειται για πρώην Υπουργό Υγείας. Να μην του απαντήσω; Αλίμονο. Προκάτοχός μας είναι. Να μην τον τιμήσουμε; Αλίμονο. Άλλωστε, γι’ αυτό το οποίο κάνουμε έχει μεγάλο μερίδιο ευθύνης ο ίδιος ο κ. Σαλμάς. Είναι και δικό του παιδί. Δεν είναι μόνο του κ. Μπέζα. <br />Κύριε συνάδελφε, μπαίνω λίγο στην ουσία. Είναι δόκιμη η παρατήρησή σας. Αυτό που εμείς θέλουμε να κάνουμε είναι να καλύψουμε τα κενά που θα προκύψουν από τους γιατρούς που τυχόν δεν θα έρθουν. Εμείς τους προσκαλούμε όλους να έρθουν, αλλά αν αποφασίσουν κάποιοι ελευθέρα βουλήσει ότι θέλουν να κρατήσουν το ιδιωτικό τους ιατρείο και δεν μπορούν να έρθουν, έχουμε προβλέψει στο νόμο με την τροπολογία που ψηφίσαμε τον Δεκέμβριο ότι ο Υπουργός μπορεί να συστήνει αυτομάτως οργανικές θέσεις για πρόσληψη μονίμων και στο ενδιάμεσο να προσλαμβάνουμε επικουρικούς και συμβασιούχους σε πρώτο χρόνο, ώστε να μην υπάρχουν κενά. Άρα, κενά δεν θα υπάρξουν.<br />Ως προς το παράδειγμα της αρθροπλαστικής που φέρατε, δεν αλλάζει τίποτα. Απλώς, δεν θα μπορεί να κάνει την εγχείριση ο ίδιος γιατρός σε ιδιωτικό ιατρείο. Θα μπορεί ο ίδιος ο ασθενής, αν θέλει, να πάει σε μία ιδιωτική κλινική που είναι συμβεβλημένη με τον ΕΟΠΥΥ και να τον χειρουργήσει ένας άλλος χειρουργός. Δεν καταλαβαίνω γιατί το να τον χειρουργεί ο ίδιος που τον είδε τον πρωί είναι αυτό που μειώνει τους αριθμούς, ενώ αν τον χειρουργήσει ένας έτερος δεν μειώνει τους αριθμούς.</speech><speech by="#s244"><from> ΜΑΡΙΟΣ ΣΑΛΜΑΣ</from> Γιατί ο έτερος θα πρέπει να τον ξαναδεί. Άρα, γίνεται μία επίσκεψη παραπάνω.</speech><speech by="#s175"><from>ΠΡΟΕΔΡΕΥΩΝ</from> Παρακαλώ, να μην γίνεται διάλογος.</speech><speech by="#s51"><from> ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</from> Ο γιατρός στο πρωτοβάθμιο θα μπορεί να κάνει το παραπεμπτικό χαρτί. Άπαξ και κάνει το παραπεμπτικό χαρτί, θα ισχύει και για την ιδιωτική κλινική τη συμβεβλημένη με τον ΕΟΠΥΥ, με τη συμμετοχή που προβλέπεται για τον ασθενή.</speech><speech by="#s244"><from> ΜΑΡΙΟΣ ΣΑΛΜΑΣ</from> Θα πας στο γιατρό, θα χρεωθεί μία επίσκεψη και μετά θα ξαναπάς στον άλλο γιατρό και θα χρεωθεί και δεύτερη επίσκεψη.</speech><speech by="#s51"><from> ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</from> Αν του δώσει ο γιατρός παραπεμπτικό και του πει: «Εσύ, κύριε χρήζεις αρθροπλαστικής», το σύστημα θα τον καθοδηγεί.</speech><speech by="#s175"><from>ΠΡΟΕΔΡΕΥΩΝ</from> Ευχαριστούμε, κύριε Υπουργέ.</speech><speech by="#s51"><from> ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</from> Και τέλος, για την τροπολογία που φέρατε, την οποία εγώ την βλέπω με ευμένεια, πρέπει να σας πω, κύριε Υπουργέ, πως έχετε δίκιο ότι υπάρχει αυτή η περίπτωση. Οι νομικοί μας σύμβουλοι μας είπαν ότι πρέπει πρώτα να ελέγξουμε αν είναι συμβατές με τις διατάξεις για την ελευθερία της επαγγελματικής δραστηριότητας, διότι, όταν θέτεις περιορισμό σε συγγενείς, πιθανόν αυτό να είναι καταπάτηση συνταγματικών δικαιωμάτων. Επί της αρχής σας λέω ότι συμφωνούμε και θα το φέρουμε σίγουρα στο νομοσχέδιο. Πιθανόν να μην μπορούμε να το κάνουμε δεκτό τώρα, εάν δεν έχουμε νομική τεκμηρίωση. Σας λέω όμως ότι είναι σωστό.</speech><speech by="#s33"><from> ΗΛΙΑΣ ΒΛΑΧΟΓΙΑΝΝΗΣ</from> Ας το φέρουμε εμείς και ας προσφύγουν οι ενδιαφερόμενοι μετά.</speech><speech by="#s175"><from>ΠΡΟΕΔΡΕΥΩΝ</from> Ευχαριστούμε πολύ. <br />Το λόγο έχει ο κ. Σκρέκας για τέσσερα λεπτά.</speech><speech by="#s180"><from> ΑΛΈΞΑΝΔΡΟΣ ΜΕΪΚΌΠΟΥΛΟΣ</from> Με συγχωρείτε, κύριε Πρόεδρε, αλλά ακολουθώ εγώ στον κατάλογο των ομιλητών.</speech><speech by="#s175"><from>ΠΡΟΕΔΡΕΥΩΝ</from> Βλέπω εδώ ότι έχει διαγραφεί το όνομά σας.</speech><speech by="#s180"><from> ΑΛΈΞΑΝΔΡΟΣ ΜΕΪΚΌΠΟΥΛΟΣ</from> Όχι κύριε Πρόεδρε.<br /></speech><speech by="#s175"><from>ΠΡΟΕΔΡΕΥΩΝ</from> Παρακαλώ, κυρίες και κύριοι συνάδελφοι, έχω διάλογο με συνάδελφο Βουλευτή. <br />Δεν έχετε διαγραφεί, λοιπόν, κύριε Μεϊκόπουλε;</speech><speech by="#s180"><from> ΑΛΈΞΑΝΔΡΟΣ ΜΕΪΚΌΠΟΥΛΟΣ</from> Όχι κύριε Πρόεδρε.</speech><speech by="#s175"><from>ΠΡΟΕΔΡΕΥΩΝ</from> Παρακαλώ πολύ, έχετε το λόγο.</speech><speech by="#s180"><from> ΑΛΈΞΑΝΔΡΟΣ ΜΕΪΚΌΠΟΥΛΟΣ</from> Ευχαριστώ, κύριε Πρόεδρε.<br />Κυρίες και κύριοι Βουλευτές, κύριε Υπουργέ, θεωρητικά υπάρχουν δύο σημεία στο παρόν νομοσχέδιο που θα μπορούσαν να αποτελέσουν κοινό τόπο μεταξύ μας. <br />Πρώτον, όντως, η πρωτοβάθμια φροντίδα υγείας χρειάζεται να αναβαθμιστεί και να μπει σε ένα μεταρρυθμιστικό πλαίσιο. Εμείς δεν υπερασπιζόμαστε το προηγούμενο, κατακερματισμένο μοντέλο.<br />Δεύτερον, όντως, όταν τα κέντρα υγείας υπάγονταν στα γενικά νοσοκομεία, τότε αυτά χρησιμοποιούνταν περισσότερο για την κάλυψη κενών στο προσωπικό τον νοσοκομείων. Άρα, σωστά υπάγεται η πρωτοβάθμια φροντίδα υγείας στις υγειονομικές περιφέρειες. <br />Τι συμβαίνει, όμως, στην πράξη; Ποια πραγματικότητα θα δημιουργηθεί από το παρόν νομοσχέδιο; Με το πρόσχημα, κύριε Υπουργέ, των προβλημάτων που υπήρχαν στο προηγούμενο μοντέλο, το παρόν νομοσχέδιο επιχειρεί να εκπληρώσει τους μνημονιακούς στόχους της διαθεσιμότητας, αλλά και να οδηγήσει σταδιακά στην ιδιωτικοποίηση της πρωτοβάθμιας υγείας.<br />Έχουμε, δηλαδή, στην ουσία τον ΕΟΠΥΥ να επιτελεί δύο ρόλους. Πρώτον, θα μετατραπεί σε αγοραστή υπηρεσιών υγείας από το ΕΣΥ και τον ιδιωτικό τομέα και παράλληλα, κύριε Υπουργέ, θα είναι και μια δεξαμενή άντλησης διαθεσιμοτήτων και απολύσεων. <br />Θα μου πείτε: από πού προκύπτει αυτό; Αφήστε με, λοιπόν, να σας εξηγήσω. Λέτε ότι για έναν μήνα θα παραμείνουν κλειστές οι μονάδες του ΕΟΠΥΥ. Αυτό ξέρετε πολύ καλά ότι είναι μια τελείως ανεδαφική εκτίμηση, αφού οι ίδιες οι διοικητικές διαδικασίες υπαγωγής των μονάδων στο καινούργιο σύστημα είναι από τη φύση τους χρονοβόρες. Ξέρετε τι κόστος θα έχει αυτό για την υγεία των πολιτών; Περιμένω μία απάντηση. <br />Όταν εκβιάζεις τους γιατρούς του ΕΟΠΥΥ να κλείσουν άμεσα τα ιδιωτικά τους ιατρεία, ώστε να αξιολογηθούν για το αν θα υπαχθούν στο νέο μοντέλο, τότε δεν τους δείχνεις την έξοδο; Τότε δεν αποκαλύπτεις τις προθέσεις σου για τη δημιουργία ενός συστήματος πρωτοβάθμιας υγείας που θα βασίζεται σε ακριβότερους ιδιώτες γιατρούς από τη μία, και από την άλλη σε μεγάλες ιδιωτικές μονάδες παροχής υγειονομικής περίθαλψης; <br />Μάλλον υπάρχει ένα πρόβλημα μνήμης. Ο κ. Μητσοτάκης δεν έχει συμφωνήσει με την τρόικα για δωδεκάμισι χιλιάδες διαθεσιμότητες μέχρι το τέλος του Φλεβάρη; Οι οκτώμισι χιλιάδες από αυτές ανήκουν στο χώρο της υγείας. Όταν, λοιπόν, μετατρέπεις τον ΕΟΠΥΥ σε αγοραστή υπηρεσιών, δεν δημιουργείς ένα προνομιακό χώρο κυριαρχίας του ιδιωτικού συμφέροντος; Δηλαδή, τι θα γίνεται; Δεν θα προτιμά ο ΕΟΠΥΥ τα πακέτα παροχών των ιδιωτικών, για παράδειγμα, διαγνωστικών κέντρων ή των ιδιωτικών κλινικών; Αφού αυτά, κύριε Υπουργέ, θα είναι φθηνότερα, λόγω ακριβώς των χαμηλών μισθών που υπάρχουν στον ιδιωτικό τομέα και άρα προτιμότερα.<br />Θα μου πείτε: Και τι σας πειράζει αυτό; Μας έτσι, κύριε Υπουργέ, το κόστος μετακυλύεται στους πολίτες και έτσι υποβαθμίζεται ο ίδιος ο δημόσιος χαρακτήρας της πρωτοβάθμιας υγείας, τον οποίο υποτίθεται ότι διασφαλίζετε με το παρόν νομοσχέδιο. <br />Κύριε Υπουργέ, κάνατε μία δήλωση, η οποία νομίζω ότι δεν σας τιμά καθόλου σαν πολιτικό πρόσωπο. Λέτε: «Ας κάνουμε το χατίρι του ΣΥΡΙΖΑ για τους ανασφάλιστους». Μα, συγγνώμη, είναι δυνατόν ένα τέτοιο μείζον κοινωνικό ζήτημα, αναφορικά με την υπαγωγή των ανασφαλίστων σε καθεστώς περί υγειονομικής περίθαλψης, να αντιμετωπίζεται ως ευγενική χορηγία, κύριε Υπουργέ; Είναι δυνατόν να λέτε αυτό το πράγμα και να το περιλαμβάνετε σε μια απλή αναφορά σε ένα νομοσχέδιο που σχεδιάστηκε χωρίς αυτή την πρόβλεψη; Με ποια προεργασία; Δεν υπάρχει ούτε μια έκθεση του Γενικού Λογιστηρίου πάνω σε αυτό το ζήτημα.</speech><speech by="#s154"><from> ΓΕΩΡΓΙΟΣ ΚΩΝΣΤΑΝΤΟΠΟΥΛΟΣ</from> Υπήρχε κανονικά μέσα. Δημιουργούνται εντυπώσεις.</speech><speech by="#s180"><from> ΑΛΈΞΑΝΔΡΟΣ ΜΕΪΚΌΠΟΥΛΟΣ</from> Επόμενο ζήτημα, κύριε Υπουργέ. Πείτε μου το εξής. Γνωρίζετε ότι ο προϋπολογισμός για τον ΕΟΠΥΥ κάθε χρόνο είναι και μικρότερος; Δεν γνωρίζετε ότι οι δαπάνες συνολικά για την υγεία είναι στο στόχαστρο των μνημονιακών περικοπών; Πώς ακριβώς θα χρηματοδοτηθεί όλο αυτό το πράγμα; Δεν μετακυλύεται με αυτό τον τρόπο το κόστος πάλι στους πολίτες;<br />Και ένα τελευταίο, κύριε Υπουργέ, και περιμένω μια απάντηση. Όταν κλείνετε τις μονάδες του ΕΟΠΥΥ και δεν προσδιορίζετε σαφώς το χρόνο στον οποίο θα ανοίξουν, τότε –ενώ γνωρίζετε ότι έξι στους δέκα Έλληνες δεν έχουν πλέον την οικονομική δυνατότητα να πάνε σε ιδιώτη γιατρό- πώς αυτοί οι άνθρωποι σε ένα πρόβλημα υγείας θα μπορέσουν να έχουν την απαραίτητη περίθαλψη; Εκτός και αν έχετε την εκτίμηση ότι μέχρι να ανοίξουν αυτές οι μονάδες, κανένας δεν θα αρρωστήσει. Αυτό αλλάζει το πράγμα. <br />Εγώ περιμένω σαφείς απαντήσεις στα ερωτήματα που διατύπωσα, γιατί αυτό το πράγμα μεταρρύθμιση, κύριε Υπουργέ, δεν είναι. <br />Ευχαριστώ πολύ.</speech><speech by="#s51"><from> ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</from> Θα ήθελα το λόγο, κύριε Πρόεδρε.</speech><speech by="#s175"><from>ΠΡΟΕΔΡΕΥΩΝ</from> Για ένα λεπτό, κύριε Υπουργέ.</speech><speech by="#s51"><from> ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</from> Θέλω να απαντήσω, απλώς για να μη δημιουργούνται εντυπώσεις.<br />Δεν θυμάμαι αν ο κ. Μεϊκόπουλος ήταν στην αρμόδια επιτροπή. Μάλλον δεν πρέπει να ήταν.<br />Το νομοσχέδιο από την αρχή περιελάμβανε τους ανασφαλίστους. Είχαμε πει και στις προπαρασκευαστικές συνεδριάσεις ότι βασικός στόχος αυτού του νομοσχεδίου είναι η ελεύθερη, καθολική πρόσβαση όλων των ανθρώπων. <br />Όσον αφορά τη φράση που είπατε ότι προσετέθη, όταν ο κ. Ξανθός στην επιτροπή διάβασε την αρχική διατύπωση του άρθρου -που έλεγε για καθολικό, δημόσιο χαρακτήρα, καθολικής προσβάσεως, χωρίς καμμία διάκριση κ.λπ., είπε: «Μα, όχι. Δεν θέλετε να το κάνετε, γιατί, αν θέλατε, θα βάζατε και τη λέξη ανασφαλίστους ειδικά».  <br />Και προσθέσαμε τη λέξη «ανασφαλίστους», προσέξτε, εκ του περισσού. Δεν χρειαζότανε, διότι ήδη το περιελάμβανε το άρθρο. Δεν κάναμε κανένα χατίρι στο ΣΥΡΙΖΑ. Το κράτος αναλαμβάνει την ευθύνη των ανασφαλίστων. Τη λέξη τη βάλαμε για να σας αφαιρέσουμε το πρόσχημα ότι δήθεν δεν ψηφίζατε, διότι δεν υπήρχε αυτή η λέξη. Και το κάναμε, κύριε Μεϊκόπουλε, για να δείξουμε στον ελληνικό λαό ότι είστε πολιτικοί ψεύτες. <br />Ευχαριστώ πολύ.</speech><speech by="#s180"><from> ΑΛΈΞΑΝΔΡΟΣ ΜΕΪΚΌΠΟΥΛΟΣ</from> Κύριε Πρόεδρε, ζητώ το λόγο, για ένα δευτερόλεπτο.</speech><speech by="#s175"><from>ΠΡΟΕΔΡΕΥΩΝ</from> Δεν υπάρχει προσωπικό θέμα. Δεν δικαιούστε να μιλήσετε.<br />Το λόγο έχει η κ. Ζωή Κωνσταντοπούλου.</speech><speech by="#s155"><from> ΖΩΗ ΚΩΝΣΤΑΝΤΟΠΟΥΛΟΥ</from> Για τα ζητήματα της υγείας και για την κοινωνική γενοκτονία, η οποία επιτελείται με ευθύνη σας, έχουν μιλήσει με πολύ εμπεριστατωμένες εισηγήσεις, με επάρκεια, πληρότητα, ανάλυση και με πολύ συγκεκριμένα παραδείγματα, τόσο ο εισηγητής μας, ο κ. Ξανθός, όσο και ο Κοινοβουλευτικός μας Εκπρόσωπος, αλλά και όλοι οι προηγούμενοι ομιλητές του ΣΥΡΙΖΑ. Γι’ αυτόν το λόγο δεν επαναλάβω όσα πολύ εύστοχα, καίρια και αναπάντητα είπαν. <br />Ζήτησα το λόγο για να αναφερθώ σε δύο παραμέτρους που έχουν να κάνουν και με αυτό το νομοσχέδιο, αλλά και με τη δράση του Υπουργείου σας.<br />Έχω στα χέρια μου ένα επονομαζόμενο στρατηγικό σχέδιο καταπολέμησης της διαφθοράς στον τομέα της υγείας με ημερομηνία Νοέμβριος του 2013, που εκπονήθηκε από κάποια ομάδα εργασίας για την καταπολέμηση της διαφθοράς στον τομέα της υγείας. Βλέπω ότι έχει και το λογότυπο «Υγεία εν δράσει, μεταρρυθμίζοντας το ΕΣΥ για τη βελτίωση της υγείας των πολιτών».<br />Θα είχε ένα ενδιαφέρον, κύριε Υπουργέ, να μας πείτε εάν στο πλαίσιο της καταπολέμησης της διαφθοράς στον τομέα της υγείας έχετε εξετάσει τους διορισμούς, που εσείς ο ίδιος κάνατε σε νοσοκομεία όλης της επικράτειας, αμέσως μετά το διορισμό σας και πώς έχετε αξιολογήσει αυτούς τους διορισμούς.<br /> Επίσης, θα είχε ενδιαφέρον να μας απαντήσετε, επιτέλους συγκεκριμένα και όχι με φληναφήματα και αόριστες διατυπώσεις, για το γεγονός ότι επί διακυβέρνησης Σαμαρά εκταμιεύονται 500.000 ευρώ περίπου, από διαγωνισμό του ΕΟΦ σε κοινοπρακτούσες εταιρείες δύο εν ενεργεία Υπουργών σας. Όχι των ιδίων, βεβαίως, αλλά συνδεδεμένες εταιρείες με συγγενικά τους πρόσωπα. Αναφέρομαι στον κ. Στουρνάρα, η σύζυγος και οι κόρες του οποίου είναι μέλη της διοίκησης της μίας εταιρείας, και στον κ. Βαρβιτσιώτη, ο αδελφός του οποίου είναι στη διοίκηση της άλλης εταιρείας. στην οποία συμμετέχει και ο γνωστός σας και σύμβουλος του Πρωθυπουργού, κ. Σταύρος Παπασταύρου. <br />Και μιας και είπαμε για τον κ. Σταύρο Παπασταύρου και επιλέξατε να κάνετε αυτήν την αήθη επίθεση στη συνάδελφο και συντρόφισσα, τη Νάντια Βαλαβάνη, μου προξενεί εντύπωση, κύριε Υπουργέ- διότι και εγώ κάποια ποσά τα θεωρώ δυσθεώρητα και ιλιγγιώδη- το γεγονός ότι δεν είχατε ανάλογη αντίδραση για τα 5.000.000 δολάρια τα οποία η εταιρεία «STABRI LIMITED» με δικαιούχους τον κ. Παπασταύρου, τον πατέρα του και τη μητέρα του έχουν στη λίστα Λαγκάρντ στην επιτροπή για τη διερεύνηση της οποία συμμετείχατε, μολονότι είχατε και συγκεκριμένη σύγκρουση συμφερόντων λόγω εγγραφής του ονόματος της συζύγου σας, ως συνδεδεμένο πρόσωπο, σε λογαριασμό άλλου προσώπου, το οποίο εμφανιζόταν να κατέχει και ράβδους χρυσού. <br />Το λέω διότι αυτή η επιλεκτική ευαισθησία μάλλον καταδεικνύει ποιοι είναι οι πολιτικοί καιροσκόποι και ποιοι είναι οι πολιτικοί υποκριτές. <br />Τώρα βέβαια, ο πανικός σας είναι οπωσδήποτε κατανοητός, διότι μόλις προηγουμένως στις δύο ονομαστικές ψηφοφορίες που έγιναν συγκεντρώσατε ασθμαίνοντας εκατόν πενήντα και εκατόν πενήντα μία ψήφους. Αυτό καταδεικνύει ότι είστε μια Κυβέρνηση σε αποδρομή, όσο και αν προσπαθείτε να προσποιηθείτε το αντίθετο. Επίσης, καταδεικνύει το γεγονός ότι λειτουργείτε με δύο μέτρα και με δύο σταθμά.<br />Εξηγώ: Στο σκάνδαλο της «SIEMENS» αποκαλύφθηκε από έγγραφα τα οποία κατατέθηκαν μετά από κοινοβουλευτικό έλεγχο, ότι επιχειρήσατε ως Κυβέρνηση –υπό την προηγούμενη σύνθεση, αλλά και με τη δική σας ψήφο ως Βουλευτού- να ξεπλύνετε μία σειρά συμβάσεων διοικήσεων νοσοκομείων με τη «SIEMENS», σειρά συμβάσεων τις οποίες περιλάβατε χωρίς έλεγχο στον εξωδικαστικό συμβιβασμό με τη «SIEMENS» και με αυτόν τον τρόπο ξεπλύνατε, αλλά και αποποιηθήκατε την άσκηση των αξιώσεων του ελληνικού δημοσίου.<br />Δεν ασκήσατε, λοιπόν, αγωγές του ελληνικού δημοσίου γι’ αυτές τις συμβάσεις της «SIEMENS» με διοικήσεις νοσοκομείων σε όλη την επικράτεια, για να διεκδικήσετε τα κλεμμένα και εκείνα που ο ελληνικός λαός δικαιούται να ανακτήσει, αλλά -και εδώ θα ήθελα να δώσετε μία απάντηση, εξάλλου θα λάβετε σίγουρα το λόγο, και θα σας δώσει απλόχερα χρόνο ο κύριος Πρόεδρος, όπως έκανε όλες τις προηγούμενες φορές- απ’ ό,τι πληροφορήθηκα εμφανιστήκατε στο Ειρηνοδικείο Αθηνών στα τέλη Δεκέμβρη του 2013 για να ζητήσετε από το Ειρηνοδικείο να διατάξει με προσωρινή διαταγή –ήταν μάλιστα παρών και ο σύμβουλός σας ο κ. Πλεύρης- το διορισμό της συγκεκριμένης διοίκησης στον «Ερυθρό Σταυρό». <br />Αυτό έγινε δημοσίως, στο ακροατήριο, όπως ενημερωθήκαμε. Θα ήθελα να εξηγήσετε για ποιο λόγο παρέστητε αυτοπροσώπως για να ζητήσετε το διορισμό συγκεκριμένης διοίκησης από το Ειρηνοδικείο Αθηνών ως εν ενεργεία Υπουργός και σήμερα φέρνετε ως τροπολογία την απαλλαγή από κάθε ευθύνη αυτής της συγκεκριμένης διοίκησης, για την οποία ζητήσατε αυτοπροσώπως να διοριστεί; Μάλιστα, στην αιτιολογική έκθεση γράφετε: «Κρίνεται απαραίτητο να έχουν τη διασφάλιση ότι δεν θα τους αποδοθούν καμμία απολύτως ευθύνη» –είναι δική σας η σύνταξη- «και ενοχή για τις πράξεις και παραλείψεις των προκατόχων διοικήσεων».</speech><speech by="#s51"><from> ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</from> Των προκατόχων τους.</speech><speech by="#s155"><from> ΖΩΗ ΚΩΝΣΤΑΝΤΟΠΟΥΛΟΥ</from> Των προκατόχων τους διοικήσεων. Αυτό λέτε.</speech><speech by="#s51"><from> ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</from> Όχι γι’ αυτό που έκαναν οι ίδιοι.</speech><speech by="#s175"><from>ΠΡΟΕΔΡΕΥΩΝ</from> Κύριε Υπουργέ, σας παρακαλώ.</speech><speech by="#s51"><from> ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</from> Με συγχωρείτε, κύριε Πρόεδρε, αλλά η συνωμοσιολογία του κ. Καρυπίδη βρήκε το ταίρι της στην κ. Κωνσταντοπούλου.</speech><speech by="#s175"><from>ΠΡΟΕΔΡΕΥΩΝ</from> Κύριε Υπουργέ, δικαιούστε να πάρετε μετά το λόγο.</speech><speech by="#s51"><from> ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</from> Θα τον πάρω, κύριε Πρόεδρε.</speech><speech by="#s175"><from>ΠΡΟΕΔΡΕΥΩΝ</from> Παρακαλώ την κ. Κωνσταντοπούλου να ολοκληρώσει την τοποθέτησή της.</speech><speech by="#s155"><from> ΖΩΗ ΚΩΝΣΤΑΝΤΟΠΟΥΛΟΥ</from> Εδώ, λοιπόν, τίθενται ζητήματα διαφάνειας, ζητήματα διαφάνειας που προκύπτουν και για εσάς, γιατί το «πόθεν έσχες» στο οποίο αναφερθήκατε, είναι κομμάτι διαφάνειας, ζητήματα διαφάνειας γιατί δημοσιεύματα του φιλοκυβερνητικού Τύπου, «ΤO ΒHMA», σας φέρει να συντρώγετε σε άτυπη συνεδρίαση γιατρών, μεγαλογιατρών, φαρμακοβιομηχάνων και φαρμακεμπόρων. Το καταθέτω στα Πρακτικά.<br /><br />Δεν έχω βρει κάποια διάψευσή σας, αλλά είμαστε ανοιχτοί να την ακούσουμε. Επίσης, η σύγκρουση αυτή συμφερόντων και η επιταγή διαφάνειας καταγράφεται σε κάθε βήμα, δυστυχώς, της Κυβέρνησης αυτής.<br />Κλείνω, αναφερόμενη σε αυτό που είπε η κ. Νάντια Βαλαβάνη και τόσο πολύ σας ενόχλησε, ώστε έπρεπε να υποστεί αυτήν την αήθη προσωπική επίθεση που της απευθύνατε. Αυτό, λοιπόν, που είπε η κ. Νάντια Βαλαβάνη είναι ότι η τροπολογία την οποία φέρνετε για το ΤΑΙΠΕΔ -που είναι και παντελώς άσχετη με την υγεία- ουσιαστικά επιδιώκει να περιστείλει τα κυριαρχικά δικαιώματα του ελληνικού δημοσίου εν σχέσει με συμβάσεις οι οποίες προσκρούουν και στο Σύνταγμα και στην εθνική κυριαρχία, αλλά πολλές φορές και στο Ευρωπαϊκό Δίκαιο, το οποίο φαίνεται ότι αγνοείτε.<br />Αλλιώς δεν εξηγείται το γεγονός ότι η πολιτική σας έχει καταδικαστεί από τα υπερνομοθετικά όργανα, από την Επιτροπή του Ευρωπαϊκού Κοινωνικού Χάρτη, που έχει εκδώσει αποφάσεις από το 2012, λέγοντας ότι παραβιάζεται το κοινωνικό κράτος και οι εγγυήσεις του ευρωπαϊκού κεκτημένου και ο Ευρωπαϊκός Κοινωνικός Χάρτης από τις αποφάσεις του μνημονίου που τόσο υποστηρίζετε. <br /></speech><speech by="#s175"><from>ΠΡΟΕΔΡΕΥΩΝ</from> Παρακαλώ ολοκληρώστε, κυρία συνάδελφε.</speech><speech by="#s155"><from> ΖΩΗ ΚΩΝΣΤΑΝΤΟΠΟΥΛΟΥ</from> Ολοκληρώνω, κύριε Πρόεδρε.<br />Αναφέρομαι στο ΤΑΙΠΕΔ για το οποίο ουσιαστικά διασφαλίζετε ότι θα μπορεί να ενεργεί ως δήθεν ανώνυμη εταιρεία, λέτε, που δεν είναι κράτος. Σοβαρά; Δεν μετέχει με 100% μετοχές ο Υπουργός Οικονομικών; Δεν διορίσατε εσείς –εκπληκτικές επιτυχίες!- τον κ. Τάκη Αθανασόπουλο, που εν συνεχεία παραιτήθηκε διωκόμενος σε βαθμό κακουργήματος και τον κ. Στυλιανό Σταυρίδη, ο οποίος ευρέθη ταξιδεύων με το λίαρ τζετ του κ. Μελισσανίδη, ως πρόσωπα χρηστής διοίκησης στο ΤΑΙΠΕΔ; Δικές σας προτάσεις δεν ήταν, της Κυβέρνησής σας;<br /></speech><speech by="#s175"><from>ΠΡΟΕΔΡΕΥΩΝ</from> Ευχαριστούμε πολύ.</speech><speech by="#s155"><from> ΖΩΗ ΚΩΝΣΤΑΝΤΟΠΟΥΛΟΥ</from> Ολοκληρώνω, κύριε Πρόεδρε, με μια φράση.<br />Τώρα θέλετε να διευκολύνετε συμβάσεις που παραβιάζουν το Σύνταγμα, παραβιάζουν τις αρχές της λειτουργίας του κοινοβουλευτισμού και αυτό το φέρνετε για άλλη μια φορά με τροπολογία. Έχουμε ζητήσει ονομαστική ψηφοφορία. Όση λάσπη και αν ρίξετε στην κ. Βαλαβάνη, την ονομαστική ψηφοφορία δεν θα την αποφύγετε.</speech><speech by="#s175"><from>ΠΡΟΕΔΡΕΥΩΝ</from> Η κ. Βαλαβάνη υπερασπίστηκε προσηκόντως τον εαυτό της. Σας παρακαλώ!</speech><speech by="#s155"><from> ΖΩΗ ΚΩΝΣΤΑΝΤΟΠΟΥΛΟΥ</from> Στην ονομαστική ψηφοφορία ο κάθε Βουλευτής είναι υπεύθυνος για την ψήφο του και για τη συμμόρφωσή του στη συνταγματική επιταγή.<br /></speech><speech by="#s175"><from>ΠΡΟΕΔΡΕΥΩΝ</from> Ευχαριστούμε πολύ.</speech><speech by="#s51"><from> ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</from> Κύριε Πρόεδρε, θα ήθελα το λόγο.</speech><speech by="#s175"><from>ΠΡΟΕΔΡΕΥΩΝ</from> Κύριε Υπουργέ, τώρα τελειώσαμε με τις πρωτολογίες.</speech><speech by="#s254"><from> ΚΩΝΣΤΑΝΤΙΝΟΣ ΣΚΡΕΚΑΣ</from> Κύριε Πρόεδρε, είμαι κι εγώ εγγεγραμμένος.</speech><speech by="#s175"><from>ΠΡΟΕΔΡΕΥΩΝ</from> Κύριε Σκρέκα, έχετε εγγραφεί ως προτασσόμενη δευτερολογία.</speech><speech by="#s184"><from> ΑΛΕΞΙΟΣ ΜΗΤΡΟΠΟΥΛΟΣ</from> Εγώ, κύριε Πρόεδρε, ως Κοινοβουλευτικός Εκπρόσωπος δεν μπορώ να μιλήσω;</speech><speech by="#s175"><from>ΠΡΟΕΔΡΕΥΩΝ</from> Δεν έχει ζητήσει κανένας Κοινοβουλευτικός Εκπρόσωπος το λόγο. Θα μιλήσετε στη συνέχεια. <br />Κύριε Υπουργέ, θα μιλήσετε τώρα τελικά;</speech><speech by="#s51"><from> ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</from> Ό,τι θέλετε, κύριε Πρόεδρε.</speech><speech by="#s175"><from>ΠΡΟΕΔΡΕΥΩΝ</from> Εγώ σας ρωτάω, κύριε Υπουργέ, αν θέλετε να κάνετε την τοποθέτησή σας ή να μιλήσετε για ένα λεπτό.</speech><speech by="#s51"><from> ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</from> Για ένα λεπτό, κύριε Πρόεδρε.</speech><speech by="#s175"><from>ΠΡΟΕΔΡΕΥΩΝ</from> Ορίστε, κύριε Υπουργέ.</speech><speech by="#s51"><from> ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</from> Θα μιλήσω τώρα για ένα λεπτό και θα τοποθετηθώ αργότερα για να ακούσω και τις δευτερολογίες. <br />Κατ’ αρχάς, θα προσπεράσω γρήγορα το ότι η κ. Κωνσταντοπούλου μίλησε δέκα λεπτά και δεν είπε τίποτα απολύτως για το νομοσχέδιο. Αυτό είναι σύνηθες. <br />Πάω στα συγκεκριμένα για να μην δημιουργούνται εντυπώσεις. Το νομοσχέδιο του Υπουργείου Υγείας έλαβε εκατόν πενήντα μία ψήφους και όσοι έλειπαν από την Κυβέρνηση, γιατί βρίσκονται διάφοροι Υπουργοί και ο Πρωθυπουργός σε υποχρεώσεις…</speech><speech by="#s155"><from> ΖΩΗ ΚΩΝΣΤΑΝΤΟΠΟΥΛΟΥ</from> Σε άλλες δουλειές!</speech><speech by="#s51"><from> ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</from> …έστειλαν επιστολές και κατεγράφη η θετική τους ψήφος. Αν μάλιστα μετρούσατε ακριβώς και όχι εκ του προχείρου, όπως συνήθως κάνετε, τότε θα διαπιστώνατε ότι το νομοσχέδιο για την υγεία πήρε και τρεις ψήφους επιπλέον της κυβερνητικής πλειοψηφίας, τις ψήφους του κ. Λοβέρδου, του κ. Αηδόνη και του κ. Κασαπίδη. <br />Άρα, λοιπόν, η Κυβέρνηση, όχι μόνο δεν βγήκε ασθμαίνουσα από την ψηφοφορία, αλλά βγήκε ενισχυμένη στο παρόν νομοσχέδιο κατά τρεις ψήφους. Τα λέω αυτά, απλώς για να μην δημιουργούνται εντυπώσεις, κυρία Κωνσταντοπούλου, πράγμα το οποίο μονίμως προσπαθείτε να κάνετε.<br />Δεύτερον, είναι πολύ άτιμο πράγμα να επαναλαμβάνετε τις ίδιες αισχρές κατηγορίες, όχι μόνο για μένα που είμαι εδώ για να υπερασπιστώ τον εαυτό μου, αλλά και για ανθρώπους που δεν είναι παρόντες και σας έχουν πολλάκις και πλειστάκις δοθεί απαντήσεις. <br />Όσον αφορά τον κ. Σταύρο Παπασταύρου –μια που αναφέρατε το όνομά του- σας υπενθυμίζω ότι τα λεφτά δεν ήταν δικά του…</speech><speech by="#s155"><from> ΖΩΗ ΚΩΝΣΤΑΝΤΟΠΟΥΛΟΥ</from> Πού το ξέρετε;</speech><speech by="#s51"><from> ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</from> …αλλά ο πραγματικός δικαιούχος των χρημάτων ενόρκως κατέθεσε ότι τα χρήματα ανήκαν στον κ. Σάμπυ Μιωνή. Και ο κ. Παπασταύρου υπήρχε μόνο για ένα συγκεκριμένο θέμα υγείας του κ. Μιωνή…</speech><speech by="#s155"><from> ΖΩΗ ΚΩΝΣΤΑΝΤΟΠΟΥΛΟΥ</from> Αυτό λέγεται ξέπλυμα.</speech><speech by="#s51"><from> ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</from> …που όταν ξεπεράστηκε, τα λεφτά επιστράφηκαν στον κ. Μιωνή.</speech><speech by="#s155"><from> ΖΩΗ ΚΩΝΣΤΑΝΤΟΠΟΥΛΟΥ</from> Ως Υπουργός το βεβαιώνετε;</speech><speech by="#s51"><from> ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</from> Αυτά εξετάστηκαν στην επιτροπή μας και η επιτροπή μας διαμόρφωσε γνώμη γι’ αυτά, την οποία εσείς προσπερνάτε για να πετάξετε λάσπη και μάλιστα σε ανθρώπους που δεν είναι παρόντες. <br />Όσον αφορά τους συγγενείς των Υπουργών, μπορεί να σας έχω ακούσει να το λέτε και είκοσι πέντε φορές. Είκοσι πέντε φορές σάς έχουν απαντήσει ότι υπάρχουν εταιρείες που δούλευαν στο χώρο αυτό πριν γίνουν οι σύζυγοι αυτών των κυριών Υπουργοί. Μπήκαν σε δημόσιους μειοδοτικούς διαγωνισμούς, τους οποίους κέρδισαν. <br />Τι μας λέει η κ. Ζωή Κωνσταντοπούλου, ότι αν ο σύζυγός της γίνει Υπουργός αυτή θα παραιτηθεί από τις δουλειές της; Αυτό μας λέει η κ. Κωνσταντοπούλου; <br />Εν πάση περιπτώσει,  πρόκειται για ήκιστα φεμινιστική θέση, αλλά απ’ ό,τι θυμάμαι με το τμήμα φεμινισμού του ΣΥΡΙΖΑ δεν έχετε καλές σχέσεις, οπότε είναι λογικό να μην έχετε θέσεις υπέρ των γυναικών. <br />Τρίτον, για τη δική μου σύζυγο, που το λέτε για πολλοστή φορά ενώ ξέρετε πόσο ψευδές είναι, η επιτροπή απεφάνθη δια πλειοψηφίας εάν εγώ έχω ή δεν έχω σύγκρουση συμφερόντων και αφού ήρθε η επίσημη μετάφραση του Υπουργείο Εξωτερικών που έλεγε ότι η σύζυγός μου δεν ήταν δικαιούχος, η πλειοψηφία αποφάσισε ότι δεν έχω σύγκρουση συμφερόντων. <br />Πάλι όμως διαλάθει της προσοχής σας…</speech><speech by="#s155"><from> ΖΩΗ ΚΩΝΣΤΑΝΤΟΠΟΥΛΟΥ</from> Διαλανθάνει.</speech><speech by="#s51"><from> ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</from> ...ότι η θέση σας αυτή πάλι είναι ήκιστα φεμινιστική. Διότι τι λέτε; Λέτε ότι εγώ έχω σύγκρουση συμφερόντων, γιατί πριν γνωρίσω τη γυναίκα μου ο τέως σύζυγός της την είχε βάλει αντιπρόσωπο σε έναν λογαριασμό του, από τον οποίο την είχε βγάλει ένα χρόνο πριν εγώ την γνωρίσω. <br />Αυτά τα λέω για να τα ακούσει και το Σώμα, γιατί είστε πολύ ειδική στη λάσπη, αλλά δυστυχώς ο χαρακτήρας σας προδίδει τις πραγματικές σας προθέσεις που ονειρεύεστε να είστε κάποιου είδους εθνικός εισαγγελεύς. <br />Δεν θα γίνετε εθνικός εισαγγελεύς, γιατί όποιος σας γνωρίζει καταλαβαίνει τι θα πάθαινε αυτή η χώρα αν ποτέ άτομο σαν κι εσάς έπαιρνε εξουσία.<br />Ευχαριστώ πολύ.<br /></speech><speech by="#s155"><from> ΖΩΗ ΚΩΝΣΤΑΝΤΟΠΟΥΛΟΥ</from> Κύριε Πρόεδρε, ζητώ το λόγο.</speech><speech by="#s175"><from>ΠΡΟΕΔΡΕΥΩΝ</from> Ένα λεπτό, κυρία Κωνσταντοπούλου.<br />Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, σαράντα τρεις μαθητές και μαθήτριες και τρεις εκπαιδευτικοί-συνοδοί τους από το 1ο Γυμνάσιο Γαρδικίου Θεσπρωτίας. <br />Η Βουλή τούς καλωσορίζει. <br />Σας ευχόμαστε καλή πρόοδο.<br /><br />Παρακαλώ, κυρία Κωνσταντοπούλου, γιατί ζητήσατε το λόγο;</speech><speech by="#s155"><from> ΖΩΗ ΚΩΝΣΤΑΝΤΟΠΟΥΛΟΥ</from> Για τις κατάδηλες προσωπικές αναφορές.</speech><speech by="#s175"><from>ΠΡΟΕΔΡΕΥΩΝ</from> Παρακαλώ, εξηγήστε για ένα λεπτό ποιο είναι το προσωπικό.</speech><speech by="#s155"><from> ΖΩΗ ΚΩΝΣΤΑΝΤΟΠΟΥΛΟΥ</from> Χρειάζεται να το εξηγήσω;</speech><speech by="#s175"><from>ΠΡΟΕΔΡΕΥΩΝ</from> Αν θέλετε.</speech><speech by="#s155"><from> ΖΩΗ ΚΩΝΣΤΑΝΤΟΠΟΥΛΟΥ</from> Χρειάζεται να το εξηγήσω; Δεν το αντελήφθητε εννοείτε;</speech><speech by="#s175"><from>ΠΡΟΕΔΡΕΥΩΝ</from>  Εντάξει, έχετε το λόγο για δύο λεπτά.</speech><speech by="#s155"><from> ΖΩΗ ΚΩΝΣΤΑΝΤΟΠΟΥΛΟΥ</from> Ευχαριστώ.<br />Πρώτον, κύριε Υπουργέ, φαντάζομαι ότι δεν θέλετε να σταθούμε στο λόγο σας και μόνο για τη διενέργεια ενός διαγωνισμού για τον οποίο σας έχει ζητηθεί κατ’ επανάληψη να καταθέσετε στοιχεία με αίτηση κατάθεσης εγγράφων και τα οποία δεν καταθέτετε. <br />Δεύτερον, εν σχέσει  με τον κ. Σταύρο Παπασταύρου φαντάζομαι δεν θέλετε να βασιστούμε στο λόγο σας ότι μία offshore εταιρεία ονόματι «STABRI Ltd» με μοναδικούς δικαιούχους την οικογένεια Παπασταύρου ενήργησε ξεπλένοντας χρήματα για κάποιο τρίτο πρόσωπο και αυτό συνιστά, κατά την άποψή σας, θεμιτή ενέργεια για λόγους υγείας, όπως είπατε, γιατί ως αρμόδιος προφανώς μπορείτε και αυτό να το διαγνώσετε. <br />Τρίτον, εν σχέσει με την επιτροπή για τη λίστα Λαγκάρντ γνωρίζετε άριστα ότι υπήρχε ρητή δική μας και προσωπική μου αιτίαση ότι οφείλατε να απόσχετε ως έχων σύγκρουση συμφερόντων, διότι η σύζυγός σας αναφέρεται ως συνδεδεμένο πρόσωπο και δίπλα στο όνομά της υπάρχει κωδικός λογαριασμού, γεγονός για το οποίο δεν έχετε ποτέ απαντήσει. <br />Τέταρτον, δεν είπατε τίποτε για το γεύμα με γιατρούς, φαρμακοβιομηχάνους και φαρμακεμπόρους, για το οποίο σας ρώτησα αν το έχετε διαψεύσει. <br />Πέμπτον, δεν είπατε τίποτε για την εμφάνισή σας στο Ειρηνοδικείο Αθηνών όπου ζητήσατε να διοριστεί συγκεκριμένη διοίκηση.</speech><speech by="#s175"><from>ΠΡΟΕΔΡΕΥΩΝ</from> Παρακαλώ, περιοριστείτε στο προσωπικό, κυρία συνάδελφε.</speech><speech by="#s33"><from> ΗΛΙΑΣ ΒΛΑΧΟΓΙΑΝΝΗΣ</from> Τι προσωπικά είναι αυτά, κύριε Πρόεδρε;</speech><speech by="#s155"><from> ΖΩΗ ΚΩΝΣΤΑΝΤΟΠΟΥΛΟΥ</from> Έχω ακόμη δέκα δευτερόλεπτα.<br />Έκτον, δεν είπατε τίποτε για το διορισμό διοικήσεων νοσοκομείων από εσάς, οι οποίες κατελήφθησαν κιόλας κλέπτουσες οπώρας.<br />Έβδομον, δεν είπατε τίποτε απολύτως για το ΤΑΙΠΕΔ για την εξυπηρέτηση που παρέχεται στα αρπακτικά με τα οποία διαπλέκεται διαχρονικά η Κυβέρνησή σας και οι συνιστώσες της.</speech><speech by="#s175"><from>ΠΡΟΕΔΡΕΥΩΝ</from> Ακούστε με. Αυτό δεν είναι προσωπικό, κυρία Κωνσταντοπούλου.</speech><speech by="#s155"><from> ΖΩΗ ΚΩΝΣΤΑΝΤΟΠΟΥΛΟΥ</from> Τώρα, θα δώσετε άπλετο χρόνο στον κύριο Υπουργό, χωρίς να τον διακόπτετε, κύριε Μαρκογιαννάκη, για να απαντάει στο ΣΥΡΙΖΑ.</speech><speech by="#s175"><from>ΠΡΟΕΔΡΕΥΩΝ</from> Ακούστε. Σας εξηγούσα ότι αυτό δεν ήταν προσωπικό. Προσωπικό ήταν πράγματι ένα κομμάτι που είπατε στην αρχή και γι’ αυτό σας έδωσα άνεση χρόνου. Τελευταία όμως αναφέρεστε αντικρούοντας τον Υπουργό ή επισημαίνοντάς του ότι δεν απήντησε.</speech><speech by="#s155"><from> ΖΩΗ ΚΩΝΣΤΑΝΤΟΠΟΥΛΟΥ</from> Εσείς γιατί σχολιάζετε γιατί απαντάω;</speech><speech by="#s175"><from>ΠΡΟΕΔΡΕΥΩΝ</from> Διότι με κατηγορείτε ότι δεν σας αφήνω να μιλήσετε και ότι δίνω άπλετο χρόνο…</speech><speech by="#s155"><from> ΖΩΗ ΚΩΝΣΤΑΝΤΟΠΟΥΛΟΥ</from> Μα, αυτό που λέτε…</speech><speech by="#s175"><from>ΠΡΟΕΔΡΕΥΩΝ</from> Σας παρακαλώ!<br />Κύριε Υπουργέ, έχετε το λόγο.</speech><speech by="#s51"><from> ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</from> Ως προς τα προσωπικά μου θέματα, απεφάνθη τότε η πλειοψηφία της επιτροπής. Αντιλαμβάνομαι ότι η έννοια της αρχής της πλειοψηφίας σάς είναι άγνωστη. Θα προτιμούσατε να κυβερνάτε μόνοι σας τον κόσμο εσείς και να κάνετε ό,τι θέλετε.</speech><speech by="#s155"><from> ΖΩΗ ΚΩΝΣΤΑΝΤΟΠΟΥΛΟΥ</from> Καθόλου.</speech><speech by="#s51"><from> ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</from> Ευτυχώς υπάρχουν οι πλειοψηφίες που μας προστατεύουν από ανθρώπους σαν και εσάς!</speech><speech by="#s155"><from> ΖΩΗ ΚΩΝΣΤΑΝΤΟΠΟΥΛΟΥ</from> Έχει πλειοψηφία η Κυβέρνησή σας;</speech><speech by="#s51"><from> ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</from> Δεύτερον, για το «Ερρίκος Ντυνάν» και τον Ερυθρό Σταυρό, αν ήσασταν πράγματι επιμελής και όχι όπως θέλετε να φαίνεστε, θα γνωρίζατε ότι εγώ έχω ζητήσει από την Επιτροπή Κοινωνικών Υποθέσεων να κάνουμε ξεχωριστή συζήτηση για το «Ερρίκος Ντυνάν» και τον Ερυθρό Σταυρό, να δούμε τι ακριβώς συνέβη και τι προβλέπεται να συμβεί στο μέλλον, γιατί είμαστε κοντά στη λύση ενός γόρδιου δεσμού.<br />Όμως, είναι δηλωτικό, κυρίες και κύριοι συνάδελφοι, το μέγεθος της κακόπιστης συνομωσιολογίας. Η τροπολογία που έχουμε φέρει προς ψήφιση λέει ότι απαλλάσσουμε το ΔΣ από τι; Από ποινικά αδικήματα που έχουν συμβεί από τις προηγούμενες από αυτό διοικήσεις. Δηλαδή, τι λέμε; Σε φέρνουμε, κύριε Μητρόπουλε, παραδείγματος χάριν και σου αναθέτουμε τη διοίκηση του Ερυθρού Σταυρού, για να μας βοηθήσεις να λύσουμε μία δύσκολη διαδικασία που είχε ξεκινήσει από καταβολής του Ελληνικού Ερυθρού Σταυρού από το Διεθνή Ερυθρό Σταυρό και επειδή εμείς σου ζητάμε να έρθεις να μας βοηθήσεις να κάνεις αυτή τη δουλειά, δεν θα σε τρέχουμε στα δικαστήρια για όλα όσα έκαναν οι προηγούμενοι από σένα.<br />Δεν τους απαλλάσσουμε, κυρία Κωνσταντοπούλου, από αυτά που θα κάνουν οι ίδιοι.<br />Εσείς, όμως, αναπτύξατε μία ομιλία εδώ για να παρασύρετε το Σώμα εν είδει του Καρυπίδη της Βουλής. Πράγματι, είστε ο Καρυπίδης της Βουλής και προβλέπω να πηγαίνετε να τον υποστηρίζετε αναφανδόν με αυτό το σφοδρό αντισημιτισμό που σας διακρίνει για τον κ. Σάμπυ Μιωνή.<br />Ευχαριστώ πολύ.</speech><speech by="#s155"><from> ΖΩΗ ΚΩΝΣΤΑΝΤΟΠΟΥΛΟΥ</from> Δώστε μου το λόγο, κύριε Πρόεδρε, επί προσωπικού.</speech><speech by="#s175"><from>ΠΡΟΕΔΡΕΥΩΝ</from> Δεν υπάρχει προσωπικό.</speech><speech by="#s155"><from> ΖΩΗ ΚΩΝΣΤΑΝΤΟΠΟΥΛΟΥ</from> Δώστε μου το λόγο, κύριε Πρόεδρε.</speech><speech by="#s175"><from>ΠΡΟΕΔΡΕΥΩΝ</from> Δεν θα τελειώσει αυτή η ιστορία!</speech><speech by="#s155"><from> ΖΩΗ ΚΩΝΣΤΑΝΤΟΠΟΥΛΟΥ</from> Δώστε μου το λόγο, κύριε Πρόεδρε.</speech><speech by="#s175"><from>ΠΡΟΕΔΡΕΥΩΝ</from> Σας παρακαλώ.</speech><speech by="#s155"><from> ΖΩΗ ΚΩΝΣΤΑΝΤΟΠΟΥΛΟΥ</from> Δώστε μου το λόγο, παρακαλώ.</speech><speech by="#s175"><from>ΠΡΟΕΔΡΕΥΩΝ</from> Σας παρακαλώ πάρα πολύ!</speech><speech by="#s155"><from> ΖΩΗ ΚΩΝΣΤΑΝΤΟΠΟΥΛΟΥ</from> Δώστε μου το λόγο, κύριε Μαρκογιαννάκη.</speech><speech by="#s175"><from>ΠΡΟΕΔΡΕΥΩΝ</from> Δεν υπάρχει κανένα προσωπικό.<br />Παρακαλώ, κύριε Μητρόπουλε, έχετε το λόγο, αλλιώς θα προχωρήσω στον επόμενο ομιλητή.</speech><speech by="#s155"><from> ΖΩΗ ΚΩΝΣΤΑΝΤΟΠΟΥΛΟΥ</from> Δώστε μου το λόγο, κύριε Πρόεδρε.</speech><speech by="#s175"><from>ΠΡΟΕΔΡΕΥΩΝ</from> Σας παρακαλώ! Δεν θα κάνουμε άλλη δουλειά εδώ πέρα, παρά θα λέτε εσείς, θα απαντάει ο Υπουργός, θα λέτε εσείς; Δεν γίνεται. Σας παρακαλώ.</speech><speech by="#s155"><from> ΖΩΗ ΚΩΝΣΤΑΝΤΟΠΟΥΛΟΥ</from> Με αυτές τις προσβολές, δεν θα δώσετε το λόγο;</speech><speech by="#s175"><from>ΠΡΟΕΔΡΕΥΩΝ</from> Μέχρι προ ολίγου πήγαιναν όλα πάρα πολύ καλά. Σας άκουσα που είπατε προηγουμένως ότι θα τελειώσουμε το πρωί. Σας άκουσα που το είπατε.</speech><speech by="#s25"><from> ΟΛΓΑ-ΝΑΝΤΙΑ ΒΑΛΑΒΑΝΗ</from> Εντάξει, είμαστε αντισιωνιστές για να ξέρουμε και πού βρισκόμαστε;</speech><speech by="#s250"><from> ΜΑΞΙΜΟΣ ΣΕΝΕΤΑΚΗΣ</from> Ο «Καρυπίδης» είναι προσβολή;</speech><speech by="#s175"><from>ΠΡΟΕΔΡΕΥΩΝ</from> Ο «Καρυπίδης» δεν είναι καθόλου προσβολή.</speech><speech by="#s155"><from> ΖΩΗ ΚΩΝΣΤΑΝΤΟΠΟΥΛΟΥ</from> Ο αντισιωνισμός είναι, όμως.</speech><speech by="#s175"><from>ΠΡΟΕΔΡΕΥΩΝ</from> Κύριε Μητρόπουλε, έχετε το λόγο. Αν δεν πάρετε το λόγο, θα τον δώσω στον κ. Σκρέκα.</speech><speech by="#s155"><from> ΖΩΗ ΚΩΝΣΤΑΝΤΟΠΟΥΛΟΥ</from> Έκανε συγκεκριμένη προσβολή σε εμένα και ζητώ το λόγο.</speech><speech by="#s175"><from>ΠΡΟΕΔΡΕΥΩΝ</from> Κύριε Σκρέκα, παρακαλώ έχετε το λόγο από τη θέση σας.</speech><speech by="#s155"><from> ΖΩΗ ΚΩΝΣΤΑΝΤΟΠΟΥΛΟΥ</from> Λειτουργείτε όπως στην επιτροπή της λίστας Λαγκάρντ, ακριβώς με τον ίδιο συγκαλυπτικό και συνένοχο τρόπο.</speech><speech by="#s254"><from> ΚΩΝΣΤΑΝΤΙΝΟΣ ΣΚΡΕΚΑΣ</from> Κύριε Πρόεδρε, ευχαριστώ πάρα πολύ που μου δώσατε το λόγο. Ακούστηκαν πάρα πολλά σε αυτή την Αίθουσα σήμερα και τα περισσότερα δεν ακούστηκαν δυστυχώς…</speech><speech by="#s155"><from> ΖΩΗ ΚΩΝΣΤΑΝΤΟΠΟΥΛΟΥ</from> Όμως, να μιλά για αντισιωνισμό ο κ. Γεωργιάδης που έχουν ξεσηκωθεί οι εβραϊκές οργανώσεις ανά τον κόσμο, επειδή διορίστηκε Υπουργός, αυτό πάει πολύ!</speech><speech by="#s254"><from> ΚΩΝΣΤΑΝΤΙΝΟΣ ΣΚΡΕΚΑΣ</from> Κυρία συνάδελφε, αν θέλετε παρακαλώ…</speech><speech by="#s175"><from>ΠΡΟΕΔΡΕΥΩΝ</from> Να κλείσει παρακαλώ το μικρόφωνο της κ. Κωνσταντοπούλου.<br />Κύριε συνάδελφε, παρακαλώ στην τοποθέτησή σας.</speech><speech by="#s254"><from> ΚΩΝΣΤΑΝΤΙΝΟΣ ΣΚΡΕΚΑΣ</from> Κύριε Πρόεδρε, κυρίες και κύριοι συνάδελφοι του ΣΥΡΙΖΑ, πολιτικός καιροσκοπισμός είναι να υπόσχεστε ότι θα αλλάξετε τα πάντα, ότι θα αλλάξετε την κοινωνία -όπως επικαλέστηκε η κ. Βαλαβάνη- αλλά όταν σας δίνεται η δυνατότητα διά μέσου νομοθετημάτων που καταθέτει η Κυβέρνηση και που πραγματικά αλλάζει πολλά πράγματα, να μην κάνετε τίποτα. Αντί να τα υπερψηφίζετε ή να συζητάτε το πώς αυτά μπορούν να γίνουν καλύτερα, ώστε να βελτιωθούν πια οι δημόσιες υπηρεσίες που παρέχονται στον Έλληνα πολίτη, ώστε επιτέλους αυτός ο έρημος Έλληνας πολίτης να μπορεί να απολαμβάνει των υπηρεσιών για τις οποίες πληρώνει, όταν προσπαθούμε να αλλάξουμε στρεβλώσεις δεκαετιών, αντί εσείς να προσπαθείτε να συμβάλλετε και να διορθώνετε τα τυχόν λάθη, κάθεστε, όπως η κ. Κωνσταντοπούλου. Είναι ιδιαίτερα έξυπνη και πραγματικά δεν καταλαβαίνω πώς ένα ολόκληρο νομοσχέδιο με τόσες σελίδες και αντί να ασχοληθεί με το πώς μπορεί να γίνει καλύτερο για τους εκατοντάδες χιλιάδες Έλληνες πολίτες, οι οποίοι βάλλονται αυτή τη στιγμή απ’ τις κακές υπηρεσίες, ασχολείται με ένα σωρό άλλα θέματα, επί προσωπικού, που εν πολλοίς καθόλου δεν ενδιαφέρουν τους χιλιάδες ανασφάλιστους πολίτες ή αυτούς οι οποίοι πληρώνουν και ξαναπληρώνουν, ώστε να έχουν υπηρεσίες υγείας.<br />Άκουσα εδώ να λέγεται, για παράδειγμα, ότι το νομοσχέδιο αποσκοπεί στην απομάκρυνση χιλιάδων γιατρών του ΕΟΠΥΥ μέσω της θεσμοθέτησης πλήρους και αποκλειστικής εργασίας και δια τούτου του λόγου δεν είναι μεταρρύθμιση. Άκουσα, επίσης, να λέγεται «νομοθετείτε και μας δεσμεύετε», έτσι ώστε όταν και αν –έχω πολλά ερωτηματικά γι’ αυτό- έρθετε στην εξουσία, δυστυχώς τα δικά μας νομοθετήματα θα σας έχουν δεσμεύσει και δεν θα μπορείτε να τα αλλάξετε. Δηλαδή, δια της ατόπου απαγωγής αρχίζετε και προϊδεάζετε την κοινή γνώμη ότι τελικά, όταν έρθετε, δεν θα αλλάξετε την πολιτική η οποία εφαρμόζεται. Αν και όταν έρθετε –έχω πολλές επιφυλάξεις αν θα έρθετε- δεν θα αλλάξετε τίποτα, γιατί δυστυχώς σας έχουμε δεσμεύσει εμείς! <br />Αυτό είναι πολιτικός καιροσκοπισμός. Το να κοροϊδεύετε τον κόσμο, το να λέτε πράγματα που δεν στέκουν για την υφαρπαγή της ψήφου, είναι πολιτικός καιροσκοπισμός.<br />Για παράδειγμα, ο κ. Κοντονής είπε κάτι. Είπε να οργανώσουμε μία κεντρική αποθήκη και να γίνουν κεντρικές αγορές και κεντρική διαπραγμάτευση με τους αγοραστές στα φάρμακα. Σωστό! Να, μία πρόταση! Είναι η μόνη πρόταση που ακούστηκε εδώ σήμερα, καθώς είμαι εδώ από το πρωί και σας άκουγα και χθες.<br />Είπε, λοιπόν, ο κ. Ζερδέλης «τα πράγματα θα γίνουν χειρότερα». Ο εκπρόσωπος του Παγκόσμιου Οργανισμού Υγείας είπε ότι με το σύστημα που έχετε, τα πράγματα δεν πρόκειται να γίνουν χειρότερα, ό,τι και να κάνετε. Εσείς λέτε ότι τα πράγματα μπορούν να γίνουν χειρότερα με το νομοθέτημα το οποίο ψηφίζουμε σήμερα.<br />Εγώ θα σας πω το εξής. Τα πράγματα θα γίνουν χειρότερα, κύριε Ζερδέλη, αν δεν αλλάξουμε τίποτα. Τα πράγματα θα γίνουν χειρότερα, αν συνεχίζουμε να κάνουμε αυτό που κάναμε επί τριάντα χρόνια. Θα γίνουν χειρότερα. <br />Σας ρωτώ, λοιπόν, το εξής. Όταν έχουμε δέκα χιλιάδες γιατρούς, τέσσερις χιλιάδες πεντακόσιους στο ΕΣΥ και πέντε χιλιάδες πεντακόσιους στο ΕΟΠΥΥ να δουλεύουν παράλληλα, διπλοί γιατροί, διπλές ειδικότητες, διπλά μηχανήματα και τελικά οι πολίτες δεν έχουν υπηρεσίες υγείας, ποιο είναι το πρόβλημα να γίνει ένα ενιαίο σύστημα πρωτοβάθμιας υγείας, δημόσιο, καθολικό για όλους; Πού βλέπετε το πρόβλημα; Γιατί δεν το στηρίζετε;<br />Σας ρωτώ το εξής απλό και θέλω μία απάντηση. Όταν θα έρθετε και αν έρθετε εσείς –κάτι για το οποίο έχω πολλές επιφυλάξεις- θα επαναφέρετε το παλαιό σύστημα; Θα ξαναχωρίσετε τον ΕΟΠΥΥ με το ΕΣΥ; Τους γιατρούς οι οποίοι θα έχουν επιλέξει να πάνε στον ιδιωτικό τομέα, θα τους ξαναπροσλάβετε και θα τους κάνετε πλήρους, αλλά όχι αποκλειστικής απασχόλησης; Ρωτώ αν θα το κάνετε, γιατί όταν καταθέταμε το νόμο για τον ενιαίο φόρο ακινήτων, σας ρώτησα ξανά αν θα τον καταργήσετε. Κανείς δεν απάντησε «ναι, θα τον καταργήσουμε». Σας ρωτώ τώρα αν θα το αλλάξετε. Θα το ξαναφέρετε στα παλαιά ή θα κρατήσετε τη δική μας πρόταση;<br />Η αλήθεια είναι ότι δεν θα κάνετε τίποτα, γιατί ποτέ δεν θα έρθετε στην εξουσία, διότι ο κόσμος έχει καταλάβει ότι τους κοροϊδεύετε, κυρίες και κύριοι συνάδελφοι του ΣΥΡΙΖΑ.<br />Ευχαριστώ πολύ.<br /></speech><speech by="#s51"><from> ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</from> Κύριε Πρόεδρε, θα μπορούσα να έχω το λόγο;</speech><speech by="#s175"><from>ΠΡΟΕΔΡΕΥΩΝ</from> Μα, κύριε Υπουργέ, τώρα έχει ζητήσει το λόγο ο κ. Μητρόπουλος ως Κοινοβουλευτικός Εκπρόσωπος. Προηγείται πάντως. Μετά θα μιλήσετε. Θα έρθει η ώρα σας.</speech><speech by="#s184"><from> ΑΛΕΞΙΟΣ ΜΗΤΡΟΠΟΥΛΟΣ</from> Μα, να με ακούσει πρώτα ο κύριος Υπουργός.</speech><speech by="#s51"><from> ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</from> Το λέω για να απαντήσει κιόλας.</speech><speech by="#s184"><from> ΑΛΕΞΙΟΣ ΜΗΤΡΟΠΟΥΛΟΣ</from> Εσείς πρέπει να απαντήσετε, αφού με ακούσετε, κύριε Υπουργέ.</speech><speech by="#s175"><from>ΠΡΟΕΔΡΕΥΩΝ</from> Ο Υπουργός μιλά όποτε θέλει, αλλά επειδή, κύριε Υπουργέ, είχε ζητήσει προηγουμένως το λόγο ο κ. Μητρόπουλος, παρακαλώ να δώσουμε το λόγο στον κ. Μητρόπουλο.<br />Ορίστε, κύριε Μητρόπουλε, έχετε το λόγο για οκτώ λεπτά.<br />Παρακαλώ να τηρείται ο χρόνος από όλους.</speech><speech by="#s184"><from> ΑΛΕΞΙΟΣ ΜΗΤΡΟΠΟΥΛΟΣ</from> Εδώ, με τη Ζωή Κωνσταντοπούλου μπλέξατε. Και είναι δύσκολη η Ζωή…</speech><speech by="#s39"><from> ΣΟΦΙΑ ΒΟΥΛΤΕΨΗ</from> Σιγά τα αίματα!</speech><speech by="#s51"><from> ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</from> Σας παρακαλώ, ας μην ανοίξουμε πληγές.</speech><speech by="#s175"><from>ΠΡΟΕΔΡΕΥΩΝ</from> Προχωρήστε, σας παρακαλώ, στην ουσία της συζήτησης.</speech><speech by="#s184"><from> ΑΛΕΞΙΟΣ ΜΗΤΡΟΠΟΥΛΟΣ</from> …πάντως, σε ήπιο τόνο. Εγώ δεν σας έχω προσβάλει ποτέ. Όταν βγήκαμε από τη φυλακή στη χούντα, δύο-τρία πρόσωπα ήταν ιερά. Δεν τα ενοχλούσαμε, τα σεβόμασταν και τα σεβόμαστε σε όλη μας τη ζωή.<br />Για παράδειγμα, η Ιωάννα Καρυστιάνη και η Νάντια Βαλαβάνη που ήμασταν συγκρατούμενοι, βασανιστήκαμε ήταν προστατευμένα και ιερά πρόσωπα για τη γενιά του Πολυτεχνείου. Όπως και από τους άνδρες τον Χρύσανθο Λαζαρίδη, παρά τις ιδεολογικές του περιπλανήσεις, ρωτήστε τον αν του έχω αποτανθεί ποτέ στον ενικό και αν έστω και μερικές φορές δεν του έχω ανοίξει την πόρτα, ενώ υπήρξαμε συγκρατούμενοι και βασανιστήκαμε. Κάποια πρόσωπα θέλουμε να τα προστατεύουμε.<br />Δεν έχετε γνώση της ιστορίας. Δεν θέλω να σας πω τι ήθελα να πράξετε εσείς τώρα. Όμως, αν είχα κάνει εγώ κατά των προσώπων που σας προανέφερα ένα από αυτό που κάνατε προηγουμένως, αυτή την επίθεση που έμαθα ότι κάνατε, ή θα έφευγα ή θα ζητούσα συγνώμη. Ξέρετε πώς σας φέρομαι, όσο σας ξέρω. Σας είπα τρία πρόσωπα και έναν ιδεολογικό αντίπαλο. Ξέρετε πως το λέω.<br />Είπατε πάλι προχθές ότι δεν είναι υποχρέωση του μνημονίου. Γιατί το είπατε αυτό; Έχουν βάλει σε εσάς, στον κ. Βρούτση και βεβαίως στον κ. Μητσοτάκη καθήκοντα. Εσείς να κάνετε την υγεία της Ελλάδος, της πατρίδας μας, να δουλεύει με το ένα τρίτο των δαπανών μέχρι προ μνημονίου. Θα σας το πω κιόλας, θα το ξανακαταθέσω γιατί χθες ο κ. Μπέζας, επειδή σας αγαπά και σας τιμά, προσπάθησε να σας προστατεύσει και δεν μπόρεσε. <br />Στον κ. Μητσοτάκη του είπε να δουλεύει μέχρι το 9% του ΑΕΠ. Θα το καταθέσω. Και στον κ. Βρούτση, και στον διάδοχό του, του είχε πει απαράδεκτη για νομοθεσία του πλανήτη φράση που θα σας διαβάζω στη συνέχεια. <br />Τώρα θα σας διαβάσω από το μνημόνιο τι αφορά σε εσάς, τι αφορά στον κ. Βρούτση και τι αφορά στον κ. Μητσοτάκη. Και τρέχετε σαν τον Βέγγο να δικαιολογήσετε τα αδικαιολόγητα. Προσέξτε, σας διαβάζω το μνημόνιο και θα το καταθέσω. Θέλω να το πάρετε και στο σπίτι σας. Διαβάζω: «Αναλάβαμε την υποχρέωση να ρυθμίσουμε, να περιορίσουμε τις συνταξιοδοτικές δαπάνες στο 2,5% ποσοστιαίες μονάδες επί του ΑΕΠ μέχρι το 2060, αντί πρόβλεψης 12,5 % του ΑΕΠ που είναι σήμερα». Συνεχίζει για εσάς το μνημόνιο στη σελίδα 699. Το λέω επειδή παραπονέθηκαν δύο συνάδελφοι ότι ο κ. Μητρόπουλος έρχεται με το βιβλίο κ.λπ.. Για εσάς λέει: «Για δε τις δημόσιες δαπάνες για την υγεία, περίπου στο 6% ». Για εσάς το λέει αυτό.<br />Για τον Κυριάκο Μητσοτάκη και τον μετέπειτα ξέρετε τι λέει το μνημόνιο; Για τον κ. Μητσοτάκη λέει: «Σκοπεύουμε να περιορίσουμε τη μισθολογική δαπάνη της Κυβέρνησης το πολύ μέχρι το 9%», που είναι το μικρότερο ποσοστό για τις χώρες του ΟΟΣΑ. <br />Και τρέχετε και οι τρεις τώρα, ο κ. Βρούτσης να κάνει τις συντάξεις μισές ο κ. Μητσοτάκης να κάνει το κράτος μισό, τους υπάλληλους μισούς, τους μισθούς μισούς και εσείς να κάνετε τους ασφαλισμένους σε προστασία μισούς και τις δαπάνες μισές. Γιατί το λέω αυτό; Και ξέρετε ότι κυριολεκτώ. Σε μία επιτροπή σας είπα να μη συνεχίζετε να λέτε για το μνημόνιο. Ο μηχανισμός για να το κάνετε αυτό είναι ο ΕΟΠΥΥ. <br />Στην ίδια σελίδα διαβάζω: «Μέσω του νέου Ταμείου Υγείας ΕΟΠΥΥ θα ολοκληρώσουμε τις εισαγωγές νέων και πιο αποτελεσματικών ως προς το κόστος συμβάσεων για τους γιατρούς και θα υιοθετήσουμε ενιαίους όρους αγοράς των υπηρεσιών. Για τον εξορθολογισμό του συστήματος εκμετάλλευσης θα ενοποιήσουμε τα ταμεία». <br />Και έρχεται και σας επιβάλλει από 2010 ο Παπανδρέου και το συνεχίζει ο Παπαδήμας και σας είπε: «Κύριε Γεωργιάδη, θα παραλάβετε τον ΕΟΠΥΥ, αλλά θα τον κάνετε μισό». Σας διαβάζω: «Από τον Ιανουάριο του 2013» ο Γεωργιάδης λέει ότι «ο ΕΟΠΥΥ θα αγοράζει μόνο νοσοκομειακές υπηρεσίες». Γι’ αυτό δεν τον αλλάζετε και τον κάνετε μόνο πάροχο. Και συνεχίζει: «Ως αποτέλεσμα τους σφάζει το ίδιο το μνημόνιο τους γιατρούς». Τους σφάζει το ίδιο το μνημόνιο τους γιατρούς, γιατί σας εγκαλεί και η Επιστημονική Επιτροπή της Βουλής.<br />Τα καταθέτω για τα πρακτικά.<br /><br />Σήμερα και ο Πρόεδρος της ΟΚΕ κ. Πολυζωγόπουλος μου έστειλε έγγραφο που σας λέει, κύριε Υπουργέ, να προσέξετε το πακέτο της διαθεσιμότητας και της κινητικότητας. Διαβάστε τα. Ξέρω ότι διαβάζετε. Μάλιστα, σας λέει για τους γιατρούς τα εξής: «Ως αποτέλεσμα της διαδικασίας συγκέντρωσης, ο ΕΟΠΥΥ εξορθολογίζει τον αριθμό των συμβάσεων με ιδιώτες γιατρούς, έτσι ώστε να μειωθεί η αναλογία». <br />Εδώ έρχεται και το χειρότερο. Σας λέει, επίσης, πόση ωφέλεια θα βγάλετε, το κράτος, από το σφαγιασμό των γιατρών και όλου του υπηρεσιακού προσωπικού. Σας λέει, δηλαδή, ότι θα βγάλετε 100 εκατομμύρια από το σφαγιασμό του υγειονομικού και λοιπού προσωπικού. Αναφέρομαι στη σελίδα 794 του μνημονίου και στο ν. 4046. Σας διαβάζω τη φράση και τελειώνω με αυτό: «Το αναθεωρημένο σύστημα πληρωμών που χρησιμοποιείται από τον ΕΟΠΥΥ για τη σύναψη συμβάσεων με ιατρούς και η βελτίωση της αποτελεσματικότητας από την αξιοποίηση του προσωπικού, που περιλαμβάνει και τη μείωση του κόστους και των υπερωριών, θα οδηγήσουν σε εξοικονόμηση τουλάχιστον 100 εκατομμυρίων ευρώ». Γιατί λέτε ότι δεν αποτελεί υποχρέωση από το μνημόνιο; Αφού σας τα διάβασα. Διαβάστε τα. <br /><br />Γιατί το λέτε αυτό; Μάλιστα, το είπατε και προχθές και ήρθε ο έρμος ο κ. Μπέζας να σας πει ότι ο Υπουργός κ.λπ.. Σας προστάτεψε. Θα πρέπει, λοιπόν, να τον θεωρείτε φίλο σας, διότι για να με διαψεύδει, ξέρω τι λέει ο κ. Μπέζας κατ’ ιδίαν για τις γνώσεις μου και όχι για την πολιτική μου διαδρομή. <br />Έρχεται τώρα η Επιστημονική Επιτροπή της Βουλής, κύριοι Υπουργοί, κυρίες και κύριοι συνάδελφοι, και στη μία σας λέει να προσέξετε, διότι βάζετε σε διαθεσιμότητα χωρίς ρητή κατάργηση θέσεων που κατέχουν οι γιατροί. <br />Δεύτερον, σας εγκαλούν που κάνετε τη διαθεσιμότητα από ένα χρόνο ο Μανιτάκης, οκτώ μήνες ο Μητσοτάκης, ένα μήνα εσείς. Πότε θα προλάβει να ρωτήσει την οικογένειά του, τα παιδιά του; Αν έχει τα παιδιά του να σπουδάζουν στο εξωτερικό, τι να αποφασίσει σε ένα μήνα; Και αν αποφασίσει διαφορετικά, τον απολύετε. Αν τον απολύσετε, δεν του δίνετε αποζημίωση ακόμα κι αν έχει δεκαπέντε, είκοσι, τριάντα χρόνια προϋπηρεσία είτε είναι μόνιμος, κυρία Βούλτεψη είτε είναι αορίστου χρόνου είτε συμβασιούχος. Σας το λέει η Επιστημονική Επιτροπή της Βουλής. Θα το καταθέσω. <br /><br />Τελειώνω σε ένα λεπτό, κύριε Πρόεδρε. <br />Σας αναφέρει τέσσερις αιτιάσεις, κύριε Υπουργέ. Το έχετε διαβάσει; Και στο τέλος σάς λέει –προσέξτε, τρεις καθηγητές!- ότι επειδή η αλλαγή σκοπού του ΕΟΠΥΥ, το ότι τον κάνετε μόνο πάροχο και όχι αγοραστή, είναι καταγγελία, είναι σπουδαίος λόγος. Και λόγω καταγγελίας από σπουδαίο λόγο, δεν μπορείτε να τον απολύσετε χωρίς αποζημίωση. Θα σας διαβάσω την αποστροφή. Πρόκειται για τη σελίδα 8.<br /> <br />Κύριε Πρόεδρε, επιτρέψτε μου να συνεχίσω για ένα λεπτό. Είστε διαπρεπής νομικός, ακούστε τη φράση και τελειώνω, γιατί θέλω και τη δική σας προσοχή.</speech><speech by="#s175"><from>ΠΡΟΕΔΡΕΥΩΝ</from> Ολοκληρώστε, κύριε Μητρόπουλε.</speech><speech by="#s184"><from> ΑΛΕΞΙΟΣ ΜΗΤΡΟΠΟΥΛΟΣ</from> Ακούστε τι σας λέει. <br />Κύριε Υπουργέ, δεν μπορείτε να τους απολύσετε χωρίς αποζημίωση, όποια σχέση κι αν έχετε. Και η ΟΚΕ το ίδιο σάς λέει. Τους κάνετε έναν μήνα τη διαθεσιμότητα. <br />Σας διαβάζω και τελειώνω: «Δεδομένου ότι η αλλαγή του σκοπού του ΕΟΠΥΥ και η μεταφορά…</speech><speech by="#s154"><from> ΓΕΩΡΓΙΟΣ ΚΩΝΣΤΑΝΤΟΠΟΥΛΟΣ</from> Δεν απολύονται. Κάνετε λάθος.</speech><speech by="#s184"><from> ΑΛΕΞΙΟΣ ΜΗΤΡΟΠΟΥΛΟΣ</from> Δεν απολύονται; Αυτοδικαίως απολύονται.</speech><speech by="#s175"><from>ΠΡΟΕΔΡΕΥΩΝ</from> Παρακαλώ, κύριοι συνάδελφοι, μην κάνετε διάλογο.</speech><speech by="#s254"><from> ΚΩΝΣΤΑΝΤΙΝΟΣ ΣΚΡΕΚΑΣ</from> Κάνετε λάθος.</speech><speech by="#s184"><from> ΑΛΕΞΙΟΣ ΜΗΤΡΟΠΟΥΛΟΣ</from> Επιτρέψτε μου να τελειώσω.</speech><speech by="#s51"><from> ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</from> Θα τα εξηγήσω τώρα.</speech><speech by="#s184"><from> ΑΛΕΞΙΟΣ ΜΗΤΡΟΠΟΥΛΟΣ</from> Κύριε Υπουργέ, κύριε Κωνσταντόπουλε, κύριε Σκρέκα, επιτρέψτε μου να τελειώσω, για να είμαι συνεπής και έντιμος με αυτό που λέω. Μην παρεξηγηθώ. Αναφέρομαι στο τέλος του άρθρου 17, που λέει σε τρεις αποστροφές: «Το αργότερο εντός μηνός, αν δεν απαντήσουν… άλλως απολύονται αυτοδικαίως». <br />Δεύτερον, η τρίτη παράγραφος λέει ότι απολύεται αυτοδικαίως σε περίπτωση μη εμπρόθεσμης υποβολής σχετικής αίτησης. <br />Τρίτον, στην περίπτωση που ο μετατασσόμενος, μεταφερόμενος υπάλληλος δεν παρουσιαστεί στην αρμόδια υπηρεσία, απολύεται αυτοδικαίως. <br />Και σας λέει η Επιστημονική Επιτροπή της Βουλής –την οποία θα καταθέσω πρασινισμένη και σημειωμένη- ότι είναι παράνομο και αντισυνταγματικό. Παρακαλώ να διανεμηθούν. <br /><br /><br />Τελειώνω, κύριε Πρόεδρε. <br />Συνεπώς ισχύει για όλο το πακέτο και για τη διαθεσιμότητα-κινητικότητα του Μητσοτάκη, διότι ο κ. Μητσοτάκης έφερε και μία τροπολογία γενικής κινητικότητας-διαθεσιμότητας. Θέλω και εσείς να το προσέξετε.<br />Διότι και εκεί αλλάζει πράγματα. <br />Είχα πολλά να πω, αλλά δεν έχω χρόνο. <br />Το πακέτο για όσους γιατρούς, με όποια σχέση, μετά τη λήξη της μηνιαίας διαθεσιμότητας που δεν δέχονται, δεν απαντούν, δεν κάνουν αίτηση, να απολύονται χωρίς αποζημίωση είναι βάρβαρο. Δεν μπορείτε να επιμείνετε να το εφαρμόσετε. <br />Σας ευχαριστώ.<br /></speech><speech by="#s175"><from>ΠΡΟΕΔΡΕΥΩΝ</from> Κύριε Υπουργέ, έχετε τον λόγο.</speech><speech by="#s51"><from> ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</from> Ευχαριστώ πάρα πολύ, κύριε Πρόεδρε.<br />Χαίρομαι που άκουσα τον κ. Μητρόπουλο. Τα είχε πει και χθες και δεν ήμουν παρών για να απαντήσω. <br />Είμαι βέβαιος ότι είναι φίλος μου ο κ. Μπέζας, αλλά όχι και έρμος. Αν είναι δυνατόν!<br />Ακούστε, κύριε Μητρόπουλε. Ξεκινάω με το πρώτο για την κ. Βαλαβάνη. Δεν την προσέβαλα. Κάνετε λάθος. Μάλλον δεν ήσασταν στην Αίθουσα. Ήσκησα κριτική σε έναν πολιτικό μου αντίπαλο. Όποιος θέλει να είναι κάποιου είδους τοτέμ, δεν έρχεται σ’ αυτήν την Αίθουσα, κάθεται στο σπίτι του. Εδώ είμαστε πολιτικοί αντίπαλοι και ο ένας μπορεί να ασκεί κριτική στον άλλον. <br />Δεύτερον: Πάμε εις τα του μνημονίου. Εις τα του μνημονίου, κύριε Μητρόπουλε, μάλλον λάθος πόρτα χτυπήσατε. Μάλλον τελείως λάθος πόρτα. Εγώ τυγχάνει να έχω υπάρξει εισηγητής στο πρώτο μνημόνιο με τον Λαϊκό Ορθόδοξο Συναγερμό, Υφυπουργός στην κυβέρνηση Παπαδήμου στην αναθεώρησή του τον Φεβρουάριο του 2012 και εισηγητής με τη Νέα Δημοκρατία στις 7 Νοεμβρίου 2012. Άρα το μνημόνιο και τις αναθεωρήσεις του τις ξέρω σχεδόν απέξω. Στο σπίτι μου, δε, το έχω εις περίοπτον θέση, για να το διαβάζουν και τα παιδιά μου και να ξέρουν πότε άλλαξε επιτέλους αυτή η χώρα. <br />Πάμε τώρα στην ουσία. Διαβάσατε τις προβλέψεις του μνημονίου για τις μειώσεις των δαπανών στην υγεία και τις συνδυάσατε με το παρόν νομοσχέδιο, για το οποίο είπα χθες -και το ξανάλεω- ότι δεν αποτελεί μνημονιακή μας υποχρέωση. Είστε καλός αναγνώστης. Διαβάσατε την έκθεση του Γενικού Λογιστηρίου του Κράτους. Μπορείτε να μου πείτε πόση εξοικονόμηση προβλέπει το Γενικό Λογιστήριο του Κράτους; Σας απαντώ: Μηδέν.</speech><speech by="#s184"><from> ΑΛΕΞΙΟΣ ΜΗΤΡΟΠΟΥΛΟΣ</from> Δεν μπορεί να απαντήσει.</speech><speech by="#s51"><from> ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</from> Ενώ είστε πολύ καλά διαβασμένος και ξέρετε ότι το παρόν νομοσχέδιο, σύμφωνα με την έκθεση του Γενικού Λογιστηρίου του Κράτους, προβλέπει μηδέν εξοικονόμηση δαπανών, έρχεστε εδώ προς άγραν εντυπώσεων, διαβάζετε σειρά επί σελίδων μνημονίου -κάνει καλό να το διαβάσετε μερικές φορές ακόμα, θα σας ωφελήσει- για να πείτε τι; Συνδυάζοντας τα κεφάλαια του μνημονίου που μιλάνε για την εξοικονόμηση δαπανών, με ένα νομοσχέδιο που θα έχει δημοσιονομικό όφελος μηδέν! Πώς το κάνατε, κύριε καθηγητά, αυτό; Πώς το κάνατε;</speech><speech by="#s184"><from> ΑΛΕΞΙΟΣ ΜΗΤΡΟΠΟΥΛΟΣ</from> Έχω τύψεις!</speech><speech by="#s51"><from> ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</from>  Ξέρετε γιατί το κάνατε; Γιατί θέλατε να δρέψετε εντυπώσεις. Αλλά κρούσατε λάθος θύρας. Αυτή είναι η πραγματικότητα.</speech><speech by="#s184"><from> ΑΛΕΞΙΟΣ ΜΗΤΡΟΠΟΥΛΟΣ</from> Και εντυπώσεις τώρα;</speech><speech by="#s51"><from> ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</from> Πάμε τώρα στο τελευταίο που είπατε. Ξέρω ότι είστε εργατολόγος και έγκριτος. Προφανώς από τους καλύτερους της χώρας. Σας τιμούν γι’ αυτό οι πολλαπλοί πελάτες σας. Και καλώς τους έχετε. Πρέπει να σας πω, όμως, ότι δεν σημαίνει ότι, επειδή είστε εργατολόγος, έχετε πάντα δίκιο. Η έκθεση του Επιστημονικού Συμβουλίου της Βουλής δε -είμαι σίγουρος ότι αυτό το γνωρίζετε- δεν αποτελεί τίποτα περισσότερο παρά μια γνώμη. Αλλιώς, θα βάζαμε το Επιστημονικό Συμβούλιο να κυβερνά. Δεν θα χρειαζόταν το Σώμα. Θα παίρναμε την έκθεση του Επιστημονικού Συμβουλίου και εμείς θα πηγαίναμε στο σπίτι μας, να γλίτωνε και το κράτος τα λεφτά. Άρα πάλι αναφέρατε και αναγάγατε μια γνώμη σε θέσφατο.<br />Πάμε, λοιπόν, να τα πάρουμε με τη σειρά. Εμείς δεν απολύουμε κανέναν. Το άρθρο για την αποζημίωση, που διαβάσατε, αφορά στους συμβασιούχους ορισμένου χρόνου. Αυτοί απολύονται, εφόσον τελειώνει ο χρόνος τους, όπως γίνεται πάντα. Οι υπόλοιποι πάλι δεν απολύονται. Οι ίδιοι δεν προσέρχονται στην εργασία τους. Άρα παραιτούνται στην πραγματικότητα. Αυτοί παραιτούνται. Εμείς τους λέμε ελάτε και τους ορίζουμε και την ημέρα που θα έρθουν να παραλάβουν καθήκοντα. Αν εκείνοι επιθυμούν να μην έρθουν να παραλάβουν καθήκοντα, δεν σημαίνει ότι εμείς τους απολύουμε. Αυτοί παραιτούνται. Άρα, λοιπόν, όταν παραιτούνται, δεν θα πάρουν και αποζημίωση. Για να το μαζέψουμε και να μη δημιουργούνται εντυπώσεις. <br />Άρα, λοιπόν, κύριε συνάδελφε, κάνατε μια πολύ ωραία ομιλία στην επιστημονική σας ειδικότητα και σίγουρα πολύ πειστική, λόγω του ταλέντου που σας διακρίνει και της γνώσης. Επί του νομοσχεδίου δεν είπατε απολύτως τίποτα οφείλω να πω. Μηδέν. Τίποτα δεν είπατε. Και μου κάνει πολύ μεγάλη εντύπωση ότι επιλέξατε να μην πείτε απολύτως τίποτα. Γιατί τα μείζονα σημεία του νομοσχεδίου, αγαπητέ κύριε συνάδελφε, δεν είναι αυτά.</speech><speech by="#s184"><from> ΑΛΕΞΙΟΣ ΜΗΤΡΟΠΟΥΛΟΣ</from> Έγινε καταμερισμός ύλης.</speech><speech by="#s51"><from> ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</from> Τα μείζονα σημεία του νομοσχεδίου είναι αν θέλουμε επιτέλους να έχουμε ένα ενιαίο, δημόσιο, καθολικού χαρακτήρα σύστημα πρωτοβάθμιας φροντίδας υγείας. <br />Για να μην απαντήσετε σε αυτό, που αποτελεί βασική προγραμματική σας θέση, είπατε όλα τα άλλα, για να ξεφύγετε. Kαι δυστυχώς για εσάς χρησιμοποιήσατε το μνημόνιο, που το ξέρω απέξω.<br />Πάμε, λοιπόν, τώρα, κυρίες και κύριοι συνάδελφοι, στα συγκεκριμένα. <br />Πρώτα απ’ όλα, θα ήθελα να καταθέσω ορισμένες προσθήκες και νομοτεχνικές βελτιώσεις. <br />Θα μείνω στην πρώτη, που αφορά το σχέδιο νόμου. Συγκεκριμένα, στο άρθρο 5 παράγραφος 3, διαγράφονται οι λέξεις «την επιμέλεια για» -τον οικογενειακό γιατρό- για να γίνει απολύτως σαφές ότι δεν εννοούμε πως μόνο ο οικογενειακός γιατρός θα μπορεί να παραπέμπει. Όχι, θα μπορούν να παραπέμπουν κι οι ειδικευμένοι γιατροί. Είπαμε από την αρχή του νομοσχεδίου ότι εμείς δεν υιοθετούμε το βρετανικό μοντέλο, όπου ο οικογενειακός γιατρός γίνεται ο αποκλειστικός θυροφύλακας της πορείας των ασθενών από την πρωτοβάθμια στη δευτεροβάθμια. Για να μη γίνει σύγχυση, κάνω αυτήν τη νομοτεχνική βελτίωση, ώστε να είναι σαφές το τι εννοούμε. <br />Επίσης, έχουμε μία νομοτεχνική βελτίωση πάνω στις τροπολογίες του Υπουργείου Οικονομικών 1136 και 1138.<br />Δεκτές από τις βουλευτικές τροπολογίες θα κάνουμε δύο, την τροπολογία με γενικό αριθμό 1131 και ειδικό 73 των κυρίων Πλακιωτάκη και Βορίδη και την τροπολογία πολλών συναδέλφων με γενικό αριθμό 1142 και ειδικό 82, που αφορά κάποιες διορθώσεις σε θέμα του Υπουργείου Παιδείας.<br /><br />ΣΠΥΡΙΔΩΝ – ΑΔΩΝΙΣ ΓΕΩΡΓΙΑΔΗΣ : Να πω, επίσης, ότι υπάρχει και μία σειρά από βουλευτικές τροπολογίες τις οποίες δεν μπορούμε να κάνουμε δεκτές αυτήν τη στιγμή, αλλά τις εξετάζουμε και στην επόμενη συνεδρίαση της Επιτροπής Κοινωνικών Υποθέσεων, που θα έρθει το επόμενο νομοσχέδιο, όπως του κ. Κοντονή, της κ. Γκερέκου και άλλες, θα τις δούμε μία προς μία, για να δούμε αν μπορούμε να τις κάνουμε δεκτές. Οι περισσότερες είναι προς τη σωστή κατεύθυνση. <br />Έρχομαι τώρα να μιλήσω ειδικά για δύο από αυτές, αρχίζοντας από τις μονάδες ημερήσιας νοσηλείας. <br />Ποια είναι η ιστορία και πώς φτάσαμε ως εδώ; Το 2011 ψηφίστηκε ο νόμος επί υπουργίας Ανδρέα Λοβέρδου για τις μονάδες ημερήσιας νοσηλείας. Ο νόμος αυτός προέβλεπε την έκδοση προεδρικού διατάγματος για τη δημιουργία αυτών των μονάδων. Βρισκόμαστε στο 2014 και αυτό το προεδρικό διάταγμα δεν έχει εκδοθεί, δεν έχει καν ξεκινήσει, γιατί αφετηριακά οι προβλέψεις που είχε για το ποιοι θα έδιναν σύμφωνη γνώμη δεν μπορούν να προσπεραστούν. Υπάρχει πολύ μεγάλη κωλυσιεργία. <br />Εμείς ως Υπουργείο Υγείας, επειδή θέλουμε να γίνουν μονάδες ημερήσιας νοσηλείας, για να ξεπεράσουμε αυτήν την κωλυσιεργία βάλαμε αφετηριακά στο νομοσχέδιο ένα άρθρο στο οποίο θα μπορούσε ο Υπουργός να ορίσει με υπουργική απόφαση τους όρους και τις προϋποθέσεις δημιουργίας των μονάδων ημερήσιας νοσηλείας. <br />Οι Κοινοβουλευτικές Ομάδες, και του ΠΑΣΟΚ και της Νέας Δημοκρατίας, έθεσαν το ζήτημα, που λέγαμε πριν και με τον κ. Τσούκαλη σε ένα στιγμιότυπο της σημερινής συνεδριάσεως, για την υπερβολική νομοθετική εξουσιοδότηση. Απεδέχθην ότι αυτό είναι ορθό και ότι αυτό το άρθρο, όπως το είχαμε γράψει, θα μπορούσε να προκαλέσει ζήτημα υπερβολικής νομοθετικής εξουσιοδοτήσεως στον Υπουργό. Και αποφασίσαμε οι δύο Κοινοβουλευτικές Ομάδες να το καταθέσουμε σε άρθρο νόμου. <br />Χρειάστηκε να υπάρχει, για να είναι διασφαλισμένο το θέμα αυτό, μακρόχρονη συζήτηση, όπου δύο γιατροί, ένας από την κάθε Κοινοβουλευτική Ομάδα -ο κ. Κωνσταντόπουλος από τη Νέα Δημοκρατία και ο κ. Κωνσταντινόπουλος από το ΠΑΣΟΚ- εργάστηκαν με ομάδα συνεργατών και από τις δύο Κοινοβουλευτικές Ομάδες, για να καταλήξουμε σε ένα τελικό κείμενο. Το κείμενο αυτό ήρθε τελικώς σε μία συμφωνία κατά τη διάρκεια της σημερινής συνεδριάσεως. <br />Επειδή, όμως, θέτει ζητήματα που θα πρέπει να ελεγχθούν και από το Γενικό Λογιστήριο του Κράτους ενδεχομένως, δηλαδή, θα μπορούσε να πει κάποιος ότι δημιουργούν δαπάνες στον κρατικό προϋπολογισμό, επειδή συμπεριλαμβάνουν τη δυνατότητα και του δημοσίου να φτιάχνει μονάδες ημερήσιας νοσηλείας, κρίναμε σκόπιμο ότι μία τέτοια σοβαρή κίνηση δεν μπορεί να γίνει δεκτή με τροπολογία, διότι μπορεί να θέσει θέμα ακυρότητας λόγω μη γνώμης του Γενικού Λογιστηρίου του Κράτους. <br />Δεσμευόμαστε, στο επόμενο νομοσχέδιο που θα φέρουμε, να είναι μέσα το παρόν άρθρο. <br />Θα δώσουμε, λοιπόν, τον χρόνο να καταθέσουμε στην αρμόδια επιτροπή, στο επόμενο νομοσχέδιο, το άρθρο όπως μας το έχουν καταθέσει οι συνάδελφοι κύριοι Καράμπελας Γιάννης από τη Νέα Δημοκρατία και Κουτσούκος Γιάννης από το ΠΑΣΟΚ. Οι υπογραφές των δύο συναδέλφων είναι για να συμβολίσουν τη σύμφωνη γνώμη σε αυτό το κείμενο των δύο Κοινοβουλευτικών Ομάδων. <br />Θα πάρει την κανονική διαδικασία για τη νομοθετική πρωτοβουλία στο επόμενο νομοσχέδιο, ώστε να έχουν τον χρόνο και όλοι οι υπόλοιποι συνάδελφοι να τοποθετηθούν κανονικά στις επιτροπές και βεβαίως να ζητήσουμε τη γνώμη και προηγουμένων Υπουργών, όπως του κ. Κακλαμάνη και άλλων, που έχουν γνώμη και θέλουμε να έχουμε τη συμβολή τους σε αυτό το θέμα. <br />Πάντως, οι μονάδες ημερήσιας νοσηλείας θα γίνουν και θα νομοθετηθούν σε αυτήν την κατεύθυνση. Μπορείτε και εσείς να το πάρετε, κύριοι συνάδελφοι, και να το διαβάσετε από τώρα, ώστε να είμαστε έτοιμοι στη συνεδρίαση της επιτροπής. Προς αυτήν την κατεύθυνση θα είναι, όπως την κατέθεσαν δύο συνάδελφοι, ένας από τη Νέα Δημοκρατία και ένας από το ΠΑΣΟΚ.<br />Θέλω να πω, επίσης, ότι έχει κατατεθεί μία τροπολογία για το θέμα της εξισώσεως των χρόνων των γιατρών του ΕΣΥ -όσων επιθυμούν- στα εξήντα επτά τους χρόνια. Θέλω να πω ότι αυτή η τροπολογία, την οποία εμείς θέλουμε να κάνουμε δεκτή, δηλαδή συμφωνούμε με αυτήν την τροπολογία, πάλι εμπίπτει στη συζήτηση περί Γενικού Λογιστηρίου του Κράτους. Πάλι, λοιπόν, θα ακολουθήσει την κανονική διαδικασία. Λέμε, όμως, ότι θα γίνει και αυτό στο επόμενο νομοσχέδιο. Είναι η πολιτική βούληση της Κυβερνήσεως να γίνει δεκτό και αυτό.<br />Ευχαριστώ πολύ.<br /></speech><speech by="#s175"><from>ΠΡΟΕΔΡΕΥΩΝ</from> Τον λόγο έχει η Κοινοβουλευτική Εκπρόσωπος της Νέας Δημοκρατίας κ. Βούλτεψη.</speech><speech by="#s39"><from> ΣΟΦΙΑ ΒΟΥΛΤΕΨΗ</from> Κύριε Πρόεδρε, η συζήτηση που προηγήθηκε, σχετικά με το ποιος και ανάλογα με ποια ιδεολογία μπορεί να έχει χρήματα, μου θύμισε εκείνη την περίφημη ιστορία με τον Λένιν, που ταξίδευε μέσα στο τρένο στην πρώτη θέση και όταν τον ρώτησαν «πώς είναι δυνατόν να ταξιδεύει στην πρώτη θέση», είπε ότι «εμείς αγωνιζόμαστε, για να ταξιδεύουν όλοι στην πρώτη θέση». <br />Σωστό είναι αυτό, κύριε Μητρόπουλε, απλώς λεφτά δεν υπάρχουν. Το μνημόνιο δεν δημιουργήθηκε ξαφνικά, προκλήθηκε. Σήμερα έχουμε δήλωση της Έμα Μπονίνο, της Προέδρου της ιταλικής Βουλής, η οποία δεν προέρχεται από τη Δεξιά, αλλά από την Αριστερά, η οποία είπε ξεκάθαρα: «Σταματήστε να ψάχνετε αποδιοπομπαίους τράγους και τη Γερμανία και τη Μέρκελ και τη λιτότητα. Η αλήθεια είναι ότι εμείς εδώ είχαμε ένα πολύ βαθύ χρέος, που δεν μπορούσαμε να το εξυπηρετήσουμε, παρά την παραγωγική βάση που έχει η Ιταλία.». <br />Άρα, λοιπόν, δεν έχει σημασία τώρα να μαλώνουμε αν κάτι είναι εντός ή εκτός μνημονίου. Δηλαδή, αν δεν υπήρχε το μνημόνιο, τι θα κάναμε; Πού θα βρίσκαμε λεφτά; Ας πούμε ότι καταργείται το μνημόνιο. Δεν υπάρχει η δυνατότητα να βρεθούν χρήματα, χωρίς αυτά να έρθουν από κάπου. Αυτή είναι η διαφωνία μας. Η διαφωνία μας δεν είναι για το αν είναι τα πράγματα δύσκολα, αν ο κόσμος έχει προβλήματα, αν, αν, αν. Μα και πριν από το μνημόνιο είχαμε προβλήματα στον τομέα της υγείας. Εγώ θυμάμαι μία ζωή και ως δημοσιογράφος να τσακωνόμαστε ότι δεν είναι καλές οι παροχές υγείας, με χιλιάδες γιατρούς, τι γίνεται, πού πάνε τα υλικά, γιατί ξοδεύουμε τόσα λεφτά και γιατί πάει τόσο κομμάτι του προϋπολογισμού στην υγεία. Αυτά λέγαμε πάντα. <br />Καταλαβαίνω ότι τώρα εσείς αναιρείτε το ίδιο σας το πρόγραμμα, προκειμένου να πάτε κόντρα στο υποτιθέμενο μνημόνιο. Δηλαδή, έχετε ένα πρόγραμμα που λέει ότι πρέπει να είναι όλοι δημόσιοι υπάλληλοι -γιατί αυτό επαγγέλλεται ο σοσιαλισμός- αλλά, επειδή τώρα εδώ υπάρχει το μνημόνιο, λέτε όχι, να είναι και δημόσιοι υπάλληλοι και ιδιωτικοί υπάλληλοι.<br />Αυτό που θέλω να σας πω, επειδή τα περί διαγραφής του μεγαλύτερου χρέους ώστε να μπορούμε να εξοικονομούμε χρήματα δεν υπάρχουν, είναι ότι δεν μπορώ να φανταστώ πώς θα γίνει αυτό εν μια νυκτί και θα βρείτε χρήματα. Επειδή ακούω και φωνές από την Ευρώπη, που πρόσκεινται στο δικό σας κόμμα, που δεν είναι πολύ διατεθειμένοι να τα διαγράψουν όλα αυτά, αντιθέτως ζητούν να μη δοθεί βοήθεια, τρίτο πακέτο βοήθειας, στην Ελλάδα, θα σας πω το εξής.<br />Κατ’ αρχάς, κύριε Υπουργέ, εκεί που λέει «απολύεται αυτοδικαίως» πρέπει να διορθωθεί και να γίνει «λύεται αυτοδικαίως η σύμβαση», διότι...</speech><speech by="#s184"><from> ΑΛΕΞΙΟΣ ΜΗΤΡΟΠΟΥΛΟΣ</from> Το «απολύετε» είναι ενεργητική…</speech><speech by="#s39"><from> ΣΟΦΙΑ ΒΟΥΛΤΕΨΗ</from> Διότι, βεβαίως, έτσι όπως το πάτε, μετά θα είναι η χαρά του εργατολόγου πάλι.</speech><speech by="#s184"><from> ΑΛΕΞΙΟΣ ΜΗΤΡΟΠΟΥΛΟΣ</from> Έτσι.</speech><speech by="#s39"><from> ΣΟΦΙΑ ΒΟΥΛΤΕΨΗ</from> Θα γίνει μύλος. Αυτό θα γίνει. Να γίνει «λύεται αυτοδικαίως η σύμβαση».<br /> <br />Θέλω να πω κάτι και να τελειώσω με αυτό. Δεν θα πάρω άλλον χρόνο. <br />Ακούστε να δείτε. Εγώ κυκλοφορώ στην κοινωνία και ξέρω πολλούς γιατρούς του ΕΟΠΥΥ. Πέραν του ότι, όπως σας είπα και πριν που μίλησα, θα δοθεί λύση που θα ικανοποιήσει όλους τους γιατρούς και δεν θα έχει βάση αυτή η φασαρία που γίνεται εδώ μέσα, θα δοθεί λύση για τους γιατρούς οι οποίοι θα παραμείνουν στο σύστημα, που θα τους ικανοποιήσει.<br />Λέω, όμως, το εξής, επειδή κυκλοφορώ στην κοινωνία, όπως σας είπα, γνωρίζω πάρα πολλά ζευγάρια γιατρών που εργάζονται στον ΕΟΠΥΥ. Έχω ονοματεπώνυμα. Μου είπαν το εξής: «Αποφασίσαμε και είμαστε ευχαριστημένοι, η σύζυγος», αν κι εγώ δεν πολυσυμφωνώ με αυτήν τη διάκριση στο φύλο, «να παραμείνει στον ΕΟΠΥΥ και ο σύζυγος να βγει στην ελεύθερη αγορά». Ή η σύζυγος μου είπε, μια γνωστή καρδιολόγος, κοίταξε να δεις, εμένα τα παιδιά μου είναι δεκαπέντε και δεκατριών ετών, έχω μπροστά μου μια διαδικασία πανελλαδικών εξετάσεων κ.λπ., θα μείνω στο σύστημα και θα έχω έναν μισθό και ένα ωράριο, αλλά ο άντρας μου, που είναι παθολόγος και γνωστός, θα πάει έξω και θα βγάζει άλλα χρήματα έξω. <br />Η ζωή δίνει τις λύσεις. Αλήθεια σάς το λέω, η ζωή δίνει τις λύσεις σε τέτοια θέματα. Πολύ δε περισσότερο που εγώ έχω τη βεβαιότητα ότι οι λύσεις που θα δοθούν μετά στους γιατρούς οι οποίοι υπηρετούν στο σύστημα θα είναι τέτοιες, ώστε δεν θα χρειάζεται όλη αυτή η φασαρία. Απορώ, δηλαδή, δυο μέρες τώρα, γιατί δεν μπήκαμε στην ουσία για το πώς πρέπει να είναι το σύστημά μας και συζητάμε μόνο γι’ αυτό. Και εμείς έχουμε φίλους γιατρούς. Και να σας πω και κάτι; Και στο κόμμα της Νέας Δημοκρατίας πάρα πολλοί έχουν διαφωνήσει, έχουν υπάρξει εντάσεις, αλλά έχει επέλθει μια συνεννόηση, η οποία στο τέλος θα γίνει πράξη και δεν θα υπάρχει πρόβλημα.<br />Ευχαριστώ, κύριε Πρόεδρε. <br /></speech><speech by="#s51"><from> ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</from> Κύριε Πρόεδρε, τον λόγο, παρακαλώ.</speech><speech by="#s175"><from>ΠΡΟΕΔΡΕΥΩΝ</from> Ο Υπουργός Υγείας έχει τον λόγο.</speech><speech by="#s51"><from> ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</from> Κύριε Πρόεδρε, θέλω να καταθέσω και κάποιες ακόμη νομοτεχνικές βελτιώσεις. <br />Η βασική είναι για τη λειτουργία της ΕΣΔΥ –την καταθέτω για τους συναδέλφους- και οι άλλες νομοτεχνικές βελτιώσεις που αναφέρονται στο νομοσχέδιο για τις ΔΥΠΕ και πώς μπορεί να γίνει καλύτερα η οργάνωσή τους και για την κατάργηση του άρθρου 40. <br />Ευχαριστώ πολύ. <br /></speech><speech by="#s175"><from>ΠΡΟΕΔΡΕΥΩΝ</from> Τον λόγο έχει ζητήσει ο Κοινοβουλευτικός Εκπρόσωπος της Δημοκρατικής Αριστεράς κ. Τσούκαλης.</speech><speech by="#s283"><from> ΝΙΚΟΛΑΟΣ ΤΣΟΥΚΑΛΗΣ</from> Ευχαριστώ, κύριε Πρόεδρε. <br />Δεν πήρα τον λόγο για να τοποθετηθώ επί του κορμού του νομοσχεδίου, αλλά για μια τροπολογία, για την οποία δυστυχώς δεν έγινε η παραμικρή αναφορά καθ’ όλη τη διάρκεια της συζήτησης. Φαντάζομαι ότι ο κύριος Υπουργός δεν έχει εξουσιοδότηση να μου απαντήσει. Δεν είναι ενημερωμένος. Αναφέρομαι, κύριε Υπουργέ, στην τροπολογία 1138…</speech><speech by="#s51"><from> ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</from> Υπουργείο Οικονομικών.</speech><speech by="#s283"><from> ΝΙΚΟΛΑΟΣ ΤΣΟΥΚΑΛΗΣ</from> Υπουργείο Οικονομικών. Πρόκειται για μία τροπολογία η οποία είναι κρίσιμη και όμως δεν εμφανίστηκε ούτε μια στιγμή ο αρμόδιος Υπουργός ή Υφυπουργός στην Αίθουσα να την εξετάσει. Να μας την παρουσιάσει και να απαντήσει επί ερωτήσεων και αποριών. <br />Κυρίες και κύριοι συνάδελφοι, η τροπολογία αυτή αναφέρεται στο άρθρο 70Α του ν. 2238/1994, με το οποίο είχε συσταθεί η Επιτροπή Διοικητικής Επίλυσης Οικονομικών Διαφορών. Είναι η επιτροπή η οποία εξετάζει, κύριε Πρόεδρε, τις ενδικοφανείς προσφυγές όλων των φορολογουμένων που έχουν οικονομική διαφορά με το Υπουργείο Οικονομικών, άνω των 300.000 ευρώ. <br />Επειδή, λοιπόν, τις τελευταίες ημέρες πολλά γράφονται και συζητούνται για την ετοιμότητα και την επάρκεια των φοροελεγκτικών μηχανισμών, αυτή εδώ η τροπολογία και η αναφορά που γίνεται σ’ αυτό εδώ το κείμενο είναι κρίσιμης σημασίας. Γιατί;<br />Θα σας αναφέρω απλώς επίκαιρη ερώτηση, κυρίες και κύριοι συνάδελφοι, που είχε κάνει ο συνάδελφός μου κ. Αναγνωστάκης στις 30-10-12, όπου ζητούσε το εξής: Ενώπιον αυτής της επιτροπής εκκρεμούσαν εκείνην τη στιγμή που έκανε την ερώτηση χίλιες τετρακόσιες υποθέσεις –προσέξτε- άνω των 300.000 ευρώ. Η επιτροπή αυτή συνεδρίαζε τρεις έως τέσσερις φορές τον μήνα και εξέταζε πέντε υποθέσεις και, σύμφωνα με την εκτίμησή μας, για να εξεταστούν όλες αυτές οι υποθέσεις, απαιτούνταν χρόνια.<br />Τι συνέβαινε; Η εκτίμηση που είχαν και προϊστάμενοι, στελέχη του ΣΔΟΕ, είναι ότι, αν εγκαίρως διεκπεραιώνονταν και εξετάζονταν όλες οι υποθέσεις, το δημόσιο θα μπορούσε να εισπράξει, κύριε Πρόεδρε, μέσα σε έναν χρόνο ένα δισεκατομμύριο ευρώ, γιατί οι υποθέσεις όλες έκλειναν συμβιβαστικά και σύμφωνα με το ποσοστό συμφωνίας και κλεισίματος των υποθέσεων εκτιμούσαμε ότι θα μπορούσαν να εισπράξουν μέχρι ένα δισεκατομμύριο ευρώ.<br />Τι ζητούσαμε τότε; Αντί για μία επιτροπή, να συγκροτηθούν άλλες δύο-τρεις ανά την Ελλάδα και να εξετάσουν ταχύτατα αυτές. Είχε υποσχεθεί ο κ. Μαυραγάνης τότε απαντώντας ότι «έχετε απόλυτο δίκιο, θα φροντίσουμε και μέχρι τέλος του 2012 θα φέρουμε διάταξη νόμου όπου θα συγκροτούμε και άλλες τέτοιες επιτροπές». Τελικά, δεν συγκροτήθηκαν άλλες επιτροπές. Υπήρξε μία ενδιάμεση ρύθμιση, όπου μέχρι το τέλος του 2013 η επιτροπή του άρθρου 70 ήταν υποχρεωμένη να διεκπεραιώσει κάποιες υποθέσεις.<br />Τώρα έρχεται αυτή η τροπολογία, η οποία αναφέρει ότι όχι απλώς μόνο δίνεται παράταση για την εξέταση κάποιων υποθέσεων, αλλά υπάρχει το τελευταίο εδάφιο που αναφέρει, κύριε Πρόεδρε, ότι τυχόν βεβαιώσεις οφειλών διαγράφονται και οι σχετικές απαιτήσεις επαναβεβαιώνονται και εισπράττονται είτε με βάση την απόφαση της ως άνω υπηρεσίας είτε μετά την παρέλευση άπρακτης της ως άνω οριζόμενης προθεσμίας. Αυτό το οποίο εμείς θέλαμε να ακούσουμε από τον αρμόδιο Υπουργό σε αυτήν την κρίσιμη τροπολογία είναι, πρώτα απ’ όλα, πόσες υποθέσεις η επιτροπή του άρθρου 70 έχει εξετάσει κατά το 2013, τι ποσά βεβαίωσε, πόσες ακόμη είναι σε εκκρεμότητα; Όταν συζητάμε για την εξεύρεση ισοδυνάμων της τάξεως των 50 ή των 100 εκατομμυρίων –και εδώ μιλάμε για εκκρεμότητα άνω του ενός δισεκατομμυρίου- καταλαβαίνετε ότι τα ερωτήματα είναι πάρα πολύ σοβαρά. <br />Αυτό που μας λυπεί ιδιαίτερα είναι ότι δεν ήρθε ο Υπουργός να αξιολογήσει και να μας εξηγήσει τη συγκεκριμένη τροπολογία, ενώ ήρθε προς τιμήν του ο κ. Καλαφάτης για μία σαφέστατη τροπολογία, που δεν χρειαζόταν καμμία, μα καμμία, επεξήγηση, μόνο και μόνο για να τιμήσει το Κοινοβούλιο. Είναι προφανές ότι αυτήν την τροπολογία δεν τη στηρίζουμε. Μόνο αυτό ήθελα να πω και τίποτε άλλο σε σχέση με το νομοσχέδιο.</speech><speech by="#s175"><from>ΠΡΟΕΔΡΕΥΩΝ</from> Σας δίνετε, όμως, μια ευκαιρία να καταθέσετε μία επίκαιρη ερώτηση, να έρθει ο Υπουργός να εξηγήσει. <br />Ολοκληρώσαμε το στάδιο των πρωτολογιών. Εισερχόμεθα στις δευτερολογίες. <br />Ποιος συνάδελφος θέλει να λάβει τον λόγο για να δευτερολογήσει;</speech><speech by="#s154"><from> ΓΕΩΡΓΙΟΣ ΚΩΝΣΤΑΝΤΟΠΟΥΛΟΣ</from> Κύριε Πρόεδρε, μπορώ να έχω τον λόγο;</speech><speech by="#s175"><from>ΠΡΟΕΔΡΕΥΩΝ</from> Κύριε Κωνσταντόπουλε, έχετε τον λόγο για τέσσερα λεπτά.</speech><speech by="#s154"><from> ΓΕΩΡΓΙΟΣ ΚΩΝΣΤΑΝΤΟΠΟΥΛΟΣ</from> Ευχαριστώ, κύριε Πρόεδρε.<br />Κύριε Πρόεδρε, έγινε πολλή συζήτηση εδώ μέσα και υπήρξε μήλον της έριδος το θέμα των γιατρών του ΕΟΠΥΥ. Ομιλώ για τους γιατρούς του ΕΟΠΥΥ, οι οποίοι έχουν υψηλή επιστημονική κατάρτιση, μεγάλη εμπειρία, μεγάλη τεχνογνωσία στα θέματα της πρωτοβάθμιας φροντίδας υγείας και επιπλέον…</speech><speech by="#s175"><from>ΠΡΟΕΔΡΕΥΩΝ</from> Σας παρακαλώ, από τα υπουργικά έδρανα να υπάρξει λίγη ησυχία. <br />Συνεχίστε, κύριε Κωνσταντόπουλε.</speech><speech by="#s154"><from> ΓΕΩΡΓΙΟΣ ΚΩΝΣΤΑΝΤΟΠΟΥΛΟΣ</from> …οι γιατροί του ΕΟΠΥΥ, η πλειοψηφία εξ αυτών, έχουν σύγχρονα ιδιωτικά ιατρεία, πλήρως εξοπλισμένα πολλές φορές με μηχανήματα τελευταίας τεχνολογίας.<br />Με αυτούς τους γιατρούς, κυρίες και κύριοι συνάδελφοι και κύριε Πρόεδρε, ήταν σαφής ο Υπουργός στην τοποθέτησή του. Για τους γιατρούς που θα επιλέξουν το ιδιωτικό τους ιατρείο, αντί το Πρωτοβάθμιο Εθνικό Δίκτυο Υγείας, θα υπάρχει μία προνομιακή σύμβαση, όπως είπαμε, τουλάχιστον πενταετούς διάρκειας και φυσικά με αυξημένο αριθμό -όπως είναι σήμερα και στους υπόλοιπους γιατρούς, όμως σε εκείνους είναι προσωρινό το μέτρο- για τετρακόσιες επισκέψεις τον μήνα. <br />Το θέλουμε αυτό -και το γνωρίζετε πολύ καλά- ώστε το σύστημα να εξομαλυνθεί και αυτές οι συμβάσεις θα υπογραφούν άμεσα. Θα έπρεπε να είναι έτοιμες αυτές οι συμβάσεις του ΕΟΠΥΥ από την πρώτη ημέρα που θα «κλείσουν» για έναν μήνα τα πολυϊατρεία του ΕΟΠΥΥ, να μπορεί να πάει ο όγκος των ασφαλισμένων του ΕΟΠΥΥ άμεσα σε αυτά τα ιδιωτικά ιατρεία.<br />Το όφελος για τον πολίτη θα είναι μεγάλο, γιατί αυτά τα ιατρεία πλέον υπολειτουργούν. Είναι λίγες ώρες μόνο την ημέρα. Σύγχρονα πολυϊατρεία σε όλη την Ελλάδα θα λειτουργούν πλέον όλη τη μέρα, προσβάσιμα απ’ όλους τους ασφαλισμένους, για να καλύψουν και το κενό το οποίο θα δημιουργηθεί από την προσωρινή υπολειτουργία των πολυϊατρείων του ΕΟΠΥΥ.  <br />Επιπλέον, κύριε Υπουργέ, πρέπει να δεχτείτε και κάτι άλλο που έχουμε πει στην επιτροπή. Δεν άκουσα να το λέτε εδώ, αλλά πρέπει να γίνει άμεσα. Ξέρω ότι έχει σχέση και με τη δευτεροβάθμια περίθαλψη, τα νοσοκομεία. Οι γιατροί του ΕΟΠΥΥ θα πρέπει να έχουν και διασύνδεση με τα νοσοκομεία, όπως γίνεται και στη Γερμανία εδώ και πάρα πολλά χρόνια με τον θεσμό των Belegbetten και Belegerste. Το ξέρετε και το έχουμε καταθέσει. Το είχα πει και στην κατ’ άρθρον συζήτηση στην Επιτροπή Κοινωνικών Υποθέσεων. Πρέπει ένα 10% τουλάχιστον των κλινών των νοσοκομείων αναφοράς να διατεθεί γι’ αυτόν τον σκοπό, ώστε να μπορούν και οι γιατροί του ΕΟΠΥΥ να νοσηλεύουν τα περιστατικά τους ή να χειρουργούν τα περιστατικά τους στα νοσοκομεία αναφοράς. <br />Αυτό θα ωφελήσει τον πολίτη πολλαπλά, αλλά και τα νοσοκομεία, τα οποία θα λειτουργούν πλέον περισσότερες ώρες και θα επιτύχουν μεγαλύτερα οφέλη στη λειτουργία τους. Το όφελος, καταλαβαίνετε, θα είναι σε όλα τα επίπεδα και κυρίως στον πολίτη, ο οποίος θα μπορεί να νοσηλευθεί ή να χειρουργηθεί. Σας παραπέμπω στο παράδειγμα που ανέφερε προηγουμένως ο κ. Σαλμάς. Ο γιατρός θα μπορεί να παραπέμψει το περιστατικό στο νοσοκομείο και να το χειρουργήσει ο ίδιος, χωρίς να πληρώσει τίποτα ο ασφαλισμένος, μια που είναι ασφαλισμένος στον ΕΟΠΥΥ. Περιστατικά τα οποία θα έφευγαν στον ιδιωτικό τομέα θα μείνουν στον κρατικό τομέα, στα νοσοκομεία, τα οποία και περισσότερες ώρες θα λειτουργήσουν και θα ανταποκριθούν καλύτερα στους σκοπούς τους, ιδιαίτερα σε προβληματικές περιοχές της χώρας και ιδιαίτερα σε περιοχές όπου είναι ανώφελο να υπάρχουν κάποιες ειδικότητες.<br />Παραδείγματος χάριν, στην Ικαρία είναι ανώφελο να έχεις γυναικολόγο στο νοσοκομείο για ελάχιστους τοκετούς τον χρόνο ή σε ένα πολύ μικρό νοσοκομείο είναι ανώφελο να υπάρχουν άλλες ειδικότητες για ελάχιστες επεμβάσεις τον χρόνο, ενώ θα μπορούν σε αυτές τις περιοχές οι γιατροί του ΕΟΠΥΥ να στέλνουν τα περιστατικά μέσα, να τα νοσηλεύουν και να τα χειρουργούν. Νομίζω ότι αυτό το είχαμε θίξει και πρέπει να γίνει. <br />Υπάρχει και ένα θέμα με τους οδοντιάτρους, οι οποίοι έχουν πανάκριβο εξοπλισμό. Και εδώ πρέπει να γίνει κάτι για τους οδοντιάτρους, οι οποίοι θα προτιμήσουν να φύγουν εκτός του εθνικού δικτύου πρωτοβάθμιας φροντίδας και θα προτιμήσουν το ιδιωτικό τους οδοντιατρείο. Και εδώ θα πρέπει να γίνουν ειδικές συμβάσεις με αμοιβή κατά πράξη. Το είπατε, κύριε Υπουργέ, και πρέπει να γίνει άμεσα από τον ΕΟΠΥΥ, γιατί διαφορετικά κινδυνεύει η πρωτοβάθμια οδοντιατρική περίθαλψη να είναι εκτός δημοσίου συστήματος υγείας. Αυτά είναι δύο θέματα, τα οποία πρέπει να τα δούμε.<br />Τέλος, σχετικά με τους ανέργους και τους ανασφάλιστους, για να μην υπάρχει και κανένα επιχείρημα από την Αριστερά, θα πρέπει γι’ αυτούς να προβλεφθεί να υπάρχει σε συνεργασία με τον ΟΑΕΔ, ένα βιβλιάριο ή μία κάρτα πρόσβασης στο ΠΕΔΥ, το Πρωτοβάθμιο Εθνικό Δίκτυο Υγείας, ετήσιας διάρκειας για ανασφάλιστους και ανέργους, για όλους αυτούς που για διάφορους λόγους είναι ανασφάλιστοι. Πρέπει να είναι διάρκειας τουλάχιστον ενός έτους αυτή η κάρτα, η οποία φυσικά θα μπορεί να ανανεωθεί, εάν βρίσκονται πάλι στο ίδιο καθεστώς, είτε χωρίς ασφάλιση είτε χωρίς εργασία.</speech><speech by="#s175"><from>ΠΡΟΕΔΡΕΥΩΝ</from> Ευχαριστούμε, κύριε Κωνσταντόπουλε.</speech><speech by="#s154"><from> ΓΕΩΡΓΙΟΣ ΚΩΝΣΤΑΝΤΟΠΟΥΛΟΣ</from> Θα ήθελα να πω κάτι μόνο για την τροπολογία με γενικό αριθμό 1127 και ειδικό 69, κύριε Υπουργέ, η οποία κατατέθηκε από τον κ. Βεσυρόπουλο.<br />Πρέπει να την ξαναδείτε, γιατί πρόκειται για ελάχιστους ιατρούς, οι οποίοι θα μπορούν να κάνουν ειδικότητα αμίσθως. Δεν έχει κανένα δημοσιονομικό κόστος και παράλληλα θα ωφεληθούν και το ΚΕΛΠΝΟ και το ΕΚΕΠΥ. Γι’ αυτούς τους δύο οργανισμούς, γι’ αυτά τα νομικά πρόσωπα πρόκειται, για ορισμένους ιατρούς οι οποίοι εργάζονται εκεί. Όπως το κάναμε για τους αθλητές, θα πρέπει και αυτοί οι ιατροί να κάνουν την ειδικότητά τους αμίσθως, με πολλαπλό όφελος και αμοιβαίο όφελος και για τους οργανισμούς και για τους ιδίους.<br />Ευχαριστώ.</speech><speech by="#s175"><from>ΠΡΟΕΔΡΕΥΩΝ</from> Ευχαριστούμε.</speech><speech by="#s185"><from> ΚΥΡΙΑΚΟΣ ΜΗΤΣΟΤΑΚΗΣ</from> Κύριε Πρόεδρε, μπορώ να έχω τον λόγο για ένα λεπτό;</speech><speech by="#s175"><from>ΠΡΟΕΔΡΕΥΩΝ</from> Τον λόγο έχει ο Υπουργός Διοικητικής Μεταρρύθμισης και Ηλεκτρονικής Διακυβέρνησης κ. Μητσοτάκης.</speech><speech by="#s185"><from> ΚΥΡΙΑΚΟΣ ΜΗΤΣΟΤΑΚΗΣ</from> Ευχαριστώ, κύριε Πρόεδρε. <br />Θα ήθελα να ενημερώσω πολύ σύντομα την Αντιπροσωπεία για την τροπολογία με γενικό αριθμό 1132 και ειδικό 74, που έχει καταθέσει το Υπουργείο Διοικητικής Μεταρρύθμισης και Ηλεκτρονικής Διακυβέρνησης. <br />Η διαδικασία της κινητικότητας, όπως έχει ψηφιστεί από τον ν. 4172 στο άρθρο 91, είχε μία ατέλεια, διότι δεν προέβλεπε τη δυνατότητα υποβολής ένστασης από τους ενδιαφερόμενους, οι οποίοι έπρεπε να περιμένουν μέχρι την ολοκλήρωση της διαδικασίας και την ανάθεση των οριστικών πινάκων για να καταφύγουν στη λύση των αιτήσεων θεραπείας. <br />Αυτή ήταν μία προβληματική ρύθμιση και το ΑΣΕΠ μάς υπέδειξε ότι θα ήταν πολύ καλύτερο να τροποποιούσαμε το σχετικό άρθρο και να προβλέπαμε τη διαδικασία ένστασης μετά την κατάθεση των προσωρινών πινάκων εντός μίας σφικτής χρονικής προθεσμίας, προκειμένου οι ενδιαφερόμενοι να μπορούν να ασκούν το δικαίωμα της ένστασης, το οποίο θα εκδικάζεται στη συνέχεια από το ειδικό υπηρεσιακό συμβούλιο του φορέα υποδοχής. <br />Θεωρώ ότι είναι μία βελτίωση στη διαδικασία. Φαντάζομαι ότι και ο κ. Μητρόπουλος ως γνώστης του αντικειμένου θα συμφωνήσει ότι η διαδικασία της κινητικότητας, με την οποία μπορεί προφανώς να έχετε ιδεολογικές διαφωνίες, θωρακίζεται θεσμικά με αυτόν τον τρόπο και εισηγούμαι την υπερψήφιση της σχετικής διάταξης στην Ολομέλεια. <br />Ευχαριστώ, κύριε Πρόεδρε.</speech><speech by="#s175"><from>ΠΡΟΕΔΡΕΥΩΝ</from> Τον λόγο έχει ο κ. Ξανθός για τέσσερα λεπτά.</speech><speech by="#s212"><from> ΑΝΔΡΕΑΣ ΞΑΝΘΟΣ</from> Ευχαριστώ πολύ, κύριε Πρόεδρε. <br />Σε αυτές τις δύο μέρες της συζήτησης θεωρώ ότι ασκήθηκε μια πολύ τεκμηριωμένη κριτική απ’ όλες τις πτέρυγες της Αντιπολίτευσης. Θα έλεγα ότι υπήρξε και μία προσεκτική και συγκρατημένη κριτική ακόμα και από Βουλευτές της κυβερνητικής πλειοψηφίας, που τεκμηριώνουν, κατά την άποψή μας, την εκτίμηση ότι προφάσεις εν αμαρτίαις και προσχηματική δεν είναι η δική μας αντίθεση στο νομοσχέδιο, αλλά ακριβώς η προώθηση μέτρων που αποδιοργανώνουν το δημόσιο σύστημα υγείας στο όνομα της μεταρρύθμισης και της αναβάθμισης και ο τρόπος με τον οποίο γίνεται αυτή η παρέμβαση, η μεθόδευση, αυτός ο βίαιος, αυταρχικός τρόπος που οδηγεί σε κλείσιμο δομών, σε διαθεσιμότητες όλου του προσωπικού, σε εκβιασμό για αυτοαπολύσεις γιατρών και ο τρόπος με τον οποίο χρηματοδοτούνται αυτές οι αλλαγές. <br />Είναι δραστική η υποχρηματοδότηση που υπάρχει. Έχει περικοπεί κατά 30% ο προϋπολογισμός του Εθνικού Συστήματος Υγείας των νοσοκομείων, με το οποίο υποτίθεται θέλουμε να ενοποιηθεί η πρωτοβάθμια φροντίδα. Είναι δραματικά μειωμένος ο προϋπολογισμός του ΕΟΠΥΥ κατά περίπου 750 εκατομμύρια ευρώ για φέτος. Οι εργώδεις διοικητικές διαδικασίες, τις οποίες εσείς αναγνωρίζετε στην τροπολογία που καταθέσατε, και η αδυναμία των ΔΥΠΕ σήμερα, με τη σημερινή τους στελέχωση, να υποστηρίξουν αυτές τις αλλαγές κατά την άποψή μας στο μόνο προβλέψιμο αποτέλεσμα στο οποίο οδηγούν είναι ότι θα υπάρξει μια πλήρης απορρύθμιση και διάλυση αυτής της ελλειμματικής, της στρεβλής πρωτοβάθμιας φροντίδας που είχαμε στη χώρα μας και που παρείχε δωρεάν υπηρεσίες σε σημαντικό κομμάτι της κοινωνίας.<br />Έτσι, αγαπητοί συνάδελφοι, έρχεται η ιδιωτικοποίηση. Διά της διολισθήσεως, διά της απόσυρσης του κράτους, διά της κατάρρευσης των δομών και των υπηρεσιών, αφήνετε ευνοϊκό έδαφος στον μεγάλο επιχειρηματικό τομέα, ο οποίος καραδοκεί και καλύπτει το κενό. Αυτό έγινε ιστορικά. Πάντα με αυτόν τον τρόπο προχώρησε η μεγάλη ιδιωτικοποίηση, ειδικά τις τελευταίες δύο δεκαετίες, στην πατρίδα μας και όχι με άμεσες νομοθετικές παρεμβάσεις, που έβαζαν ευθέως ζητήματα ιδιωτικοποίησης των υπηρεσιών. <br />Σας έπιασε ο πόνος, αγαπητοί συνάδελφοι, για το ζήτημα των ενιαίων εργασιακών σχέσεων, όταν και με τις τοποθετήσεις σας αυτό που στηρίζετε είναι το ιδιωτικό ιατρείο των πανεπιστημιακών γιατρών, δηλαδή το απόλυτο μεικτό σύστημα, το ιδιωτικό απογευματινό ιατρείο στα νοσοκομεία, με το οποίο εμείς διαφωνούμε, το οποίο τώρα θέλετε να το επεκτείνετε και στις δομές της πρωτοβάθμιας φροντίδας και στα κέντρα υγείας. <br />Εμείς θεωρούμε ότι πρέπει να υπάρχει απογευματινή λειτουργία των νοσοκομείων, βεβαίως, για να καλύπτονται περισσότερο οι ανάγκες των ανθρώπων, αλλά χωρίς επιβάρυνση του ασθενούς, με έναν τρόπο υπερωριακής αποζημίωσης του υπάρχοντος προσωπικού, το οποίο βεβαίως είναι ελλειμματικό σήμερα και χρειάζεται ενίσχυση.    <br />Σας έπιασε ο πόνος και δηλώνετε αντίθετοι των συντεχνιών, όταν ξέρουμε και το είπαμε και στις παρεμβάσεις μας ότι οι μεγαλύτερες συντεχνίες, δηλαδή οι ιδιοκτήτες των μεγάλων διαγωνιστικών κέντρων, το μεγαλοδιευθυντικό και το μεγαλοκαθηγητικό κατεστημένο στη χώρα, που εν πολλοίς είναι κομβικός ο ρόλος τους στη δημιουργία του πάρτι στοn χώρο της υγείας, είναι αυτοί που σας στηρίζουν ανεπιφύλακτα. <br />Κόπτεστε ακόμα και για τους νέους γιατρούς και για το εργασιακό τους μέλλον, τη στιγμή που υπάρχουν εκατοντάδες νέοι γιατροί, εξαιρετικοί επιστήμονες, με πάρα πολύ καλές εξειδικεύσεις και μεταπτυχιακές σπουδές στο εξωτερικό, που έχουν κριθεί από το δημόσιο σύστημα υγείας σε θέσεις πλήρους και αποκλειστικής απασχόλησης και δεν διορίζονται επειδή δεν το επιτρέπει το μνημόνιό σας. Mάλιστα σκέφτεστε, ακριβώς για να αποκλείσετε αυτούς τους νέους γιατρούς, να αυξήσετε και τοn χρόνο συνταξιοδότησης των υπηρετούντων ιατρών και να το πάτε στα εξήντα επτά, γιατί ξέρετε ότι είναι γερασμένο το σύστημα υγείας και θέλετε να αναγκάσετε τους κουρασμένους και εξουθενωμένους γιατρούς που υπηρετούν σήμερα στα νοσοκομεία να δουλεύουν ακόμα περισσότερο και άρα να μην υπάρχουν και να μην ανοίγουν νέες θέσεις εργασίας.<br />Άρα, λοιπόν, αγαπητοί συνάδελφοι, ο λαϊκισμός και η δημαγωγία είναι –επιτρέψτε μου τον όρο- να πουλάς μεταρρύθμιση και αναβάθμιση και βελτίωση των υπηρεσιών, όταν όλο το δημόσιο σύστημα υγείας καταρρέει, όταν το κοινωνικό κράτος υποχωρεί, όταν η συνολική οικονομική και κοινωνική πολιτική που ασκείται επιδεινώνει δραματικά και δημιουργεί συνθήκες κοινωνικής βαρβαρότητας. <br />Τελειώνω με μια κουβέντα για τον Παγκόσμιο Οργανισμό Υγείας, τον οποίο επικαλεστήκατε πάρα πολλές φορές. Το ξέρει και ο κ. Κωνσταντόπουλος, το ξέρουν και οι συνάδελφοι που έχουν σχέση ότι υπάρχει ο γνωστός ορισμός του Παγκόσμιου Οργανισμού Υγείας για την υγεία. Αυτός, λοιπόν, ο ορισμός λέει ότι υγεία δεν είναι η έλλειψη αρρώστιας, αλλά είναι η δυνατότητα των ανθρώπων να έχουν σωματική και ψυχική ευεξία και να ζουν εναρμονισμένα στο κοινωνικό περιβάλλον.</speech><speech by="#s175"><from>ΠΡΟΕΔΡΕΥΩΝ</from> Ευχαριστούμε, κύριε συνάδελφε.</speech><speech by="#s212"><from> ΑΝΔΡΕΑΣ ΞΑΝΘΟΣ</from> Επιτρέψτε μου, κύριε Πρόεδρε, για μισό λεπτό. Σας παρακαλώ πάρα πολύ, να ολοκληρώσω τοn συλλογισμό μου.<br />Εσείς πιστεύετε ότι στις σημερινές συνθήκες της μνημονιακής Ελλάδας, του ενάμισι εκατομμυρίου ανέργων, υπάρχουν αυτές οι συνθήκες που ευνοούν την υγεία των ανθρώπων;<br />Εμείς πραγματικά θεωρούμε ότι η πιο σημαντική παρέμβαση για τη δημόσια υγεία στην πατρίδα μας είναι να έχουν οι άνθρωποι της χώρας μας το δικαίωμα στην εργασία, στην ασφάλεια, σε ένα αξιοπρεπές εισόδημα, στην επαρκή διατροφή, στην επαρκή θέρμανση, στην αξιοπρέπεια. Γι’ αυτό και η δική μας σημαντική πολιτική παρέμβαση θα είναι ακριβώς να διασφαλίσουμε αυτές τις συνθήκες, ανατρέποντας την Κυβέρνησή σας, αλλάζοντας το πλαίσιο στο οποίο ασκείται η κοινωνική και οικονομική πολιτική και δίνοντας τη δυνατότητα ανασυγκρότησης και επιβίωσης του δημόσιου συστήματος υγείας.<br />Ευχαριστώ.<br /></speech><speech by="#s175"><from>ΠΡΟΕΔΡΕΥΩΝ</from> Ευχαριστούμε.<br />Τοn λόγο έχει ο κ. Κωνσταντινόπουλος.</speech><speech by="#s153"><from> ΟΔΥΣΣΕΑΣ ΚΩΝΣΤΑΝΤΙΝΟΠΟΥΛΟΣ</from> Ευχαριστώ πολύ.<br />Κυρίες και κύριοι συνάδελφοι, φτάνουμε στο τέλος της συζήτησης για το νομοσχέδιο. Έχω την ευτυχία αυτά που έμαθα στο μεταπτυχιακό μου για τη διοίκηση των οικονομικών της υγείας να τα συζητήσω και μερικά από αυτά θα μπορούσαν να γίνουν στην πράξη. <br />Μιλάω επίμονα εδώ και δύο μέρες για τοn σφαιρικό προϋπολογισμό και θα νομίζει κανένας ότι έχω κάποια εμμονή σε αυτό. Όμως ο σφαιρικός προϋπολογισμός λύνει όλα τα ζητήματα.</speech><speech by="#s212"><from> ΑΝΔΡΕΑΣ ΞΑΝΘΟΣ</from> Εξαρτάται τι μπάτζετ έχει ο προϋπολογισμός.</speech><speech by="#s153"><from> ΟΔΥΣΣΕΑΣ ΚΩΝΣΤΑΝΤΙΝΟΠΟΥΛΟΣ</from> Ας αφήσουμε τι έχουμε στο μυαλό μας ο κ. Μπέζας, ο κ. Γεωργιάδης και εγώ και ας πάμε στο τι λέει το νομοσχέδιο. <br />Σας κατέθεσα πριν έναn πίνακα όπου δείχνει, παραδείγματος χάριν -διότι μιλάμε για τους οδοντιάτρους- ότι υπάρχει οδοντιατρική περίθαλψη. Τι σημαίνει αυτό; Έχουμε τους συμβεβλημένους γιατρούς, οι οποίοι πληρώνονται κατά κεφαλήν, οι οποίοι είναι οι παθολόγοι, οι παιδίατροι και οι γενικοί γιατροί, και έχουμε τους ειδικότητας, οι οποίοι πληρώνονται κατά πράξη.<br />Είναι συγκεκριμένος ο προϋπολογισμός, βγαίνει με συγκεκριμένο πολλαπλασιαστή και ανάλογα με το μπάτζετ βεβαίως υπάρχει. Αλλά το μπάτζετ αυτό δεν μπορεί να ξεφύγει, όπως ξέρετε, κύριε Ξανθέ, γιατί είναι κλειστός. Άρα πώς θα κερδίσουν πιο πολύ τα ιδιωτικά κέντρα; Μα δεν το καταλαβαίνω αυτό.</speech><speech by="#s3"><from> ΕΙΡΗΝΗ-ΕΛΕΝΗ ΑΓΑΘΟΠΟΥΛΟΥ</from> Θα πληρώνει ο ασθενής.</speech><speech by="#s153"><from> ΟΔΥΣΣΕΑΣ ΚΩΝΣΤΑΝΤΙΝΟΠΟΥΛΟΣ</from> Μα πώς θα πληρώνει ο ασθενής, αφού θα μπορεί να κάνει τις εξετάσεις; Διαβάστε το και δείτε το. Εγώ καταλαβαίνω ότι δεν έχουμε όλοι τις ίδιες γνώσεις. Υπάρχει, όμως, συγκεκριμένο μπάτζετ, υπάρχει συγκεκριμένο ποσό για τις διαγνωστικές και εργαστηριακές εξετάσεις. <br />Να σας εξηγήσω. Εάν κάποιος προκαλέσει τεχνητή ζήτηση και χρειαστεί να βγάλει περισσότερες μαγνητικές, ενώ η μία μαγνητική θα στοιχίζει 100 ευρώ μετά από το όριο των διακοσίων μαγνητικών, οι οποίες θα είναι το τέλος, θα γίνει εκατοστή ενενηκοστή η διακοσιοστή πρώτη, για να μην προχωρήσει παραπάνω ο προϋπολογισμός. Όταν θα φτάσει στη διακοσιοστή δέκατη, το διαγνωστικό κέντρο θα τη δίνει εκατόν πενήντα ευρώ. Αυτή είναι η μεγάλη επιτυχία. Και δεν το ανακαλύψαμε εμείς αυτό. Το έχουν ανακαλύψει όλοι οι Ευρωπαίοι και εφόσον δεν υλοποιηθεί σωστά, ναι, βεβαίως, καταλαβαίνω να κάνετε μία κριτική, ότι δεν το υλοποιήσαμε σωστά. Μαζί σας! Να κάνετε κριτική ότι δεν έχουμε την καλή διάθεση να το υλοποιήσουμε. Μαζί σας! Στο νομοσχέδιο αυτό, όμως, δεν υπάρχει κάτι ανάλογο που να φαίνεται. Όλα τα υπόλοιπα ας τα δούμε στην υλοποίησή τους. <br />Θα σας πω –τώρα που είμαστε και λίγοι εδώ- το εξής: Επέλεξα να ζητήσω να είμαι εισηγητής στο νομοσχέδιο διαβάζοντας το βιβλίο του Παρασκευά Αυγερινού, ο οποίος ήταν το 1983 ο άνθρωπος που έκανε τον ιδρυτικό νόμο του ΕΣΥ και γνώρισε, μέσα από όλη αυτήν τη διαδικασία, τι έλεγαν οι γιατροί. Τα επιχειρήματα είναι σχεδόν τα ίδια.<br />Θα ήθελα να σας πω κάτι τελευταίο και θα το πω χωρίς καμμία διάθεση υποτίμησης απέναντι στην Αντιπολίτευση, απλώς νομίζω ότι κάνατε την επιλογή σας. Την ίδια επιλογή είχε κάνει τότε ο Μένιος Κουτσόγιωργας, ο οποίος είπε: «Πρόεδρε, να μην προχωρήσουμε στη μεταρρύθμιση. Θα χάσουμε τους γιατρούς.».<br />Ευχαριστώ πολύ.<br /></speech><speech by="#s175"><from>ΠΡΟΕΔΡΕΥΩΝ</from> Ο κ. Μελάς έχει τον λόγο για τέσσερα λεπτά.<br /> Ορίστε, κύριε συνάδελφε.</speech><speech by="#s182"><from> ΠΑΝΑΓΙΩΤΗΣ ΜΕΛΑΣ</from> Αυτές τις δύο τελευταίες ημέρες συζητάμε ένα νομοσχέδιο που αφορά την υγεία και κυρίως την πρωτοβάθμια φροντίδα υγείας. Εάν τυχόν οι μεταρρυθμίσεις αυτές ήταν για το καλό των ασθενών, χωρίς να δημιουργήσουν πρόβλημα στους εργαζομένους στον σημερινό ΕΟΠΥΥ, γιατρούς και υπόλοιπο προσωπικό, δεν θα είχα κανένα πρόβλημα να το ψηφίσει. <br />Είμαι, όμως, βέβαιος ότι θα δημιουργηθούν τεράστια προβλήματα και στους ασθενείς και στο εργαζόμενο προσωπικό. <br />Πρώτον, οι ασθενείς θα αναγκάζονται, αφού θα συρρικνωθούν οι μονάδες πρωτοβάθμιας περίθαλψης, να πηγαίνουν σε μεγαλύτερες αποστάσεις με ταλαιπωρία και έξοδα. <br />Δεύτερον, θα αναγκάζονται είτε είναι ανασφάλιστοι είτε είναι άνεργοι είτε είναι ασφαλισμένοι, να πληρώνουν 5 ευρώ, όπως πληρώνουν σήμερα στα νοσοκομεία και τα κέντρα υγείας. Μπορεί να πει κανείς ότι 5 ευρώ δεν είναι μεγάλο ποσό. Σήμερα, στην οικονομική κρίση που διέρχεται η χώρα και ο άνεργος ή ο εργαζόμενος ή ο ασφαλισμένος που παίρνει σύνταξη δεν μπορεί να ζήσει την οικογένειά του, τα 5 ευρώ είναι σημαντικό ποσό. Δεν έπρεπε, λοιπόν, να μπει αυτό το ποσό.<br />Μία ρύθμιση ακόμα που θα είναι εις βάρος των ασθενών είναι ότι οι συμβεβλημένοι γιατροί –με πήραν χθες τηλέφωνο και μου το είπαν- μπορούν να γράφουν ανά μήνα συνταγές κόστους μέχρι 4.700 ευρώ. Όταν ένα γιατρός συμπληρώσει στις 10, στις 15 του μήνα το ποσό αυτό και πάει ο άρρωστος να του γράψει μία συνταγή, θα του πει «έχω συμπληρώσει και δεν μπορώ να σου γράψω». Θα πάει ο ασθενής στον επόμενο ιατρό, που μπορεί να του πει το ίδιο. Θα αναγκάζεται, λοιπόν, ο ασθενής να αγοράζει τα φάρμακα από την τσέπη του.<br />Είναι δυνατόν αυτό, να οδηγούμε σε τέτοια τακτική τους ασθενείς και να λέμε ότι με τη μεταρρύθμιση αυτή η οποία θα υποβαθμίσει την πρωτοβάθμια περίθαλψη, θα βοηθήσουμε τον ελληνικό λαό;<br />Δεύτερον, ως προς τους γιατρούς, θέλω να πω τα εξής. Ένας γιατρός χειρουργικής ειδικότητας που εργαζόταν, έκανε και μερικά χειρουργεία έξω και στοιχειωδώς ζούσε την οικογένειά του. Ξαφνικά του λέτε να κόψει το ιατρείο, να κόψει την επαφή του με ιδιωτικές κλινικές, με αποτέλεσμα να μην μπορεί να ζήσει τον εαυτό του και την οικογένειά του. <br />Υπάρχει ακόμη περίπτωση αυτοί οι γιατροί να μεταφερθούν σε μακρινές αποστάσεις της ΔΥΠΕ. Μια ΔΥΠΕ πιάνει πολλούς νομούς και μεγάλες αποστάσεις. Αυτό θα έχει σαν αποτέλεσμα οι ιατροί να μην μπορούν να συντηρήσουν ούτε τον εαυτό τους ούτε και την οικογένειά τους. Γι’ αυτό, λοιπόν, δεν θα έπρεπε αυτή, τη στιγμή να έρθει ένα νομοσχέδιο που να δημιουργήσει μεγαλύτερα προβλήματα στον ελληνικό λαό. <br />Εγώ το έχω τονίσει και άλλη φορά. Σήμερα επιβαλλόταν να προσέξουμε την υγεία του λαού όσο το δυνατόν περισσότερο, διότι η υγεία είναι το πολυτιμότερο αγαθό. Λόγω της οικονομικής κρίσης, θα έπρεπε να προσφέρουμε υπηρεσίες, ούτως ώστε ο ελληνικός λαός να έχει όσο το δυνατόν καλύτερη περίθαλψη και υγεία. <br />Δυστυχώς, όμως, με όλα αυτά που εφαρμόζονται, η υγεία του ελληνικού λαού εξαθλιώνεται και πιστεύω ότι όλη αυτή η μεταρρύθμιση γίνεται για οικονομικούς λόγους. Έχετε πάρει εντολές από την τρόικα να ελαττώσετε το κόστος της δαπάνης για την υγεία. <br />Όμως όλοι πρέπει να συνειδητοποιήσουν ότι και αυτό το κόστος, που θα ελαττωθεί, θα προέρχεται κατά ένα μεγάλο μέρος από τις τσέπες των ασθενών, των οποίων οι τσέπες σήμερα είναι άδειες. Δυστυχώς, θα υποβαθμιστεί ακόμα περισσότερο η περίθαλψη του ελληνικού λαού και θα έχει επιπτώσεις και στους εργαζόμενους και αυτό είναι απαράδεκτο.<br />Ευχαριστώ πολύ.</speech><speech by="#s175"><from>ΠΡΟΕΔΡΕΥΩΝ</from> Τον λόγο έχει η κ. Μάρκου για τέσσερα λεπτά.</speech><speech by="#s177"><from> ΑΙΚΑΤΕΡΙΝΗ ΜΑΡΚΟΥ</from> Ευχαριστώ πολύ, κύριε Πρόεδρε.<br />Στη συζήτηση που προηγήθηκε, αναφέρθηκα με σαφήνεια στους λόγους για τους οποίους η Δημοκρατική Αριστερά θεωρεί ότι το παρόν νομοσχέδιο υπονομεύει, αντί να προωθεί, την όποια μεταρρύθμιση στον χώρο της πρωτοβάθμιας φροντίδας υγείας στη χώρα. <br />Δεν προσφέρει καμμία λύση στα χρόνια δομικά προβλήματα του ΕΟΠΥΥ ούτε του δημοσίου συστήματος υγείας. Προχειρότητα, ασάφειες, παραπομπή σημαντικών θεμάτων στο μέλλον, για να ρυθμιστούν με υπουργικές αποφάσεις κατά τη βούληση του Υπουργού. Όλα αυτά δεν πείθουν ότι η μεταρρύθμιση θα προχωρήσει με βάση ένα συγκεκριμένο στρατηγικό σχέδιο και ένα ορισμένο χρονοδιάγραμμα, που ακόμα δεν έχουμε δει. <br />Η ουσία μιας πραγματικής μεταρρύθμισης στον χώρο της πρωτοβάθμιας φροντίδας υγείας είναι να αποκτήσει επιτέλους ο ασθενής τον γιατρό του και όχι γιατρό-συνταγογράφο ή γιατρό-δεσμοφύλακα, που θα εμποδίζει την πρόσβαση στις υπηρεσίες υγείας. <br />Ο ασθενής πρέπει να αποκτήσει τον γιατρό εκείνον με τον οποίο θα δημιουργήσει μια σχέση εμπιστοσύνης, που θα έχει διαχρονικά το ιστορικό του και θα μπορεί να του παρέχει ποιοτική και συνεχή φροντίδα. Επίσης, ο ασθενής πρέπει να αποκτήσει πρόσβαση σε μια σειρά από άλλες υπηρεσίες υποστηρικτικές, όπως είναι η κατ’ οίκον νοσηλεία, η παρηγορητική φροντίδα, η ψυχολογική υποστήριξη. <br />Παράλληλα, ο ασφαλισμένος του ΕΟΠΥΥ δικαιούται να έχει -γιατί τον ενισχύει κάθε μήνα οικονομικά- έναν ισχυρό οργανισμό, από τον οποίο θα μπορεί να προμηθεύεται και ο οποίος να του παρέχει τις καλύτερες υπηρεσίες, τόσο στο δημόσιο όσο και στο ιδιωτικό σύστημα υγείας. <br />Εμείς καταθέσαμε συγκεκριμένες προτάσεις και παρατηρήσεις για τις προϋποθέσεις που μπορεί να καλύπτει η επιχειρούμενη μεταρρύθμιση. Δυστυχώς, η ηγεσία του Υπουργείου Υγείας έχει οχυρωθεί πίσω από την τρέχουσα οικονομική συγκυρία και δεν αντιλαμβάνεται ότι ο επιτυχημένος σχεδιασμός είναι εξ ορισμού μακροπρόθεσμος και δεν μπορεί να γίνεται στην πορεία και όπου βγει. <br />Για τους λόγους που προανέφερα και στην ομιλία μου επί της αρχής και επανέλαβα συνοπτικά στην κατ’ άρθρον ομιλία μου, καταψηφίσαμε το νομοσχέδιο επί της αρχής. Βέβαια, θέλω να υπενθυμίσω ότι επισημάναμε τις όποιες θετικές διατάξεις και δεν διστάσαμε να τις υπερψηφίσουμε.<br />Ευχαριστώ πολύ.</speech><speech by="#s175"><from>ΠΡΟΕΔΡΕΥΩΝ</from> Τον λόγο έχει ο κ. Ζαχαριάς.</speech><speech by="#s79"><from> ΚΩΝΣΤΑΝΤΙΝΟΣ ΖΑΧΑΡΙΑΣ</from> Ευχαριστώ, κύριε Πρόεδρε. <br />Δύο λόγια ήθελα να πω, όσον αφορά το μνημόνιο και τις προβλέψεις και το γεγονός ότι και αυτός ο νόμος που ψηφίζουμε σήμερα είναι σχεδόν εφαρμοστικός νόμος του μνημονίου, το είπε ο συνάδελφος κ. Αλέξης Μητρόπουλος προηγουμένως, και για το πλαφόν που βάζει, το οποίο το έχουμε ξεπεράσει προς τα κάτω και έχουμε καθοδική πορεία -το 6% του ΑΕΠ προς το 5,5% και το 5%- και για τις μνημονιακές προβλέψεις για απολύσεις στον ευρύτερο δημόσιο τομέα που εφαρμόζονται εδώ με τις διαθεσιμότητες, κινητικότητες και απολύσεις μεγάλου αριθμού επιστημόνων της υγείας, που θα τις δούμε αμέσως, στο αμέσως επόμενο διάστημα.<br />Άρα δεν μπορεί κανένας να πει ότι δεν συνδέεται άμεσα και το μνημόνιο. Βέβαια, η νεοφιλελεύθερη λογική και στον χώρο και την οικονομία της υγείας προϋπήρχε του μνημονίου και υπάρχουν πάρα πολλοί καλοί μαθητές και μέσα στους συναδέλφους μας της Νέας Δημοκρατίας και του ΠΑΣΟΚ. Ένας από αυτούς είναι ο κ. Κωνσταντινόπουλος, ο οποίος μάς μίλησε προηγουμένως για τον σφαιρικό προϋπολογισμό. <br />Ο σφαιρικός προϋπολογισμός, λοιπόν, μπορεί πράγματι να χειρίζεται ένα ποσόν από την αρχή του χρόνου προσδιορισμένο, από την άλλη, όμως, αν δεν έχει μία πρόβλεψη του προϋπολογισμού τέτοια που να είναι δυνατόν να ανταποκριθεί στις ανάγκες και αν τα κριτήρια είναι τέτοια, όπως βλέπουμε σήμερα, στο ελάχιστο πακέτο, όπως είπαμε, στην ελάχιστα αποδεκτή παροχή υπηρεσιών υγείας,  τότε καταντά καταστροφικός. <br />Κι έναν λόγο ακόμη και τελειώνω, όχι μόνο για τον σφαιρικό αλλά για τον κλειστό προϋπολογισμό, ο οποίος μπορεί ειδικά να μην αφήνει, να μην επιτρέπει στους ασθενείς πρόσβαση σε άλλα επίπεδα υγείας. Παραδείγματος χάριν, φραγές με τους οικογενειακούς γιατρούς, ενδεχομένως -θα δούμε πώς θα εφαρμοστεί στην πράξη σε επίπεδο κέντρου υγείας- φραγές στο νοσοκομείο και την περιφέρεια, ώστε να μην μπορείς να πας παραπέρα και να μη διεκδικήσεις μία καλύτερη, κατά τη γνώμη του ασθενούς και κατά τη γνώμη ενδεχόμενα του γιατρού, ο οποίος δεν μπορεί όμως να παραπέμψει, γιατί υπάρχουν οι περιορισμοί και τα πλαφόν στη συνταγογράφηση.<br />Ειδικότερα καταστροφική θα είναι η εφαρμογή κλειστού προϋπολογισμού για τις απομακρυσμένες και φτωχές περιοχές, όπως είναι και ο Νομός Αρκαδίας. Αναφερθήκατε και στα σχέδια των οικονομολόγων υγείας, κύριε συνάδελφε, που οι ίδιοι είχαν προβλέψει σε αυτό το σχέδιο που καταθέσατε, να τερματιστεί η λειτουργία του Κέντρου Υγείας Τροπαίων και με ερώτησή μας βέβαια αυτό αποκαταστάθηκε από τον Υπουργό, προς το παρόν. <br />Τα Κέντρα Υγείας Αρκαδίας δεν έχουν σήμερα οδηγούς ασθενοφόρων. Άνθρωποι κινδυνεύουν. Έχουμε περιστατικά όπου έχουν χαθεί ανθρώπινες ζωές. <br />Σε αυτά τα προβλήματα, λοιπόν, πρέπει να σταθούμε και να τα λύσουμε, να μη μείνουμε στο ωραίο περιτύλιγμα, το κέλυφος αυτό της νεοφιλελεύθερης πολιτικής υγείας, που εμείς ελπίζουμε να το ανατρέψουμε. <br />Ευχαριστώ, κύριε Πρόεδρε.<br /></speech><speech by="#s153"><from> ΟΔΥΣΣΕΑΣ ΚΩΝΣΤΑΝΤΙΝΟΠΟΥΛΟΣ</from> Κύριε Πρόεδρε, ζητώ τον λόγο.</speech><speech by="#s175"><from>ΠΡΟΕΔΡΕΥΩΝ</from> Κύριε Κωνσταντινόπουλε, τριτολογία δεν προβλέπεται.</speech><speech by="#s153"><from> ΟΔΥΣΣΕΑΣ ΚΩΝΣΤΑΝΤΙΝΟΠΟΥΛΟΣ</from> Ανέφερε όμως συγκεκριμένα πράγματα και το όνομά μου.</speech><speech by="#s175"><from>ΠΡΟΕΔΡΕΥΩΝ</from> Τίθεται θέμα προσωπικού;</speech><speech by="#s153"><from> ΟΔΥΣΣΕΑΣ ΚΩΝΣΤΑΝΤΙΝΟΠΟΥΛΟΣ</from> Κύριε Πρόεδρε, είναι ένα θέμα…</speech><speech by="#s175"><from>ΠΡΟΕΔΡΕΥΩΝ</from> Προσωπικό έχουμε όταν είτε αλλοιώνεται η τοποθέτηση κάποιου είτε ομιλώντας κάποιος εκφράζεται στο όνομα κάποιου άλλου.</speech><speech by="#s153"><from> ΟΔΥΣΣΕΑΣ ΚΩΝΣΤΑΝΤΙΝΟΠΟΥΛΟΣ</from> Δεν θέλω μαζί σας να…</speech><speech by="#s175"><from>ΠΡΟΕΔΡΕΥΩΝ</from> Τέλος πάντων, τώρα να μην πάμε σε «αρκαδικό εμφύλιο», πείτε δύο λέξεις για ένα λεπτό.</speech><speech by="#s153"><from> ΟΔΥΣΣΕΑΣ ΚΩΝΣΤΑΝΤΙΝΟΠΟΥΛΟΣ</from> Προς Θεού! Για ένα λεπτό θέλω τον λόγο.</speech><speech by="#s175"><from>ΠΡΟΕΔΡΕΥΩΝ</from> Έχετε τον λόγο για ένα λεπτό.</speech><speech by="#s153"><from> ΟΔΥΣΣΕΑΣ ΚΩΝΣΤΑΝΤΙΝΟΠΟΥΛΟΣ</from> Δεν υπάρχει τέτοια διάθεση. Ο κύριος συνάδελφος ξέρει ότι πάντα μιλάμε πολιτικά και δεν μπαίνουμε σε προσωπικές διαδικασίες.</speech><speech by="#s175"><from>ΠΡΟΕΔΡΕΥΩΝ</from> Ορίστε, για ένα λεπτό.</speech><speech by="#s153"><from> ΟΔΥΣΣΕΑΣ ΚΩΝΣΤΑΝΤΙΝΟΠΟΥΛΟΣ</from> Εγώ λέω κάτι πολύ απλό. <br />Πρώτον, δεν θα κλείσει καμμία δομή. Εκτός ότι έκανα ερώτηση και μου απάντησε ο κύριος Υπουργός –έχει κάνει και ο κύριος συνάδελφος- υπάρχει και κάτι άλλο. Στο νομοσχέδιο μέσα βάλαμε μπροστά από τη φράση «κέντρων υγείας» τη λέξη «νέων», ώστε -το ξέρετε, κύριε συνάδελφε- να μην κλείσει όχι μόνο στην Αρκαδία αλλά πουθενά καμμία δομή.</speech><speech by="#s212"><from> ΑΝΔΡΕΑΣ ΞΑΝΘΟΣ</from> Αυτό δεν διασφαλίζεται.</speech><speech by="#s153"><from> ΟΔΥΣΣΕΑΣ ΚΩΝΣΤΑΝΤΙΝΟΠΟΥΛΟΣ</from> Δεν διασφαλίζεται τίποτα, μα ξέρετε κάτι;</speech><speech by="#s212"><from> ΑΝΔΡΕΑΣ ΞΑΝΘΟΣ</from> Όλες οι υπόλοιπες διατάξεις αφορούν…</speech><speech by="#s153"><from> ΟΔΥΣΣΕΑΣ ΚΩΝΣΤΑΝΤΙΝΟΠΟΥΛΟΣ</from> Κύριε συνάδελφε, αύριο το πρωί μπορεί να γίνει ένας νέος νόμος και να μη διασφαλίζεται τίποτα.</speech><speech by="#s175"><from>ΠΡΟΕΔΡΕΥΩΝ</from> Λοιπόν, δεν υπάρχει προσωπικό.</speech><speech by="#s153"><from> ΟΔΥΣΣΕΑΣ ΚΩΝΣΤΑΝΤΙΝΟΠΟΥΛΟΣ</from> Σας παρακαλώ, να πω ένα τελευταίο. <br />Λέω κάτι πολύ απλό. Αντί να λέμε «δεν μπορεί», «πρέπει» ή οτιδήποτε άλλο, ας πούμε ότι ο νόμος είναι γραμμένος σωστά και ας δούμε την υλοποίησή του. Αριστερό όμως είναι για μένα ο άνθρωπος στα Τρόπαια να μπορεί να έχει οικογενειακό γιατρό. Και με αυτό το νομοσχέδιο θα έχει οικογενειακό γιατρό.</speech><speech by="#s175"><from>ΠΡΟΕΔΡΕΥΩΝ</from>  Ευχαριστώ. <br />Τον λόγο έχει ο κ. Ζερδελής.</speech><speech by="#s81"><from> ΙΩΑΝΝΗΣ ΖΕΡΔΕΛΗΣ</from> Ευχαριστώ, κύριε Πρόεδρε.<br />Δέχθηκα κάποιες ερωτήσεις από έναν συνάδελφο της Νέας Δημοκρατίας, ο οποίος δεν είναι παρών. Πρέπει να απαντήσω ότι δεν είμαι ο μόνος μέσα σε αυτήν την Αίθουσα ο οποίος έκανε τη διαπίστωση και την εκτίμηση, κύριοι συνάδελφοι, ότι τα πράγματα θα χειροτερέψουν στην υγεία. <br />Αν κάποιος πίστευε από την Αντιπολίτευση, η οποία σύσσωμη καταψήφισε το νομοσχέδιο, ότι θα καλυτέρευαν τα πράγματα, θα έδινε θετική ψήφο. <br />Απλά, λοιπόν, όλοι μας, που ψηφίσαμε κατά του νομοσχεδίου, πιστεύουμε ακράδαντα ότι θα χειροτερέψουν και επειδή «πατήρ αληθείας χρόνος», είχα ζητήσει από τον ίδιο τον Υπουργό κ. Γεωργιάδη να μας δώσει στη Βουλή, στην Επιτροπή Κοινωνικών Υποθέσεων, τους δείκτες που καθορίζουν τα συστήματα υγείας και τους στόχους επιβίωσης και τα αξιολογούν. Μέχρι στιγμής δεν τα έχει φέρει.<br />Να φέρει, λοιπόν, τους δείκτες αυτούς και να τους δούμε μετά την εφαρμογή του νόμου ο οποίος ψηφίστηκε σήμερα επί της αρχής και να συγκρίνουμε τους σημερινούς δείκτες με τους δείκτες που θα προκύψουν τότε. Τότε, λοιπόν, θα φανεί ποιος έχει το δίκιο, διότι αυτές είναι εκτιμήσεις.<br />Θα σας πω, όμως, πού βασίζεται η δική μου εκτίμηση. Βασίζεται στο ότι πριν από λίγο καιρό είχαμε καλύτερους δείκτες και χειροτέρεψαν.<br />Είναι έτσι, κύριε συνάδελφε, κύριε Κωνσταντινόπουλε; Είχαμε πριν από πέντε χρόνια, πριν μπούμε στο μνημόνιο, καλύτερους δείκτες;</speech><speech by="#s175"><from>ΠΡΟΕΔΡΕΥΩΝ</from> Δεν κάνουμε διάλογο. Απευθύνεστε στον Πρόεδρο.</speech><speech by="#s81"><from> ΙΩΑΝΝΗΣ ΖΕΡΔΕΛΗΣ</from> Βεβαίως, απευθύνομαι σε σας.<br />Είχαμε καλύτερους δείκτες. Γιατί χειροτέρευσαν; Υπάρχει απάντηση. Διότι γιατροί έφυγαν από το σύστημα και γιατί το σύστημα υποχρηματοδοτήθηκε.<br />Τι γίνεται, λοιπόν, τώρα με το νέο νομοσχέδιο όσον αφορά αυτές τις δύο βασικές παραμέτρους; Δεν στέκομαι στις εργασιακές σχέσεις, για να μη χαρακτηριστούμε ότι ψηφοθηρούμε. Τι έγινε εδώ πέρα; Και οι γιατροί θα είναι λιγότεροι και τα χρήματα με τον κλειστό προϋπολογισμό θα είναι λιγότερα. Σας ρώτησα, και δεν πήρα απαντήσεις, πώς θα διαχειριστείτε την κρίση μιας επιδημίας γρίπης που θα προκύψει με τον κλειστό προϋπολογισμό.</speech><speech by="#s154"><from> ΓΕΩΡΓΙΟΣ ΚΩΝΣΤΑΝΤΟΠΟΥΛΟΣ</from> Σφαιρικός.</speech><speech by="#s81"><from> ΙΩΑΝΝΗΣ ΖΕΡΔΕΛΗΣ</from> Σφαιρικός; Πείτε τον όπως θέλετε.<br />Πάντως, έχει οροφή, κύριε συνάδελφε.</speech><speech by="#s212"><from> ΑΝΔΡΕΑΣ ΞΑΝΘΟΣ</from> Σφαιρικός, κλειστός, το ίδιο είναι.</speech><speech by="#s175"><from>ΠΡΟΕΔΡΕΥΩΝ</from> Κύριε Υπουργέ, έχετε ζητήσει για ένα λεπτό τον λόγο. Παρακαλώ, κλείστε, προκειμένου να ολοκληρωθεί η συζήτηση.</speech><speech by="#s197"><from> ΑΝΤΩΝΙΟΣ ΜΠΕΖΑΣ</from> Κύριε Πρόεδρε, η παρέμβασή μου θα είναι πολύ σύντομη. Απλά, θέλω να ξεκαθαρίσω δύο ζητήματα τα οποία θεωρώ σοβαρά. Πρώτον, η πρόσβαση στη δευτεροβάθμια φροντίδα υγείας και στους ειδικευμένους ιατρούς δεν γίνεται υποχρεωτικά μέσω των οικογενειακών γιατρών. Στην αρχική διατύπωση του νομοσχεδίου λέγαμε ότι ο οικογενειακός ιατρός επιμελείται την παραπομπή, επομένως προέκυπτε σαφώς ότι η παραπομπή, τη στιγμή που την επιμελείται, δεν γίνεται υποχρεωτικά μέσω του οικογενειακού ιατρού. Δεν αποτελεί, δηλαδή, ο οικογενειακός ιατρός την αποκλειστική πύλη εισόδου για τους ειδικευμένους ιατρούς και για τη δευτεροβάθμια φροντίδα υγείας.<br />Αυτό ήταν ξεκάθαρο, αλλά για να μην υπάρχει οποιαδήποτε παρεξήγηση, με την τελευταία νομοτεχνική βελτίωση την οποία καταθέσαμε έχουμε απαλείψει τις λέξεις «επιμελείται της παραπομπής». Αυτό, για να μην υπάρχει καμμία απολύτως παρεξήγηση.<br />Δεύτερον, στο άρθρο 25 και στην παράγραφο 2 αναφέρουμε τα κριτήρια για την ένταξη των ιατρών -που θα μπουν σε διαθεσιμότητα και θα περάσουν στο νέο σύστημα- στον κλάδο ιατρών ΕΣΥ και στη συνέχεια, για την κατάταξή τους στους βαθμούς Επιμελητή Β΄, Επιμελητή Α΄ και Διευθυντή. Με τις νομοτεχνικές βελτιώσεις τις οποίες κάναμε, για την ένταξη στον κλάδο ιατρών ΕΣΥ χρησιμοποιούνται αποκλειστικά τέσσερα κριτήρια: η εμπειρία, το επιστημονικό έργο, η προϋπηρεσία -γενικά η προϋπηρεσία- και το εκπαιδευτικό έργο ως εκπαιδευόμενου, όχι ως εκπαιδευτή. Διότι προφανώς οι ιατροί που ήταν στην πρωτοβάθμια φροντίδα υγείας δεν μπορεί να έχουν έργο εκπαιδευτή.<br />Επίσης, δεν υπάρχει καμμία παραπομπή στο κριτήριο της κλινικής εμπειρίας. Έχει φύγει αυτό το κριτήριο. Άρα, όταν οι ιατροί τεθούν σε διαθεσιμότητα και είναι σε αυτό το μεταβατικό στάδιο για να υποβάλουν την αίτηση προκειμένου να πάνε στον νέο φορέα, έχουν μπροστά τους με πολύ ξεκάθαρο τρόπο τα κριτήρια τα οποία υπάρχουν και για την ένταξή τους στον κλάδο ιατρών του ΕΣΥ αλλά και για την κατάταξή τους στον βαθμό του Επιμελητή Β΄, του Επιμελητή Α΄ ή του Διευθυντή. Άρα δεν υπάρχει καμμία αβεβαιότητα. Με το που κάνει την αίτησή του και αποφασίζει να περάσει στο καινούργιο σύστημα, ξέρει αν θα καταταγεί ή όχι και ξέρει αν θα ενταχθεί στον κλάδο ιατρών ΕΣΥ ή όχι.</speech><speech by="#s154"><from> ΓΕΩΡΓΙΟΣ ΚΩΝΣΤΑΝΤΟΠΟΥΛΟΣ</from> Τα χρόνια;</speech><speech by="#s197"><from> ΑΝΤΩΝΙΟΣ ΜΠΕΖΑΣ</from> Τελειώνω με το εξής, κύριε Πρόεδρε. Είπα για τα κριτήρια.</speech><speech by="#s154"><from> ΓΕΩΡΓΙΟΣ ΚΩΝΣΤΑΝΤΟΠΟΥΛΟΣ</from> Αλλάζουν ή παραμένουν τα ίδια; Τουλάχιστον να υπάρχει ελαφρά μείωση.</speech><speech by="#s197"><from> ΑΝΤΩΝΙΟΣ ΜΠΕΖΑΣ</from> Όπως είπα, κύριοι συνάδελφοι της Αντιπολίτευσης, οι οποίοι δεν ψηφίζετε, αρνείστε το νομοσχέδιο, δεν μπορεί να είστε και με τον αστυφύλαξ της διάσωσης του δημόσιου συστήματος υγείας, το οποίο εμείς υποτίθεται ότι καταστρέφουμε, αλλά και με τον χωροφύλαξ του λαϊκισμού. Δεν μπορεί να πατάτε σε δύο βάρκες ταυτόχρονα.<br />Προτιμήσατε να πατάτε σε δύο βάρκες ταυτόχρονα, να χαϊδεύετε τα αυτιά όλων και να είστε και με τον αστυφύλαξ και με τον χωροφύλαξ. Αυτό, όμως, είναι λάθος. Διότι είπα και κάτι άλλο, ότι ο καθένας από εμάς τους Βουλευτές που ψηφίζουμε, ειδικά σε αυτό το νομοσχέδιο, έχει μια ιστορική ευθύνη για τη στάση του και τη θέση απέναντι σε αυτό.<br />Εσείς, λοιπόν, κύριοι συνάδελφοι της Αντιπολίτευσης, θα καταγραφείτε στην ιστορία ότι σταθήκατε απέναντι σε μία μεγάλη μεταρρύθμιση…</speech><speech by="#s159"><from> ΓΕΩΡΓΙΟΣ ΛΑΜΠΡΟΥΛΗΣ</from> Ποια Αντιπολίτευση, κύριε Υπουργέ; Σύσσωμη η Αντιπολίτευση;</speech><speech by="#s175"><from>ΠΡΟΕΔΡΕΥΩΝ</from> Σας παρακαλώ.</speech><speech by="#s197"><from> ΑΝΤΩΝΙΟΣ ΜΠΕΖΑΣ</from> …στη μεγαλύτερη μεταρρύθμιση που γίνεται στη χώρα μας στο επίπεδο της πρωτοβάθμιας φροντίδας υγείας, μία μεταρρύθμιση την οποία πολλοί επιχείρησαν τα τελευταία τριάντα χρόνια και δεν μπόρεσαν να την πετύχουν.<br />Είστε απέναντι σ’ αυτήν τη μεταρρύθμιση και αυτό θα καταγραφεί στην ιστορία. Όχι μόνο δεν αποσύρεται το κράτος από την πρωτοβάθμια φροντίδα υγείας μ’ αυτήν τη μεταρρύθμιση, αλλά ενισχύεται και αναδιοργανώνεται, προκειμένου να παρέχει αποτελεσματικότερες, περισσότερες και ποιοτικότερες υπηρεσίες στους πολίτες.<br />Επαναλαμβάνω ότι σ’ αυτήν τη μεταρρύθμιση είστε απέναντι.</speech><speech by="#s159"><from> ΓΕΩΡΓΙΟΣ ΛΑΜΠΡΟΥΛΗΣ</from> Κύριε Πρόεδρε, δεν μπορεί συλλήβδην να τσουβαλιάζει όλη την Αντιπολίτευση!</speech><speech by="#s182"><from> ΠΑΝΑΓΙΩΤΗΣ ΜΕΛΑΣ</from> Δεν μπορεί να γίνονται τέτοιοι χαρακτηρισμοί!</speech><speech by="#s175"><from>ΠΡΟΕΔΡΕΥΩΝ</from> Σιγά, σιγά, κύριοι συνάδελφοι.</speech><speech by="#s159"><from> ΓΕΩΡΓΙΟΣ ΛΑΜΠΡΟΥΛΗΣ</from> Κύριε Πρόεδρε, σας παρακαλώ πολύ να μου δώσετε τον λόγο για ένα λεπτό.</speech><speech by="#s182"><from> ΠΑΝΑΓΙΩΤΗΣ ΜΕΛΑΣ</from> Κι εγώ θέλω τον λόγο, κύριε Πρόεδρε.</speech><speech by="#s175"><from>ΠΡΟΕΔΡΕΥΩΝ</from> Σας παρακαλώ πάρα πολύ. Προηγείται ο κ. Λαμπρούλης, ο οποίος είναι και ειδικός αγορητής και έχει ζητήσει για ένα λεπτό τον λόγο. Θα του δώσουμε, λοιπόν, τον λόγο.<br />Ορίστε, κύριε Λαμπρούλη, έχετε τον λόγο.</speech><speech by="#s159"><from> ΓΕΩΡΓΙΟΣ ΛΑΜΠΡΟΥΛΗΣ</from> Κύριε Πρόεδρε, να το πάρει πίσω ο Υπουργός ή, αν θέλει, να πει συγκεκριμένη παράταξη ή κόμμα, για το οποίο είπε ότι πατά σε δύο βάρκες. Εμείς δεν πατάμε σε δύο βάρκες. Ήμασταν ξεκάθαροι, όπως είμαστε ξεκάθαροι πολιτικά σε όλα τα ζητήματα. Πολύ δε περισσότερο, είμαστε ξεκάθαροι στο συγκεκριμένο νομοσχέδιο ως προς το τι υπηρετεί, τι πρόκειται να γίνει και ποιους πρόκειται να θίξει.<br />Άρα, λοιπόν, να το πάρετε πίσω το «συλλήβδην η Αντιπολίτευση».</speech><speech by="#s197"><from> ΑΝΤΩΝΙΟΣ ΜΠΕΖΑΣ</from> Τίποτα δεν παίρνω πίσω.</speech><speech by="#s159"><from> ΓΕΩΡΓΙΟΣ ΛΑΜΠΡΟΥΛΗΣ</from> Ε, τότε τι να σας πω; Ας μην το χαρακτηρίσω.</speech><speech by="#s175"><from>ΠΡΟΕΔΡΕΥΩΝ</from> Σας παρακαλώ πάρα πολύ. Τώρα, την τελευταία στιγμή…</speech><speech by="#s159"><from> ΓΕΩΡΓΙΟΣ ΛΑΜΠΡΟΥΛΗΣ</from> Ας κρίνει ο λαός. Ο καθένας κρίνεται για τις θέσεις του και τις απόψεις του.<br />Με την ευκαιρία που μου δώσατε τον λόγο, κύριε Πρόεδρε, θα ήθελα να πω δύο κουβέντες και για τις τροπολογίες εν τάχει.<br />Σε ό,τι αφορά την τροπολογία με γενικό αριθμό 1132 και ειδικό 74, που αφορά τη διοικητική μεταρρύθμιση, την καταψηφίζουμε.</speech><speech by="#s197"><from> ΑΝΤΩΝΙΟΣ ΜΠΕΖΑΣ</from> Κύριε συνάδελφε,…</speech><speech by="#s159"><from> ΓΕΩΡΓΙΟΣ ΛΑΜΠΡΟΥΛΗΣ</from> Πώς είπατε, κύριε Υπουργέ;</speech><speech by="#s197"><from> ΑΝΤΩΝΙΟΣ ΜΠΕΖΑΣ</from> Τίποτα, τίποτα.</speech><speech by="#s175"><from>ΠΡΟΕΔΡΕΥΩΝ</from> Σας παρακαλώ, μη διακόπτετε.</speech><speech by="#s197"><from> ΑΝΤΩΝΙΟΣ ΜΠΕΖΑΣ</from> Νόμιζα ότι θα τοποθετηθείτε για το νομοσχέδιο.</speech><speech by="#s175"><from>ΠΡΟΕΔΡΕΥΩΝ</from> Παρακαλώ, μη διακόπτετε.<br />Κύριε Λαμπρούλη, σας έχω δώσει τον λόγο και θα απευθύνεστε στο Προεδρείο.</speech><speech by="#s159"><from> ΓΕΩΡΓΙΟΣ ΛΑΜΠΡΟΥΛΗΣ</from> Όσον αφορά το νομοσχέδιο, νομίζω ότι όσοι τουλάχιστον τοποθετήθηκαν από το Κομμουνιστικό Κόμμα τοποθετήθηκαν με πολιτικά επιχειρήματα σε σχέση με το νομοσχέδιο και δεν ξεφύγαμε στο τόσο. Δεν μπορεί να μας μέμφεστε ή να λέτε ότι πατάμε σε δύο βάρκες. Είναι μεγάλο πολιτικό ατόπημα αυτό που είπατε τώρα. Εμείς δεν πατάμε σε δύο βάρκες και γνωρίζετε καλά τις θέσεις μας, την ιστορία μας και το πώς αντιπαρατιθέμεθα πολιτικά.</speech><speech by="#s175"><from>ΠΡΟΕΔΡΕΥΩΝ</from> Ευχαριστούμε, κύριε Λαμπρούλη.</speech><speech by="#s159"><from> ΓΕΩΡΓΙΟΣ ΛΑΜΠΡΟΥΛΗΣ</from> Σε ό,τι αφορά την τροπολογία…</speech><speech by="#s175"><from>ΠΡΟΕΔΡΕΥΩΝ</from> Δεν τελειώσατε, κύριε Λαμπρούλη;</speech><speech by="#s159"><from> ΓΕΩΡΓΙΟΣ ΛΑΜΠΡΟΥΛΗΣ</from> Θα ήθελα να πω δύο λόγια για τις τροπολογίες.</speech><speech by="#s175"><from>ΠΡΟΕΔΡΕΥΩΝ</from> Μετά. Όταν θα έρθουμε στην ψήφιση, θα υπερψηφίσετε ή θα καταψηφίσετε και θα πείτε.<br />Ο κ. Μελάς έχει τον λόγο για ένα λεπτό.<br />Κύριε Μελά, για ένα λεπτό και όχι παραπάνω.</speech><speech by="#s182"><from> ΠΑΝΑΓΙΩΤΗΣ ΜΕΛΑΣ</from> Μόνο για ένα λεπτό, κύριε Πρόεδρε.</speech><speech by="#s175"><from>ΠΡΟΕΔΡΕΥΩΝ</from> Ωραία, είπε ο Υπουργός ότι πατάτε σε δύο βάρκες. Χάλασε ο κόσμος; Ακούτε τόσα πράγματα εδώ μέσα.</speech><speech by="#s182"><from> ΠΑΝΑΓΙΩΤΗΣ ΜΕΛΑΣ</from> Αυτά τα οποία είπε ο κ. Μπέζας ήταν απαράδεκτα για μένα. Δεν πατάμε σε δύο βάρκες. Πατάμε σταθερά, για το καλό του ελληνικού λαού. Εγώ είπα ότι, αν τυχόν ήμασταν βέβαιοι ότι αυτή η μεταρρύθμιση θα ήταν για το καλό, θα την ψήφιζα. Όμως, σας λέω ένα πράγμα. Είναι τώρα Φεβρουάριος. Το καλοκαίρι ή τον Σεπτέμβριο θα είμαστε πάλι εδώ και θα δείτε σε ποια κατάσταση θα είναι η υγεία του λαού. Θα έχει υποβαθμιστεί πάρα πολύ. Θα έχουν ταλαιπωρηθεί οι ασθενείς πάρα πολύ. Όταν κλείσουν μονάδες υγείας, δεν θα ταλαιπωρείται ο άρρωστος; Δεν θα ταλαιπωρούνται οι εργαζόμενοι; Δεν θα ταλαιπωρούνται οι γιατροί; Δεν θα υπάρχει κίνδυνος να απολυθούν γιατροί; Δεν θα υπάρχει κίνδυνος να απολυθούν άλλοι εργαζόμενοι; Δεν θα βάλουν χρήματα από την τσέπη τους πολλοί ασθενείς, που η τσέπη τους είναι άδεια, γιατί δεν θα μπορεί ο γιατρός να τους γράψει τα φάρμακα;</speech><speech by="#s154"><from> ΓΕΩΡΓΙΟΣ ΚΩΝΣΤΑΝΤΟΠΟΥΛΟΣ</from>  Έγινες και προφήτης τώρα;</speech><speech by="#s182"><from> ΠΑΝΑΓΙΩΤΗΣ ΜΕΛΑΣ</from> Και λέτε ότι ο ΕΟΠΥΥ γίνεται αγοραστής. Τι θα αγοράζει; Θα αγοράζει τα μικροβιολογικά και τα ακτινολογικά εργαστήρια, όταν εχθές ο κ. Γεωργιάδης μού είπε, «όχι, τώρα θα λειτουργήσουν τέλεια»; Γιατί δεν λειτουργούσαν τέλεια μέχρι τώρα, αλλά θα λειτουργήσουν τώρα;<br />Γι’ αυτό, λοιπόν, επιβάλλεται να λέμε στον ελληνικό λαό την αλήθεια και όχι μεγάλα λόγια, που μπορεί να ηχούν ευχάριστα στα αυτιά του, αλλά στη συνέχεια ο ελληνικός λαός θα απογοητευθεί.</speech><speech by="#s175"><from>ΠΡΟΕΔΡΕΥΩΝ</from> Μου κάνει εντύπωση γιατί η ρήση της Καινής Διαθήκης ότι διυλίζουμε τον κώνωπα και καταπίνουμε την κάμηλο ενίοτε εφαρμόζεται σε αυτήν την Αίθουσα. Εντάξει! Είπε τώρα ο κύριος Υπουργός ότι κάποιοι πατάν σε δυο βάρκες. Χάλασε ο κόσμος; <br />Λοιπόν, κηρύσσεται περαιωμένη η συζήτηση…</speech><speech by="#s159"><from> ΓΕΩΡΓΙΟΣ ΛΑΜΠΡΟΥΛΗΣ</from> Δεν είπε «κάποιοι». Είπε «όλοι».</speech><speech by="#s197"><from> ΑΝΤΩΝΙΟΣ ΜΠΕΖΑΣ</from> Κύριε Πρόεδρε, παρακαλώ τον λόγο.</speech><speech by="#s175"><from>ΠΡΟΕΔΡΕΥΩΝ</from> Όχι, κύριε Υπουργέ, σας παρακαλώ. Σας παρακαλώ!</speech><speech by="#s197"><from> ΑΝΤΩΝΙΟΣ ΜΠΕΖΑΣ</from> Κύριε Πρόεδρε, δεν μπορεί να μη μου δώσετε τον λόγο.</speech><speech by="#s175"><from>ΠΡΟΕΔΡΕΥΩΝ</from> Αυτήν τη δουλειά θα κάνουμε τώρα;</speech><speech by="#s197"><from> ΑΝΤΩΝΙΟΣ ΜΠΕΖΑΣ</from> Μία δήλωση θέλω να κάνω, κύριε Πρόεδρε.</speech><speech by="#s175"><from>ΠΡΟΕΔΡΕΥΩΝ</from> Κάντε τη δήλωση και να βάλουμε ανάφλεξη μετά!</speech><speech by="#s197"><from> ΑΝΤΩΝΙΟΣ ΜΠΕΖΑΣ</from> Παίρνω πίσω, πράγματι, αυτά που είπα για τους Ανεξάρτητους Έλληνες και για τον κ. Μελά. Δεν πατάνε σε δύο βάρκες, είναι στον αέρα. Δεν πατάνε πουθενά. Δεν κατάλαβαν τίποτα για το τι λέει αυτό το νομοσχέδιο.</speech><speech by="#s182"><from> ΠΑΝΑΓΙΩΤΗΣ ΜΕΛΑΣ</from> Τι λέτε τώρα; Δεν καταλάβαμε τίποτα; Μήπως εσείς δεν το έχετε καταλάβει καλά;</speech><speech by="#s175"><from>ΠΡΟΕΔΡΕΥΩΝ</from> Κυρίες και κύριοι συνάδελφοι, έχω την τιμή να ανακοινώσω στο Σώμα ότι η Ειδική Μόνιμη Επιτροπή Κοινοβουλευτικής Δεοντολογίας καταθέτει τις εκθέσεις της στις αιτήσεις της εισαγγελικής αρχής για τη χορήγηση άδειας άσκησης ποινικής δίωξης κατά Βουλευτού.<br />Κηρύσσεται περαιωμένη η συζήτηση επί των άρθρων και των τροπολογιών του σχεδίου νόμου του Υπουργείου Υγείας: «Πρωτοβάθμιο Εθνικό Δίκτυο Υγείας , αλλαγή σκοπού Ε.Ο.Π.Υ.Υ. και λοιπές διατάξεις» και θα γίνει η ψήφισή τους χωριστά. <br />Ερωτάται το Σώμα: Γίνεται δεκτό το άρθρο 1, όπως τροποποιήθηκε από τον κύριο Υπουργό;</speech><speech><from>ΠΟΛΛΟΙ ΒΟΥΛΕΥΤΕΣ</from> Δεκτό, δεκτό.</speech><speech by="#s212"><from> ΑΝΔΡΕΑΣ ΞΑΝΘΟΣ</from> Κατά πλειοψηφία.</speech><speech by="#s159"><from> ΓΕΩΡΓΙΟΣ ΛΑΜΠΡΟΥΛΗΣ</from> Κατά πλειοψηφία.</speech><speech by="#s175"><from>ΠΡΟΕΔΡΕΥΩΝ</from> Συνεπώς το άρθρο 1 έγινε δεκτό, όπως τροποποιήθηκε από τον κύριο Υπουργό, κατά πλειοψηφία.<br />Ερωτάται το Σώμα: Γίνεται δεκτό το άρθρο 2 ως έχει;</speech><speech><from>ΠΟΛΛΟΙ ΒΟΥΛΕΥΤΕΣ</from> Δεκτό, δεκτό.</speech><speech by="#s212"><from> ΑΝΔΡΕΑΣ ΞΑΝΘΟΣ</from> Κατά πλειοψηφία.</speech><speech by="#s177"><from> ΑΙΚΑΤΕΡΙΝΗ ΜΑΡΚΟΥ</from> Κατά πλειοψηφία.</speech><speech by="#s159"><from> ΓΕΩΡΓΙΟΣ ΛΑΜΠΡΟΥΛΗΣ</from> Κατά πλειοψηφία.</speech><speech by="#s175"><from>ΠΡΟΕΔΡΕΥΩΝ</from> Συνεπώς το άρθρο 2 έγινε δεκτό ως έχει κατά πλειοψηφία.<br />Ερωτάται το Σώμα: Γίνεται δεκτό το άρθρο 3, όπως τροποποιήθηκε από τον κύριο Υπουργό;</speech><speech><from>ΠΟΛΛΟΙ ΒΟΥΛΕΥΤΕΣ</from> Δεκτό, δεκτό.</speech><speech by="#s212"><from> ΑΝΔΡΕΑΣ ΞΑΝΘΟΣ</from> Κατά πλειοψηφία.</speech><speech by="#s177"><from> ΑΙΚΑΤΕΡΙΝΗ ΜΑΡΚΟΥ</from> Κατά πλειοψηφία.</speech><speech by="#s159"><from> ΓΕΩΡΓΙΟΣ ΛΑΜΠΡΟΥΛΗΣ</from> Κατά πλειοψηφία.</speech><speech by="#s175"><from>ΠΡΟΕΔΡΕΥΩΝ</from> Συνεπώς το άρθρο 3 έγινε δεκτό, όπως τροποποιήθηκε από τον κύριο Υπουργό, κατά πλειοψηφία.<br />Ερωτάται το Σώμα: Γίνεται δεκτό το άρθρο 4 ως έχει;</speech><speech><from>ΠΟΛΛΟΙ ΒΟΥΛΕΥΤΕΣ</from> Δεκτό, δεκτό.</speech><speech by="#s212"><from> ΑΝΔΡΕΑΣ ΞΑΝΘΟΣ</from> Κατά πλειοψηφία.</speech><speech by="#s177"><from> ΑΙΚΑΤΕΡΙΝΗ ΜΑΡΚΟΥ</from> Κατά πλειοψηφία.</speech><speech by="#s159"><from> ΓΕΩΡΓΙΟΣ ΛΑΜΠΡΟΥΛΗΣ</from> Κατά πλειοψηφία.</speech><speech by="#s175"><from>ΠΡΟΕΔΡΕΥΩΝ</from> Συνεπώς το άρθρο 4 έγινε δεκτό ως έχει κατά πλειοψηφία.<br />Ερωτάται το Σώμα: Γίνεται δεκτό το άρθρο 5, όπως τροποποιήθηκε από τον κύριο Υπουργό;</speech><speech><from>ΠΟΛΛΟΙ ΒΟΥΛΕΥΤΕΣ</from> Δεκτό, δεκτό.</speech><speech by="#s212"><from> ΑΝΔΡΕΑΣ ΞΑΝΘΟΣ</from> Κατά πλειοψηφία.</speech><speech by="#s177"><from> ΑΙΚΑΤΕΡΙΝΗ ΜΑΡΚΟΥ</from> Κατά πλειοψηφία.</speech><speech by="#s159"><from> ΓΕΩΡΓΙΟΣ ΛΑΜΠΡΟΥΛΗΣ</from> Κατά πλειοψηφία.</speech><speech by="#s175"><from>ΠΡΟΕΔΡΕΥΩΝ</from> Συνεπώς το άρθρο 5 έγινε δεκτό, όπως τροποποιήθηκε από τον κύριο Υπουργό, κατά πλειοψηφία.<br />Ερωτάται το Σώμα: Γίνεται δεκτό το άρθρο 6, όπως τροποποιήθηκε από τον κύριο Υπουργό;</speech><speech><from>ΠΟΛΛΟΙ ΒΟΥΛΕΥΤΕΣ</from> Δεκτό, δεκτό.</speech><speech by="#s212"><from> ΑΝΔΡΕΑΣ ΞΑΝΘΟΣ</from> Κατά πλειοψηφία.</speech><speech by="#s177"><from> ΑΙΚΑΤΕΡΙΝΗ ΜΑΡΚΟΥ</from> Κατά πλειοψηφία.</speech><speech by="#s159"><from> ΓΕΩΡΓΙΟΣ ΛΑΜΠΡΟΥΛΗΣ</from> Κατά πλειοψηφία.</speech><speech by="#s175"><from>ΠΡΟΕΔΡΕΥΩΝ</from> Συνεπώς το άρθρο 6 έγινε δεκτό, όπως τροποποιήθηκε από τον κύριο Υπουργό, κατά πλειοψηφία.<br />Ερωτάται το Σώμα: Γίνεται δεκτό το άρθρο 7 ως έχει;</speech><speech><from>ΠΟΛΛΟΙ ΒΟΥΛΕΥΤΕΣ</from> Δεκτό, δεκτό.</speech><speech by="#s212"><from> ΑΝΔΡΕΑΣ ΞΑΝΘΟΣ</from> Κατά πλειοψηφία.</speech><speech by="#s177"><from> ΑΙΚΑΤΕΡΙΝΗ ΜΑΡΚΟΥ</from> Κατά πλειοψηφία.</speech><speech by="#s159"><from> ΓΕΩΡΓΙΟΣ ΛΑΜΠΡΟΥΛΗΣ</from> Κατά πλειοψηφία.</speech><speech by="#s175"><from>ΠΡΟΕΔΡΕΥΩΝ</from> Συνεπώς το άρθρο 7 έγινε δεκτό ως έχει κατά πλειοψηφία.<br />Ερωτάται το Σώμα: Γίνεται δεκτό το άρθρο 8 ως έχει;</speech><speech><from>ΠΟΛΛΟΙ ΒΟΥΛΕΥΤΕΣ</from> Δεκτό, δεκτό.</speech><speech by="#s212"><from> ΑΝΔΡΕΑΣ ΞΑΝΘΟΣ</from> Κατά πλειοψηφία.</speech><speech by="#s177"><from> ΑΙΚΑΤΕΡΙΝΗ ΜΑΡΚΟΥ</from> Κατά πλειοψηφία.</speech><speech by="#s159"><from> ΓΕΩΡΓΙΟΣ ΛΑΜΠΡΟΥΛΗΣ</from> Κατά πλειοψηφία.</speech><speech by="#s175"><from>ΠΡΟΕΔΡΕΥΩΝ</from> Συνεπώς το άρθρο 8 έγινε δεκτό ως έχει κατά πλειοψηφία.<br />Ερωτάται το Σώμα: Γίνεται δεκτό το άρθρο 9 ως έχει;</speech><speech><from>ΠΟΛΛΟΙ ΒΟΥΛΕΥΤΕΣ</from> Δεκτό, δεκτό.</speech><speech by="#s212"><from> ΑΝΔΡΕΑΣ ΞΑΝΘΟΣ</from> Κατά πλειοψηφία.</speech><speech by="#s177"><from> ΑΙΚΑΤΕΡΙΝΗ ΜΑΡΚΟΥ</from> Κατά πλειοψηφία.</speech><speech by="#s159"><from> ΓΕΩΡΓΙΟΣ ΛΑΜΠΡΟΥΛΗΣ</from> Κατά πλειοψηφία.</speech><speech by="#s175"><from>ΠΡΟΕΔΡΕΥΩΝ</from> Συνεπώς το άρθρο 9 έγινε δεκτό ως έχει κατά πλειοψηφία.<br />Ερωτάται το Σώμα: Γίνεται δεκτό το άρθρο 10, όπως τροποποιήθηκε από τον κύριο Υπουργό;</speech><speech><from>ΠΟΛΛΟΙ ΒΟΥΛΕΥΤΕΣ</from> Δεκτό, δεκτό.</speech><speech by="#s212"><from> ΑΝΔΡΕΑΣ ΞΑΝΘΟΣ</from> Κατά πλειοψηφία.</speech><speech by="#s177"><from> ΑΙΚΑΤΕΡΙΝΗ ΜΑΡΚΟΥ</from> Κατά πλειοψηφία.</speech><speech by="#s159"><from> ΓΕΩΡΓΙΟΣ ΛΑΜΠΡΟΥΛΗΣ</from> Κατά πλειοψηφία.</speech><speech by="#s175"><from>ΠΡΟΕΔΡΕΥΩΝ</from> Συνεπώς το άρθρο 10 έγινε δεκτό, όπως τροποποιήθηκε από τον κύριο Υπουργό, κατά πλειοψηφία.<br />Ερωτάται το Σώμα: Γίνεται δεκτό το άρθρο 11 ως έχει;</speech><speech><from>ΠΟΛΛΟΙ ΒΟΥΛΕΥΤΕΣ</from> Δεκτό, δεκτό.</speech><speech by="#s212"><from> ΑΝΔΡΕΑΣ ΞΑΝΘΟΣ</from> Κατά πλειοψηφία.</speech><speech by="#s177"><from> ΑΙΚΑΤΕΡΙΝΗ ΜΑΡΚΟΥ</from> Κατά πλειοψηφία.</speech><speech by="#s159"><from> ΓΕΩΡΓΙΟΣ ΛΑΜΠΡΟΥΛΗΣ</from> Κατά πλειοψηφία.</speech><speech by="#s175"><from>ΠΡΟΕΔΡΕΥΩΝ</from> Συνεπώς το άρθρο 11 έγινε δεκτό ως έχει κατά πλειοψηφία.<br />Ερωτάται το Σώμα: Γίνεται δεκτό το άρθρο 12 ως έχει;</speech><speech><from>ΠΟΛΛΟΙ ΒΟΥΛΕΥΤΕΣ</from> Δεκτό, δεκτό.</speech><speech by="#s212"><from> ΑΝΔΡΕΑΣ ΞΑΝΘΟΣ</from> Κατά πλειοψηφία.</speech><speech by="#s177"><from> ΑΙΚΑΤΕΡΙΝΗ ΜΑΡΚΟΥ</from> Κατά πλειοψηφία.</speech><speech by="#s159"><from> ΓΕΩΡΓΙΟΣ ΛΑΜΠΡΟΥΛΗΣ</from> Κατά πλειοψηφία.</speech><speech by="#s175"><from>ΠΡΟΕΔΡΕΥΩΝ</from> Συνεπώς το άρθρο 12 έγινε δεκτό ως έχει κατά πλειοψηφία.<br />Ερωτάται το Σώμα: Γίνεται δεκτό το άρθρο 13, όπως τροποποιήθηκε από τον κύριο Υπουργό;</speech><speech><from>ΠΟΛΛΟΙ ΒΟΥΛΕΥΤΕΣ</from> Δεκτό, δεκτό.</speech><speech by="#s212"><from> ΑΝΔΡΕΑΣ ΞΑΝΘΟΣ</from> Κατά πλειοψηφία.</speech><speech by="#s177"><from> ΑΙΚΑΤΕΡΙΝΗ ΜΑΡΚΟΥ</from> Κατά πλειοψηφία.</speech><speech by="#s159"><from> ΓΕΩΡΓΙΟΣ ΛΑΜΠΡΟΥΛΗΣ</from> Κατά πλειοψηφία.</speech><speech by="#s175"><from>ΠΡΟΕΔΡΕΥΩΝ</from> Συνεπώς το άρθρο 13 έγινε δεκτό, όπως τροποποιήθηκε από τον κύριο Υπουργό, κατά πλειοψηφία.<br />Ερωτάται το Σώμα: Γίνεται δεκτό το άρθρο 14 ως έχει;</speech><speech><from>ΠΟΛΛΟΙ ΒΟΥΛΕΥΤΕΣ</from> Δεκτό, δεκτό.</speech><speech by="#s212"><from> ΑΝΔΡΕΑΣ ΞΑΝΘΟΣ</from> Κατά πλειοψηφία.</speech><speech by="#s159"><from> ΓΕΩΡΓΙΟΣ ΛΑΜΠΡΟΥΛΗΣ</from> Κατά πλειοψηφία.</speech><speech by="#s175"><from>ΠΡΟΕΔΡΕΥΩΝ</from> Συνεπώς το άρθρο 14 έγινε δεκτό ως έχει κατά πλειοψηφία.<br />Ερωτάται το Σώμα: Γίνεται δεκτό το άρθρο 15, όπως τροποποιήθηκε από τον κύριο Υπουργό;</speech><speech><from>ΠΟΛΛΟΙ ΒΟΥΛΕΥΤΕΣ</from> Δεκτό, δεκτό.</speech><speech by="#s212"><from> ΑΝΔΡΕΑΣ ΞΑΝΘΟΣ</from> Κατά πλειοψηφία.</speech><speech by="#s159"><from> ΓΕΩΡΓΙΟΣ ΛΑΜΠΡΟΥΛΗΣ</from> Κατά πλειοψηφία.</speech><speech by="#s175"><from>ΠΡΟΕΔΡΕΥΩΝ</from> Συνεπώς το άρθρο 15 έγινε δεκτό, όπως τροποποιήθηκε από τον κύριο Υπουργό, κατά πλειοψηφία.<br />Για τα άρθρα 16 και 17 έχει υποβληθεί αίτηση ονομαστικής ψηφοφορίας από Βουλευτές του ΣΥΡΙΖΑ, η οποία θα διεξαχθεί την Τρίτη 11 Φεβρουαρίου 2014.<br />Ερωτάται το Σώμα: Γίνεται δεκτό το άρθρο 18 ως έχει;</speech><speech><from>ΠΟΛΛΟΙ ΒΟΥΛΕΥΤΕΣ</from> Δεκτό, δεκτό.</speech><speech by="#s212"><from> ΑΝΔΡΕΑΣ ΞΑΝΘΟΣ</from> Κατά πλειοψηφία.</speech><speech by="#s177"><from> ΑΙΚΑΤΕΡΙΝΗ ΜΑΡΚΟΥ</from> Κατά πλειοψηφία.</speech><speech by="#s159"><from> ΓΕΩΡΓΙΟΣ ΛΑΜΠΡΟΥΛΗΣ</from> Κατά πλειοψηφία.</speech><speech by="#s175"><from>ΠΡΟΕΔΡΕΥΩΝ</from> Συνεπώς το άρθρο 18 έγινε δεκτό ως έχει κατά πλειοψηφία.<br />Ερωτάται το Σώμα: Γίνεται δεκτό το άρθρο 19 ως έχει;</speech><speech><from>ΠΟΛΛΟΙ ΒΟΥΛΕΥΤΕΣ</from> Δεκτό, δεκτό.</speech><speech by="#s212"><from> ΑΝΔΡΕΑΣ ΞΑΝΘΟΣ</from> Κατά πλειοψηφία.</speech><speech by="#s177"><from> ΑΙΚΑΤΕΡΙΝΗ ΜΑΡΚΟΥ</from> Κατά πλειοψηφία.</speech><speech by="#s159"><from> ΓΕΩΡΓΙΟΣ ΛΑΜΠΡΟΥΛΗΣ</from> Κατά πλειοψηφία.</speech><speech by="#s175"><from>ΠΡΟΕΔΡΕΥΩΝ</from> Συνεπώς το άρθρο 19 έγινε δεκτό ως έχει κατά πλειοψηφία.<br />Ερωτάται το Σώμα: Γίνεται δεκτό το άρθρο 20 ως έχει;</speech><speech><from>ΠΟΛΛΟΙ ΒΟΥΛΕΥΤΕΣ</from> Δεκτό, δεκτό.</speech><speech by="#s212"><from> ΑΝΔΡΕΑΣ ΞΑΝΘΟΣ</from> Κατά πλειοψηφία.</speech><speech by="#s177"><from> ΑΙΚΑΤΕΡΙΝΗ ΜΑΡΚΟΥ</from> Κατά πλειοψηφία.</speech><speech by="#s159"><from> ΓΕΩΡΓΙΟΣ ΛΑΜΠΡΟΥΛΗΣ</from> Κατά πλειοψηφία.</speech><speech by="#s175"><from>ΠΡΟΕΔΡΕΥΩΝ</from> Συνεπώς το άρθρο 20 έγινε δεκτό ως έχει κατά πλειοψηφία.<br />Ερωτάται το Σώμα: Γίνεται δεκτό το άρθρο 21, όπως τροποποιήθηκε από τον κύριο Υπουργό;</speech><speech><from>ΠΟΛΛΟΙ ΒΟΥΛΕΥΤΕΣ</from> Δεκτό, δεκτό.</speech><speech by="#s212"><from> ΑΝΔΡΕΑΣ ΞΑΝΘΟΣ</from> Κατά πλειοψηφία.</speech><speech by="#s177"><from> ΑΙΚΑΤΕΡΙΝΗ ΜΑΡΚΟΥ</from> Κατά πλειοψηφία.</speech><speech by="#s159"><from> ΓΕΩΡΓΙΟΣ ΛΑΜΠΡΟΥΛΗΣ</from> Κατά πλειοψηφία.</speech><speech by="#s175"><from>ΠΡΟΕΔΡΕΥΩΝ</from> Συνεπώς το άρθρο 21 έγινε δεκτό, όπως τροποποιήθηκε από τον κύριο Υπουργό, κατά πλειοψηφία.<br />Ερωτάται το Σώμα: Γίνεται δεκτό το άρθρο 22 ως έχει;</speech><speech><from>ΠΟΛΛΟΙ ΒΟΥΛΕΥΤΕΣ</from> Δεκτό, δεκτό.</speech><speech by="#s212"><from> ΑΝΔΡΕΑΣ ΞΑΝΘΟΣ</from> Κατά πλειοψηφία.</speech><speech by="#s177"><from> ΑΙΚΑΤΕΡΙΝΗ ΜΑΡΚΟΥ</from> Κατά πλειοψηφία.</speech><speech by="#s159"><from> ΓΕΩΡΓΙΟΣ ΛΑΜΠΡΟΥΛΗΣ</from> Κατά πλειοψηφία.</speech><speech by="#s175"><from>ΠΡΟΕΔΡΕΥΩΝ</from> Συνεπώς το άρθρο 22 έγινε δεκτό ως έχει κατά πλειοψηφία.<br />Ερωτάται το Σώμα: Γίνεται δεκτό το άρθρο 23 ως έχει;</speech><speech><from>ΠΟΛΛΟΙ ΒΟΥΛΕΥΤΕΣ</from> Δεκτό, δεκτό.</speech><speech by="#s212"><from> ΑΝΔΡΕΑΣ ΞΑΝΘΟΣ</from> Κατά πλειοψηφία.</speech><speech by="#s159"><from> ΓΕΩΡΓΙΟΣ ΛΑΜΠΡΟΥΛΗΣ</from> Κατά πλειοψηφία.</speech><speech by="#s175"><from>ΠΡΟΕΔΡΕΥΩΝ</from> Συνεπώς το άρθρο 23 έγινε δεκτό ως έχει κατά πλειοψηφία.<br />Ερωτάται το Σώμα: Γίνεται δεκτό το άρθρο 24 ως έχει;</speech><speech><from>ΠΟΛΛΟΙ ΒΟΥΛΕΥΤΕΣ</from> Δεκτό, δεκτό.</speech><speech by="#s212"><from> ΑΝΔΡΕΑΣ ΞΑΝΘΟΣ</from> Κατά πλειοψηφία.</speech><speech by="#s177"><from> ΑΙΚΑΤΕΡΙΝΗ ΜΑΡΚΟΥ</from> Κατά πλειοψηφία.</speech><speech by="#s159"><from> ΓΕΩΡΓΙΟΣ ΛΑΜΠΡΟΥΛΗΣ</from> Κατά πλειοψηφία.</speech><speech by="#s175"><from>ΠΡΟΕΔΡΕΥΩΝ</from> Συνεπώς το άρθρο 24 έγινε δεκτό ως έχει κατά πλειοψηφία.<br />Ερωτάται το Σώμα: Γίνεται δεκτό το άρθρο 25 ως έχει;</speech><speech><from>ΠΟΛΛΟΙ ΒΟΥΛΕΥΤΕΣ</from> Δεκτό, δεκτό.</speech><speech by="#s212"><from> ΑΝΔΡΕΑΣ ΞΑΝΘΟΣ</from> Κατά πλειοψηφία.</speech><speech by="#s177"><from> ΑΙΚΑΤΕΡΙΝΗ ΜΑΡΚΟΥ</from> Κατά πλειοψηφία.</speech><speech by="#s159"><from> ΓΕΩΡΓΙΟΣ ΛΑΜΠΡΟΥΛΗΣ</from> Κατά πλειοψηφία.</speech><speech by="#s175"><from>ΠΡΟΕΔΡΕΥΩΝ</from> Συνεπώς το άρθρο 25 έγινε δεκτό ως έχει κατά πλειοψηφία.<br />Ερωτάται το Σώμα: Γίνεται δεκτό το άρθρο 26 ως έχει;</speech><speech><from>ΠΟΛΛΟΙ ΒΟΥΛΕΥΤΕΣ</from> Δεκτό, δεκτό.</speech><speech by="#s212"><from> ΑΝΔΡΕΑΣ ΞΑΝΘΟΣ</from> Κατά πλειοψηφία.</speech><speech by="#s177"><from> ΑΙΚΑΤΕΡΙΝΗ ΜΑΡΚΟΥ</from> Κατά πλειοψηφία.</speech><speech by="#s159"><from> ΓΕΩΡΓΙΟΣ ΛΑΜΠΡΟΥΛΗΣ</from> Κατά πλειοψηφία.</speech><speech by="#s175"><from>ΠΡΟΕΔΡΕΥΩΝ</from> Συνεπώς το άρθρο 26 έγινε δεκτό ως έχει κατά πλειοψηφία.<br />Ερωτάται το Σώμα: Γίνεται δεκτό το άρθρο 27, όπως τροποποιήθηκε από τον κύριο Υπουργό;</speech><speech><from>ΠΟΛΛΟΙ ΒΟΥΛΕΥΤΕΣ</from> Δεκτό, δεκτό.</speech><speech by="#s212"><from> ΑΝΔΡΕΑΣ ΞΑΝΘΟΣ</from> Κατά πλειοψηφία.</speech><speech by="#s159"><from> ΓΕΩΡΓΙΟΣ ΛΑΜΠΡΟΥΛΗΣ</from> Κατά πλειοψηφία.</speech><speech by="#s175"><from>ΠΡΟΕΔΡΕΥΩΝ</from> Συνεπώς το άρθρο 27 έγινε δεκτό, όπως τροποποιήθηκε από τον κύριο Υπουργό, κατά πλειοψηφία.<br />Ερωτάται το Σώμα: Γίνεται δεκτό το άρθρο 28, όπως τροποποιήθηκε από τον κύριο Υπουργό;</speech><speech><from>ΠΟΛΛΟΙ ΒΟΥΛΕΥΤΕΣ</from> Δεκτό, δεκτό.</speech><speech by="#s212"><from> ΑΝΔΡΕΑΣ ΞΑΝΘΟΣ</from> Κατά πλειοψηφία.</speech><speech by="#s159"><from> ΓΕΩΡΓΙΟΣ ΛΑΜΠΡΟΥΛΗΣ</from> Κατά πλειοψηφία.</speech><speech by="#s175"><from>ΠΡΟΕΔΡΕΥΩΝ</from> Συνεπώς το άρθρο 28 έγινε δεκτό, όπως τροποποιήθηκε από τον κύριο Υπουργό, κατά πλειοψηφία. <br />Ερωτάται το Σώμα: Γίνεται δεκτό το άρθρο 29 ως έχει;</speech><speech><from>ΠΟΛΛΟΙ ΒΟΥΛΕΥΤΕΣ</from> Δεκτό, δεκτό.</speech><speech by="#s159"><from> ΓΕΩΡΓΙΟΣ ΛΑΜΠΡΟΥΛΗΣ</from> Παρών.</speech><speech by="#s175"><from>ΠΡΟΕΔΡΕΥΩΝ</from> Συνεπώς το άρθρο 29 έγινε δεκτό ως έχει κατά πλειοψηφία. <br />Ερωτάται το Σώμα: Γίνεται δεκτό το άρθρο 30 ως έχει;</speech><speech><from>ΠΟΛΛΟΙ ΒΟΥΛΕΥΤΕΣ</from> Δεκτό, δεκτό.</speech><speech by="#s212"><from> ΑΝΔΡΕΑΣ ΞΑΝΘΟΣ</from> Κατά πλειοψηφία.</speech><speech by="#s159"><from> ΓΕΩΡΓΙΟΣ ΛΑΜΠΡΟΥΛΗΣ</from> Κατά πλειοψηφία.</speech><speech by="#s175"><from>ΠΡΟΕΔΡΕΥΩΝ</from> Συνεπώς το άρθρο 30 έγινε δεκτό ως έχει κατά πλειοψηφία. <br />Ερωτάται το Σώμα: Γίνεται δεκτό το άρθρο 31 ως έχει;</speech><speech><from>ΠΟΛΛΟΙ ΒΟΥΛΕΥΤΕΣ</from> Δεκτό, δεκτό.</speech><speech by="#s212"><from> ΑΝΔΡΕΑΣ ΞΑΝΘΟΣ</from> Κατά πλειοψηφία.</speech><speech by="#s159"><from> ΓΕΩΡΓΙΟΣ ΛΑΜΠΡΟΥΛΗΣ</from> Κατά πλειοψηφία.</speech><speech by="#s175"><from>ΠΡΟΕΔΡΕΥΩΝ</from> Συνεπώς το άρθρο 31 έγινε δεκτό ως έχει κατά πλειοψηφία. <br />Ερωτάται το Σώμα: Γίνεται δεκτό το άρθρο 32 ως έχει;</speech><speech><from>ΠΟΛΛΟΙ ΒΟΥΛΕΥΤΕΣ</from> Δεκτό, δεκτό.</speech><speech by="#s212"><from> ΑΝΔΡΕΑΣ ΞΑΝΘΟΣ</from> Κατά πλειοψηφία.</speech><speech by="#s159"><from> ΓΕΩΡΓΙΟΣ ΛΑΜΠΡΟΥΛΗΣ</from> Παρών.</speech><speech by="#s175"><from>ΠΡΟΕΔΡΕΥΩΝ</from> Συνεπώς το άρθρο 32 έγινε δεκτό ως έχει κατά πλειοψηφία. <br />Ερωτάται το Σώμα: Γίνεται δεκτό το άρθρο 33 ως έχει;</speech><speech><from>ΠΟΛΛΟΙ ΒΟΥΛΕΥΤΕΣ</from> Δεκτό, δεκτό.</speech><speech by="#s212"><from> ΑΝΔΡΕΑΣ ΞΑΝΘΟΣ</from> Κατά πλειοψηφία.</speech><speech by="#s159"><from> ΓΕΩΡΓΙΟΣ ΛΑΜΠΡΟΥΛΗΣ</from> Παρών.</speech><speech by="#s175"><from>ΠΡΟΕΔΡΕΥΩΝ</from> Συνεπώς το άρθρο 33 έγινε δεκτό ως έχει κατά πλειοψηφία. <br />Ερωτάται το Σώμα: Γίνεται δεκτό το άρθρο 34 ως έχει;</speech><speech><from>ΠΟΛΛΟΙ ΒΟΥΛΕΥΤΕΣ</from> Δεκτό, δεκτό.</speech><speech by="#s212"><from> ΑΝΔΡΕΑΣ ΞΑΝΘΟΣ</from> Κατά πλειοψηφία.</speech><speech by="#s159"><from> ΓΕΩΡΓΙΟΣ ΛΑΜΠΡΟΥΛΗΣ</from> Παρών.</speech><speech by="#s175"><from>ΠΡΟΕΔΡΕΥΩΝ</from> Συνεπώς το άρθρο 34 έγινε δεκτό ως έχει κατά πλειοψηφία. <br />Ερωτάται το Σώμα: Γίνεται δεκτό το άρθρο 35 ως έχει;</speech><speech><from>ΠΟΛΛΟΙ ΒΟΥΛΕΥΤΕΣ</from> Δεκτό, δεκτό.</speech><speech by="#s212"><from> ΑΝΔΡΕΑΣ ΞΑΝΘΟΣ</from> Κατά πλειοψηφία.</speech><speech by="#s177"><from> ΑΙΚΑΤΕΡΙΝΗ ΜΑΡΚΟΥ</from> Κατά πλειοψηφία.</speech><speech by="#s159"><from> ΓΕΩΡΓΙΟΣ ΛΑΜΠΡΟΥΛΗΣ</from> Κατά πλειοψηφία.</speech><speech by="#s175"><from>ΠΡΟΕΔΡΕΥΩΝ</from> Συνεπώς το άρθρο 35 έγινε δεκτό ως έχει κατά πλειοψηφία. <br />Ερωτάται το Σώμα: Γίνεται δεκτό το άρθρο 36 ως έχει;</speech><speech><from>ΠΟΛΛΟΙ ΒΟΥΛΕΥΤΕΣ</from> Δεκτό, δεκτό.</speech><speech by="#s212"><from> ΑΝΔΡΕΑΣ ΞΑΝΘΟΣ</from> Κατά πλειοψηφία.</speech><speech by="#s159"><from> ΓΕΩΡΓΙΟΣ ΛΑΜΠΡΟΥΛΗΣ</from> Παρών.</speech><speech by="#s175"><from>ΠΡΟΕΔΡΕΥΩΝ</from> Συνεπώς το άρθρο 36 έγινε δεκτό ως έχει κατά πλειοψηφία. <br />Ερωτάται το Σώμα: Γίνεται δεκτό το άρθρο 37, όπως τροποποιήθηκε από τον κύριο Υπουργό;</speech><speech><from>ΠΟΛΛΟΙ ΒΟΥΛΕΥΤΕΣ</from> Δεκτό, δεκτό.</speech><speech by="#s212"><from> ΑΝΔΡΕΑΣ ΞΑΝΘΟΣ</from> Κατά πλειοψηφία.</speech><speech by="#s177"><from> ΑΙΚΑΤΕΡΙΝΗ ΜΑΡΚΟΥ</from> Κατά πλειοψηφία.</speech><speech by="#s159"><from> ΓΕΩΡΓΙΟΣ ΛΑΜΠΡΟΥΛΗΣ</from> Παρών.</speech><speech by="#s175"><from>ΠΡΟΕΔΡΕΥΩΝ</from> Συνεπώς το άρθρο 37 έγινε δεκτό, όπως τροποποιήθηκε από τον κύριο Υπουργό, κατά πλειοψηφία. <br />Ερωτάται το Σώμα: Γίνεται δεκτό το άρθρο 38 ως έχει;</speech><speech><from>ΠΟΛΛΟΙ ΒΟΥΛΕΥΤΕΣ</from> Δεκτό, δεκτό.</speech><speech by="#s212"><from> ΑΝΔΡΕΑΣ ΞΑΝΘΟΣ</from> Κατά πλειοψηφία.</speech><speech by="#s159"><from> ΓΕΩΡΓΙΟΣ ΛΑΜΠΡΟΥΛΗΣ</from> Παρών.</speech><speech by="#s175"><from>ΠΡΟΕΔΡΕΥΩΝ</from> Συνεπώς το άρθρο 38 έγινε δεκτό ως έχει κατά πλειοψηφία. <br />Ερωτάται το Σώμα: Γίνεται δεκτό το άρθρο 39 ως έχει;</speech><speech><from>ΠΟΛΛΟΙ ΒΟΥΛΕΥΤΕΣ</from> Δεκτό, δεκτό.</speech><speech by="#s212"><from> ΑΝΔΡΕΑΣ ΞΑΝΘΟΣ</from> Παρών.</speech><speech by="#s159"><from> ΓΕΩΡΓΙΟΣ ΛΑΜΠΡΟΥΛΗΣ</from> Κατά πλειοψηφία.</speech><speech by="#s175"><from>ΠΡΟΕΔΡΕΥΩΝ</from> Συνεπώς το άρθρο 39 έγινε δεκτό ως έχει κατά πλειοψηφία. <br />Κυρίες και κύριοι συνάδελφοι, το άρθρο 40 έχει αποσυρθεί. <br />Ερωτάται το Σώμα: Γίνεται δεκτό το άρθρο 41 ως έχει;</speech><speech><from>ΠΟΛΛΟΙ ΒΟΥΛΕΥΤΕΣ</from> Δεκτό, δεκτό.</speech><speech by="#s212"><from> ΑΝΔΡΕΑΣ ΞΑΝΘΟΣ</from> Κατά πλειοψηφία.</speech><speech by="#s159"><from> ΓΕΩΡΓΙΟΣ ΛΑΜΠΡΟΥΛΗΣ</from> Παρών.</speech><speech by="#s175"><from>ΠΡΟΕΔΡΕΥΩΝ</from> Συνεπώς το άρθρο 41 έγινε δεκτό ως έχει κατά πλειοψηφία. <br />Ερωτάται το Σώμα: Γίνεται δεκτό το άρθρο 42, όπως τροποποιήθηκε από τον κύριο Υπουργό;</speech><speech><from>ΟΛΟΙ ΟΙ ΒΟΥΛΕΥΤΕΣ</from> Δεκτό, δεκτό.</speech><speech by="#s175"><from>ΠΡΟΕΔΡΕΥΩΝ</from> Συνεπώς το άρθρο 42 έγινε δεκτό, όπως τροποποιήθηκε από τον κύριο Υπουργό, ομοφώνως. <br />Ερωτάται το Σώμα: Γίνεται δεκτό το άρθρο 43 ως έχει;</speech><speech><from>ΟΛΟΙ ΟΙ ΒΟΥΛΕΥΤΕΣ</from> Δεκτό, δεκτό.</speech><speech by="#s175"><from>ΠΡΟΕΔΡΕΥΩΝ</from> Συνεπώς το άρθρο 43 έγινε δεκτό ως έχει ομοφώνως. <br />Ερωτάται το Σώμα: Γίνεται δεκτό το άρθρο 44 ως έχει;</speech><speech><from>ΠΟΛΛΟΙ ΒΟΥΛΕΥΤΕΣ</from> Δεκτό, δεκτό.</speech><speech by="#s212"><from> ΑΝΔΡΕΑΣ ΞΑΝΘΟΣ</from> Κατά πλειοψηφία.</speech><speech by="#s159"><from> ΓΕΩΡΓΙΟΣ ΛΑΜΠΡΟΥΛΗΣ</from> Παρών.</speech><speech by="#s175"><from>ΠΡΟΕΔΡΕΥΩΝ</from> Συνεπώς το άρθρο 44 έγινε δεκτό ως έχει κατά πλειοψηφία. <br />Ερωτάται το Σώμα: Γίνεται δεκτή η τροπολογία με γενικό αριθμό 1132 και ειδικό 74 ως έχει;</speech><speech><from>ΠΟΛΛΟΙ ΒΟΥΛΕΥΤΕΣ</from> Δεκτή, δεκτή.</speech><speech by="#s212"><from> ΑΝΔΡΕΑΣ ΞΑΝΘΟΣ</from> Κατά πλειοψηφία.</speech><speech by="#s177"><from> ΑΙΚΑΤΕΡΙΝΗ ΜΑΡΚΟΥ</from> Κατά πλειοψηφία.</speech><speech by="#s159"><from> ΓΕΩΡΓΙΟΣ ΛΑΜΠΡΟΥΛΗΣ</from> Κατά πλειοψηφία.</speech><speech by="#s175"><from>ΠΡΟΕΔΡΕΥΩΝ</from> Συνεπώς η τροπολογία με γενικό αριθμό 1132 και ειδικό 74 έγινε δεκτή ως έχει κατά πλειοψηφία και εντάσσεται στο νομοσχέδιο ως ίδιο άρθρο. <br />Ερωτάται το Σώμα: Γίνεται δεκτή η τροπολογία με γενικό αριθμό 1135 και ειδικό 77 ως έχει;</speech><speech><from>ΟΛΟΙ ΟΙ ΒΟΥΛΕΥΤΕΣ</from> Δεκτή, δεκτή.</speech><speech by="#s175"><from>ΠΡΟΕΔΡΕΥΩΝ</from> Συνεπώς η τροπολογία με γενικό αριθμό 1135 και ειδικό 77 έγινε δεκτή ως έχει ομοφώνως και εντάσσεται στο νομοσχέδιο ως ίδιο άρθρο. <br />Κυρίες και κύριοι συνάδελφοι, για την τροπολογία με γενικό αριθμό 1136 και ειδικό 78 έχει υποβληθεί αίτηση ονομαστικής ψηφοφορίας από Βουλευτές του ΣΥΡΙΖΑ, η οποία θα διεξαχθεί την Τρίτη, όπως προαναφέρθηκε. <br />Ερωτάται το Σώμα: Γίνεται δεκτή η τροπολογία με γενικό αριθμό 1137 και ειδικό 79 ως έχει;</speech><speech><from>ΠΟΛΛΟΙ ΒΟΥΛΕΥΤΕΣ</from> Δεκτή, δεκτή.</speech><speech by="#s212"><from> ΑΝΔΡΕΑΣ ΞΑΝΘΟΣ</from> Κατά πλειοψηφία.</speech><speech by="#s159"><from> ΓΕΩΡΓΙΟΣ ΛΑΜΠΡΟΥΛΗΣ</from> Κατά πλειοψηφία.</speech><speech by="#s175"><from>ΠΡΟΕΔΡΕΥΩΝ</from> Συνεπώς η τροπολογία με γενικό αριθμό 1137 και ειδικό 79 έγινε δεκτή ως έχει κατά πλειοψηφία και εντάσσεται στο νομοσχέδιο ως ίδιο άρθρο. <br />Ερωτάται το Σώμα: Γίνεται δεκτή η τροπολογία με γενικό αριθμό 1138 και ειδικό 80, όπως τροποποιήθηκε από τον κύριο Υπουργό;</speech><speech><from>ΠΟΛΛΟΙ ΒΟΥΛΕΥΤΕΣ</from> Δεκτή, δεκτή.</speech><speech by="#s212"><from> ΑΝΔΡΕΑΣ ΞΑΝΘΟΣ</from> Παρών.</speech><speech by="#s159"><from> ΓΕΩΡΓΙΟΣ ΛΑΜΠΡΟΥΛΗΣ</from> Παρών.</speech><speech by="#s175"><from>ΠΡΟΕΔΡΕΥΩΝ</from> Συνεπώς η τροπολογία με γενικό αριθμό 1138 και ειδικό 80 έγινε δεκτή, όπως τροποποιήθηκε από τον κύριο Υπουργό, κατά πλειοψηφία και εντάσσεται στο νομοσχέδιο ως ίδιο άρθρο.<br />Ερωτάται το Σώμα: Γίνεται δεκτή η τροπολογία με γενικό αριθμό 1139 και ειδικό 81, όπως τροποποιήθηκε από τον κύριο Υπουργό;</speech><speech><from>ΠΟΛΛΟΙ ΒΟΥΛΕΥΤΕΣ</from> Δεκτή, δεκτή.</speech><speech by="#s212"><from> ΑΝΔΡΕΑΣ ΞΑΝΘΟΣ</from> Κατά πλειοψηφία.</speech><speech by="#s177"><from> ΑΙΚΑΤΕΡΙΝΗ ΜΑΡΚΟΥ</from> Κατά πλειοψηφία.</speech><speech by="#s159"><from> ΓΕΩΡΓΙΟΣ ΛΑΜΠΡΟΥΛΗΣ</from> Κατά πλειοψηφία.</speech><speech by="#s175"><from>ΠΡΟΕΔΡΕΥΩΝ</from> Συνεπώς η τροπολογία με γενικό αριθμό 1139 και ειδικό 81 έγινε δεκτή, όπως τροποποιήθηκε από τον κύριο Υπουργό, κατά πλειοψηφία και εντάσσεται στο νομοσχέδιο ως ίδιο άρθρο. <br />Ερωτάται το Σώμα: Γίνεται δεκτή η τροπολογία με γενικό αριθμό 1131 και ειδικό 73 ως έχει;</speech><speech><from>ΠΟΛΛΟΙ ΒΟΥΛΕΥΤΕΣ</from> Δεκτή, δεκτή.</speech><speech by="#s212"><from> ΑΝΔΡΕΑΣ ΞΑΝΘΟΣ</from> Παρών.</speech><speech by="#s159"><from> ΓΕΩΡΓΙΟΣ ΛΑΜΠΡΟΥΛΗΣ</from> Παρών.</speech><speech by="#s175"><from>ΠΡΟΕΔΡΕΥΩΝ</from> Συνεπώς η τροπολογία με γενικό αριθμό 1131 και ειδικό 73 έγινε δεκτή ως έχει κατά πλειοψηφία και εντάσσεται στο νομοσχέδιο ως ίδιο άρθρο. <br />Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, εξήντα οκτώ μαθητές και μαθήτριες και πέντε εκπαιδευτικοί - συνοδοί τους από το 3ο Γυμνάσιο Ιωαννίνων. <br />Η Βουλή τούς καλωσορίζει. Καλή πρόοδο.<br /><br />Μας προλάβατε στο τελευταίο πεντάλεπτο ή και λιγότερο της συνεδρίασης που ψηφίζεται το νομοσχέδιο του Υπουργείου Υγείας, το οποίο συζητήσαμε επί διήμερον. Είμαστε στην ψήφιση κατ’ άρθρον και μάλιστα στα τελευταία άρθρα και στις τροπολογίες. <br />Ερωτάται το Σώμα: Γίνεται δεκτή η τροπολογία με γενικό αριθμό 1142 και ειδικό 82 ως έχει;</speech><speech><from>ΠΟΛΛΟΙ ΒΟΥΛΕΥΤΕΣ</from>  Δεκτή, δεκτή.</speech><speech by="#s212"><from> ΑΝΔΡΕΑΣ ΞΑΝΘΟΣ</from> Παρών.</speech><speech by="#s159"><from> ΓΕΩΡΓΙΟΣ ΛΑΜΠΡΟΥΛΗΣ</from> Παρών.</speech><speech by="#s175"><from>ΠΡΟΕΔΡΕΥΩΝ</from> Συνεπώς η τροπολογία με γενικό αριθμό 1142 και ειδικό 82 έγινε δεκτή ως έχει κατά πλειοψηφία και εντάσσεται στο νομοσχέδιο ως ίδιο άρθρο. <br />Ερωτάται το Σώμα: Γίνεται δεκτή η τροπολογία με γενικό αριθμό 1151 και ειδικό 90 ως έχει;</speech><speech><from>ΠΟΛΛΟΙ ΒΟΥΛΕΥΤΕΣ</from>  Δεκτή, δεκτή.</speech><speech by="#s159"><from> ΓΕΩΡΓΙΟΣ ΛΑΜΠΡΟΥΛΗΣ</from> Κατά πλειοψηφία.</speech><speech by="#s175"><from>ΠΡΟΕΔΡΕΥΩΝ</from> Συνεπώς η τροπολογία με γενικό αριθμό 1151 και ειδικό 90 έγινε δεκτή ως έχει κατά πλειοψηφία και εντάσσεται στο νομοσχέδιο ως ίδιο άρθρο. <br />Ερωτάται το Σώμα: Γίνεται δεκτή η τροπολογία με γενικό αριθμό 1152 και ειδικό 91 ως έχει;</speech><speech><from>ΠΟΛΛΟΙ ΒΟΥΛΕΥΤΕΣ</from>  Δεκτή, δεκτή.</speech><speech by="#s212"><from> ΑΝΔΡΕΑΣ ΞΑΝΘΟΣ</from> Παρών.</speech><speech by="#s159"><from> ΓΕΩΡΓΙΟΣ ΛΑΜΠΡΟΥΛΗΣ</from> Παρών.</speech><speech by="#s175"><from>ΠΡΟΕΔΡΕΥΩΝ</from> Συνεπώς η τροπολογία με γενικό αριθμό 1152 και ειδικό 91 έγινε δεκτή ως έχει και εντάσσεται στο νομοσχέδιο ως ίδιο άρθρο. <br />Κύριοι συνάδελφοι, δέχεστε στο σημείο αυτό να λύσουμε τη συνεδρίαση;</speech><speech><from>ΟΛΟΙ ΟΙ ΒΟΥΛΕΥΤΕΣ</from> Μάλιστα, μάλιστα.<br />Με την συναίνεση του Σώματος και ώρα 20.42΄ λύεται η συνεδρίαση για αύριο ημέρα Παρασκευή 7 Φεβρουαρίου 2014 και ώρα 10.00΄ με αντικείμενο εργασιών του Σώματος: κοινοβουλευτικό έλεγχο, συζήτηση επίκαιρων ερωτήσεων. <br />Ο</speech></debateBody><br />  </debate><br /></akomaNtoso>
