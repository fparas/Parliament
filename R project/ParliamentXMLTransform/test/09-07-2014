"","Misc","SpeechBody","SpeechID","ParliamentaryRole","Speaker","SpeakerID","Date","id"
"45049","Συνεδριαση "," Κυρίες και κύριοι συνάδελφοι, αρχίζει η συνεδρίαση.
Κυρίες και κύριοι συνάδελφοι, έχω την τιμή να ανακοινώσω στο Τμήμα το δελτίο των επίκαιρων ερωτήσεων της Πέμπτης 19 Ιουλίου 2014.
1. Η με αριθμό 47/7-7-2014 επίκαιρη ερώτηση της Βουλευτού Σερρών της Νέας Δημοκρατίας κ. Φωτεινής Αραμπατζή προς τους Υπουργούς Οικονομικών και Αγροτικής Ανάπτυξης και Τροφίμων, σχετικά με την αντιμετώπιση των προβλημάτων από την ισχυρή χαλαζόπτωση στη γεωργοκτηνοτροφική παραγωγή στο Νομό Σερρών.
2. Η με αριθμό 48/7-7-2014 επίκαιρη ερώτηση της Βουλευτού Α΄ Θεσσαλονίκης του Συνασπισμού Ριζοσπαστικής Αριστεράς κ. Δέσποινας Χαραλαμπίδου προς τους Υπουργούς Εργασίας, Κοινωνικής Ασφάλισης και Πρόνοιας και Οικονομικών, σχετικά με τις απολύσεις εργαζομένων στον «ΟΠΑΠ Α.Ε.».
3. Η με αριθμό 46/7-7-2014 επίκαιρη ερώτηση του Βουλευτή Ιωαννίνων του Πανελλήνιου Σοσιαλιστικού Κινήματος κ. Μιχαήλ Κασσή προς τους Υπουργούς Περιβάλλοντος, Ενέργειας και Κλιματικής Αλλαγής και Υποδομών, Μεταφορών και Δικτύων, σχετικά με το «Ρυθμιστικό Σχέδιο των Ιωαννίνων και το Προεδρικό Διάταγμα για τη λίμνη Παμβώτιδα».
4. Η με αριθμό 49/7-7-2014 επίκαιρη ερώτηση του Βουλευτή Λαρίσης της Δημοκρατικής Αριστεράς κ. Θωμά Ψύρρα προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την τακτοποίηση των εκκρεμοτήτων του καταργηθέντος Οργανισμού Εργατικής Κατοικίας (ΟΕΚ).
5. Η με αριθμό 50/7-7-2014 επίκαιρη ερώτηση της Βουλευτού Β΄ Πειραιώς του Κομμουνιστικού Κόμματος Ελλάδας κ. Διαμάντως Μανωλάκου προς τους Υπουργούς Αγροτικής Ανάπτυξης και Τροφίμων και Οικονομικών, σχετικά με την «Ελληνική Βιομηχανία Ζάχαρης».
�
 Κυρίες και κύριοι συνάδελφοι, εισερχόμεθα στην ημερήσια διάταξη της 
ΝΟΜΟΘΕΤΙΚΗΣ ΕΡΓΑΣΙΑΣ
Συνέχιση της συζήτησης επί του σχεδίου νόμου του Υπουργείου Περιβάλλοντος, Ενέργειας και Κλιματικής Αλλαγής: «Δημιουργία νέας καθετοποιημένης εταιρείας ηλεκτρικής ενέργειας».
Κυρίες και κύριοι συνάδελφοι, επειδή ο κατάλογος είναι μακρύς και θα έχουμε και μετά την κατ’ άρθρον συζήτηση, θα ήθελα να κάνω μια παράκληση όσον είναι δυνατόν να τηρούμε τον χρόνο, ο οποίος είναι για τους ομιλητές επτά λεπτά.
Τον λόγο έχει ο κ. Γεωργιάδης.",361316,"Chairman","ΠΡΟΕΔΡΕΥΩΝ",74,"09-07-2014",74
"45050","		2
(Σημείωση: Ο παρακάτω πίνακας περιεχομένων δεν αποτελεί το τελικό κείμενο, διότι εκκρεμούν ορθογραφικές και συντακτικές διορθώσεις)
ΠΙΝΑΚΑΣ ΠΕΡΙΕΧΟΜΕΝΩΝ
ΙΕ΄ ΠΕΡΙΟΔΟΣ 
ΠΡΟΕΔΡΕΥΟΜΕΝΗΣ ΚΟΙΝΟΒΟΥΛΕΥΤΙΚΗΣ ΔΗΜΟΚΡΑΤΙΑΣ
ΣΥΝΟΔΟΣ Β΄
ΤΜΗΜΑ ΔΙΑΚΟΠΗΣ ΕΡΓΑΣΙΩΝ ΤΗΣ ΒΟΥΛΗΣ
ΘΕΡΟΣ 2014
ΣΥΝΕΔΡΙΑΣΗ ΙΕ΄
Τετάρτη  9 Ιουλίου 2014
ΘΕΜΑΤΑ
 
Α. ΕΙΔΙΚΑ ΘΕΜΑΤΑ 
1. Επικύρωση Πρακτικών, σελ. 
2. Ανακοινώνεται ότι τη συνεδρίαση παρακολουθεί η Γενική Γραμματέας του Κοινοβουλίου της Σερβίας κυρία Jana Ljubicic, συνοδευόμενη από πενταμελή αντιπροσωπεία η οποία επισκέπτεται τη Βουλή στο πλαίσιο ενημερωτικών συναντήσεων για την ενίσχυση του Κοινοβουλίου της Σερβίας, σελ. 
3. Επί διαδικαστικού θέματος, σελ. 
4. Επί προσωπικού θέματος, σελ. 
5. Δήλωση εκ μέρους της Κοινοβουλευτικής Ομάδας των Ανεξάρτητων Ελλήνων, της κ. Ραχήλ Μακρή, ότι καταθέτουν πρόταση για τη διεξαγωγή δημοψηφίσματος για το ψηφισμένο νομοσχέδιο με τίτλο ""Δημιουργία νέας καθετοποιημένης εταιρείας ηλεκτρικής ενέργειας"", σελ. 
 
Β. ΚΟΙΝΟΒΟΥΛΕΥΤΙΚΟΣ ΕΛΕΓΧΟΣ 
1. Κατάθεση αναφορών, σελ. 
2. Απαντήσεις Υπουργών σε ερωτήσεις Βουλευτών, σελ. 
3. Ανακοίνωση του δελτίου επικαίρων ερωτήσεων της Πέμπτης 19 Ιουλίου 2014, σελ. 
 
Γ. ΝΟΜΟΘΕΤΙΚΗ ΕΡΓΑΣΙΑ 
1. Συζήτηση επί της αρχής, των άρθρων και των τροπολογιών και ψήφιση στο σύνολο του σχεδίου νόμου του Υπουργείου Περιβάλλοντος, Ενέργειας και Κλιματικής Αλλαγής: ""Δημιουργίας νέας καθετοποιημένης εταιρείας ηλεκτρικής ενέργειας"", σελ. 
2. Αίτηση ονομαστικής ψηφοφορίας Βουλευτών του Συνασπισμού Ριζοσπαστικής Αριστεράς επί της αρχής και επί των άρθρων 1, 2, 4, 9, 10, σελ. 
3. Ονομαστική ψηφοφορία επί της αρχής και επί των άρθρων 1, 2, 4, 9, 10, σελ. 

ΠΡΟΕΔΡΕΥΟΝΤΕΣ
ΔΡΑΓΑΣΑΚΗΣ Ι. , σελ.
ΜΑΡΚΟΓΙΑΝΝΑΚΗΣ Χ. , σελ.
ΤΡΑΓΑΚΗΣ Ι. , σελ.
ΟΜΙΛΗΤΕΣ

Α. Επί διαδικαστικού θέματος:
ΓΕΩΡΓΙΑΔΗΣ Σ. , σελ.
ΔΡΑΓΑΣΑΚΗΣ Ι. , σελ.
ΚΑΣΙΔΙΑΡΗΣ Η. , σελ.
ΛΑΦΑΖΑΝΗΣ Π. , σελ.
ΜΑΚΡΗ Ρ. , σελ.
ΜΑΝΙΑΤΗΣ Ι. , σελ.
ΜΑΡΚΟΓΙΑΝΝΑΚΗΣ Χ. , σελ.
ΜΠΟΥΡΑΣ Α. , σελ.
ΝΕΡΑΝΤΖΗΣ Α. , σελ.
ΟΥΖΟΥΝΙΔΟΥ Ε. , σελ.
ΠΑΡΑΣΤΑΤΙΔΗΣ Θ. , σελ.
ΠΑΤΡΙΑΝΑΚΟΥ Φ. , σελ.
ΠΑΦΙΛΗΣ Α. , σελ.
ΠΕΤΡΑΚΟΣ Α. , σελ.
ΠΙΠΙΛΗ Φ. , σελ.
ΣΑΛΤΟΥΡΟΣ Δ. , σελ.
ΣΚΡΕΚΑΣ Κ. , σελ.
ΤΑΜΗΛΟΣ Μ. , σελ.
ΤΡΑΓΑΚΗΣ Ι. , σελ.
ΥΨΗΛΑΝΤΗΣ Β. , σελ.
ΦΟΥΝΤΑ Ν. , σελ.
ΧΡΥΣΟΒΕΛΩΝΗ Μ. , σελ.
ΨΥΧΑΡΗΣ Α. , σελ.

Β. Επί προσωπικού θέματος:
ΓΕΩΡΓΙΑΔΗΣ Σ. , σελ.
ΔΡΑΓΑΣΑΚΗΣ Ι. , σελ.
ΚΟΥΚΟΥΛΟΠΟΥΛΟΣ Π. , σελ.
ΜΑΡΚΟΓΙΑΝΝΑΚΗΣ Χ. , σελ.
ΟΥΖΟΥΝΙΔΟΥ Ε. , σελ.
ΠΕΤΡΑΚΟΣ Α. , σελ.
ΥΨΗΛΑΝΤΗΣ Β. , σελ.
ΧΑΡΑΛΑΜΠΙΔΟΥ Δ. , σελ.
ΧΡΥΣΟΒΕΛΩΝΗ Μ. , σελ.

Γ. Επί του σχεδίου νόμου του Υπουργείου Περιβάλλοντος, Ενέργειας και Κλιματικής Αλλαγής:
ΑΜΜΑΝΑΤΙΔΟΥ-ΠΑΣΧΑΛΙΔΟΥ Ε. , σελ.
ΒΑΡΕΜΕΝΟΣ Γ. , σελ.
ΓΑΚΗΣ Δ. , σελ.
ΓΕΩΡΓΙΑΔΗΣ Σ. , σελ.
ΔΡΑΓΑΣΑΚΗΣ Ι. , σελ.
ΚΑΜΜΕΝΟΣ Π. , σελ.
ΚΑΡΑ ΓΙΟΥΣΟΥΦ Α. , σελ.
ΚΑΡΑΓΙΑΝΝΙΔΗΣ Χ. , σελ.
ΚΑΡΑΘΑΝΑΣΟΠΟΥΛΟΣ Ν. , σελ.
ΚΑΡΑΟΓΛΟΥ Θ. , σελ.
ΚΑΣΙΔΙΑΡΗΣ Η. , σελ.
ΚΟΝΣΟΛΑΣ Ε. , σελ.
ΚΟΥΚΟΥΛΟΠΟΥΛΟΣ Π. , σελ.
ΚΟΥΤΣΟΥΚΟΣ Γ. , σελ.
ΚΩΝΣΤΑΝΤΟΠΟΥΛΟΥ Ζ. , σελ.
ΛΑΦΑΖΑΝΗΣ Π. , σελ.
ΜΑΚΡΗ Ρ. , σελ.
ΜΑΝΙΑΤΗΣ Ι. , σελ.
ΜΑΝΩΛΑΚΟΥ Δ. , σελ.
ΜΑΡΚΟΠΟΥΛΟΣ Κ. , σελ.
ΜΕΪΚΟΠΟΥΛΟΣ Α. , σελ.
ΜΠΑΡΚΑΣ Κ. , σελ.
ΜΠΟΛΑΡΗΣ Μ. , σελ.
ΝΕΡΑΝΤΖΗΣ Α. , σελ.
ΟΥΖΟΥΝΙΔΗΣ Μ. , σελ.
ΟΥΖΟΥΝΙΔΟΥ Ε. , σελ.
ΠΑΠΑΡΗΓΑ Α. , σελ.
ΠΑΡΑΣΤΑΤΙΔΗΣ Θ. , σελ.
ΠΑΦΙΛΗΣ Α. , σελ.
ΠΕΤΡΑΚΟΣ Α. , σελ.
ΡΗΓΑΣ Π. , σελ.
ΣΑΛΤΟΥΡΟΣ Δ. , σελ.
ΣΚΡΕΚΑΣ Κ. , σελ.
ΣΤΑΥΡΟΓΙΑΝΝΗΣ Ν. , σελ.
ΣΤΡΑΤΟΥΛΗΣ Δ. , σελ.
ΤΑΜΗΛΟΣ Μ. , σελ.
ΤΡΙΑΝΤΑΦΥΛΛΟΥ Μ. , σελ.
ΤΣΙΠΡΑΣ Α. , σελ.
ΥΨΗΛΑΝΤΗΣ Β. , σελ.
ΦΟΥΝΤΑ Ν. , σελ.
ΦΩΤΙΟΥ Θ. , σελ.
ΧΑΡΑΛΑΜΠΙΔΟΥ Δ. , σελ.
ΧΑΤΖΗΛΑΜΠΡΟΥ Β. , σελ.
ΧΡΥΣΟΒΕΛΩΝΗ Μ. , σελ.
ΨΥΡΡΑΣ Θ. , σελ.

ΠΡΑΚΤΙΚΑ ΒΟΥΛΗΣ
ΙΕ΄ ΠΕΡΙΟΔΟΣ
ΠΡΟΕΔΡΕΥΟΜΕΝΗΣ ΚΟΙΝΟΒΟΥΛΕΥΤΙΚΗΣ ΔΗΜΟΚΡΑΤΙΑΣ
ΣΥΝΟΔΟΣ Β΄
ΤΜΗΜΑ ΔΙΑΚΟΠΗΣ ΤΩΝ ΕΡΓΑΣΙΩΝ ΤΗΣ ΒΟΥΛΗΣ
ΘΕΡΟΥΣ 2014
ΣΥΝΕΔΡΙΑΣΗ ΙΕ΄
Τετάρτη 9 Ιουλίου 2014
Αθήνα, σήμερα στις 9 Ιουλίου 2014, ημέρα Τετάρτη και ώρα 10.11΄ συνήλθε στην Αίθουσα των συνεδριάσεων του Βουλευτηρίου το Τμήμα Διακοπής Εργασιών της Βουλής (Α΄ σύνθεση) για να συνεδριάσει υπό την προεδρία του Δ’ Αντιπροέδρου αυτής κ . ΙΩΑΝΝΗ ΔΡΑΓΑΣΑΚΗ .
"," Σας ευχαριστώ πολύ κύριε Πρόεδρε.
Κύριε Υπουργέ, κυρίες και κύριοι συνάδελφοι, το νομοσχέδιο για τη λεγόμενη μικρή ΔΕΗ μάς έχει δώσει την ευκαιρία να κάνουμε μια πραγματική και ιδεολογική εις βάθρων συζήτηση, από αυτές που συνήθως αποφεύγουμε σε αυτό το Κοινοβούλιο, ασχολούμενοι μονίμως με διαδικαστικά θέματα. Και χαίρομαι ιδιαίτερα, που βλέπω εδώ και τον κ. Λαφαζάνη, ο οποίος στην ιδεολογική συζήτηση είναι πάντα ιδιαίτερα δυνατός.
Είναι εξαιρετικά εντυπωσιακό, κυρίες και κύριοι συνάδελφοι της Αξιωματικής Αντιπολιτεύσεως, ότι ο ΣΥΡΙΖΑ με την προσπάθειά του να συλλέξει τις εκατόν είκοσι υπογραφές για να διεξαχθεί η συζήτηση για το δημοψήφισμα, κατόρθωσε κάτι πάρα πολύ σημαντικό: να αναδείξει το ιδεολογικό ζήτημα και την ιδεολογική σύγχυση στην οποία βρίσκεται. 
Προσέξετε γιατί, κυρίες και κύριοι συνάδελφοι: Με το που ξεκινάει ο κ. Τσίπρας την προσπάθειά του συλλογής των υπογραφών, βρίσκεται εν μέσω δύο διαφορετικών θέσεων από το Κομμουνιστικό Κόμμα Ελλάδας και από τη ΔΗΜΑΡ, τις οποίες, όμως, δύο διαφορετικές θέσεις αν τις βάλουμε σε σειρά μαζί με αυτό που λέει ο ΣΥΡΙΖΑ, αντιλαμβανόμαστε ακριβώς το ιδεολογικό αδιέξοδο, στο οποίο βρίσκεται.
Θα πάρουμε, λοιπόν, τα πράγματα με τη σειρά. Ο ΣΥΡΙΖΑ είναι ένα κόμμα που λέει ότι θέλει να βρίσκεται η Ελλάδα στο χώρο της Ευρωπαϊκής Ενώσεως, στο χώρο τη Ευρωζώνης. Ο κ. Τσίπρας το έχει πει σε όλους τους τόνους: εντός Ελλάδος η αλήθεια είναι λίγο πιο χαμηλά, εκτός Ελλάδος εάν βρίσκεται με πολύ μεγαλύτερη ένταση και με πολύ μεγαλύτερη ευκρίνεια.
Προφανώς, για να είσαι σε μια ενιαία οικονομική ζώνη, όπως είναι η Ευρωζώνη και σε μια ένωση, όπως είναι η Ευρωπαϊκή Ένωση, για να είσαι μέλος, πρέπει να σέβεσαι τους κανόνες και τις αποφάσεις λειτουργίας αυτής της ενώσεως.
Μία από τις θεμελιώδεις αρχής της Ευρωπαϊκής Ενώσεως, λοιπόν, είναι η απελευθέρωση των αγορών. Αυτό δεν αποτελεί ζήτημα διακριτικής ευχέρειας των κρατών μελών. Αποτελεί θεμελιώδη υποχρέωση για όσους θέλουν να είναι μέλη της Ευρωπαϊκής Ενώσεως, όπως λέει ότι θέλει να είναι ο κ. Τσίπρας και ο ΣΥΡΙΖΑ.
Πράγματι, εφόσον θέλεις να είσαι μέλος της Ευρωπαϊκής Ενώσεως, αποδέχεσαι την απελευθέρωση των αγορών. Και ιδιαίτερα στον τομέα της ενεργείας, που αποτελεί έναν από τους κυριότερους τομείς της αγοράς, δεν συζητείται, δεν υπάρχει καμμία διαπραγμάτευση σε οποιοδήποτε επίπεδο της Ευρωπαϊκής Ενώσεως. Είναι κεντρική ευρωπαϊκή πολιτική ότι πρέπει να υπάρχει απελευθέρωση και είσοδος των ιδιωτών σε αυτήν την αγορά.
Άρα, ο ΣΥΡΙΖΑ ως κόμμα το οποίο δέχεται και θέλει να είναι στην Ευρωπαϊκή Ένωση αυθωρεί και παρά χρήμα αναγκαστικά αποδέχεται ότι πρέπει η αγορά της ενέργειας να περάσει στους ιδιώτες εν όλω ή εν μέρει.
Δεν θέλει, όμως, και να το αναδείξει, γιατί αν αναδείξει αυτή του την ταυτότητα, τότε θα πρέπει να τελειώσει η όλη συζήτηση περί του αν είναι κοινωνικό αγαθό ή δεν είναι κοινωνικό αγαθό το ρεύμα ή το αν θα μπορεί να ασκεί το κράτος κοινωνική πολική διά μέσου της δημόσιας ΔΕΗ. Διότι, επαναλαμβάνω, αφού δέχεται και αφού θέλει να είναι μέρος της Ευρωζώνης, σε αυτό έχει ήδη απαντήσει, ότι δέχεται να υπάρχει ο ιδιώτης μέσα στην αγορά ενεργείας.
Άρα, όλη η συζήτηση περί κοινωνικού αγαθού πάει περίπατο. Κάνοντας, όμως, την κίνηση για το δημοψήφισμα, τι επέτυχε ο ΣΥΡΙΖΑ; Επέτυχε να έρθει από τη μία το ΚΚΕ και να του πει: «όχι, δεν θέλω πρόταση δημοψηφίσματος για τη μικρή ΔΕΗ, γι’ αυτό που κάνει ο κ. Μανιάτης και η Κυβέρνηση Σαμαρά, άλλα θέλω πρόταση δημοψηφίσματος συνολική, για να καταργηθούν όλοι οι νόμοι της Ευρωπαϊκής Ενώσεως που επιβάλλουν την απελευθέρωση της αγοράς ενέργειας και την είσοδο στην αγορά αυτή των ιδιωτών».
Δηλαδή, τι λέει; Λέει το ΚΚΕ -συνεπές ιδεολογικά- «εγώ θεωρώ το ρεύμα κοινωνικό αγαθό. Εγώ θεωρώ τα μέσα παραγωγής ενεργείας ότι πρέπει να είναι μόνο στο κράτος και επειδή θεωρώ ότι είναι κοινωνικό αγαθό και μόνο στο κράτος, δεν μου αρκεί να κάνω μια δήθεν αντίσταση στις λεπτομέρειες του νόμου Μανιάτη, αλλά θέλω να κάνω κατάργηση όλων των νόμων, των σχετικών με την απελευθέρωση αγοράς ενεργείας».
Πράγματι, αν το επιχείρημά σου είναι ότι το ρεύμα είναι κοινωνικό αγαθό και ότι δεν μπορεί να είναι στα χέρια ιδιώτη, όλοι οι σχετικοί νόμοι πρέπει να καταργηθούν. Με τη διαφορά ότι, αν προτείνει ο ΣΥΡΙΖΑ ότι πρέπει να καταργηθούν όλοι οι σχετικοί νόμοι, πρέπει αυτομάτως να θέσει εαυτόν εκτός Ευρωπαϊκής Ένωσης και εκτός Ευρωζώνης, προφανώς, κατά τις ρήσεις της ΙΣΚΡΑ, του κ. Λαφαζάνη και άλλων στελεχών του.
Όμως, δεν το λέει αυτό ο κ. Τσίπρας. Άρα, βρίσκεται απομονωμένος από τη μια πλευρά, γιατί πράγματι το ΚΚΕ με τη δική του θέση αναδεικνύει πλήρως το ιδεολογικό αδιέξοδο και την ιδεολογική αντίφαση του ΣΥΡΙΖΑ.
Από την άλλη, έχει τη ΔΗΜΑΡ και λέει: «α, όχι αν αφήνεις παράθυρο για να κάνεις δημοψήφισμα για την κατάργηση όλων των νόμων της Ευρωπαϊκής Ενώσεως και την απελευθέρωση ενεργείας, δεν μπορώ να συμφωνήσω μαζί σου». Είναι πιο συνεπής ιδεολογικά εδώ η ΔΗΜΑΡ, αφού λέει ότι θέλει να είναι μέλος της Ευρωπαϊκής Ενώσεως, άρα δέχεται ότι το ρεύμα δεν είναι κοινωνικό αγαθό, άρα δέχεται ότι εκεί μπορεί να γίνει άνοιγμα της αγοράς ενεργείας και ζητάει τώρα από το ΣΥΡΙΖΑ να υπογράψουν κοινή πρόταση, που να λέει τι; Ότι μιλάμε μόνο για το συγκεκριμένο και είμαστε υπέρ τού να μπουν οι ιδιώτες στην αγορά ενεργείας.
Και σας ρωτώ, κυρίες και κύριοι συνάδελφοι το ΣΥΡΙΖΑ: Τελικά, εσείς πού ακριβώς στέκεστε; Είναι το ρεύμα κοινωνικό αγαθό, όπως μας λέτε στα κανάλια, ή δεν είναι; Εάν το ρεύμα είναι κοινωνικό αγαθό, όπως λέτε εσείς –εγώ θα σας πω στη συνέχεια ότι δεν είναι- τότε πώς δέχεστε το άνοιγμα της αγοράς ενεργείας και την είσοδο ιδιωτών στην αγορά ενεργείας, όπως επιβάλλει η Ευρωπαϊκή Ένωση; Αν δεν το δέχεστε αυτό, γιατί δεν συνυπογράφετε εσείς την πρόταση του ΚΚΕ να καταργηθούν όλοι οι νόμοι περί απελευθερώσεως της αγοράς ενεργείας;
Κοιτάξτε: πατάτε μονίμως σε δύο βάρκες, κύριε Λαφαζάνη. Το να πατάτε μονίμως σε δύο βάρκες είναι ωραίο για ένα κόμμα της Αντιπολιτεύσεως, είναι χαριτωμένο και πιθανώς φέρνει και ψήφους, αλλά στην άσκηση πραγματικής πολιτικής είναι εξαιρετικά προβληματικό.
(Στο σημείο αυτό κτυπάει προειδοποιητικά το κουδούνι λήξεως του χρόνου ομιλίας του κυρίου Βουλευτή)
Πρέπει να σας πω –για να κλείσω και να μην καταχραστώ το χρόνο- ότι εμείς είμαστε εξαιρετικά υπερήφανοι για το σχέδιο νόμου που φέρνει ο κ. Μανιάτης  και θέλω να συγχαρώ τον κύριο Υπουργό. Είναι το πρώτο μεγάλο και πραγματικό βήμα για την απελευθέρωση της αγοράς ενεργείας στη χώρα.
Η σύγκριση που κάνουν συνάδελφοι με την «ENERGA» και την «HELLAS POWER» είναι εντελώς ατυχής, διότι το πρόβλημα που υπήρχε μέχρι σήμερα ποιο ήταν για εμάς που πιστεύουμε στην απελευθέρωση της αγοράς ενέργειας όπως χαίρομαι ότι πιστεύετε και εσείς, κύριοι του ΣΥΡΙΖΑ, αφού δέχεστε να ισχύουν αυτοί οι νόμοι; Είναι ότι η ΔΕΗ είναι τόσο μεγάλη στη συγκεκριμένη αγορά, είναι τόσο τεράστια, που δεν αφήνει χώρο για να γίνει ανταγωνιστής και να γίνει ανταγωνισμός. 
Η «ENERGA» και η «HELLAS POWER» δεν ήταν ανταγωνιστικές στη ΔΕΗ επιχειρήσεις. Ήταν απλώς εισωγείς ρεύματος ή αγοραστές ρεύματος από τη ΔΕΗ. Ήταν πολύ μικρές. Γιατί ήταν πολύ μικρές; Γιατί η ΔΕΗ είναι τεράστια. Η ΔΕΗ δηλαδή στην αγορά ενεργείας κατέχει αυτό που για εμάς, της φιλελεύθερης οικονομίας, είναι απαράδεκτο σε μια αγορά, τη δεσπόζουσα θέση. Δεν επιτρέπει δηλαδή λόγω όγκου, λόγω μεγέθους, να λειτουργήσει ο ανταγωνισμός. 
Τι κάνει λοιπόν, το παρόν νομοσχέδιο; Το παρόν νομοσχέδιο, σπάζοντας τη ΔΕΗ σε μικρή και μεγάλη ΔΕΗ, δημιουργεί για πρώτη φορά στη χώρα μας πραγματικά υγιή ανταγωνισμό. Δημιουργεί τις συνθήκες, τουλάχιστον. Θα το δούμε στην πράξη. Δημιουργεί, όμως, το θεσμικό πλαίσιο, τις συνθήκες, για να υπάρξει υγιής ανταγωνισμός στην αγορά ενεργείας. Άρα, μπορούμε να έχουμε τα οφέλη όλων αυτών που πιστεύουμε εμείς της φιλελεύθερης οικονομίας και που χαιρόμαστε ότι δεν μάχεστε κι εσείς, αφού δεν αμφισβητείτε όλους τους σχετικούς νόμους της Ευρωπαϊκής Ενώσεως, όπως σας ζητάει το ΚΚΕ.
Υπό την έννοια αυτή, η απόρριψη εκ μέρους σας της προτάσεως του ΚΚΕ για την κατάργηση όλων των σχετικών νόμων αναδεικνύει ότι στην πραγματικότητα αυτά που μας χωρίζουν είναι πολύ λιγότερα. Και εσείς θέλετε, λοιπόν, την απελευθέρωση της αγοράς ενεργείας και την είσοδο των ιδιωτών και εμείς τα θέλουμε. Αντί να συζητάμε, λοιπόν, για όλα τα άλλα, ας συζητήσουμε για τις λεπτομέρειες του νόμου και εκεί να δούμε αν μπορούν να υπάρχουν περαιτέρω συμπτώσεις.
Στο μεγάλο, όμως, ιδεολογικό θέμα, όσο κι αν θέλετε να το κρύψετε, έχουμε πλήρη ταυτότητα. Θέλετε απελευθέρωση αγοράς ενεργείας και εισαγωγή ιδιωτών σε αυτόν τον τομέα. Θερμά συγχαρητήρια! Σας καλωσορίζουμε στο χώρο της Ευρώπης, στο χώρο της φιλελεύθερης οικονομίας! 
Ευχαριστώ πολύ. 
(Χειροκροτήματα από την πτέρυγα της Νέας Δημοκρατίας)",361317,""," ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",51,"",51
"45051"," 
"," Τον λόγο έχει η κ. Θεανώ Φωτίου.",361318,"Chairman","ΠΡΟΕΔΡΕΥΩΝ",74,"",74
"45052","
"," Ευχαριστώ, κύριε Πρόεδρε.
Κύριε Πρόεδρε, ένας πολίτης της χώρας αυτής αν παρακολουθούσε τη Βουλή και τα κανάλια από χθες και σήμερα, θα έβλεπε ότι τη γραμμή τη δίνουν τα κανάλια και οι κυβερνητικές εφημερίδες. Κατάπληκτος ο πολίτης αυτός θα έβλεπε ότι την υπεράσπιση της ιδιωτικοποίησης την κάνουν τα κατεστημένα μέσα ενημέρωσης, διότι ο εισηγητής της Συμπολίτευσης απλά επαναλαμβάνει τα επιχειρήματά τους. Οι δε Βουλευτές της Συμπολίτευσης απουσιάζουν.
Θα έβλεπε αυτός ο πολίτης, λοιπόν, ότι στον μακρύ κατάλογο των ομιλητών υπάρχουν μόνο οι Βουλευτές του ΣΥΡΙΖΑ και δυο-τρεις Βουλευτές από τη Νέα Δημοκρατία. Τι σημαίνει αυτό; Και ρωτώ τον προλαλήσαντα με τις μεγάλες ευφυΐες κι εκείνα τα σοφίσματα που έχει μάθει από την αρχαιοελληνική γραμματεία –κακώς τα έχει μάθει- τι σημαίνει αυτό; 
Μήπως σημαίνει ότι κρύβονται και ότι σε τελευταία ανάλυση εάν δεν υπήρχε το κόλπο του Θερινού Τμήματος, θα είχανε χοντρά προβλήματα εδώ μέσα; Μήπως σημαίνει ότι ακριβώς γι’ αυτό δεν θέλετε το δημοψήφισμα; Ποια κυβέρνηση, η οποία έχει χάσει τη δεδηλωμένη με την πρόσφατη λαϊκή ετυμηγορία, δεν θα είχε τη στοιχειώδη εντιμότητα να ζητάει η ίδια δημοψήφισμα για ένα τέτοιο μεγάλο θέμα; Παρά τώρα, παίζουμε το κρυφτούλι.
Εκατόν είκοσι υπογραφές Βουλευτών, λοιπόν –όσες χρειάζονται, από όλα τα κόμματα, τα οποία κάνουν την αντίστοιχη πρόταση δημοψηφίσματος- υπάρχουν και συμψηφίζονται, όπως και ο κ. Βορίδης ανέλυσε σήμερα αλλά και ο κ. Μεϊμαράκης σε πρωινή εκπομπή. Διότι, βεβαίως, τις γραμμές της Κυβέρνησης θα τις μαθαίνουμε από τα κανάλια, όχι στη Βουλή. Στην Βουλή δεν θα είναι κανείς από εδώ και ύστερα. Γι’ αυτό ακριβώς έχει επιλεγεί αυτή η μέθοδος. Μάθαμε, λοιπόν, σήμερα ότι αθροίζονται οι προτάσεις, πράγματι, επί του επίδικου, δηλαδή για το δημοψήφισμα για τη μικρή ΔΕΗ. 
Πού θα βρούμε, όμως, τους εκατόν ογδόντα; Αν είχαμε λίγη εντιμότητα, οι εκατόν ογδόντα έπρεπε να ζητηθούν από την ίδια την συμπολίτευση. Εγώ πιστεύω ότι υπάρχουν ακόμη άνθρωποι που ντρέπονται γι’ αυτήν την ιστορία της μικρής ΔΕΗ μέσα στη Συμπολίτευση και φάνηκε και από τον τρόπο που τοποθετήθηκαν οι εισηγητές. 
Ερωτώ, λοιπόν, κύριε Πρόεδρε, πρώτον, ποιος απλός πολίτης θα έβγαζε στο σφυρί, θα εκποιούσε, ό,τι είχε –τα ασημικά του, τα διαμαντικά του- χωρίς να ξέρει πόσο αξίζουν; Ρωτήσαμε χιλιάδες φορές τον Υπουργό: πόσο αποτιμάται αυτό το οποίο βγάζετε προς ιδιωτικοποίηση; Απάντηση καμμία.
Δεύτερον, τι σημαίνει το ότι μπαίνει ιδιώτης ή ιδιώτες στη ΔΕΗ σε περίοδο κρίσης; Πόσα νοικοκυριά δεν μπορούν να πληρώσουν το ρεύμα; Πόσα έχουν κάνει μικρούς ή μεγάλους διακανονισμούς; Ξέρει ο Υπουργός Ενέργειας; Σε πόσα νοικοκυριά έχει κοπεί το ρεύμα; Τριακόσιες χιλιάδες; Τι θα ζήσουμε; Θα ζήσουμε αυτοκτονίες τον επόμενο χρόνο, εάν μπουν οι περιβόητοι επενδυτές, όπου θα τους τηλεφωνούν κάθε μέρα στα σπίτια από το χάραμα και θα τους λένε «δεν πληρώσατε τον λογαριασμό της ΔΕΗ;». Αυτή η ιστορία θα παιχτεί του χρόνου;
Τρίτον, δεν κατάλαβα κάτι στην τροπολογία που φέρνετε για τη μετεγκατάσταση των οικισμών: Η ΔΕΗ έχει πληρώσει μετεγκατάσταση οικισμών μέχρι σήμερα. Με ποια λογική θα ξαναχρεωθεί το δημόσιο τη μετεγκατάσταση των οικισμών; Εάν κατάλαβα καλά, μήπως πάμε για νέες Σκουριές, για νέα υποδείγματα Σκουριών σε όλη την Ελλάδα; Αυτό υποπτεύομαι ότι συμβαίνει.
Και επειδή πάρα πολλές φορές λέτε αυτού του τύπου τα ευφυολογήματα, ότι ο ΣΥΡΙΖΑ είναι υπέρ της ιδιωτικοποίησης, αφού είναι με την Ευρωπαϊκή Ένωση και τέτοια «πράσσειν άλογα», θα ήθελα να σας πω μερικές από τις αρχές που έχουμε στο πρόγραμμά μας και τους άξονες και τις προτεραιότητες της ενεργειακής πολιτικής του ΣΥΡΙΖΑ πάνω στα θέματα που συζητάμε.
Στις άμεσες προτεραιότητες είναι σαφώς να καταργήσουμε όλους αυτούς τους μνημονιακούς νόμους –διότι βεβαίως δεν είναι ένας και δύο- που αφορούν την ενέργεια.",361319,""," ΘΕΑΝΩ ΦΩΤΙΟΥ",287,"",287
"45053","
"," Μα, είναι προ μνημονίου!",361320,""," ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",51,"",51
"45054","
"," Θα καταργήσουμε αυτούς τους άμεσους και όσους μπαίνουν εμπόδιο στο να είναι η ενέργεια δημόσιο αγαθό. Για εμάς αυτό είναι προτεραιότητα.
Όμως, τα κεντρικά μας θέματα άμεσης προτεραιότητας είναι δύο, τα οποία απασχολούν πάρα πολύ τον ελληνικό λαό. Το ένα είναι ο ειδικός φόρος κατανάλωσης, που είχε θύματα πέρσι. Είναι ένα από τα μεγάλα στοιχεία παραγωγής ενέργειας, όλη η ιστορία του πετρελαίου δηλαδή και των πετρελαιοειδών. Και αυτό θα το καταργήσουμε. Θα καταργήσουμε άμεσα τον ενιαίο φόρο κατανάλωσης.
Και δεύτερον, θα ακολουθήσουμε μια πολιτική δραστικής αντιμετώπισης της ενεργειακής φτώχειας. Αυτό τι σημαίνει; Ότι εφόσον εμείς πιστεύουμε η ενέργεια είναι δημόσιο αγαθό, κοινό αγαθό για το σύνολο του πληθυσμού, θα έχουμε μια κλιμακούμενη, δίκαιη, τιμολογιακή πολιτική, με χαμηλές τιμές για την ευρεία λαϊκή κατανάλωση, με προτεραιότητα στους ανέργους, στους εργαζόμενους χαμηλού εισοδήματος και στις μικρές επιχειρήσεις.
Ιδιαίτερα για τις ευάλωτες ομάδες του πληθυσμού, που βρίσκονται σε κατάσταση σοβαρής υλικής αποστέρησης, θα εξασφαλίσουμε μια ελάχιστη ποσότητα ηλεκτρικής ενέργειας και πετρελαίου θέρμανσης που ανταποκρίνεται στα κριτήρια αξιοπρεπούς διαβίωσης.
Αυτή είναι μια πολιτική άμεσων ενεργειών της αριστεράς. Από εκεί και ύστερα, έχουμε ένα μεγάλο μεσοπρόθεσμο και μακροπρόθεσμο πρόγραμμα ανασχεδιασμού της ενεργειακής πολιτικής της χώρας και με αυτά εμείς θα προχωρήσουμε, πολύ σύντομα ελπίζω, την κατάσταση. Βεβαίως, δεν θα μπορέσετε να εφαρμόσετε καν αυτά που θα ψηφίσετε σήμερα, εάν ψηφίσετε. 
Σας ευχαριστώ.
(Χειροκροτήματα από την πτέρυγα του ΣΥΡΙΖΑ)",361321,""," ΘΕΑΝΩ ΦΩΤΙΟΥ",287,"",287
"45055","
"," Κι εμείς ευχαριστούμε. 
Τον λόγο έχει ο κ. Καράογλου.",361322,"Chairman","ΠΡΟΕΔΡΕΥΩΝ",74,"",74
"45056","
"," Ευχαριστώ, κύριε Πρόεδρε.
Ίσως η προλαλήσασα συναδέλφισσα δεν γνωρίζει ότι αυτό που επικαλούνταν δεν είναι μνημονιακές υποχρεώσεις, αλλά κανονισμοί της Ευρωπαϊκής Ένωσης και είναι απαραίτητοι, γιατί πρέπει να υπάρχει ανταγωνισμός και στο επίπεδο αυτό. 
Έρχομαι στο θέμα μας τώρα. Υπό φυσιολογικές συνθήκες, αγαπητές συναδέλφισσες και αγαπητοί συνάδελφοι, η σημερινή μέρα θα έπρεπε να είναι μια ιδιαίτερα σημαντική μέρα για το Ελληνικό Κοινοβούλιο, γιατί συζητούμε και θα κληθούμε να αποφασίσουμε με την ψήφο μας για μια πολύ σημαντική μεταρρύθμιση, μια μεταρρύθμιση από εκείνες που πραγματικά έχει ανάγκη ο τόπος μας.
Δυστυχώς, όμως, με όχημα την αποκρατικοποίηση της μικρής ΔΕΗ ο ΣΥΡΙΖΑ επέλεξε για μια ακόμη φορά να αναλωθεί σε μικροκομματικούς τακτικισμούς, επιχειρώντας άλλη μια απόπειρα επέλασης στα χειμερινά ανάκτορα. Μόνο που δυστυχώς για το ΣΥΡΙΖΑ και αυτή η απόπειρα θα αποτύχει παταγωδώς, όπως άλλωστε συνέβη και με όλες τις προηγούμενες.
Παρασυρόμενος από τη βουλιμία της εξουσίας ο κ. Τσίπρας, συνεπικουρούμενος από πολιτικούς σχηματισμούς που επέλεξαν να σκουπίζουν τις σκάλες της Κουμουνδούρου μήπως και καταφέρουν να εξασφαλίσουν την πολιτική τους επιβίωση, επιχειρεί να στήσει μια ετερόκλητη, τυχοδιωκτική και πολιτικάντικη συμμαχία των προθύμων, προκειμένου να μετατρέψει τη συγκεκριμένη ψηφοφορία για την αποκρατικοποίηση της ΔΕΗ και τη δημιουργία της μικρής ΔΕΗ σε μια πρόβα τζενεράλε, εν’ όψει της εκλογής του Προέδρου της Δημοκρατίας.
Κυρίες και κύριοι συνάδελφοι, η αλήθεια είναι ότι τον κ. Τσίπρα δεν τον νοιάζει το μέλλον της ΔΕΗ ούτε αν θα ιδιωτικοποιηθεί ή όχι. Τον κ. Τσίπρα τον ενδιαφέρει να μετρήσει τα κοινοβουλευτικά κουκιά, εν όψει του ερχόμενου χειμώνα. 
Σε αυτήν την εξωθεσμική προσπάθεια ανατροπής των κοινοβουλευτικών δυνάμεων και ισορροπιών, κυρίες και κύριοι συνάδελφοι, η ΓΕΝΟΠ, ο αλήστου μνήμης συνδικαλιστής κ. Φωτόπουλος και όσοι συμμετείχαν στην υποκινούμενη απεργία δεν είναι τίποτα άλλο παρά Δούρειος Ίππος, δεν είναι τίποτε άλλο από το ανάχωμα που επιχειρούν να στήσουν όλοι εκείνοι που υπερασπίζονται μανιωδώς το αμαρτωλό χθες, δίνοντας μάχες οπισθοφυλακής, προκειμένου η Ελλάδα να παραμείνει η μοναδική χώρα της Ευρώπης με οικονομία σοβιετικού τύπου, όπου το κράτος-«πατερούλης» συντηρεί παθογένειες δεκαετιών, στραγγαλίζοντας κάθε ιδιωτική πρωτοβουλία.
Σε όλους αυτούς τους συνδικαλιστές, κομματικούς παράγοντες, εκφραστές συγκεκριμένων συμφερόντων, υπόδικους, που νομίζουν ότι η ΔΕΗ, η χώρα και οι καταναλωτές είναι το μαγαζάκι τους απαντούμε ότι η Ελλάδα δεν θα επιστρέψει ποτέ ξανά στην εποχή των κολάδων, ούτε θα γίνει ξανά όμηρος των συντεχνιών που μάχονται για να περισώσουν τα σκανδαλώδη προνόμια τους.
Η Ελλάδα του χθες, κυρίες και κύριοι συνάδελφοι του ΣΥΡΙΖΑ, τελείωσε. Οι συντεχνίες έπαψαν πια να κυβερνούν αυτόν τον τόπο. Η λογική του τσαμπουκά και οι πρακτικές των κατ’ επάγγελμα επαναστατών, που γράφουν τη δικαιοσύνη και τους Έλληνες στα παλαιότερα των υποδημάτων τους, δεν βρίσκουν πλέον απήχηση στην κοινωνία μας. 
Ο Πρωθυπουργός της χώρας ο κ. Αντώνης Σαμαράς το είπε ξεκάθαρα: «Οι φανατικοί λαϊκιστές δεν θα μας αφαιρέσουν το δικαίωμα για πρόοδο». Αυτό το δικαίωμα οι Έλληνες και οι Ελληνίδες το κέρδισαν και το αξίζουν. 
Για τη μικρή ΔΕΗ λοιπόν, αρμόδια να αποφασίσει είναι μόνον η παρούσα Βουλή και όχι οι λίγοι βολεμένοι, οι οποίοι, αφού ανέβηκαν σε νέα κομματικά άρματα, εκτελούν πιστά τις άνωθεν εντολές να ματαιώσουν με κάθε τρόπο την προσπάθεια της εταιρείας να αναπτυχθεί και να εκσυγχρονιστεί. Αυτήν την οπισθοδρομική και αντιδραστική Αριστερά, κυρίες και κύριοι συνάδελφοι, υπηρετεί ο ΣΥΡΙΖΑ και όχι την Αριστερά της προόδου.
Κυρίες και κύριοι συνάδελφοι της Αντιπολίτευσης, σας άκουσα πολλές φορές να σημειώνετε με έμφαση ότι δίνετε των υπέρ πάντων αγώνα επικαλούμενοι την κοινωνία, ενώ στην πραγματικότητα αντιμάχεστε την κοινωνία. Παραβλέπετε σκόπιμα το γεγονός ότι από την πώληση της μικρής ΔΕΗ τα μεγαλύτερα οφέλη θα τα έχει η ίδια η επιχείρηση, καθώς με τα έσοδα από την αποκρατικοποίηση θα αποπληρωθούν δάνεια και με τη ρευστότητα που θα προκύψει θα γίνουν οι απαραίτητες επενδύσεις.
Και όταν γίνουν οι αναγκαίες επενδύσεις, τότε θα μπορούμε να μιλάμε για περιορισμό της πιθανότητας νέων αυξήσεων στα τιμολόγια, αλλά και για μακροπρόθεσμη δημιουργία νέων θέσεων εργασίας, ιδίως στις τοπικές κοινωνίες, που το έχουν ανάγκη.
Δεν σας άκουσα, επίσης, να κάνετε καμία αναφορά στη διασφάλιση των χιλιάδων θέσεων εργασίας που ήδη υπάρχουν, μιας και στο εν λόγω νομοσχέδιο προβλέπεται ρητά η υποχρέωση του επενδυτή να μεταφέρει το προσωπικό στην καινούργια εταιρεία και να το διατηρήσει ακέραιο και ολόκληρο για τουλάχιστον πέντε χρόνια.
Αναφέρομαι, φυσικά, στο προσωπικό των άξιων, έμπειρων και καταρτισμένων επιστημόνων και στελεχών, οι οποίοι καθημερινά υπερβάλλουν εαυτούς και δεν έχουν καμμία σχέση με τη μειοψηφία των συναδέλφων τους, που απολαμβάνουν συνδικαλιστικά προνόμια, χωρίς να προσφέρουν το ελάχιστο στην επιχείρηση ούτε φυσικά και στο καταναλωτικό κοινό.
Σε αντίθεση με τη συστηματική και φιλότιμη, είναι αλήθεια, προσπάθεια της Αντιπολίτευσης να παραβλέψει ορισμένες σημαντικές πτυχές του νομοσχεδίου, άκουσα πολλές φορές στελέχη της να ψεύδονται, ισχυριζόμενα, πρώτον, ότι τα δίκτυα της ΔΕΗ θα περάσουν σε ιδιώτες και δεύτερον, ότι το ρεύμα θα ακριβύνει.
Θα απαντήσω και στα δύο ερωτήματα: Πρώτον, τα δίκτυα παραμένουν υπό τον έλεγχο του ελληνικού δημοσίου. Δεύτερον, το ηλεκτρικό ρεύμα δεν θα ακριβύνει, διότι ο έλεγχος των τιμών, η πορεία των επενδύσεων και ο έλεγχος του κόστους των δικτύων θα εξακολουθήσει να ελέγχεται από την Ανεξάρτητη Ρυθμιστική Αρχή Ενέργειας.
(Στο σημείο αυτό κτυπάει προειδοποιητικά το κουδούνι λήξεως του χρόνου ομιλίας του κυρίου Βουλευτή) 
Κυρίες και κύριοι συνάδελφοι –και κλείνω με αυτό, γιατί δεν θέλω να καταχραστώ την ευγένεια και το χρόνο του Προεδρείου- είναι αυτονόητο ότι υπό τη φυσική πίεση του ανταγωνισμού υπάρχει προσδοκία βελτίωσης υπηρεσιών και προϊόντων. Παντού σε όλο τον κόσμο ο ανταγωνισμός φέρνει μείωση του λειτουργικού κόστους, βελτίωση της αποδοτικότητας, ορθή κοστολόγηση των επενδύσεων.
Από το άνοιγμα, λοιπόν, κυρίες και κύριοι συνάδελφοι, της αγοράς ενέργειας ο καταναλωτής θα αποκομίσει μόνον οφέλη: Καλύτερες και ποιοτικότερες υπηρεσίες, εισαγωγή νέων τεχνολογιών και τεχνογνωσίας και αποδοτικότερα κοστολόγια είναι ορισμένα μόνο από αυτά.
Για όλους τους παραπάνω λόγους υπερψηφίζω το νομοσχέδιο για τη μικρή ΔΕΗ στηρίζοντας με όλες μου τις δυνάμεις μια ακόμη σημαντική, μεταρρυθμιστική πρωτοβουλία της Κυβέρνησης.
Βλέπετε ανήκω –και εξακολουθώ συνειδητά να ανήκω- σε εκείνους που προτιμούν τη δράση από την αδράνεια. Επιλέγω, λοιπόν, συνειδητά να δίνω τη μάχη και να υποστηρίζω την άποψη μου, παρά να κάθομαι και να μοιρολογώ πάνω από τα ερείπια, λέγοντας «για όλα φταίνε όλοι οι άλλοι».
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Η τελευταία φράση, άλλωστε, είναι προνόμιο του κόμματος της Αξιωματικής Αντιπολίτευσης. Φαίνεται πως κανένας στην ομάδα της Κουμουνδούρου δεν διάβασε το πρόσφατο άρθρο του κ. Θεόδωρου Γεωργακόπουλου στην Εφημερίδα «ΚΑΘΗΜΕΡΙΝΗ» με τίτλο: «Οι επτά λόγοι που ο ΣΥΡΙΖΑ δεν είναι στην Κυβέρνηση».Σας υπενθυμίζω μόνο τον επίλογο του άρθρου: «Δεν μπορείς να υπόσχεσαι την Ελλάδα του 1985 ή του 2006, μιμούμενος ακόμη και τη χροιά της φωνής του Ανδρέα Παπανδρέου και να αυτοαποκαλείσαι «νέος»».
Σας ευχαριστώ πολύ.
(Χειροκροτήματα από την πτέρυγα της Νέας Δημοκρατίας)",361323,""," ΘΕΟΔΩΡΟΣ ΚΑΡΑΟΓΛΟΥ",106,"",106
"45057"," 
"," Ευχαριστούμε κι εμείς. 
Πριν δώσω τον λόγο στην κ. Τριανταφύλλου, που είναι η επόμενη ομιλήτρια, θα ήθελα να προτείνω στο Τμήμα μια μικρή τροποποίηση της διαδικασίας, μετά από διαβούλευση που κάναμε με όσους ήταν βέβαια, εδώ Κοινοβουλευτικούς Εκπροσώπους.
Επειδή υπάρχουν πολλοί ομιλητές ακόμη, η πρόταση είναι η εξής: Να μιλήσει ο κύριος Υπουργός, όποτε επιθυμεί –ει δυνατόν και μετά την κ. Τριανταφύλλου-, να μιλήσουν οι Κοινοβουλευτικοί Εκπρόσωποι επί της αρχής, όσοι δεν έχουν μιλήσει, και στη συνέχεια να γραφτούν ομιλητές που ενδιαφέρονται να μιλήσουν και στη συζήτηση επί των άρθρων. Προφανώς, να μιλήσουν οι εισηγητές και οι ειδικοί αγορητές στη συζήτηση επί των άρθρων και μετά να πάμε σε ενιαία συζήτηση. Ο κάθε ομιλητής, δηλαδή, μπορεί να μιλάει με κάποια ανοχή και του Προεδρείου και επί της αρχής, εφόσον το επιθυμεί, και επί των άρθρων.
Στο τέλος, θα πάμε σε μια κοινή, ενιαία ψηφοφορία, επειδή έχουν κατατεθεί αιτήσεις ονομαστικής ψηφοφορίας, όπως και χθες, για όλα τα θέματα, επί της αρχής και επί των άρθρων.",361324,"Chairman","ΠΡΟΕΔΡΕΥΩΝ",74,"",74
"45058","
"," Το απόγευμα;",361325,""," ΘΕΟΔΩΡΟΣ ΚΑΡΑΟΓΛΟΥ",106,"",106
"45059","
"," Σε ώρα που θα ρυθμίσουμε αργότερα, αφού διαμορφωθεί ο κατάλογος.
Βλέπω ότι υπάρχει συμφωνία. 
Επίσης, κάνουμε και έκκληση –δεν μπορούμε να το επιβάλλουμε αυτό- όσοι Βουλευτές μίλησαν επί της αρχής, εάν δεν τους είναι εντελώς απαραίτητο, να μην εγγραφούν για να μιλήσουν και στα άρθρα, για να μπορέσουν κι άλλοι Βουλευτές να πάρουν τον λόγο.
Βλέπω ότι το Τμήμα συναινεί.
Τον λόγο έχει η κ. Τριανταφύλλου.",361326,"Chairman","ΠΡΟΕΔΡΕΥΩΝ",74,"",74
"45060","
"," Ευχαριστώ, κύριε Πρόεδρε.
Κύριε Υπουργέ, κυρίες και κύριοι Βουλευτές, πρέπει να απαντήσω σε κάποια πράγματα, τα οποία ακούστηκαν προηγουμένως σχετικά με το ΣΥΡΙΖΑ, τη σχέση του με την Ευρωπαϊκή Ένωση κ.λπ..
Κατ’ αρχήν, είναι γνωστό σε όλους σας –είμαι σίγουρη- ότι υπάρχει ακόμη και σε αυτήν την Ευρώπη μια συζήτηση που έχει ανοίξει για τις ιδιωτικοποιήσεις.
Υπάρχουν συστάσεις προς όλες τις ευρωπαϊκές χώρες για πάγωμα των ιδιωτικοποιήσεων, τουλάχιστον μέχρι να γίνει απολογισμός των δράσεών τους και των αποτελεσμάτων τους. 
Δεύτερον, για το ΣΥΡΙΖΑ το ρεύμα είναι κοινωνικό αγαθό και ως τέτοιο έχουμε πει ότι σε καμμία περίπτωση δεν παίρνει ιδιωτικοποίηση και αποκρατικοποιήσεις. 
Τρίτον, σχετικά με την πρόταση δημοψηφίσματος του ΚΚΕ, εμείς θα τη στηρίξουμε. 
Τι δεν καταλαβαίνετε, κύριε συνάδελφε της συγκυβέρνησης, από αυτό; Εμείς θα τη στηρίξουμε και δεν διαφωνούμε. 
Τέταρτον, ο κ. Γεωργιάδης αναφέρθηκε πριν στις διαφορές που υπάρχουν ανάμεσα στις προτάσεις για τα δημοψηφίσματα. Πράγματι, ως ένα βαθμό, έχει δίκιο. Τεχνηέντως, βέβαια -καθόλου περίεργο ωστόσο- δεν ανέφερε ότι ανάμεσα σε όλες αυτές τις προτάσεις, όπως επίσης και ανάμεσα στις εισηγήσεις όλων των κομμάτων και στις απόψεις των φορέων, υπάρχει κοινή αφετηρία, υπάρχει κοινή συνισταμένη και είναι το «όχι», το ξεκάθαρο «όχι» απέναντι σε αυτό το νομοσχέδιο. 
Πάμε λίγο τώρα στο θέμα μας. Η Κυβέρνηση στοχεύει στην απογύμνωση της χώρας από όλα της τα περιουσιακά στοιχεία. Τώρα ήρθε και η σειρά της ΔΕΗ και σε αυτήν την περίπτωση δεν εξυπηρετεί μόνο τα ιδιωτικά συμφέροντα, αλλά και μεταβιβάζει σε ευτελείς τιμές –κυριολεκτικά επί πινακίου φακής- τα κομμάτια εκείνα με τα μεγαλύτερα περιθώρια μελλοντικής ανάπτυξης, τις πλέον καινοτόμες τεχνολογίες, τα πλέον κρίσιμα ορυκτά κοιτάσματα. 
Όλα αυτά τα περιουσιακά στοιχεία του ελληνικού λαού δημιουργήθηκαν από τον ιδρώτα και το υστέρημά του. Δημιουργήθηκαν για να εξυπηρετήσουν το κοινωνικό σύνολο και αποτελούν βασικά στοιχεία για την υπόσταση του κράτους και μελλοντική απαντοχή και ελπίδα για την παραγωγική του ανασυγκρότηση και ανάπτυξη. 
Αναφέρθηκα πολύ αναλυτικά στο τι περιλαμβάνεται στο πακέτο εκποίησης. Δεν χρειάζεται να αναφερθώ ξανά. 
Χαρίζετε, λοιπόν, στους ιδιώτες, που τα έργα και οι ημέρες τους μάς έχουν αποδείξει πόσο ωφελούν το κοινό συμφέρον. Το λέω, φυσικά, ειρωνικά. Υπάρχουν επτά ιδιωτικές μονάδες που παράγουν φυσικό αέριο, ύστερα από επιλογή τους, χωρίς να έχουν ούτε 1 ευρώ δόση, όμως, έχουν πάρει 1,2 δισεκατομμύρια ευρώ, για να κρατούν –τάχα- σε ασφάλεια το σύστημα. 
Εκτός από αυτό, χαρίζετε και το πελατολόγιο, δηλαδή το 30% των πολιτών, το 30% από εμάς. Αυτό γιατί; Γιατί η ΔΕΗ δεν είναι ανταγωνιστική και ο ανταγωνισμός μέσω της ιδιωτικοποίησης θα επιφέρει μείωση της τιμής του ρεύματος. 
Τα χειρότερα χρόνια της κρίσης, από το 2010 μέχρι σήμερα, η ΔΕΗ έχει κάνει επενδύσεις 4 δισεκατομμυρίων. Ποια ιδιωτική επιχείρηση μέσα σε αυτά τα χρόνια έχει κάνει 4 δισεκατομμύρια επενδύσεις; 
Η αντιπαράθεσή σας δεν γίνεται με επιχειρήματα, αλλά γίνεται επί δόγματος, να ανοίξει η αγορά, να απελευθερωθεί η αγορά. Η απελευθέρωση που ισχύει από το 1999 οδήγησε σε αυξήσεις –το είπαν και άλλοι- 102% στα οικογενειακά νοικοκυριά και 76% στις επιχειρήσεις, για να μην αναφέρω τα παραδείγματα στην Ευρώπη, όπου η πολιτική απορρύθμισης έδωσε αυξήσεις τιμολογίων ανάμεσα στα έτη από το 2002 έως το 2007, εξαιρετικά ανεβασμένες τιμές, 71% στη Σουηδία, 84% στην Ιρλανδία, 63% στη Δανία, 36% στη Φινλανδία. Πουθενά δεν επαληθεύτηκε αυτό που προέβαλαν οι κατασκευαστές και οι θιασώτες του νεοφιλελευθερισμού, ότι δηλαδή το καθεστώς απελευθέρωσης θα προκαλούσε μειώσεις. 
Παράλληλα, το κόστος παραγωγής ενέργειας έχει εκτοξευθεί. Είναι αυτονόητο πως απόρροια της απελευθέρωσης με τη διάσπαση της ενιαίας και καθετοποιημένης δομής της ΔΕΗ, η οποία της επέτρεπε πριν οικονομία κλίμακας και συντονισμένη λειτουργία, και με τις τρεις εταιρείες που άφησε στη θέση της –ΔΕΗ, Παραγωγή-Εμπορία και ΔΕΔΔΗΕ- είναι η εκτίναξη του κόστους. 
Η προωθούμενη ουσιαστικά νέα διάσπαση της ΔΕΗ θα αυξήσει παραπέρα το κόστος παραγωγής και η εναπομένουσα ΔΕΗ, λόγω του μείγματος καυσίμου και της ηλικίας των εργοστασίων που θα της απομείνουν σύντομα θα καταστεί μικρότερη και από τη μικρή ΔΕΗ και λιγότερο ανταγωνιστική προς αυτή. 
Το νεοφιλελεύθερο πλαίσιο ήταν αυτό που τόσα χρόνια σε συνδυασμό με πελατειακές σχέσεις, με ρουσφετολογική πολιτική έδωσε τη δυνατότητα για ευνοϊκές ρυθμίσεις σε «ημετέρους», όπως και οι σκανδαλώδεις ρυθμίσεις για τις εταιρείες «ENERGA» και «HELLAS POWER». Είπατε ότι είναι μικρές εταιρείες. Ναι, μικρές, αλλά θαυματουργές. Σε αυτούς, τους τάχα επενδυτές προσφέρθηκαν δύο εκατομμύρια καταναλωτές και πελάτες, αυτοί εξαπάτησαν τους πολίτες, καταχράστηκαν ακόμα και το χαράτσι του κ. Βενιζέλου πριν «πτωχεύσουν» -μέσα σε εισαγωγικά- κατάκλεψαν δηλαδή 300 εκατομμύρια δημόσιο χρήμα και τώρα είναι υπόδικοι. 
Και το επιχείρημα ότι θα φθηνύνει το ρεύμα –δεν έχω χρόνο, αλλά το ανέλυσαν άλλοι- είναι πραγματικά έωλο. 
Η ενεργειακή αυτάρκεια, κυρίες και κύριοι συνάδελφοι, είναι πολλές φορές συνώνυμο με την εθνική ανεξαρτησία. Εδώ υπάρχει σχέδιο ιδιωτικοποίησης της ηλεκτρικής ενέργειας. Η ιδιωτικοποίησή της φέρνει ανισότητες, ενεργειακή φτώχεια και ανασφάλεια, σε μια εποχή όπου το ηλεκτρικό ρεύμα είναι ένα από τα βαρόμετρα του πολιτισμού και όπου ένα πολύ μεγάλο μέρος των συμπολιτών μας δεν το έχουν, αδυνατούν να το πληρώσουν. 
Η αγώνας για τη ΔΕΗ δεν είναι αγώνας μόνο του ΣΥΡΙΖΑ, είναι αγώνας όλου του ελληνικού λαού. Σε αυτό το κατάφωρο έλλειμμα δημοκρατίας πώς ήρθε το νομοσχέδιο, πώς επιστρατεύθηκαν οι εργαζόμενοι; 
Στην υπάρχουσα απονομιμοποίηση της ηττημένης πρόσφατα συγκυβέρνησης αυτό που γίνεται, οι προτάσεις για δημοψήφισμα και του ΣΥΡΙΖΑ δεν είναι καθόλου τερτίπι. 
Κατά την άποψή μας, το πιο ελπιδοφόρο είναι ότι γεννιέται και ριζώνει ένα κίνημα με παρακαταθήκες από το χθες, αλλά και αναφορά στο μέλλον, διαπερνώντας κομματικά στεγανά και διαχωριστικές ιδεολογικές γραμμές. Θα είναι έλλειμμα, αν δεν εκφραστεί και κοινοβουλευτικά ό,τι συμπλέκεται, με αφορμή τη ΔΕΗ, με ποικίλους αρμούς και όχι μόνο με τους εργαζόμενους της ΔΕΗ. Είναι μοναδική ευκαιρία να εκφραστεί και κοινοβουλευτικά μια ριζωμένη ιθαγένεια υπεράσπισης των ζωτικών δομών του κοινωνικού κράτους, των πηγών του εθνικού πλούτου, των πολύτιμων περιβαλλοντικών οικοσυστημάτων, των εργασιακών δικαιωμάτων ενάντια στον οδοστρωτήρα των μνημονίων και του νεοφιλελευθερισμού. 
Το ξαναλέμε για να το καταλάβετε ότι θέση μας είναι πως η υπεράσπιση της δημόσιας ενέργειας και των πλουτοπαραγωγικών πόρων είναι θεμέλιο της παραγωγικής επιβίωσης και ανασυγκρότησης και όρος στοιχειώδους εθνικής υπόστασης. Ο ήλιος, ο άνεμος, το νερό, ο ορυκτός πλούτος δεν μπορούν να είναι πηγή κερδοσκοπίας για τα κρατικοδίαιτα «αρπακτικά» της αγοράς. Είναι κοινωνικά αγαθά, προσβάσιμα σε όλους και όχι εμπορεύματα πολυτελείας για λίγους «έχοντες και κατέχοντες». 
 Αυτό το νομοσχέδιο δεν πρέπει να περάσει και κυρίως δεν πρέπει να υλοποιηθεί. 
(Χειροκροτήματα από την πτέρυγα του ΣΥΡΙΖΑ)",361327,""," ΜΑΡΙΑ ΤΡΙΑΝΤΑΦΥΛΛΟΥ",277,"",277
"45061"," 
"," Θα δώσω τον λόγο και στον κ. Γάκη, επειδή πρέπει να παραστεί σε επιτροπή μετά. Έπειτα θα παρακαλέσω τον κύριο Υπουργό να λάβει τον λόγο. 
Κύριε Υπουργέ, αν έχετε την καλοσύνη, μας διευκολύνει αν μπορείτε να μιλήσετε τώρα, για να μιλήσουν μετά οι Κοινοβουλευτικοί Εκπρόσωποι.",361328,"Chairman","ΠΡΟΕΔΡΕΥΩΝ",74,"",74
"45062","
"," Κύριε Πρόεδρε, θα ήθελα να μιλήσω σε περίπου μισή ώρα, για να προλάβω να ετοιμαστώ.",361329,""," ΙΩΑΝΝΗΣ ΜΑΝΙΑΤΗΣ",170,"",170
"45063","
"," Εντάξει. 
Μετά θα δώσω τον λόγο στην κ. Χρυσοβελώνη, για να μιλήσει ως Κοινοβουλευτική Εκπρόσωπος. 
Ορίστε, κύριε Γάκη, έχετε τον λόγο.",361330,"Chairman","ΠΡΟΕΔΡΕΥΩΝ",74,"",74
"45064"," 
"," Ευχαριστώ πολύ, κύριε Πρόεδρε. 
Κυρίες και κύριοι συνάδελφοι, το νομοσχέδιο για τη μικρή ΔΕΗ, όπως ονομάζουμε τη σαλαμοποίηση, της Δημόσιας Επιχείρησης Ηλεκτρισμού το κομμάτι της μεγάλης ΔΕΗ και η διαδικασία διάλυσής της, δεν είναι απομονωμένο και αποκομμένο από την ευρύτερη οικονομική και κοινωνική πραγματικότητα αυτή. των μνημονιακών αδιεξόδων.
Δεν αντιμετωπίζει αυτό το νομοσχέδιο το αναπτυξιακό έλλειμμα, ούτε αποτελεί τον πυλώνα της ενεργειακής ασφάλειας και απεξάρτησης της χώρας, όπως κομπάζουν με επικοινωνιακές μεγαλοστομίες οι κυβερνητικοί παράγοντες. 
Το σημερινό νομοσχέδιο δεν λύνει το πρόβλημα του χρέους, δεν συμβάλλει στην ανταγωνιστικότητα ούτε στην παραγωγικότητα των επιχειρήσεων. Αντίθετα, όπως δείχνουν πρόσφατες μελέτες για την οικονομία της Ευρωζώνης, η οικονομία της Ευρώπης ουσιαστικά πάσχει στην ενέργεια. Είναι ακατανόητη και καταστροφική για την κοινωνία, για τις επιχειρήσεις αυτή η υποταγή της Κυβέρνησης στις τροϊκανές απαιτήσεις, που προωθούν το μοντέλο ιδιωτικοποίησης των πάντων και ακριβή ενέργεια στην περίοδο της κρίσης. 
Με έκπληξη ακούσαμε από τον κ. Καράογλου, τον πρώην Υπουργό -βεβαίως ίσως να ήταν απασχολημένος στα υπουργικά του καθήκοντα και να μην πήρε χαμπάρι τι γίνεται με τα μνημόνια- να ισχυρίζεται, ότι αυτή δεν είναι μνημονιακή δέσμευση, δεν είναι προαπαιτούμενο για τη δόση του δανείου, αλλά είναι υποχρέωση και συνθήκη της Ευρωπαϊκής Ένωσης. Κατανοούμε, βέβαια, την ανάγκη του και την αγωνιώδη προσπάθεια να ξανακερδίσει μπόνους στη διεκδίκηση μιας υπουργικής καρέκλας. 
Κύριοι συνάδελφοι, αυτό που χρειάζεται η εθνική μας οικονομία δεν είναι η δήθεν απελευθέρωση της αγοράς, αλλά μακροπρόθεσμος ενεργειακός σχεδιασμός, με κύριο πυλώνα τον εκσυγχρονισμό της ΔΕΗ, ώστε να παρέχει φθηνή και αδιάλειπτη ενέργεια στις επιχειρήσεις και την οικιακή κατανάλωση. 
Η ανταγωνιστικότητα της χώρας δεν θα δημιουργηθεί από μισθούς εξαθλίωσης, αλλά από φθηνό ρεύμα και φθηνή ενέργεια, που θα δώσουν ώθηση στην παραγωγή προϊόντων υψηλής εγχώριας προστιθέμενης αξίας. Χρειάζεται μια πολιτική που θα φέρει το κόστος σε προσιτά επίπεδα για καταναλωτές και επιχειρήσεις. Δεν μπορεί το ρεύμα σήμερα να στοιχίζει στη βιομηχανία, στο εμπόριο και στα σπίτια από 160 έως 180 ευρώ η μεγαβατώρα και να περιμένουμε να είμαστε ανταγωνιστικοί σε προϊόντα και τουριστικές υπηρεσίες. 
Αυτό είναι το πλαίσιο μέσα στο οποίο συζητάμε σήμερα το νομοσχέδιο και αυτή είναι η μεγάλη του αντίφαση, η εξυπηρέτηση δηλαδή της νεοφιλελεύθερης ισοπεδωτικής λογικής και της υποταγής στο μεγάλο κεφάλαιο που υπερτερεί του κοινωνικού και εθνικού συμφέροντος. 
Κυρίες και κύριοι συνάδελφοι, οι ρυθμίσεις που εισάγονται επιδιώκουν να δημιουργήσουν μια νέα πραγματικότητα, να ολοκληρώσουν νομοθετικά τις αποφάσεις της τρόικας και της συγκυβέρνησης για την πλήρη διάσπαση, διάλυση και ιδιωτικοποίηση της ΔΕΗ και των θυγατρικών της, αποφάσεις που εντάσσονται στο συνολικότερο πακέτο εκποίησης της δημόσιας περιουσίας, συρρικνώνοντας την τεχνολογική και κοινωνικοοικονομική υποδομή της χώρας. 
Η Κυβέρνηση Νέας Δημοκρατίας και ΠΑΣΟΚ θα χαρακτηριστεί σαν τη συγκυβέρνηση που κατάφερε να ξεπουλήσει τα πάντα σε όποιον να ’ναι, τον αέρα πουλώντας, τα αεροδρόμια, τη θάλασσα πουλώντας αιγιαλούς και παραλίες, τη στεριά, πουλώντας σήμερα τον ορυκτό πλούτο, όλα δηλαδή τα εθνικά μας πλεονεκτήματα. Αυτό που απαιτείται σήμερα είναι ριζοσπαστικές αποφάσεις για έξοδο της οικονομίας από την κρίση αντί του τυφλού ξεπουλήματος. 
Ειδικά για τα νησιά μας, η ενεργειακή κάλυψη είναι θέμα επιβίωσης. Τα στοιχεία κόστους για τη νησιωτική χώρα επιβεβαιώνουν την ενεργειακή ανεπάρκεια της Δωδεκανήσου και την επιδείνωση της κατάστασης, με την ενδεχόμενη τριχοτόμηση και ιδιωτικοποίηση της ΔΕΗ. 
Μας τρομάζει η ιδιωτικοποίηση και η απελευθέρωση της ενέργειας στα νησιά μας, κύριε Υπουργέ, κι αυτό γιατί η τιμή κόστους μιας μεγαβατώρας με καύσιμο το λιγνίτη είναι 40 ευρώ, με καύσιμο το φυσικό αέριο είναι 80 με 100 ευρώ, ενώ με καύσιμο το μαζούτ ή το πετρέλαιο, που χρησιμοποιούν τα εργοστάσια των νησιών, δηλαδή των μη διασυνδεδεμένων περιοχών, η μεγαβατώρα κοστίζει κατά μέσο όρο 250 ευρώ, δηλαδή πέντε με έξι φορές πάνω απ’ ό,τι στην υπόλοιπη χώρα. 
Σήμερα, αυτή τη διαφορά στο κόστος παραγωγής την καλύπτουν οι Έλληνες καταναλωτές με το τέλος της υπηρεσίας κοινής ωφέλειας. Τα ερωτήματα που γεννιούνται είναι πώς θα καλύπτεται αύριο αυτή η διαφορά. Θα την αναλάβει το κράτος; Θα συνεχίσει η κάλυψη από τους καταναλωτές; Θα εφαρμόζει η ιδιωτική ΔΕΗ τις δεσμεύσεις της δημόσιας ΔΕΗ; Θα αποδίδονται οι πόροι αυτοί στη ΔΕΗ, για να χρηματοδοτείται το κόστος στις νησιωτικές περιοχές ή θα έχουμε τα γνωστά φαινόμενα της «ENERGA» και της «HELLAS POWER»; 
Κύριε Υπουργέ, στις 30-8-2013 είχατε επισκεφθεί τη Ρόδο και υποσχεθήκατε τότε τη διασύνδεση του Νοτίου Αιγαίου με το εθνικό δίκτυο, αλλά και με το καλώδιο που συνδέει τη Δωδεκάνησο με την Κύπρο και το Ισραήλ. Ισχύουν αυτές οι δεσμεύσεις ή ήταν αυγουστιάτικες δηλώσεις;",361331,""," ΔΗΜΗΤΡΗΣ ΓΑΚΗΣ",43,"",43
"45065"," 
"," Δεν θυμάστε καλά.",361332,""," ΙΩΑΝΝΗΣ ΜΑΝΙΑΤΗΣ",170,"",170
"45066","
"," Το άκουσα σήμερα το πρωί σε βίντεο. Άκουσα τα λόγια σας, δεν το διάβασα!
Αυτή είναι η σημερινή πραγματικότητα, δηλαδή η απομόνωση. Η νησιωτική χώρα χρειάζεται οικονομικές επενδύσεις, χρειάζεται μια μεγάλη ΔΕΗ και φθηνό ρεύμα. Μια διασυνδεδεμένη Δωδεκάνησος με πρόγραμμα ανάπτυξης χρειάζεται επάρκεια, ποιότητα ισχύος και ευστάθεια του ηλεκτρικού δικτύου της ενέργειας.
Η Κυβέρνηση πρέπει να προχωρήσει άμεσα σε συγκεκριμένα ενεργειακά έργα υποδομής και τεχνολογικής αναβάθμισης του δικτύου στα νησιά. Μόνο έτσι θα αρθεί η απομόνωση, θα έχουμε τη σιγουριά ότι δεν θα βιώσουμε black out παρόμοια με τα περσινά, όπως σε Σαντορίνη και Ρόδο.
Παρεμπιπτόντως, πέρυσι, περίπου τέτοια εποχή, σας είχα στείλει μια επιστολή στην οποία δεν πήρα απάντηση. Στην επιστολή αυτή σας ανέφερα την επικινδυνότητα από την τοποθέτηση ηλεκτροπαραγωγικών ζευγών σε υποσταθμούς υποβάθμισης τάσης, που μπορούν να προκαλέσουν καταστροφικά και ηλεκτρικά, αλλά και περιβαλλοντικά ατυχήματα προκαλώντας πυρκαγιές μέσα στα δάση. 
Κύριε Υπουργέ, η διασύνδεση των νησιών με το εθνικό δίκτυο πρέπει να είναι πρώτη προτεραιότητά μας, σε συνδυασμό βέβαια με την ολοκλήρωση της κατασκευής του νέου εργοστασίου στη νότια Ρόδο, σε σημείο που να μη δημιουργεί περιβαλλοντικά προβλήματα. 
Ο ΣΥΡΙΖΑ έχει ξεκάθαρη και τεκμηριωμένη θέση ενάντια στην ιδιωτικοποίηση της ΔΕΗ. Ό,τι και να αποφασίσετε σήμερα, με κυβέρνηση ΣΥΡΙΖΑ η ΔΕΗ θα αποκτήσει ξανά την ενιαία οντότητά της, με κύριο χαρακτηριστικό την ενίσχυση του δημόσιου χαρακτήρα της σε όλες τις εκφάνσεις. Παλεύουμε για το παρόν και σχεδιάζουμε το μέλλον χωρίς να υποστηρίζουμε το παρελθόν. 
Ευχαριστώ πολύ.",361333,""," ΔΗΜΗΤΡΗΣ ΓΑΚΗΣ",43,"",43
"45067"," 
"," Ευχαριστούμε πολύ.",361334,"Chairman","ΠΡΟΕΔΡΕΥΩΝ",74,"",74
"45068","
"," Κύριε Πρόεδρε, θα ήθελα τον λόγο.",361335,""," ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",51,"",51
"45069","
"," Κύριε Γεωργιάδη, γιατί ζητάτε τον λόγο;",361336,"Chairman","ΠΡΟΕΔΡΕΥΩΝ",74,"",74
"45070","
"," Επί προσωπικού, κύριε Πρόεδρε, για ένα λεπτό.",361337,""," ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",51,"",51
"45071"," 
"," Ορίστε, κύριε Γεωργιάδη. Έχετε τον λόγο για να μας εξηγήσετε το προσωπικό.",361338,"Chairman","ΠΡΟΕΔΡΕΥΩΝ",74,"",74
"45072","
"," Ο συνάδελφος, κ. Γάκης, στον οποίον έχω πολύ μεγάλη προσωπική εκτίμηση, παρερμήνευσε αυτά που είπα και ανέφερε ότι μπορεί για λόγους υπουργικού θώκου να λέμε αυτά που λέμε για να ξαναπάρουμε θώκους κ.λπ..
Κύριε συνάδελφε, η Βουλή είναι χώρος ιδεολογικής αντιπαράθεσης. Είναι κρίμα, ειδικά εσείς που έχετε ήθος και χαρακτήρα –τα οποία σας αναγνωρίζω- να υποβιβάζετε την ιδεολογική αντιπαράθεση σε παραπολιτική. 
Εμείς, από τη Νέα Δημοκρατία, θέσαμε ένα συγκεκριμένο ιδεολογικό ζήτημα. Ποιο είναι αυτό; Ότι ο ΣΥΡΙΖΑ πατάει σε δύο βάρκες: από τη μία πλασάρει στην ελληνική κοινωνία την ιδέα ότι η ενέργεια είναι κοινωνικό αγαθό και άρα πρέπει να είναι στο κράτος, από την άλλη όμως αρνείται να υπογράψει το χαρτί του ΚΚΕ, που λέει να καταργηθούν όλοι οι σχετικοί νόμοι, γιατί ακριβώς, αν το πει, θα πρέπει να θέσει εαυτόν εκτός Ευρωπαϊκής Ένωσης και άρα έρχεται σε σύγκρουση με αυτά που λέει ο κ. Τσίπρας στην Ευρωπαϊκή Ένωση. Αυτό δεν έχει να κάνει με ευρωπαϊκούς θώκους, είναι ιδεολογικό ζήτημα. Αν έχετε να πείτε κάτι στο ιδεολογικό ζήτημα, πολύ ευχαρίστως να σας ακούσουμε. 
Επίσης, να σας πω το εξής, γιατί αναφερθήκατε στο μνημόνιο και το σχετικό νομοσχέδιο…",361339,""," ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",51,"",51
"45073"," 
"," Τώρα, όμως, κάνετε μια δεύτερη ομιλία, κύριε Γεωργιάδη. Δεν υπάρχει κάτι το προσωπικό.",361340,"Chairman","ΠΡΟΕΔΡΕΥΩΝ",74,"",74
"45074","
"," Δευτερόλεπτα θα χρειαστώ, κύριε Πρόεδρε. 
Το μνημόνιο δεν έχει κάτι για το συγκεκριμένο νομοσχέδιο. Το μνημόνιο γράφει την ανάγκη εφαρμογής της ευρωπαϊκής νομοθεσίας. Αν, λοιπόν, έχετε να πείτε κάτι σ’ αυτό, πολύ ευχαρίστως να σας ακούσουμε. Αν, όμως, υποβιβάζετε την κριτική σας στο ποιος θέλει ή δεν θέλει υπουργικούς θώκους, με συγχωρείτε αλλά αδικείτε και τον εαυτό σας και τη Βουλή. 
Ευχαριστώ πολύ.",361341,""," ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",51,"",51
"45075"," 
"," Είχα πει ότι θα δώσω τον λόγο στην κ. Χρυσοβελώνη, αλλά ο κ. Στρατούλης έχει μια υποχρέωση σε δικαστήριο. Θα μπορούσε να προηγηθεί;",361342,"Chairman","ΠΡΟΕΔΡΕΥΩΝ",74,"",74
"45076","
"," Ας προηγηθεί ο κύριος συνάδελφος.",361343,""," ΜΑΡΙΝΑ ΧΡΥΣΟΒΕΛΩΝΗ",297,"",297
"45077","
"," Κύριε Στρατούλη, έχετε τον λόγο.",361344,"Chairman","ΠΡΟΕΔΡΕΥΩΝ",74,"",74
"45078"," 
"," Σας ευχαριστώ, κύριε Πρόεδρε και εσάς, κυρία Χρυσοβελώνη.
Πρώτα απ’ όλα, θέλω να πω ότι συμφωνώ απολύτως με όσα είπε ο εισηγητής του ΣΥΡΙΖΑ κ. Πετράκος. Αυτό που πάει να συντελεστεί, η διάσπαση της ΔΕΗ και το ξεπούλημα της λεγόμενης μικρής ΔΕΗ, είναι πρώτα απ’ όλα ένα πολύ μεγάλο πολιτικό έγκλημα κι αυτό γιατί, η ΔΕΗ και οι υποδομές της δεν είναι περιουσία της Κυβέρνησης ούτε του Πρωθυπουργού, όπως ούτε του Υπουργού ή του κ. Άδωνι Γεωργιάδη, τον οποίον άκουσα πριν. Είναι περιουσία του ελληνικού λαού και δεν έχουν κανένα δικαίωμα να την εκχωρήσουν. 
Επίσης, αποτελεί πολιτικό έγκλημα, γιατί η Κυβέρνηση είναι κυβέρνηση μειοψηφίας. Στις ευρωεκλογές Νέα Δημοκρατία και ΠΑΣΟΚ που συγκυβερνούν, έλαβαν ποσοστό μόνο της τάξης του 30%. Τώρα έχουν λιγότερο ποσοστό από το 1/3 του ελληνικού λαού και δεν μπορούν με τέτοιες αποφάσεις να βάζουν σε υποθήκη το μέλλον του λαού και να δεσμεύουν επόμενες κυβερνήσεις για πολλά χρόνια. 
Δεύτερον, νομίζω ότι πρέπει να επαναλάβουμε ότι, εκτός όλων των άλλων, πρόκειται και για ένα αντιαναπτυξιακό, αντιοικονομικό, αντιπαραγωγικό, έγκλημα, διότι δεν σπάει και εκχωρείται το κομμάτι μιας οποιασδήποτε επιχείρησης της χώρας. 
Μιλάμε για τη ΔΕΗ, μια επιχείρηση στρατηγικής σημασίας που δραστηριοποιείται στον κλάδο της ενέργειας και χωρίς να υπάρχει έλεγχος του δημοσίου, σ’ αυτήν τη μεγάλη στρατηγικής σημασίας δημόσια επιχείρηση, δεν μπορεί ούτε ένα στοιχειώδες αναπτυξιακό σχέδιο να χαραχτεί για τη χώρα ή δεν μπορεί να υπάρξει κάποια στιγμή ή να σχεδιαστεί ή και να εφαρμοστεί ένα σχέδιο παραγωγικής ανασυγκρότησης της χώρας. Επομένως, είναι έγκλημα κατά της ίδιας της οικονομίας της χώρας και του μέλλοντός της. 
Τρίτον, είναι πρώτα απ’ όλα αντικοινωνικό έγκλημα, το έχουμε πει πολλές φορές. Αν χρειαστεί, θα το πούμε και ένα εκατομμύριο φορές. Το ηλεκτρικό ρεύμα, το νερό, ο αέρας, η θάλασσα είναι δημόσια κοινωνικά αγαθά, στα οποία πρέπει οι πολίτες να έχουν ισότιμη πρόσβαση σε προσιτές τιμές. 
Αυτό το εξασφαλίζει μόνο ο έλεγχος των δημόσιων κοινωνικών αγαθών από το δημόσιο και όχι από ιδιώτες, διότι τα μεγάλα ιδιωτικά συμφέροντα είναι γνωστό ότι κινούνται με βάση το κριτήριο της μέγιστης δυνατής κερδοφορίας. Δεν μπορούμε να εγκαταλείψουμε τους πολίτες και το δικαίωμά τους στο δημόσιο κοινωνικό αγαθό της ηλεκτρικής ενέργειας και να το αφήσουμε σε ιδιωτικά συμφέροντα. 
Τέταρτον, άκουσα πολύ προσεκτικά τον Υπουργό σε δημόσιες παρεμβάσεις του και τον Κοινοβουλευτικό Εκπρόσωπο, αλλά και τον εισηγητή της Νέας Δημοκρατίας να λένε «μα, ο ελεύθερος ανταγωνισμός…». Κατά πόσο είναι ελεύθερος, να το δούμε. 
Η δική μας γνώμη είναι ότι αυτό που λέτε εσείς απελευθέρωση της οικονομίας είναι σκλαβιά στα μεγάλα ιδιωτικά συμφέροντα, που μπαίνουν σ’ αυτούς τους τομείς και τους μονοπωλούν. Δεν είναι απελευθέρωση. Αυτό ισχύει εντός εισαγωγικών. 
Ας δούμε όμως ακόμα κι αυτό το μύθο της απελευθέρωσης. Από το 2003 και μετά το 49% της ΔΕΗ είναι ιδιωτικοποιημένο. Από το 2000 και μετά έχουν περάσει νόμοι επί νόμων, με τους οποίους «απελευθερώνεται» η αγορά ηλεκτρικής ενέργειας. Το 46,5% της εγκατεστημένης ισχύος στην ηλεκτρική ενέργεια το έχουν ιδιώτες, μόνο το 53,5% είναι στο δημόσιο και στη ΔΕΗ. 
Άρα, αυτό που εσείς λέτε απελευθέρωση έχει γίνει και έχει φέρει και αποτελέσματα αν θέλετε, κακά, αφενός μεν γιατί αυξήθηκαν τα τιμολόγια αυτά τα χρόνια που πέρασαν, από τότε που άρχισε η απελευθέρωση της αγοράς ηλεκτρικής ενέργειας και η ιδιωτικοποίηση της ΔΕΗ, κατά 102% στα λαϊκά νοικοκυριά και στα οικιακά τιμολόγια και κατά 76,4% στη βιομηχανία και μάλιστα, στην ενεργοβόρα βαριά βιομηχανία της χώρας. Και αφετέρου, έχουμε και παραδείγματα. Έχουμε την «Hellas Power» και την «Energa», δύο ιδιωτικές εταιρείες που δραστηριοποιούνταν. Όχι μόνο παρακράτησαν και ιδιοποιήθηκαν τα χρήματα από τους λογαριασμούς των Ελλήνων πολιτών που τους εμπιστεύτηκαν, αλλά ακόμη και τα χαράτσια ιδιοποιήθηκαν. Και δεν είδαμε αποτελεσματική υπεράσπιση του δημοσίου στο δικαστήριο, το οποίο έγινε, των δικών του συμφερόντων.
Να πούμε και κάτι, πέρα από τα διεθνή παραδείγματα της Ιρλανδίας και άλλων χωρών όπου απελευθερώθηκε η αγορά ηλεκτρικής ενέργειας και ανέβηκαν τα τιμολόγια. Ο ίδιος ο Ζερβός, ο διοικητής της ΔΕΗ, ήρθε σε διαρκή κοινοβουλευτική Επιτροπή και είπε ότι, κατά τη γνώμη του, θα αυξηθούν τα τιμολόγια του ηλεκτρικού ρεύματος, λόγω αυτής της απελευθέρωσης. 
Εν πάση περιπτώσει, αυτό θέλετε; Τη λεγόμενη απελευθέρωση, την οποία υποτίθεται με προηγούμενους νόμους έχετε κάνει και είχε αυτά τα αρνητικά αποτελέσματα; Γιατί δεν λέτε την αλήθεια στον ελληνικό λαό; Γιατί δεν λέτε ότι τον Ιούλιο του 2013 βγάλατε πράξη υπουργικού συμβουλίου όπου λέτε ότι διαλύετε και ξεπουλάτε τη ΔΕΗ, που λέτε ότι και αυτή η μεγάλη ΔΕΗ που θα μείνει με 70% των μετοχών της, το 49% από αυτό που θα απομείνει είναι σε ιδιώτες και άλλο ένα 17% έχει περάσει στο ΤΑΙΠΕΔ, πάει για ιδιωτικοποίηση και πάει μαζί με το μάνατζμεντ σε ιδιώτες; 
Γιατί δεν λέτε ότι ο ΑΔΜΗΕ ήδη είναι σε μία πορεία «διαγωνισμού» –εντός ή εκτός εισαγωγικών- για να εκχωρηθεί το 66% των μετοχών του; Πρόκειται για τον ΑΔΜΗΕ, δηλαδή τα δίκτυα μεταφοράς ηλεκτρικής ενέργειας, δηλαδή το νευρικό σύστημα της χώρας, της οικονομίας της και της ύπαρξής της. Άρα, ο σκοπός σας δεν είναι αυτός που λέτε, να ανοίξετε δηλαδή την αγορά ηλεκτρικής ενέργειας. Ο σκοπός σας είναι να πάτε σε πλήρη, ολοκληρωτική επιχείρηση της ΔΕΗ υπέρ των ιδιωτικών συμφερόντων. 
Επικαλείστε συνεχώς τον ΟΤΕ. Για να δούμε το παράδειγμα του ΟΤΕ, γιατί έτυχε να έχω και εμπειρία, να είμαι επί χρόνια μέλος της διοίκησής του. Πότε έπεσαν οι τιμές στην κινητή τηλεφωνία; Το 1992, όταν έδωσε η τότε κυβέρνηση μονοπωλιακά την κινητή τηλεφωνία στην «PANAFON» και την «TELESTET», που ήταν τα μεγαλύτερα τιμολόγια σε όλη την Ευρώπη, ή το 1998, μετά από προσφυγές στο Συμβούλιο της Επικρατείας πολλών, μεταξύ των οποίων και του ομιλούντος, και έξι χρόνια μετά δόθηκε άδεια και στον δημόσιο ΟΤΕ κι έκανε την «COSMOTE» και με την παρέμβασή της έπεσαν οι τιμές;
Μιλήσατε για αύξηση θέσεων εργασίας; Είκοσι έξι χιλιάδες τριακόσιους είχε ο ΟΤΕ όταν άρχισε να ιδιωτικοποιείται και άνοιξε η αγορά τηλεπικοινωνιών. Εννιά χιλιάδες έχει σήμερα, με πλήρη και σταθερή απασχόληση και πέντε χιλιάδες με σκλαβοπάζαρο, με 200 ευρώ το μήνα. 
Και λέτε «Μα, έκαναν έναν χρόνο να πάρουν τηλέφωνα και τώρα το παίρνουν σε μία ημέρα». Κάνετε λάθος. Το 2008 που εκχωρήθηκε, ξεπουλήθηκε στη γερμανική «DEUTSHE TELEKOM» ο ΟΤΕ σε μία εβδομάδα έπαιρναν τηλέφωνο και ήταν με δημόσιο ΟΤΕ. Την ψηφιοποίηση του δικτύου του ΟΤΕ και τον εκσυγχρονισμό του έκανε 100% ο δημόσιος ΟΤΕ, με δημόσιες επενδύσεις και με τα χρήματα των φορολογουμένων. Επομένως, μακριά από εμάς αυτά τα επιχειρήματα.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Τελειώνοντας, κύριε Πρόεδρε, εμείς βεβαίως έχουμε αναλάβει δέσμευση ότι θα κάνουμε οτιδήποτε για να μην περάσει αυτό το νομοσχέδιο.
 Στηρίξαμε τους αγώνες των εργαζομένων της ΔΕΗ και των τοπικών κοινωνιών και είχαν μεγάλη στήριξη. Δυστυχώς, εσείς αυτό το αντιμετωπίσατε με πολιτική επιστράτευση. Ντυθήκατε στο χακί και ντύσατε στο χακί και τους εργαζόμενους και βάλατε στο «γύψο» τους αγώνες τους κι όλη την ελληνική κοινωνία. Και σαν να μην έφτανε αυτό, εχθές διαρρεύσατε ότι θα καταργήσετε και τον συνδικαλιστικό νόμο και τη δυνατότητα να απεργούν οι εργαζόμενοι.
 Αυτά τι είναι; Αυτά είναι πρακτικές αυταρχικών καθεστώτων που τις συνεχίζετε με νέους τρόπους. Αυτά είναι παραβίαση της δημοκρατίας, «κουρελόχαρτο» το έχετε κάνει το Σύνταγμα. Δεν είναι ανωμαλία πολιτική να ζητάει υπογραφές Βουλευτών ο ΣΥΡΙΖΑ και τα άλλα κόμματα της Αντιπολίτευσης για να γίνει δημοψήφισμα για τη διάσπαση, διάλυση και την ιδιωτικοποίηση της ΔΕΗ. Αυτό το προβλέπει το Σύνταγμα στο άρθρο 44 παράγραφος 2. 
Πολιτική ανωμαλία είναι η Κυβέρνησή σας να κάνει συνεχώς «κουρελόχαρτο» το Σύνταγμα είτε με πράξεις νομοθετικού περιεχομένου, είτε με δικαστικές προσφυγές κατά απεργιών είτε με πολιτικές επιστρατεύσεις που έσπασαν όλα τα ρεκόρ τα δύο χρόνια. Δώδεκα έχουν γίνει από το 1974 μέχρι σήμερα. Τις έξι πολιτικές επιστρατεύσεις τις κάνατε από τον Ιούνιο του 2012 μέχρι σήμερα. 
Και εν πάση περιπτώσει, ακόμη και να το περάσετε με όποιο αυταρχικό τρόπο, εμείς έχουμε πει ότι θα ακυρώσουμε και αυτό το νομοσχέδιο και συνολικά την ιδιωτικοποίηση της ΔΕΗ και θα λογοδοτήσουν όσοι και όσες με πολιτική ευθύνη συνέβαλαν, στηρίζοντας ιδιωτικά, ιδιοτελή συμφέροντα και σε βάρος του δημοσίου συμφέροντος, τέτοιες πολιτικές.",361345,""," ΔΗΜΗΤΡΙΟΣ ΣΤΡΑΤΟΥΛΗΣ",263,"",263
"45079","
"," Παρακαλώ, ολοκληρώστε.",361346,"Chairman","ΠΡΟΕΔΡΕΥΩΝ",74,"",74
"45080"," 
"," Το πρόβλημα όμως είναι να σας προλάβουμε και πιστεύουμε ότι με την ψήφο και τους αγώνες του λαού θα ανατραπεί η Κυβέρνησή σας και θα προλάβουμε να μην ολοκληρωθεί αυτό το πολύ μεγάλο έγκλημα του αιώνα, έγκλημα αντιαναπτυξιακό, αντικοινωνικό, αντιοικονομικό και σε βάρος και της εθνικής μας κυριαρχίας.
Ευχαριστώ πολύ, κύριε Πρόεδρε.
(Χειροκροτήματα από την πτέρυγα του ΣΥΡΙΖΑ)",361347,""," ΔΗΜΗΤΡΙΟΣ ΣΤΡΑΤΟΥΛΗΣ",263,"",263
"45081","
"," Ευχαριστούμε κι εμείς.
Τον λόγο έχει η κ. Χρυσοβελώνη.",361348,"Chairman","ΠΡΟΕΔΡΕΥΩΝ",74,"",74
"45082","
 "," Ευχαριστώ, κύριε Πρόεδρε.
Κύριε Υπουργέ, κυρίες και κύριοι συνάδελφοι, κανείς δεν θα μπορούσε πραγματικά να προβλέψει το κύμα φόβου, το οποίο πλημμύρισε τη συγκυβέρνηση και είδαμε να εκδηλώνεται εχθές το πρωί.
Ο Πρωθυπουργός κ. Σαμαράς εξέθεσε τον κ. Μεϊμαράκη, διαρρέοντας μέσω κύκλων του πως δεν υπάρχει περίπτωση να συγκληθεί η Ολομέλεια της Βουλής πριν τον Οκτώβριο. «Με τίποτα» λένε οι συνεργάτες του Πρωθυπουργού. Προφανώς, το μικρό κονκλάβιο του Μεγάρου Μαξίμου πιστεύει ότι μπορεί να υποκαταστήσει τη Βουλή και να χειραγωγήσει τον κ. Μεϊμαράκη. 
Εμείς, κύριε Πρόεδρε, αρνούμαστε στους φίλους του Πρωθυπουργού το ρόλο του καθοδηγητή ή του χειραγωγού του Κοινοβουλίου. Εάν κάποιοι όμως στη Νέα Δημοκρατία αποδέχονται το ρόλο του ενεργούμενου, αυτό δεν μπορεί να είναι πρόβλημα της Βουλής και δεν πρέπει να αφορά στους Βουλευτές της συγκυβέρνησης συνολικά. 
Εμείς, ως Ανεξάρτητοι Έλληνες, θεωρούμε ως πρωταρχική αξία της Δημοκρατίας την ανεξαρτησία της γνώμης των Βουλευτών. Δεν πιστεύουμε ούτε στις αγέλες ούτε βεβαίως στον εκφοβισμό των εκπροσώπων του ελληνικού λαού. 
Ποια όμως ήταν στη συγκεκριμένη περίπτωση η πηγή του φόβου η οποία πλημμύρισε στην κυριολεξία τη συγκυβέρνηση; Αφορμή ήταν μία πρόταση δημοψηφίσματος. Ο παντογνώστης Πρωθυπουργός, πριν ακόμη και από το Επιστημονικό Συμβούλιο της Βουλής, γνωμοδότησε αρνητικά για την ύπαρξη των εκατόν είκοσι βουλευτικών υπογραφών. Δεν υπάρχουν για τον κ. Σαμαρά οι Βουλευτές, οι οποίοι ζητούν το δημοψήφισμα. 
Ο Πρωθυπουργός όμως δεν φοβάται μόνο τη Βουλή. Πλέον είναι σαφές ότι τον τρομοκρατεί ο ίδιος ο ελληνικός λαός. Τρέμει ο κ. Σαμαράς τη φωνή της πλειοψηφίας των πολιτών. Γι’ αυτό και κάνει πως δεν την ακούει. 
Κυρίες και κύριοι συνάδελφοι, εδώ οφείλω να ομολογήσω πως έχει απόλυτο δίκιο να φοβάται η συγκυβέρνηση, γιατί είναι πλέον δεδομένο ότι αποτελεί μειοψηφία στην ελληνική κοινωνία. Οι τελευταίες εκλογές το επιβεβαίωσαν πανηγυρικά. Η Νέα Δημοκρατία, μαζί με το ΠΑΣΟΚ, αποτελούν πια μόλις το 30% του εκλογικού σώματος, δηλαδή λιγότεροι από ένας στους τρεις ψηφοφόρους στηρίζουν σήμερα την κυριολεκτικά παραπαίουσα συγκυβέρνηση. Έτσι, λοιπόν, ο κ. Σαμαράς περιδεής προσπαθεί απεγνωσμένα να αποφύγει το 70% του ελληνικού λαού.
Έκλεισε αμέσως μετά τις ευρωεκλογές τη Βουλή, μαζί, βεβαίως, με τα αφτιά του, για να μην ακούει τη λαϊκή ετυμηγορία, με τον ισχυρισμό ότι δεν υπάρχει άξιο λόγου ή άλλως κατεπείγον νομοθετικό έργο και στη συνέχεια, εν μέσω του παρόντος πρώτου Θερινού Τμήματος εισάγονται προς ψήφιση στο Τμήμα της Βουλής σημαντικότητα νομοσχέδια, μεταξύ των οποίων και το παρόν. 
Προσποιείται ο Πρωθυπουργός ότι δεν υπάρχουν φωνές διαμαρτυρίας όλων των κοινωνικών φορέων, που εκφράστηκαν σύσσωμοι εναντίον του ξεπουλήματος της ΔΕΗ. Και αυτό γιατί ο κ. Σαμαράς, χώνοντας σαν τη στρουθοκάμηλο το κεφάλι του μέσα στην άμμο, νομίζει πως μπορεί να φαντάζεται ότι γύρω του δεν συμβαίνει απολύτως τίποτα. 
Δυστυχώς όμως γι’ αυτόν, δεν είναι καθόλου έτσι. Δυστυχώς γι’ αυτόν, το 70% του ελληνικού λαού καταψήφισε τόσο τη μεταλλαγμένη Νέα Δημοκρατία όσο και το πρώην ΠΑΣΟΚ, νυν Ελιά. Αυτή είναι η πραγματικότητα. Αυτή είναι η κοινωνική πλειοψηφία που δεν τολμάτε ούτε καν να αντικρίσετε, γιατί ήδη γνωρίζετε την ετυμηγορία της και βεβαίως, τη  φοβάστε. 
Με τον ίδιο μάλιστα τρόπο που αγνοείτε και απαξιώνετε τους ψηφοφόρους, αγνοείτε και απαξιώνετε και τους καταναλωτές της ΔΕΗ. Σύμφωνα με το νομοσχέδιό σας, το 30% των καταναλωτών μεταφέρεται αναγκαστικά στην ιδιωτικοποιούμενη μικρή ΔΕΗ.
Θέλουν ή δεν θέλουν, θα πάνε οι καταναλωτές αυτοί στη νέα εταιρεία για να γίνουν αναγκαστικά πελάτες της. Διότι έτσι αντιμετωπίζετε εσείς τον ελληνικό λαό, σαν κοπάδι από αρνιά τα οποία μόνοι σας διαθέτετε, πουλάτε ή χαρίζετε όπου σας αρέσει. Αυτή την παγκόσμια πρωτοτυπία που λέγεται «αναγκαστική μεταφορά πελατολογίου» σας την επισήμανε μέχρι και η Επιστημονική Υπηρεσία της Βουλής. Σας είπε, δηλαδή, ότι είναι κάτι πρωτοφανές και βεβαίως, απόλυτα αντισυνταγματικό.
Εσάς, βέβαια, δεν σας ενδιαφέρουν καθόλου όλα αυτά. Το μόνο που σας απασχολεί είναι να δώσετε προίκα, μαζί με τις υποδομές της ΔΕΗ και αρκετούς καταναλωτές, έτσι ώστε να αποτελέσουν την απαραίτητη μαγιά για την ιδιωτική κερδοφορία. Όλα τα υπόλοιπα τα φορτώνετε στο μνημόνιο, που παρεμπιπτόντως δεν αναφέρει απολύτως τίποτα ούτε για εκχώρηση πελατολογίου ούτε για εκποίηση της ΔΕΗ στη λογιστική της αξία. Αυτά είναι δικά σας κόλπα τα οποία συνδυάζετε πονηρά, με μνημονιακές υποχρεώσεις που εσείς μόνοι σας έχετε υπογράψει. Το τερπνόν μετά του ωφελίμου δηλαδή.
Δεν θα αναλύσω, κύριε Πρόεδρε, όλες τις αντισυνταγματικές διατάξεις του νομοσχεδίου, γιατί είμαι βέβαιη ότι θα ακολουθήσει επ’ αυτού ειδική συζήτηση. Θα περιοριστώ μόνο στην επισήμανση που έκανε και η Επιστημονική Υπηρεσία της Βουλής για την απαγόρευση λήψης οποιωνδήποτε ασφαλιστικών μέτρων που να αφορούν είτε τη μεγάλη είτε τη μικρή ΔΕΗ. Πάει, λοιπόν, από το παράθυρο και το δικαίωμα της αποτελεσματικής δικαστικής προστασίας των πολιτών και βεβαίως, των εργαζομένων, τους οποίους εσείς προσπαθείτε να φιμώσετε, καταφεύγοντας στην προσφιλή πλέον για εσάς μέθοδο της επιστράτευσης, ένα θεμελιώδες δικαίωμα το οποίο, επαναλαμβάνω, πως κατοχυρώνει το ίδιο το Σύνταγμά μας, αλλά και η Ευρωπαϊκή Σύμβαση για τα Δικαιώματα του Ανθρώπου.
Κύριε Πρόεδρε, κυρίες και κύριοι συνάδελφοι, πάμε τώρα στο θέμα του ανταγωνισμού, που, όπως γνωρίζουμε, αποτέλεσε και το πρόσχημα για το ξεπούλημα της ΔΕΗ. Στην αρχή, λοιπόν, η δικαιολογία από πλευράς συγκυβέρνησης για τη δημιουργία της λεγόμενης μικρής ΔΕΗ ήταν το άνοιγμα του ανταγωνισμού στην αγορά ηλεκτρικής ενέργειας, που δήθεν θα ωφελήσει τους καταναλωτές κ.ο.κ.. Επειδή αυτό το επιχείρημα καταρρίφθηκε με επίσημα στοιχεία της Διεθνούς Υπηρεσίας Ενέργειας, που μελέτησε τις επιπτώσεις σε άλλες χώρες από παρόμοιες ιδιωτικοποιήσεις, Νέα Δημοκρατία-ΠΑΣΟΚ έπρεπε να βρουν άλλο πρόσχημα, γιατί η δήθεν μείωση της τιμής του ρεύματος είδαν πλέον ότι δεν πιάνει.
Το νέο εφεύρημα που κατασκεύασαν ήταν ο τελευταίος ισχυρισμός της κ. Βούλτεψη, ότι η μεγάλη ΔΕΗ πρέπει να πουλήσει το ένα τρίτο της για να βρει κεφάλαια για επενδύσεις, αλλιώτικα δεν θα μπορεί να συντηρήσει τα εργοστάσιά της και η ηλεκτροπαραγωγή θα καταρρεύσει. Επομένως, μόνο με το ξεπούλημα μπορούν να βρεθούν τα αναγκαία κεφάλαια για την εναπομείνασα μεγάλη ΔΕΗ.
Η συγκυβέρνηση, λοιπόν, καταφεύγει τώρα στη διασπορά φοβικών συνδρόμων και ψευδών ειδήσεων για να χειραγωγήσει τους πολίτες, προκειμένου να πιστέψουν όλοι πως η ΔΕΗ αδυνατεί να βρει χρήματα από οπουδήποτε αλλού και ότι, επομένως, το νομοσχέδιο της μικρής ΔΕΗ είναι μονόδρομος.
Φυσικά και δεν είναι αυτή η αλήθεια. Και δεν είναι κάτι που υποστηρίζουμε μόνο εμείς, οι Ανεξάρτητοι Έλληνες. Σας διαβάζω ανταπόκριση του Διεθνούς Πρακτορείου Bloomberg, στις 30 του περασμένου Απριλίου, πριν δηλαδή από δύο μήνες περίπου. Λέει, λοιπόν: «Έξι φορές υπερκαλύφτηκε το ποσόν που ζητούσε να αντλήσει από τις αγορές η ΔΕΗ μέσω του εταιρικού της ομολόγου και αντί για 500 εκατομμύρια ευρώ, η συνολική προσφορά ανήλθε στα 3 δισεκατομμύρια ευρώ. Το βιβλίο των προσφορών έκλεισε με τη ΔΕΗ να εισπράττει τελικά 700 εκατομμύρια ευρώ, με πολυετή ομόλογα από τους διεθνείς επενδυτές. Η υπερκάλυψη της έκδοσης μέσω της μεγάλης ανταπόκρισής τους και η επίτευξη επιτοκίων αρκετά μικρότερων του αναμενόμενου αποτελούν», σύμφωνα πάντοτε με το Πρακτορείο Bloomberg, «μία ακόμη ένδειξη επενδυτικής υγείας της ΔΕΗ».
Με άλλα λόγια, η πρόσφατη ανταπόκριση των διεθνών αγορών διαψεύδει πανηγυρικά την κ. Βούλτεψη και το ψευδοεπιχείρημα της συγκυβέρνησης. Νομίζω ειλικρινά πως οποιαδήποτε άλλη παρατήρηση σχετικά με τη δήθεν αναγκαιότητα του ξεπουλήματος της ΔΕΗ πλέον παρέλκει.
Κυρίες και κύριοι συνάδελφοι, αυτό που απλούστατα αποδεικνύει η διαρκής αλλαγή προσχημάτων από την πλευρά της συγκυβέρνησης είναι η απόλυτη αδυναμία Νέας Δημοκρατίας-ΠΑΣΟΚ να υπερασπιστούν τον πυρήνα της πολιτικής τους. Τα πράγματα, λοιπόν, θα πρέπει επιτέλους να ακουστούν με το όνομά τους. Η διάλυση της ΔΕΗ είναι απλά διάλυση και το ξεπούλημα της μικρής ΔΕΗ είναι απλά ξεπούλημα. Τα πράγματα είναι πάρα πολύ καθαρά. Δεν μπορείτε πλέον να καλύψετε την αδυναμία σας ενώπιον της κοινωνίας ούτε λέγοντας ψέματα ούτε βεβαίως, καλώντας τις τελευταίες μνημονιακές εφεδρείες να σας στηρίξουν.
Είδαμε, για παράδειγμα, χθες το μεσημέρι να μεταφέρετε εσπευσμένα στο Α΄ Θερινό Τμήμα τον τέως Υπουργό Υγείας κ. Γεωργιάδη, ο οποίος κανονικά συμμετέχει στο Γ΄ Θερινό Τμήμα της Βουλής, απλώς και μόνο για να στηρίξει και να ψηφίσει το νομοσχέδιό σας. Ο πανικός σας δεν κρύβεται πλέον, όπως βεβαίως και η αλήθεια. Και η αλήθεια είναι ότι δεν εξυπηρετείτε ούτε το δημόσιο ούτε βεβαίως και το κοινωνικό συμφέρον με την εκποίηση της ΔΕΗ. Οι μόνοι που θα ωφεληθούν είναι κάποιοι ιδιώτες που θα αγοράσουν τα εργοστάσια και τα δίκτυα της ΔΕΗ στη λογιστική τους αξία, δηλαδή πολύ κάτω από την πραγματική τους τιμή.
Ελπίζω τουλάχιστον να μη μιλάτε για επιχειρηματίες τύπου «ENERGA», που όχι μόνο δεν πρόκειται να επενδύσουν στη ΔΕΗ, αλλά θα κατακλέψουν και την περιουσία που έφτιαξε με τεράστιες θυσίες ο ελληνικός λαός. Αυτό που λέω μπορεί να σας το επιβεβαιώσει αρμοδίως ο Υπουργός Υγείας κ. Βορίδης, ο οποίος συμμετείχε ενεργά ως συνήγορος υπεράσπισης των καταχραστών του δημοσίου χρήματος.
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Τελειώνω, κύριε Πρόεδρε.
Επειδή οι Ανεξάρτητοι Έλληνες δεν πρόκειται να γίνουμε ποτέ ούτε συνήγοροι καταχραστών ούτε βέβαια υπερασπιστές του ξεπουλήματος της δημόσιας περιουσίας, δηλώνουμε ότι καταψηφίζουμε το νομοσχέδιό σας, καταδικάζουμε τη διάλυση της ΔΕΗ και ζητούμε τη διενέργεια δημοψηφίσματος για να αποφανθεί επ’ αυτού ο ελληνικός λαός.
Σας ευχαριστώ.
(Χειροκροτήματα από την πτέρυγα των ΑΝΕΛ)",361349,""," ΜΑΡΙΝΑ ΧΡΥΣΟΒΕΛΩΝΗ",297,"",297
"45083","
"," Κύριε Πρόεδρε, ζητώ τον λόγο επί προσωπικού.",361350,""," ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",51,"",51
"45084","
"," Κύριε Γεωργιάδη…",361351,"Chairman","ΠΡΟΕΔΡΕΥΩΝ",74,"",74
"45085","
"," Είπε το όνομά μου.",361352,""," ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",51,"",51
"45086","
"," Κάνετε κατάχρηση ενός δικαιώματος.",361353,"Chairman","ΠΡΟΕΔΡΕΥΩΝ",74,"",74
"45087","
"," Δευτερόλεπτα, κύριε Πρόεδρε, σας ζητώ.",361354,""," ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",51,"",51
"45088","
"," Μα, αν είναι δυνατόν εδώ κάθε τέως Υπουργός να απαντάει σε όποια κριτική του γίνεται.",361355,"Chairman","ΠΡΟΕΔΡΕΥΩΝ",74,"",74
"45089","
"," Όχι. Είπε το όνομά μου συγκεκριμένα, κύριε Πρόεδρε.",361356,""," ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",51,"",51
"45090","
"," Είπε το όνομά σας, άρα είναι επί προσωπικού;",361357,"Chairman","ΠΡΟΕΔΡΕΥΩΝ",74,"",74
"45091","
"," Δεν είπα και τίποτα κακό.",361358,""," ΜΑΡΙΝΑ ΧΡΥΣΟΒΕΛΩΝΗ",297,"",297
"45092","
"," Ορίστε, έχετε ένα λεπτό, αλλά να ξέρετε ότι η φθορά των δικαιωμάτων είναι αρνητικό σύνδρομο.",361359,"Chairman","ΠΡΟΕΔΡΕΥΩΝ",74,"",74
"45093","
"," Είναι ωραίο ιδεολογικό ζήτημα αυτό, κύριε Πρόεδρε. Να το εξετάσουμε με το ΣΥΡΙΖΑ. Είναι εξαιρετικά ενδιαφέρον.
Κύριε Πρόεδρε, ο λόγος που ζητάω τον λόγο για είκοσι δευτερόλεπτα και μόνο είναι πολύ απλός. Η κ. Χρυσοβελώνη, αναφέροντάς με ονομαστικά, είπε ότι είμαι εδώ, διότι θέλω να υποστηρίξω το νομοσχέδιο και έγινε η αντικατάσταση λόγω πανικού της Κυβερνήσεως.",361360,""," ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",51,"",51
"45094","
"," …(Δεν ακούστηκε)",361361,""," ΜΑΡΙΝΑ ΧΡΥΣΟΒΕΛΩΝΗ",297,"",297
"45095","
"," Μη διακόπτετε, παρακαλώ.",361362,"Chairman","ΠΡΟΕΔΡΕΥΩΝ",74,"",74
"45096","
"," Η κ. Χρυσοβελώνη, μάλλον, λόγω της μικρής της εμπειρίας στα κοινοβουλευτικά δρώμενα, γνωρίζει…",361363,""," ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",51,"",51
"45097","
"," …(Δεν ακούστηκε)",361364,""," ΜΑΡΙΝΑ ΧΡΥΣΟΒΕΛΩΝΗ",297,"",297
"45098","
"," Παρακαλώ, παρακαλώ.",361365,"Chairman","ΠΡΟΕΔΡΕΥΩΝ",74,"",74
"45099","
"," …δεν γνωρίζει ότι οι αντικαταστάσεις Βουλευτών στα Θερινά Τμήματα είναι κάτι προβλεπόμενο από τον Κανονισμό.",361366,""," ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",51,"",51
"45100","
"," Σαφώς και το γνωρίζω!",361367,""," ΜΑΡΙΝΑ ΧΡΥΣΟΒΕΛΩΝΗ",297,"",297
"45101","
"," Μη με διακόπτετε!
Κύριε Πρόεδρε, η απάντηση δεν γίνεται έτσι μέσα στο Κοινοβούλιο. Εντάξει, είναι Ανεξάρτητοι Έλληνες, αλλά η συγκεκριμένη είναι και αγενής Ελληνίδα.",361368,""," ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",51,"",51
"45102","
"," Παρακαλώ, να ολοκληρώσει.",361369,"Chairman","ΠΡΟΕΔΡΕΥΩΝ",74,"",74
"45103","
"," Έχετε στρατευθεί γι’ αυτό το λόγο!",361370,""," ΜΑΡΙΝΑ ΧΡΥΣΟΒΕΛΩΝΗ",297,"",297
"45104","
"," Μα, είναι δυνατόν; Το επιτρέπετε αυτό;
Καταλάβατε τώρα, κύριε Πρόεδρε, γιατί έπρεπε να ζητήσω τον λόγο επί προσωπικού;",361371,""," ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",51,"",51
"45105","
"," Καταλαβαίνω, όμως, κύριε Γεωργιάδη, ότι η φθορά των κανόνων δημιουργεί αυτήν την κατάσταση. Αυτό καταλαβαίνω εγώ.",361372,"Chairman","ΠΡΟΕΔΡΕΥΩΝ",74,"",74
"45106","
"," Κύριε Πρόεδρε, με συγχωρείτε. Εδώ έχουμε ένα συγκεκριμένο θέμα. Έχουμε μία Βουλευτή του Κοινοβουλίου, που κατηγορεί έναν άλλον για κάποιου είδους συνομωσία.",361373,""," ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",51,"",51
"45107","
"," Τα επισημαίνω!",361374,""," ΜΑΡΙΝΑ ΧΡΥΣΟΒΕΛΩΝΗ",297,"",297
"45108","
"," Μία συνάδελφος, που έχει και δημοσίως τοποθετηθεί υπέρ του νομοσχεδίου για τη μικρή ΔΕΗ, είχε ένα προσωπικό ζήτημα και ζήτησε κάποιον να την αντικαταστήσει.",361375,""," ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",51,"",51
"45109","
"," Δικαίωμά σας είναι να…",361376,""," ΜΑΡΙΝΑ ΧΡΥΣΟΒΕΛΩΝΗ",297,"",297
"45110","
"," Και ναι, ζήτησα να είμαι εγώ, γιατί εξαιρετικά με ενδιαφέρει η υπεράσπιση αυτού του νομοσχεδίου και η ιδεολογική μάχη των ιδιωτικοποιήσεων.",361377,""," ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",51,"",51
"45111","
"," Για όλα τα πράγματα υπάρχει πάντα μία εξήγηση!",361378,""," ΜΑΡΙΝΑ ΧΡΥΣΟΒΕΛΩΝΗ",297,"",297
"45112","
"," Κυρία Χρυσοβελώνη, τώρα χάνετε το δίκιο σας.",361379,"Chairman","ΠΡΟΕΔΡΕΥΩΝ",74,"",74
"45113","
"," Κύριε Πρόεδρε, δεν υπάρχει αυτό που ζούμε. Προστατέψτε με, επιτέλους!
Δεν υπάρχει κανένας πανικός της Κυβερνήσεως. Απόδειξη για το ότι δεν υπάρχει πανικός της Κυβερνήσεως είναι ότι είναι ένα από τα νομοσχέδια που δεν έχει καμμία αμφισβήτηση από κανένα μέλος των Κοινοβουλευτικών Ομάδων που συγκροτούν τη συγκυβέρνηση.
Άρα, για ποιο πανικό μιλάμε, κύριε Πρόεδρε; Βρίσκομαι εδώ για να εξυπηρετήσω μία καλή συνάδελφο, η οποία είχε ένα προσωπικό θέμα. Βρίσκομαι εδώ, επίσης, γιατί πιστεύω στην ιδεολογική μάχη. Μου κάνει εντύπωση που έχουν περάσει τόσοι ομιλητές και του ΣΥΡΙΖΑ και των Ανεξάρτητων Ελλήνων και στο ιδεολογικό ζήτημα που ετέθη, για το αν είναι υπέρ τελικά της Ευρωπαϊκής Ένωσης και του ανοίγματος της αγοράς ενέργειας ή όχι, ποιούν την νήσσαν, δηλαδή κάνουν την πάπια! Και οι μεν και οι δε.
Ευχαριστώ πολύ.",361380,""," ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",51,"",51
"45114","
"," Ο Κανονισμός ορίζει την έννοια του προσωπικού. Παρακαλώ να μελετηθεί ο Κανονισμός, για να μη χάνουμε χρόνο. Η αντικατάσταση μέλους του Τμήματος μπορεί να γίνει για πολλούς λόγους, κύριε Γεωργιάδη. Δεν είναι ύβρις αυτό. Η κ. Χρυσοβελώνη έκανε έναν σχολιασμό. Δεν άξιζε τον κόπο αυτό το οποίο κάνετε.",361381,"Chairman","ΠΡΟΕΔΡΕΥΩΝ",74,"",74
"45115","
"," Δεν ήταν σχολιασμός αυτό που είπε. 
ΑΝΔΡΕΑΣ ΨΥΧΑΡΗΣ: Δεν έκανε σχολιασμό, κύριε Πρόεδρε.",361382,""," ΦΕΒΡΩΝΙΑ ΠΑΤΡΙΑΝΑΚΟΥ",233,"",233
"45116"," 
"," Τώρα, για να καταλάβω, εσείς, κύριε Ψυχάρη, με ποια ιδιότητα μιλάτε; Έχετε αποκτήσει ρόλο αυθαιρέτως; 
ΑΝΔΡΕΑΣ ΨΥΧΑΡΗΣ: Είναι αντικοινοβουλευτικό αυτό που έκανε.",361383,"Chairman","ΠΡΟΕΔΡΕΥΩΝ",74,"",74
"45117","
"," Δεν έχετε τον λόγο, κύριε Ψυχάρη. Μην το παρακάνουμε πια.
Ο κύριος Υπουργός έχει το λόγο.",361384,"Chairman","ΠΡΟΕΔΡΕΥΩΝ",74,"",74
"45118","
"," Κυρίες και κύριοι συνάδελφοι, το νομοσχέδιο που συζητούμε σήμερα είναι ένα σημαντικό νομοσχέδιο. Είναι ένα από τα σημαντικότερα νομοσχέδια του τελευταίου χρονικού διαστήματος. Είναι ένα νομοσχέδιο, το οποίο απαιτεί καθαρές πολιτικές τοποθετήσεις και ακόμα πιο ξεκάθαρες ιδεολογικές προσεγγίσεις, προκειμένου να απαντηθεί το ερώτημα αν αυτή η παρέμβαση είναι προοδευτική ή συντηρητική. Το συγκεκριμένο νομοσχέδιο απαιτεί, επίσης, απόλυτη σαφήνεια αν επιχειρησιακά βοηθά ή όχι τη ΔΕΗ. Απαιτεί, τέλος, μία προσέγγιση καθαρά κοινωνική, κατά πόσο δηλαδή η συγκεκριμένη παρέμβαση βοηθά την κοινωνία και ιδιαίτερα τα ασθενέστερα, κοινωνικά και οικονομικά, στρώματα.
Ξεκινώντας, θα επιδιώξω να δώσω τη μεγάλη εικόνα του θέματος. Έχω ομαδοποιήσει τα ζητήματα και τα ερωτήματα που απασχολούν το δημόσιο διάλογο σε δέκα κατηγορίες. Θα σας αναφέρω, λοιπόν, τα δέκα θέματα.
Πρώτο ερώτημα: Υπάρχει, άραγε, ευρωπαϊκή στρατηγική για την ενέργεια και μέσα σ’ αυτήν είναι ξεκάθαρη η ελληνική ενεργειακή στρατηγική, έτσι ώστε αυτό το οποίο νομοθετούμε σήμερα να είναι ενταγμένο σε μία συνολική προσέγγιση;
Δεύτερο ερώτημα: Μήπως, άραγε, ξεπουλιέται εθνικός πλούτος και εμείς κάνουμε κάτι που πολύ λίγες χώρες έχουν κάνει στο παρελθόν;
Τρίτο ερώτημα: Μήπως μ’ αυτό που νομοθετούμε θα αυξηθούν οι τιμές του ηλεκτρικού ρεύματος στα νοικοκυριά;
Τέταρτο ερώτημα: Μήπως μ’ αυτό που κάνουμε θα αυξηθεί το ηλεκτρικό ρεύμα στη βιομηχανία και άρα θα έχουμε απολύσεις εργαζομένων και αύξηση της ανεργίας;
Πέμπτο ερώτημα: Μ’ αυτά που γίνονται, μήπως ουσιαστικά ερχόμαστε πίσω από τους δανειστές και ξεπουλάμε μέσω του ΤΑΙΠΕΔ, ενώ πρόκειται μόνο για μία κίνηση, με την οποία θα αποπληρώσουμε το χρέος έναντι των δανειστών μας;
Έκτο ερώτημα: Μήπως όλα αυτά θα χτυπήσουν το σκληρό πυρήνα της πολιτικής για την καταπολέμηση της ενεργειακής φτώχειας και θα υποστούν ζημιές τα κοινωνικά και οικονομικά ασθενέστερα νοικοκυριά και κυρίως αυτά που εξυπηρετούνται από το Κοινωνικό Οικιακό Τιμολόγιο, δηλαδή οι ευπαθείς οικογένειες;
Έβδομο ερώτημα: Οι τοπικές κοινωνίες, εκεί όπου υπάρχουν λιγνιτικές ή υδροηλεκτρικές μονάδες που θα μεταβιβαστούν στον ιδιώτη, μήπως θα δουν να χειροτερεύει η ζωή τους;
Όγδοο ερώτημα: Αυτό το οποίο έχει διαμορφωθεί ως ένα μείγμα λιγνιτικών και υδροηλεκτρικών μονάδων, μήπως είναι το «φιλέτο», η καλή ΔΕΗ και έχουμε πάρει όλα τα καλά εργοστάσια και φράγματα και έχουμε αφήσει πίσω στη μεγάλη ΔΕΗ, στο υπόλοιπο 70%, ό,τι χειρότερο;
Ένατο ερώτημα: Μήπως μ’ αυτήν την παρέμβαση καταπατούνται τα δικαιώματα των εργαζομένων και έχουμε «εργασιακό Μεσαίωνα»;
Δέκατο ερώτημα: Μ’ αυτήν την παρέμβαση που γίνεται, υπάρχει περίπτωση να είναι σε δυσμενέστερη θέση η ΔΕΗ ή μήπως είναι σε ευμενέστερη και ουσιαστικά απελευθερώνεται από δεσμεύσεις που ακόμα και σήμερα έχει;
Ξεκινώ με το πρώτο ερώτημα. Υπάρχει ευρωπαϊκή ενεργειακή στρατηγική και μέσα σ’ αυτήν εθνική ενεργειακή στρατηγική, έτσι ώστε να δούμε πώς εντάσσεται η συγκεκριμένη παρέμβαση για τη μικρή ΔΕΗ; Ποιο είναι το μεγάλο θέμα που απασχολεί την Ευρώπη σήμερα; Το μεγάλο θέμα που απασχολεί τα τελευταία δύο Συμβούλια Κορυφής, όλα τα Συμβούλια Υπουργών Ενέργειας και Περιβάλλοντος, όλο το δημόσιο διάλογο στην Ευρώπη και ασφαλώς το Ευρωκοινοβούλιο είναι το πώς η Ευρώπη θα βαδίσει με την ολοκλήρωση των δράσεων ενόψει του 2020 προς το 2030 στα κομβικά ζητήματα κλιματική αλλαγή και ενέργεια, προκειμένου να έχουμε αποτροπή των δυσμενών επιπτώσεων σε βάρος του περιβάλλοντος και ταυτόχρονα φθηνή ηλεκτρική ενέργεια για τα νοικοκυριά και τις βιομηχανίες.
Ποια είναι η πρόταση της Ευρωπαϊκής Επιτροπής για την αντιμετώπιση του προβλήματος αυτού; Η πρόταση της επιτροπής έχει τρία σκέλη. Το πρώτο σκέλος μιλά για 40% μείωση των εκπομπών ρύπων του θερμοκηπίου. Το δεύτερο σκέλος μιλά για ποσοστό 27% εισαγωγή των ανανεώσιμων πηγών ενέργειας στο ενεργειακό ισοζύγιο των είκοσι οκτώ κρατών-μελών. Το τρίτο σκέλος λέει ότι θα δούμε από Σεπτέμβριο, Οκτώβριο και μετά τι θα κάνουμε με την εξοικονόμηση ενέργειας.
Το θέμα, λοιπόν, που απασχολεί τα πεντακόσια εκατομμύρια των Ευρωπαίων πολιτών και τις είκοσι οκτώ κυβερνήσεις των κρατών-μελών είναι ένα, δηλαδή το πώς θα συνδυάσουμε την αποτροπή των δυσμενών επιπτώσεων της κλιματικής αλλαγής με φθηνό ηλεκτρικό ρεύμα για τα νοικοκυριά και με φθηνό ηλεκτρικό ρεύμα για τη βιομηχανία.
Πώς προσπαθεί να το επιλύσει αυτό η Ευρώπη; Η στρατηγική της στηρίζεται πάνω σε τρεις πυλώνες. Ο πρώτος πυλώνας είναι η απεξάρτηση από τρίτες χώρες, από τις οποίες κάνει εισαγωγή πρώτων υλών, δηλαδή πετρέλαιο και φυσικό αέριο. 
Γνωρίζετε πολύ καλά ότι η πατρίδα μας έχει ξεκινήσει μία πολύ σοβαρή προσπάθεια τα τελευταία χρόνια, για να ανακαλύψει και να αξιοποιήσει τα εθνικά κοιτάσματα υδρογονανθράκων. Δεν θα αναφερθώ περισσότερο.
Ο δεύτερος πυλώνας της ενεργειακής στρατηγικής της Ευρώπης είναι η ενίσχυση των ενεργειακών υποδομών, έτσι ώστε να εξυπηρετούνται καλύτερα οι πολίτες στα κράτη-μέλη. Η Ελλάδα παίζει ρόλο σ’ αυτό; Ναι, παίζει. Μάλιστα, για πρώτη φορά παίζει τόσο σημαντικό ρόλο. 
Η απόδειξη είναι ότι για πρώτη φορά η Ελλάδα έχει εντάξει στα έργα πανευρωπαϊκού ενεργειακού ενδιαφέροντος δώδεκα μεγάλες επενδύσεις συνολικού προϋπολογισμού πάνω από 7,5 δισεκατομμύρια ευρώ. Θα σας τα αναφέρω. Είναι ο αγωγός ΤΑΡ που μεταφέρει φυσικό αέριο από την Κασπία μέσω Ελλάδας προς Ιταλία, ο αγωγός IGB, που συνδέει το δίκτυο φυσικού αερίου της Ελλάδας με τη Βουλγαρία και με δυνατότητα αντίστροφης ροής, ώστε η χώρα να γίνει ενεργειακός κόμβος νοτιοανατολικής Ευρώπης, ο αγωγός EAST MED, που συνδέει τα κοιτάσματα της Κύπρου με Κρήτη και ηπειρωτική Ελλάδα, η υπόγεια αποθήκη φυσικού αερίου ενός δισεκατομμυρίου κυβικών μέτρων στη νότια Καβάλα, οι δύο μονάδες πλωτών LNG στη Βόρεια Ελλάδα, το ηλεκτρικό καλώδιο Ισραήλ-Ελλάδας.
Όλα αυτά δεν είναι «θα», αλλά είναι προτάσεις εντεταγμένες στα ευρωπαϊκά Έργα Κοινού Ενδιαφέροντος, με προτεραιότητα χρηματοδοτήσεων από τις ευρωπαϊκές τράπεζες.
Ο τρίτος πυλώνας της ευρωπαϊκής στρατηγικής για την ενέργεια είναι αυτό  που συζητούμε τώρα, δηλαδή η απελευθέρωση των αγορών ενέργειας.
Μέσα σ’ αυτό το πλαίσιο που περιέγραψα, η Ελλάδα έχει να πει κάτι; Απαντώ. Η εθνική ενεργειακή στρατηγική έχει πέντε βασικές κατευθύνσεις. Πρώτον, βασική κατεύθυνση έχει τη μείωση κατά 40% των εκπομπών αερίων ρύπων του θερμοκηπίου μέχρι το 2030. Δεύτερον, κατεύθυνσή της αποτελεί η εισαγωγή πάνω από 27%, δηλαδή 30% για την Ελλάδα, των ανανεώσιμων πηγών ενέργειας στο ενεργειακό ισοζύγιο της χώρας. 
Συνεχίζουμε με άλλους στόχους. Τρίτον, 100% ηλεκτρική διασύνδεση με ηλεκτρικό καλώδιο όλων των νησιωτικών συμπλεγμάτων της χώρας έως το αργότερο το 2019. Tελευταία θα είναι η Κρήτη, με τα περίπου 800 εκατομμύρια που απαιτεί. Ήδη υλοποιείται η πρώτη φάση των 240 εκατομμύριων για ηλεκτρική διασύνδεση ενός μεγάλου μέρους των Κυκλάδων με το ηπειρωτικό σύστημα.
Τέταρτη στρατηγική επιλογή της χώρας 100% έξυπνοι μετρητές σε όλα τα σπίτια, ώστε να μειωθεί κατά περίπου 10% με 15% η κατανάλωση με δεδομένο ότι ο καταναλωτής θα μπορεί να παρακολουθεί σε πραγματικό χρόνο την ημερήσια κατανάλωσή του και άρα να κάνει εξοικονόμηση ενέργειας.
Πέμπτος στόχος είναι η εξοικονόμηση ενέργειας πάνω από 30%. Με άλλα λόγια ο ενεργειακός τομέας, ο κτηριακός τομέας της Ελλάδας, που είναι ο πιο σπάταλος της Ευρώπης, σε αυτόν επενδύουμε τώρα από το ΕΣΠΑ περίπου 800 εκατομμύρια ευρώ για ενεργειακή αναβάθμιση εξήντα πέντε χιλιάδων κατοικιών. 
Ήδη έχουμε προτείνει και θα υιοθετηθεί από την Κυβέρνηση  στο νέο ΕΣΠΑ να έχουμε 700 εκατομμύρια για νέες κατοικίες, 200 εκατομμύρια για ενεργειακή αναβάθμιση επαγγελματικών κτηρίων, 250 εκατομμύρια για ενεργειακή αναβάθμιση δημοσίων κτηρίων.
Κυρίες και κύριοι συνάδελφοι, θα καταθέσω για τα Πρακτικά μια επιστολή ιδιαίτερα για τα θέματα εξοικονόμησης ενέργειας, που για εμάς αποτελεί κορυφαία αναπτυξιακή πρωτοβουλία για το σύνολο των δράσεων της εθνικής οικονομίας. Θα καταθέσω για τα Πρακτικά κοινή επιστολή που στείλαμε επτά Υπουργοί Ενέργειας των κρατών-μελών προς Μπαρόζο, Επίτροπο Έτνγκερ και Επίτροπο Χέντεγκαρντ, ζητώντας, ο στόχος εξοικονόμησης ενέργειας να είναι υποχρεωτικός και όχι προαιρετικός όπως και σήμερα για όλα τα κράτη-μέλη. Την επιστολή υπογράφουν ο Σίγκμαρ Γκάμπριελ, Αντικαγκελάριος Υπουργός Οικονομικών και Ενέργειας της Γερμανίας,  Μανιάτης Υπουργός Ελλάδος, ο Υπουργός της Δανίας, ο Υπουργός και Αναπληρωτής Πρωθυπουργός του Λουξεμβούργου, η Ιρλανδία, η Πορτογαλία, Λουξεμβούργο και Βέλγιο.
Το καταθέτω για τα Πρακτικά.
(Στο σημείο αυτό ο Υπουργός Περιβάλλοντος, Ενέργειας και Κλιματικής Αλλαγής κ. Ιωάννης Μανιάτης καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)
Εάν πειστήκαμε ότι υπάρχει ευρωπαϊκή στρατηγική και μέσα σε αυτή είναι απολύτως προσδιορισμένη η εθνική ενεργειακή στρατηγική, ας έρθουμε τώρα στο συγκεκριμένο νομοσχέδιο. Διότι, ξέρετε, παρακολουθώ με πολύ ενδιαφέρον την αδυναμία τεκμηρίωσης, κυρίως εκ μέρους του ΣΥΡΙΖΑ και μια απίστευτα επιθετική ρητορική, που προσλαμβάνει πολλές φορές, όπως είπα και στην επιτροπή, εμφυλιοπολεμικά χαρακτηριστικά. Δεν είμαστε σε εμφύλιο! Μπορεί να έχουμε πολιτικές ή ιδεολογικές διαφωνίες, αλλά φαντάζομαι ότι όλοι συμφωνούμε πως πλην του ναζιστικού μορφώματος της Χρυσής Αυγής έχουμε κοινούς στόχους. Εάν δεν συμφωνούμε, τότε κάποιοι να βγουν να πουν ότι η χώρα δεν είναι σε περίοδο ειρήνης. 
Επειδή, λοιπόν, είμαστε σε περίοδο ειρήνης και ο πολιτικός διάλογος οφείλει να γίνεται με ηρεμία και τεκμηρίωση, ομολογώ ότι δεν αντιλαμβάνομαι το επιχείρημα πως η Κυβέρνηση δεν έχει το δικαίωμα στο Θερινό Τμήμα να περάσει ένα νομοσχέδιο. 
Μπορείτε να μου πείτε ποιο νομοσχέδιο θεωρείται ότι είχε το «δικαίωμα» η Κυβέρνηση με τη δεδηλωμένη να περάσει; Ένα να μου πείτε. Δεν θα βρείτε κανένα.",361385,""," ΙΩΑΝΝΗΣ ΜΑΝΙΑΤΗΣ",170,"",170
"45119","
"," Το αυριανό μόνο.",361386,""," ΑΘΑΝΑΣΙΟΣ ΠΕΤΡΑΚΟΣ",236,"",236
"45120","
"," Ερχόμαστε τώρα στον τακτικισμό, το δημοψήφισμα. Αφού δεν έχουμε τεκμηρίωση, ας περάσουμε σε μια κίνηση καθαρά τακτικής, προκειμένου να ξεφύγουμε από το θέμα, που είναι η συζήτηση επί της μικρής ΔΕΗ τώρα εδώ. Γιατί αυτό είναι που πρέπει να κουβεντιάσουμε. Και συζητούμε ενόψει ουσιαστικά της εκλογής του Προέδρου της Δημοκρατίας.
Ας περάσουμε στο δεύτερο ερώτημα: Ξεπουλιέται ο εθνικός πλούτος; Τι έχουν κάνει άλλες χώρες; 
Θα καταθέσω για τα Πρακτικά της Βουλής ένα διάγραμμα. Θα αναγνώσω όμως για τους συναδέλφους ποιες χώρες έχουν μία επικρατούσα μονάδα, ποιες δύο, τρεις και ποιες χώρες έχουν έως και οκτώ. 
Ποιες χώρες από τα είκοσι οκτώ κράτη-μέλη είναι στην ίδια κατάσταση με την Ελλάδα με την επικρατούσα ΔΕΗ; Είναι η Μάλτα, η Λετονία, η Κύπρος, η Γαλλία, η Ελλάδα, η Εσθονία. Ποιες χώρες έχουν δύο ή τρεις επιχειρήσεις πάνω από 5%; Έχουν η Ιταλία, η Τσεχία, η Φιλανδία, η Σουηδία, η Ολλανδία, η Λιθουανία. Ποιες χώρες έχουν τέσσερις εταιρείες; Έχουν το Βέλγιο, η Γερμανία, η Πορτογαλία, το Λουξεμβούργο, η Ιρλανδία. Ποιες χώρες έχουν πέντε εταιρείες; Έχουν η Ισπανία, η Σλοβακία, η Ρουμανία. Ποιες χώρες έχουν έξι εταιρείες; Έχουν η Ουγγαρία, η Βουλγαρία, η Αυστρία, το Ηνωμένο Βασίλειο, η Πολωνία. Ποια χώρα έχει οκτώ εταιρείες; Η Σλοβενία. Πρόκειται για στοιχεία της EUROSTAT 2012. 
Το καταθέτω για τα Πρακτικά.
(Στο σημείο αυτό ο Υπουργός Περιβάλλοντος, Ενέργειας και Κλιματικής Αλλαγής κ. Ιωάννης Μανιάτης καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)
Και έρχομαι σε αυτό που έχει συζητηθεί, ο περίφημος νόμος για την αποκρατικοποίηση της ΕΝΕΔ το 1999. 
Κυρίες και κύριοι συνάδελφοι, ας δούμε τι έκανε η Ιταλία το 1999. Είναι νόμος Μπερσάνι 16 Μαρτίου 1999 Υπουργού της Ιταλίας. Ο Πιέρ Λουίντζι Μπερσάνι με Πρωθυπουργό τον Μάσιμο Ντ Αλέμα, ο πρώτος πρώην κομμουνιστής που έγινε πρωθυπουργός σε χώρα του ΝΑΤΟ, επικεφαλής της κεντροαριστεράς της ΕΛΙΑΣ…",361387,""," ΙΩΑΝΝΗΣ ΜΑΝΙΑΤΗΣ",170,"",170
"45121","
"," Έριχνε βόμβες ο κ. Νταλέμα….(δεν ακούστηκε)",361388,""," ΠΑΝΑΓΙΩΤΗΣ ΛΑΦΑΖΑΝΗΣ",160,"",160
"45122","
"," Τι αποφάσισε το Μάρτιο του 1999 η κεντροαριστερή Κυβέρνηση της Ιταλίας; Αποφάσισαν να αποκόψουν το 30% της τότε κρατικής ΕΝΕΔ, το ανάλογο της σημερινής ΔΕΗ, προκειμένου να της δώσουν ρευστότητα και να της δώσουν τη δυνατότητα να επεκταθεί σε άλλες χώρες. 
Σήμερα, μετά από δεκαπέντε χρόνια, η ΕΝΕΔ, η εναπομείνασα, έχει τετραπλάσια κέρδη σε σχέση με το 1998, δραστηριοποιείται σε σαράντα χώρες και τίθεται το κορυφαίο ερώτημα: Εμείς δεν θέλουμε η δική μας ΔΕΗ, αντί να είναι μια εσωστρεφής εταιρεία, επικεντρωμένη μόνο στην ελληνική πραγματικότητα, να ανοίξει τα φτερά της στις γειτονικές χώρες, στα Βαλκάνια; Γιατί δεν βλέπουμε πώς το καταφέραν αυτό οι γειτονικές χώρες; 
Έρχομαι στο τρίτο ερώτημα: Μήπως θα αυξηθεί η τιμή του ηλεκτρικού ρεύματος στα νοικοκυριά με αυτό που κάνουμε; Θα καταθέσω άλλο διάγραμμα με στοιχεία από τη EUROSTAT 2012 για τις 28 χώρες για τα τελευταία πέντε χρόνια: Μείωση της τιμής του ηλεκτρικού ρεύματος, μέσος όρος μείωσης στα είκοσι οκτώ κράτη-μέλη για τα νοικοκυριά 4%. 
Το καταθέτω για τα Πρακτικά.
(Στο σημείο αυτό ο Υπουργός Περιβάλλοντος, Ενέργειας και Κλιματικής Αλλαγής κ. Ιωάννης Μανιάτης καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)
Τέταρτο ερώτημα: Μήπως, άραγε, με αυτό που κάνουμε θα αυξηθεί η τιμή του ηλεκτρικού ρεύματος στη βιομηχανία -και γνωρίζουμε πολύ καλά το δημόσιο διάλογο που γίνεται και στη χώρα μας, γιατί κλείνουν βιομηχανίες εξαιτίας του ενεργειακού κόστους ή και απολύουν εργαζόμενους;
Καταθέτω για τα Πρακτικά άλλο διάγραμμα με επίσημα στοιχεία της EYROSTAT τα τελευταία πέντε χρόνια στα είκοσι οκτώ κράτη-μέλη: Μείωση των τιμών βιομηχανικού ρεύματος κατά 10% στις απελευθερωμένες αγορές.
Το καταθέτω για τα Πρακτικά.
(Στο σημείο αυτό ο Υπουργός Περιβάλλοντος, Ενέργειας και Κλιματικής Αλλαγής κ. Ιωάννης Μανιάτης καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)
Έρχομαι στο πέμπτο ερώτημα: Μήπως άραγε ξεπουλάμε στους δανειστές μας, μέσω ΤΑΙΠΕΔ, εθνικό πλούτο; Τι γίνεται με αυτό; Λοιπόν, για να δούμε τι γίνεται. Ποια είναι η διαδικασία που προτείνουμε στο εθνικό Κοινοβούλιο: 
Πρώτον, το ΤΑΙΠΕΔ και η Κυβέρνηση δεν θα έχουν να κάνουν απολύτως τίποτε με τη μικρή ΔΕΗ. Απολύτως τίποτε! Το ΤΑΙΠΕΔ δεν θα ακουμπήσει τη μικρή ΔΕΗ. Ποιος θα κάνει το διαγωνισμό; Το διαγωνισμό θα τον κάνει η ΔΕΗ, το Διοικητικό Συμβούλιο της ΔΕΗ, με τη συμμετοχή των εκπροσώπων όλων των μετόχων και ασφαλώς με τη συμμετοχή των εκπροσώπων και των εργαζομένων. Μήπως δεν εμπιστευόμαστε, το Διοικητικό Συμβούλιο της σημερινής ΔΕΗ; Όποιος δεν το εμπιστεύεται να μας το πει.
(Στο σημείο αυτό κτυπάει προειδοποιητικά το κουδούνι λήξεως του χρόνου ομιλίας του κυρίου Υπουργού)
Κύριε Πρόεδρε, θα αξιοποιήσω και λίγο χρόνο από τη δευτερολογία μου.
Ωραία, θα τον κάνει η ΔΕΗ. Τα λεφτά που θα πάνε; Μήπως θα πάνε στο ΤΑΙΠΕΔ και στις τέως μαύρες τρύπες του κρατικού προϋπολογισμού; Όλα τα έσοδα θα πάνε μόνο στο ταμείο της ΔΕΗ. Και θα πάνε μόνο για επενδύσεις αναβάθμισης των υποδομών της ΔΕΗ. Μάλιστα. Και άρα, θα ξέρουμε ότι αυτή η τιμή θα είναι μία λογική τιμή; Υπάρχει και η επόμενη διασφάλιση, διότι το Διοικητικό Συμβούλιο της ΔΕΗ θα επιλέξει τον ανεξάρτητο παγκοσμίου κύρους εκτιμητή, ο οποίος θα δώσει στο Διοικητικό Συμβούλιο της ΔΕΗ και άρα θα ξέρουμε και εμείς την εύλογη τιμή. Μάλιστα. 
Μήπως όμως, όλα αυτά από πίσω κρύβουν κάτι; 
Υπάρχει και τέταρτη διασφάλιση. Οι προδιαγραφές του διαγωνισμού δεν θα αποφασιστούν από την Κυβέρνηση ή το Διοικητικό Συμβούλιο της ΔΕΗ, αλλά θα έρθουν, θα συζητηθούν, θα υποστούν κριτική και θα βελτιωθούν στην Επιτροπή Παραγωγής και Εμπορίου της Βουλής –οι προδιαγραφές, η προκήρυξη του διαγωνισμού, όχι το αποτέλεσμα του διαγωνισμού- και κατά συνέπεια όλοι μας και επομένως και ο ελληνικός λαός, θα γνωρίζουμε με ποιους όρους βγαίνουμε στο διεθνή διαγωνισμό.
Και βεβαίως, με αυτό τον τρόπο, στο συγκεκριμένο ερώτημα τίθεται ένα άλλο, όχι ήσσονος, αλλά εξίσου μεγάλης αξίας ερώτημα: Με συγχωρείτε, γνωρίζουμε όλοι ότι η ΔΕΗ έχει σήμερα δανεισμό πέντε δισεκατομμύρια; Την Πτολεμαΐδα 5 και τις άλλες επενδύσεις της πώς θα τις κάνει; Με δανεικά; Γιατί εάν δεν προχωρήσει στην κίνηση που τώρα λέμε, θα υποχρεωθεί να ξαναβγεί και να πάρει και άλλα δανεικά. Κατά συνέπεια, όλοι όσοι λένε «όχι» στη μικρή ΔΕΗ, λένε ουσιαστικά στην υπόλοιπη ΔΕΗ για να κάνεις επενδύσεις δανείσου και άλλα από τα διεθνή κοράκια του διεθνούς καπιταλισμού ή δεν ξέρω τι άλλο. Και μην αποκτήσεις δική σου ρευστότητα, να μην έχεις την άνεση να κινηθείς εσύ.
Έρχομαι στο έκτο ερώτημα: Τι γίνεται με τους οικονομικά ασθενέστερους, με τις ευπαθείς κοινωνικές ομάδες; Κυρίες και κύριοι συνάδελφοι, να πούμε, λοιπόν και ορισμένα πράγματα στα οποία η χώρα μας διεκδικεί μια πρωτιά πανευρωπαϊκή. Η πατρίδα μας τα τελευταία τρία χρόνια διεκδικεί την πανευρωπαϊκή πρωτιά για το μεγαλύτερο ποσοστό πληθυσμού που μπορεί να έχει φτηνότερο ηλεκτρικό ρεύμα από ό,τι όλος ο υπόλοιπος πληθυσμός, γιατί αυτήν τη στιγμή έχουμε περίπου το 20% των Ελλήνων πολιτών, πάνω από πεντακόσιες πενήντα χιλιάδες οικογένειες, που παίρνουν φθηνότερο ηλεκτρικό ρεύμα από ότι όλοι οι υπόλοιποι.",361389,""," ΙΩΑΝΝΗΣ ΜΑΝΙΑΤΗΣ",170,"",170
"45123","
"," Δεν είναι τόσο φτωχοί οι άλλοι. Θα τους φτωχοποιήσετε;",361390,""," ΑΘΑΝΑΣΙΟΣ ΠΕΤΡΑΚΟΣ",236,"",236
"45124","
"," Κι επειδή ήταν προφανές ότι θα άκουγα το επιχείρημα «μα, είναι φτωχοί στην Ελλάδα», να ξέρετε ότι στην Ευρώπη υπάρχουν πενήντα εκατομμύρια πολίτες που πάσχουν από ενεργειακή φτώχεια. Εγώ δεν είδα σε καμμία άλλη ευρωπαϊκή χώρα, το 20% του πληθυσμού να στηρίζεται οικονομικά, προκειμένου να έχει πιο φτηνό ρεύμα. Και θέλουμε απαντήσεις σε αυτό. Γιατί δεν πρόκειται να θιγεί ούτε κατά κεραία το δικαίωμα των πεντακοσίων πενήντα χιλιάδων οικογενειών, που με την πρόσφατη επέκταση και διεύρυνση των κριτηρίων σύντομα θα γίνουν επτακόσιες χιλιάδες. 
Έχουμε κάνει και κάτι άλλο, επίσης για πρώτη φορά στην Ελλάδα: έχουμε αποφασίσει ότι όλες οι κοινωνικές ομάδες, τα κοινωνικά και δημοτικά συσσίτια, τα κοινωνικά και δημοτικά παντοπωλεία, όλες οι κοινωνικές ομάδες και δομές που στηρίζουν τους ασθενέστερους, για πρώτη φορά θα έχουν 70% φθηνότερο ηλεκτρικό ρεύμα.
Και έχουμε κάνει και κάτι άλλο. Για πρώτη φορά και στα όρια της νομιμότητας, όταν το υλοποιήσουμε το Δεκέμβριο της προηγούμενης χρονιάς, με αποφάσεις αυτοδιαχειριζόμενων ομάδων με εκπροσώπους της τοπικής αυτοδιοίκησης και στελεχών της ΔΕΗ δώσαμε το δικαίωμα κατά παρέκβαση του νόμου να συνδέεται το ηλεκτρικό ρεύμα σε νοικοκυριά, που δεν μπορούσαν να πληρώσουν.
Σήμερα, επτά χιλιάδες νοικοκυριά παίρνουν ρεύμα και δεν πληρώνουν, γιατί έτσι πρέπει να κάνει μια κοινωνία σύγχρονη. Και την απόφαση δεν την παίρνει κανένας Υπουργός, την παίρνουν οι τοπικές κοινωνίες, για να μην σφετεριστεί κανένας αυτήν την ευαισθησία, το κάνει η Ελλάδα, η μοναδική χώρα σε πανευρωπαϊκό επίπεδο. 
Έβδομο ερώτημα: Τι θα γίνει με τις τοπικές κοινωνίες. Η Φλώρινα, ας πούμε, έχει ένα τεράστιο πρόβλημα: Τι θα γίνει με το ανταποδοτικό τέλος, τι θα γίνουν τα δικαιώματα που έχουν ήδη κατακτήσει τα τελευταία πολλά χρόνια;
Απαντώ. Το τοπικό ανταποδοτικό τέλος, προφανώς και θα ισχύσει και θα συνεχίσει να ισχύει και με την ΔΕΗ, ένα κονδύλι της τάξεως των είκοσι πέντε με τριάντα εκατομμυρίων κάθε χρονιά, που δίδεται από τη σημερινή ΔΕΗ κατ’ αναλογία θα αποδίδεται, θα είναι υποχρέωση του ιδιώτη που θα πάρει τη μικρή ΔΕΗ να αποδίδεται στις τοπικές κοινωνίες.
Θα υπάρχουν προτεραιότητες στις νέες προσλήψεις από κατοίκους των τοπικών κοινωνιών; Ναι, θα υπάρχουν οι ίδιες προτεραιότητες που υπάρχουν σήμερα. Θα έχουν τα τοπικά χωριά, οι τοπικές κοινωνίες τα ίδια δικαιώματα και τις ωφέλειες των μετεγκαταστάσεων και των απαλλοτριώσεων;
Διαβάζω από το τι είναι γραμμένο στο νομοσχέδιο, είναι ο νομός μας, γιατί γίνεται μια σπέκουλα και σε αυτό το θέμα στη Φλώρινα και σε περιοχές: «Από την ολοκλήρωση της απόσχισης η νέα εταιρεία υποκαθίσταται αυτοδικαίως σε όλες τις υποχρεώσεις της ΔΕΗ Α.Ε. έναντι των τοπικών και δημοτικών κοινοτικών, δημοτικών ενοτήτων, δήμων και περιφερειών στις οποίες είναι εγκατεστημένες» κ.λπ.. «Στις ανωτέρω υποχρεώσεις περιλαμβάνονται και οι πάσης φύσεως νομικές δεσμεύσεις, που έχει αναλάβει η ΔΕΗ, έναντι των κατοίκων των ανωτέρων τοπικών και δημοτικών κοινοτικών, δημοτικών ενοτήτων, δήμων και περιφερειών, ιδίως με αφορμή την απαλλοτρίωση εκτάσεων γης και τη μετεγκατάσταση οικισμών». Αυτή είναι η απάντηση στο συγκεκριμένο ερώτημα.",361391,""," ΙΩΑΝΝΗΣ ΜΑΝΙΑΤΗΣ",170,"",170
"45125","
"," Δεν τα διαβάζουν αυτά, δεν μπορούν.",361392,""," ΑΘΑΝΑΣΙΟΣ ΜΠΟΥΡΑΣ",201,"",201
"45126","
"," Εκτίθεστε, κύριε Μπούρα, εκτίθεστε.",361393,""," ΑΘΑΝΑΣΙΟΣ ΠΕΤΡΑΚΟΣ",236,"",236
"45127","
"," Υπάρχει όμως για τις τοπικές κοινωνίες ένα εξίσου σημαντικό ερώτημα που απασχολεί και τη Άρτα και την Δράμα και την Πέλλα: Τι γίνεται με τα υδροηλεκτρικά, τι γίνεται με τα φράγματα, τι γίνεται ουσιαστικά με τον πλουτοπαραγωγικό πόρο που είναι το νερό, και τη διαχείριση του;
Κυρίες και κύριοι συνάδελφοι, απευθύνομαι σε όσους καλοπροαίρετα θέλουν να ακούσουν την τεκμηρίωση και της άλλης, της μη φωνασκούσας πλευράς…",361394,""," ΙΩΑΝΝΗΣ ΜΑΝΙΑΤΗΣ",170,"",170
"45128","
"," Εσείς είστε, κύριε Υπουργέ..",361395,""," ΑΘΑΝΑΣΙΟΣ ΠΕΤΡΑΚΟΣ",236,"",236
"45129","
"," Δεν τους αρέσουν αυτά, έχουν μικρά γράμματα.",361396,""," ΑΘΑΝΑΣΙΟΣ ΜΠΟΥΡΑΣ",201,"",201
"45130","
"," Ακούστε: Είναι η πρώτη φορά, που με το νομοσχέδιο που συζητάμε, η Ελλάδα υποχρεώνει κάποιον να υλοποιήσει ένα ολοκληρωμένο ετήσιο σχέδιο δράσης για τη διαχείριση των νερών. Με τις διατάξεις που έχουμε καταθέσει, υποχρεώνουμε και τη ΔΕΗ πια –γιατί ούτε υποχρέωση της ΔΕΗ είναι- αλλά και το νέο ιδιώτη να εκπονεί, να υποβάλει προς έγκριση ένα ετήσιο σχέδιο διαχείρισης του υδατικού δυναμικού σε όλα τα φράγματα, που έχει στη διάθεσή του.
Με άλλα λόγια, μετά από εισήγηση του φορέα και μετά από έγκριση του Ειδικού Γραμματέα Υδάτων, με σύμφωνη γνώμη της Ρυθμιστικής Αρχής Ενέργειας και μετά από γνωμοδότηση των Διευθύνσεων Υδάτων των Αποκεντρωμένων Διοικήσεων, διασφαλίζονται τι; Τα ακόλουθα τέσσερα:
Πρώτα, η δυνατότητα των αγροτών να συνεχίζουν να ποτίζουν με τις ίδιες προδιαγραφές τα χωράφια τους, όπως και τώρα. Δεύτερη δυνατότητα: η ύδρευση των γειτονικών οικισμών με το νερό ίδιας ποιότητας με το σημερινό και με το νέο ιδιοκτήτη. Δυνατότητα τρίτη: η υποχρέωση διατήρησης της ίδιας οικολογικής ισορροπίας και τουριστικής ελκυστικότητας και με το νέο ιδιοκτήτη. Και υποχρέωση τέταρτη: τα πλημμυρικά φαινόμενα, που εμφανίζονται πολλές φορές όταν ξεπερνά τα όριά του το φράγμα, να είναι τέτοια που να μην προκαλούν ζημίες στους αγρότες.
Έρχομαι στο όγδοο ερώτημα. Μήπως άραγε αυτό το μείγμα που θα βγει σε διεθνή διαγωνισμό είναι το καλό κομμάτι, είναι το «φιλέτο» και έχουμε αφήσει τα «σαπάκια», όπως λένε κάποιοι, στην παλιά ΔΕΗ; Προχθές ο Διοικητής της ΔΕΗ στο συγκεκριμένο ερώτημα που τέθηκε από τους συναδέλφους στην επιτροπή, είπε το προφανές, ότι η επιλογή του μείγματος ήταν μονόδρομος για τη ΔΕΗ. Διότι την επιλογή την έκανε η ΔΕΗ με έναν υψηλού κύρους σύμβουλό της.
Και είναι μονόδρομος. διότι όποιος γνωρίζει στοιχειώδη πράγματα για την ενέργεια, για παράδειγμα, δεν θα δώσει ένα φράγμα σε έναν ποταμό και τα υπόλοιπα τρία φράγματα του ποταμού να είναι σε άλλον διαχειριστή, διότι αυτό θα ήταν ένας τραγέλαφος. Αντίστοιχα, στα λιγνιτικά εργοστάσια είναι προφανές ότι όταν έχεις ένα εργοστάσιο, πρέπει να του δίνεις και ένα δικό του αυτόνομο λιγνιτωρυχείο να τροφοδοτηθεί.",361397,""," ΙΩΑΝΝΗΣ ΜΑΝΙΑΤΗΣ",170,"",170
"45131","
"," Του δίνετε από το βουνό ή του δίνετε…",361398,""," ΠΑΝΑΓΙΩΤΗΣ ΛΑΦΑΖΑΝΗΣ",160,"",160
"45132","
"," Το αυτόνομο, λοιπόν, και λειτουργικότητα είναι τα βασικά στοιχεία με τα οποία η ΔΕΗ –επαναλαμβάνω, όχι η Κυβέρνηση- και οι σύμβουλοι της αποφάσισαν το μείγμα.",361399,""," ΙΩΑΝΝΗΣ ΜΑΝΙΑΤΗΣ",170,"",170
"45133","
"," Παρακαλώ, κύριε Υπουργέ, αν μπορείτε να ολοκληρώσετε.",361400,"Chairman","ΠΡΟΕΔΡΕΥΩΝ",74,"",74
"45134","
"," Θα τελειώσω σύντομα.
Λέω τα χαρακτηριστικά παραδείγματα, τα δύο «Αμύνταια», εννοώ οι δύο μονάδες του Αμυνταίου, το ξέρετε ή δεν το ξέρετε θα βγουν εκτός λειτουργίας το 2019, εάν δεν γίνουν επενδύσεις, προκειμένου να αποθειωθούν; Η μονάδα φυσικού αερίου της Καβάλας το ξέρετε ή δεν το ξέρετε ότι είναι η πιο αντιπαραγωγική που έχει η ΔΕΗ; Μιλώ για τις μονάδες που είναι στο μείγμα που θα πάει στη μικρή ΔΕΗ. 
Έρχομαι στο ένατο και προτελευταίο ερώτημα, που αφορά τα δικαιώματα των εργαζομένων.",361401,""," ΙΩΑΝΝΗΣ ΜΑΝΙΑΤΗΣ",170,"",170
"45135","
"," Πάντως, κύριε Υπουργέ, έχετε υπερβεί και το χρόνο της δευτερολογίας. Κατανοώ, αλλά κάντε μια προσπάθεια να συντομεύσετε.",361402,"Chairman","ΠΡΟΕΔΡΕΥΩΝ",74,"",74
"45136","
"," Παρακαλώ, θα ολοκληρώσω σε δύο λεπτά. 
Διαβάζω από το νομοσχέδιο τα εξής: «Από την ολοκλήρωση της απόσχισης μεταβιβάζεται στη νέα εταιρεία το σύνολο των δικαιωμάτων και υποχρεώσεων της ΔΕΗ από συμβάσεις ή σχέσεις εργασίας ή άλλες έννομες σχέσεις που περιλαμβάνονται στον κλάδο. Μετά την ολοκλήρωση της απόσχισης, η νέα εταιρεία εξακολουθεί να δεσμεύεται έναντι των εργαζομένων από τους όρους εργασίας που ίσχυαν κατά το χρόνο ολοκλήρωσης της απόσχισης, ανεξαρτήτως της πηγής προέλευσης αυτών.».
Έρχομαι στο τελευταίο και δέκατο ερώτημα: Δεν θέλουμε να απελευθερώσουμε τη ΔΕΗ; Είναι ευχαριστημένος κανένας από εμάς από το γεγονός ότι για πάρα πολλά χρόνια οι κυβερνήσεις, όταν υποβάλλεται αίτημα από τη ΔΕΗ να κάνει νέες προσλήψεις, συνήθως της λένε όχι; Γιατί οι προσλήψεις της ΔΕΗ γίνονται με το ν. 2190. Είναι με ΑΣΕΠ. Είναι απολύτως αξιοκρατικές.
Είναι κανένας από εμάς ευχαριστημένος από το ότι σε πάρα πολλά νησιά, εξαιτίας της έλλειψης προσωπικού, η ΔΕΗ έχει μόνον έναν ήρωα, που παλεύει να κρατήσει όρθιους τους σταθμούς; Δεν θέλουμε να της δώσουμε τη δυνατότητα  να προχωρήσει σε προσλήψεις, όπως ο αυριανός της ανταγωνιστής, προκειμένου με διαφάνεια και αξιοκρατία –επαναλαμβάνω- μια εταιρεία, που όχι μόνο δεν επιβαρύνει τον κρατικό προϋπολογισμό, αλλά φέρνει και έσοδα να μπορεί να είναι ανταγωνιστική;
Λέω, λοιπόν, και αυτή είναι η απάντηση στο δέκατο ερώτημα, ότι με τη συγκεκριμένη παρέμβαση θα δώσουμε τη δυνατότητα στη ΔΕΗ επί ίσοις όροις να ανταγωνιστεί στη διεθνή και στην ελληνική αγορά.
Τελειώνοντας, κυρίες και κύριοι συνάδελφοι –και ευχαριστώ για την κατανόησή σας- θέλω να σας πω ότι πιστεύω βαθιά πως συζητούμε μια από τις μεγαλύτερες μεταρρυθμίσεις που έχει συζητήσει το εθνικό Κοινοβούλιο τα τελευταία χρόνια. Πιστεύω πως είναι προς όφελος της εθνικής οικονομίας, της ελληνικής κοινωνίας, της πατρίδας μας. Σας καλώ να το υπερψηφίσετε. 
Ευχαριστώ. 
(Χειροκροτήματα από τις πτέρυγες της Νέας Δημοκρατίας και του ΠΑΣΟΚ)",361403,""," ΙΩΑΝΝΗΣ ΜΑΝΙΑΤΗΣ",170,"",170
"45137","
"," Προχωρούμε στους Κοινοβουλευτικούς Εκπροσώπους.
Έχει ζητήσει τον λόγο ο κ. Ψύρρας. Θα  ακολουθήσουν οι κύριοι. Κουτσούκος, Κασιδιάρης, Παφίλης, Λαφαζάνης, Μπόλαρης. Νομίζω πως έτσι θα πάμε και μετά θα αρχίσουν οι ειδικοί αγορητές επί των άρθρων.",361404,"Chairman","ΠΡΟΕΔΡΕΥΩΝ",74,"",74
"45138","
"," Και εμείς οι ομιλητές, κύριε Πρόεδρε;",361405,""," ΜΙΧΑΗΛ ΤΑΜΗΛΟΣ",269,"",269
"45139"," 
"," Ο κατάλογος παραμένει. Απλώς θα ενοποιηθεί. Όσοι είναι γραμμένοι, θα μιλήσουν κανονικά. Απλώς όποιος θέλει θα μιλάει είτε επί της αρχής είτε επί των άρθρων. Θα το ενοποιήσουμε αυτό.",361406,"Chairman","ΠΡΟΕΔΡΕΥΩΝ",74,"",74
"45140"," 
"," Μπορώ να έχω δευτερολογία τώρα;",361407,""," ΠΑΝΑΓΙΩΤΗΣ ΛΑΦΑΖΑΝΗΣ",160,"",160
"45141","
"," Βεβαίως. Όχι, όμως, τώρα αμέσως, γιατί άλλοι συνάδελφοί σας δεν έχουν πρωτολογήσει.",361408,"Chairman","ΠΡΟΕΔΡΕΥΩΝ",74,"",74
"45142"," 
"," Εγώ του παραχωρώ τη σειρά μου.",361409,""," ΑΝΑΣΤΑΣΙΟΣ ΝΕΡΆΝΤΖΗΣ",206,"",206
"45143"," 
"," Σας παραχωρεί τη σειρά του ο κ. Νεράντζης, αλλά να μιλήσουν πρώτα όσοι δεν έχουν πρωτολογήσει.",361410,"Chairman","ΠΡΟΕΔΡΕΥΩΝ",74,"",74
"45144"," 
"," Μετά από εκείνον μιλάω εγώ. Να, και ο κ. Παφίλης συμφωνεί!",361411,""," ΑΝΑΣΤΑΣΙΟΣ ΝΕΡΆΝΤΖΗΣ",206,"",206
"45145","
"," Ναι, κι εγώ του παραχωρώ τη σειρά μου.",361412,""," ΑΘΑΝΑΣΙΟΣ ΠΑΦΙΛΗΣ",235,"",235
"45146","
"," Αν τα βρίσκεστε εσείς, το Προεδρείο δεν έχει αντίρρηση.
Ορίστε, κύριε Ψύρρα, έχετε τον λόγο.",361413,"Chairman","ΠΡΟΕΔΡΕΥΩΝ",74,"",74
"45147","
"," Στην πρώτη προγραμματική συμφωνία υπήρχε ρητά ο όρος ότι δεν θα πουληθεί η υποδομή παραγωγής και διανομής της ηλεκτρικής ενέργειας. Όταν η ΔΗΜΑΡ, ο «δύστροπος εταίρος», έφυγε από την κυβέρνηση, την επόμενη κιόλας εβδομάδα υπήρξε έκδοση πράξης του Υπουργικού Συμβουλίου, με την οποία πλέον μπορεί να πουληθούν οι υποδομές της παραγωγής και διανομής της ΔΕΗ σε ιδιώτες.
Αντί, λοιπόν, τη ΔΕΗ να την εκσυγχρονίσουμε, να την εξορθολογίσουμε, να την κρατήσουμε μακριά απ’ αυτούς που διαχρονικά τη λεηλατούν –και, κύριοι συνάδελφοι, το ξέρουμε όλοι πάρα πολύ καλά ότι τη ΔΕΗ για χρόνια τη λεηλάτησε η πολιτική που άσκησαν στο παρελθόν η Νέα Δημοκρατία και το ΠΑΣΟΚ- επιλέχθηκε ο διαμελισμός και η εκποίηση ως δήθεν λύση δημοσίου συμφέροντος.
Όμως, ο διαμελισμός της ΔΕΗ με τη δημιουργία της προς πώληση μικρής ΔΕΗ δεν εξυπηρετεί το δημόσιο συμφέρον. Πωλούνται υποδομές ανεκτίμητης αξίας και απόδοσης. Βέβαια, τίθεται το ερώτημα: Από πού πηγάζει η υποχρέωση του 30%; Από ποιο προαπαιτούμενο; Έως τώρα ουσιαστικά δεν πήραμε απάντηση, γιατί απλώς δεν υπάρχει.
Δεν προάγεται έτσι ούτε ο πραγματικός ανταγωνισμός προς όφελος των καταναλωτών. Οι τιμές του ρεύματος δεν μειώνονται με τέτοιες πρακτικές. Αντίθετα, αυξάνονται. Τα ακούσαμε όλα αυτά αναλυτικά από τους φορείς που ήρθαν στη Βουλή. Εκεί πέρα, κύριοι συνάδελφοι, ούτε ένας, ούτε εργαζόμενος ούτε βιομήχανος, δεν βρέθηκε να υπερασπιστεί τον διαμελισμό της ΔΕΗ.
Η Κυβέρνηση κατά τη συζήτηση του σχετικού σχεδίου νόμου δεν παρουσίασε κανένα σοβαρό επιχείρημα ούτε απαντά σε βασικά ερωτήματα που θέτουν όχι μόνο τα πολιτικά κόμματα, αλλά και πολλοί τεχνοκράτες του ενεργειακού τομέα.
Το νομοσχέδιο παραβλέπει την πραγματικότητα και τις αλλαγές που αναθεωρούν την ενεργειακή στρατηγική στην Ευρώπη. Δεν λαμβάνει υπ΄όψιν τις ευπαθείς κοινωνικές ομάδες, που έχουν ανάγκη από ειδική στήριξη την περίοδο της κρίσης. Δεν λαμβάνει υπ’ όψιν την υποστήριξη και την τιμολογιακή πολιτική, τα ειδικά τιμολόγια για τους καταναλωτές των νησιών, τους αγρότες και τους πολύτεκνους. Δεν λαμβάνει υπ’ όψιν τη ρυπογόνο εξάρτηση της παραγωγής ηλεκτρικής ενέργειας από τα κοιτάσματα του λιγνίτη.
Σχεδόν στη συζήτησή μας έχει ξεχαστεί αυτή η παράμετρος, σαν να είναι ο λιγνίτης άμοιρος για την οποιαδήποτε ρύπανση. Ως Βουλευτής Λάρισας ειλικρινά, κύριοι συνάδελφοι, τρέμω την ιδέα μην ανοίξει ο δρόμος για την εκμετάλλευση του λιγνίτη και στην Ποταμιά της Ελασσόνας. Θα ήταν ό,τι τραγικότερο για τη Θεσσαλία!
Το νομοσχέδιο δεν λαμβάνει υπ’ όψιν τα υδροηλεκτρικά έργα τα οποία δίνουν ηλεκτρική ενέργεια αλλά και ύδρευση και άρδευση και για λόγους δημόσιου συμφέροντος, περιβαλλοντικής και βιώσιμης διαχείρισης των υδάτινων πόρων, η διαχείρισή τους πρέπει να παραμείνει υπό δημόσιο έλεγχο. 
Δεν λαμβάνει υπ’ όψιν τα ιδιαίτερα χαρακτηριστικά της χώρας: τον μικρό μας πληθυσμό, τα πολλά νησιά, το μικρό μέγεθος της βιομηχανικής δραστηριότητας, που δεν επιτρέπουν τη σύγκριση με τις άλλες μεγάλες απελευθερωμένες ενεργειακές αγορές, όπως τις παρουσίασε λίγο πρωτύτερα ο κύριος Υπουργός. Όλες οι συνθήκες και οι ιδιαιτερότητες που ανέφερα δεν επιτρέπουν τέτοιες επιλογές, που μπορεί να αποδειχθούν μοιραίες και για τις επόμενες γενιές.
Βάζουμε τα πράγματα με τη σειρά. Τα ζητούμενα είναι: Πρώτον, να έχουμε βιώσιμες και διαφορετικές πηγές ενέργειας σε ανταγωνιστικό κόστος. Δεύτερον, να εξασφαλίζουμε παράλληλα σταθερό εφοδιασμό με ενέργεια. 
Σε αυτά τα δύο στοιχεία επικεντρώνεται ο διάλογος στην Ευρώπη. Στην Ελλάδα της κρίσης αυτά τα δύο ζητούμενα είναι ακόμη πιο σημαντικά. Γιατί είναι πολλά τα νοικοκυριά, πολλές οι μικρομεσαίες επιχειρήσεις και οι βιομηχανίες που αντιμετωπίζουν δυσκολίες να πληρώσουν τους λογαριασμούς, ειδικά όταν είναι επιβαρυμένοι με αυξημένα τέλη και φόρους, λόγω της δημοσιονομικής προσαρμογής. Πώς επιτυγχάνονται αυτοί οι στόχοι με τη διάσπαση της ΔΕΗ και την πώληση της μικρής ΔΕΗ; Η Κυβέρνηση ουσιαστικά δεν απαντά.
Από την πλευρά της παραγωγής, η απελευθέρωση έχει ήδη συντελεστεί σε μεγάλο βαθμό και όσοι λένε πως με το παρόν νομοσχέδιο θα απελευθερωθεί ενέργεια, δεν λένε όλη την αλήθεια. Με μια σειρά από νόμους ιδιώτες σήμερα λειτουργούν εφτά μονάδες φυσικού αερίου και χιλιάδες μικρές μονάδες ανανεώσιμων πηγών ενέργειας, ενώ διαθέτουν ακόμη και άδειες για μονάδες εκμετάλλευσης ορυχείων και σταθμών παραγωγής, όπου όμως δεν επενδύουν. Δεν επενδύουν, περιμένοντας άραγε τι; Περιμένουν να πάρουν μισοτιμής τις μονάδες της ΔΕ., αλλά και τις ανεκτίμητης αξίας υποδομές και την τεχνογνωσία της.
Συνεπώς το πρόβλημα, κύριοι συνάδελφοι, δεν βρίσκεται στη νομοθέτηση. Βρίσκεται στην πολιτική. Εσείς δεν μπορείτε να υποστηρίξετε πολιτικά την απελευθέρωση της ενέργειας. Εκποιείτε το 30% της ΔΕΗ, επειδή οι εταιρείες δεν μπορούν να γίνουν ανταγωνιστικές. Αυτό πλέον είναι πρόβλημα πολιτικής βούλησης και διευκόλυνσης του να δοθούν κίνητρα σε επενδύσεις, να συμβάλουν σε αυτήν την απελευθέρωση ενέργειας. Γιατί δεν υπάρχει σταθερό επενδυτικό περιβάλλον, γιατί δεν υπάρχει σταθερή φορολόγηση, γιατί δεν υπάρχουν κίνητρα, γιατί δεν υπάρχει μια σοβαρή ενεργειακή πολιτική, η οποία να μπορεί να προσελκύσει τον επενδυτή.
Η εκποίηση της ΔΕΗ θα απελευθερώσει την ανικανότητα των κυβερνήσεων διαχρονικά; Κανείς δεν το πιστεύει αυτό. Από την πλευρά της εμπορίας, η αγορά είναι απελευθερωμένη. Μάλιστα, όταν ξεκίνησε ο ανταγωνισμός κυρίως με τις γνωστές εταιρείες «ENERGA» και «HELLAS POWER», που πήραν σημαντικά μερίδια της αγοράς και πελάτες από τη ΔΕΗ, τελικά κατέληξαν σε φιάσκο και σκάνδαλο, αφού οι βασικοί μέτοχοι διώκονται σήμερα ποινικά με βαρύτατες κατηγορίες. 
Τι έγινε με αυτήν την απελευθέρωση; Πόσα λεφτά καταναλωτών σε περίοδο κρίσης χάθηκαν; Ποιος θα διασφαλίσει ότι τέτοια φαινόμενα δεν θα επαναληφθούν; Χαμένος αυτής της απελευθέρωσης δεν ήταν μόνο το κράτος. Χαμένοι ήταν και οι καταναλωτές και η ΔΕΗ, η οποία ζημιώθηκε με δεκάδες εκατομμύρια και τελικά η Κυβέρνηση δεν έμαθε από τα λάθη της. 
Από την πλευρά των καταναλωτών, για ποια άραγε απελευθέρωση της λιανικής αγοράς μιλάμε, όταν ένα μεγάλο μέρος των καταναλωτών αδυνατεί να πληρώσει λογαριασμούς και το ληξιπρόθεσμο χρέος προς τη ΔΕΗ ξεπερνά το 1,3 δισεκατομμύριο; Θα απελευθερωθεί και αυτό; Τι θα γίνουν αυτά τα χρέη; Ποιος θα αναλάβει την προμήθεια ηλεκτρικής ενέργειας των ΔΕΚΟ, του δημοσίου, της βιομηχανίας; Ποιος θα διασφαλίσει τις μικρομεσαίες επιχειρήσεις μετά από έξι χρόνια ύφεσης; Τι θα γίνει την επόμενη ημέρα, όταν ο ανταγωνιστής, ο ιδιώτης, αποφασίσει ότι η εμπορία της ενέργειας δεν είναι κερδοφόρα και αποχωρήσει, κρατώντας, όμως, τις υποδομές και την παραγωγή; Προφανώς, θα μείνει η ΔΕΗ ως μοναδικός προμηθευτής, αλλά αυτήν τη φορά με λιγότερη περιουσία στην παραγωγή, γεγονός που καθιστά αμφίβολη την επιβίωσή της. 
Γιατί η τρόικα δεν πρότεινε τόσα χρόνια κάποια άλλη, ήπια απελευθέρωση; 
(Στο σημείο αυτό την Προεδρική Έδρα καταλαμβάνει ο Γ΄ Αντιπρόεδρος της Βουλής κ. ΧΡΗΣΤΟΣ  ΜΑΡΚΟΓΙΑΝΝΑΚΗΣ )
Θυμηθείτε: μόνο στο πρώτο μνημόνιο υπήρχε ως αιτούμενο να δοθεί το 17% των μετοχών της ΔΕΗ. Μέχρι σήμερα βολεύτηκαν με τον ρόλο της ΔΕΗ ως εισπρακτικού μηχανισμού να συλλέγει το χαράτσι. Τώρα που αυτό μεταφέρθηκε αλλού, θυμήθηκαν την απελευθέρωση  -δηλαδή τη διάσπαση- της ΔΕΗ. 
Ακούσαμε, κύριοι συνάδελφοι, τον παραλληλισμό με τις τηλεπικοινωνίες. Όμως η ενέργεια δεν έχει σχέση με τις τηλεπικοινωνίες. Δεν είναι συγκρίσιμα μεγέθη. Οι τιμές στις τηλεπικοινωνίες έπεσαν πρωτίστως λόγω της τεχνολογικής ωρίμανσης. Στις τηλεπικοινωνίες δεν υπάρχει καύσιμο, που η τιμή του να εξαρτάται από εξωγενείς παράγοντες, δεν υπάρχει πετρέλαιο, δεν υπάρχει φυσικό αέριο ούτε υφίσταται η υποχρέωση να είναι εξασφαλισμένη η επάρκεια εφοδιασμού. 
Η ενέργεια απαιτεί μεγάλες επενδύσεις, γιατί είναι πρωτίστως βιομηχανική δραστηριότητα. Γι’ αυτό δεν έχει σχέση με τις τηλεπικοινωνίες. Στις τηλεπικοινωνίες αν δεν πληρώσεις το κινητό, σ’ το κόβουν. Αν δεν πληρώσεις το ρεύμα, δεν είναι το ίδιο. Θα επιβιώσει έστω για μια μέρα μια οικογένεια; Θα επιβιώσει η βιομηχανία; Ας αναλογιστούμε, πριν να είναι αργά, πόσοι πολίτες θα βρεθούν με κομμένο ρεύμα και αν θεωρούμε τελικά την ενέργεια δημόσιο αγαθό. 
Τέλος, όσον αφορά τη ΔΕΗ θα ήθελα να πω τα εξής: 
Προφανώς από τη Δημοκρατική Αριστερά δεν θεωρούμε ότι η ΔΕΗ είναι άμοιρη ευθυνών και ότι η διοίκησή της διαχρονικά τα είχε όλα καλώς καμωμένα. Είναι απόλυτα καταδικαστέα η κακοδιαχείριση παρελθόντων ετών και η εμμονή της ΔΕΗ να μην εκσυγχρονίζεται, να μην προσαρμόζεται στα νέα δεδομένα, εμμένοντας σε μη ανταγωνιστικές αγκυλώσεις, παρά τις αντίθετες διακηρυγμένες παγκόσμιες τάσεις. 
Εν τούτοις, ένα μεγάλο μέρος των οφειλών της ΔΕΗ –και οφείλουμε να το πούμε- είναι οφειλές που προέκυψαν με ευθύνη του δημοσίου και λόγω άστοχων πολιτικών επιλογών, που χρησιμοποίησαν τη ΔΕΗ για λόγους καθαρά πελατειακούς. 
Ας θυμηθούμε τι συνέβη με ένα μεγάλο μέρος των χαρατσιών που έμεινε απλήρωτο, όπως και των δημοτικών τελών ή τι έγινε με το στραπάτσο του ελλείμματος του ΛΑΓΗΕ και τις εντελώς λανθασμένες πολιτικές επιλογές περί πράσινης ανάπτυξης. 
Ωστόσο, παρά την κακοδιαχείριση, παρά την πολιτική κακομεταχείριση της ΔΕΗ, η ΔΕΗ είναι μια επιχείρηση κερδοφόρος. Είναι μια από τις πρώτες επιχειρήσεις σε αξία μετοχών εισηγμένες στο Χρηματιστήριο. Οι θετικές προοπτικές της ΔΕΗ για την ανάπτυξη και τη συμβολή της στην εθνική οικονομία επιβεβαιώθηκαν πρόσφατα από την αναβάθμισή της από το διεθνή οίκο «STANDARD & POOR’S» κατά τρείς βαθμούς, καθώς και από την επιτυχή έξοδό της στις διεθνείς αγορές.
Επιπλέον, αναγνώριση των προσπαθειών αποτελούν και τα διεθνή δάνεια που εξασφάλισε για τη χρηματοδότηση των νέων επενδύσεων. Άραγε, δεν είναι οξύμωρο οι διεθνείς αγορές και οι τράπεζες να εμπιστεύονται τη ΔΕΗ μέσα στην κρίση, ενώ μέσα στην ίδια της τη χώρα είναι πολλοί αυτοί που προσπαθούν να τη δυσφημήσουν και να τη στήνουν διαρκώς στον τοίχο; Μήπως αυτό, τελικά, είναι ένα παιχνίδι συγκεκριμένων συμφερόντων που περιμένουν να αποκομίσουν οφέλη στο όνομα μιας υποτιθέμενης απελευθέρωσης; 
Δυστυχώς, αρκετοί δεν έχουν καταλάβει ότι η ΔΕΗ παραμένει στοιχείο σταθερότητας της ελληνικής οικονομίας, ότι δημιουργεί προστιθέμενη αξία και μπορεί να εξυπηρετήσει πλήρως το επιχειρησιακό της πρόγραμμα με νέες μονάδες. 
Από την πρώτη στιγμή η Δημοκρατική Αριστερά εξέφρασε ισχυρή την αντίθεσή της με τη σχεδιαζόμενη καθετοποίηση και εν συνεχεία ιδιωτικοποίηση του 30%. 
Τελειώνοντας, κύριοι συνάδελφοι, θέλω να επισημάνω ότι είναι προς το συμφέρον της χώρας η λειτουργία μιας σύγχρονης και ανταγωνιστικής ΔΕΗ. Όμως, πρέπει ο κόσμος να καταλάβει πως άλλο πράγμα είναι ο διαχωρισμός της διαχείρισης, που ήδη έχει γίνει, και άλλο πράγμα ο ιδιοκτησιακός διαχωρισμός. Χρειαζόμαστε μια μεγάλη και ισχυρή ΔΕΗ, προκειμένου αυτή να μπορέσει να πάρει μέρος στον ανασχεδιασμό του εθνικού ενεργειακού χάρτη και να μπορέσει να συμμετάσχει ως εταίρος ακόμη και σε διεθνή σχήματα. 
Η ΔΕΗ πρέπει να επεκταθεί σε νέες αγορές και πεδία και όχι να συρρικνωθεί. Πρέπει να αλλάξει, να εκσυγχρονιστεί και όχι να εκποιηθεί. Βεβαίως, θα καταψηφίσουμε το νομοσχέδιο.",361414,""," ΘΩΜΑΣ ΨΥΡΡΑΣ",300,"",300
"45148","
"," Ευχαριστούμε, κύριε συνάδελφε και για την τήρηση του χρόνου. 
Τον λόγο έχει ο Κοινοβουλευτικός Εκπρόσωπος του ΠΑΣΟΚ κ. Κουτσούκος.",361415,"Chairman","ΠΡΟΕΔΡΕΥΩΝ",175,"",175
"45149"," 
","  Κύριε Πρόεδρε, είχαμε πει να πάρω τον λόγο, γιατί θα φύγω.",361416,""," ΠΑΝΑΓΙΩΤΗΣ ΛΑΦΑΖΑΝΗΣ",160,"",160
"45150"," 
"," Κύριε Κουτσούκο, επιτρέπετε να μιλήσει ο κ. Λαφαζάνης και μετά εσείς;",361417,"Chairman","ΠΡΟΕΔΡΕΥΩΝ",175,"",175
"45151"," 
"," Όχι, κύριε Πρόεδρε!",361418,""," ΓΙΑΝΝΗΣ ΚΟΥΤΣΟΥΚΟΣ",143,"",143
"45152","
"," Θα ήθελα να πρωτολογήσω και εγώ. Πρέπει να πάω στο Εφετείο μετά για τη γνωστή υπόθεση. Το λέω απλά.",361419,""," ΗΛΙΑΣ ΚΑΣΙΔΙΑΡΗΣ",109,"",109
"45153","
"," Ωραία, να σας διευκολύνουμε και εσάς. Επειδή και ο κ. Λαφαζάνης έχει κάποιο πρόβλημα -μου το ανέφερε προηγουμένως ο συνάδελφος κ. Δραγασάκης, αλλά μου διέφυγε- θα το τακτοποιήσουμε. Δεν υπάρχει πρόβλημα. 
Τι ώρα πρέπει να φύγετε, κύριε Κασιδιάρη;",361420,"Chairman","ΠΡΟΕΔΡΕΥΩΝ",175,"",175
"45154"," 
"," Άλλος απολογείται σήμερα. Εγώ αύριο, αλλά πρέπει να φύγω για να πάω στο Εφετείο.",361421,""," ΗΛΙΑΣ ΚΑΣΙΔΙΑΡΗΣ",109,"",109
"45155"," 
"," Μόλις μιλήσει ο κ. Κουτσούκος θα σας δώσω τον λόγο. 
Ο κ. Λαφαζάνης έχει τον λόγο.",361422,"Chairman","ΠΡΟΕΔΡΕΥΩΝ",175,"",175
"45156","
"," Νομίζω ότι είναι από τις πιο σπάνιες φορές που ακούς έναν Υπουργό για ένα τόσο κρίσιμο θέμα να είναι τόσο εκτός τόπου και χρόνου. Ήταν μια παρέμβαση του κυρίου Υπουργού, η οποία δεν είχε καμμία απολύτως επαφή με τα πράγματα. Λες και έκανε μια γενική διάλεξη για την Ευρώπη, για τη δήθεν ευρωπαϊκή στρατηγική, χωρίς να γνωρίζει τι γίνεται σε αυτήν τη χώρα, τι γίνεται στην Ελλάδα. 
Η Ελλάδα έχει μια ιστορία. Έχει ειδικά προβλήματα, έχει ειδικές ανάγκες, χρειάζεται μια στρατηγική. Για αυτή δεν μας είπατε σχεδόν απολύτως τίποτα. Αντίθετα, πήγατε να καλυφθείτε από ένα γενικό  πέπλο. Μέχρι τον κ. Ντ’ Αλέμα θυμηθήκατε. Το πρότυπό σας! Ο κ. Ντ’ Αλέμα έκανε θαύματα στον ενεργειακό τομέα της Ιταλίας. Τον χαρακτηρίσατε μάλιστα και κομμουνιστή τον κ. Ντ’ Αλέμα. Ο πρώτος κουμουνιστής που έγινε Υπουργός Εξωτερικών.",361423,""," ΠΑΝΑΓΙΩΤΗΣ ΛΑΦΑΖΑΝΗΣ",160,"",160
"45157"," 
"," Πρωθυπουργός. Τι να κάνουμε, ήταν κουμουνιστής ο Ντ’ Αλέμα.",361424,""," ΙΩΑΝΝΗΣ ΜΑΝΙΑΤΗΣ",170,"",170
"45158"," 
"," Πρωθυπουργός ήταν.",361425,""," ΓΙΑΝΝΗΣ ΚΟΥΤΣΟΥΚΟΣ",143,"",143
"45159"," 
"," Εντάξει, Πρωθυπουργός. Μα, δεν μου λέτε έτσι ανακαλύπτετε εσείς τους κομμουνιστές, δηλαδή, τους μεταλλαγμένους ακραία νεοφιλελεύθερους σοσιαλοδημοκράτες βομβαρδιστές…",361426,""," ΠΑΝΑΓΙΩΤΗΣ ΛΑΦΑΖΑΝΗΣ",160,"",160
"45160","
"," Δηλαδή, εσείς πώς τους ανακαλύπτετε;",361427,""," ΚΩΝΣΤΑΝΤΙΝΟΣ ΣΚΡΕΚΑΣ",254,"",254
"45161","
"," Να τα πει ο κ. Παφίλης αυτά.
(Θόρυβος στην Αίθουσα)",361428,""," ΙΩΑΝΝΗΣ ΜΑΝΙΑΤΗΣ",170,"",170
"45162","
"," Μισό λεπτό. Παρακαλώ να μην απευθύνεται προσωπικά ο ένας στον άλλον.",361429,"Chairman","ΠΡΟΕΔΡΕΥΩΝ",175,"",175
"45163","
"," …αυτούς που πρώτοι έκαναν τον πρώτο βομβαρδισμό ευρωπαϊκής χώρας μετά τον Β΄ Παγκόσμιο Πόλεμο; Διότι ο κ. Ντ’ Αλέμα βομβάρδιζε τη Σερβία. Αυτοί που έχτισαν το λεγόμενο ανεξάρτητο Κόσοβο για να μαυρίσουν με κάρβουνο και λιγνίτη όλη την Ευρώπη, είναι τα πρότυπά σας;",361430,""," ΠΑΝΑΓΙΩΤΗΣ ΛΑΦΑΖΑΝΗΣ",160,"",160
"45164"," 
"," Είναι αδελφά κόμματα στην Κυβέρνηση…",361431,""," ΑΘΑΝΑΣΙΟΣ ΠΑΦΙΛΗΣ",235,"",235
"45165","
"," Προφανώς αυτά είναι τα πρότυπά σας. Γι’ αυτό κάνετε και αυτά τα τερατουργήματα στη χώρα! 
Μας είπατε για την ευρωπαϊκή στρατηγική.",361432,""," ΠΑΝΑΓΙΩΤΗΣ ΛΑΦΑΖΑΝΗΣ",160,"",160
"45166","
"," Εσείς να μας πείτε τι είστε: κομμουνιστές, σοσιαλιστές ή φιλελεύθεροι;",361433,""," ΚΩΝΣΤΑΝΤΙΝΟΣ ΣΚΡΕΚΑΣ",254,"",254
"45167","
"," Εσείς οι «κανονικοί» κομμουνιστές είστε εκτός ΝΑΤΟ και Ευρώπης;",361434,""," ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",176,"",176
"45168","
"," Δεν σας άκουσα…Δεν σας αρέσουν αυτά που λέω.",361435,""," ΠΑΝΑΓΙΩΤΗΣ ΛΑΦΑΖΑΝΗΣ",160,"",160
"45169"," 
"," Μα, δεν προχωρούμε έτσι. Δεν γίνεται!",361436,"Chairman","ΠΡΟΕΔΡΕΥΩΝ",175,"",175
"45170"," 
"," Βλέπω πολλούς «Ντ’ Αλέμα». Υπάρχει ένας μεγάλος Ντ’ Αλέμα και βλέπω και πολλούς μικρούς «Ντ’ Αλέμα».",361437,""," ΠΑΝΑΓΙΩΤΗΣ ΛΑΦΑΖΑΝΗΣ",160,"",160
"45171","
"," Λέτε να είμαστε εμείς «μεταλλαγμένοι» κομμουνιστές; Δεν νομίζω…",361438,""," ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",176,"",176
"45172","
"," Κύριε Λαφαζάνη, να κάνετε την τοποθέτησή σας, αλλά να μην απευθύνεστε σε κανέναν. Και οι συνάδελφοι Βουλευτές να μην απαντάνε, παρακαλώ!",361439,"Chairman","ΠΡΟΕΔΡΕΥΩΝ",175,"",175
"45173","
"," Ε, τι κάνουμε; Ωραίο είναι αυτό. Ο καθένας κάνει τις επιλογές του.",361440,""," ΠΑΝΑΓΙΩΤΗΣ ΛΑΦΑΖΑΝΗΣ",160,"",160
"45174","
"," Μη μου παραπονείστε μετά για τον χρόνο.",361441,"Chairman","ΠΡΟΕΔΡΕΥΩΝ",175,"",175
"45175","
"," Μας μίλησε ο κύριος Υπουργός για την ευρωπαϊκή στρατηγική και άκουσα να λέει λόγια παχιά. 
Ποια είναι η ευρωπαϊκή στρατηγική, κύριε Υπουργέ; Σήμερα επτά «ενεργειακές αδελφές» ελέγχουν το 50% της ευρωπαϊκής ηλεκτροπαραγωγής. Αυτό το θεωρείτε ευρωπαϊκή στρατηγική; Την ώρα που αυτοί απλώνονται και ο στόχος τους είναι να αλώσουν όλη την ευρωπαϊκή αγορά, να κάνουν ολιγοπώλιο την ευρωπαϊκή αγορά, να επιβάλλουν ιδιαίτερα στην περιφέρεια μοντέλα ενεργειακής εξάρτησης, τα οποία θα υποθηκεύουν το μέλλον των περιφερειακών χωρών και πρώτα από όλα της Ελλάδας, την ώρα που γίνεται αυτό, δηλαδή η συγκέντρωση και η «ολιγοπωλιοποίηση» στην Ευρώπη, αυτήν την ώρα έρχεστε εσείς και διαλύετε και ξεπουλάτε τη ΔΕΗ! Ωραία πολιτική και ωραία στρατηγική! 
Μας είπατε για τον δανεισμό της ΔΕΗ. Βεβαίως υπάρχει δανεισμός της ΔΕΗ. Εμείς δεν εκθειάζουμε τη ΔΕΗ με τον τρόπο που λειτουργούσε μέχρι τώρα, αλλά η απάντηση στη δημόσια ΔΕΗ, όπως λειτουργούσε, με όλα τα προβλήματα που είχε, δεν είναι να τη διαλύσετε και να την ξεπουλήσετε σε ξένα και εγχώρια συμφέροντα. Δεν είναι αυτή. Η απάντηση είναι να ανασυγκροτηθεί η ΔΕΗ, να γίνει πιο αποδοτική, να δουλέψει πιο ουσιαστικά, να βάλει κοινωνικές προτεραιότητες, αναπτυξιακές, επενδυτικές προτεραιότητες, να στοχεύσει σε μία εθνική ενεργειακή στρατηγική. Αυτή είναι η απάντηση. 
Μας είπατε, λοιπόν, για τον δανεισμό της ΔΕΗ, που είναι 5 δισεκατομμύρια ευρώ. Πολλά δάνεια. Μα, δεν είναι εκεί το θέμα. Το θέμα είναι να μας πείτε, πρώτον, πού πήγαν τα δάνεια. Πήγαν σε επενδύσεις τα δάνεια; Και, το δεύτερο, αν τα δάνεια εξυπηρετούνται. Μπορούν να εξυπηρετούνται από την εταιρεία; Αν μπορούν να εξυπηρετούνται από την εταιρεία και αν τα δάνεια αυτά έχουν κατευθυνθεί κατά κύριο λόγο σε επενδύσεις, ποιο είναι το δικό σας πρόβλημα; 
Πώς θα κάνει καινούργιες επενδύσεις -μας λέει- η ΔΕΗ τώρα; Για να κάνει επενδύσεις, πουλάμε το 30% της ΔΕΗ, παίρνουμε, υποτίθεται, τα λεφτά από το ξεπούλημα –αυτά τα ψίχουλα που θα πάρετε- τα δίνουμε στη μεγάλη ΔΕΗ για να κάνει τις επενδύσεις. 
Σε ποια μεγάλη ΔΕΗ τα δίνετε; Θα ξεπουλήσετε το 30% της ΔΕΗ αλλά θα ξεπουλήσετε και το 70% που θα απομείνει, γιατί το 17% του 70% τι θα το κάνετε; Θα το πάτε σε στρατηγικό επενδυτή και θα του δώσετε το μάνατζμεντ. Άρα, κύριε Υπουργέ -για να μην κοροϊδεύετε εδώ τη Βουλή- στον στρατηγικό επενδυτή του 17%, που θα πάρει και το μάνατζμεντ θα δώσετε και προίκα όσα πάρετε από τη μικρή ΔΕΗ, για να κάνει, υποτίθεται, επενδύσεις, τις οποίες μέχρι τώρα τις έκανε η ΔΕΗ χωρίς να χρειάζεται να ξεπουλήσει το 30% της εταιρείας. 
Αυτά είναι τα κακουργήματά σας και αυτά έρχεστε να μας τα εκθειάσετε εδώ και να μας τα προβάλετε σαν να είναι δήθεν το μεγάλο έργο. Η ΔΕΗ είναι ένας παραγωγικός γίγαντας. Είναι από τις λίγες εταιρείες σε όλη την Ευρώπη οι οποίες έπαιξαν έναν θετικό, αναπτυξιακό και περιφερειακό ρόλο σε όλες τις ευρωπαϊκές χώρες.",361442,""," ΠΑΝΑΓΙΩΤΗΣ ΛΑΦΑΖΑΝΗΣ",160,"",160
"45176"," 
"," Άρα η πολιτική μας μέχρι τώρα ήταν σωστή.
ΠΑΝΑΓΙΩΤΗΣΗ ΛΑΦΑΖΑΝΗΣ: Όχι, μία στιγμή. Να ξεχωρίσουμε για ποια πολιτική μιλάτε. Ο Κωνσταντίνος Καραμανλής από… 
(Στο σημείο αυτό κτυπάει προειδοποιητικά το κουδούνι λήξεως του χρόνου ομιλίας του κυρίου Βουλευτή)
Με συγχωρείτε, κύριε Πρόεδρε,  μία στιγμή. Δώστε μου δυο λεπτά.
…στον Κωνσταντίνο Καραμανλή τον μακαρίτη αναφέρομαι, για να μην τα μπλέκετε. Είπαμε ότι ήταν πριν από το 1950 η πανσπερμία ξένων εταιρειών,  ληστρικών εταιρειών, όταν το ηλεκτρικό ρεύμα ήταν είδος πολυτελείας και η περιφέρεια δεν είχε ηλεκτρικό ρεύμα. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Άρχισε να ανασυγκροτείται ο τομέας ενέργειας και να παίζει έναν θετικό ρόλο από τότε που ιδρύθηκε η ΔΕΗ και ιδιαίτερα από το 1956, που δόθηκε επί Καραμανλή το αποκλειστικό προνόμιο στη ΔΕΗ για παραγωγή, μεταφορά και διανομή.",361443,""," ΙΩΑΝΝΗΣ ΜΑΝΙΑΤΗΣ",170,"",170
"45177","
"," Γίνανε όλοι Καραμανλικοί…",361444,""," ΑΘΑΝΑΣΙΟΣ ΜΠΟΥΡΑΣ",201,"",201
"45178"," 
"," Αυτό ήταν μία πολύ θετική κίνηση, μεταπολεμικά, η οποία υποβοήθησε τη χώρα, ανεξαρτήτως του ότι η διαχείριση της δημόσιας ΔΕΗ δεν ήταν πάντοτε η καλύτερη και ανεξαρτήτως των προβλημάτων και άλλων που συνόδευαν την τότε δημόσια εταιρεία και παροξύνθηκαν στην πορεία. 
Όμως, από τις αρχές της δεκαετίας του ’90 ξεκινήσατε μία λογική απελευθέρωσης της ενεργειακής αγοράς. Ξεκινήσατε το ξεπούλημα της ΔΕΗ, φέτα-φέτα. Από τότε μέχρι σήμερα τα πράγματα βαδίζουν από το κακό στο χειρότερο. 
(Στο σημείο αυτό κτυπάει παρατεταμένα το κουδούνι λήξεως του χρόνου ομιλίας του κυρίου Βουλευτή)
Πρώτα από όλα βαδίζουν από το κακό στο χειρότερο για τον Έλληνα καταναλωτή, ο οποίος βλέπει τις ενεργειακές τιμές να τινάζονται στα ύψη, και για την ελληνική βιομηχανία, η οποία υποφέρει από ακριβή ενέργεια.",361445,""," ΠΑΝΑΓΙΩΤΗΣ ΛΑΦΑΖΑΝΗΣ",160,"",160
"45179","
"," Κύριε Λαφαζάνη, παρακαλώ ολοκληρώστε.",361446,"Chairman","ΠΡΟΕΔΡΕΥΩΝ",175,"",175
"45180"," 
"," Από τότε άρχισαν να δημιουργούνται τα μεγάλα προβλήματα -καπιταλισμός- από το 1950 και μετά τη δεκαετία του ’90.",361447,""," ΠΑΝΑΓΙΩΤΗΣ ΛΑΦΑΖΑΝΗΣ",160,"",160
"45181","
"," Κύριε Λαφαζάνη…",361448,"Chairman","ΠΡΟΕΔΡΕΥΩΝ",175,"",175
"45182","
"," Βεβαίως, όμως, περάσατε στην πιο άγρια, την πιο ακραία, την πιο νεοφιλελεύθερη εκδοχή του καπιταλισμού.",361449,""," ΠΑΝΑΓΙΩΤΗΣ ΛΑΦΑΖΑΝΗΣ",160,"",160
"45183","
"," Κύριε Λαφαζάνη, παρακαλώ, τελειώνετε.",361450,"Chairman","ΠΡΟΕΔΡΕΥΩΝ",175,"",175
"45184","
"," Τελειώνω με μία παρατήρηση. Δεν έχω τον χρόνο. Χρειάζεται πολλά να πει κανείς.",361451,""," ΠΑΝΑΓΙΩΤΗΣ ΛΑΦΑΖΑΝΗΣ",160,"",160
"45185","
"," Έχετε συντομεύσει τον χρόνο αρκετών εγγεγραμμένων.",361452,"Chairman","ΠΡΟΕΔΡΕΥΩΝ",175,"",175
"45186"," 
"," Μία παρατήρηση μονάχα, κύριε Πρόεδρε,  και τελειώνω. 
Λέτε ότι το 30% το έχετε υπολογίσει. Ο κ. Ζερβός εδώ έχει κάνει και τις μελέτες, αναλύσεις και τα έχει βάλει όλα να είναι ισοζυγισμένα. Εγώ παίρνω τα στοιχεία. Δεν είμαι ο ειδικός στην ενέργεια, αλλά παίρνω τα στοιχεία με την απλή λογική. Εγκατεστημένη ισχύς -και το είπα και χθες- 38% λιγνιτικές μονάδες στη μικρή ΔΕΗ. Προσέξτε, είναι 38% οι λιγνιτικές μονάδες, όχι 30%, αλλά 38%. Και είναι 41% στη μικρή ΔΕΗ τα υδροηλεκτρικά εγκατεστημένη ισχύς,  21% το φυσικό αέριο το μείγμα καυσίμου δηλαδή κυρίως υδροηλεκτρικό και δευτερευόντως λιγνιτικό, ελάχιστο φυσικό αέριο και καθόλου πετρέλαιο. Αυτό πώς το εξηγείτε; 
Όσον αφορά βέβαια αυτά που λέτε -και τελειώνω-…",361453,""," ΠΑΝΑΓΙΩΤΗΣ ΛΑΦΑΖΑΝΗΣ",160,"",160
"45187"," 
"," Κύριε Λαφαζάνη, ακούστε.",361454,"Chairman","ΠΡΟΕΔΡΕΥΩΝ",175,"",175
"45188","
"," Τελειώνω με αυτό. Θα κάνω μόνο μια παρατήρηση.",361455,""," ΠΑΝΑΓΙΩΤΗΣ ΛΑΦΑΖΑΝΗΣ",160,"",160
"45189","
"," Μην λέτε «τελειώνω». Όλο αυτό λέτε. Ούτε «μία παρατήρηση». Πάρτε κανονικά τον χρόνο που έχετε στη δευτερολογία. Αφού υπάρχει η δευτερολογία.",361456,"Chairman","ΠΡΟΕΔΡΕΥΩΝ",175,"",175
"45190","
"," Λέτε ότι διασφαλίζετε κάποια δικαιώματα.",361457,""," ΠΑΝΑΓΙΩΤΗΣ ΛΑΦΑΖΑΝΗΣ",160,"",160
"45191"," 
"," Θα μιλήσει ο Αρχηγός εν συνεχεία του κόμματός σας.",361458,"Chairman","ΠΡΟΕΔΡΕΥΩΝ",175,"",175
"45192","
"," Αφήστε τον Αρχηγό μας τώρα.",361459,""," ΠΑΝΑΓΙΩΤΗΣ ΛΑΦΑΖΑΝΗΣ",160,"",160
"45193","
"," Ε, εντάξει τώρα.",361460,"Chairman","ΠΡΟΕΔΡΕΥΩΝ",175,"",175
"45194"," 
"," Τελειώνω…",361461,""," ΠΑΝΑΓΙΩΤΗΣ ΛΑΦΑΖΑΝΗΣ",160,"",160
"45195","
"," Μα πότε θα τελειώσετε;",361462,"Chairman","ΠΡΟΕΔΡΕΥΩΝ",175,"",175
"45196"," 
"," Θα είχα τελειώσει τώρα!
(Θόρυβος στην Αίθουσα)",361463,""," ΠΑΝΑΓΙΩΤΗΣ ΛΑΦΑΖΑΝΗΣ",160,"",160
"45197","
"," Μα γιατί τον «ενοχλείτε» τώρα;",361464,""," ΑΝΑΣΤΑΣΙΟΣ ΝΕΡΆΝΤΖΗΣ",206,"",206
"45198","
"," Λέω ότι αυτά τα οποία λέτε, ότι διασφαλίζονται, εργασιακά δικαιώματα κ.λπ., δεν διασφαλίζονται. Δεν διασφαλίζεται απολύτως τίποτα! Διασφαλίζονται όσο παραμένει…",361465,""," ΠΑΝΑΓΙΩΤΗΣ ΛΑΦΑΖΑΝΗΣ",160,"",160
"45199","
"," Κύριε Λαφαζάνη, σας παρακαλώ πάρα πολύ!",361466,"Chairman","ΠΡΟΕΔΡΕΥΩΝ",175,"",175
"45200","
"," Εντάξει, δεν θέλετε να ακούσετε;",361467,""," ΠΑΝΑΓΙΩΤΗΣ ΛΑΦΑΖΑΝΗΣ",160,"",160
"45201","
"," Είναι κακός μετά ο Πρόεδρος!",361468,"Chairman","ΠΡΟΕΔΡΕΥΩΝ",175,"",175
"45202"," 
"," Διασφαλίζονται με θυγατρική της ΔΕΗ. Τότε και μόνο τότε -και αν- διασφαλίζονται.",361469,""," ΠΑΝΑΓΙΩΤΗΣ ΛΑΦΑΖΑΝΗΣ",160,"",160
"45203","
"," Κύριε Λαφαζάνη!",361470,"Chairman","ΠΡΟΕΔΡΕΥΩΝ",175,"",175
"45204"," 
"," Εάν πουληθεί, δεν διασφαλίζεται τίποτα. Όλα στον αέρα μετά!
(Χειροκροτήματα από την πτέρυγα του ΣΥΡΙΖΑ)",361471,""," ΠΑΝΑΓΙΩΤΗΣ ΛΑΦΑΖΑΝΗΣ",160,"",160
"45205","
"," Κύριε Πρόεδρε,  μπορώ να έχω τον λόγο;",361472,""," ΙΩΑΝΝΗΣ ΜΑΝΙΑΤΗΣ",170,"",170
"45206","
 "," Ορίστε, κύριε Υπουργέ. Πόσο χρόνο θέλετε;",361473,"Chairman","ΠΡΟΕΔΡΕΥΩΝ",175,"",175
"45207","
"," Μισό λεπτό.
Δεν θα απαντήσω στον συνάδελφο κ. Λαφαζάνη σε κανένα από τα σχόλιά του…",361474,""," ΙΩΑΝΝΗΣ ΜΑΝΙΑΤΗΣ",170,"",170
"45208","
"," Α, για τον κύριο Υπουργό δεν υπάρχει περιορισμός. Μόνο για μένα, ε;",361475,""," ΠΑΝΑΓΙΩΤΗΣ ΛΑΦΑΖΑΝΗΣ",160,"",160
"45209","
"," Μα, εσείς υπερέβητε το χρόνο κατά πολύ!",361476,"Chairman","ΠΡΟΕΔΡΕΥΩΝ",175,"",175
"45210","
"," Κύριε συνάδελφε, θα χρησιμοποιήσετε τη δευτερολογία σας.",361477,""," ΙΩΑΝΝΗΣ ΜΑΝΙΑΤΗΣ",170,"",170
"45211","
"," Όχι, εντάξει, να μιλήσετε.",361478,""," ΠΑΝΑΓΙΩΤΗΣ ΛΑΦΑΖΑΝΗΣ",160,"",160
"45212"," 
"," Σας δίνω χρήσιμα στοιχεία. Δεν θα απαντήσω. Επιφυλάσσομαι. Θα απαντήσω σε όλους. Απλώς, για γνώση των συναδέλφων, επειδή πολλές φορές γίνεται σύγχυση ανάμεσα στην εγκατεστημένη ισχύ και στο πόσο πραγματικά παράγεται, μην  τα μπερδεύετε. Είναι άλλο η εγκατεστημένη ισχύς, όπου ένας λιγνιτικός σταθμός μπορεί να παράγει- και παράγει- πενταπλάσια και εξαπλάσια τα αντίστοιχα μεγαβάτ από ό,τι ένα φωτοβολταϊκό.
Κατά συνέπεια, μη συγχέουμε έννοιες οι οποίες στην ενέργεια είναι απολύτως διαφορετικές. Σας δίνω τα στοιχεία του 2013, για να έχουν εικόνα όλοι οι συνάδελφοι για το πού βρισκόμαστε.",361479,""," ΙΩΑΝΝΗΣ ΜΑΝΙΑΤΗΣ",170,"",170
"45213"," 
"," Κύριε Υπουργέ, εσείς τα μπερδεύετε. Η εγκατεστημένη ισχύς…",361480,""," ΑΘΑΝΑΣΙΟΣ ΠΕΤΡΑΚΟΣ",236,"",236
"45214"," 
"," Λέω, λοιπόν: Σύνολο καθαρής παραγωγής ηλεκτρικής ενέργειας το έτος 2013 για το διασυνδεδεμένο σύστημα. Προσθέστε σε αυτά που θα σας πω όλα τα πετρελαϊκά που έχουν η Κρήτη, τα Δωδεκάνησα και οι Κυκλάδες: Λιγνιτική παραγωγή το 2013 το 45,2%. Πετρελαϊκή παραγωγή 0,1%. Φυσικό αέριο 23,6%, μισά της ΔΕΗ, μισά των ιδιωτών. Τα λιγνιτικά του 45% είναι όλα ΔΕΗ. Υδροηλεκτρικά 11%. Ανανεώσιμα 14,8%. Αυτή είναι η πραγματική εικόνα της ενεργειακής παραγωγής της Ελλάδας, όχι η εγκατεστημένη ισχύς. Αν θέλουμε να κάνουμε σοβαρή συζήτηση, θα μιλούμε για το πώς παράγεται η ενέργεια στην Ελλάδα. 
Ευχαριστώ πολύ.",361481,""," ΙΩΑΝΝΗΣ ΜΑΝΙΑΤΗΣ",170,"",170
"45215","
"," Ευχαριστούμε. 
Τον λόγο έχει ο Κοινοβουλευτικός Εκπρόσωπος της Νέας Δημοκρατίας κ. Αναστάσιος Νεράντζης.",361482,"Chairman","ΠΡΟΕΔΡΕΥΩΝ",175,"",175
"45216","
  "," Ευχαριστώ, κύριε Πρόεδρε.
 Διαδέχομαι τον φίλο μου κ. Λαφαζάνη. Πάντοτε μου μένει μια αίσθηση όταν τελειώνει, επειδή καθυστερεί λίγο, γιατί έχει πολλά επιχειρήματα: Είναι μια ατελείωτη ιστορία η ομιλία του ή μήπως είναι «τελειωμένη», με την έννοια που τη λέει ο λαός; Όπως και να έχει το πράγμα όμως, εγώ είμαι υποχρεωμένος να τοποθετηθώ. 
Αν κανείς περάσει από αυτήν την Αίθουσα ή δει τηλεόραση, θα νομίζει ότι βρισκόμαστε ενώπιον ενός ενεργειακού forum. Μιλάμε όλοι με τεχνικούς όρους, είτε τους νοούμε, είτε δεν τους νοούμε. Παριστάνουμε όλοι τους ειδικούς της ενέργειας είτε είμαστε είτε δεν είμαστε. 
Εκείνο όμως, που δεν προσέχουμε καθόλου είναι το πολιτικό κομμάτι αυτής της ιστορίας. Αυτή η ιστορία έχει όχι απλώς οσμή, αλλά ουσία πολιτική, ουσία ιδεολογική, την οποία η μανία όλων μας να υπερασπίσουμε τις θέσεις μας μας κάνει να την προσπερνάμε, σφυρίζοντας αδιάφορα. 
Αυτό το πολιτικό κομμάτι, που δεν ακούστηκε σχεδόν καθόλου, θα θίξω εγώ, φροντίζοντας μη θίξω κανέναν από τους συναδέλφους μου. Πάντως, μερικές απόψεις θα τις κατεδαφίσω ή τουλάχιστον θα προσπαθήσω. 
Έχει χυθεί πολύ μελάνι, για να διαπιστωθεί ποιος είναι προοδευτικός και ποιος είναι συντηρητικός, ποια είναι τα όρια προσδόσεως αυτού του χαρακτηρισμού σε καθεμία από αυτές τις δύο εκδοχές. Άλλοι λένε το μεν, άλλοι λένε το δε. 
Δεν μπορεί –απ’ όσα θα πω εξαιρείται το ΚΚΕ, διότι έχει καθαρές θέσεις, είναι κομμουνιστικό κόμμα- οι αριστερίζοντες ή οι αριστεροί, όψιμοι ή πρώιμοι, πολύ, δε, περισσότερο οι «αριστεροπώλες», αυτοί που πουλάνε αριστερισμό, να μονοπωλούν την προοδευτικότητα. Δεν μπορεί να παριστάνεις τον προοδευτικό όταν παρακινείς σε απείθεια, όταν συνιστάς την κατάληψη δημοσίων κτηρίων, όταν εμφανίζεσαι στο Ευρωκοινοβούλιο προσπαθώντας να μεταφέρεις τις εσωτερικές διαμάχες που έχεις με μια παράταξη ή με έναν άλλο εσωτερικό αντίπαλό σου. Δεν μπορεί να ονομάζεις τους καταδικασμένους τρομοκράτες ως «νοούμενους τρομοκράτες». Τι θα πει «νοούμενους τρομοκράτες»; Δεν μπορεί να μειοψηφείς ή να απέχεις από διαδικασίες περικοπής χρηματικού βοηθήματος σε κάποιες παρατάξεις για τους λόγους τους συγκεκριμένους. Δεν ταυτίζονται, δεν νοούνται, δεν είναι συμβατές οι έννοιες του προοδευτικού με αυτές τις συμπεριφορές. 
Η δική μου αντίληψη –αν θέλετε- είναι ότι προοδευτικός είναι όποιος, σε παλιά προβλήματα, υποδεικνύει νέες λύσεις, ενώ, αντιθέτως, όποιος σε νέα προβλήματα υποδεικνύει παλιές συνταγές, αυτός είναι συντηρητικός. 
Επιτρέψτε μου, κύριοι του ΣΥΡΙΖΑ, να σας πω ότι είστε βαθύτατα, θα έλεγα απολιθωματικά, συντηρητικοί. Μάλιστα, στο πλαίσιο αυτής της συντηρητικότητας κάνατε και τη δική σας «επιστράτευση». 
Η δικαιοσύνη, κατόπιν επεμβάσεως της Κυβερνήσεως, έκαμε αυτήν την επιστράτευση για τη ΔΕΗ. Εσείς κάνατε τη δική σας. Επιστρατεύσατε σαθρά επιχειρήματα για να πλήξετε την αρμοδιότητα του Τμήματος να συζητήσει αυτό το αντικείμενο. Επικαλεστήκατε ότι δήθεν…",361483,""," ΑΝΑΣΤΑΣΙΟΣ ΝΕΡΆΝΤΖΗΣ",206,"",206
"45217"," 
"," Καλύτερα επιχειρήματα παρά ανθρώπους!",361484,""," ΠΑΝΑΓΙΩΤΗΣ ΛΑΦΑΖΑΝΗΣ",160,"",160
"45218","
"," Αφήστε το, κύριε Λαφαζάνη. Εγώ αντιλαμβάνομαι ότι θα έρθετε σε δύσκολη θέση προσωπικά. Πρέπει όμως να σας τα πω με όλη τη συμπάθεια που σας έχω. Επιστρατεύσατε, λοιπόν, πάρα πολλά άστοχα επιχειρήματα. Και θα τα δούμε στην πράξη. 
Ένας άλλος της «γειτονιάς» μας, κύριε Λαφαζάνη, συνάδελφος μου και συνάδελφος σας από το χώρο σας, χθες επικαλέστηκε απόψεις Βενιζέλου και Σαμαρά το 2006, οι οποίες είναι αντίθετες με τις σημερινές. Συνομολογείται αυτό. Πολύ χαίρομαι γι’ αυτήν την αναδίφηση. Η ιστορική της αξία είναι σημαντική. Η πολιτική της όμως σημασία δεν έχει καμία καθοριστική αξία. Θα σας πω αμέσως το γιατί. 
Το υπομνήσατε εσείς, κύριε Λαφαζάνη –και χαίρομαι για αυτό, είναι πραγματικότητα- ότι δεν πρέπει να ξεχνάμε, πως την παλιά «POWER», σημερινή ΔΕΗ, την παλιά ΟΥΛΕΝ, σημερινή ΕΥΔΑΠ, τα παλιά λεωφορεία, την «ΟΛΥΜΠΙΑΚΗ» του Ωνάση τις κρατικοποίησε κυβέρνηση της παρατάξεώς μου. Είπατε και ποιος ήταν επικεφαλής, ο αείμνηστος Κωνσταντίνος Καραμανλής. 
Κυβέρνηση, όμως, της δικής μου και πάλι παρατάξεως μετά από δέκα, δεκαπέντε χρόνια, προέβη στην επαναφορά τους στο προηγούμενο καθεστώς. Την ολυμπιακή την πούλησε και προχώρησε και παρακάτω. Τι σημαίνει αυτό; 
Όταν περνάει ένα ικανό χρονικό διάστημα και η πρακτική αλλά και η συγκυρία αποβαίνουν χαλεπά, η εμμονή σε λύσεις που είχαμε υποστηρίξει προ δεκαετίας ή πενταετίας ή εικοσαετίας σημαίνει άγονη και στείρα στάση. Όσοι αλλάζουν θέση δεν είναι ρεβιζιονιστές - για να χρησιμοποιήσω και τη δική σας διάλεκτο. Αυτοί είναι οι προσγειωμένοι. 
Επομένως, το να επικαλείστε τι είπε ο Βενιζέλος και τι είπε ο Σαμαράς το 2006 για τις επιστρατεύσεις, για το ένα και το άλλο δεν ωφελεί. Εκείνο που ωφελεί και εκείνο που είναι εξεταστέο, στη σημερινή συγκυρία, είναι το αν είναι δυνατόν και ωφέλιμο για τη χώρα να ακολουθηθεί το μοντέλο που προτείνει η Κυβέρνηση στη συγκεκριμένη περίπτωση. Εάν ναι, πολύ καλά κάνουμε και αλλάζουμε και γνώμη. Εάν όχι, κάνουμε άσχημα και μάλιστα ζημιογόνα. 
Τι κάνει, λοιπόν, τώρα αυτό το νομοσχέδιο; Υπάρχει μια διάχυτη ανησυχία, η οποία προχωρεί και στον Τύπο και στα συνδικάτα και σε εμάς εδώ. Τι θα γίνει με αυτό το μέτρο; Θα ακριβύνει ή θα φθηνύνει το ρεύμα; 
Ποια είναι τα αίτια που ακριβαίνει το ρεύμα; Δεν μιλάμε για τα πρόσθετα τέλη. Αφήστε τα αυτά. Τα αίτια, παγκοσμίως, είναι δύο. Το πρώτο είναι η αξία της πρώτης ύλης, η τιμή του πετρελαίου. Είχαμε μια τεράστια άνοδο. Μα, είχαμε και αλλού άνοδο του πετρελαίου και σε άλλες χώρες, αλλά εκεί το αντίτιμο της καταναλώσεως του ρεύματος δεν αυξήθηκε τόσο πολύ όσο στην Ελλάδα. Συμφωνώ. Το επιχείρημα είναι ορθό. 
Υπάρχει όμως κι ένας δεύτερος λόγος για τον οποίο ακριβαίνει το ρεύμα: Η ΔΕΗ πρέπει να κάνει επενδύσεις. Για να κάνει επενδύσεις, όμως, η ΔΕΗ -δεν έχει ίδια κεφάλαια περισσευούμενα- ο μοναδικός τρόπος προσπορίσεως των κεφαλαίων αυτών είναι ποιος; Να αυξήσει την τιμή του ηλεκτρικού ρεύματος. 
Και τα δύο αυτά επιχειρήματα και οι δύο αυτές αυξητικές της τιμής του ρεύματος πηγές καταπολεμώνται εν τη γενέσει τους δραστικά. Κι αυτό, πρώτον, διότι θα αρχίσει να λειτουργεί ο ανταγωνισμός. Επομένως, από τον ανταγωνισμό εκείνος που ωφελείται είναι ο καταναλωτής.
 Ο ΟΤΕ είναι κλασικό παράδειγμα. Η απάντηση που δίνει η Αντιπολίτευση είναι λάθος. Λένε ότι εκεί είναι παροχή υπηρεσιών, ενώ εδώ δεν είναι παροχή υπηρεσιών, αλλά είναι παροχή ενέργειας. Εμείς εξετάζουμε τη λειτουργία του ανταγωνισμού. Δεν έχει σημασία εάν ο ανταγωνισμός αφορά πατάτες ή ενέργεια. Όταν υπάρχουν δύο κι επιπλέον –εκτός αν γίνει εναρμονισμένη πρακτική, που είναι άλλου παπά ευαγγέλιο, της Επιτροπής Αθέμιτου Ανταγωνισμού- αυτό αποβαίνει επ’ ωφελεία του καταναλωτή. Να, λοιπόν, γιατί εκ προοιμίου αποκλείεται να είναι ακριβότερο το ρεύμα. 
Άκουσα έναν συνδικαλιστή, τον οποίον περιφέρουν τώρα τελευταία –πρέπει να είναι από τη βόρειο Ελλάδα, εγώ τον είδα μια φορά- έναν λίγο σκούρο, δυναμικό, πολλές φορές κι υβριστικό, ο οποίος είπε σήμερα το πρωί το εξής: «Για να σας πω, ποιος θα κάνει τους διακανονισμούς αν πάει ο ιδιώτης; Κανένας». 
Ποιος νομίζετε ότι κάνει τους διακανονισμούς; Η ΔΕΗ; Κάνετε λάθος. Ποιος νομίζετε ότι καθιερώνει το οικιακό τιμολόγιο; Η ΔΕΗ; Κάνετε λάθος. Άκουσα και τον εισηγητή να υπαινίσσεται κάτι τέτοιο. 
Όλα αυτά τα κάνει η Ρυθμιστική Αρχή Ενέργειας. 
Ποιος τα πληρώνει αυτά; Η ΔΕΗ; Κάνετε λάθος. Στον λογαριασμό υπάρχει ειδικό τέλος κοινής ωφέλειας (ΥΚΩ). Ο λαός πληρώνει τις διευκολύνσεις. Επομένως ο ίδιος ο λαός πληρώνει αυτές τις διευκολύνσεις, είτε είναι ο νέος ιδιοκτήτης της μικρής ΔΕΗ, του 30%, είτε είναι η παλιά ενιαία και μεγάλη ΔΕΗ. 
Να μην λέμε, λοιπόν, πράγματα τα οποία δεν ξέρουμε. 
Δεν πρόκειται, λοιπόν, ο καινούργιος ιδιοκτήτης να αφεθεί στο έλεος της δικής του κερδοσκοπικής μανίας, όποια και αν είναι αυτή, μικρή ή μεγάλη. Τον ρόλο θα τον παίζει και στον καθορισμό των τιμών και στην παροχή διευκολύνσεων και στους λογαριασμούς και στα ειδικά τέλη η Ρυθμιστική Αρχή Ενέργειας. 
Προχωρούμε παρακάτω, σε κάποια άλλα πράγματα που ακούγονται τα οποία δεν είναι και αυτά σωστά. 
Λένε κάποιοι «και ποιος θα κάνει τώρα τις επενδύσεις;». Η ΔΕΗ εξηλέκτρισε ολόκληρη την Ελλάδα. Το είπε ο εισηγητής. Είναι αληθές. 
Πρώτα-πρώτα, βασικός και θεμελιώδης όρος αυτής της συμβάσεως που θα συναφθεί –οι νομικοί το λένε «το θεμέλιο της συμβάσεως»- είναι η διενέργεια επενδύσεων εκ μέρους του καινούργιου αναδόχου, του ιδιοκτήτη. 
Γιατί όμως ξεχνάμε τη συμβολή του ιδιωτικού τομέα στη διενέργεια των ενεργειακών επενδύσεων; Το εργοστάσιο στην Πτολεμαΐδα ποιος το έφτιαξε; Δεν το έφτιαξε ο Μποδοσάκης ή μήπως κάνω λάθος; Ο Μποδοσάκης είναι δημόσιο, είναι ΔΕΗ; Όχι. Τα ενεργειακά έργα για το εργοστάσιο της αλουμίνας ποιος τα έφτιαξε για την «ΑΛΟΥΜΙΝΙΟΝ» και την «PECHINEY»; Ιδιωτικά κεφάλαια δεν ήταν αυτά; 
Αφού η ΔΕΗ εξηλέκτρισε το σύμπαν, γιατί υπάρχουν ακόμη νησιά –πολλά νησιά, συγκεκριμένα νησιά, τουριστικά νησιά και όχι μόνο- με κατοίκους εξίσου Έλληνες, για να μην πω περισσότερο από εμάς, όπου δεν έχει ολοκληρωθεί η διασύνδεση; 
Άρα, χωρίς κανείς να θέλει και να μπορεί να υποβαθμίσει το τεράστιο έργο εξηλεκτρισμού της χώρας που επιχείρησε η ΔΕΗ –το συνομολογούμε όλοι- πρέπει να πούμε ότι και η συμβολή αυτού του αφορισμένου από εσάς ιδιωτικού τομέα, σε αυτήν την ίδια διαδικασία του εξηλεκτρισμού, υπήρξε σημαντική και πολυσήμαντη. 
Αυτός ο συγκεκριμένος συνδικαλιστής –δεν θυμάμαι και το όνομά του- σε κάποια εκπομπή μού είπε: «Κατονομάστε μία χώρα –σας προκαλώ- η οποία να μπορεί να επικαλεστεί παρόμοιο μοντέλο». Αφήνω την Ιταλία. Πάμε στην Πορτογαλία. Η Πορτογαλία έχει πουλήσει όλο το σύστημα στους Κινέζους. Πάμε ακόμα και στην κρατική Γαλλία, όπου η «EDF» παρ’ ότι είναι σφιχτά κρατική και μονοπωλιακή, έχει αρχίσει αυτή και χαλαρώνει. Λένε «μα, τώρα έχουμε άδειες». Όμως, αυτές τις άδειες γιατί δεν τις εκμεταλλεύονται οι ιδιώτες; 
Πολλοί ανακατεύουν και την «ENERGA»- για να το κλείσουμε αυτό το θέμα. Λένε: «Είδατε τι έγινε; Τα τσέπωσαν, έφυγαν». Μα, εκεί δεν έγινε ένα άνοιγμα της αγοράς. Η «ENERGA» ξέρετε τι έκανε; Αν δεν το ξέρετε, να σας το πω. Αγόραζε από τον χονδρέμπορο, τη ΔΕΗ, και πουλούσε λιανικά. Ουσιαστικά, δηλαδή, ήταν ένας θλιβερός μεταπράτης. Πώς να έχει καλύτερη τιμή; Έτυχε οι άνθρωποι να έχουν ελαστική συνείδηση, κατηγορούνται για αξιόποινες βαρύτατες πράξεις, η δικαιοσύνη θα το κρίνει. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Αν έχετε την καλοσύνη, κύριε Πρόεδρε, δώστε μου ακόμα ένα λεπτό. 
Αυτό δεν είναι αποτέλεσμα ανταγωνισμού. Δεν είναι ανταγωνισμός. Οι ιδιώτες δεν πάνε, γιατί δεν έχουν πρόσβαση στα ορυχεία. Πήραν άδεια να κάνουν εργοστάσιο. Το εργοστάσιο είναι πολύ εύκολο να γίνει. Πώς θα κινηθεί το εργοστάσιο; Πρέπει να έχει πρόσβαση στα ορυχεία για να πάρει πρώτη ύλη. Εδώ η Μελίτη δεν είχε λιγνίτη και αναγκάστηκε να πάρει από τα Σκόπια. 
Τι μας λέτε, λοιπόν, ότι η αγορά είναι ήδη ανοιχτή; Είναι ήδη ανοιχτή νομοθετικά, είναι ήδη ανοιχτή στα χαρτιά, αλλά άνευ δυνατότητος προσβάσεως στα ορυχεία με την πρώτη ύλη, δεν μπορεί να υπάρξει ουσιαστικό άνοιγμα. 
Άρα, ακολουθείται –και εισηγείται η Κυβέρνηση- μία λύση η οποία είναι παραδεδεγμένη, είναι δοκιμασμένη και δεν οδηγεί επ’ ουδενί σε χειρότερα αποτελέσματα, αλλά βάσιμα αναμένεται ότι θα βοηθήσει και στην πτώση της τιμής του ρεύματος για τον καταναλωτή –είτε είναι βιομηχανία είτε είναι νοικοκυριό- αλλά θα βοηθήσει, επίσης, και στη διενέργεια των τόσο απαραίτητων επενδύσεων. 
Προσωπικά πιστεύω ότι το νομοσχέδιο πρέπει να γίνει δεκτό με όλα αυτά τα οποία ελέχθησαν. 
Ευχαριστώ και για την ανοχή σας, κύριε Πρόεδρε. 
(Χειροκροτήματα)",361485,""," ΑΝΑΣΤΑΣΙΟΣ ΝΕΡΆΝΤΖΗΣ",206,"",206
"45219"," 
"," Τον λόγο έχει ο κ. Κουτσούκος, Κοινοβουλευτικός Εκπρόσωπος του ΠΑΣΟΚ.",361486,"Chairman","ΠΡΟΕΔΡΕΥΩΝ",175,"",175
"45220","
"," Ευχαριστώ, κύριε Πρόεδρε. 
Για να πάρω τη σκυτάλη από τους προλαλήσαντες και από τον κ. Λαφαζάνη και από τον κ. Νεράντζη, όχι απλώς δεν αμφισβητεί κανείς τη σημαντική προσφορά της ΔΕΗ, κύριε συνάδελφε, αλλά οφείλει και να τονίσει στους αμετανόητους οπαδούς της ελεύθερης αγοράς ότι, αν δεν υπήρχε η ΔΕΗ και αν δεν υπήρχε αυτή η πράξη του 1956 και στη συνέχεια οι πολιτικές υποστήριξης της ανάπτυξης της ΔΕΗ, ακόμα στα χωριά μας θα είχαμε λάμπες, γιατί κανένας δεν θα πήγαινε να επενδύσει, όταν υπήρχαν ελάχιστοι καταναλωτές ή μερικοί τσοπάνηδες. Άρα είναι ανεκτίμητος αυτός ο ρόλος, αυτή η προσφορά με τη συμβολή και των εργαζομένων. 
Όμως, αγαπητοί συνάδελφοι, δεν είμαστε πλέον στο 1956. Έχουν αλλάξει τα δεδομένα και στη χώρα μας και στην Ευρώπη. Αυτό δεν μπορούμε να το παραγνωρίσουμε, δεν μπορούμε δηλαδή να παραγνωρίσουμε ότι σήμερα υπάρχουν μονάδες που έχουν πεπερασμένο χρόνο λειτουργίας και πρέπει πάρα πολύ σύντομα να αντικατασταθούν με νέες επενδύσεις, είτε αυτές είναι λιγνιτικής παραγωγής είτε του φυσικού αερίου. Δεν μπορούμε να παραγνωρίζουμε ότι χρειάζεται να γίνουν επενδύσεις, για να γίνει διασυνδεδεμένο όλο το δίκτυο της ΔΕΗ, ιδιαίτερα στη νησιωτική χώρα και να φύγουμε από το ακριβό καύσιμο, που είναι το πετρέλαιο. 
Δεν μπορούμε να παραγνωρίσουμε ότι υπάρχουν εξελίξεις στις τεχνολογίες της παραγωγής ενέργειας, τις οποίες οφείλουμε, επίσης, να παρακολουθήσουμε. 
Άρα υπάρχει ένα κρίσιμο ζήτημα: Με ποιον τρόπο, με ποια κεφάλαια, με ποιους μηχανισμούς όλα αυτά μπορούμε να τα επιτύχουμε, διασφαλίζοντας ταυτόχρονα το εθνικό συμφέρον -γιατί η παραγωγή της ενέργειας συνδέεται με το εθνικό συμφέρον- το κοινωνικό σύνολο για πρόσβαση σε ηλεκτρική ενέργεια και, ταυτόχρονα, τα συμφέροντα εργαζομένων και τοπικών κοινωνιών; 
Παράλληλα, πρέπει να έχουμε υπ’ όψιν μας ότι όλα αυτά πρέπει να τα κάνουμε εκτιμώντας ότι βρισκόμαστε σε μια περιφερειακή ένωση, την Ευρωπαϊκή Ένωση, η οποία έχει μία πολιτική για την ενέργεια. Ανέλυσε πολλά στοιχεία από αυτήν την πολιτική ο κύριος Υπουργός, που μίλησε νωρίτερα. Η Ευρωπαϊκή Ένωση έχει επανειλημμένα τονίσει σε εμάς -που κρατάγαμε άμυνα αντιστεκόμενοι- ότι δεν μπορεί να έχεις ένα κρατικό μονοπώλιο, ιδίως στο θέμα της εκμετάλλευσης των λιγνιτών. Δεν μπορούμε να το παραγνωρίσουμε αυτό -και αναφέρομαι σε εκείνους που πιστεύουν ότι έχει σημασία να βρίσκεται η χώρα μας σε αυτήν την περιφερειακή ολοκλήρωση, την Ευρωπαϊκή Ένωση, θεωρώντας ότι έχει περισσότερα θετικά παρά αρνητικά. 
Αν κάποιος έχει την άποψη ότι πρέπει να αποχωρίσουμε από την Ευρωπαϊκή Ένωση και να γίνουμε μια τριτοκοσμική χώρα, είναι άλλος λογαριασμός που πρέπει να κάνουμε και άλλη συζήτηση που πρέπει να γίνει. 
Πώς θα μπορούσαμε να τα επιτύχουμε αυτά, λοιπόν; Θα μπορούσαμε να τα επιτύχουμε τεμαχίζοντας και κάνοντας ρετάλια τις μονάδες της ΔΕΗ, για να τις δώσουμε σε μερικούς τυχάρπαστους επιχειρηματίες; Θα μπορούσαμε να το κάνουμε ενδεχομένως με μια καθολική ιδιωτικοποίηση, όπως ήταν το αρχικό σχέδιο που είχαμε ψηφίσει στο μεσοπρόθεσμο; 
Νομίζω ότι η επιλογή που έχει γίνει, το να έχουμε δηλαδή μία κάθετη νέα εταιρεία που θα έχει το 30% των μονάδων παραγωγής, των δικαιωμάτων και των υποχρεώσεων και των πελατών, είναι μία σωστή επιλογή υπό ορισμένες προϋποθέσεις. Θα έλεγα ότι οι προϋποθέσεις αυτές τέθηκαν από την πλευρά μας, τέθηκαν από το ΠΑΣΟΚ έγκαιρα και αναδιαμόρφωσαν το σχέδιο που είχε κατατεθεί τον Μάρτιο. 
Παρακολούθησα και μια αντιπαράθεση που έγινε στην επιτροπή. Πολλοί συνάδελφοι αναφέρθηκαν στο σχέδιο του Μαρτίου και στο τυπικό μέρος, στο ποιος το υπέγραφε. Εγώ δεν έδωσα μόνο για λόγους ευγενείας τον λόγο στον κ. Λαφαζάνη που το ζήτησε –παρ’ ότι είχε πρωτολογήσει- αλλά και γιατί ήθελα να ακούσω την ουσιαστική του άποψη. 
Πάρα πολλοί συνάδελφοι και οι προλαλήσαντες συνάδελφοι της Αντιπολίτευσης παραγνωρίζουν ότι σήμερα μιλάμε για ένα άλλο νομοσχέδιο. Δεν είναι το νομοσχέδιο που κατατέθηκε τον Μάρτιο αυτό που τελικά έχει διαμορφωθεί με τις υπουργικές τροπολογίες και αυτό που τελικά θα ψηφίσουμε. 
Εγώ θέλω να θυμίσω ότι με τις προτάσεις του ΠΑΣΟΚ, όπως τις ανακοινώσαμε στις 2 Ιουλίου του 2014, διασφαλίσαμε, πρώτον, ότι δεν θα γίνει ξεπούλημα, διότι θα πωληθεί -εάν πωληθεί- αυτή η καινούργια επιχείρηση με βάση τη λογιστική αξία.
Τι σημαίνει η λογιστική αξία; Ότι με βάση τα διεθνή λογιστικά πρότυπα προσδιορίζεις μία αξία, που δεν είναι η αξία με βάση τις μετοχές, για να διαμορφώσεις ένα τίμημα. 
Δεύτερον, διασφαλίσαμε ότι αυτά τα χρήματα δεν θα πάνε στο δημόσιο χρέος. Αυτά τα χρήματα θα πάνε στη ΔΕΗ, για να κάνει ακριβώς τις επενδύσεις που χρειάζεται.
Τρίτον, διασφαλίσαμε τα συμφέροντα των εργαζομένων, δηλαδή τις συλλογικές διαπραγματεύσεις και τα ασφαλιστικά τους δικαιώματα.
Τέταρτον, διασφαλίσαμε τις τοπικές κοινωνίες που έχουν εισφέρει σε αυτήν την υπόθεση της ανάπτυξης της ΔΕΗ, στην οποία αναφερθήκαμε νωρίτερα. Έχουν δικαιώματα στα νερά. Αρδεύονται εκτάσεις. 
Είναι σωστή η παρατήρηση που έκανε ο κύριος Υπουργός νωρίτερα, ότι μέχρι τώρα δεν είχαμε μία ανάλογη ρύθμιση σαν αυτήν που γίνεται στο νομοσχέδιο, που υποχρεώνει όλους τους παραγωγούς ενέργειας από υδροηλεκτρικά να έχουν έναν σχεδιασμό για τα νερά, σε σχέση με τους περιβαλλοντικούς όρους, τις πλημμύρες και τα συμφέροντα των αγροτών. 
Διασφαλίσαμε ότι οι τοπικές κοινωνίες, που έχουν ανταποδοτικό πόρο, θα συνεχίσουν να τον έχουν, ανεξάρτητα ποιος θα είναι ο επενδυτής που θα πάρει τη μικρή ΔΕΗ, αλλά θα πρέπει να τον ενισχύσουμε και από την υφιστάμενη ΔΕΗ.  Ακόμα διασφαλίσαμε ότι η κοινωνική πολιτική που γίνεται με το οικιακό τιμολόγιο, με τις ρυθμίσεις για τους φτωχούς, που είναι ευθύνη του κράτους, θα εξακολουθήσει να γίνεται. 
Κύριε Υπουργέ, βεβαίως πρέπει να προσθέσω ότι πέραν της ρύθμισης -που ήταν και δική μας απαίτηση να έρθει η σύμβαση στη Βουλή- νομίζω ότι, για να επιτύχουμε μία σωστή διαδικασία πώλησης, πρέπει να έρθει η ίδια η προκήρυξη στη ΔΕΗ. 
Δεν έχει δηλαδή σημασία να βγάλει κάποιος μια προκήρυξη κι εμείς να τρέχουμε πίσω από μία σύμβαση που θα έρχεται να υλοποιήσει μια προκήρυξη, για την οποία δεν λάβαμε γνώση. Η Βουλή πρέπει να έχει ενεργό ρόλο σ’ αυτήν τη διαδικασία. Το κατοχυρώσαμε και σε άλλες αποκρατικοποιήσεις. Άρα αυτό που έχει σημασία είναι και η προκήρυξη και η σύμβαση.
Τέλος, πρέπει να απαντήσουμε και στο ερώτημα των πολιτών. Ο κύριος Υπουργός έδωσε στοιχεία νωρίτερα για το πώς διαμορφώθηκαν οι τιμές στην Ευρωπαϊκή Ένωση, όπου σε αρκετές χώρες είχαμε πτώση των τιμών επειδή λειτούργησε ο ανταγωνισμός. 
Μπορεί στην Ελλάδα να έχουμε πτώση των τιμών; Αν όλα αυτά λειτουργήσουν σωστά, μπορεί να έχουμε και πτώση των τιμών. Γιατί ποια πολιτική ηγεσία και ποιος από εμάς δικαιολογεί κάθε μέρα την αύξηση των τιμών που αυθαίρετα κάνει η ΔΕΗ, επειδή δεν της βγήκε ο τάδε ή ο δείνα συντελεστής, είτε αυτό αφορά τον ΛΑΓΗΕ είτε αφορά τα εξοχικά; Απόφαση παίρνει μονομερώς η ΔΕΗ επιβαρύνοντας τους καταναλωτές που δεν έχουν και καμμία άλλη επιλογή. Τι να κάνουν δηλαδή; Να βάλουν λάμπες; Αυτό δεν γίνεται. 
Αν, λοιπόν, λειτουργήσει σωστά ο ανταγωνισμός, μπορεί να επιτύχουμε και μείωση των τιμών και αυτό θα έχει να κάνει και με τις επιλογές των καταναλωτών, διότι το επιχείρημα ότι θα πάρει τους καλούς καταναλωτές η καινούργια επιχείρηση δεν ισχύει. Έχει διευκρινιστεί. Ήταν και δική μας τοποθέτηση. 
Ο καταναλωτής θα έχει τη δυνατότητα μετά από τέσσερις μήνες να επιλέξει και η άποψή μου είναι ότι θα επιλέξει αυτόν που ξέρει, αν συνεχίσει να του προσφέρει υπηρεσίες οι οποίες είναι ποιοτικές και προσβάσιμες. Αυτός που ξέρει ο καταναλωτής είναι η ΔΕΗ.
Αυτά έχουμε διασφαλίσει. Αυτά έγιναν με παρεμβάσεις του ΠΑΣΟΚ. Θεωρούμε ότι ήταν θετική η ανταπόκριση του Υπουργείου και σε θετική κατεύθυνση ο διάλογος που έγινε στην επιτροπή ως προς τη βελτίωση αυτών των προϋποθέσεων. 
Θέλω να θέσω ορισμένα πρόσθετα ζητήματα, κύριε Υπουργέ, και παρακαλώ την προσοχή σας, γιατί στόχος της δικής μας Κοινοβουλευτικής Ομάδας είναι να πάμε σε όσο το δυνατόν μεγαλύτερες και περισσότερες κατοχυρώσεις.
Υπάρχει και το θέμα της γης. Θα δώσουμε δηλαδή την εκμετάλλευση των λιγνιτωρυχείων για τις μονάδες που προβλέπεται ότι θα πάνε στη μικρή επιχείρηση; Η δική μας άποψη –και έχουμε καταθέσει μία πολύ συγκεκριμένη τροπολογία- είναι ότι μόλις ολοκληρωθεί ο κύκλος εκμετάλλευσης, εκεί που έχουν γίνει απαλλοτριώσεις υπέρ του δημοσίου, η γη πρέπει να επιστραφεί στο δημόσιο. Δεν πουλάμε γη. Πουλάμε επιχειρήσεις και καύσιμη ύλη. 
Η δεύτερη τροπολογία έχει να κάνει με το να ενισχύσουμε ακριβώς τον επενδυτικό χαρακτήρα της επιχειρούμενης πώλησης, δηλαδή να μην πάνε γενικά και αόριστα τα χρήματα της ΔΕΗ σε επενδύσεις, αλλά να πάνε στον εκσυγχρονισμό των μονάδων που είναι πεπερασμένος ο χρόνος λειτουργίας τους. 
Μια τρίτη τροπολογία έχει να κάνει με το γεγονός ότι αυτό που παραλείψαμε να κάνουμε στη συζήτηση του νομοσχεδίου για τον ΑΔΜΗΕ, δηλαδή να κατοχυρώσουμε τα δικαιώματα των εργαζομένων, πρέπει να το κάνουμε. 
Είναι πολύ συγκεκριμένες αυτές οι τρεις τροπολογίες και νομίζω ότι έρχονται να ολοκληρώσουν τις διασφαλίσεις που επιδιώξαμε εμείς, ως ΠΑΣΟΚ και έτσι να έχουμε ένα νομοσχέδιο που -με τους όρους και τις προϋποθέσεις που ανέφερα νωρίτερα- θα μας δώσει τη δυνατότητα να έχουμε ένα τίμημα που θα το κρίνουμε. Οι διασφαλίσεις που βάζουμε, όπως αντιλαμβάνεστε, αγαπητοί συνάδελφοι, είναι πάρα πολλές και άρα ο μεθαυριανός επενδυτής θα το εκτιμήσει πολύ σοβαρά. 
Έρχομαι τώρα σε ένα πολύ κρίσιμο θέμα, κατά την άποψή μου. Άκουσα τη ρητορεία των συναδέλφων της Αξιωματικής Αντιπολίτευσης, όπως και άλλων. Είναι φανερό ότι υπήρχε ένα σχέδιο για την ιδιωτικοποίηση της ΔΕΗ στο σύνολό της. Αυτό το σχέδιο με τη μικρή ΔΕΗ, όπως λέμε, ανετράπη και πάμε τώρα σε μία επιχείρηση κρατικού ενδιαφέροντος και σε έναν ανταγωνιστή ιδιώτη. Αν προκύψει, με τους όρους και τις προϋποθέσεις, θα το δούμε.
Για εμάς, για το ΠΑΣΟΚ, καμμία πολιτική ιδιωτικοποίησης που εξυπηρετεί τους εθνικούς, κοινωνικούς και αναπτυξιακούς στόχους δεν μπορεί να οδηγεί σε ιδιωτικά μονοπώλια, όπως έγινε, παραδείγματος χάριν -και θίχτηκε εύστοχα από συναδέλφους- με την Ολυμπιακή Αεροπορία και γενικά με τις αεροπορικές εταιρείες. Στην προσπάθειά μας δηλαδή να λύσουμε ένα θέμα, οδηγηθήκαμε σε ένα ιδιωτικό μονοπώλιο. Αυτό δεν μπορεί να γίνει στην ενέργεια. 
Άρα για το ΠΑΣΟΚ η τρίτη φάση, όπως περιλαμβάνεται στην πράξη του υπουργικού συμβουλίου για το 17%, δεν μπορεί να ισχύσει από την ώρα που θα επιτύχει το πείραμα της εκποίησης του 30% στον ιδιώτη. Το θέτω αυτό, γιατί άκουσα προηγουμένως από τον Κοινοβουλευτικό Εκπρόσωπο του ΣΥΡΙΖΑ, τον κ. Λαφαζάνη, μία περίεργη λογική, που έλεγε ότι «θα πάρουμε τα λεφτά από την πώληση του 30% για να τα δώσουμε στον ιδιώτη που θα πάρει τη ΔΕΗ». 
Αυτό σάς λέμε κατηγορηματικά –και είναι δέσμευση- ότι δεν μπορεί να ισχύσει. Θέλουμε η Κυβέρνηση να το συνεκτιμήσει. Βέβαια, αναφέρομαι σε μέλλοντα χρόνο, στο 2015, αλλά πρέπει να τα λέμε από τώρα για να είμαστε απολύτως συνεννοημένοι.
Κύριε Υπουργέ, αγαπητοί συνάδελφοι, όλη η συζήτηση έχει να κάνει με την ενεργειακή πολιτική. Εσείς θέσατε πολλά στοιχεία και για την ευρωπαϊκή πολιτική και για την πολιτική της Ελλάδας, μια και έχουν μπει νέα δεδομένα, όπως είναι, παραδείγματος χάριν, η εκμετάλλευση των κοιτασμάτων φυσικού αερίου. 
Αυτό με ενδιαφέρει προσωπικά, γιατί αφορά και το Κατάκολο και άλλες περιοχές, όπου έχουμε θεσπίσει και ανταποδοτικούς πόρους. Θυμίζω ότι έχουμε θεσπίσει πως τα έσοδα θα πάνε στα ασφαλιστικά ταμεία. Το λέω για να μην το ξεχνούν ορισμένοι.
Είναι απαραίτητο να δούμε ξανά με ποιον τρόπο θα συζητήσουμε θεσμικά και ολοκληρωμένα την ενεργειακή πολιτική της χώρας. Εγώ σας άκουσα με πάρα πολύ σεβασμό. Όλα αυτά ήταν πολύ ενδιαφέροντα. Τα προσυπογράφω. Όμως, σε αυτήν την υπόθεση του ενεργειακού σχεδιασμού δεν μπορεί να μη βάλουμε συνολικά τους επιστημονικούς, τους πολιτικούς και τους κοινωνικούς φορείς. 
Άρα θα σας καλούσα να ξαναδείτε πώς -χωρίς να πάμε σε γραφειοκρατίες ή σε δομές βαριές και κοστοβόρες, όπως ήταν στο παρελθόν η Επιτροπή Ενεργειακού Σχεδιασμού- θα ενσωματώσουμε αυτήν τη δουλειά που έχει κάνει το Υπουργείο σας σε ένα καινούργιο σχέδιο κοινωνικού, επιστημονικού και πολιτικού διαλόγου για την ενεργειακή πολιτική της χώρας, για να έχουμε συνεννοηθεί επιτέλους σε αυτόν τον τόπο και να μην κονταρομαχούμε και σκιαμαχούμε πέρα από τα πραγματικά προβλήματα.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Κύριε Πρόεδρε, ένα λεπτό μόνο.
Τι μένει αν όλα αυτά τα κάνουμε; Μένει μία επιχείρηση ενσωμάτωσης του προβλήματος της ενεργειακής πολιτικής της χώρας σε μία πολιτική στρατηγική. Ποια είναι αυτή; Είναι η πολιτική στρατηγική που λέει ότι δεν πρέπει να επιτρέψουμε στην παρούσα Βουλή να ολοκληρώσει τη θητεία της και αξιοποιούμε το πρόβλημα της εκλογής του Προέδρου της Δημοκρατίας. Το ΠΑΣΟΚ το πλήρωσε αυτό και θα πούμε άλλη ώρα γιατί το πλήρωσε.
Αν, όμως, ο ΣΥΡΙΖΑ κάνει αυτήν την επιλογή, την κάνει ακριβώς για δύο λόγους. Πρώτον, γιατί προσπαθεί να κρύψει την ουσία των απόψεών του για την ενεργειακή πολιτική. Διότι αυτά που άκουσα εγώ, είτε από τον εισηγητή του ΣΥΡΙΖΑ κ. Πετράκο είτε από τον κ. Τσακαλώτο, που είναι υπεύθυνος στο κόμμα για ζητήματα ανάπτυξης, είτε από τον κ. Λαφαζάνη –σεβαστοί συνάδελφοι-, δεν είναι συμβατά. 
Από τη μία μεριά, ξορκίζουν την παλιά κρατική ΔΕΗ και από την άλλη τον ανταγωνισμό και τέλος μάς λένε ότι πρέπει να εμπλέξουμε τις τοπικές κοινωνίες, τις συλλογικότητες, και να πάμε σε μία άλλη αναπτυξιακή πολιτική.
 Αυτά, προκειμένου να εξηγηθούν, θέλουν μία σαφέστατη οριοθέτηση, την οποία εγώ εκτιμώ ότι αυτήν τη στιγμή ο ΣΥΡΙΖΑ δεν την έχει και δεν μπορεί να την έχει, διότι είναι κόμμα που μεγάλωσε ξαφνικά, θέλει επεξεργασίες και επιχειρεί αυτήν του την αδυναμία να την κρύψει μέσα από μία πολωτική διαδικασία γύρω από το δημοψήφισμα. 
Ε, ας έρθει λοιπόν και η συζήτηση για το δημοψήφισμα να τελειώνουμε και με αυτό, για να μη μας ταλαιπωρούν το υπόλοιπο καλοκαίρι. 
Ευχαριστώ, κύριοι συνάδελφοι και κύριε Πρόεδρε, για την ανοχή.
(Χειροκροτήματα από την πτέρυγα του ΠΑΣΟΚ)",361487,""," ΓΙΑΝΝΗΣ ΚΟΥΤΣΟΥΚΟΣ",143,"",143
"45221"," 
"," Τον λόγο έχει ο Κοινοβουλευτικός Εκπρόσωπος της Χρυσής Αυγής κ. Κασιδιάρης.",361488,"Chairman","ΠΡΟΕΔΡΕΥΩΝ",175,"",175
"45222","
 "," Η Χρυσή Αυγή λέει ξεκάθαρα όχι στο ξεπούλημα της Δημόσιας Επιχειρήσεως Ηλεκτρισμού και λέει ξεκάθαρα ναι στο δημοψήφισμα. 
Η ΔΕΗ και όλες οι επιχειρήσεις εκμεταλλεύσεως της ηλεκτρικής ενέργειας, δηλαδή του πιο νευραλγικής σημασίας τομέα του εθνικού μας πλούτου, πρέπει να παραμείνουν σε ελληνικά χέρια. 
Η μνημονιακή συγκυβέρνηση υλοποιεί τις εντολές της τρόικας, τις εντολές της διεθνούς τοκογλυφίας και έχει αποφασίσει μέσα σε ελάχιστο χρόνο το ξεπούλημα –όταν λέω ξεπούλημα, μιλάω γι’ αυτό που εσείς αποκαλείτε ιδιωτικοποιήσεις- βασικών κρατικών υποδομών, όπως τους ελληνικούς λιμένες, τα εθνικά οδικά δίκτυα, πρωτίστως το δίκτυο φυσικού αερίου.
Για το δίκτυο φυσικού αερίου, στην περίπτωση του ΔΕΣΦΑ, παίχτηκε και πολύ χοντρό γεωπολιτικό παιχνίδι. Πετάξατε έξω από την Ελλάδα τους Ρώσους, τη ρωσική πρόταση, η οποία ήταν πολύ περισσότερο συμφέρουσα σε σχέση με αυτήν που έκαναν οι Αζέροι, όπου είχαμε την περίφημη υπόθεση του αγωγού TAP, Trans Adriatic Pipeline, όπου εκεί με εντολές Αμερικανών εισήχθη στο ελληνικό Κοινοβούλιο ένας νόμος ο οποίος είναι και αυτός ενάντια στα εθνικά συμφέροντα. 
Μιλάμε επίσης για την πώληση του ΟΠΑΠ, της Αγροτικής Τράπεζας, το κλείσιμο της Ελληνικής Ραδιοφωνίας Τηλεόρασης, το κλείσιμο δεκάδων σχολείων και νοσοκομείων, ακόμη και στρατιωτικών μονάδων. 
Ως επιστέγασμα αυτής της πολιτικής έρχεται σήμερα το ξεπούλημα της Δημόσιας Επιχείρησης Ηλεκτρισμού, το ξεπούλημα του ρεύματος, όταν είναι γνωστό –το είπε και ο Κοινοβουλευτικός Εκπρόσωπος της Νέας Δημοκρατίας- ότι στις πιο ανεπτυγμένες χώρες, όπως η Γαλλία –δεν αναφέρομαι στην Πορτογαλία, δεν είναι παράδειγμα- το κοινωνικό αυτό αγαθό της ενέργειας, ο ηλεκτρισμός, είναι 100% υπό δημόσιο έλεγχο. 
Έχουμε σπασμωδικές αντιδράσεις της Κυβέρνησης σε κάθε παράλογη, ανεδαφική και αντεθνική απαίτηση της τρόικας, των ξένων τοκογλύφων. Βέβαια, έτσι δημιουργείται ανεπανόρθωτη ζημιά για την πατρίδα, την ώρα που η βιομηχανική παραγωγή της χώρας έχει στην κυριολεξία διαλυθεί, έχει καταστραφεί. 
Μιλούσε προηγουμένως ο Κοινοβουλευτικός Εκπρόσωπος της Νέας Δημοκρατίας για τους ιδιώτες, για τον Μποδοσάκη, ότι έτσι ξεκίνησε η υδροηλεκτρική παραγωγή, η παραγωγή ενέργειας μέσω λιγνίτη στην Ελλάδα και ότι οι ιδιώτες έφτιαξαν τα πρώτα εργοστάσια. Αυτό είναι ορθό. 
Τι κάνατε εσείς; Καταστρέψατε την ιδιωτική πρωτοβουλία, τους στείλατε όλους στο εξωτερικό, για να πηγαίνει στη Βουλγαρία ο αλήστου μνήμης Πάγκαλος να κάνει εγκαίνια και να πανηγυρίζει για τις ελληνικές μονάδες, οι οποίες θα μπορούσαν να παραμείνουν σε ελληνικό έδαφος, να αποδίδουν φόρο στο ελληνικό κράτος και να εργάζονται σε αυτές Έλληνες εργάτες. Τα καταστρέψατε όλα αυτά. Μη μιλάτε λοιπόν για ιδιωτική πρωτοβουλία. 
Στόχος σας ήταν από το 1974 μέχρι σήμερα να διαλύσετε την ελληνική βιομηχανική παραγωγή, να διαλύσετε την ιδιωτική πρωτοβουλία και σήμερα να ξεπουλήσετε ό,τι έχει απομείνει σε χέρια ελληνικά, στα χέρια του ελληνικού δημοσίου. 
Βέβαια, δεν σας απασχολεί καθόλου το θέμα της ενεργειακής ασφάλειας, το οποίο στην ουσία είναι θέμα εθνικής ασφάλειας, διότι όποιος έχει στα χέρια του την ενέργεια είναι αυτός που κρατάει στα χέρια του την εθνική ασφάλεια της χώρας. 
Με το ξεπούλημα λοιπόν του ρεύματος, με τη δημιουργία της μικρής ΔΕΗ, ασφαλώς και θα αυξηθούν κατακόρυφα και οι λογαριασμοί του ρεύματος, που είναι δημόσιο αγαθό, και θα διαλυθούν τα ήδη επιβαρυμένα ελληνικά νοικοκυριά. 
Ανέφερε προηγουμένως ο νεοδημοκράτης Κοινοβουλευτικός Εκπρόσωπος και την «ENERGA». Τόλμησε να αναφέρει την υπόθεση της «ENERGA». Και λέω εγώ ότι «στο σπίτι του κρεμασμένου δεν ομιλούν για σχοινί», διότι είναι πολύ γνωστό στην ελληνική κοινωνία ότι εσείς οι ίδιοι υπερασπίζεστε τους απατεώνες της «ENERGA».
Ανώτατα στελέχη της Νέας Δημοκρατίας υπερασπίζονται αυτούς τους απατεώνες και όχι μόνον αυτό –βεβαίως έχουν δικαίωμα υπερασπίσεως και ας πάει να τους υπερασπιστεί ο οποιοσδήποτε-, αλλά και το δημόσιο δεν πηγαίνει ως πολιτική αγωγή σε αυτήν την υπόθεση. Ούτε ο Υπουργός Οικονομικών πήγε ούτε ο Δήμαρχος Αθηναίων Καμίνης πήγε, που είχε έννομο συμφέρον. Είχε την υποχρέωση απέναντι στον ελληνικό λαό να υπερασπιστεί το δημόσιο συμφέρον, γιατί αυτοί έκλεψαν χρήματα του ελληνικού λαού και έκλεψαν ακόμη και το χαράτσι, όχι μόνο τα λεφτά για τους λογαριασμούς της ΔΕΗ. Οπότε μην ομιλείτε για την «ENERGA».
Από εκεί και πέρα, η Χρυσή Αυγή επιμένει ότι το νερό, η γη, ο ορυκτός πλούτος αποτελούν δημόσια αγαθά και δεν υπόκεινται σε καμμία λογιστική αξιολόγηση. Όπου μιλάμε για εθνική κυριαρχία και για εθνική ανεξαρτησία δεν μπορείτε να ομιλείτε για χρήματα, δεν μπορείτε να ομιλείτε για λεφτά και για λογιστική αξιολόγηση. Όλα αυτά είναι αγαθά ανεκτίμητης αξίας, τα οποία οφείλουμε για τη χώρα μας να τα παραδώσουμε ανέγγιχτα στις επόμενες γενεές. 
Οι υπάλληλοι των ξένων τοκογλύφων που συναποτελούν αυτήν την Κυβέρνηση -Σαμαράς και Βενιζέλος- βρίσκονται κυριολεκτικά σε παροξυσμό –το απέδειξαν αυτό με την επιστράτευση των απεργών- και αγωνίζονται με κάθε μέσο για την άμεση επιβολή των ανθελληνικών μνημονιακών μέτρων. Μην μπορώντας να αντιδράσουν άλλο, έχουν φτάσει στο σημείο πλέον να καταγγέλλουν ακόμη και τον Πρόεδρο της Βουλής. Αυτό είναι πρωτοφανές. 
Βλέπουμε εδώ μία υπόθεση άνευ προηγουμένου, να βγαίνει ο Πρόεδρος της Βουλής και να λέει ότι θα τηρήσουμε τη συνταγματική νομιμότητα και να εμφανίζεται ένας Βενιζέλος και να λέει όχι, να εμφανίζεται μία Βούλτεψη και να λέει όχι.
 Δηλαδή θέλετε να καταλύσετε το Σύνταγμα, θέλετε να επιβάλετε χούντα και το κάνετε υπό τη μορφή αυτής της παρωδίας, διότι ένας Βενιζέλος και μία Βούλτεψη ασφαλώς και είναι παρωδία να επιχειρούν να επιβάλουν χούντα σε αυτήν τη χώρα και να απαιτούν να μην εφαρμοστούν οι διατάξεις του Συντάγματος.
Είναι γελοίο να ακούω τον Βενιζέλο να λέει όχι στη συζήτηση της Ολομέλειας της Βουλής, όταν έχω εδώ την υπογραφή του ιδίου –και θα τα καταθέσω και στα Πρακτικά- εν έτει 2008, με ημερομηνία 31-03-2008, σε «Πρόταση για τη διεξαγωγή δημοψηφίσματος κατά το άρθρο 44 παράγραφος 2 του Συντάγματος και 116 του Κανονισμού της Βουλής». 
Εδώ έχουμε ξεχωριστές προτάσεις για δημοψήφισμα το 2008 από το ΠΑΣΟΚ, από τον Συνασπισμό ή ΣΥΡΙΖΑ – δεν ξέρω πώς λεγόταν τότε. Βλέπω ότι είναι μέσα ο Κουβέλης, ο Ψαριανός. Είναι λίγο μπερδεμένη η πολιτική ζωή της χώρας με τις αλλεπάλληλες «κωλοτούμπες» που γίνονται από τους εκάστοτε βουλευτές. 
Βλέπω όμως και ξεχωριστή πρόταση από το ΚΚΕ και από τον ΛΑΟΣ –ένα κόμμα που υπήρχε τότε στη Βουλή. Ήταν τέσσερις ξεχωριστές προτάσεις και αθροίστηκαν οι υπογραφές. Η μία από αυτές τις υπογραφές ανήκει στον Βενιζέλο. 
Τα καταθέτω για τα Πρακτικά.
(Στο σημείο αυτό ο Βουλευτής κ. Ηλίας Κασιδιάρης καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)
Αυτό επιβάλλει το Σύνταγμα των Ελλήνων: τέσσερις ξεχωριστές προτάσεις το 2008 και άθροιση των υπογραφών, περισσότερες από εκατόν είκοσι υπογραφές, σύγκληση της Ολομέλειας της Βουλής. Απλά πράγματα. Αυτό λέει η Χρυσή Αυγή σήμερα. Οτιδήποτε άλλο επιχειρείτε να κάνετε αποδεικνύει ότι είστε τρομοκρατημένοι.
Βεβαίως και είστε τρομοκρατημένοι ξεκάθαρα, διότι δεν βλέπετε μόνον το αίτημα του ελληνικού λαού που εκφράζεται μέσα από τα κόμματα της Αντιπολίτευσης για συζήτηση στην Ολομέλεια της Βουλής για το μείζον εθνικό ζήτημα του αιτήματος για τη ΔΕΗ, αλλά βλέπετε ότι μέσω της συλλογής εκατόν είκοσι υπογραφών κινδυνεύει το αντεθνικό σας εγχείρημα για εκλογή μνημονιακού Προέδρου της Δημοκρατίας. Γιατί εκεί το πηγαίνει ξεκάθαρα ο Σαμαράς.
Ο Σαμαράς το μόνο που βλέπει, πέρα από το να οδηγήσει σε εκτέλεση τις εκβιαστικές εντολές των τροϊκανών, είναι πώς θα καταφέρει να συνεχίσει αυτήν την άθλια μνημονιακή του εξουσία μέσω της επιβολής ενός μνημονιακού Προέδρου Δημοκρατίας. Αυτή είναι η ερμηνεία του Σαμαρά για τη συλλογή των εκατόν είκοσι υπογραφών εις ό,τι αφορά το μείζον εθνικό ζήτημα της ΔΕΗ.
Η Χρυσή Αυγή λοιπόν απαιτεί την άμεση σύγκληση της Ολομέλειας της Βουλής -αυτό απαιτεί και το Σύνταγμα των Ελλήνων, αυτό απαιτεί και ο ελληνικός λαός-, για να συζητηθεί επιτέλους η διεξαγωγή δημοψηφίσματος.
Πάγια θέση του λαϊκού εθνικιστικού κινήματος είναι η διεξαγωγή δημοψηφίσματος για όλα τα μείζονα εθνικά και κοινωνικά ζητήματα. Να αποφασίζει επιτέλους ο ελληνικός λαός για όσα συμβαίνουν σε αυτήν τη χώρα και να μην έρχονται εδώ παράνομα νομοσχέδια, τα οποία απλά τα μεταφράζετε και τα φέρνετε εδώ σε Θερινά Τμήματα, σε μία κολοβή Βουλή –και το εννοώ αυτό που λέω-, μία Βουλή η οποία παράνομα και αντισυνταγματικά έκλεισε και πηγαίνετε σε Θερινά Τμήματα, για να βολέψετε ακόμη και αυτούς τους Βουλευτές σας οι οποίοι θέλουν να παριστάνουν τους «αντάρτες» και να πηγαίνουν να πουλάνε «φούμαρα» στις εκλογικές τους περιφέρειες. 
Το ζήτημα που συζητείται σήμερα, το ζήτημα της ενέργειας, είναι ένα μείζον εθνικό ζήτημα. Είναι εθνικός κίνδυνος να περάσει η ελληνική ενέργεια σε ξένα χέρια. Αυτό που έχω να πω και σήμερα είναι ότι η Ελλάς είναι μία χώρα πλούσια. Ας τελειώσει επιτέλους αυτό το παραμύθι της δήθεν φτωχής Ελλάδος.
Η Ελλάς είναι μια πλούσια χώρα, διαθέτει μη εκμεταλλευμένα ενεργειακά κοιτάσματα στην ελληνική αποκλειστική οικονομική ζώνη.
Μιας και είναι εδώ ο Υπουργός της Ενέργειας, οφείλω να υπενθυμίσω μια συζήτηση που είχε γίνει σε αυτήν την Αίθουσα πριν από σχεδόν δυο χρόνια, σε επίκαιρη επερώτηση της Χρυσής Αυγής για την ανακήρυξη της ελληνικής αποκλειστικής οικονομικής ζώνης, μια πράξη η οποία θα οδηγούσε εν συνεχεία στην εκμετάλλευση των ενεργειακών κοιτασμάτων της Ελλάδος. Είχε γίνει και φασαρία μάλιστα τότε, το θυμούνται όλοι οι πολίτες, το βλέπουν διαρκώς στην τηλεόραση -εκεί που όλοι κατακρίνουν τους Βουλευτές της Χρυσής Αυγής ότι αντιδρούν απότομα, ότι δεν είμαστε καλά παιδιά- τότε που είχαμε πει ότι για το σκάνδαλο της λίστας Λαγκάρντ πρέπει να επιβληθούν ποινικές ευθύνες και όσοι εμπλέκονται είναι «κλέφτες» και «λαμόγια». Είχαμε πει τις λέξεις αυτές μέσα στο Κοινοβούλιο.
Υπενθυμίζω, λοιπόν, ότι τότε είχε ξεκινήσει μια συζήτηση για την ανακήρυξη της ελληνικής αποκλειστικής οικονομικής ζώνης και την αξιοποίηση των ελληνικών ενεργειακών κοιτασμάτων, με βάση βεβαίως μια δέσμευση του Πρωθυπουργού σας. Διότι, όταν έκλεβε τις ψήφους του ελληνικού λαού ο Σαμαράς το 2012, το πρώτο πράγμα που έλεγε ήταν η ανακήρυξη της ελληνικής αποκλειστικής οικονομικής ζώνης. Δεν το κάνατε όμως, διότι έχετε δεσμευθεί στην ξένη τοκογλυφική διοίκηση αυτής της χώρας ότι θα καταστρέψετε την οικονομία μας και εν συνεχεία θα ξεπουληθούν τα πάντα, θα ξεπουληθεί δηλαδή ο εθνικός μας πλούτος στον ξένο παράγοντα.
Είπε προηγουμένως ο Κοινοβουλευτικός Εκπρόσωπος του ΠΑΣΟΚ ότι τον ενδιαφέρει το ζήτημα του φυσικού αερίου. Τον ενδιαφέρει, γιατί πολιτεύεται στην Ηλεία και εκεί υπάρχει κοίτασμα στο Κατάκολο. Ασφαλώς και υπάρχει κοίτασμα στο Κατάκολο, στη δυτική Ελλάδα, στα Ιόνια νησιά. Είναι κοιτάσματα γνωστά και επιβεβαιωμένα από τις αρχές του 20ού αιώνα.
Τι έχει να πει, όμως, ο Υπουργός της Ενέργειας για τα επίσης επιβεβαιωμένα κοιτάσματα νοτίως της Κρήτης, στην περίφημη Λεκάνη του Ηροδότου, στα οποία δεν αναφέρεστε ποτέ, τα οποία, σύμφωνα με τον Καθηγητή Γεωλογίας του Πανεπιστημίου Πατρών κ. Ζεληλίδη, επαρκούν για την ενεργειακή τροφοδοσία της Ευρώπης για δεκαετίες; Δεν λέτε λέξη και δεν έχετε κάνει το παραμικρό για την εκμετάλλευση των κοιτασμάτων της ελληνικής αποκλειστικής οικονομικής ζώνης, ιδίως νοτίως της Κρήτης, στην περίφημη Λεκάνη του Ηροδότου. Δεν έχει αναφερθεί ούτε λέξη σε αυτήν εδώ την Αίθουσα.
Δεν θα παραλείψω να καταγγείλω την υποκρισία των κομμάτων της Αριστεράς από την αρχή της συζητήσεως για το δημοψήφισμα. Από την πρώτη μέρα βγήκε εκπρόσωπος του ΣΥΡΙΖΑ και είπε ότι απαξιώνει τις υπογραφές της Χρυσής Αυγής.
Σας υπενθυμίζω ότι η Χρυσή Αυγή είναι εδώ με τις ψήφους του ελληνικού λαού. Ο ελληνικός λαός μάς έβαλε μέσα στη Βουλή και ήρθε μετά η μνημονιακή χούντα του Σαμαρά και έκλεισε τους μισούς Βουλευτές μας στη φυλακή.
Από εκεί και πέρα, καταγγέλλω επίσης της υποκριτικές προτάσεις ΚΚΕ και ΔΗΜΑΡ, τους οποίους θα καλέσω ασφαλώς να μη διαφοροποιηθούν. Αυτά που θα γράψουν, δηλαδή, πάνω στο έγγραφο της προτάσεώς τους να μη διαφοροποιούνται από όσα γράφουν τα κόμματα της Αντιπολίτευσης, διότι έτσι θα αποδειχθεί ξεκάθαρα στον ελληνικό λαό, στους πολίτες, ότι παίζουν το παιχνίδι της μνημονιακής χούντας και δεν επιθυμούν τη συλλογή των εκατόν είκοσι υπογραφών για να γίνει σ’ αυτήν την Αίθουσα συζήτηση για το δημοψήφισμα.
(Στο σημείο αυτό την Προεδρική Έδρα καταλαμβάνει ο Δ΄ Αντιπρόεδρος της Βουλής κ. ΙΩΑΝΝΗΣ ΔΡΑΓΑΣΑΚΗΣ )
Τονίζω ότι οι υπογραφές των Βουλευτών της Χρυσής Αυγής για αυτήν την υπόθεση μετρούν περισσότερο απ’ όλους, γιατί είναι υπογραφές μέσα από τη φυλακή και εδώ, στην προκειμένη περίπτωση, παρ’ όλο που έχετε παραβιάσει το Σύνταγμα και δεν επιτρέπετε στους Βουλευτές μας να έρχονται εδώ, σ’ αυτήν την Αίθουσα και να ψηφίζουν και έχετε καταλύσει έτσι τη λαϊκή κυριαρχία, στην περίπτωση αυτή οι υπογραφές μπαίνουν ακόμα και μέσα στη φυλακή.
Επομένως αυτό το αίτημα για τη συλλογή εκατόν είκοσι υπογραφών ασφαλώς και θα γίνει πράξη. Η Χρυσή Αυγή απαιτεί τη σύγκληση της Ολομέλειας της Βουλής εν μέσω θέρους. Βλέπω κάποιους Βουλευτές και μέχρι και ο Πρόεδρος της Βουλής είπε «να δούμε μουντιάλ το Σαββατοκύριακο». Όχι, να μη δούμε μουντιάλ. Να σηκωθούν από τις ξαπλώστρες στη Μύκονο οι διάφοροι Βουλευτές του μνημονίου και να έρθουν εδώ, στην Ολομέλεια της Βουλής.
Γνωρίζουμε ότι δεν σέβεστε τη λειτουργία της Βουλής, το γνωρίζουμε απόλυτα. Απαιτούμε, όμως, επιτέλους να εφαρμοστεί η συνταγματική νομιμότητα.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Κύριε Πρόεδρε, θα πάρω και τον χρόνο της δευτερολογίας μου, οπότε έχω λίγα λεπτά ακόμα.
Ως προς τον φόβο του Σαμαρά και του Βενιζέλου, οι οποίοι βρίσκονται σε παροξυσμό και βάζουν τη Βούλτεψη να λέει «όχι, θα καταλύσουμε τη συνταγματική νομιμότητα και δεν μπορούν να συμψηφισθούν οι προτάσεις», απέδειξα προηγουμένως ότι οι προτάσεις αθροίζονται και μάλιστα με βάση ένα παράδειγμα του 2008, όταν τότε με κυβέρνηση Νέας Δημοκρατίας έγινε δεκτή η άθροιση των υπογραφών.
Θα επαναλάβω και θα τονίσω ότι ο φόβος του Σαμαρά δεν είναι μόνο η συζήτηση για δημοψήφισμα σ’ αυτήν την Αίθουσα. Ο φόβος του είναι ότι με τη συλλογή εκατόν είκοσι υπογραφών θα λάβει το μήνυμα η ελληνική κοινωνία ότι δεν είναι δεκτή η ψήφιση μνημονιακού Προέδρου Δημοκρατίας από την παρούσα Βουλή και επιτέλους η χώρα θα οδεύσει σε ελεύθερες εκλογές και το μήνυμα που θα λάβει και η Κυβέρνηση υποτακτικός των ξένων τοκογλύφων και η διεθνής τοκογλυφία είναι πως η Ελλάδα χρειάζεται επιτέλους μια διαφορετική πολιτική.
Πρόβλεψη προσωπική; Ακόμα και με εκλογές δεν θα οδηγηθούμε σε λύση του ελληνικού προβλήματος, διότι αυτό που θα προκύψει θα είναι αυτό που είπε και ο Αβραμόπουλος άλλωστε και άλλοι Βουλευτές της Νέας Δημοκρατίας, μια πιο «διαλλακτική» συγκυβέρνηση ΣΥΡΙΖΑ και Νέας Δημοκρατίας, οπότε και η Χρυσή Αυγή θα είναι η Αξιωματική Αντιπολίτευση, θα είναι η φωνή της αντίστασης του ελληνικού λαού μέσα σ’ αυτήν την Αίθουσα, όπου ενδεχομένως να μιλώ για τελευταία φορά σ’ αυτήν την κοινοβουλευτική περίοδο.
Είναι φορτισμένη η ομιλία μου γι’ αυτόν τον λόγο, διότι, ως γνωστόν, αύριο καλούμαι εκ νέου σε ανάκριση. Δεν βγήκε την πρώτη φορά. Έπεσαν μετά τα τηλέφωνα, άλλαξαν και τους ανακριτές, με καλούν εκ νέου σε ανάκριση, με στόχο τη φυλάκισή μου. Διότι οι αλήθειες που έχουν ειπωθεί μέσα στη Βουλή από τους Βουλευτές της Χρυσής Αυγής είναι αυτές που πονούν το διεφθαρμένο καθεστώς και έχει δοθεί συγκεκριμένη πολιτική εντολή και έχουν οδηγηθεί στη φυλακή ήδη οκτώ Βουλευτές της Χρυσής Αυγής. Ήδη ο κ. Μίχος απολογείται αυτήν τη στιγμή και κρίνεται η προφυλάκισή του και αύριο απολογούμαι εγώ. Γιατί; Διότι, όπως είπε και πριν ο Γραμματέας του ΣΥΡΙΖΑ, είχα στο σπίτι μου μια καραμπίνα. Επομένως κάθε εχέφρων άνθρωπος, κάθε έξυπνος άνθρωπος καταλαβαίνει το παρασκήνιο. Είναι ένα παρασκήνιο που απεδείχθη σ’ αυτήν την Αίθουσα στις 2 Απριλίου, όταν κατατέθηκαν και στα Πρακτικά της Βουλής τα λεγόμενα Μπαλτάκου, η ομολογία του Γραμματέα της Κυβέρνησης. Όλως τυχαίως, από εκείνη την ημέρα έχει να πατήσει το πόδι του στη Βουλή ο Σαμαράς, δεν έχει έρθει. Ο Πρωθυπουργός σας από εκείνη την ημέρα δεν έχει έρθει στη Βουλή. Μόνο στο Ευρωκοινοβούλιο εμφανίστηκε. Χαρήκαμε πολύ που τον είδαμε, αλλά σ’ αυτήν την Αίθουσα δεν έχει έρθει. Μάλιστα, διάβαζα στην εφημερίδα «ΤΟ ΒΗΜΑ» ότι ένας Άγγλος δημοσιογράφος που μελετούσε τις καταγραφές της NSA, τις υποκλοπές των αμερικανικών μυστικών υπηρεσιών, έλεγε τα εξής: «Αν αμφιβάλλετε ότι παρακολουθούν τον Πρωθυπουργό σας, ρωτήστε τον ίδιον.». Ακόμη και οι ίδιοι οι Αμερικανοί ειρωνεύονται τον Πρωθυπουργό σας, ο οποίος μετά απ’ όλα αυτά τα σκάνδαλα μιλούσε με τους συνεργάτες του σε πακιστανικά καρτοκινητά, διότι ήξερε ότι έχει διαπράξει κακουργήματα.
Με αυτό θα κλείσω την ομιλία μου. Έχει διαπράξει κακουργήματα, έχει δώσει ευθείες εντολές σε δικαστικούς για την παράνομη μεταχείριση των Βουλευτών της Χρυσής Αυγής. Αυτά τα εγκλήματα έχει διαπράξει η μνημονιακή χούντα, γι’ αυτό και είναι παλλαϊκό αίτημα η «χούντα» του μνημονίου να πέσει.
Ευχαριστώ.",361489,""," ΗΛΙΑΣ ΚΑΣΙΔΙΑΡΗΣ",109,"",109
"45223","
"," Ευχαριστούμε και εμείς.
Διευκρινίζω, στον άχαρο ρόλο που έχω, ότι δεν προβλέπεται συμψηφισμός του χρόνου της δευτερολογίας, αλλά το Προεδρείο μπορεί κατά περίπτωση να δείχνει την ανοχή του.
Ο Πρόεδρος του ΣΥΡΙΖΑ κ. Τσίπρας έχει τον λόγο.",361490,"Chairman","ΠΡΟΕΔΡΕΥΩΝ",74,"",74
"45224","
"," Κυρίες και κύριοι Βουλευτές, πριν από σαράντα ημέρες περίπου είχαμε ευρωπαϊκές εκλογές. Το αποτέλεσμά τους πολλοί προσπαθούν να το ξεχάσουν. Ήταν, όμως, ένα αποτέλεσμα καταλυτικό. Τα κόμματα που συγκυβερνούν έχασαν έντεκα ποσοστιαίες μονάδες. Δεν κυβερνά πια το πρώτο και το τρίτο κόμμα, κυβερνά το δεύτερο και το τέταρτο κόμμα, με βάση την πρόσφατη ετυμηγορία του ελληνικού λαού. Πρώτο κόμμα με διαφορά τεσσάρων ποσοστιαίων μονάδων σε μία εκλογική αναμέτρηση εθνικής κλίμακας είναι πια ο ΣΥΡΙΖΑ.
Την επομένη μέρα των εκλογών επισκέφθηκα τον Πρόεδρο της Δημοκρατίας και εξερχόμενος είπα πράγματα αυτονόητα. Δεν πρωτοτύπησα σε κάτι. Έχει ξανασυμβεί στη χώρα μας ευρωπαϊκές εκλογές να αποδεικνύουν ότι υπάρχει αναντιστοιχία της λαϊκής βούλησης με την εφαρμοζόμενη κυβερνητική πολιτική και με τους συσχετισμούς που έχουν διαμορφωθεί από προηγούμενες εκλογικές αναμετρήσεις. Και άλλοι πριν από μένα είπαν τα αυτονόητα, κατέγραψαν αυτήν την αναντιστοιχία.
Είπα ότι η παρούσα Κυβέρνηση στερείται και ηθικής και πολιτικής νομιμοποίησης να λαμβάνει αποφάσεις που θα δεσμεύσουν τη χώρα και τον ελληνικό λαό και κυρίως τις επόμενες κυβερνήσεις για πάρα πολλά χρόνια -εγώ θα έλεγα να τις δεσμεύσουν εις το διηνεκές- με αποφάσεις που είναι κρίσιμες σε κρίσιμα θέματα.
Είπα, επίσης, ότι μέχρις ότου η χώρα οδηγηθεί ομαλά και συντεταγμένα, όπως προβλέπουν το Σύνταγμα και οι νόμοι της χώρας, στη λαϊκή ετυμηγορία και σε εθνικές εκλογές –γιατί αυτό σημαίνει δημοκρατία και, φυσικά, δεν αμφισβητώ το δικαίωμα που παρέχει το Σύνταγμα στον Πρωθυπουργό να καθορίσει πότε θα γίνει αυτό, ομαλά και συντεταγμένα-, με βάση τους διαμορφωμένους νέους πολιτικούς συσχετισμούς οφείλει ηθικά η Κυβέρνηση για κάθε κρίσιμη πολιτική απόφαση να επιδιώκει την ευρύτατη δυνατή συναίνεση και σε κάθε περίπτωση τη συναίνεση του πρώτου κόμματος της χώρας.
Κυρίες και κύριοι της Κυβέρνησης, αναρωτιέμαι τι από όλα αυτά δεν καταλαβαίνετε. Η Κυβέρνηση και ο κρυπτόμενος από τη Βουλή Πρωθυπουργός όχι μόνο δείχνουν ότι δεν έλαβαν το μήνυμα των ευρωπαϊκών εκλογών, αλλά δεν αξιοποίησαν και τον θεσμικό ρόλο που έχουν, ώστε να έρθουν σε συνεννόηση για στοιχειώδη θέματα, ακόμα και για το θέμα του επικεφαλής της Τράπεζας της Ελλάδος, με την Αξιωματική Αντιπολίτευση, που, καθώς όλα δείχνουν, το πιο πιθανό είναι να είναι η επόμενη κυβέρνηση στον τόπο. Όχι μόνο δεν δείξατε καμμία θέληση για κάτι τέτοιο, αλλά με όσα πράττετε και αποφασίζετε μετά τις εκλογές αποδεικνύετε ότι μοναδικό σας κριτήριο είναι να προλάβετε να ξεπουλήσετε ό,τι απέμεινε από τον δημόσιο πλούτο και να δημιουργήσετε αρνητικά τετελεσμένα για την επόμενη κυβέρνηση.
Το δόγμα του κ. Σαμαρά είναι «αφού δεν μπορούμε να αποτρέψουμε την επερχόμενη νίκη του ΣΥΡΙΖΑ, αφού δεν μπορούμε να αποτρέψουμε την επερχόμενη κυβέρνηση του ΣΥΡΙΖΑ, τότε ας κάνουμε το παν, ώστε να μην αφήσουμε περιθώρια και εργαλεία σ’ αυτήν την κυβέρνηση, για να ανατάξει τη χώρα και την οικονομία».
Έτσι, σε μια πρωτοφανή επίδειξη εκδικητικής μανίας, μια Κυβέρνηση λαϊκής και κοινωνικής μειοψηφίας, ενώ ψυχορραγεί και λίγο πριν ξεψυχήσει, καταστρέφει τα πάντα φεύγοντας.
Αμέσως μετά τις εκλογές, λίγες μέρες μετά, κλείσατε αιφνιδιαστικά τη Βουλή. Το μόνο που ψελλίσατε ως δικαιολογία είναι πως δεν υπάρχει νομοθετικό έργο. Κι όμως, με την έναρξη των Θερινών Τμημάτων υπήρξε καταιγισμός νομοσχεδίων, βομβαρδισμός τροπολογιών, με σημαντικότερο απ’ όλα αυτό που συζητούμε σήμερα στο Α΄ Θερινό Τμήμα, αλλά και το εξίσου σημαντικό κατά την εκτίμησή μας, που θα συζητηθεί μάλλον στο Β΄ Θερινό Τμήμα και αφορά τους αιγιαλούς.
Νομίσατε ότι εμείς θα καθίσουμε με σταυρωμένα τα χέρια να σας παρακολουθούμε να παίρνετε την απόφαση να ξεπουλήσετε τη Δημόσια Επιχείρηση Ηλεκτρισμού σε ένα Θερινό Τμήμα με πενήντα προεπιλεγμένους Βουλευτές.
Όχι, κύριοι συνάδελφοι. Εδώ αναλαμβάνετε μια ιστορική ευθύνη. Μας γυρνάτε εξήντα τέσσερα χρόνια πίσω, στην εποχή της «POWER». Αυτήν την ευθύνη, αν μη τι άλλο, δεν θα την πάρετε κρυπτόμενοι. Θα την πάρετε στο φως. Ο κάθε Βουλευτής, η κάθε Βουλευτίνα, θα αναλάβει την ευθύνη του.
Κυρίες και κύριοι Βουλευτές, η Δημόσια Επιχείρηση Ηλεκτρισμού ιδρύθηκε το καλοκαίρι του 1950, με χρήματα από τον δημόσιο προϋπολογισμό, δηλαδή των Ελλήνων πολιτών, με χρήματα από το σχέδιο τότε για τη μεταπολεμική ανοικοδόμηση στην Ευρώπη, το Σχέδιο Μάρσαλ, με χρήματα από τις ιταλικές πολεμικές επανορθώσεις. Τα χρόνια που ακολούθησαν, η ΔΕΗ χτίστηκε από το υστέρημα του ελληνικού λαού και από τον μόχθο χιλιάδων εργατών και εργαζομένων.
Αν δεν υπήρχε η ΔΕΗ, δεν θα μπορούσε το αγαθό της ενέργειας να φθάσει στο πιο απομακρυσμένο νησί, στο πιο απομακρυσμένο χωριό της πατρίδας μας. Δεν θα μπορούσε να γίνει αυτό το αναπτυξιακό θαύμα εκείνης της εποχής, με τις εκατοντάδες ιδιωτικές επιχειρήσεις με τα πανάκριβα τιμολόγια και με την αδυναμία υλοποίησης ενός εθνικού ενεργειακού σχεδιασμού.
Σήμερα η ΔΕΗ αποτελεί το πολυτιμότερο εργαλείο της εθνικής οικονομίας. Είναι ο μεγαλύτερος επενδυτικός φορέας. Είναι η μεγαλύτερη βιομηχανική επιχείρηση της χώρας, με συνεισφορά στο 3% του ΑΕΠ. Η ΔΕΗ δεν είναι απλώς μια επιχείρηση, που πήγε το ρεύμα εκεί όπου δεν μπορούσαν να το πάνε οι ιδιωτικές εταιρείες. Η υπόθεση της ΔΕΗ αφορά στην προοπτική της χώρας και στη δυνατότητά της να μπορέσει να σταθεί ξανά στα πόδια της. Είναι το απαραίτητο εργαλείο για την παραγωγική ανασυγκρότηση.
Βεβαίως έχει να κάνει με τη μεγάλη προσπάθεια για την έξοδο από την κρίση, αλλά έχει να κάνει και μ’ αυτό που ονομάζουμε «εθνική ασφάλεια», «εθνικό ενεργειακό σχεδιασμό», «ενεργειακή ασφάλεια και αυτάρκεια της χώρας».
Δεν πρόκειται, λοιπόν, για ένα οποιοδήποτε νομοσχέδιο που περνάτε με τη διαδικασία του κατεπείγοντος σε ένα Θερινό Τμήμα, όπως έχετε συνηθίσει να κάνετε. Εσείς, κυρίες και κύριοι συνάδελφοι της Συμπολίτευσης, με το ξεπούλημα των υποδομών, των λιμανιών, των αεροδρομίων, των δημοσίων κερδοφόρων επιχειρήσεων, με τον πλειστηριασμό που έχετε βάλει να κάνει το ΤΑΙΠΕΔ σε αιγιαλούς, βουνά, ιστορικούς χώρους, αρχαιολογικούς χώρους, φαίνεται ότι δεν έχετε σκοπό φεύγοντας να παραδώσετε κράτος.
Παραλάβατε κράτος και θα παραδώσετε αποικία των μεγάλων επιχειρηματικών συμφερόντων και της διαπλοκής, που καιροφυλακτεί και βιάζεται, πριν αναλάβει ο ΣΥΡΙΖΑ, να ξεκοκκαλίσει έναντι πινακίου φακής όλο τον δημόσιο πλούτο αλλά και τις στρατηγικής σημασίας δημόσιες επιχειρήσεις της χώρας.
Κυρίες και κύριοι Βουλευτές, έχουμε πλήρη επίγνωση του τι ακριβώς κάνετε. Ζούμε, αν θέλετε, σ’ αυτήν την τρίτη πράξη, όπως λέμε εμείς, την πιο εγκληματική για τον τόπο πράξη του μνημονίου. Με την πρώτη απαλλοτριώσατε το εισόδημα, με τη δεύτερη διαλύσατε και κατεδαφίσατε το κοινωνικό κράτος και τώρα επιχειρείτε να εκποιήσετε τη δημόσια περιουσία.
Θέλω, όμως, να συνεννοηθούμε για κάτι. Δεν υπάρχει μικρή ΔΕΗ, όπως λέτε. Υπάρχουν μεγάλα φιλέτα. Υπάρχουν μεγάλες και ανεκτίμητης αξίας πλουτοπαραγωγικές πηγές, που εκχωρούνται. Στην πραγματικότητα βγαίνουν στο σφυρί ολόκληροι νομοί της χώρας, ειδικά στη δυτική Μακεδονία, με όλο τον ανεκτίμητης αξίας φυσικό και ορυκτό πλούτο, μαζί με τους υδάτινους πόρους, μαζί με όλες τις υποδομές και όλο το παραγωγικό σύστημα.
Αλήθεια, πόσο κοστολογείτε, κύριε Μανιάτη, αυτό το κομμάτι της χώρας; Υπάρχει δυνατότητα να το κοστολογήσουμε; Έχετε κάνει λογαριασμό; Πόσο κοστολογούνται σήμερα τα ατμοηλεκτρικά εργοστάσια που φτιάχτηκαν σε προηγούμενες δεκαετίες, όπως είναι τα φράγματα της δυτικής Μακεδονίας; Πόσο κοστολογούνται όλα τα αποθέματα λιγνίτη; Πόσο κοστολογείται ο εθνικός ορυκτός πλούτος της χώρας μας;
Οι ειδικοί –και, μάλιστα, όχι δικοί μας άνθρωποι, αλλά δικοί σας άνθρωποι που βγαίνουν στα μέσα ενημέρωσης τις τελευταίες μέρες- μιλάνε για αξία εκατοντάδων δισεκατομμυρίων ευρώ.
Είναι ύβρις, κύριοι του μνημονίου, να ομιλείτε για μικρή ΔΕΗ και όλο αυτόν τον πλούτο να τον αποκαλείτε μικρή ΔΕΗ. Είναι κομμάτι της χώρας ανεκτίμητο και εσείς θέλετε να το εκποιήσετε άρον-άρον σε ένα Θερινό Τμήμα. Σας ρωτούμε: Γιατί; Για να βγούμε από την κρίση; Όχι φυσικά. Για να εκσυγχρονίσετε το ενεργειακό δίκτυο της χώρας; Ας αφήσουμε τα καλαμπούρια. Όπου υπήρξαν ιδιωτικοποιήσεις –και μη χρησιμοποιείτε την καραμέλα «αποκρατικοποιήσεις», ιδιωτικοποιήσεις είναι-, όπου είχαμε απελευθέρωση και ιδιωτικοποίηση στον χώρο της ενέργειας, τα αποτελέσματα ήταν αρνητικά.
Μήπως το κάνετε, για να έχει ο λαός μας φθηνό ρεύμα τώρα που περνά αυτήν τη μεγάλη δυσκολία; Εδώ, κυρίες και κύριοι συνάδελφοι, ειλικρινά, σηκώνουμε τα χέρια ψηλά. Γνωρίζει κανείς από εσάς να φέρει ένα παράδειγμα εδώ στην Ολομέλεια –στο Τμήμα, όχι στην Ολομέλεια, θα γίνει και Ολομέλεια- για το αν υπάρχει κάποια χώρα όχι μόνο στην Ευρώπη, αλλά και στον κόσμο, όπου η ιδιωτικοποίηση και η απελευθέρωση της ενέργειας να σήμανε και μείωση στα τιμολόγια; 
Το ίδιο ερώτημα, μιας και βλέπω τον κ. Ζερβό, ετέθη από τους Βουλευτές του ΣΥΡΙΖΑ. Ο άνθρωπος απάντησε ειλικρινά, εξ όσων γνωρίζω, ότι δεν γνωρίζει καμμία τέτοια χώρα. Αυτό γιατί δεν υπάρχει καμμία χώρα στον κόσμο όπου η ιδιωτικοποίηση και η απελευθέρωση της ενέργειας να σήμανε χαμηλότερο τιμολογιακό κόστος για τον πολίτη, για τον καταναλωτή. Σας διαψεύδει η συσσωρευμένη ευρωπαϊκή εμπειρία. Παντού είχαμε αυξήσεις στα τιμολόγια, 71% στη Σουηδία, 84% στην Ιρλανδία, 63% στη Δανία, 36% στη Φινλανδία.
Όμως, μην πάτε μακριά. Εδώ στην Ελλάδα οι προηγούμενες απόπειρες απελευθέρωσης της ενέργειας, η μετοχοποίηση, η λεγόμενη απελευθέρωση, έφερε από το 2001 έως σήμερα 103% αύξηση στα τιμολόγια των καταναλωτών και 80% στα τιμολόγια των επιχειρήσεων.
Μάλιστα, έφερε και διάφορα κουμάσια τύπου «ENERGA» και «HELLAS POWER», δηλαδή έφερε σκάνδαλα. Έφερε λαμογιές. Έφερε εκποίηση πλούτου. Ακόμα και το χαράτσι των πολιτών το πήραν και το πήγαν σε λογαριασμούς στο εξωτερικό. Όχι μόνο αυτό, αλλά, για να δούμε και ποιος υπερασπίζεται σε αυτήν τη χώρα το δημόσιο συμφέρον, στη δίκη που έγινε εναντίον αυτών των κυρίων, υπερασπιστής τους –βεβαίως έχει το δικαίωμα να το κάνει, αλλά να δούμε και τι είναι ηθικό σε αυτόν τον τόπο- ήταν ο σημερινός Υπουργός Υγείας και δεν παρέστη στη δίκη εκπρόσωπος του ελληνικού δημοσίου.
Επανέρχομαι. Γιατί λοιπόν αυτή η βιασύνη μέσα σε ένα Θερινό Τμήμα μια ανεκτίμητης αξίας επιχείρηση για το ελληνικό δημόσιο, για την εθνική οικονομία να ξεπουληθεί και εν κρυπτώ, βιαστικά, με επιλεγμένους Βουλευτές;
Εμείς λέμε τα προφανή. Γίνεται επειδή υπάρχει απαίτηση από τους πιστωτές να πάρουν ζεστό χρήμα και επειδή πρέπει –ας μην κρυβόμαστε πίσω από το δάκτυλό μας- να εξυπηρετηθούν συγκεκριμένα ιδιωτικά συμφέροντα στον χώρο της ενέργειας. Κι αυτό πρέπει να γίνει άρον-άρον, γρήγορα-γρήγορα πριν έρθει ο ΣΥΡΙΖΑ στην εξουσία και τελειώσει το καλαμπούρι της κλεπτοκρατίας και της οικονομικής ολιγαρχίας σε αυτόν τον τόπο.
Αυτή είναι η αλήθεια. Και αυτήν την αλήθεια θα τη μάθει το ελληνικός λαός, όσο και αν θέλετε να κρύβεστε από τη Βουλή, όσο και αν προφυλάσσεστε από μέσα μαζικής ενημέρωσης που ελέγχονται από τη διαπλοκή.
Όμως, κάπου εδώ τα ψέματα τελειώνουν. Η χώρα με αυτό που θέλετε να νομοθετήσετε χάνει το βασικό εργαλείο ενεργειακής πολιτικής. Χάνει κρίσιμο εργαλείο στο θέμα της ενεργειακής ασφάλειας. Χάνει το βασικότερο εργαλείο για την παραγωγική ανασυγκρότηση. 
Πιστεύει αλήθεια κανείς, κυρίες και κύριοι Βουλευτές της Συμπολίτευσης, ότι εμείς εδώ του ΣΥΡΙΖΑ σε αυτήν την ιστορία θα είμαστε οι «χρήσιμοι ηλίθιοι»; Πιστεύει κανείς ότι εμείς θα σπεύσουμε να επωμιστούμε το βάρος μιας κατεστραμμένης οικονομίας, μιας εκποιημένης χώρας, θεωρώντας όλα αυτά τα εγκλήματα τετελεσμένα, για να σας αφήσουμε να παίξετε και το τελευταίο σας χαρτί, όπως φανερώνουν τα τζιμάνια σύμβουλοι του Πρωθυπουργού, της περιβόητης «αριστερής παρένθεσης»; Αυτό πιστεύετε ότι θα κάνουμε;
Δεν έχετε καταλάβει καλά. Δεν έχετε καταλάβει καλά ούτε εσείς ούτε αυτοί που νομίζουν ότι έχουν να κάνουν με ανθρώπους που το μόνο που τους ενδιαφέρει είναι να καθίσουν στο Μέγαρο Μαξίμου κι ας μην υπάρχει χώρα να κυβερνήσουν από εκεί. Δεν έχετε καταλάβει καλά με ποιους έχετε να κάνετε.
Δεν είμαστε εμείς διψασμένοι για εξουσία. Είμαστε διψασμένοι για να πάρουμε την εξουσία από τα χέρια της ντόπιας και ξένης κλεπτοκρατίας και να τη μεταβιβάσουμε, να τη δώσουμε εκεί όπου ανήκει, στον ελληνικό λαό. Γι’ αυτό είμαστε διψασμένοι. Και πολύ σύντομα αυτό θα το κάνουμε πράξη.
(Χειροκροτήματα από την πτέρυγα του ΣΥΡΙΖΑ)
Ακούω όμως τελευταία Βουλευτές της Συμπολίτευσης να μας απευθύνουν τον λόγο και να μας φορτώνουν με ευθύνες για το κράτος που φτιάξατε ΠΑΣΟΚ και Νέα Δημοκρατία κυβερνώντας αυτόν τον τόπο από το ’74 και μετά. Μη μας φορτώνετε ευθύνες για το δημόσιο και τις δημόσιες επιχειρήσεις που φτιάξατε για να λειτουργούν υπέρ των στενών κομματικών σας συμφερόντων. 
Η επιλογή μας να υπερασπιστούμε τον δημόσιο χαρακτήρα της ΔΕΗ και όχι μόνο, αλλά και του συνόλου του δημόσιου πλούτου –τους αιγιαλούς και όλα όσα ετοιμάζεστε να παραδώσετε σε επιδοτούμενα ιδιωτικά συμφέροντα, κρατικοδίαιτα ιδιωτικά συμφέροντα- είναι επιλογή υπεράσπισης της χώρας, υπεράσπισης της δημόσιας σφαίρας, του δημόσιου τομέα, ο οποίος μπορεί και πρέπει να οικειοποιείται τα συνολικά αγαθά και να τα επιστρέφει στην κοινωνία, καθιστώντας τα προσιτά σε όλους τους πολίτες. 
Πρόκειται για ένα άλλο πρότυπο κοινωνικής ανάπτυξης, έναν νέο τρόπο παραγωγής και διανομής του πλούτου, που δεν θα είναι ξεκομμένος από τους δημοκρατικούς θεσμούς και θα έχει μηχανισμούς συλλογικού ελέγχου. Αυτό είναι για εμάς το πραγματικό δημόσιο. Αυτή είναι η πραγματική Δημόσια Επιχείρηση Ηλεκτρισμού, ειδικά σήμερα, που ανάμεσα σε όλα τα άλλα που έχουν συμβεί στον τόπο μας κυριαρχεί και ένας όρος, αυτός της «ενεργειακής φτώχειας», που απειλεί εκτεταμένα τμήματα του ελληνικού πληθυσμού. Βεβαίως εσείς με τις αποφάσεις θέλετε να την κάνετε μεγαλύτερη αυτήν την ενεργειακή φτώχεια.
Κυρίες και κύριοι Βουλευτές, είναι σίγουρο ότι τις τελευταίες μέρες μπορεί να μην είχαμε εκτεταμένα μπλακ άουτ από την απεργία των εργαζομένων στη ΔΕΗ, αλλά είχαμε ένα εκτεταμένο κυβερνητικό μπλακάουτ. Από την ημέρα που συγκροτήσαμε, που πήραμε την πρωτοβουλία γι’ αυτό το παλλαϊκό μέτωπο, για την υπεράσπιση του δημόσιου πλούτου και της ΔΕΗ, από την ημέρα που από το Αμύνταιο, μεταβιβάζοντας αίτημα της τοπικής κοινωνίας και των εργαζομένων, των συνδικάτων,  γιατί δεν είναι πρωτοβουλία ΣΥΡΙΖΑ, εμείς μεταφέραμε αυτό το αίτημα και στη Βουλή και στην κοινωνία και στα κόμματα και στους Βουλευτές, το αίτημα με το οποίο, με βάση το άρθρο 44 παράγραφος 2 του Συντάγματος, μαζεύονται οι υπογραφές για να διεξαχθεί η κανονική συζήτηση στην Ολομέλεια με το ερώτημα να πάει το ψηφισμένο, αν ψηφίσετε σήμερα, νομοσχέδιο στην ετυμηγορία του λαού-, από τότε, λοιπόν, έχουμε ένα εκτεταμένο κυβερνητικό μπλακάουτ.
Κινείστε ως Κυβέρνηση στα σκοτάδια. Αδυνατείτε να καταλάβετε τι συμβαίνει στην ελληνική κοινωνία. Καταφεύγετε σε συκοφαντίες. Δεν θα σας βγουν σε καλό αυτά. Ποτέ δεν βγήκαν σε καλό οι συκοφαντίες. 
Σας φοβίζουν οι κάλπες. Αυτό το γνωρίζουμε. Δεν τολμάτε να κάνετε δημοψήφισμα. Το γνωρίζουμε. Αυτό που δεν γνωρίζαμε είναι ότι δεν τολμάτε να κάνετε ούτε συζήτηση στη Βουλή για το δημοψήφισμα, όπως ζητάνε όλα τα κόμματα πλέον και οι Ανεξάρτητοι Βουλευτές. 
Η Κυβέρνηση έχει πλέον ξεπεράσει κάθε όριο αντοχής της ελληνικής κοινωνίας, κάθε όριο ανοχής των δημοκρατικών πολιτών. Κλείσατε αιφνιδιαστικά τη Βουλή για να εξυπηρετήσετε σκοπιμότητες της συγκυβέρνησης και να συγκαλύψετε σκάνδαλα, να θάψετε ποινικές δικογραφίες, να καλύψετε Υπουργούς και να αποφύγετε και τη συζήτηση για τη σχέση σας με τη Χρυσή Αυγή.
Κλείσατε τη Βουλή για να κάνετε «κοινοβουλευτική αριθμητική», για να σχεδιάσετε τα Θερινά Τμήματα, ώστε να αποφύγετε τις μεγάλες πολιτικές αντιδράσεις, για τη ΔΕΗ σήμερα, για τους αιγιαλούς αύριο, για το ασφαλιστικό ενδεχομένως μεθαύριο κι εγώ δεν ξέρω τι άλλο, που θα σας ζητήσει η τρόικα μέχρι να τελειώσουν τα Θερινά Τμήματα. 
Σειρά μαθαίνουμε ότι παίρνει και το δικαίωμα στην απεργία. Σας προειδοποιούμε: Μη διανοηθείτε να το αγγίξετε αυτό το δικαίωμα. Είναι ιερό δικαίωμα. Έχει κατακτηθεί από τους αγώνες των εργαζομένων στον τόπο μας και σε όλο τον κόσμο εδώ και δεκαετίες. Δεν θα επιστρέψετε και μάλιστα εν μέσω θέρους και Θερινών Τμημάτων τη χώρα στον 19ο Αιώνα, όταν οι εργαζόμενοι ήταν έρμαια των εργοδοτών τους. Το δικαίωμα αυτό, που κατακτήθηκε με αγώνες και θυσίες, θα το υπερασπιστούμε με αγώνες και θυσίες. 
Δεν θα επιτρέψουμε τη μετατροπή της χώρας σε ειδική οικονομική ζώνη για να εξυπηρετούνται τα συμφέροντα του μεγάλου κεφαλαίου.
Σας καλούμε, λοιπόν, κυρίες και κύριοι Βουλευτές της Συμπολίτευσης, να σταματήσετε τώρα, πριν να είναι πολύ αργά. Σας καλούμε να αποσύρετε άμεσα το νομοσχέδιο για τη ΔΕΗ, να κατανοήσετε ότι δεν δικαιούσθε να πάρετε τόσο κρίσιμες αποφάσεις εν κρυπτώ. Σας καλούμε, αν θέλετε, και να συμμορφωθείτε με το Σύνταγμα και τους νόμους.
Εμείς από την πλευρά μας θα χρησιμοποιήσουμε κάθε θεσμικό μέσο, για να δώσουμε τη δυνατότητα ελληνική κοινωνία να πάρει θέση. Θα καταθέσουμε πρόταση για δημοψήφισμα, όπως προβλέπει το Σύνταγμα και ο Κανονισμός της Βουλής, και απαιτούμε την άμεση σύγκληση της Ολομέλειας, προκειμένου να αποφασίσει.
Θέλω, κλείνοντας, κύριε Πρόεδρε, να μου δώσετε την ευκαιρία να πω και να υπογραμμίσω ότι η τοποθέτηση του Προεδρείου της Βουλής για το θέμα της συλλογής των υπογραφών για την ενεργοποίηση του άρθρου 44 παράγραφος 2 του Συντάγματος είναι η αυτονόητη. Οι Βουλευτές που ζητούν να ανοίξει η Ολομέλεια για το θέμα του δημοψηφίσματος για τη ΔΕΗ είναι ήδη πολύ περισσότεροι από τις απαιτούμενες εκατόν είκοσι υπογραφές.
Ξέρουμε βεβαίως ότι φοβάστε το δημοψήφισμα. Αναρωτιέμαι, όμως, τι έχει μεγαλύτερη σημασία: η βούληση του ελληνικού λαού ή ο δικός σας φόβος; Η βούληση του ελληνικού λαού ή τα προαπαιτούμενα της τρόικας; Απ’ αυτό το ερώτημα, ό,τι και αν αποφασίσετε, δεν θα μπορέσετε κρυφθείτε στο τέλος της ημέρας.
Θέλετε να υποθηκεύσετε τον ενεργειακό σχεδιασμό της χώρας, να παραχωρήσετε στο κεφάλαιο πλουτοπαραγωγικές πηγές, να ξεπουλήσετε δημόσιο χωρίς πλούτο και όλα αυτά να τα κάνετε σκοτάδι με κόλπα και εκβιασμούς.
Αλλά δεν φοβάστε, κυρίες και κύριοι της Κυβέρνησης, μόνο το δημοψήφισμα, φοβάστε και την Ολομέλεια. Τρέμετε ότι θα έχετε και άλλους δικούς σας -όχι ανεξάρτητους- Βουλευτές απέναντι στο ξεπούλημα της ΔΕΗ. Αυτή είναι η αλήθεια.
Όποιος, όμως, φοβάται τον λαό, όποιος φοβάται τη Βουλή, όποιος φοβάται τον πολιτικό διάλογο, όποιος εν τέλει φοβάται την ίδια τη δημοκρατία δεν μπορεί να πάει πολύ μακριά με τον φόβο. Οι ημέρες του φόβου τελείωσαν για τον ελληνικό λαό.
Εσείς, όσο θα κάθεστε στα κυβερνητικά έδρανα είστε καταναγκασμένοι να ζείτε με τον φόβο. Αλλά ευτυχώς, και για εσάς και για τον τόπο, δεν θα είναι πολλές οι ημέρες του φόβου σας. Σύντομα ο λαός μας θα απαλλάξει και εσάς, αλλά και τον τόπο από αυτό το μαρτύριο.
(Χειροκροτήματα από την πτέρυγα του ΣΥΡΙΖΑ)",361491,""," ΑΛΕΞΙΟΣ ΤΣΙΠΡΑΣ",281,"",281
"45225","
"," Κύριε Πρόεδρε, θα ήθελα να λάβω τον λόγο.",361492,""," ΙΩΑΝΝΗΣ ΜΑΝΙΑΤΗΣ",170,"",170
"45226","
"," Ο κύριος Υπουργός έχει ζητήσει τον λόγο.
Ορίστε, κύριε Υπουργέ, έχετε τον λόγο για τρία λεπτά.",361493,"Chairman","ΠΡΟΕΔΡΕΥΩΝ",74,"",74
"45227","
"," Κύριε Πρόεδρε του ΣΥΡΙΖΑ, κυρίες και κύριοι συνάδελφοι, θα αναφερθώ σε ορισμένα μόνο από τα ζητήματα που θίξατε. Δεν θα αναφερθώ στο ζήτημα του δημοψηφίσματος, διότι ήδη η Κυβέρνηση κεντρικά έχει τοποθετηθεί.
Επιτρέψτε μου όμως, κύριε Πρόεδρε, να σας πω ότι κάθε άλλο παρά φόβος είναι το αίσθημα που κυριαρχεί στους Βουλευτές που στηρίζουν την Κυβέρνηση εθνικής ανάγκης. Αντί για φόβο αυτό που επικρατεί είναι μια βαθιά πεποίθηση ότι αυτό που κάνουμε είναι ένα πατριωτικό καθήκον, έχουμε κληθεί να ανταποκριθούμε στις πιο δύσκολες συνθήκες που έχει ζήσει η χώρα μας και η κοινωνία μας τις τελευταίες δεκαετίες και σε αυτό το καθήκον είμαστε έτοιμοι να συνεχίσουμε προκειμένου να βγάλουμε τη χώρα και την κοινωνία από το αδιέξοδο.
Αναφερθήκατε στο ξεκίνημα της τοποθέτησής σας στην ανάγκη –και είναι λογικό, εγώ το αντιλαμβάνομαι απολύτως– να υπάρχει μια συναίνεση ανάμεσα στην Κυβέρνηση και το κόμμα της Αξιωματικής Αντιπολίτευσης. Και έτσι πρέπει να γίνεται σε όλες τις ευνομούμενες πολιτείες, σε μια πολιτισμένη χώρα.
Όμως, κύριε Πρόεδρε, αν κάποιος ζητά -εν όψει μιας επερχόμενης πιθανολογούμενης πρωτιάς του ΣΥΡΙΖΑ σε εθνικές εκλογές- να υπάρχει συναίνεση του ΣΥΡΙΖΑ προς τη σημερινή Κυβέρνηση, η σημερινή Κυβέρνηση πολύ περισσότερο δεν δικαιούται να ζητά από εσάς, που ακόμα βρίσκεστε στην Αξιωματική Αντιπολίτευση, τη συναίνεση σε επιλογές που κάνει η ίδια; Δεν μπορεί η συναίνεση να είναι ετεροβαρής.
Εάν εσείς λοιπόν, απαιτείτε τη γνώμη τη δική σας να την ακούει η Κυβέρνηση, είναι προφανές ότι τίθεται το ερώτημα σε ποιες από τις επιλογές της Κυβέρνησης εσείς συμφωνήσατε. Διότι αντιλαμβάνομαι το να μην θέλετε το ένα πρόσωπο ή το άλλο πρόσωπο για Διοικητή της Τράπεζας της Ελλάδος. Πού όμως, υπάρχει αυτή η εικόνα, η απόδειξη συναίνεσης εκ μέρους της Αντιπολίτευσης σε βασικές επιλογές της Κυβέρνησης;
Κάνατε και μία δεύτερη αναφορά στον πολύ σπουδαίο ρόλο που πράγματι έχει παίξει η ΔΕΗ τις τελευταίες δεκαετίες. Ξέρετε, κύριε Πρόεδρε, τα τελευταία σαράντα χρόνια από το ’74 μέχρι σήμερα τη χώρα τη κυβερνούν τα δύο μεγάλα κόμματα ή αν το θέλετε το κόμμα στο οποίο ανήκω, το τέως μεγάλο κόμμα, η Νέα Δημοκρατία και το ΠΑΣΟΚ.
Εάν ομολογείτε ότι η ΔΕΗ τις τελευταίες δεκαετίες έπαιξε ένα πολύ σπουδαίο ρόλο, μπορώ να ερμηνεύσω ότι ομολογείτε πως οι πολιτικές μας στην ενέργεια και ιδιαίτερα στην ΔΕΗ τα τελευταία σαράντα χρονιά ήταν απολύτως επιτυχείς και κατά συνέπεια, αυτή η πολιτική οδήγησε τη χώρα σε θετικούς δρόμους ανάπτυξης; Φαντάζομαι ότι λογικά μπορεί κανείς να βγάλει αυτό το συμπέρασμα. 
Κάνατε μια εκτίμηση και χρησιμοποιήσατε τον όρο αντί για κράτος μπορεί να έχουμε «αποικία», επειδή θα υπάρξει εκποίηση του δημόσιου πλούτου. Και τίθεται το ερώτημα - και έχει τεθεί και από αρκετούς συναδέλφους εδώ στη Βουλή: Πόσο κάνει αυτή η μικρή ΔΕΗ;
Κύριε Πρόεδρε, όπως αντιλαμβάνεστε, σε μια σύγχρονη κοινωνία το πόσο κάνει ένα μέρος μιας επιχείρησης δεν το αποφασίζετε ούτε εσείς ούτε η Κυβέρνηση. Το αποφασίζουν θεσμοθετημένες διαδικασίες και θεσμοθετημένα όργανα, έτσι όπως συνηθίζεται σε όλες τις χώρες.
Εμείς, λοιπόν, δηλώσαμε ότι η διοίκηση της ΔΕΗ, το Διοικητικό Συμβούλιο της ΔΕΗ θα επιλέξει ανεξάρτητο, παγκοσμίου κύρους εκτιμητή, ο οποίος και θα δώσει την εύλογη τιμή, όταν θα γίνει ο διαγωνισμός. Και προφανώς, αυτή η εύλογη τιμή θα γνωστοποιηθεί σε όλες τις πτέρυγες της Βουλής. Κατά συνέπεια το πόσο κάνει αυτό το τμήμα της ΔΕΗ, όταν θα βγει στο διαγωνισμό, να το αποφασίσουν άνθρωποι που ξέρουν πολύ καλύτερα από μας να αξιολογούν εταιρείες.
Κάνατε επίσης το ερώτημα και σχολιάσατε: άραγε σε ποια χώρα που απελευθερώθηκε η ενέργεια μειώθηκαν τα τιμολόγια στα νοικοκυριά και τις επιχειρήσεις;
Ήσασταν απών από την Αίθουσα, όταν έκανα την τοποθέτησή μου. Κατέθεσα συγκεκριμένα διαγράμματα, όπου με βάση τα στοιχεία της EUROSTAT του 2012 φαίνεται ότι ο μέσος όρος μειώσεων στα οικιακά τιμολόγια για την ενέργεια τα τελευταία πέντε χρόνια είναι 4% και ο μέσος όρος μειώσεων στα βιομηχανικά τιμολόγια και στα είκοσι οκτώ κράτη μέλη είναι 10%. Κατά συνέπεια η απάντηση είναι ναι, εκεί που είναι απελευθερωμένη η αγορά ενέργειας τα τιμολόγια πέφτουν.
Αντίθετα ορθά είπατε ότι στη χώρα μας αυξήθηκαν τα τιμολόγια 103% για τα νοικοκυριά και 80% για τις επιχειρήσεις. Ορθά το είπατε, έχετε δίκιο σε αυτό. Αλλά, μήπως, εάν απελευθερώσουμε την ενέργεια, ιδιαίτερα στο πιο φθηνό της κομμάτι, που είναι η λιγνιτική και η υδροηλεκτρική παραγωγική, θα έχουμε καλύτερα τιμολόγια;",361494,""," ΙΩΑΝΝΗΣ ΜΑΝΙΑΤΗΣ",170,"",170
"45228","
"," Ολοκληρώστε παρακαλώ, κύριε Υπουργέ.",361495,"Chairman","ΠΡΟΕΔΡΕΥΩΝ",74,"",74
"45229","
"," Τελειώνω, κύριε Πρόεδρε. Σας ευχαριστώ.
Και θα τελειώσω με το ζήτημα της ενεργειακής φτώχειας. Γιατί πράγματι το μεγάλο πρόβλημα των σύγχρονων ευρωπαϊκών κοινωνιών είναι η ενεργειακή φτώχεια.
Κύριε Πρόεδρε, κατέθεσα το τι έχουμε κάνει τα τελευταία τρία χρόνια για να χτυπήσουμε την ενεργειακή φτώχεια στη χώρα μας. Είμαστε η πρώτη χώρα, η κορυφαία χώρα σε πανευρωπαϊκό επίπεδο, που προστατεύουμε με φθηνότερο ηλεκτρικό τιμολόγιο πάνω από 20% του ελληνικού πληθυσμού. Αυτό είναι μια κατάκτηση του λαού. Και σε αυτήν την κατάκτηση είμαι βέβαιος ότι συμφωνείτε πως πρέπει να προχωρήσουμε. 
Σας ευχαριστώ πολύ, κύριε Πρόεδρε.
(Χειροκροτήματα)",361496,""," ΙΩΑΝΝΗΣ ΜΑΝΙΑΤΗΣ",170,"",170
"45230"," 
"," Σας ευχαριστούμε.
Τον λόγο έχει ζητήσει ο κ. Παφίλης και μετά ο κ. Νεράντζης.",361497,"Chairman","ΠΡΟΕΔΡΕΥΩΝ",74,"",74
"45231","
"," Κύριε Υπουργέ, κύριε Μανιάτη, θα ήθελα να σας δώσω συγχαρητήρια διότι το 2014 με αυτήν την έκρηξη της τεχνολογίας, της επιστήμης, της παραγωγικότητας της εργασίας, εσείς καταφέρνετε να δώσετε 20%, κάποια ψίχουλα στην ενέργεια.
Να δώσω συγχαρητήρια και σε εσάς και σε όλους τους υπόλοιπους που υποστηρίζουν την Ευρωπαϊκή Ένωση, διότι το 2014, κυρίες και κύριοι που υποστηρίζετε αυτήν την Ένωση, πενήντα εκατομμύρια πολίτες, εργαζόμενοι –γιατί δεν είναι ούτε βιομήχανοι ούτε τραπεζίτες- στην Ευρωπαϊκή Ένωση ζουν κάτω από το καθεστώς της ενεργειακής φτώχειας. Αυτός είναι ο καπιταλισμός και το σύστημα που υποστηρίζετε! Αυτή είναι η Ευρωπαϊκή Ένωση και μάλιστα επαίρεστε! 
Το 2014 κόβετε το ρεύμα σε τριακόσιες πενήντα χιλιάδες –το 2014!- οικογένειες και υπερηφανεύεστε γιατί δίνετε κάποια ψίχουλα! Σε ποιους άραγε; Σε αυτούς που παράγουν τα πάντα. Σε αυτούς που τα δικαιούνται όλα και που τους τα κλέβει ληστρικά ένα σύστημα που βασίζεται στην εκμετάλλευση, που αυτό υπηρετείτε όλοι μαζί και που η Ευρωπαϊκή Ένωση ακριβώς αυτό διασφαλίζει, δηλαδή τα συμφέροντα του ευρωπαϊκού κεφαλαίου. 
Δεν θα άρχιζα έτσι, αλλά κάπου υπάρχουν και όρια. Το σύστημά σας αυτό μπορεί να δώσει σήμερα: Ελεημοσύνη σε αυτούς που δικαιούνται τα πάντα! 
Το νομοσχέδιο πράγματι -για να μπω και στην ουσία- είναι σοβαρό,  σοβαρότατο, κατά τη γνώμη μας, πολύ περισσότερο, θα έλεγα χωρίς ίχνος έπαρσης, που είχαμε προβλέψει τις εξελίξεις εδώ και πάρα πολλά χρόνια, όταν κάποιοι άλλοι σφύριζαν αδιάφορα. Θα πω παρακάτω τι εννοώ. 
Εμείς, λοιπόν, λέμε ότι ολοκληρώνεται η ιδιωτικοποίηση της ΔΕΗ. Εμείς επιμένουμε –και θα απαντήσω και με στοιχεία στον κύριο Υπουργό, όταν τελειώσει τη συνεργασία- ότι θα αυξηθούν τα τιμολόγια του ηλεκτρικού ρεύματος, ότι θα επιδεινωθούν οι εργασιακές σχέσεις και οι μισθοί στον κλάδο. Και μη μας πουλάτε τώρα παραμύθια ότι με ενάμιση εκατομμύριο ανέργους, με μια κατάσταση που θυμίζει ζούγκλα, θα διασφαλίσετε εσείς μόνο τους εργαζόμενους της ΔΕΗ απέναντι στα μονοπώλια και τους επιχειρηματικούς ομίλους με τη συμφωνία σας! Σε ποιον λέτε, δηλαδή, αυτά τα πράγματα; Και θέλετε να τα πιστέψουμε; Θα διασφαλίσετε, δηλαδή, εσείς και τους μισθούς και όλα όσα έχουν οι εργαζόμενοι μέσα σε αυτήν την κατάσταση που υπάρχει σήμερα, στην οποία οι άνθρωποι δουλεύουν για εκατό και διακόσια ευρώ και υπογράφουν αποδείξεις για επτακόσια; Δεν ξέρετε την πραγματικότητα;
Επομένως θα επιδεινώσει και συνολικά τη θέση των λαϊκών νοικοκυριών σε ό,τι αφορά το ηλεκτρικό ρεύμα και τις εργασιακές σχέσεις και θα είναι ακριβότερη -και ας λέτε τώρα και ας υπόσχεστε, θα πω παρακάτω γιατί- η άρδευση σε τμήματα των αγροτών. 
Αυτό το νομοσχέδιο είναι ξαφνικός κεραυνός; Προήλθε, επειδή υπήρξε ένα σατανικό σχέδιο από την πλευρά της Κυβέρνησης με κάποιους επιχειρηματικούς ομίλους, για να τους δώσει την ενέργεια; Σοβαρολογούμε; Αυτό είναι το θέμα; Είναι κεραυνός εν αιθρία, δηλαδή, ή είναι αποτέλεσμα της όλης πορείας της απελευθέρωσης της ενέργειας από την  Ευρωπαϊκή Ένωση; Ναι ή όχι; Εδώ δεν χωράνε δύο εξηγήσεις. Είναι, δηλαδή, μνημονιακή υποχρέωση η απελευθέρωση της  ενέργειας ή πηγάζει πρώτα απ’ όλα από τη Συνθήκη του Μάαστριχτ, την οποία την ψηφίσατε και με τα δύο χέρια εδώ μέσα στη Βουλή, στην οποία μας κατηγορήσατε ότι είμαστε σε άλλο πλανήτη; Ποιος; Ο Συνασπισμός της Αριστεράς και της Προόδου. Κι αν δεν κάνω λάθος, τα περισσότερα στελέχη ήταν εκεί. Έπειτα –ξέρετε- αυτό το παραμύθι με τον ΣΥΡΙΖΑ πρέπει να τελειώσει. Ο καθένας, όταν εντάσσεται σε ένα πολιτικό χώρο, παίρνει και στον  ώμο του, στην πλάτη του και την ιστορία του! Και να μη λέμε τώρα ότι κάνουμε μια παλιά αυτοκριτική. 
(Στο σημείο αυτό την Προεδρική Έδρα  καταλαμβάνει ο  Γ΄ Αντιπρόεδρος της Βουλής κ.  ΧΡΗΣΤΟΣ ΜΑΡΚΟΓΙΑΝΝΑΚΗΣ )
Λέω, λοιπόν, ότι από τη Συνθήκη του Μάαστριχτ θεμελιώθηκε η απελευθέρωση των αγορών στην Ευρωπαϊκή Ένωση και οι τέσσερις ελευθερίες. Τότε, λοιπόν, εσείς δώσατε εισακτήριες και εισαγωγικές εξετάσεις και είπατε, «ναι, είμαστε με τον καπιταλισμό!». Αυτή ήταν πλέον η ουσία, γιατί θεσμοθετήθηκε.  Από εκεί ξεκίνησε, λοιπόν, και φυσικά κλιμακώθηκε και στη Ελλάδα και σε όλα τα κράτη-μέλη της Ευρωπαϊκής Ένωσης με τις ευρωπαϊκές οδηγίες και με αντίστοιχες νομοθετικές ρυθμίσεις. 
Ποιος είναι ο στόχος αυτής της πολιτικής; Ο στόχος είναι να δημιουργηθούν νέα πεδία εξασφαλισμένης κερδοφορίας για τους μονοπωλιακούς ομίλους, ώστε να βρουν διέξοδο τα υπερσυσσωρευμένα κέρδη. 
Κύριε Υπουργέ, να σας πω κάτι και να σας παρακαλέσω κιόλας; Μην υποτιμάτε τη νοημοσύνη μας! Η ομιλία σας, ενώ κατά τα άλλα ανέλυε μία στρατηγική, ξέρετε τι έβγαζε ως συμπέρασμα; Ότι βρήκαμε τα κορόιδα, τους μεγαλοεπιχειρηματίες και τους μονοπωλιακούς ομίλους, που θα τους πουλήσουμε τη «σκαρτούρα» και θα τους δώσουμε μερικά πράγματα και αυτοί θα βάλουν τα λεφτά και ίσως να μην κερδίσουν. Έλεος δηλαδή! Αυτό κάνετε, γιατί αυτή είναι η ιδεολογία σας. Την είπε ο κ. Νεράντζης πιο καλά και πιο ανοικτά. Θα το σχολιάσω και αυτό μετά. 
Αυτό, λοιπόν, υπηρετεί δηλαδή την ανάγκη κερδοφορίας του κεφαλαίου στον τομέα της ενέργειας. 
Το ίδιο κάνατε και στις Ανανεώσιμες Πηγές Ενέργειας. Ακριβώς το ίδιο κάνατε. Τι κάνατε; Επιδοτήσατε μέσα από το ΕΣΠΑ, μέσα από τον Προϋπολογισμό και μέσα από φοροαπαλλαγές τους επιχειρηματικούς ομίλους για τις ανανεώσιμες πηγές ενέργειας. 
Σχολιάζω, κύριε Υπουργέ -για να μην κάνετε λάθος- αυτήν την πολιτική της Ευρωπαϊκής Ένωσης που την έζησα και πέντε χρόνια προσωπικά, που αφορά την κλιματική αλλαγή, τις ΑΠΕ και όλα αυτά τα φούμαρα, που λένε στον κόσμο, για να τον κοροϊδέψουν και να βγάλουν λεφτά οι μεγάλοι επιχειρηματικοί όμιλοι. Γιατί αυτό γίνεται στην πραγματικότητα.",361498,""," ΑΘΑΝΑΣΙΟΣ ΠΑΦΙΛΗΣ",235,"",235
"45232"," 
"," Σας ακούω τι λέτε. Ακούω  με τα αφτιά, όχι με τα μάτια!",361499,""," ΙΩΑΝΝΗΣ ΜΑΝΙΑΤΗΣ",170,"",170
"45233"," 
"," Τους επιδοτήσατε, λοιπόν. Παρασύρατε και χιλιάδες οικογένειες που νόμισαν ξαφνικά –και σας πίστεψαν, εννοώ όλους- ότι θα γίνουν επιχειρηματίες και βρέθηκαν τελικά να χάσουν και τα χωράφιά τους. Και εμείς τους προειδοποιούσαμε και γινόμασταν, αν θέλετε, και αντιδημοφιλείς. Αυτό έγινε παντού, σε όλους τους τομείς.
Ποιος ωφελήθηκε τελικά από τις ΑΠΕ; Γιατί κοιτάξτε, ήρθατε στον ελληνικό λαό –και τότε  μάλιστα το ΠΑΣΟΚ είχε τη σημαία- και του είπατε «εδώ έχουμε ήλιο, αέρα, θάλασσα –όχι ακόμη για αξιοποίηση- και επομένως, θα ανοίξουμε τις ανανεώσιμες πηγές ενέργειας και θα φθηνύνει και το ρεύμα. Αντί, όμως, να φθηνύνει το ρεύμα, ακρίβυνε με τις ΑΠΕ που προστέθηκαν!
Ποιος κέρδισε; Κέρδισαν οι επιχειρηματικοί όμιλοι που κατέχουν το 65,1% του συνόλου της αιολικής ενέργειας και που στην πορεία θα απορροφήσουν ή και θα καταστρέψουν τους μικροεπιχειρηματίες. 
Άρα –λέω αυτά τα δύο έτσι περιληπτικά, γιατί ο σύντροφος ο Νίκος Καραθανασόπουλος τα ανέλυσε συγκεκριμένα- υπάρχει γενικότερη στρατηγική από την πλευρά της Ευρωπαϊκής Ένωσης και φυσικά από την πλευρά των κυβερνήσεων, η οποία εδώ στη χώρα μας κλιμακώθηκε με τη μετοχοποίηση της ΔΕΗ το 1999, με το πούλημα του 49% στους ιδιώτες, με την είσοδο στο Χρηματιστήριο, όπου οι σημερινοί «ηγέτες» του συνδικαλιστικού κινήματος έδωσαν και το ταμείο των εργαζομένων, για να συνεισφέρουν, δημιουργώντας αυταπάτες και κοροϊδεύοντας τον κόσμο ότι μπορεί να πάει σε μια άλλη θετική πορεία. Αυτό έκαναν και σήμερα βγαίνουν στα κεραμίδια. Γιατί άραγε; Τότε εμείς τα λέγαμε. Ποιος μας άκουγε. Μας λέγατε γραφικούς. Έγινε ο διαχωρισμός μεταφοράς-διανομής και πάμε σήμερα σε ολοκληρωμένη ιδιωτικοποίηση. 
Αλήθεια, ο χωρισμός μεταφοράς και διανομής  είναι στις εντολές της Ευρωπαϊκής Ένωσης; Ναι ή όχι; Γιατί το κάνει; Για να διευκολύνει ή όχι; Ακριβώς για να διευκολύνει τους μονοπωλιακούς ομίλους. 
Να πούμε και κάτι ακόμη, ότι η διάσπαση της ΔΕΗ υπηρετεί και την ικανοποίηση αντιπάλων μονοπωλιακών ομίλων. Δεν κοιμόμαστε. Εδώ ζούμε. Και δεν θέλουμε να κάνουμε ονομαστικό κατάλογο. Είναι κάποιοι που είναι μέσα στη ΔΕΗ και λυμαίνονται τη ΔΕΗ και είναι και κάποιοι που είναι έξω  από τη ΔΕΗ σήμερα, οι οποίοι θέλουν και αυτοί. Άρα θέλετε να τους ικανοποιήσετε. 
Αυτό, όμως, δεν σημαίνει ότι όποιος υπερασπίζεται τη σημερινή ΔΕΗ, δεν υπερασπίζεται και αυτούς που τη λυμαίνονται και δεν θέλουν να χάσουν και ένα μερίδιο.  
Τι λέει, λοιπόν, η Κυβέρνηση, για να πάμε και στο διά ταύτα; Να σας πω κάτι; Αν δεν ζούσαμε εδώ, κύριε Μανιάτη θα σας πιστεύαμε. Ήταν συγκλονιστική η τοποθέτησή σας, αλλά ήταν για τον Άρη, για τη Σελήνη και για μερικούς άλλους πλανήτες! Εμείς ζούμε στην Ελλάδα και στην Ευρωπαϊκή Ένωση.",361500,""," ΑΘΑΝΑΣΙΟΣ ΠΑΦΙΛΗΣ",235,"",235
"45234","
"," Και μαρξιστική!.",361501,""," ΙΩΑΝΝΗΣ ΜΑΝΙΑΤΗΣ",170,"",170
"45235"," 
"," Λέει ότι θα μειωθεί η τιμή. Από πού προκύπτει; Κατ’ αρχάς, τα στοιχεία που μας δώσατε, είναι μπακαλίστικα, διότι από το 2001 μέχρι το 2011, που ολοκληρώθηκε η απελευθέρωση –να πάρουμε τη διεθνή εμπειρία- η αύξηση του ρεύματος ήταν 100%. Αναφέρομαι στη Δανία, Σουηδία, που είναι εκτός ευρωζώνης, και στην Ιρλανδία και στην Τσεχία. 100%. Στην Ευρωπαϊκή Ένωση αυτά τα δέκα χρόνια, που άνοιξε τελείως η απελευθέρωση, ο μέσος όρος αύξησης ήταν 70%. 
Τι μας λέτε τώρα εσείς; Μας φέρνετε τα στοιχεία του 2012 και μας λέτε ότι το 2012 μειώθηκε κατά 10%. Δηλαδή, σας κλέβω ένα χιλιάρικο και σας δίνω ένα δεκάρικο, άρα μειώθηκε. 
Αυτή είναι η ουσία. Υπήρξε έκρηξη στην αύξηση. Και μάλιστα, ο λογαριασμός γίνεται στην καθαρή τιμή. Βάλτε και τα τέλη. Τα έχετε τα τέλη μέσα;",361502,""," ΑΘΑΝΑΣΙΟΣ ΠΑΦΙΛΗΣ",235,"",235
"45236"," 
"," Δεν είναι ενέργεια αυτό. Τα δημοτικά τέλη δεν είναι ενέργεια.",361503,""," ΙΩΑΝΝΗΣ ΜΑΝΙΑΤΗΣ",170,"",170
"45237"," 
"," Α, δεν είναι ενέργεια τα τέλη. Μάλιστα.",361504,""," ΑΘΑΝΑΣΙΟΣ ΠΑΦΙΛΗΣ",235,"",235
"45238","
"," Τα δημοτικά τέλη δεν είναι.",361505,""," ΙΩΑΝΝΗΣ ΜΑΝΙΑΤΗΣ",170,"",170
"45239"," 
"," Ξέρετε κανέναν που να πηγαίνει και να αγοράζει ηλεκτρικό ρεύμα από τη γεννήτρια;",361506,""," ΑΘΑΝΑΣΙΟΣ ΠΑΦΙΛΗΣ",235,"",235
"45240","
"," Τα δημοτικά τέλη δεν είναι.",361507,""," ΙΩΑΝΝΗΣ ΜΑΝΙΑΤΗΣ",170,"",170
"45241"," 
"," Εννοώ τα τέλη και της μεταφοράς και της διανομής κ.λπ.. Τα φορτώνετε και εκεί. Άρα ας κάνουμε καθαρό λογαριασμό.
(Στο σημείο αυτό κτυπάει προειδοποιητικά το κουδούνι λήξεως του χρόνου ομιλίας του κυρίου Βουλευτή)
Δώστε μου και από τη δευτερολογία, αν είναι δυνατόν, κύριε Πρόεδρε.
 Επομένως, ούτε η ελληνική εμπειρία ούτε και η διεθνής το αποδεικνύει. Γιατί η ελληνική εμπειρία λέει ότι από τη στιγμή που ξεκίνησε η απελευθέρωση, είχαμε αύξηση 103% από το 2001 μέχρι το 2011. 
Δεύτερον, μειώθηκε το μόνιμο προσωπικό. Από τριάντα έξι χιλιάδες που ήταν, είναι δεκαοκτώμισι χιλιάδες σήμερα. Και δουλεύουν και σε συνθήκες γαλέρας, εργολαβίες και όλα τα υπόλοιπα. Γνωστά είναι αυτά. Απλώς θέλουμε να τα σημειώσουμε.
Επομένως, τι συμβαίνει σήμερα; Εδώ είναι ένα ερώτημα και πρέπει ο καθένας να απευθυνθεί ανοιχτά στον ελληνικό λαό. Τι γίνεται, δηλαδή, συνομωσίες πίσω από την πλάτη του ελληνικού λαού; Όχι. 
Τι εκφράζει, λοιπόν, σήμερα αυτή η πολιτική; Εκφράζει κάτι παράξενο, κάτι διαστρεβλωμένο; Αποικιακά πράγματα εκφράζει; Σοβαρολογείτε, σοβαροί οικονομολόγοι; Εκφράζει τα συμφέροντα του κεφαλαίου στο σημερινό επίπεδο ανάπτυξης του καπιταλισμού. Αυτή είναι όλη η ιστορία που παίζεται. Γι’ αυτό και πάνε έτσι. Και θα πω γιατί. Γιατί η συζήτηση που γίνεται τώρα είναι, «παλιά με τη ΔΕΗ, σήμερα με τη ΔΕΗ». 
Μάλιστα, τώρα άκουσα ύμνους για τη δεκαετία του ’50 και τη μεγάλη πολιτική απόφαση που πήρε ο αείμνηστος Κωνσταντίνος Καραμανλής, με την οποία δημιουργήθηκε η ΔΕΗ και μια σειρά από άλλα –θα τα πω και τα άλλα, δεν τα γλυτώνετε- δίνοντας ώθηση στην ελληνική οικονομία. Αλήθεια; Γιατί το έκανε; Για να υπηρετήσει τα λαϊκά συμφέροντα; Αντικειμενικά η τεχνολογική πρόοδος θα εφαρμοζόταν και στη λαϊκή οικογένεια. Γιατί το έκανε; Διότι οι ιδιώτες, το μεγάλο κεφάλαιο τότε δεν μπορούσε να δώσει λεφτά για να επενδύσει, γιατί αυτές οι αποδόσεις κεφαλαίου, κύριε Τσακαλώτο -που τα ξέρετε- είναι τουλάχιστον είκοσι πέντε έως πενήντα χρόνια σε τέτοιας κλίμακας έργα. 
Άρα το κορόιδο ο ελληνικός λαός –να το πω έτσι- πήρε στην πλάτη του τη ΔΕΗ και την πλήρωσε χρυσάφι από πολλές πλευρές. Κυριολεκτικά την πλήρωσε από χίλιες μεριές. Στήθηκε ένας γίγαντας. Αυτό απαιτούσε η καπιταλιστική ανάπτυξη τότε. Δεν γινόταν αλλιώς. Και για ποιον λειτουργούσε η ΔΕΗ όταν ήταν δημόσια όλα τα προηγούμενα χρόνια; Για τον εργαζόμενο; Είχε φτηνό ρεύμα τότε; Και δεν γυρνάει η ιστορία πίσω, κύριε Λαφαζάνη, καπιταλισμός το ’50 καπιταλισμός και τώρα. 
Για ποιον λειτουργούσε; Για το μεγάλο κεφάλαιο. Η ΠΕΣΙΝΕ πλήρωνε; Τίποτα. Κάτω από το κόστος. Και η ΠΕΣΙΝΕ καίει όσο η Θεσσαλονίκη. Αυτό θέλετε να ξαναγίνει; Αυτό προτείνετε. Να την κάνουμε δημόσια για να χρηματοδοτεί φθηνότερα τις βιομηχανίες κ.λπ. και να μπορείς να κάνεις και μία κοινωνική πολιτική.
Δεύτερον, επειδή ακούσαμε και διάφορους «πατριώτες» υποτίθεται: Πώς κτίστηκε η ελληνική βιομηχανία τη δεκαετία του ’50; Πρέπει να γνωρίζει ο λαός για τους μεγάλους ευεργέτες Μποδοσάκης, Τσάτσος, Σκαλιστήρης! Πόσα έβαλε ο Μποδοσάκης στη «ΛΑΡΚΟ»; Ούτε 10%. Του έδωσαν τα βουνά. Τζάμπα μετάλλευμα. Χρυσός ήταν αυτός. Του έδωσαν λεφτά, δάνεια, από τα χρήματα του ΙΚΑ. Έφτιαξε αυτόν τον γίγαντα και φυσικά όταν δεν τον συνέφερε, τον παράτησε και ήρθε το πλυντήριο του ΠΑΣΟΚ -όπως γίνεται πάλι ή και της Νέας Δημοκρατίας- τον απάλλαξε από τα χρέη και τώρα το ξαναπουλάει στους ιδιώτες. Τα ίδια έγιναν και στον Σκαλιστήρη, τα ίδια έγιναν και στην «ΑΓΕΤ» και παντού. Έτσι αναπτύσσεται ο καπιταλισμός. Δεν έχει άλλο δρόμο. Είτε με αμιγή κρατικά κεφάλαια είτε θα στηρίξει τους επιχειρηματίες, αυτό που γίνεται και σήμερα. 
Σήμερα, λοιπόν, τι ακριβώς συμβαίνει; 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Κύριε Πρόεδρε, έχω ζητήσει τη δευτερολογία μου, που το έκαναν και οι υπόλοιποι. Δεν θα ξαναμιλήσω. Εγώ τηρώ τις συμφωνίες μου από ό,τι ξέρετε.
Τι συμβαίνει λοιπόν σήμερα; Αφού ολοκληρώθηκε όλη αυτή η διαδικασία και αφού είναι κερδοφόροι πια αυτοί οι τομείς, παραδίνονται πάλι στο μεγάλο κεφάλαιο. Αυτή είναι η λειτουργία του καπιταλιστικού συστήματος. Εσείς, λοιπόν, τώρα που λέτε ότι είναι κοινωνικό αγαθό το ρεύμα…",361508,""," ΑΘΑΝΑΣΙΟΣ ΠΑΦΙΛΗΣ",235,"",235
"45242","
"," Ποιοι «εσείς»; Εμείς;",361509,""," ΑΘΑΝΑΣΙΟΣ ΜΠΟΥΡΑΣ",201,"",201
"45243","
"," …βεβαίως, και είναι κοινωνικό αγαθό. Από τη στιγμή που είναι κοινωνικό αγαθό, εμείς λέμε…",361510,""," ΑΘΑΝΑΣΙΟΣ ΠΑΦΙΛΗΣ",235,"",235
"45244"," 
"," Ποιοι «εσείς»;",361511,""," ΑΘΑΝΑΣΙΟΣ ΜΠΟΥΡΑΣ",201,"",201
"45245","
"," Λέω για το ΣΥΡΙΖΑ.",361512,""," ΑΘΑΝΑΣΙΟΣ ΠΑΦΙΛΗΣ",235,"",235
"45246","
"," Να το λέτε.",361513,""," ΑΘΑΝΑΣΙΟΣ ΜΠΟΥΡΑΣ",201,"",201
"45247","
"," Εσείς είσαστε κυνικοί, κύριε Μπούρα, είσαστε ωμοί. Εσείς λέτε για να πάει η κοινωνία μπροστά, πρέπει να πεθάνουν οι φτωχοί ή τουλάχιστον να ζούνε με λίγα πράγματα και οι πλούσιοι που θα επενδύσουν, θα δώσουν και ένα κομματάκι, ένα ψίχουλο, θα αναπτυχθεί η κοινωνία και έτσι θα πάμε. Όμως, οι απαιτήσεις της κοινωνίας είναι διαφορετικές σήμερα και το επίπεδο ανάπτυξης της κοινωνίας είναι ώριμο για να διώξει αυτούς που του πίνουν το αίμα, κατά τη δική μας γνώμη πάντα. Αυτό, όμως, είναι και αντικειμενικό. 
Άρα τι λέμε; Ότι θα εξασφαλίσουμε την ενέργεια, το νερό. Δεν άκουσα υγεία και παιδεία. Τα θεωρούμε κοινωνικά αγαθά. Και από τη στιγμή που είναι κοινωνικά αγαθά -δεν λέμε ότι θα είναι τζάμπα σε ό,τι αφορά την ενέργεια- πρέπει να παρέχονται στον καθένα ανάλογα με τις ανάγκες του. Η υγεία και η παιδεία πρέπει να είναι αποκλειστικά δημόσια και δωρεάν. Αυτό λέτε εσείς; Όχι. Αυτό τι απαιτεί; Αυτό δεν απαιτεί να είναι 100% η ΔΕΗ κρατική και να λειτουργεί μέσα στο καπιταλιστικό σύστημα. Αυτό απαιτεί κοινωνικοποίηση και της ενέργειας και των πηγών της ενέργειας και των μέσων παραγωγής, του πλούτου σε τελευταία ανάλυση και διαχείριση από αυτούς στους οποίους ανήκει, τους εργαζόμενους, δηλαδή, σοσιαλισμός. Αυτό που λέει το ΚΚΕ. 
Εμείς τι λέμε λοιπόν; Εμείς λέμε ότι η Ελλάδα είναι πλούσια σε ενεργειακές πηγές, σε ορυκτά, σε νερό, σε αέρα, σε ήλιο -μπορώ να τα αναλύσω- και ότι ο καπιταλιστικός δρόμος ανάπτυξης όλα αυτά τα προσφέρει στο ίδιο το κεφάλαιο, γιατί το κίνητρο είναι το κέρδος. Γι’ αυτό και λέμε ότι χρειάζεται κοινωνικοποίηση, να γίνει λαϊκή περιουσία, να υπάρξει λαϊκή εξουσία. 
Ακούσαμε εδώ και τον Αρχηγό της Αξιωματικής Αντιπολίτευσης, με μια πολύ μεγάλη κορώνα, να λέει «θα θέσουμε τέρμα στην ντόπια και ξένη κλεπτοκρατία και θα δώσουμε την εξουσία στον ελληνικό λαό». Ανοιχτά λοιπόν: Θα κοινωνικοποιήσετε τα μέσα παραγωγής; Τον πλούτο που παράγει η χώρα, θα τον αποδώσετε στους φυσικούς ιδιοκτήτες που είναι οι εργαζόμενοι. Δηλαδή, θα τα διώξετε τα μονοπώλια; 
Και επειδή ακούγονται μεγάλες κορώνες, θα ήθελα να διατυπώσω και μία άλλη απορία. Πώς θα ξαναφέρετε τη ΔΕΗ 100% μες στην Ευρωπαϊκή Ένωση; Με ποιον τρόπο; Οι τρόποι είναι δύο: Ή τους πληρώνεις και τους αποζημιώνεις, γιατί υπάρχουν δεδομένα και να μην περάσει αυτό το νομοσχέδιο γιατί ήδη η ΔΕΗ είναι ιδιωτικοποιημένη κατά μεγάλο ποσοστό ή επαναστατικό δίκαιο. Βγαίνει ο λαός και λέει, «αυτή είναι δική μου περιουσία και ανήκει σε εμάς». Απαντήστε. Και μέσα στην Ευρωπαϊκή Ένωση; Και με τον αστυφύλαξ και με τον χωροφύλαξ; Και θα αποδεχόμαστε το ευρωπαϊκό πλαίσιο και λέμε και το άλλο; 
Αυτό πρέπει να ξεκαθαριστεί. Και νομίζουμε είναι καθαρό. Δεν θα συμβεί τίποτα από όλα αυτά. Θα συμβεί ό,τι συνέβη με το ΠΑΣΟΚ στο παρελθόν σε κακή εκδοχή του σήμερα. 
Τελειώνουμε, λοιπόν, με το εξής: Εμείς αγωνιστήκαμε με συνέπεια όλα αυτά τα χρόνια. Προβλέψαμε, προδιαγράψαμε –δεν γίναμε μόνο μάντεις- και προσπαθήσαμε με τις δυνάμεις που είχαμε και μέσα στο συνδικαλιστικό κίνημα και σε πολιτικό επίπεδο ήδη από το ’92 και παλαιότερα να δείξουμε πού οδηγεί αυτός ο δρόμος. Φυσικά, απευθυνόμασταν σε ώτα μη ακουόντων. 
Ξαναλέω ότι σήμερα ορισμένοι που βγαίνουν στα κεραμίδια, είχαν στηρίξει όλες αυτές τις επιλογές. 
Σήμερα λοιπόν τι λέμε; Σήμερα λέμε ότι πρέπει ο λαός συνολικά να ξεσηκωθεί, ότι το εργατικό λαϊκό κίνημα πρέπει να ανασυγκροτηθεί, να σημαδέψει τον ένοχο -και ο ένοχος είναι η τάξη που έχει την εξουσία-…
(Στο σημείο αυτό κτυπάει ξανά το κουδούνι λήξεως του χρόνου ομιλίας του κυρίου Βουλευτή)
Τελειώνω, κύριε Πρόεδρε.
…και να προσπεράσει τις αυταπάτες που του δημιουργούν, ότι μπορεί να υπάρξει διαφορετική λύση χωρίς να αλλάξει χέρια η εξουσία. 
Γίνεται μεγάλη συζήτηση για το θέμα του δημοψηφίσματος. Θέλω να ξεκαθαρίσω και από αυτό το Βήμα τη θέση του ΚΚΕ συνολικά. Εμείς θεωρούμε ότι κάθε κόμμα έχει δικαίωμα να καταθέσει τη δική του πρόταση. Σε αυτό το πλαίσιο το ΚΚΕ καταθέτει τη δική του πρόταση, που είναι δημοσιευμένη ήδη, για ακύρωση του συνολικού πλαισίου της απελευθέρωσης και, βεβαίως, ακύρωση του νόμου για τη μικρή ΔΕΗ όπως λέγεται. Η γνώμη μας είναι ότι παρά τις διαφορές που υπάρχουν –και υπάρχουν και είναι σοβαρές- η προσέγγιση που κάνει η Κυβέρνηση μέσω της δήλωσης της κ. Βούλτεψη, δεν έχει καμμία βάση, ότι μπορεί να συζητηθεί στην Ολομέλεια, ότι μπορεί να υπάρχει αναγκαίος αριθμός συνολικά για να συζητηθεί και υπάρχει και προηγούμενο γι’ αυτό. 
Επομένως αυτή είναι η θέση μας. Εδώ, στην Ολομέλεια, να έρθει ο καθένας με την πρόταση του, για να ενημερωθεί ακόμη περισσότερο ο ελληνικός λαός και να πάρει και τις ευθύνες, οι οποίες του ανήκουν. 
Αυτό το εντάσσουμε και στη γενικότερη προσπάθεια για να βοηθηθεί η λαϊκή αφύπνιση. Τα άλλα είναι υπεκφυγές. 
Εδώ, υπάρχει σοβαρό πολιτικό θέμα. Μπορεί να συζητηθεί στην Ολομέλεια. Δεν υπάρχει απαγορευτικό. Και εδώ να κρίνει και ο ελληνικός λαός ποιοι είναι εκείνοι οι οποίοι πραγματικά παλεύουν για την ενέργεια, ώστε να είναι δημόσιο, κοινωνικό αγαθό και ποιοι είναι εκείνοι οι οποίοι κρύβονται, ως ένα βαθμό, είτε από τη συνολική πολιτική της Ευρωπαϊκής Ένωσης για να μην εκτεθούν ότι υπηρετούν τα συμφέροντα του κεφαλαίου και εκείνοι οι οποίοι αποσπούν ένα θέμα από το συνολικό πακέτο που λέγεται «Ευρωπαϊκή Ένωση», για να παραπλανήσουν –λέμε εμείς- και να αποπροσανατολίσουν τον ελληνικό λαό.",361514,""," ΑΘΑΝΑΣΙΟΣ ΠΑΦΙΛΗΣ",235,"",235
"45248"," 
"," Συντομεύετε, κύριε συνάδελφε.",361515,"Chairman","ΠΡΟΕΔΡΕΥΩΝ",175,"",175
"45249"," 
"," Τελειώνω, κύριε Πρόεδρε. 
Ο λαός πρέπει να βάλει στόχο τη δική του εξουσία, γιατί του ανήκει και η ενέργεια. 
Ευχαριστώ πολύ.",361516,""," ΑΘΑΝΑΣΙΟΣ ΠΑΦΙΛΗΣ",235,"",235
"45250"," 
","  Ευχαριστούμε πολύ.",361517,"Chairman","ΠΡΟΕΔΡΕΥΩΝ",175,"",175
"45251","
 "," Κύριε Πρόεδρε, παρακαλώ τον λόγο.",361518,""," ΙΩΑΝΝΗΣ ΜΑΝΙΑΤΗΣ",170,"",170
"45252"," 
"," Ορίστε, κύριε Υπουργέ, έχετε τον λόγο.",361519,"Chairman","ΠΡΟΕΔΡΕΥΩΝ",175,"",175
"45253","
"," Κύριε Πρόεδρε, θα ήθελα να καταθέσω κάποιες νομοτεχνικές βελτιώσεις. Παρακαλώ, να διανεμηθούν στους συναδέλφους. 
(Στο σημείο αυτό ο Υπουργός Περιβάλλοντος, Ενέργειας και Κλιματικής Αλλαγής κ. Ιωάννης Μανιάτης καταθέτει για τα Πρακτικά την προαναφερθείσα νομοτεχνική βελτίωση, η οποία έχει ως εξής: 
(Να μπει η σελ. 176)",361520,""," ΙΩΑΝΝΗΣ ΜΑΝΙΑΤΗΣ",170,"",170
"45254","
"," Και όσες άλλες νομοτεχνικές βελτιώσεις προκύψουν, κύριε Υπουργέ, να τις καταθέσετε όσο το δυνατόν νωρίτερα, ούτως ώστε να υπάρχει χρόνος να μελετηθούν από τους Βουλευτές. 
Τον λόγο έχει ο Κοινοβουλευτικός Εκπρόσωπος των Ανεξάρτητων Δημοκρατικών Βουλευτών κ. Μάρκος Μπόλαρης.",361521,"Chairman","ΠΡΟΕΔΡΕΥΩΝ",175,"",175
"45255","
"," Ευχαριστώ, κύριε Πρόεδρε.
 Κυρίες και κύριοι συνάδελφοι, η κρίση στη χώρα φυσικά και δεν έχει μόνο δημοσιονομικά χαρακτηριστικά. Βέβαια, ένα από τα μεγάλα της χαρακτηριστικά είναι η κατάρρευση του παραγωγικού τομέα της χώρας. Και εννοείται ότι η κατάρρευση του παραγωγικού τομέα της χώρας χρειάζεται αναπτυξιακό σχέδιο για την ανασυγκρότησή του. 
Η ανάπτυξη αυτή χρειάζεται ενέργεια, χρειάζεται σχέδιο για την ενέργεια. Και η ενέργεια πρέπει να βασιστεί στον μεγάλο πυλώνα παραγωγής της ενέργειας που είναι η ΔΕΗ. 
Κύριε Υπουργέ, πραγματικά θα ήταν χρήσιμο και σκόπιμο αυτό το νομοσχέδιο να το συνυπέγραφε το Υπουργείο Ανάπτυξης. Θα ήταν πραγματικά χρήσιμο και σκόπιμο αυτό το νομοσχέδιο να το συνδιαμόρφωναν τα παραγωγικά Υπουργεία μαζί σας και το Υπουργείο Ανάπτυξης και το Υπουργείο Αγροτικής Ανάπτυξης. Θα ήταν πολύ σημαντικό να ξέρουμε πώς το σχέδιο το οποίο κατατίθεται για τη ΔΕΗ, υπηρετεί τους σκοπούς της ανάπτυξης στη χώρα και δεν αντιμετωπίζεται μεμονωμένα, σκέτο, μόνο. 
Αντ’ αυτών τι έχουμε; Έχουμε τη βάση του προσχήματος για την ανταγωνιστικότητα. Το νομοσχέδιο με την αλλαγή στον μεγάλο παραγωγό της χώρας θα φέρει ανταγωνιστικότητα. 
Κύριε Υπουργέ, όμως –το ξέρετε πάρα πολύ καλά και δεν λέγεται σε αυτήν την Αίθουσα- στον τομέα παραγωγής ηλεκτρικής ενέργειας υπάρχει  ανταγωνισμός. Ξέρετε πάρα πολύ καλά ότι τουλάχιστον το 1/3 της παραγωγής ανήκει σε ιδιώτες. Όμως –και αυτό έχει σημασία, κυρίες και κύριοι συνάδελφοι- στον τομέα της εμπορίας ηλεκτρικής ενέργειας η ΔΕΗ έχει το 95% της αγοράς.   
Για τον τομέα της εμπορίας, κύριε Υπουργέ, δεν ισχύει ο νόμος της ανταγωνιστικότητας; Για τον τομέα της εμπορίας, που το 95% το έχει η ΔΕΗ, η ΡΑΕ δεν έχει να πει κάτι, η Κυβέρνηση δεν έχει να πει τίποτα; Γιατί δεν λένε; Δεν λένε, διότι οι ιδιώτες πουλούν το ακριβό ρεύμα στη ΔΕΗ, αλλάζοντας την τιμή του τιμολογίου που προσφέρεται στην κατανάλωση. Για αυτό λυπούμαι πολύ να σας πω ότι τα στοιχεία, τα οποία καταθέτετε, είναι η τιμή την οποία διαμορφώνει η Κυβέρνηση και η ΡΑΕ στην αγορά. Και αυτή η τιμή δεν έχει καμμία σχέση με την τιμή που παράγει ηλεκτρικό ρεύμα η ΔΕΗ. 
Εδώ, πραγματικά, θα ήθελα να σας πω ότι η ΡΑΕ είναι μια «ανεξάρτητη» αρχή, ρυθμιστική αρχή. Μόνο που από ό,τι βλέπουμε, έχουν πρόβλημα οι σύμβουλοι εκεί με τα μαθηματικά και τη λογιστική σε σχέση με την ανάπτυξη και την παραγωγή. Δεν γνωρίζουν μαθηματικά. Τα μαθηματικά, τα οποία εφαρμόζουν είναι στην υπηρέτηση συγκεκριμένης κατεύθυνσης συμφερόντων. 
(Στο σημείο αυτό την Προεδρική Έδρα καταλαμβάνει ο  Α΄ Αντιπρόεδρος της Βουλής κ.  ΙΩΑΝΝΗΣ ΤΡΑΓΑΚΗΣ )
Το ζήτημα λοιπόν, ποιο είναι για τη χώρα αυτήν την κρίσιμη στιγμή για την ανάπτυξη, για την ενέργεια, για τη ΔΕΗ; Είναι η υπηρέτηση του δημόσιου και του κοινωνικού συμφέροντος. Είναι η υπηρέτηση της ανάπτυξης, συγκεκριμένοι στόχοι για την ανάπτυξη στη βιομηχανία, στη μικρή και μεσαία βιομηχανική και βιοτεχνική επιχείρηση, στον αγροτικό τομέα. 
Πάνω, λοιπόν, στη ΔΕΗ στηρίχθηκε η βιομηχανική ανάπτυξη, η βιοτεχνική ανάπτυξη, στηρίχθηκε ο αγροτικός τομέας, ο πρωτογενής τομέας σε όλη τη χώρα. Κανένας από αυτούς τους προβληματισμούς δεν υπάρχει στο νομοσχέδιο, διότι το νομοσχέδιο ήρθε ξεκομμένο. Κόβουμε ένα φιλέτο για να το δώσουμε σε συγκεκριμένη κατεύθυνση, με τεράστια προβλήματα, με τεράστια ζητήματα. 
Μας είπατε προηγουμένως ότι θα κάνει το διαγωνισμό η ΔΕΗ αφού συμβουλευτεί σοβαρούς συμβούλους. Μόνο που δεν μας είπατε εάν τα αποθέματα του λιγνίτη, τα οποία συνυπολογίζονται, όταν θα μεταβιβαστούν στους ιδιώτες θα εκτιμηθούν.
Είναι ή δεν είναι περιουσία του ελληνικού λαού τα αποθέματα; Είναι ή δεν είναι περιουσία των μελλοντικών γενεών τα αποθέματα του λιγνίτη; Λέχθηκαν προηγουμένως αριθμοί μεγάλοι. Δεν μπορώ να τους αξιολογήσω. Ποιος θα τους εκτιμήσει αυτούς, κύριε Υπουργέ; Τα αποθέματα του λιγνίτη είναι περιουσία της ΔΕΗ, η οποία δόθηκε στη ΔΕΗ και μπορεί να την πουλήσει; 
Τα αποθέματα δόθηκαν γιατί είχαμε μια Δημόσια Επιχείρηση Ηλεκτρισμού. Αυτή είναι περιουσία του ελληνικού λαού. Αυτός μόνο ο παράγοντας, αυτή μόνο η διάσταση εγείρει τεράστιο ζήτημα συνταγματικότητας με βάση το νομοσχέδιο και όσα είπατε εδώ για να το υποστηρίξετε, το οποίο θα οδηγήσει στην ακύρωση του. Και θα οδηγήσει και στην ακύρωση οποιουδήποτε διαγωνισμού βασιστεί σε αυτό το νομοσχέδιο. 
Το ίδιο ισχύει για το νερό, για την αέναη ροή του νερού. Το ίδιο ισχύει για τις κοιλάδες και τη γη, η οποία παραχωρήθηκε από το κράτος στη ΔΕΗ, στη δημόσια επιχείρηση για να χτιστούν τα εργοστάσια. Κι εκεί υπάρχει ζήτημα. Ποιος θα κοστολογήσει; Θα κοστολογηθεί το νερό; Από ποιον θα κοστολογηθεί; 
Αυτά είναι τα ζητήματα. 
Και προσθέστε το τεράστιο ζήτημα που προσβάλλει ευθέως το Σύνταγμα και έχει σχέση με την ελευθερία των συμβάσεων. Αναφέρομαι στο τμήμα της μεταβίβασης καταναλωτικού κοινού. Υπέγραψαν Έλληνες πολίτες με τη ΔΕΗ και εδώ η Κυβέρνηση, αγνοώντας το Σύνταγμα, τις ατομικές ελευθερίες έρχεται και λέει: «εγώ θα δώσω το πελατολόγιο, το 30%, σε κάποιον ιδιώτη». Τι είναι εμπόρευμα; Και απαγορεύει για διάστημα ενός εξαμήνου την επαναδιαπραγμάτευση; Άλλος λόγος αντισυνταγματικότητας, για τον οποίο επίσης θα πέσει το νομοσχέδιο, σε οποιαδήποτε κρίση. Και φυσικά θα ακυρωθούν και οποιοιδήποτε διαγωνισμοί στηριχθούν πάνω σε αυτό.  
Βέβαια, αν κρίνουμε από τον τρόπο με τον οποίο μεταβιβάζονται εργοστάσια, ορυχεία και μονάδες, καταλαβαίνουμε πως θα γίνει και η επιλογή των καταναλωτών.
Τους καλούς θα τους πάμε στη μικρή ιδιωτική ηλεκτρική επιχείρηση και όσους είναι προβληματικοί και δεν μπορούν να ανταποκριθούν θα τους πάμε στη μεγάλη, για να πάρει όλο το κόστος. 
Αναφέρθηκα προηγουμένως στο ιδεολόγημα της μείωσης της τιμής από την ανταγωνιστικότητα. Υπογράμμισα –και το ξαναλέω- ότι κοστίζει 20 ευρώ η παραγωγή ρεύματος ανά κιλοβατώρα από το υδροηλεκτρικό, 55 ευρώ από το λιγνίτη, 440 ευρώ από τις ανανεώσιμες πηγές ενέργειας που αγοράζει η ΔΕΗ και έτσι ανεβαίνει το κόστος για τον καταναλωτή. 
Αυτή είναι η πρόκληση, κύριε Υπουργέ, για την ανάπτυξη. Αυτή είναι η πρόκληση σε μία χώρα που οι πολίτες δεν μπορούν να τα βγάλουν πέρα, έχουν σταματήσει να έχουν φοροδοτική ικανότητα και γι’ αυτό δεν μπορεί να εισπράξει το Υπουργείο Οικονομικών. Πρέπει να βοηθήσουμε τον κόσμο που δεν μπορεί σήμερα να τα βγάλει πέρα. 
Εκεί χρειαζόταν η μεταρρυθμιστική σας παρέμβαση, στη διαχείριση με τη ΡΑΕ, στη διαχείριση που θα διαμορφώσει την τιμή του ρεύματος στις τιμές που πράγματι παράγει η ΔΕΗ και όχι στις τιμές που διαμορφώνονται μετά από την παρέμβαση περίπου του 95% των ιδιωτών με τις ανανεώσιμες πηγές ενέργειας. 
Κλείνω με το εξής. Είμαστε σε Θερινό Τμήμα. Μα, έκλεισε η Βουλή βιαστικά, όταν εσείς, κύριε Υπουργέ, είχατε να κάνετε μια τόσο μεγάλη μεταρρύθμιση; Αδιανόητο! Και ακολουθούν και άλλες μεγάλες μεταρρυθμίσεις. 
Αυτό έγινε για να προφυλάξουμε κάποιους Βουλευτές, οι οποίοι πρέπει να πάνε στην Κοζάνη, στη Φλώρινα, στη Μεγαλόπολη και να πουν «α, εμείς διαφωνούμε, αλλά τι να κάνουμε, οι καημένοι; Δεν είμαστε στο Τμήμα!». 
Δεν γίνεται έτσι πολιτική. Οι μεγάλες μεταρρυθμίσεις μπαίνουν στη βάσανο, υπάρχει συνευθύνη των Βουλευτών. Όταν τα ζητήματα, είναι ζητήματα που επηρεάζουν όχι μόνο τη διάρκεια αυτής της Κυβέρνησης ούτε των επομένων, αλλά είναι υποθέσεις δεκαετιών –αναφέρομαι στα αποθέματα του λιγνίτη, αναφέρομαι στα υδατικά αποθέματα που έχει η χώρα, στην αέναο ροή που έχει ο Αλιάκμονας, ο Νέστος και ο Μέγδοβας- τότε υπάρχει μείζον ζήτημα και αυτό το μείζον ζήτημα είναι ευκαιρία να το κρίνει ο ελληνικός λαός και είναι πρόκληση για εσάς. 
Εάν, λοιπόν, πραγματικά θέλουμε μεταρρύθμιση, κύριε Υπουργέ, έχετε την πρόκληση να δείτε τα ζητήματα που αφορούν το άνοιγμα της μεγάλης ΔΕΗ στα Βαλκάνια, το άνοιγμα της μεγάλης ΔΕΗ σε τομείς που έχει ανάγκη η οικονομία, η βιομηχανία, ο αγροτικός εξηλεκτρισμός, η στήριξη του παραγωγικού τομέα αυτήν την κρίσιμη στιγμή. 
Αν πραγματικά υπάρχει μία πρόκληση, αυτή θα ήταν να δώσετε τη δυνατότητα στους Έλληνες πολίτες να έχουν αυτονομία στα νοικοκυριά με τα φωτοβολταϊκά, όχι διασυνδεδεμένα με τα δίκτυα της ΔΕΗ, να τους απαλλάξετε από τη διασύνδεση με τα μεγάλα ιδιωτικά συμφέροντα, τα οποία ξέρουν να ελέγξουν αυτόν το χώρο των ανανεώσιμων πηγών ενέργειας. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Κλείνω, κύριε Πρόεδρε. 
Αυτό, λοιπόν, το ζήτημα του ελέγχου, της έγκρισης, της επιδοκιμασίας ή της αποδοκιμασίας αυτού που εσείς ονομάσατε «μεγάλη μεταρρύθμιση» σας προκαλώ, σας προκαλούμε να το εμπιστευθείτε στην κρίση του ελληνικού λαού με δημοψήφισμα. 
Ευχαριστώ πολύ.",361522,""," ΜΑΡΚΟΣ ΜΠΟΛΑΡΗΣ",199,"",199
"45256"," 
"," Ευχαριστούμε, κύριε συνάδελφε. 
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθεί από τα νότια θεωρεία, αφού προηγουμένως ξεναγήθηκε στους χώρους του Κοινοβουλίου και ενημερώθηκε για την ιστορία του κτηρίου και τον τρόπο οργάνωσης και λειτουργίας της Βουλής, η Γενική Γραμματέας του Κοινοβουλίου της Σερβίας κ. Jana Ljubicic, συνοδευόμενη από πενταμελή αντιπροσωπεία η οποία επισκέπτεται τη Βουλή στο πλαίσιο ενημερωτικών συναντήσεων για την ενίσχυση του Κοινοβουλίου της Σερβίας.
Την καλωσορίζουμε.
(Χειροκροτήματα απ’ όλες τις πτέρυγες της Βουλής)
Εισερχόμαστε στη συζήτηση επί των άρθρων και των τροπολογιών του νομοσχεδίου. 
Τον λόγο έχει ο εισηγητής της Νέας Δημοκρατίας κ. Κωνσταντίνος Σκρέκας.",361523,"Chairman","ΠΡΟΕΔΡΕΥΩΝ",275,"",275
"45257"," 
"," Πόσα λεπτά δικαιούμαι, κύριε Πρόεδρε;",361524,""," ΚΩΝΣΤΑΝΤΙΝΟΣ ΣΚΡΕΚΑΣ",254,"",254
"45258"," 
","  Οκτώ, κύριε συνάδελφε.",361525,"Chairman","ΠΡΟΕΔΡΕΥΩΝ",275,"",275
"45259","
"," Θα παρακαλούσα να μου δώσετε το σύνολο του χρόνου μου, γιατί δεν θα προλάβω να αναλύσω τα άρθρα στα οκτώ λεπτά που μου δίνετε.",361526,""," ΚΩΝΣΤΑΝΤΙΝΟΣ ΣΚΡΕΚΑΣ",254,"",254
"45260"," 
","  Θέλετε και τη δευτερολογία σας;",361527,"Chairman","ΠΡΟΕΔΡΕΥΩΝ",275,"",275
"45261","
"," Ναι, θα ήθελα όλο τον χρόνο που προβλέπεται από τον Κανονισμό για την εισήγηση επί των άρθρων.",361528,""," ΚΩΝΣΤΑΝΤΙΝΟΣ ΣΚΡΕΚΑΣ",254,"",254
"45262"," 
"," Ωραία, αφού το ζητάτε, το κάνω δεκτό.",361529,"Chairman","ΠΡΟΕΔΡΕΥΩΝ",275,"",275
"45263"," 
"," Ευχαριστώ. 
Κατ’ αρχάς, θα ήθελα, κύριε Πρόεδρε, κυρίες και κύριοι συνάδελφοι, να αναφέρω ότι είναι πραγματικά αξιοσημείωτο και απορίας άξιον πώς άφησε η Κοινοβουλευτική Ομάδα του ΣΥΡΙΖΑ σύσσωμη τον Αρχηγό της, τον  κ. Τσίπρα, να ανέβει πάνω στο Βήμα και να εκστομίσει αυτές τις ανακρίβειες σε ό,τι αφορά την εξέλιξη των τιμών της ενέργειας στον ευρωπαϊκό χώρο. Είναι ανακρίβειες που πραγματικά πλησιάζουν το βαθμό της αναλήθειας και θα εξηγήσω τι εννοώ. 
Ρώτησε ο κ. Τσίπρας αν υπάρχει μία χώρα στην Ευρωπαϊκή Ένωση που λειτουργεί ο ανταγωνισμός, που να έχουν εφαρμοστεί αυτά τα οποία προσπαθούμε  εμείς να εφαρμόσουμε διά του κατατεθειμένου νομοσχεδίου και που μειώθηκε η τιμή της ενέργειας που πωλείται στους πολίτες αυτής της ευρωπαϊκής χώρας. 
Θα αναφέρω κάποια στοιχεία, κύριε Πρόεδρε και κυρίες και κύριοι συνάδελφοι, τα οποία θα καταθέσω και στο Τμήμα, και θα λύσω έτσι ένα θέμα που έχει ξεκινήσει από τη χθεσινή μου εισήγηση –μία αντιμαχία σε σχέση με αυτά που είπε ο κ. Πετράκος- και αφορά τις τιμές, την εξέλιξη των τιμών ενέργειας. Όταν ομιλώ για τιμές ενέργειας, μιλώ για καθαρή τιμή κιλοβατώρας, έτσι όπως αυτή χρεώνεται στο τιμολόγιο της ΔΕΗ για το μέσο νοικοκυριό, το οποίο καταναλώνει από 2.500 έως 5.000 KWh το χρόνο, τιμή καθαρής ενέργειας χωρίς να επιβαρύνεται από τους φόρους, από τα τέλη και από τις υπηρεσίας κοινής ωφελείας. 
Κύριοι συνάδελφοι, τους φόρους, τα τέλη κοινής ωφέλειας και άλλα τέλη διασύνδεσης δεν έχει τη δυνατότητα η ΔΕΗ να τα αυξήσει ή να τα μειώσει. Αυτά προσδιορίζονται από την εκάστοτε κυβέρνηση. Η ΔΕΗ το μόνο που μπορεί να κάνει είναι να καθορίζει την τιμή της κιλοβατώρας που παράγει, που πουλάει και που προμηθεύει τους Έλληνες καταναλωτές. 
Θα πω, λοιπόν –απαντώντας και στον κ. Τσίπρα- ότι στην Ισπανία η τιμή της κιλοβατώρας για το μέσο νοικοκυριό το 2009 ήταν 9,7 λεπτά, ενώ το 2013 –τέσσερα χρόνια αργότερα- η τιμή έπεσε στα 7,86 λεπτά. Μειώθηκε περίπου κατά 16%. Και απαντώ συγκεκριμένα στην ερώτηση που έκανε ο κ. Τσίπρας, προσπαθώντας να αποδείξει με λανθασμένο τρόπο ότι εκεί που λειτουργεί ο ανταγωνισμός, η ιδιωτική πρωτοβουλία -πάντα με κανόνες του κράτους- δεν υπάρχουν ευεργετικές συνέπειες για τους πολίτες. 
Θα πω, επίσης, ότι στη Γερμανία η τιμή έχει διατηρηθεί σχεδόν σταθερή στα 8 λεπτά για το μέσο νοικοκυριό, φθηνότερη από ό,τι στην Ελλάδα από το 2008 και μετά. Στην Ιταλία, που εφαρμόστηκε ένα ανάλογο μοντέλο με αυτό το οποίο επιχειρούμε να εφαρμόσουμε στην Ελλάδα, από 11 λεπτά που ήταν η κιλοβατώρα για το μέσο νοικοκυριό το 2008 η τιμή έπεσε στα 10,6 λεπτά. 
Δεν είναι, κύριοι, ότι οι τιμές της ενέργειας σε απόλυτους αριθμούς σε πολλές ευρωπαϊκές χώρες που έχουν πολύ υψηλότερο βιοτικό επίπεδο από την Ελλάδα είναι φθηνότερες από ό,τι στην Ελλάδα, είναι και ότι η εξέλιξή τους είναι πτωτική, ενώ στην Ελλάδα το αντίστοιχο διάστημα ήταν αυξητική. Από 6,7 λεπτά το 2009 η τιμή έχει ανέβει κατά 36%, στα 9,2 λεπτά. 
Καταθέτω τους πίνακες που αφορούν και την τιμή της καθαρής κιλοβατώρας από το 2007 και μετά και τα κόστη του δικτύου διανομής –που είναι ξεχωριστός πίνακας- και τους φόρους και τις υπηρεσίες κοινής ωφελείας, που είναι ξεχωριστός πίνακας, επίσης. Τα στοιχεία είναι από τη EUROSTAT. Συμπεριλαμβάνεται και η διεύθυνση της ιστοσελίδας, στην οποία μπορείτε να ανατρέξετε και να τα βρείτε.
(Στο σημείο αυτό ο Βουλευτής κ. Κωνσταντίνος Σκρέκας                        καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Άρα κύριε Πρόεδρε, κυρίες και κύριοι συνάδελφοι, η προσπάθεια αυτή για τη μεγάλη μεταρρύθμιση που επιχειρούμε και συζητάμε σήμερα δεν γίνεται από κάποιο μεταρρυθμιστικό οίστρο ή κάποιο ιδεολογικό δογματισμό που μας διακατέχει. 
Με το παρόν νομοσχέδιο και με την προτεινόμενη μεθοδολογία πιστεύουμε ότι πραγματικά θα δοθεί η δυνατότητα στους πολίτες αυτής της χώρας να δεχθούν καλύτερες υπηρεσίες σε ανταγωνιστικότερες και δικαιότερες τιμές. 
Η ηλεκτρική ενέργεια είναι ένα κοινωνικό αγαθό, ένα αγαθό το οποίο είναι απαραίτητο για την καθημερινή ζωή των πολιτών αλλά είναι απολύτως απαραίτητο, όμως, και για την ανάπτυξη αυτής της χώρας, της οικονομίας αυτής της χώρας. 
Απαντώντας, λοιπόν, στο βασικό ερώτημα, το οποίο πολλές φορές απευθύνει η  Αντιπολίτευση και τα κόμματα εν γένει της Αντιπολίτευσης, αν δηλαδή αυτή η μεταρρύθμιση θα έχει πράγματι ευεργετικές συνέπειες για όλους τους ενδιαφερόμενους -κι όταν λέμε «ενδιαφερόμενους» εννοούμε όλους τους πολίτες αυτής της χώρας, εννοούμε επίσης τους εργαζόμενους στη ΔΕΗ και στον κλάδο ενέργειας, όπως επίσης και τους κατοίκους των τοπικών κοινωνιών που απαρτίζουν τις τοπικές κοινωνίες όπου δραστηριοποιούνται τα εργοστάσια της ΔΕΗ- θα σας πούμε ότι, ναι, πιστεύουμε ακράδαντα ότι με την επιχειρούμενη μεταρρύθμιση πραγματικά θα υπάρχουν ευεργετικά αποτελέσματα. 
Θα σας πω και το εξής, ότι -όπως κι εσείς είπατε κι όπως ανέφερε και ο εισηγητής της Αντιπολίτευσης στην εισήγησή του- οι τιμές ενέργειας στην Ελλάδα την τελευταία δεκαπενταετία αυξήθηκαν πάνω από 100%. Τι θέλετε λοιπόν; Να περιμένουμε άλλα δεκαπέντε χρόνια να διπλασιαστούν πάλι και να αυξηθούν ακόμη περισσότερο οι τιμές της ενέργειας για να έρθει μετά από δέκα-δεκαπέντε χρόνια κάποιος άλλος στη δική μας θέση και να κάνει αυτό που έπρεπε να κάνουμε εμείς τώρα, το οποίο δεν θα το κάνουμε, αν ακολουθήσουμε τα λεγόμενα και τις οδηγίες τις δικές σας; 
Η Ελλάδα, κυρίες και κύριοι συνάδελφοι, η ελληνική κοινωνία, η ελληνική οικονομία, οι Έλληνες πολίτες είναι σε αυτήν τη δεινή κατάσταση στην οποία βρίσκονται σήμερα, επειδή κάποιοι άλλοι αντιπρόσωποι του έθνους, κάποιοι άλλοι Βουλευτές της Εθνικής Αντιπροσωπείας, δεν έκαναν και δεν τόλμησαν να πράξουν αυτά τα οποία έπρεπε να έχουν ληφθεί ως αποφάσεις στο χρόνο και στον τόπο που έπρεπε να ληφθούν. 
Γι’ αυτό ο κόσμος σήμερα περνάει αυτά που περνάει. Και δεν μπορούμε να αφήσουμε εμείς κάποιους άλλους στο απώτερο μέλλον, όταν θα έχει φτάσει πια η κατάσταση στο απροχώρητο, να έρθουν και να πράξουν αυτά για τα οποία εμείς σήμερα μιλούμε. 
Σας καλούμε λοιπόν, κυρίες και κύριοι συνάδελφοι του ΣΥΡΙΖΑ και γενικότερα της Αντιπολίτευσης, να δείτε με δικαιοσύνη αυτό το νομοσχέδιο, να εξετάσετε κάθε πτυχή, να προτείνετε, εάν έχετε, κάποια βελτίωση, αλλά στο τέλος να συμφωνήσουμε σε αυτό που για άλλες χώρες είναι αυτονόητο. Να προχωρήσουμε επιτέλους στην απελευθέρωση της αγοράς και της παραγωγής ηλεκτρικής ενέργειας της χώρας, με ξεκάθαρους και διαφανείς κανόνες, έτσι ώστε να δημιουργήσουμε έναν ελεύθερο, ανόθευτο, υγιή ανταγωνισμό, ο οποίος θα έχει πραγματικά πολύ καλά αποτελέσματα  για όλους τους πολίτες αυτής της χώρας.
Ευχαριστώ πολύ.",361530,""," ΚΩΝΣΤΑΝΤΙΝΟΣ ΣΚΡΕΚΑΣ",254,"",254
"45264"," 
"," Ευχαριστούμε, κύριε συνάδελφε.
Τον λόγο έχει ο Πρόεδρος των Ανεξαρτήτων Ελλήνων, κ. Καμμένος.
ΠΑΝΟΣ ΚΑΜΜΕΝΟΣ (Πρόεδρος των Ανεξάρτητων Ελλήνων): Κύριε Πρόεδρε, κυρίες και κύριοι συνάδελφοι, παρακολουθώ με ιδιαίτερη προσοχή τις ομιλίες των συναδέλφων όλων των πτερύγων της Βουλής αυτές τις δύο μέρες που συζητάμε για την περίφημη μικρή ΔΕΗ. Και αποφάσισα χθες το βράδυ να ανατρέξω στα Πρακτικά της Βουλής από το 1993 που εξελέγην Βουλευτής μέχρι σήμερα, βλέποντας και διαβάζοντας τις αντίστοιχες θέσεις των κομμάτων που σήμερα στηρίζουν την πώληση της λεγόμενης μικρής ΔΕΗ, την παράδοση ουσιαστικά της ενέργειας της χώρας αλλά και του ορυκτού πλούτου. 
Το 1995 σε αυτήν εδώ την Αίθουσα με ένα ΠΑΣΟΚ πάρα πολύ ισχυρό –σήμερα βλέπω ότι δεν υπάρχει κανείς στα έδρανα του ΠΑΣΟΚ και πιθανόν στην επόμενη Βουλή να μην υπάρχει καν εκπροσώπηση- παρουσιάστηκε το mastermind plan, δηλαδή το πλάνο εκείνο το οποίο απεδείκνυε πώς ο λιγνίτης, αυτός ο μαύρος χρυσός που έχουμε στο υπέδαφός μας, θα αποτελούσε την εγγύηση για την αυτονομία της χώρας για πολλές δεκαετίες. 
Η Κυβέρνηση τότε είχε αποφασίσει να αναπτύξει τις μονάδες της Πτολεμαΐδας, της δυτικής Μακεδονίας, να αναπτύξει τις μονάδες στη Μεγαλόπολη, στην Αρκαδία, και τότε σε αυτήν τη συζήτηση η πλευρά της Αντιπολίτευσης, η Νέα Δημοκρατία, ήταν θετική υπέρ του νομοσχεδίου. Και ήταν θετική για τον εξής λόγο. Διότι εκείνος ο οποίος κρατικοποίησε την ενέργεια για να τη διαφυλάξει σαν κοινωνικό αγαθό ήταν ο Κωνσταντίνος Καραμανλής. 
Η χθεσινή ομιλία του Νικήτα Κακλαμάνη, σημερινού ανεξάρτητου Βουλευτού, που παρέθεσε αρκετά σημεία και από την ιδρυτική διακήρυξη της Νέας Δημοκρατίας  αλλά και από τις ομιλίες του Κωνσταντίνου Καραμανλή από εκείνη την εποχή, απέδειξαν ότι το σύνολο της Βουλής πίστευε μέχρι πρότινος, μέχρι να αποφασίσει η τρόικα, ότι η ενέργεια είναι ένα αγαθό που δεν παραδίδεται.
Μέχρι και ο σημερινός Πρωθυπουργός, ο κ. Σαμαράς, πριν αποφασίσει να παραδώσει τη χώρα στην τρόικα, πριν από το φθινόπωρο του 2010, σε αυτήν εδώ την Αίθουσα αλλά και στην Αίθουσα του Ζαπείου –των Ζαπείων- ομολογούσε και διακήρυττε ότι η ΔΕΗ δεν παραδίδεται ποτέ, διότι δεν παραδίδεται η ενέργεια της χώρας. 
Τι συνέβη από τότε έως τώρα; Για ποιο λόγο προχωράει μέσα στο καλοκαίρι αυτό το σχέδιο νόμου που αποτελεί την απαρχή της παράδοσης της ενέργειας της χώρας αλλά και του ορυκτού πλούτου; Διότι έτσι -λέει- το επιβάλλει η τρόικα. Αυτή είναι η αλήθεια. 
Η Βουλή των Ελλήνων και το Θερινό Τμήμα της Βουλής του 2014, κυρίες και κύριοι συνάδελφοι,  αποτελείται από Βουλευτές-μονάδες που θα αναλάβετε και τις προσωπικές σας ευθύνες ψηφίζοντας αυτό το σχέδιο νόμου, όπως κι επίσης θα κληθείτε στην Ολομέλεια της Βουλής να αποφασίσετε για το δημοψήφισμα, δηλαδή για το αν θα αποφασίσει ο ελληνικός λαός γι’ αυτό το κύριας σημασίας νομοσχέδιο, αν θα παραδώσουμε δηλαδή την ενέργεια και τα κοιτάσματα της χώρας στα χέρια των δανειστών. 
Ο σχεδιασμός της τρόικας έχει ξεκινήσει εδώ και πολλά χρόνια με πρώτο βήμα την απαξίωση της ΔΕΗ. Αποτελεί πραγματικά πρωτοφανές παγκόσμιο φαινόμενο το πώς είναι δυνατόν μία εταιρεία με κύκλο εργασιών στα 6 δισεκατομμύρια ευρώ, με επτάμισι εκατομμύρια αποκλειστικούς πελάτες, με καθαρά κέρδη το 2009 1 δισεκατομμύριο ευρώ και με περιουσία -χωρίς να υπολογίζουμε τα αποθέματα του ορυκτού πλούτου- 15-20 δισεκατομμύρια ευρώ να δοθεί με αντάλλαγμα το 1/10 της αξίας της εταιρείας, χωρίς –επαναλαμβάνω- τα κοιτάσματα του λιγνίτη. 
Ξεκίνησε όλο αυτό λοιπόν,  κατ’ αρχάς με την ενεργοποίηση των γνωστών απατεώνων, αυτών που συνελήφθησαν να βγάζουν τα λεφτά των καταναλωτών στην Ελβετία και οι οποίοι δέχονται αυτήν τη στιγμή την υποστήριξη πολιτικών που ναι μεν νομίμως αλλά ανήθικα καταθέτουν στα δικαστήρια, προκειμένου να αποφυλακίσουν τους απατεώνες που χρησιμοποίησαν την ενέργεια της «ENERGA» ή των άλλων εταιρειών, της «HELLAS POWER» και ούτω καθεξής, και για τους οποίους επώνυμοι εκδότες έστελναν e-mail σε Υπουργούς, αλλά και στον Αρχηγό τότε της Αξιωματικής Αντιπολίτευσης και σημερινό Πρωθυπουργό ότι θα μεριμνήσουν για την αποφυλάκισή τους. Ο κ. Ψυχάρης έστελνε e-mail στον κ. Φλώρο  για την υπόθεση της αποφυλακίσεώς του, λέγοντας ότι θα ενεργήσει η Κυβέρνηση προς όφελός του. 
Περάσαμε και την εποχή της λεγόμενης «πράσινης ανάπτυξης». Ο κ. Γεώργιος Παπανδρέου εμφανίστηκε στα πολιτικά δρώμενα της χώρας και δημιούργησε το μύθο της «πράσινης ανάπτυξης» που είχε σαν αποτέλεσμα η ΔΕΗ μέσα σε ένα χρόνο -μέσα σε σαράντα μήνες μάλλον- να δημιουργήσει ένα χρέος 2 δισεκατομμυρίων ευρώ, αφού υποχρεώθηκε να αγοράζει πιο ακριβά από όσο πουλάει. 
Εν συνεχεία ξεκίνησε η προπαγάνδα από τα μέσα μαζικής ενημέρωσης, ώστε να απαξιώσουμε πλήρως τη ΔΕΗ. Στηριχθήκανε σε ορισμένους συνδικαλιστές που πράγματι πλούτισαν μέσα από τη ΔΕΗ αλλά δεν υπάρχουν πλέον. Δεν υπάρχουν πια οι συνδικαλιστές των 20.000 - 30.000 ευρώ, των εκατομμυρίων που έπαιρναν για τα  συνέδρια, στα οποία όμως πηγαίνατε όλοι και η Συμπολίτευση και η Αντιπολίτευση. 
Σκοπός ήταν να δυσφημιστεί η ΔΕΗ και οι εργαζόμενοι της ΔΕΗ στο όνομα δυο-τριών επίορκων, ώστε στα μάτια του ελληνικού λαού να φαίνονται υπαίτιοι οι υπάλληλοι της ΔΕΗ, οι εργαζόμενοι που στα ορυχεία πεθαίνουν από εργατικά ατυχήματα, όπως αυτό του 2014 -σκοτώνονται τρεις, τέσσερις, πέντε τον χρόνο από έλλειψη ουσιαστικά μέτρων ασφαλείας, γιατί υπάρχει έλλειψη προσωπικού- και να κατηγορηθούν οι εναερίτες της ΔΕΗ, οι οποίοι για να φροντίσουν να μπορέσει να έχει το αγαθό της ενέργειας ο Έλληνας πολίτης ανεβαίνουν με δύσκολες συνθήκες, χειμώνα, με χιόνια, με πάγους επάνω στις κολώνες. Πολλοί από αυτούς έχουν φύγει από τη ζωή χωρίς να αποζημιωθούν οι συγγενείς τους. Αυτοί, λοιπόν, κατηγορούνται λόγω κάποιων συνδικαλιστών.
Το δεύτερο στάδιο της δυσφήμισης της εταιρείας είναι κάτι περίεργα μπλακάουτ. Το ξεχάσαμε το μπλακάουτ της Σαντορίνης; Τέσσερις μέρες η Σαντορίνη ήταν χωρίς ρεύμα μέσα στην τουριστική περίοδο. Γιατί; Γιατί θα έπρεπε να δυσφημιστεί η ΔΕΗ. 
Ξεχάσαμε μήπως το πώς έγιναν τα ατυχήματα σε ορισμένα ορυχεία; Στη Μαυροπηγή ατύχημα έκλεισε το ορυχείο για αρκετές μέρες, με αποτέλεσμα να μην υπάρχει παραγωγή λιγνίτη. 
Όλα αυτά είναι που διαφημίζονται σήμερα από τα μεγάλα τηλεοπτικά κανάλια, λέγοντας «επιτέλους ελληνικέ λαέ, ας φύγει από πάνω μας αυτός ο καρκίνος που λέγεται ΔΕΗ». Ας λυτρωθούμε –δήθεν- από τη ΔΕΗ! 
Ποια είναι όμως η αλήθεια; Η αλήθεια είναι αυτή που θα ακούσετε τώρα με συγκεκριμένα νούμερα. Η αλήθεια είναι ότι αυτό που επιθυμεί η τρόικα και αυτό που σήμερα εκτελείτε εσείς είναι η χώρα να μην έχει ενεργειακή επάρκεια. Αυτό που επιθυμεί η τρόικα και που σήμερα εκτελείτε εσείς είναι μια περιουσία της τάξεως των 25 δισεκατομμυρίων μέχρι των 89 δισεκατομμυρίων ευρώ –και θα εξηγήσω ακριβώς γιατί- να παραδοθούν για 1 δισεκατομμύριο σε ελεγχόμενο ιδιώτη, προκειμένου να μην έχει τη δυνατότητα επιβίωσης το ελληνικό κράτος και ο ελληνικός λαός. 
Με αυτό το νομοσχέδιο –για να γίνομαι συγκεκριμένος- στη μικρή ΔΕΗ θα εισφέρει παραγωγικό δυναμικό ισχύος 2.768 MW. Από αυτά τα 1.380 MW είναι λιγνιτικά και προέρχονται από δύο μονάδες, του Αμυνταίου 600 MW, τη μονάδα Μελίτη Ι 330 MW και την άδεια παραγωγής Μελίτη ΙΙ 450 MW. 
Τα 903 MW είναι υδροηλεκτρικά και προέρχονται από το συγκρότημα του Νέστου, τον υδροηλεκτρικό σταθμό Πουρνάρι Ι και ΙΙ και τις μικρής ισχύος υδροηλεκτρικές μονάδες Άγρας και Εδεσσαίου, ενώ τα 485 MW προέρχονται από τη μονάδα φυσικού αερίου της Κομοτηνής. 
Σε ό,τι αφορά τα ορυχεία στη νέα εταιρεία περνούν τα ορυχεία του Αμυνταίου, συμπεριλαμβανομένου και της Λακκιάς, Κλειδιού και Κομνηνών, των Λόφων Μελίτης και της Βεύης. Τα περιουσιακά στοιχεία δηλαδή της ΔΕΗ ανέρχονται, βάσει της ετήσιας έκθεσης του 2013 της ίδιας εταιρείας σε 16,1 δισεκατομμύρια και σε αυτά δεν περιλαμβάνεται η αξία των κοιτασμάτων λιγνίτη. 
Πολλαπλασιάστε τη σημερινή χρηματιστηριακή αξία της ΔΕΗ επί την τιμή μετοχής που είναι στο Χρηματιστήριο Αθηνών. Φτάνει στα 450 εκατομμύρια ευρώ. Τα 16,1 δισεκατομμύρια, χωρίς –επαναλαμβάνω- τα κοιτάσματα, στη σημερινή τιμή του ταμπλό είναι στα 450 εκατομμύρια ευρώ περίπου. Έχουμε δηλαδή το 1/32 της πραγματικής αξίας, χωρίς –επαναλαμβάνω- την τεράστια περιουσία που προέρχεται από τους λιγνίτες. 
Όσον αφορά τα αποθέματα λιγνίτη, υπολογίζεται ότι στην Ελλάδα οι υπάρχουσες ποσότητες λιγνίτη επαρκούν για τα επόμενα σαράντα πέντε χρόνια. Η Ελλάδα είναι η δεύτερη σε παραγωγή λιγνίτη ανάμεσα στις χώρες της Ευρωπαϊκής Ένωσης και πέμπτη παραγωγός χώρα λιγνίτη σε ολόκληρο τον κόσμο. 
Σύμφωνα με το ΙΓΜΕ –που φρόντισε η τρόικα να το κλείσει- τα βεβαιωμένα γεωλογικά αποθέματα του λιγνίτη στην Ελλάδα ανέρχονται σήμερα σε έξι δισεκατομμύρια επτακόσια εκατομμύρια τόνους, από τους οποίους τα τρία  δισεκατομμύρια τριακόσια εκατομμύρια τόνοι εκτιμώνται ως εκμεταλλεύσιμοι για παραγωγή ηλεκτρικής ενέργειας. 
Η γεωπολιτική διάσταση της ενέργειας ασφαλείας που δίνει ο λιγνίτης στη χώρα μας είναι τεράστια. Είμαστε η μόνη χώρα στην Ευρωπαϊκή Ένωση που μπορούμε να έχουμε ενεργειακή αυτονομία όσο κατέχουμε τη ΔΕΗ. Η αξία των αποθεμάτων του λιγνίτη, των τριών δισεκατομμυρίων τριακοσίων εκατομμυρίων τόνων, εκτιμάται από 165 δισεκατομμύρια ευρώ ως 588 δισεκατομμύρια ευρώ. Τα 588 δισεκατομμύρια ευρώ είναι η μετατροπή του λιγνίτη σε πετρέλαιο ντίζελ, τεχνολογία που ήδη εφαρμόζεται σε Κίνα και Αυστραλία. 
Είχα την ευκαιρία να ταξιδέψω με την Κοινοβουλευτική Συνέλευση του ΝΑΤΟ στην Ιαπωνία, πριν από δεκαπέντε μέρες. Η Ιαπωνία ετοιμάζει εργοστάσια μετατροπής λιγνίτη σε ντίζελ. Πήραμε τις συγκεκριμένες τιμές που δίνονται στα πιο ακριβά εργοστάσια. 
Ακούστε λοιπόν τα εξής: Τα τρία δισεκατομμύρια τριακόσια εκατομμύρια τόνοι με 50 ευρώ τον τόνο, αν υπολογίσουμε μόνο τη σημερινή τιμή παραγωγής ηλεκτρικού όπως έχει, είναι 165 δισεκατομμύρια. Τα τρία δισεκατομμύρια τριακόσια εκατομμύρια τόνοι λιγνίτη μπορούν να μετατραπούν σε τετρακόσια είκοσι δισεκατομμύρια λίτρα καυσίμου, ντίζελ. Η λιανική πώλησή του στην Ελλάδα είναι περίπου 1,40 ευρώ το λίτρο. 
Πολλαπλασιάστε λοιπόν τα τετρακόσια είκοσι δισεκατομμύρια λίτρα επί 1,40 ευρώ. Είναι 588 δισεκατομμύρια ευρώ τα αποθέματα του λιγνίτη, αν τα μετατρέψουμε στην τεχνολογία παραγωγής ντίζελ, με τις τιμές της αγοράς και όχι με τυχαίες τιμές, με τις τιμές του ταμπλό. 
Οι δυο μονάδες του Αμυνταίου, τα 600 MW που δωρίζονται στη μικρή ΔΕΗ αποτελούν το 14% των 4.438 MW του λιγνιτικού κέντρου Πτολεμαΐδας Αμυνταίου, δηλαδή ένα εκατομμύριο οκτακόσιες χιλιάδες τόνοι λιγνίτη, και κατά συνέπεια στη μικρή ΔΕΗ δωρίζονται δηλαδή διακόσια πενήντα δύο εκατομμύρια τόνοι λιγνίτη. Στη Μεγαλόπολη, στη Μελίτη δωρίζονται άλλα διακόσια πενήντα ένα εκατομμύρια τόνοι λιγνίτη. 
Συνολικά, δηλαδή, με την υπογραφή και την ψήφο σας, κύριοι συνάδελφοι, σήμερα το βράδυ αποφασίζετε ότι για 1 δισεκατομμύριο ευρώ δωρίζονται πεντακόσια εκατομμύρια τόνοι λιγνίτη αξίας από 25 δισεκατομμύρια ευρώ, αν το υπολογίσουμε με τις σημερινές τιμές παραγωγής ρεύματος, έως 89 δισεκατομμύρια ευρώ με την μετατροπή του λιγνίτη σε πετρέλαιο ντίζελ. 
Και ερωτώ: ποιος θα μείνει έξω από τη φυλακή όταν θα αποφανθεί η δικαιοσύνη για το ποιος αποφάσισε να πουληθεί μόνο και μόνο η περιουσία του ορυκτού πλούτου των είκοσι δύο δισεκατομμυρίων, αν θέλετε, ή των ογδόντα εννέα δισεκατομμυρίων για 1 δισεκατομμύριο ευρώ; Τι καλύπτουν τα 25 δισεκατομμύρια ευρώ από αυτά που έχουν περικοπεί σε μισθούς και συντάξεις, από αυτά που έχουν περικοπεί για τις Ένοπλες Δυνάμεις του τόπου, από αυτά που έχουν περικοπεί από την υγεία, την παιδεία; 
Για βάλτε τα κάτω να τα μετρήσετε και να δείτε για ποιο λόγο η τρόικα πιέζει. Η τρόικα, λοιπόν, πιέζει ακριβώς γι’ αυτόν τον λόγο και εσείς εκτελείτε. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Προέδρου των Ανεξάρτητων Ελλήνων)
Κύριε Πρόεδρε, θα ήθελα λίγο την ανοχή σας. 
Ας δούμε τη μονάδα του φυσικού αερίου της Κομοτηνής. Η μονάδα αυτή είναι συνδυασμένου κύκλου τελευταίας γενιάς. Πρόκειται για την πλέον σύγχρονη μονάδα φυσικού αερίου. 
Και ερωτώ: τι θα γίνει με το project της εκμετάλλευσης του φυσικού αερίου και του πετρελαίου, την ίδια στιγμή που το ίδιο το Υπουργείο που σήμερα βρίσκεται εδώ -και πολύ καλώς- έβγαλε είκοσι οικόπεδα προς εκμετάλλευση προχθές στο Λονδίνο, χωρίς βέβαια να καθορίσει ΑΟΖ, που ήταν δέσμευση του κυρίου Πρωθυπουργού στον ελληνικό λαό -αφήνοντας απ’ έξω δηλαδή όλο το Αιγαίο- δέσμευση που, αν δεν υλοποιηθεί, θα αποτελεί εθνική υποχώρηση; 
Η μονάδα του φυσικού αερίου της Κομοτηνής από τα κοιτάσματα που υπάρχουν αυτήν τη στιγμή στην περιοχή του Αιγαίου ή από τα κοιτάσματα που μπορούν να μεταφερθούν από την Κύπρο που έχει ήδη ξεκινήσει την παραγωγή φυσικού αερίου και την μετατροπή σε energy ή από τα κοιτάσματα που μπορεί να μεταφερθούν από το Ιόνιο -από τα οικόπεδα που βγήκαν- ή από τη νότιο Κρήτη δωρίζονται στον ιδιώτη, την ίδια στιγμή που λέμε ότι χαράσσουμε μια νέα ενεργειακή πολιτική. 
Το συγκρότημα του Νέστου είναι ένα υδροηλεκτρικό και υδραντλητικό συγκρότημα περιλαμβάνει το σταθμό του Θησαυρού και τον υδροηλεκτρικό σταθμό της Πλατανοβρύσης. Οι υδραντλητικοί σταθμοί του Θησαυρού είναι –μαζί με εκείνον της Φυκιάς- οι μοναδικοί στη χώρα σταθμοί ανάστροφης ή αναστρέψιμης λειτουργίας. 
Πρέπει να σημειωθεί ότι ο οποιοσδήποτε αγοραστής γίνεται και ιδιοκτήτης και των απαλλοτριωμένων εκτάσεων της, στην περίπτωση του Θησαυρού μέχρι τα σύνορά του με τη Βουλγαρία, που είναι και ανεκτίμητη, αλλά και εθνικά επικίνδυνη η παράδοσή της. 
Επίσης, οι υδροηλεκτρικοί σταθμοί προστατεύουν το περιβάλλον, εξασφαλίζοντας οικολογική παροχή στις κοίτες των ποταμών. Οι ταμιευτήρες αποτελούν ιδανικό περιβάλλον επιβίωσης και ανάπτυξης πολλών ειδών χλωρίδας και πανίδας και βεβαίως συντηρούν σε ολόκληρες περιοχές τη γεωργική παραγωγή. 
Κυρίες και κύριοι συνάδελφοι, είναι ξεκάθαρο πλέον ότι δεν πωλείται η μικρή ΔΕΗ για οικονομικούς λόγους. Είναι ξεκάθαρο ότι εδώ πρόκειται για ένα οικονομικό έγκλημα. Είναι ξεκάθαρο ότι δεν πωλείται η μικρή ΔΕΗ για αναπτυξιακούς λόγους, διότι η ίδια η ΔΕΗ, με αυτά που ψηφίζαμε μέχρι σήμερα όλοι μαζί, είχε αποδείξει ότι μπορεί με δική της αυτοχρηματοδότηση να κάνει τις επενδύσεις εκείνες που όχι μόνο θα κάλυπταν τις ενεργειακές ανάγκες της χώρας, αλλά θα μπορούσαμε να εξάγουμε και ρεύμα. 
Την ίδια στιγμή που εγκρίνει η Κυβέρνηση το καλώδιο από το Ισραήλ, στην Κύπρο, την Κρήτη και την Ελλάδα, μία δυνατότητα όχι μόνο να μεταφέρουμε από εκεί πρόσθετο ρεύμα, αλλά και να εξάγουμε ρεύμα, χαρίζονται οι μονάδες παραγωγής ηλεκτρικής ενέργειας, με ένα σχέδιο νόμου το οποίο καλούμαστε να ψηφίσουμε σε θερινό Τμήμα της Βουλής.
Γι’ αυτό ζητούμε δημοψήφισμα. Όχι για να καλύψουμε κάποιους συνδικαλιστές, όχι για να καλύψουμε την κακή ΔΕΗ, αλλά για να διασφαλίσουμε την περιουσία των Ελλήνων και των παιδιών μας. 
Και είναι αντίθετο και προς την ιδεολογία της Νέας Δημοκρατίας, που αυτή τη στιγμή συμμετέχει στην Κυβέρνηση, η πώληση της ενέργειας και της ΔΕΗ, είναι και ιεροσυλία κατά του ιδρυτή της Νέας Δημοκρατίας Κωνσταντίνου Καραμανλή η σημερινή παράδοση της ενέργειας∙ είναι αντίθετο με αυτά που το ΠΑΣΟΚ έλεγε στη Βουλή όλα αυτά τα χρόνια και που πράγματι, έχοντας κάνει πολλά στραβά και ανάποδα σε αυτόν τον τόπο –τα περισσότερα, αν θέλετε, και είμαι από εκείνους που το κατέκριναν- η πολιτική της ενέργειας που ξεκίνησε το 1995, με αυτό το περίφημο «mastermind plan», ήταν θετική για τη χώρα. 
Και τι κάνουμε παράλληλα; Μία μικρή λεπτομέρεια και με αυτή κλείνω. Έχουν καταθέσει σωρεία ερωτήσεων οι υπεύθυνοι ενέργειας των Ανεξάρτητων Ελλήνων, στις 22-11-2013 και τον Μάρτιο του 2014, σε σχέση με τα προσωπικά δεδομένα, ζητώντας να πληροφορηθούμε γι’ αυτά που χρώσταγε η Νέα Δημοκρατία στη ΔΕΗ, αναλαμβάνοντας τα χρέη του κ. Βωβού. 
Ποια ήταν η απάντηση; Η επίσημη απάντηση που έδινε τότε η ΔΕΗ είναι: «Η ΔΕΗ είναι εξαιρετικά προσεκτική κατά τη διαχείριση των στοιχείων των λογαριασμών κατανάλωσης ηλεκτρικού ρεύματος των πελατών της και αποφεύγει να τα δημοσιοποιεί τόσο για τους λόγους προστασίας των προσωπικών δεδομένων όσο και για λόγους τήρησης φορολογικού απορρήτου, σχετικά με τους συνεισπραττούμενους φόρους και τέλη». 
Και σήμερα έρχεστε εδώ και τι κάνετε τώρα στον ιδιώτη, που δεν ξέρουμε καν ποιος είναι; 
Στη σελίδα 11 αναφέρεται: «Επιτρέπεται η επεξεργασία δεδομένων προσωπικού χαρακτήρα από τη «ΔΕΗ Α.Ε.», χωρίς τη συγκατάθεση των υποκείμενων στο βαθμό που είναι αναγκαία για την εκτέλεση της σύμβασης απόσχισης». Δίνουμε δηλαδή ουσιαστικά το 30% των καταναλωτών, νομοθετώντας ότι τα προσωπικά τους στοιχεία είναι στη διάθεση του αγοραστή. 
Αυτά είναι εγκλήματα. Και το έγκλημα αυτό θα συνεχιστεί χωρίς την άδεια της Βουλής. Είναι η τελευταία φορά που η Βουλή αποφασίζει για τη ΔΕΗ. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Προέδρου των Ανεξάρτητων Ελλήνων)",361531,"Chairman","ΠΡΟΕΔΡΕΥΩΝ",275,"",275
"45265"," 
 "," Ολοκληρώστε, κύριε Καμμένε.
ΠΑΝΟΣ ΚΑΜΜΕΝΟΣ (Πρόεδρος των Ανεξάρτητων Ελλήνων): Ολοκληρώνω, κύριε Πρόεδρε.
Και επικαλούμαι το έγγραφο της ΔΕΗ σε απάντηση ερώτησης, με αριθμό 3844/19-11-2012, Βουλευτή των Ανεξάρτητων Ελλήνων, στο οποίο η ΔΕΗ απαντά: «Στις 11 Σεπτεμβρίου του 2012 το Ταμείο Αξιοποίησης Ιδιωτικής Περιουσίας του Δημοσίου (ΤΑΙΠΕΔ) κατέστη πληρεξούσιος του ελληνικού δημοσίου με δικαίωμα να ασκεί κατά την απόλυτη κρίση και με τον προσφορότερο τρόπο, χωρίς να λαμβάνει οδηγίες από το μέτοχο ελληνικό δημόσιο, τα δικαιώματα ψήφου τριάντα εννέα εκατομμυρίων τριακοσίων σαράντα χιλιάδων κοινών με δικαίωμα ψήφου μετοχών, ήτοι ποσοστό 17% του υφιστάμενου κεφαλαίου της εταιρείας. Σημειώνεται ότι το ελληνικό δημόσιο είναι κύριος και ελέγχει το 100% των μετοχών του ΤΑΙΠΕΔ».
Αύριο λοιπόν, εκτός του 30% που σήμερα θεσμοθετείται, το ΤΑΙΠΕΔ, έχοντας πάρει την άδεια της Κυβέρνησης και της τρόικας, μπορεί να πουλήσει χωρίς την άδεια της Βουλής όλο το ποσοστό της ΔΕΗ. Αυτό σκοπεύετε να κάνετε. 
Και αυτό, κυρίες και κύριοι συνάδελφοι, είναι ένα έγκλημα το οποίο δεν κάνει μόνο η Κυβέρνηση, αλλά θα το κάνουν και οι Βουλευτές από τη στιγμή που θα ψηφίσουν αυτό το σχέδιο νόμου, που είναι επιλογή της τρόικας και όχι μίας ελληνικής Κυβέρνησης.
Ζητούμε από τον ελληνικό λαό να του δοθεί ο λόγος στο δημοψήφισμα και να αποφασίσει εκείνος για το αν θέλει να παραδώσει το μέλλον των γενιών που έρχονται στους δανειστές ή αν θα συνεχίσουμε να έχουμε μία εθνικά κυρίαρχη χώρα. 
Σε αυτό οι Ανεξάρτητοι Έλληνες θα κάνουμε τα πάντα, ώστε ο ελληνικός λαός να πει το μεγάλο όχι.
Ευχαριστώ πολύ.
(Χειροκροτήματα από την πτέρυγα των ΑΝΕΛ)",361532,"Chairman","ΠΡΟΕΔΡΕΥΩΝ",275,"",275
"45266","
"," Τον λόγο έχει ο εισηγητής του ΣΥΡΙΖΑ, κ. Πετράκος.",361533,"Chairman","ΠΡΟΕΔΡΕΥΩΝ",275,"",275
"45267","
 "," Κύριε Πρόεδρε, θέλω να σας παρακαλέσω, επειδή δεν έχουμε κάνει καμμία δευτερολογία ούτε επί της αρχή και ούτε προτίθεμαι να κάνω επί των άρθρων, να ενοποιηθούν οι δευτερολογίες μου με την εισήγηση.",361534,""," ΑΘΑΝΑΣΙΟΣ ΠΕΤΡΑΚΟΣ",236,"",236
"45268","
"," Θα προστεθεί ο χρόνος σας.",361535,"Chairman","ΠΡΟΕΔΡΕΥΩΝ",275,"",275
"45269","
"," Κύριε Πρόεδρε, κύριε Υπουργέ, κυρίες και κύριοι συνάδελφοι, ζητήσαμε πάλι εχθές να κατατεθούν τα δελτία του ΑΔΜΗΕ για να διαπιστωθεί αν συνέτρεχε κίνδυνος παρατεταμένης αδυναμίας ηλεκτροδότησης της χώρας, ώστε να δικαιολογηθεί η επιστράτευση των απεργών. Δεν κατατέθηκαν. Ζητάμε έστω και τώρα να κατατεθούν.
Δεύτερον, κυρίες και κύριοι συνάδελφοι και κύριε Υπουργέ, το νομοσχέδιό σας, αν το διαπιστώσατε, δεν έχει τη συναίνεση ούτε καν ανθρώπων και Βουλευτών που βρίσκονται στον δικό σας ιδεολογικό χώρο. Γιατί; 
Εχθές υπήρξαν μερικές σημαντικές ομιλίες από τρεις βουλευτές που βρίσκονται  ευρύτερα στον ιδεολογικό χώρο της Νέας Δημοκρατίας -οι δύο στην Κοινοβουλευτική Ομάδα- από όπου προκύπτει ότι τα κάνετε αυτά όχι γιατί η ΔΕΗ έχει δεσπόζουσα θέση στον λιγνίτη. 
Κύριε Υπουργέ, το γενικό δικαστήριο της Ευρωπαϊκής Επιτροπής έχει αποφανθεί και έχει απορρίψει την προσφυγή της Κομισιόν. Και την ώρα που ο εισαγγελέας έκανε αίτηση αναίρεσης της απόφασης, εσείς δίνετε επιχειρήματα στον εισαγγελέα. Ξέρετε πώς λέγεται αυτό; 
Θα σας περιγράψω τι κάνετε και θα μου πείτε εσείς πώς λέγεται. Είναι εκπρόσωπος του ελληνικού δημοσίου η Κυβέρνηση. Συνεπώς είναι υποχρεωμένη να υποστηρίζει τη ΔΕΗ, η οποία έχει προσφύγει και απαιτεί να μην γίνει δεκτή η αίτηση του εισαγγελέα. Κι εσείς δίνετε επιχειρήματα στον εισαγγελέα. Άρα λειτουργείτε όχι ως εκπρόσωπος του ελληνικού δημοσίου, αλλά ως εκπρόσωποι του εισαγγελέα της Κομισιόν, του γενικού δικαστηρίου.
Δεύτερον, αν καταλάβατε καλά, εχθές ένας έγκριτος συνάδελφος ο οποίος είναι καθηγητής συνταγματολόγος τίναξε στον αέρα την πράξη 15 του Υπουργικού Συμβουλίου. Σας είπε ουσιαστικά ότι δεν δικαιούται καμμία Κυβέρνηση να κατεβάσει το ποσοστό του δημοσίου στη δημόσια επιχείρηση κάτω από το 51%.
Εσείς, όμως, έχετε πάει το 17% στο ΤΑΙΠΕΔ. Άρα το τρίτο στοιχείο της πράξης υπουργικού συμβουλίου τινάζεται στον αέρα.
Δεύτερον, στον ΑΔΜΗΕ, ο οποίος είναι μονοπώλιο, ούτε και εκεί έχει πλέον το δημόσιο την πλειοψηφία. Του αφήσατε 34%. Και αυτό τινάζεται στον αέρα.
Εγώ όμως θεωρώ, παρ’ ότι δεν είμαι έγκριτος νομικός, ούτε καν νομικός, με βάση την απλή λογική ότι με δεδομένο ότι το 46,5% της εγκατεστημένης ισχύος ανήκει στους ιδιώτες και το 66% -σε λίγο- της ΔΕΗ στους ιδιώτες, ουσιαστικά επειδή το ποσοστό του δημοσίου είναι πολύ κάτω από 51% και πολύ κάτω από 34% στο σύνολο της εγκατεστημένης ισχύος της χώρας, δεν έχετε κανένα δικαίωμα και οφείλετε να αποσύρετε πλήρως το νομοσχέδιο.
Τρίτο ζήτημα. Μας είπατε ότι κάνατε μεγάλο αγώνα και τα χρήματα αυτά θα επενδυθούν στη ΔΕΗ, δηλαδή, το 1,5 δισεκατομμύριο που βάλατε ως κατώφλι. Έχουμε 1,5 δισεκατομμύριο επί 34%: Αυτό ανήκει στο δημόσιο. Αν κάνουμε τον πολλαπλασιασμό, τρεις επί δεκαπέντε μάς κάνει σαράντα πέντε, δηλαδή 470 εκατομμύρια. Δηλαδή, γι’ αυτό πουλάτε το 30%; Για 470 εκατομμύρια; Για 470 εκατομμύρια πουλάτε το 30% του παραγωγικού δυναμικού της ΔΕΗ, των εργαζομένων και τα δύο εκατομμύρια Έλληνες πολίτες; Γι’ αυτό τους πουλάτε;
Μας είπατε ότι κατέθεσε ο κύριος Υπουργός χθες τις περίφημες προσθήκες και μας έλεγε σήμερα ότι λέμε ψέματα και ότι με τις προσθήκες αυτές διασφαλίζονται οι τοπικές κοινωνίες, οι εργαζόμενοι, οι πάντες.
Θέλουμε, κύριε Παπαγεωργίου, να πείτε στον κ. Μανιάτη ότι γνωρίζουμε ανάγνωση και γραφή και επειδή γνωρίζουμε ανάγνωση και γραφή, όλα αυτά που κατέθεσε ως προσθήκες αφορούν τη θυγατρική της ΔΕΗ, τη νέα καθετοποιημένη εταιρεία που θα δημιουργηθεί, όσο είναι θυγατρική της ΔΕΗ. Μέχρι εκεί. Αυτό, όμως, είναι αυτονόητο, δεν χρειαζόταν να μας το καταθέσει ως προσθήκη. Αφού είναι θυγατρική της ΔΕΗ, προφανώς θα ισχύουν όλα τα ζητήματα. Επειδή, όμως, είναι δεδομένη, προαποφασισμένη και δημοσιοποιημένη η πρόθεσή σας να πουλήσετε τη νέα καθετοποιημένη εταιρεία, τίποτα δεν ισχύει μετά. Τίποτα δεν φέρατε.
Κύριε Υπουργέ, πριν εισέλθω στα άρθρα, θέλω να πω ότι ένα μόνο άρθρο έπρεπε να φέρει η Κυβέρνηση, αυτό που θα γράφει ότι «το παρόν νομοσχέδιο αποσύρεται». Αυτό είναι το άρθρο που έχετε υποχρέωση απέναντι στον ελληνικό λαό να φέρετε. Ως εκ τούτου, η όποια τοποθέτησή μας επί των άρθρων δεν έχει το νόημα ούτε της νομιμοποίησης του νομοσχεδίου ούτε της προσπάθειας βελτίωσης των άρθρων, γιατί το έγκλημα είναι μέγα και δεν βελτιώνεται ένα έγκλημα.
Μας είπε ο κ. Μανιάτης ότι είμαστε εμφυλιοπολεμικοί, επειδή λέμε…
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Κύριε Πρόεδρε, σας παρακάλεσα…",361536,""," ΑΘΑΝΑΣΙΟΣ ΠΕΤΡΑΚΟΣ",236,"",236
"45270","
"," Θα σας δώσω και τα τέσσερα λεπτά της δευτερολογίας σας.",361537,"Chairman","ΠΡΟΕΔΡΕΥΩΝ",275,"",275
"45271","
"," Τα οκτώ!",361538,""," ΑΘΑΝΑΣΙΟΣ ΠΕΤΡΑΚΟΣ",236,"",236
"45272","
"," Συνεχίστε. Έχετε τέσσερα λεπτά.",361539,"Chairman","ΠΡΟΕΔΡΕΥΩΝ",275,"",275
"45273","
"," Ευχαριστώ πολύ.
Μας είπε ο κ. Μανιάτης ότι είναι εμφυλιοπολεμική η τοποθέτησή μας, επειδή λέμε ότι πρόκειται για ξεπούλημα και επίσης ότι αυτό που πουλάτε είναι αναλογικό. Πουλάτε, όμως, μονάδες συνολικής ισχύος 2.768 MW στο μείγμα. Μέσα σε αυτό το καλάθι, τα 2.768 MW, τα ποσοστά είναι αυτά που σας είπε ο Κοινοβουλευτικός μας Εκπρόσωπος. Υπερέχουν τα υδροηλεκτρικά και τα λιγνιτικά και είναι εκτός οποιασδήποτε ρύθμισης τα 2.000 MW που είναι στα νησιά, που είναι αυτό που λέμε «οι κακοί πελάτες», όχι ότι οι άνθρωποι είναι κακοί πελάτες, αλλά εκεί το κόστος του ρεύματος είναι πολύ μεγάλο. Άρα πώς πουλάτε αναλογικά;
Δεύτερον, μας είπατε ότι δεν είναι ξεπούλημα. Σας απάντησε ο Πρόεδρός μας αν είναι ή δεν είναι ξεπούλημα, λέγοντάς σας ότι δεν έχετε κανένα δικαίωμα να ξεπουλήσετε, να χαρίσετε δημόσια περιουσία ανυπολόγιστης αξίας, να πουλήσετε έναν ολόκληρο νομό, το Νομό Φλώρινας, να πουλήσετε μονάδες ηλεκτροπαραγωγής ηλεκτρικής ενέργειας, υδροηλεκτρικά, αποθέματα λιγνίτη.
Πείτε μας, λοιπόν, μόνο και μόνο αυτό. Δεν θα σας πάω στο τι λένε οι φιλικοί προς εσάς, όπως ο κ. Φώσκολος, που είπε ότι είναι με τον κύριο Πρωθυπουργό και συνομιλεί κάθε μέρα. Εγώ θα καταθέσω στα Πρακτικά την εμπεριστατωμένη μελέτη του πρώην Γενικού Διευθυντή του Λιγνιτικού Κέντρου δυτικής Μακεδονίας, του κ. Χρήστου Παπαγεωργίου, ο οποίος προσδιορίζει την καθαρή αξία των λιγνιτικών κοιτασμάτων, αυτό που αντιστοιχεί σε αυτό το 30%, στα 27,31 δισεκατομμύρια ευρώ. Αυτό μόνο για τα λιγνιτικά. Δεν λέμε για τα νερά, τα οποία είναι ανεκτίμητης αξίας, δεν λέμε για όλα τα υδροηλεκτρικά, για τα οποία είπαμε χθες πόσο έχει κατασκευαστεί το καθένα, δεν μιλάμε για τις μονάδες.
Το καταθέτω για τα Πρακτικά.
(Στο σημείο αυτό ο Βουλευτής κ. Αθανάσιος Πετράκος καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Μας λέτε ότι τα κάνετε αυτά για να έχει ρευστότητα η ΔΕΗ, να φτιάξει την Πτολεμαΐδα IV, δηλαδή να πάρει 470 εκατομμύρια. Αυτό θα πάρει, γιατί αυτό αντιστοιχεί, όπως σας είπα, στο 34%. Αν σας πιστέψουμε ότι θα πάνε τα χρήματα, αυτό αντιστοιχεί.
Δεν μιλάμε για όλα αυτά, αλλά από πού ως πού προκύπτει ότι η αξία της νέας καθετοποιημένης εταιρείας προσδιορίζεται με την λογιστική αξία; Σας είπα και χθες ότι εμείς όσο και να την πουλάγατε θα λέγαμε όχι, γιατί η χώρα χρειάζεται «εθνικό πρωταθλητή» για να προχωρήσει. Μια ΔΕΗ σύγχρονη, ανασυγκροτημένη, χωρίς τις πελατειακές δουλείες και χωρίς «δίπλα-δίπλα» τα «κοράκια», τις ιδιωτικές εταιρείες που απομυζούν τη ΔΕΗ, αυτούς τους «τύπους» που θέλουν τώρα να την πάρουν.
Χρειάζεται η χώρα, μια ενιαία δημόσια ΔΕΗ. Αλλά και με τη δική σας λογική, δεν έχει καμμία λογική η λογιστική αξία. Και σας το επισημαίνει και η Επιστημονική Υπηρεσία της Βουλής αυτό.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Κύριε Πρόεδρε, θα τελειώσω.",361540,""," ΑΘΑΝΑΣΙΟΣ ΠΕΤΡΑΚΟΣ",236,"",236
"45274","
"," Ολοκληρώστε.",361541,"Chairman","ΠΡΟΕΔΡΕΥΩΝ",275,"",275
"45275","
"," Να τελειώσω όμως, γιατί μας λένε ότι δεν είναι ξεπούλημα.",361542,""," ΑΘΑΝΑΣΙΟΣ ΠΕΤΡΑΚΟΣ",236,"",236
"45276","
"," Εντάξει, ολοκληρώστε εσείς και αφήστε να κρίνουν άλλοι αυτά.",361543,"Chairman","ΠΡΟΕΔΡΕΥΩΝ",275,"",275
"45277","
"," Με τη δική τους, λοιπόν, λογική είναι ξεπούλημα, διότι η λογιστική αξία δεν έχει καμία αξία. Αξία έχει η αξία αντικατάστασης, στη λογιστική αξία.
Κύριοι συνάδελφοι, δεν περιλαμβάνουν και δεν αποτιμούν την άδεια και την υποδομή για την κατασκευή της Μελίτης II, που έχει κατασκευαστεί κατά 70%, την αξία των ορυχείων που δεν έχουν ανοίξει, την αξία των υποδομών. Όλα αυτά δεν αποτιμούνται και γι’ αυτό, επαναλαμβάνω, και με τη δική σας λογική είναι ξεπούλημα.",361544,""," ΑΘΑΝΑΣΙΟΣ ΠΕΤΡΑΚΟΣ",236,"",236
"45278","
"," Ωραία, ευχαριστούμε.",361545,"Chairman","ΠΡΟΕΔΡΕΥΩΝ",275,"",275
"45279","
"," Ολοκληρώνω, κύριε Πρόεδρε.
Πηγαίνω στο άρθρο 9.",361546,""," ΑΘΑΝΑΣΙΟΣ ΠΕΤΡΑΚΟΣ",236,"",236
"45280","
"," Μα, τι ολοκλήρωση είναι αυτή;",361547,"Chairman","ΠΡΟΕΔΡΕΥΩΝ",275,"",275
"45281","
"," Κύριε Πρόεδρε, επιτρέψτε μου.
Η Επιστημονική Επιτροπή της Βουλής, αλλά και η Ευρωπαϊκή Επιτροπή θέτει θέμα ότι παραβιάζει θεμελιώδη δικαιώματα του ανθρώπου, διότι υποχρεώνει εκόντες άκοντες επί έξι μήνες να βρίσκονται στη νέα εταιρεία, θέλουν δεν θέλουν, δύο εκατομμύρια πελάτες. Αυτό αποτιμάται στη λογιστική αξία, πέραν των άλλων, πέραν της ουσιώδους παραβίασης; Δεν αποτιμάται.
Γι’ αυτό, λοιπόν, κύριε Πρόεδρε…",361548,""," ΑΘΑΝΑΣΙΟΣ ΠΕΤΡΑΚΟΣ",236,"",236
"45282","
"," Ωραία, τελειώσατε, ευχαριστώ πολύ.",361549,"Chairman","ΠΡΟΕΔΡΕΥΩΝ",275,"",275
"45283","
"," Να κλείσω τη φράση μου, κύριε Πρόεδρε.",361550,""," ΑΘΑΝΑΣΙΟΣ ΠΕΤΡΑΚΟΣ",236,"",236
"45284","
"," Όλο κλείνετε και δεν κλείνετε τελικά!",361551,"Chairman","ΠΡΟΕΔΡΕΥΩΝ",275,"",275
"45285","
"," Γι’ αυτό, λοιπόν, σας παρακαλώ, όπως τονίσαμε και όπως τόνισε ο Πρόεδρός μας, δεν πρόκειται να βρείτε χρήσιμους ηλίθιους. Το παρόν, καθώς και τα τρία σκέλη της πράξης υπουργικού συμβουλίου –και με τη βούλα μάλιστα και έγκριτου συνταγματολόγου- θα ακυρωθούν, από την κυβέρνηση του ΣΥΡΙΖΑ και η ΔΕΗ θα επανέλθει ως ενιαία δημόσια επιχείρηση. 
Να πάρετε την έκθεση του κ. Παπαγεωργίου.
Σας ευχαριστώ πολύ, κύριε Πρόεδρε.
(Χειροκροτήματα από την πτέρυγα του ΣΥΡΙΖΑ)",361552,""," ΑΘΑΝΑΣΙΟΣ ΠΕΤΡΑΚΟΣ",236,"",236
"45286","
"," Πάντως, κάνατε σημαντική παράβαση χρόνου. 
Θα ήθελα να παρακαλέσω τους επόμενους ομιλητές να είναι ακριβείς στο χρόνο τους, γιατί κάναμε έναν υπολογισμό τώρα και είδαμε ότι με τους εναπομείναντες ομιλητές η ονομαστική ψηφοφορία, με τη συναίνεση του Τμήματος, θα γίνει στις 20.00΄η ώρα.
Τον λόγο έχει ο ειδικός αγορητής του ΠΑΣΟΚ κ. Σαλτούρος.
Θέλετε και εσείς να πάρετε τον χρόνο της δευτερολογίας σας, για να τελειώνετε;",361553,"Chairman","ΠΡΟΕΔΡΕΥΩΝ",275,"",275
"45287","
","  Όχι, κύριε Πρόεδρε.",361554,""," ΔΗΜΗΤΡΙΟΣ ΣΑΛΤΟΥΡΟΣ",245,"",245
"45288","
"," Μάλιστα.
Ορίστε, παρακαλώ, έχετε τον λόγο για οκτώ λεπτά.",361555,"Chairman","ΠΡΟΕΔΡΕΥΩΝ",275,"",275
"45289","
"," Ευχαριστώ, κύριε Πρόεδρε.
Κυρίες και κύριοι συνάδελφοι, μετά και την –τουλάχιστον κατά τη γνώμη μου- αφοπλιστικά εμπεριστατωμένη ομιλία του κυρίου Υπουργού, αλλά και του Κοινοβουλευτικού Εκπροσώπου μας, θα προσπαθήσω να είμαι σύντομος και να μην καταχραστώ το χρόνο σας.
Αναφερόμενος, λοιπόν, κατευθείαν στα άρθρα του νομοσχεδίου, το άρθρο 1 περιγράφει τον τρόπο με τον οποίο θα συσταθεί η νέα εταιρεία, το μέγεθός της και τα συγκεκριμένα βασικά περιουσιακά της στοιχεία, τα οποία εισφέρονται σε αυτήν, ήτοι οι συγκεκριμένες μονάδες παραγωγής και τα συγκεκριμένα ορυχεία.
Αξίζει να σημειωθεί ότι με πρωτοβουλία του ΠΑΣΟΚ εισάγεται τροπολογία-προσθήκη, η με γενικό αριθμό 1562 και ειδικό αριθμό 197, με την οποία προβλέπεται ότι τα ορυχεία Αμυνταίου-Λακκιάς και Κλειδιού δεν θα εισφερθούν κατά πλήρη κυριότητα, αλλά με τη σύσταση δουλείας έως την εξάντληση των αποθεμάτων τους. Μ’ αυτόν τον τρόπο διασφαλίζεται το υπάρχον καθεστώς, όσον αφορά τη δυνατότητα επιστροφής αυτών των εκτάσεων στο κοινωνικό σύνολο ή σε ιδιώτες καλλιεργητές.
Στο άρθρο 2 εισάγεται με πρωτοβουλία του ΠΑΣΟΚ τροπολογία-προσθήκη, η με γενικό αριθμό 1561 και ειδικό αριθμό 196, με την οποία προβλέπεται πέραν από την εξασφάλιση του μίνιμουμ τιμήματος της νέας εταιρείας σε επίπεδα τουλάχιστον ίδια με τη λογιστική της αξία, η κατά προτεραιότητα διάθεση του τιμήματος αυτού στην αντικατάσταση και περιβαλλοντική αναβάθμιση των υφιστάμενων μονάδων παλαιάς τεχνολογίας. 
Επίσης, λαμβάνεται μέριμνα, ώστε να κατατεθεί από τους υποψήφιους επενδυτές εμπεριστατωμένο, τεκμηριωμένο και δεσμευτικό επενδυτικό σχέδιο ως προς την αξιοποίηση του σταθμού παραγωγής Μελίτη ΙΙ. Στο άρθρο 3 περιγράφεται το περιεχόμενο της σύμβασης απόσχισης και εισάγεται μαχητό τεκμήριο μεταβίβασης κάθε στοιχείου, ενεργητικού και παθητικού, του εισφερόμενου κλάδου, ακόμα και αν δεν περιγραφεί στη σύμβαση.
Στο άρθρο 4 περιγράφεται ο τρόπος διαπίστωσης της λογιστικής αξίας του κλάδου. 
Τα άρθρα 5, 6 και 7 περιγράφουν τη διαδικασία ενημέρωσης των μετόχων της «ΔΕΗ Α.Ε.», τη διαδικασία ως προς την απαραίτητη απόφαση της συνέλευσής τους για την απόσχιση του κλάδου και την ολοκλήρωση της απόσχισης μετά και από τον έλεγχο νομιμότητας από τον Υπουργό Ανάπτυξης και Ανταγωνιστικότητας.
Το άρθρο 8 περιγράφει τη νομική κατάσταση της νέας εταιρείας, μετά τη συντέλεση της απόσχισης. Με τις νέες προτεινόμενες υπουργικές ρυθμίσεις εξασφαλίζονται πλήρως τα εργασιακά και ασφαλιστικά δικαιώματα των εργαζομένων της νέας εταιρείας και θεσπίζεται απόλυτη απαγόρευση απολύσεων λόγω της απόσχισης για μία πενταετία.
Το εισαγόμενο με τις ως άνω προτεινόμενες ρυθμίσεις άρθρο 8α αποσαφηνίζει κατά απόλυτο τρόπο ότι η νέα εταιρεία υπεισέρχεται σε όλες ανεξαιρέτως τις υποχρεώσεις της «ΔΕΗ Α.Ε.» και ειδικά ως προς τη διαχείριση των φυσικών πόρων και τις υφιστάμενες υποχρεώσεις έναντι των τοπικών κοινωνιών.
Το άρθρο 9 ορίζει τα περί μεταβιβάσεως στη νέα εταιρεία συμβάσεων προμήθειας ηλεκτρικής ενέργειας με τρόπο ώστε να διασφαλίζεται η ομαλή μετάβαση στο νέο καθεστώς και να αποφευχθούν οι στρεβλώσεις που πιθανόν θα προέκυπταν κατά τους πρώτους μήνες λειτουργίας της νέας κατάστασης.
Με τη νέα προτεινόμενη ρύθμιση του εδαφίου β΄ της παραγράφου 8, εξασφαλίζεται η αναλογική μεταβίβαση των συμβάσεων προμήθειας ηλεκτρικής ενέργειας με στόχο την επίτευξη ισορροπίας.
Ο δικαστικός έλεγχος της νομιμότητας των αποφάσεων των γενικών συνελεύσεων της «ΔΕΗ Α.Ε.», όσον αφορά την απόσχιση, θεσπίζεται με το άρθρο 10.
Το άρθρο 11 περιγράφει την παράλληλη κατά περίπτωση ευθύνη της «ΔΕΗ Α.Ε.» μετά την απόσχιση, αλλά και μετά τη μεταβίβαση του εισφερόμενου κλάδου. 
Το άρθρο 12 εισάγει εξαιρέσεις, όσον αφορά το καθεστώς των μεταγραφών και των συμβολαιογραφικών δικαιωμάτων που αφορούν τις μεταβιβάσεις λόγω της απόσχισης, εξαιρέσεις που δικαιολογούνται από το πλήθος και το μέγεθος των μεταβιβαζομένων δικαιωμάτων.
Με τη νέα προτεινόμενη ρύθμιση εισάγεται η υποχρέωση ενημέρωσης της Διαρκούς Επιτροπής Παραγωγής και Εμπορίου της Βουλής, πριν τη σύναψη της σύμβασης μεταβίβασης των μετοχών της νέας εταιρείας προς τον προτιμητέο επενδυτή.
Επαναλαμβάνουμε την πρότασή μας αυτό να ισχύει και ως προς την προκήρυξη του διεθνούς πλειοδοτικού διαγωνισμού.
Επίσης, συμφωνούμε και με την κατατεθείσα με γενικό αριθμό 1547 και ειδικό αριθμό 194 τροπολογία, με την οποία διασαφηνίζεται ότι διασφαλίζονται τα εργασιακά και ασφαλιστικά δικαιώματα στο σύνολο των εργαζομένων της «ΑΔΜΗΕ Α.Ε.» και της «ΛΑΓΗΕ Α.Ε.» στα πλαίσια του ν.427/2014.
Τέλος, συμφωνούμε και με τις κατατεθείσες υπουργικές προσθήκες-τροπολογίες. Το περιεχόμενο κάποιων, βεβαίως, το έχω ήδη αναλύσει προηγουμένως κατά την περιγραφή των άρθρων, δηλαδή αυτές με γενικούς αριθμούς 1563, 1564, 1565 και ειδικούς αριθμούς 198, 199 και 200.
Κλείνοντας, κύριε Πρόεδρε, έχοντας ακούσει και τον αξιότιμο Πρόεδρο της Αξιωματικής Αντιπολίτευσης, θα ήθελα να κάνω ένα σύντομο σχόλιο, δηλώνοντας ότι είμαι από εκείνους –θέλω να πιστεύω όχι λίγους- που πιστεύουν στην κρίση, στη φρόνηση και στην υπευθυνότητα, σε αντίθεση με την ιδιοτέλεια που ενέχεται τόσες φορές στη βούληση κάποιων και ειδικά στις τάξεις της Αξιωματικής Αντιπολίτευσης.
Αντιλαμβάνομαι –και θλίβομαι- ότι το να παραμένει ακέραιος ένας πολιτικός, ιδιαίτερα στη σημερινή εποχή της ταχύτητας και των αλλαγών, δεν είναι εύκολο πράγμα. Καταλαβαίνω ότι η πατρίδα μας νοσούσε και ο λαός μας ακόμα νοσεί από την αρρώστια της δυσπιστίας, κάτι που καθιστά πάρα πολύ δύσκολη την ομαλότητα στην πολιτική ζωή του τόπου. Ωστόσο, αποτελεί βαθιά μου πεποίθηση ότι απαιτούνται βαθιές τομές. 
Είμαι από εκείνους που πιστεύουν ότι έφθασε η ώρα, ήρθε ο καιρός. Ήρθε η ώρα να τολμήσουμε, με στοιχεία απόλυτης συνέπειας, πέραν ακόμα και από το συμφέρον μας, όπως αυτό τουλάχιστον ορίζεται για την πλειοψηφία εξ ημών και πέρα από την προσπάθεια αποφυγής του πολιτικού κόστους.
Τέλος, ελπίζοντας να γίνει αντιληπτό από όλους το χιούμορ μου, θα ήθελα να προτείνω κάτι στο Γραμματέα της Κοινοβουλευτικής μας Ομάδας, τον Παναγιώτη Ρήγα. Στο επόμενο νομοσχέδιο καλό θα ήταν να συνεννοηθεί με τους συναδέλφους του ΣΥΡΙΖΑ, αλλά και της ΔΗΜΑΡ, ώστε να αξίζει πράγματι η προεπιλογή μας ως βολικών και προθύμων.
Ευχαριστώ πολύ.
(Χειροκροτήματα)",361556,""," ΔΗΜΗΤΡΙΟΣ ΣΑΛΤΟΥΡΟΣ",245,"",245
"45290","
"," Εμείς ευχαριστούμε.
Τον λόγο έχει η ειδική αγορήτρια των Ανεξάρτητων Ελλήνων κ. Ραχήλ Μακρή.",361557,"Chairman","ΠΡΟΕΔΡΕΥΩΝ",275,"",275
"45291","
"," Ευχαριστώ πολύ, κύριε Πρόεδρε.
Έχοντας φθάσει στη δεύτερη ημέρα συζήτησης του νομοσχεδίου διάλυσης και εκποίησης της ΔΕΗ, διαπιστώνουμε ότι πραγματικά είναι λυπηρό να διαλύεται ο παραγωγικός μοχλός της πατρίδας μας και να ισχυρίζεστε ότι το κάνετε για το καλό του τόπου. Βέβαια, το ερώτημα είναι για ποιον ακριβώς τόπο μιλάτε. Πάντως, όχι γι’ αυτόν εδώ τον τόπο.
Εξαιρουμένης της συγκυβέρνησης, όλοι οι υπόλοιποι γνωρίζουμε ότι η ΔΕΗ αποτέλεσε για δεκαετίες τον αναπτυξιακό μοχλό της χώρας, με τη συσσωρευμένη εμπειρία και τεχνογνωσία, καθώς και με τις επενδύσεις που ο ελληνικός λαός πλήρωσε.
Πρόκειται για επενδύσεις που δεν μπορούν να αποτιμηθούν, καθώς περιλαμβάνουν ορυκτό πλούτο και ύδατα που δεν γίνεται να αντικατασταθούν. 
Υπήρξαν λάθη; Βεβαίως. Τα μεγαλύτερα λάθη μορφοποιούνται στην κομματικά διορισμένη διοικητική ηγεσία της ΔΕΗ και τους γαλαζοπράσινους συνδικαλιστές, που σε συνεννόηση πάντα με τους κομματικούς πάτρονες του ΠΑΣΟΚ και της Νέα Δημοκρατίας, που τους υπέθαλπαν και τους υποθάλπουν, πολιορκούσαν όλοι μαζί το δημόσιο ταμείο.
Ναι, οι συνδικαλιστές σας κράτησαν για δεκαετίες όμηρο την ελληνική κοινωνία με την απειλή του διακόπτη. Εσείς όμως τους επιτρέπατε να απλώσουν «το ξερό τους» στο διακόπτη, για να παίζετε και οι δύο τα μικροκομματικά παιχνιδάκια σας, αυτά τα παιχνιδάκια που παίζετε και σήμερα, δημιουργώντας έναν αντιπερισπασμό, ένα ψεύτικο μέτωπο αντιπαράθεσης Κυβέρνησης – συνδικαλιστών, με την καλή Κυβέρνηση να παρουσιάζεται ότι με τη ρομφαία της κάθαρσης θα φέρει τη δικαιοσύνη.
Προσβάλλετε βέβαια αυτούς που πραγματικά νοιάζονται για τους συναδέλφους τους, που πραγματικά συνδικαλίζονται για το κοινό καλό, για να ξεπουλήσετε την περιουσία του ελληνικού λαού, για να ξεπουλήσετε τον ιδρώτα των εργαζομένων, για να ξεπουλήσετε αυτά που δημιούργησαν με αίμα οι κάτοικοι της δυτικής Μακεδονίας.
Δεν ντρέπεστε, βέβαια, καθόλου να παρουσιάζονται οι μισοί με την έπαρση του νεοφιλελεύθερου μεταρρυθμιστή και οι άλλοι μισοί με την προκλητικά ψεύτικη ταπεινότητα-καρικατούρα που λες και βγήκε από τη σειρά «Ο συμβολαιογράφος» της ΕΡΤ, για να κάνετε το άσπρο μαύρο, το ξεπούλημα πώληση και τη διαπλοκή διαφάνεια. 
Εάν έχετε άγνωστες λέξεις, όπως η ΕΡΤ, σας λέω ότι ήταν η δημόσια τηλεόραση, που βυθίσατε στο μαύρο, για να παραχωρήσετε ανενόχλητη τις ψηφιακές συχνότητες στους φίλους σας καναλάρχες, ζημιώνοντας το δημόσιο με 700 εκατομμύρια ευρώ, αλλά εξασφαλίζοντας την προπαγάνδα υποστήριξης του παράλογου και του ανεφάρμοστου προγράμματος εκποίησης κάθε πόρου του εθνικού κράτους προς όφελος των εταίρων σας, της τρόικας των δανειστών, της τρόικας των τοκογλύφων, που έχει σταλεί για να εξαθλιώσει οικονομικά τους Έλληνες πολίτες, να κάμψει τις αντιδράσεις και να πετύχει την μετατροπή του εθνικού κράτους σε προτεκτοράτο του της γερμανικής συνομοσπονδίας.
Σχεδόν είκοσι χρόνια πριν ακούσαμε την ακόλουθη τοποθέτηση: «Βρίσκω ότι πάμε σε ένα είδος συρρίκνωσης της εθνικής δύναμης, αλλά όχι στο βωμό μιας συλλογικής δημοκρατικής διαδικασίας, στο βωμό των κρίσεων και των συμφερόντων. Συμφερόντων! Το λέω ρητά. Δεν θέλω να αποκαλύψω ονόματα. Σας λέγω όμως ότι εδώ υπάρχει σαφές σχέδιο για τη μηδενοποίηση των εθνικών Κυβερνήσεων, οι οποίες δεν θα μπορούν να παίξουν δημοκρατικά αποτελεσματικό ρόλο, αλλά θα υπόκεινται στις κατευθύνσεις που μας δίνει το διευθυντήριο.».
Για τους κυρίους και τις κυρίες του ΠΑΣΟΚ αποκαλύπτω ότι αυτό το είχε πει ο ιδρυτής σας, ο Ανδρέας Παπανδρέου. Ελπίζω βέβαια να θυμάστε, έστω και αμυδρά, ποιος είναι. Ελπίζω να θυμάστε τι είχε πει για τα δίκτυα, εσείς, που για να δικαιολογήσει την πολιτική σας συνύπαρξη με αυτό που αποκαλούσατε «Δεξιά» ονομάζετε την κριτική ύβρη, βαπτίζετε προσβολή την αλήθεια και εκτελείται άψογα κυβισθήσεις πολιτικής ανακολουθίας.
Η τρόικα σε έκθεσή της από τις αρχές του 2013 περιλαμβάνει τόσο τη διχοτόμηση της ΔΕΗ με την απόσχιση του 30% όσο και την εκποίηση του 17%. Καταθέτω στα Πρακτικά της Βουλής απόσπασμα της συγκεκριμένης έκθεσης. 
(Στο σημείο αυτό η Βουλευτής κ. Ραχήλ Μακρή καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Εσείς απλά έπρεπε να την υλοποιήσετε. Το κάνατε με τον χειρότερο δυνατό τρόπο. Σύμφωνα με τα την Επιστημονική Επιτροπή της Βουλής, οι διατάξεις που εισάγετε είναι προβληματικές, όπως για παράδειγμα το άρθρο 3, είναι ατεκμηρίωτες και αντισυνταγματικές, όπως το άρθρο 9.
Διαβάζουμε βέβαια στην έκθεση του Γενικού Λογιστηρίου του Κράτους για τα άρθρα 7 και 8 ότι επιτρέπεται η επεξεργασία δεδομένων προσωπικού χαρακτήρα από τη «ΔΕΗ Α.Ε.» χωρίς τη συγκατάθεση των υποκειμένων –και μιλάω για το 30% του πελατολογίου, που χωρίς τη θέλησή τους θα περάσει αύριο στον ιδιώτη.
Σας θυμίζουμε και ότι είχα καταθέσει ερώτηση στις 22-11-2013 με αφορμή δημοσίευμα του περιοδικού «HOT DOC», τεύχος 40Β, 21 Νοεμβρίου 2013, με τίτλο: «Νέα Δημοκρατία. Να πληρώνουν τα κορόιδα χαράτσι και ΔΕΗ, όχι εμείς. Το κυβερνών κόμμα, το οποίο φροντίζει για τη σωτηρία της χώρας, καταστρέφοντας το μέσο Έλληνα πολίτη, οφείλει στη ΔΕΗ το ποσό των 566.516 ευρώ.».
Τι απαντήσατε τότε; Απαντήσατε: «Η «ΔΕΗ Α.Ε.» είναι εξαιρετικά προσεκτική κατά τη διαχείριση των στοιχείων των λογαριασμών κατανάλωσης ηλεκτρικού ρεύματος των πελατών της. Αποφεύγει να τα δημοσιοποιεί τόσο για λόγους προστασίας των προσωπικών δεδομένων όσο και για λόγους τήρησης του φορολογικού απορρήτου σχετικά με τους συνεισπραττόμενους φόρους και τέλη, δημοτικούς φόρους, τέλη κ.λπ.».
Επανέρχομαι με την ερώτηση 7221/870 στις 24-3-2014 και σας επισημαίνω ότι σύμφωνα με το άρθρο 133 του Κανονισμού της Βουλής και σύμφωνα με την ιστοσελίδα της Αρχής Προστασίας Δεδομένων Προσωπικού Χαρακτήρα, τα νομικά πρόσωπα δεν έχουν προσωπικά δεδομένα και ότι ο Υπουργός υποχρεούται να μην καταθέσει έγγραφο που αφορά διπλωματικό ή στρατιωτικό ή σχετικό με την ασφάλεια του κράτους μυστικό. Και στην περίπτωση των οφειλών της Νέας Δημοκρατίας στη ΔΕΗ τα έγγραφα που ζητήθηκαν για κατάθεση δεν αφορούν διπλωματικό ή στρατιωτικό ή σχετικό με την ασφάλεια του κράτους μυστικό και δεν αποτελούν προσωπικά δεδομένα. Η απάντηση της «ΔΕΗ Α.Ε.» μέσω εσάς ήταν ότι χρωστάει 461.322 ευρώ.
Σας το είπαμε, λοιπόν, και χθες ότι καταστρέψατε το βιός των ανθρώπων στους οικισμούς για μετεγκατάσταση και δεν τους επιτρέπετε να προσφύγουν στη δικαιοσύνη. Ύστερα από την κατακραυγή μας, φέρατε ασθμαίνοντας μία νομοτεχνική διάταξη, η οποία όμως δεν καλύπτει το κενό της έλλειψης ενός καθορισμένου σαφούς και ξεκάθαρου νομικού πλαισίου. 
Δεν αξίζει να ασχοληθούμε διεξοδικότερα με ένα νομοσχέδιο το οποίο θα καταργήσουμε, μαζί με αυτό που ξεπουλά τα δίκτυα το οποίο διαχειρίζεται ο ΑΔΜΗΕ. Ως εκ τούτου δεν θα ασχοληθούμε άλλο και με τις «ντροπολογίες» σας, με τις οποίες αποσπασματικά και υποκριτικά προσπαθείτε να κερδίσετε τις εντυπώσεις, δείχνοντας δήθεν ενδιαφέρον για τις μετεγκαταστάσεις.
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Κύριε Πρόεδρε, θα μου δώσετε λίγα ακόμη λεπτά σας παρακαλώ.",361558,""," ΡΑΧΗΛ ΜΑΚΡΗ",166,"",166
"45292","
"," Θα πάρετε τον χρόνο της δευτερολογίας σας;",361559,"Chairman","ΠΡΟΕΔΡΕΥΩΝ",275,"",275
"45293","
"," Ναι, θα πάρω τον χρόνο της δευτερολογίας μου. Ευχαριστώ.",361560,""," ΡΑΧΗΛ ΜΑΚΡΗ",166,"",166
"45294","
"," Πολύ ωραία, έχετε τον χρόνο που ζητάτε.",361561,"Chairman","ΠΡΟΕΔΡΕΥΩΝ",275,"",275
"45295","
"," Εάν ενδιαφερόσασταν, θα υπήρχε νόμος πλαίσιο. Εάν ενδιαφερόσασταν, θα είχατε τις διατάξεις από την πρώτη στιγμή που καταθέσατε το νομοσχέδιο. Εάν ενδιαφερόσασταν, δεν θα είχατε σε πολιτική ομηρία τους κατοίκους, προσφέροντας την τελευταία στιγμή μία τροπολογία ή μία νομοτεχνική ρύθμιση. Αυτό είναι για να αλλάξετε μία λέξη ή να διαγράψετε μία άλλη, όχι για να παίζετε όμως με τη ζωή χιλιάδων πολιτών.
Γι’ αυτό το καταψηφίζουμε, για τη λύση της τελευταίας στιγμής, για τον εκβιασμό, για την προσχηματική χρησιμοποίηση των ανθρώπων που έχουν ανάγκη. 
Δεν είστε σοβαροί. Ένα θέατρο σκιών είστε που για χάρη των ιδιωτών που σας επευφημούν για τη διάλυση της Δημόσιας Επιχείρησης Ηλεκτρισμού, ιδιωτών όπως είναι ο κ. Μπόμπολας, που του αναθέσατε με ύποπτο τρόπο το λιγνιτωρυχείο της Βεύης με απευθείας ανάθεση, και δεν απαντάτε στις ερωτήσεις που σας κάνουμε με τρόπο ουσιαστικό και πιστικό, γιατί προφανώς δώσατε την εκμετάλλευση και θέλετε να δώσετε και την κυριότητα σε αυτόν, που το τηλεοπτικό του κανάλι φέρετε να κλέβει ρεύμα από τη ΔΕΗ. 
Έχω καταθέσει την με αριθμό πρωτοκόλλου 821/81/4-7-2014 ερώτηση με στοιχεία και φωτογραφίες και περιμένω την απάντησή σας. Είτε απαντήσετε βέβαια είτε όχι, μην ανησυχείτε, η δικαιοσύνη θα τα βρει.
Σε ποιους θα πουλήσετε τη ΔΕΗ; Σε ξένους θεσμικούς όπως η γερμανικών συμφερόντων εταιρεία «ENERGΟΝ», η εταιρεία που βρίσκεται στα δικαστήρια με τη ΔΕΗ για υπερτιμολόγηση δική της ή υπερεργολάβων της; Η ίδια εταιρεία ερευνάται από τη γερμανική δικαιοσύνη για υποθέσεις διαφθοράς με μαύρα ταμεία, χρήματα που δωροδοκούσαν κυβερνητικούς αξιωματούχους σε πολλές χώρες μεταξύ των οποίων ενδεχομένως και η Ελλάδα, χρήματα για να παίρνει έργα, πιθανότατα με προσχηματικά διαφανείς διαδικασίες, να υπερβαίνει τον προϋπολογισμό λόγω υποτιθέμενων αστάθμιστων παραγόντων και μετά να εισπράττει τις υπερβάσεις μίζας και ρεμούλας από τον κρατικό κορβανά.
Για τα έργα, βέβαια, και τις ημέρες της εταιρείας «ENERGON» διαβάζουμε στο περιοδικό «HOT DOC» τεύχος 31 του Ιουνίου του 2013. Το καταθέτω στα Πρακτικά.
(Στο σημείο αυτό η Βουλευτής κ. Ραχήλ Μακρή καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Η υπερκοστολόγηση των εννιά αιολικών πάρκων ξεπερνά το 50%, χωρίς να συνυπολογιστούν οι αναθεωρήσεις, που για ένα τέτοιας δυσκολίας έργο θα είναι πολλών εκατομμυρίων.
Σε ποιους ιδιώτες θα ξεπουλήσετε λοιπόν τη ΔΕΗ; Στους φίλους του Πρωθυπουργού που δώσατε τον ΟΠΑΠ;
Διαβάζουμε, λοιπόν, στο περιοδικό «UNFOLLOW», τεύχος 16 του Απριλίου του 2013: «Μολονότι οι κατηγορούμενοι για το σκάνδαλο της «HELLAS POWER» βρίσκονται προφυλακισμένοι, άλλοι πρωταγωνιστές της υπόθεσης είναι στο απυρόβλητο. Είναι αλήθεια ότι προτού η «AEGEAN POWER» μετονομαστεί σε «HELLAS POWER», χρωστούσε ήδη στο δημόσιο χρήματα, που, όπως φαίνεται, δεν αποδόθηκαν ποτέ, γιατί τότε μοναδικός κατηγορούμενος είναι ο Βασίλης Μηλιώνης και όχι ο μέχρι τότε συνέταιρός του Γιώργος Μελισσανίδης, γιος του Δημήτρη Μελισσανίδη, ιδρυτή του Ομίλου «AEGEAN». Καταθέτουμε για τα Πρακτικά το σχετικό δημοσίευμα.
(Στο σημείο αυτό η Βουλευτής κ. Ραχήλ Μακρή καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Εν κατακλείδι, πουλάτε τη ΔΕΗ χωρίς μελέτη, χωρίς προγραμματισμό, χωρίς λόγο. Εν κατακλείδι, το μοναδικό σας επιχείρημα για το ξεπούλημα της μεγαλύτερης επιχείρησης είναι ότι τα τιμολόγια της ΔΕΗ θα φθηνύνουν. Όμως και αυτά τα επιχειρήματά σας καταρρέουν ως χάρτινος πύργος.
Τα επιχειρήματά σας είναι έωλα και ανυπόστατα. Η αγορά ενέργειας έχει απελευθερωθεί. Οι ιδιώτες δίνουν ρεύμα στο σύστημα και όταν δίνουν, είναι πιο ακριβό. Οι ιδιώτες έφτιαξαν εργοστάσια φυσικού αερίου. Οι ιδιώτες έχουν ΑΠΕ. Οι ιδιώτες παίρνουν εκατομμύρια ευρώ για τις ΑΠΕ από επιχορηγήσεις, όπως περάσατε πριν από λίγες ημέρες σε νομοσχέδιο του Υπουργείου Ανάπτυξης. Οι ιδιώτες αποδείχθηκαν απατεώνες. Οι ιδιώτες σας χρωστούν εκατομμύρια στα δημόσια ταμεία και εσείς αντί να τα εισπράξετε, φέρνετε τροπολογίες ντροπής, διαγραφής προστίμων και βεβαιωμένων φορολογικών οφειλών.
Το μόνο που κάνετε λοιπόν και από την άλλη πλευρά είναι σε αυτούς τους απατεώνες ακριβώς να αναθέτετε με σκανδαλώδεις συμβάσεις, ορυχεία, λιγνιτωρυχεία, που περνάτε σήμερα στη μικρή ΔΕΗ.
(Στο σημείο αυτό κτυπάει επανειλημμένα το κουδούνι λήξεως του χρόνου ομιλίας της κυρίας Βουλευτού)",361562,""," ΡΑΧΗΛ ΜΑΚΡΗ",166,"",166
"45296","
"," Ολοκληρώστε, παρακαλώ.",361563,"Chairman","ΠΡΟΕΔΡΕΥΩΝ",275,"",275
"45297","
"," Τα τιμολόγια δεν θα μειωθούν, κύριε Σκρέκα, γιατί τα στοιχεία τα οποία καταθέσατε δεν αφορούν τους καταναλωτές, παρά μόνο είναι δημιουργική λογιστική.
Κλείνω, κύριε Πρόεδρε.
Σε συνεργασία με τον νέο περιφερειάρχη Δυτικής Μακεδονίας θα διεκδικήσουμε άμεσα το ποσοστό που δικαιούνται οι τοπικές κοινωνίες από τον Μεταλλευτικό Κώδικα, που χαρίζαμε για δεκαετίες τη ΔΕΗ για το καλό όλου του ελληνικού λαού. Εάν πουλήσετε τη ΔΕΗ, σε συνεργασία με όλες τις δημοκρατικές δυνάμεις του τόπου θα προβούμε σε ομαδικές αγωγές εσωτερικοποίησης του εξωτερικού κόστους, όταν τελειώσουν οι μελέτες του ΤΕΕ Δυτικής Μακεδονίας που κάνει εξαερωτική μελετητική εργασία και δεν το αφήσατε να μας ενημερώσει στις συνεδριάσεις της σχετικής επιτροπής.",361564,""," ΡΑΧΗΛ ΜΑΚΡΗ",166,"",166
"45298","
"," Ολοκληρώσατε. Ευχαριστούμε πολύ.",361565,"Chairman","ΠΡΟΕΔΡΕΥΩΝ",275,"",275
"45299","
"," Κύριε Πρόεδρε, θα παρακαλούσα να έχω τριάντα δευτερόλεπτα και κλείνω.",361566,""," ΡΑΧΗΛ ΜΑΚΡΗ",166,"",166
"45300","
"," Τα έχετε.",361567,"Chairman","ΠΡΟΕΔΡΕΥΩΝ",275,"",275
"45301"," 
"," Κρυφθείτε όσο θέλετε. Κρύψτε τον Υπουργό Οικονομικών, τον Υπουργό Εσωτερικών, που την Παρασκευή ήταν στο Περιστέρι, αλλά δεν έχει υπογράψει το νομοσχέδιο λόγω του ταξιδιού του στην Ιταλία. Μπορείτε να τους ξεγελάτε όλους για λίγο καιρό, αλλά όχι όλους για όλο τον καιρό, όπως είχε πει και ο Αμερικανός Πρόεδρος Αβραάμ Λίνκολν. 
Σας ευχαριστώ, κύριε Πρόεδρε. 
(Χειροκροτήματα από την πτέρυγα των ΑΝΕΛ)",361568,""," ΡΑΧΗΛ ΜΑΚΡΗ",166,"",166
"45302","
"," Τον λόγο έχει η ειδική αγορήτρια της ΔΗΜΑΡ κ. Νίκη Φούντα.",361569,"Chairman","ΠΡΟΕΔΡΕΥΩΝ",275,"",275
"45303","
"," Ευχαριστώ, κύριε Πρόεδρε. 
Κύριε Υπουργέ, κύριοι συνάδελφοι, είπαμε και εχθές τους πολύ σοβαρούς λόγους για τους οποίους είμαστε κάθετα αντίθετοι σε αυτό το νομοσχέδιο. Θεωρούμε ότι η έλλειψη επιχειρημάτων και ουσιαστικά στοιχειώδους αιτιολόγησης ενός τόσο μεγάλου εγχειρήματος κάτω από αυτές τις συνθήκες στη χώρα μας είναι ανεπίτρεπτα.
Βρισκόμαστε σε μια συγκυρία μιας κρίσης πολλαπλής, για εμάς κρίσης αξιών, οικονομικής, κοινωνικής, περιβαλλοντικής και ενεργειακής, ενεργειακής, στον βαθμό τουλάχιστον που αποθέματα συμβατικών καυσίμων εξαντλούνται και προϊόντα όπως το πετρέλαιο έχουν πολύ υψηλές τιμές. Και όλα αυτά δεν είναι θεωρία, είναι πράγματα και αποτελέσματα και καταστάσεις, τα οποία έχουν μάλλον άμεσο αποτέλεσμα στην τσέπη του Έλληνα πολίτη και καταναλωτή. 
Διαφωνούμε, λοιπόν, με τον κατακερματισμό και την αποδυνάμωση της ΔΕΗ και θεωρούμε ότι μια ισχυρή, δημόσια, ελεγχόμενη επιχείρηση με εκσυγχρονισμένο όμως επενδυτικό πρόγραμμα μπορεί να λειτουργήσει αναπτυξιακά σε συνδυασμό με έναν σωστό ενεργειακό σχεδιασμό, ορθολογικό, αειφόρο και στην κατεύθυνση φυσικά των ευρωπαϊκών δεσμεύσεων.
Τίποτα από όλα αυτά όμως δεν συμβαίνει στη χώρα μας. Μια ανταγωνιστική ΔΕΗ, με περισσότερες «πράσινες» επενδύσεις, θα μπορούσε να έχει καταλυτικό ρόλο σε μια εθνική ενεργειακή πολιτική, που να αντιμετωπίζει ζητήματα εξυγίανσης της αγοράς ενέργειας και άρα όχι σκανδάλων, προσέλκυσης νέων επενδύσεων, πραγματικών επενδύσεων και όχι «φουσκών», προστασίας των καταναλωτών και μακροπρόθεσμης αναστροφής φυσικά της περιβαλλοντικής υποβάθμισης, μια υποβάθμιση που γίνεται διαρκώς πιο εμφανής. 
Χωρίς αοριστολογίες, εξηγήσαμε χθες επακριβώς το πώς και κυρίως το γιατί επιβάλλεται να γίνουν αυτά. Δυστυχώς, όμως το ΥΠΕΚΑ προβαίνει αποκλειστικά σε άστοχες κινήσεις, αποσπασματικές, αντιαναπτυξιακές και κυρίως σε κινήσεις που φαίνεται να είναι δέσμιες ιδιωτικών συμφερόντων.
Αντί να δούμε, λοιπόν, μια τέτοια προοπτική για τη χώρα μας, αντί να φύγουμε από το σύνδρομο της Ψωροκώσταινας, αρχικά να ορίσουμε τους κανόνες, τιμώντας τους εαυτούς μας και τιμώντας τη χώρα μας να μας ορίσουμε ως δυνατούς παίκτες στον ενεργειακό χάρτη, έναν χάρτη ανταγωνισμού και επιχειρηματικότητας υγιούς, δυστυχώς κάνουμε στον αντίποδα μια ανάγνωση πάρα πολύ επιλεκτική όσον αφορά το τι σημαίνει ανταγωνιστικότητα, τι σημαίνει επενδύσεις και φυσικά πώς πρέπει αυτές να γίνονται στη χώρα μας.
Ακούστηκαν δε απίστευτες ανακρίβειες. Πρώτον –και εξηγούμαστε– η εφαρμογή της οδηγίας 72/2009 για τη δημιουργία ανοιχτών ανταγωνιστικών αγορών βρίσκεται σε ισχύ από το 2011. Δικαίωμα στις επενδύσεις, λοιπόν, έχουν όλοι οι ιδιώτες ακόμα και για λιγνιτικές μονάδες και όχι μόνο για φυσικό αέριο ή για ΑΠΕ, για ανανεώσιμες πηγές ενέργειας. Κανένας δεν το αναφέρει αυτό. 
Το ότι δεν μπαίνουν, λοιπόν, στη διαδικασία των επενδύσεων μεγάλης κλίμακας εταιρείες, που θα έπρεπε να έχουν το ρίσκο ή τη θέληση να το κάνουν αυτό, δεν σημαίνει ότι θα πρέπει να σπάσουμε και ουσιαστικά να διαλύσουμε μια καλή εταιρεία, μια εταιρεία που τα τρία τελευταία χρόνια έχει κάνει βήματα προς τα εμπρός, μια εταιρεία που διασφαλίζει την παροχή μίας υπηρεσίας κοινής ωφέλειας και αρχίζει να έχει αυτά τα τελευταία χρόνια μεγάλη πιστοληπτική ικανότητα.
Γιατί πάμε να το κάνουμε αυτό τώρα; Οι στρεβλώσεις άλλωστε του ανταγωνισμού στην παραγωγή ενέργειας έχουν δημιουργηθεί ακριβώς και επειδή ενισχύονται ποικιλοτρόπως οι ιδιώτες παραγωγοί. Και αναφέρομαι φυσικά σε όλες αυτές τις στρεβλώσεις της πράσινης ανάπτυξης, των δώρων που δόθηκαν ουσιαστικά σε ιδιώτες. Και κάποια στιγμή θα πρέπει αυτό το τεράστιο σκάνδαλο να συζητηθεί και στη Βουλή, βασικά να μας επιτρέψει η Κυβέρνηση να το συζητήσουμε. 
Δεύτερον, το άνοιγμα της αγοράς ηλεκτρισμού δεν γίνεται να ταυτίζεται με την ιδιωτικοποίηση δημόσια ελεγχόμενων εταιρειών. Μόνο στην Ελλάδα, φυσικά, μπορούμε να το κάνουμε αυτό. Ούτε κάτι τέτοιο επιβάλλεται από κάποια ευρωπαϊκή οδηγία ούτε κάτι τέτοιο συνιστά τον κανόνα της ευρωπαϊκής εμπειρίας.
Ειπώθηκε πάρα πολλές φορές σε αυτήν την Αίθουσα: όπου έχει γίνει ευρεία ιδιωτικοποίηση δημόσιας ηλεκτρικής εταιρείας, έχουμε πάει σε ανεβασμένες τιμές κατανάλωσης για τους πολίτες. Γιατί δεν κοιτάμε τι συμβαίνει γύρω μας και είμαστε ταγμένοι και εγκλωβισμένοι σε ιδεολογικές εμμονές;
Οι περιπτώσεις σθεναρών εταιρειών που βρίσκονται υπό δημόσιο έλεγχο και μάλιστα με συντριπτικά ποσοστά, όπως το 85,5% της γαλλικής «EDF» και του 100% της σουηδικής «WATERFORD», δεν μπορεί να μας διαφεύγουν. Φαίνεται όμως ότι ηθελημένα διαφεύγουν από το Υπουργείο.
Τρίτον, νομίζω ότι το επεσήμανε και ο κ. Ζερβός στην επιτροπή με πολύ ιδιαίτερο τρόπο, κάτω δηλαδή από πιέσεις ερωτήσεων: η τιμή της ηλεκτρικής ενέργειας εκεί που υπήρξε απελευθέρωση ακολούθησε ανοδική πορεία, παντού. Ό,τι ακούγεται εδώ πέρα, ότι μειώθηκε κατά 4%, είναι αναληθές.
Είναι αναληθές, γιατί δεν μπορούμε να συγκρίνουμε ανόμοια πράγματα. Θα μπορούμε να συγκρίνουμε ανοδικές ή καθοδικές τάσεις εκεί που θα μπορέσουμε να δούμε το κόστος της ενέργειας. Το αν αυξήθηκε το κόστος της ενέργειας, οι συνθήκες. Συνολικά, όμως, όπου υπήρξε απελευθέρωση τέτοιου τύπου ενέργειας οι τιμές αυξήθηκαν. Οι αυτοματισμοί, λοιπόν, τύπου «ιδιωτικοποιήσεις ίσον μειωμένες τιμές για τον καταναλωτή» αποτελούν στερεότυπα. 
Να αναφερθώ και στον κ. Γεωργιάδη. Είναι απίστευτο να μιλάει ο κ. Γεωργιάδης πραγματικά για ιδεολογικά στερεότυπα της Αριστεράς, όταν μέσα σε δύο χρόνια δεν έχουμε συνειδητοποιήσει τι έχει συμβεί στη χώρα.
Με ποιον τρόπο γίνονται αυτές οι ιδιωτικοποιήσεις στην Ελλάδα; Έχουν γίνει με τον σωστό τρόπο; Βήματα που έπρεπε να έχουν γίνει τα τελευταία τριάντα χρόνια έγιναν βίαια μέσα σε δύο χρόνια. Ποιος όρισε τους κανόνες; Ποιος όρισε πώς πρέπει να γίνουν αυτά; Οι όροι στους επενδυτές έχουν δοθεί με τον τρόπο που πρέπει; Οι συμβάσεις είναι αυτές που έπρεπε; Οι Βουλευτές της συγκυβέρνησης, που τα ψηφίζουν όλα αυτά, έχουν συναίσθηση πόσο θίγεται το δημόσιο συμφέρον απ’ αυτά που ψηφίζουν; Όχι. Θέλω να ελπίζω, τουλάχιστον, πως όχι. 
Όταν έχουμε, λοιπόν, πλήρη επίγνωση του πώς δημιουργούνται και εδραιώνονται τα ολιγοπώλια, τα ιδιωτικά μονοπώλια και οι εναρμονισμένες πρακτικές, θα δούμε ότι είναι ενίοτε πιο βλαβερά από τις εμμονές ακόμη και των πιο ακραίων κρατιστών. Αυτή είναι η δική μας άποψη. 
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Θα πάρω και τον χρόνο της δευτερολογίας μου, αν μου επιτρέπετε, κύριε Πρόεδρε.",361570,""," ΝΙΚΗ ΦΟΥΝΤΑ",286,"",286
"45304","
"," Μπορείτε να πάρετε και τον χρόνο της δευτερολογίας σας.",361571,"Chairman","ΠΡΟΕΔΡΕΥΩΝ",275,"",275
"45305","
"," Ευχαριστώ πολύ. 
Προχωρώ στα άρθρα. Όσον αφορά το άρθρο 1 για την εισφορά των περιουσιακών στοιχείων στη νέα εταιρεία, ο κ. Ζερβός, ο Πρόεδρος της ΔΕΗ, ανέπτυξε το σκεπτικό της επιλογής των συγκεκριμένων μονάδων, που φέρεται να απαρτίζουν το χαρτοφυλάκιο της νέας καθετοποιημένης εταιρείας ηλεκτρισμού.
Το σκεπτικό δεν μας έπεισε, γιατί δεν είναι πειστικοί οι λόγοι της κολοσσιαίας μεταβολής του αρχικού σχεδιασμού, αυτού που προέβλεπε η γνωστή ΠΥΣ, δηλαδή η πράξη υπουργικού συμβουλίου, το 2013, αυξάνοντας στη νέα αυτή σύμβαση, στο νέο αυτό νομοσχέδιο τις προς πώληση μεγαβατώρες υδροηλεκτρικής ισχύος σε 902 αντί 500 MWh, για τις οποίες μιλούσε εκείνη η πράξη.
Προφανώς η εταιρεία θέλουμε να γίνει θελκτικότερη. Είπαμε, όμως, ότι είναι και μαθηματικά απίθανο να μπορείς να φτιάξεις μια θελκτική εταιρεία διαμορφώνοντας και ουσιαστικά διασφαλίζοντας ταυτόχρονα ότι η εταιρεία που μένει πίσω συνεχίζει να είναι υγιής και ανταγωνιστική. Αυτά και τα δύο ταυτόχρονα δεν μπορεί να συμβούν.
Ωστόσο, θα έπρεπε να υπάρχει αναλυτική τοποθέτηση από τον κύριο Υπουργό σχετικά με την αποτίμηση της ΔΕΗ συνολικά, όχι μόνο για το 1,5 δισεκατομμύριο των μονάδων που αναφέρθηκε στην επιτροπή, αλλά και των ορυχείων και του πελατολογίου.
Γιατί όλοι εδώ μέσα ξέρουμε ότι το πιο σημαντικό απ’ όλα είναι φυσικά το πελατολόγιο. Ποιος υγιής επιχειρηματικός τρόπος σκέψης δίνει ένα πελατολόγιο του ενός τρίτου μιας χώρας έτσι, χωρίς ρίσκο, χωρίς να αποτιμάται αυτό ουσιαστικά στην αξία της εταιρείας; Πού έχει ξανασυμβεί αυτό; Και ποιο πελατολόγιο δεν είναι υποχρεωμένο το κράτος να ρωτήσει, για να μπορέσει να φθάσει στο σημείο να περάσει σε μια άλλη εταιρεία;
Είπαμε και στην επιτροπή, είπαμε και χθες και θα συνεχίσουμε να λέμε ότι έχει γίνει αντίστοιχη ερώτηση στον αρμόδιο Επίτροπο Ενέργειας, ο οποίος είχε κάθετα τοποθετηθεί εναντίον οποιασδήποτε μεταφοράς του πελατολογίου, χωρίς την προηγούμενη έγκριση του καταναλωτή.
Εμείς πώς πάμε να κάνουμε αυτήν τη μεταφορά του πελατολογίου; Και επίσης πώς γίνεται να βγαίνουν εδώ Βουλευτές της Νέας Δημοκρατίας και του ΠΑΣΟΚ και να μιλούν για Κοινοτικό Δίκαιο, τη στιγμή που υπάρχει μια τέτοια τεράστια στρέβλωση; Θα μας απαντήσετε σε αυτό;
Θα πω και δυο πράγματα για τις προτάσεις που φέρατε. Να επισημάνω, γιατί είναι απαράδεκτο αυτό που συμβαίνει, πως έχουμε φθάσει στην τελευταία μέρα, στις τελευταίες ώρες ουσιαστικά αυτής της συνεδρίασης και ακόμη οι προτάσεις σας έχουν τον τίτλο «προτεινόμενες ρυθμίσεις». Τι σημαίνει «προτεινόμενη ρύθμιση»; Θα ενταχθούν ή δεν θα ενταχθούν στο νομοσχέδιο; Για να έχουν ενταχθεί στο νομοσχέδιο πρέπει να λέει από πάνω «νομοτεχνικές βελτιώσεις» και από κάτω να υπογράφει ο Υπουργός.
Επίσης, εμείς παρ’ ότι ζητήσαμε –θα το πω για τον κόσμο- απόσυρση του νομοσχεδίου, παρ’ ότι ζητήσαμε δημοψήφισμα για αύριο, θα προσπαθήσουμε να συνεισφέρουμε σε αυτές τις βελτιώσεις, διότι θεωρούμε ότι η ΔΕΗ είναι τεράστιο ζήτημα για την αναπτυξιακή προοπτική της χώρας, που δεν μπορούμε να παίζουμε με αυτήν.
Θα μιλήσω για δυο-τρία πράγματα, όπως ότι στην παράγραφο 5 του άρθρου 8 πρέπει να οριστεί το ποσοστό που μεταβιβάζεται στην αντίστοιχη εταιρεία. Πρέπει να μιλάει καθαρά για ποσοστό του 30%, που θα αναφέρεται στις συμβάσεις, στις δανειακές υποχρεώσεις, στα επενδυτικά προγράμματα, στα πάντα. 
Επίσης, δεν γίνεται να λέτε ότι η ΔΕΗ που θα μείνει πίσω θα είναι ανταγωνιστική, τη στιγμή που δεν θα διασφαλίσετε τους ίδιους όρους και για το δυναμικό που θα δουλεύει στη ΔΕΗ. Ουσιαστικά δεν μπορεί μια ΔΕΚΟ, με τις αγκυλώσεις του δημοσίου, να μην μπορεί να προσλάβει κανέναν άνθρωπο, κανένα προσωπικό εξειδικευμένο ή ανθρώπους της αγοράς, να λέτε ότι θα έχει τις ίδιες συνθήκες διαμόρφωσης του ανταγωνισμού με τη νέα εταιρεία.
Επίσης, δεν γίνεται να φέρνετε αυτήν τη νομοτεχνική βελτίωση –την πρόταση μάλλον, γιατί κι αυτό δεν είναι νομοτεχνική βελτίωση, αλλά πρόταση μόνο– τη στιγμή που μιλάτε για άλλο τύπο απαλλοτριώσεων στην Ελλάδα. Ποια παρέκκλιση σας δίνει το δικαίωμα να το κάνετε αυτό; Υπάρχει ο νόμος περί απαλλοτριώσεων, που είναι πάρα πολύ σοβαρός στην Ελλάδα. Πώς γίνεται οι νέες απαλλοτριώσεις που θα κάνει η εταιρεία –και να το ακούσει ο κόσμος- να γίνονται με έξοδα του ελληνικού δημοσίου και όχι της ίδιας της εταιρείας;
(Στο σημείο αυτό κτυπάει επανειλημμένα το κουδούνι λήξεως του χρόνου ομιλίας της κυρίας Βουλευτού)
Ολοκληρώνω, κύριε Πρόεδρε. 
Αυτή την πρόταση αποσύρτε την, όπως ήρθε, με την τροποποίηση που φέρατε, γιατί είναι μέγα σκάνδαλο. Θα κληθούμε όλοι να απολογηθούμε.
Εάν θέλει να κάνει απαλλοτριώσεις η νέα εταιρεία, θα γίνει εις βάρος της νέας εταιρείας και όχι του ελληνικού δημοσίου. Αυτά τα πράγματα είναι πολύ σοβαρά, για να τα φέρνετε έτσι στη Βουλή.
Ευχαριστώ πολύ.",361572,""," ΝΙΚΗ ΦΟΥΝΤΑ",286,"",286
"45306","
"," Ευχαριστούμε πολύ. 
Τον λόγο έχει ο ειδικός αγορητής του Κομμουνιστικού Κόμματος Ελλάδας κ. Καραθανασόπουλος.",361573,"Chairman","ΠΡΟΕΔΡΕΥΩΝ",275,"",275
"45307"," 
"," Ευχαριστώ, κύριε Πρόεδρε. 
Ποια είναι η κριτική μας απέναντι στην Κυβέρνηση; Δεν εστιάζουμε την κριτική μας στο ότι το συγκεκριμένο νομοσχέδιο είναι αποσπασματικό ή ότι αφορά έναν κακό σχεδιασμό της Κυβέρνησης. Κατά τη γνώμη μας, υπηρετεί έναν αντιλαϊκό σχεδιασμό και έτσι ήταν ο σχεδιασμός στο παρελθόν, για κάποιους, όπως η Αξιωματική Αντιπολίτευση, που φλερτάρει με τη δεκαετία του ’50.
Σήμερα είναι αντιλαϊκός ο σχεδιασμός γι’ αυτούς οι οποίοι περιορίζουν την πάλη μόνο στο συγκεκριμένο νομοσχέδιο και ξεχνούν όλα τα υπόλοιπα και τη διαμορφωθείσα πραγματικότητα, αλλά και θα είναι αντιλαϊκός ο σχεδιασμός, με βάση και τους κυβερνητικούς σχεδιασμούς και επιλογές για τον διαχωρισμό της ΔΕΗ, από τη στιγμή που κυριαρχούν και εντάσσεται ο σχεδιασμός αυτός στους νόμους της καπιταλιστικής αγοράς.
Απ’ αυτήν την άποψη έχει ιδιαίτερη σημασία να δούμε από ποια σκοπιά είναι το «όχι» του καθένα. Το δικό μας «όχι» είναι από τη σκοπιά της υπεράσπισης και της ικανοποίησης των λαϊκών αναγκών και στα ζητήματα της ενέργειας. Είναι από τη σκοπιά της υπεράσπισης των δικαιωμάτων των εργαζόμενων και στον τομέα της ενέργειας.
Αλήθεια, με το σχέδιο της Κυβέρνησης θα υπάρξει επιδείνωση; Η Κυβέρνηση ισχυρίζεται το αντίθετο. Όμως, η πραγματικότητα είναι αμείλικτη και θα παρακαλούσαμε εδώ να σταματήσει το παιχνιδάκι της παράθεσης διαφόρων στοιχείων. Γιατί γνωρίζουμε πολύ καλά και εμείς πώς μπορούν να αξιοποιηθούν τα διάφορα στατιστικά στοιχεία και με ποια χρονική σειρά δίνει το ένα ή το άλλο αποτέλεσμα, όταν η πραγματικότητα είναι αμείλικτη. 
Για παράδειγμα, είναι δυνατόν να ισχυρίζεται η συγκυβέρνηση ότι στις υπόλοιπες χώρες της Ευρωπαϊκής Ένωσης που έχει προχωρήσει η απελευθέρωση της αγοράς ηλεκτρικής ενέργειας και συμμετέχουν ή έχουν το πάνω χέρι οι ιδιωτικοί επιχειρηματικοί όμιλοι, έχει βελτιωθεί η κατάσταση με τα τιμολόγια τα λαϊκά, ότι μειώθηκαν οι τιμές, όταν η ίδια παραδέχεται –γιατί αυτά είναι τα επίσημα στοιχεία της EUROSTAT- ότι υπάρχουν πενήντα εκατομμύρια άτομα στην Ευρωπαϊκή Ένωση, που ζουν υπό συνθήκες ενεργειακής φτώχειας, δηλαδή αδυνατούν να ικανοποιήσουν τις στοιχειώδεις ανάγκες στην ενέργεια; Άρα πώς μπορεί να έχει γίνουν αυτά τα πράγματα ταυτόχρονα; Αυτά δεν γίνονται και τα δύο μαζί, κύριοι Υπουργοί. 
Έτσι, λοιπόν, έχουμε συνολικά αύξηση των τιμολογίων. Εκεί οδήγησε η απελευθέρωση της αγοράς ηλεκτρικής ενέργειας και έχουμε παντού επιδείνωση της θέσης των εργαζόμενων. Και στην Ελλάδα τριάντα πέντε χιλιάδες ήταν πριν από την απελευθέρωση οι εργαζόμενοι στη ΔΕΗ, ενώ δεκαοκτώμισι χιλιάδες είναι σήμερα.
Κυριαρχούν οι ευέλικτες σχέσεις εργασίας, οι συμβασιούχοι, κυριαρχούν στα ορυχεία και στην παραγωγή οι εργολαβίες με τη μαύρη, ουσιαστικά, εργασία. Και δεν είναι μόνο στον τομέα της ενέργειας. Θαυμάζει η Κυβέρνηση τον τομέα της τηλεπικοινωνίας. 
Κάτω από ποιες συνθήκες εργάζονται οι εργαζόμενοι στις ιδιωτικές επιχειρήσεις της τηλεπικοινωνίας, κύριε Υπουργέ; Με τι συλλογικές συμβάσεις; Υπάρχουν συλλογικές συμβάσεις; Μόνο για το 60%. Το υπόλοιπο 40% εργάζεται με ατομικές συμβάσεις, που πολλές φορές είναι συμβάσεις αυθαίρετες, στην κυριολεξία. Μάλιστα, το μεγαλύτερο κομμάτι αυτών των συλλογικών συμβάσεων λήγει το 2014. 
Απ’ αυτήν την άποψη, λοιπόν, φαίνεται πολύ καθαρά πώς θα διαμορφωθούν οι συνθήκες για τους εργαζόμενους. 
Έτσι, λοιπόν, το παρόν νομοσχέδιο –κι εδώ δεν χωράει καμμία αμφιβολία- αποτελεί κρίκο της συνολικότερης πολιτικής της Ευρωπαϊκής Ένωσης, της απελευθέρωσης, δηλαδή, της αγοράς ηλεκτρικής ενέργειας. 
Απ’ αυτήν την άποψη γεννάται ένα πολύ μεγάλο ερώτημα: Μπορεί αλήθεια κάποιος που αποδέχεται αυτήν την πολιτική της απελευθέρωσης της αγοράς ηλεκτρικής ενέργειας, που αποδέχεται τη δράση των ιδιωτικών επιχειρηματικών ομίλων στον τομέα της ενέργειας, που αποδέχεται συνολικά την κυριαρχία των μονοπωλίων στην οικονομία, να λέει ότι μπορεί να διασφαλίσει, να ικανοποιήσει τις λαϊκές ανάγκες, όπως κάνουν τα άλλα αντιμνημονιακά κόμματα, κατηγορώντας την Κυβέρνηση και το κόμμα της Αξιωματικής Αντιπολίτευσης; Δηλαδή, τη στιγμή που διυλίζουν τον κώνωπα –γιατί αυτό είναι το συγκεκριμένο νομοσχέδιο, ένα τμήμα- καταπίνουν την κάμηλο. 
Υπάρχουν, δηλαδή, και «όχι» που δεν αμφισβητούν τις παραπάνω στρατηγικές επιλογές, δεν αμφισβητούν επί της ουσίας την ανάγκη ικανοποίησης των επιχειρηματικών ομίλων και καλλιεργούν αυταπάτες στον κόσμο ότι μπορεί να υπάρξει στο πλαίσιο αυτό μια φιλολαϊκή διαχείριση, τη στιγμή που οι ίδιοι, μαζί με τις ηγεσίες του συνδικαλιστικού κινήματος, έχουν ευθύνες τεράστιες, γιατί ιστορικά έχουν αποδεχθεί αυτήν την πολιτική είτε από τη Συνθήκη του Μάαστριχτ είτε μιλώντας για υγιή ανταγωνισμό, για υγιή απελευθέρωση της αγοράς. 
Γιατί έγινε σήμερα η απελευθέρωση της αγοράς της ηλεκτρικής ενέργειας; Γιατί αποτελεί στρατηγική επιλογή της Ευρωπαϊκής Ένωσης; Γιατί ανταποκρίνεται στις σημερινές ανάγκες του κεφαλαίου. Υπάρχουν σήμερα τα συσσωρευμένα κεφάλαια, άρα πρέπει να διαμορφωθούν νέοι τομείς επενδυτικής επιχειρηματικής δραστηριότητας για να θωρακιστεί η κερδοφορία. Όμως, έτσι κάθε φορά, σε αυτή τη βάση, γίνεται ο αστικός σχεδιασμός, με βάση τις ανάγκες του κεφαλαίου. Έτσι κι αύριο, για παράδειγμα, μπορεί το ίδιο το αστικό κράτος να σπεύσει να εξυγιάνει τις χρεοκοπημένες ενεργειακές μονάδες. Και, βεβαίως, αυτή η εξυγίανση θα γίνει σε βάρος των ίδιων των εργαζόμενων, σε βάρος των λαϊκών στρωμάτων. 
Ποιος, λοιπόν, κρύβεται πίσω απ’ αυτήν την επιλογή και στο συγκεκριμένο νομοσχέδιο; Κρύβονται, μήπως, οι δανειστές και η τρόικα; Εμείς λέμε καθαρά ότι δεν είναι αυτοί, οι οποίοι κρύβονται πίσω από το σημερινό νομοσχέδιο. Πίσω από το σημερινό νομοσχέδιο κρύβεται το κεφάλαιο και η ικανοποίηση των αναγκών του, κρύβονται οι πολιτικές της Ευρωπαϊκής Ένωσης που εξυπηρετούν αυτές τις ανάγκες του κεφαλαίου. 
Γι’ αυτόν ακριβώς τον λόγο και δεν είναι τυχαίο ότι σε αυτό το πλαίσιο της απελευθέρωσης της αγοράς ηλεκτρικής ενέργειας υπάρχει σκανδαλώδης στήριξη του ίδιου του αστικού κράτους σε όλα τα προηγούμενα χρόνια, τεράστια προνόμια, τεράστια κίνητρα για ιδιωτικές επενδύσεις στις ανανεώσιμες πηγές ενέργειας, των αιολικών και των φωτοβολταϊκών, σκανδαλώδης στήριξη σε επενδύσεις σε εισαγόμενα καύσιμα, όπως το φυσικό αέριο. Αυτή την ανάγκη του κεφαλαίου υπηρετούν οι ιδιωτικοποιήσεις σήμερα και των λιγνιτικών και θερμικών μονάδων και των υδροηλεκτρικών έργων. 
Αυτή, ακριβώς, την ανάγκη υπηρετούν και οι εγγυημένες υψηλές τιμές, κατά τις οποίες είναι υποχρεωμένο το σύστημα να απορροφά την παραγόμενη ενέργεια. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Ολοκληρώνω, κύριε Πρόεδρε, σε ένα λεπτό.",361574,""," ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",101,"",101
"45308"," 
"," Θα πάρετε κι εσείς τον χρόνο της δευτερολογίας;",361575,"Chairman","ΠΡΟΕΔΡΕΥΩΝ",275,"",275
"45309","
"," Περίπου. Δεν θα τον εξαντλήσω. 
Άρα, απ’ αυτήν την άποψη, είναι φανερό ποιος πρέπει να μπει στο στόχαστρο της διαπάλης. Βεβαίως, η Κυβέρνηση που υπηρετεί τα συμφέροντα του κεφαλαίου. Όμως, πρέπει να μπει συνολικά το ίδιο το κεφάλαιο, συνολικά, οι πολιτικές και οι θεσμοί που υπηρετούν τις ανάγκες του κεφαλαίου. Μόνο με αυτόν τον τρόπο μπορεί να υπάρξει ένα ρωμαλέο, αποτελεσματικό κίνημα, ένα κίνημα με αντοχές, που θα αξιοποιεί όλες τις μορφές πάλης, με στόχους πάλης αλλά και μορφές που θα σφυρηλατούν τη λαϊκή συμμαχία για να μπορέσει να αποκρούσει την αντιλαϊκή επίθεση, για να μπορέσει να αντιμετωπίσει την κρατική καταστολή των αγώνων και με επιστρατεύσεις, για να μη συμβιβάζεται με τη μοιρολατρία και την προσαρμογή στο συγκεκριμένο συσχετισμό δυνάμεων, για να διεκδικήσει όλα αυτά που σήμερα απαντούν στις ανάγκες. 
Πώς μπορεί να γίνει αυτό; Πώς μπορεί, δηλαδή, σήμερα να ικανοποιηθεί το σύνολο των αναγκών; Μόνο ένας τρόπος υπάρχει: Μόνο όταν φύγει από τη μέση η καπιταλιστική ιδιοκτησία, μόνο όταν σταματήσει να αποτελεί κίνητρο της οικονομίας το καπιταλιστικό κέρδος. 
Μόνο, λοιπόν, όταν ξεμπερδέψουμε απ’ αυτό το καπιταλιστικό κέρδος, μπορούμε να έχουμε μία παραγωγική ανασυγκρότηση προς όφελος του λαού, μια παραγωγική ανασυγκρότηση τέτοια, η οποία θα λύνει και τη μεγάλη αντίφαση που στον τομέα της ηλεκτρικής ενέργειας εκφράζεται στην αντίφαση ανάμεσα στον τεράστιο πλούτο παραγωγικών πηγών που υπάρχουν στη χώρα μας και στην εκτεταμένη ενεργειακή φτώχεια που μαστίζει ένα πολύ μεγάλο τμήμα των λαϊκών νοικοκυριών.",361576,""," ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",101,"",101
"45310"," 
"," Ευχαριστούμε πολύ, κύριε συνάδελφε. 
Τον λόγο έχει ο κ. Σταυρογιάννης, ειδικός αγορητής των Ανεξαρτήτων Δημοκρατικών Βουλευτών. 
ΝΙΚΟΛΑΟΣ ΣΤΑΥΡΟΓΙΑΝΝΗΣ: Ευχαριστώ, κύριε Πρόεδρε.
Κύριε Υφυπουργέ, κυρίες και κύριοι συνάδελφοι, η προτεινόμενη διάσπαση, ο κατακερματισμός και η ιδιωτικοποίηση της ΔΕΗ είναι μια επιλογή υψηλού ρίσκου και υψηλού κινδύνου όχι μόνο για την ενεργειακή ασφάλεια της χώρας μας αλλά και για το σύνολο της οικονομίας, αφού συνδέεται άρρηκτα με τα θέματα και κατανομής πλούτου και ισχύος. Βεβαίως, η ενέργεια αποτελεί έναν από τους κυριότερους μοχλούς ανάπτυξης και παραγωγικής ανασυγκρότησης που έχει ανάγκη η χώρα. Βεβαίως, μπορεί κάτω από προϋποθέσεις αυτό που προβλέπεται στο νομοσχέδιο να οδηγήσει σε καταστροφικά αποτελέσματα αντίστοιχα με αυτά που έχουν συμβεί σε άλλες χώρες, όπως είναι η Βραζιλία ή η Καλιφόρνια των Ηνωμένων Πολιτειών, όπως έδειξε το σκάνδαλο της κατάρρευσης της «ENRON», αλλά και τα μπλακ άουτ που έχουν συμβεί μέσα στην καρδιά της Ευρώπης, στην Κεντρική Ευρώπη.
Από το διαφωτιστικό παράδειγμα της Μεγάλης Βρετανίας, από την οποία ξεκίνησε και σε πολλά άλλα επίπεδα η ιδιωτικοποίηση, προκύπτει πως ο κατακερματισμός στην παραγωγή της ενέργειας δημιουργεί αξεπέραστα προβλήματα που τελικά πληρώνουν οι κοινωνίες και οι οικονομίες. Γι’ αυτό κι έχει αποδειχθεί σε όλες τις χώρες ότι οι καταναλωτές, η κοινωνία και οι παραγωγοί ζητούν ηλεκτρική ενέργεια και προβλέψιμη και φθηνή. 
Κυρίες και κύριοι συνάδελφοι, τα αποτελέσματα της απελευθερωμένης αγοράς της ενέργειας είναι γνωστά, με βάση τα όσα ανέφερα κι εγώ και οι συνάδελφοι ομιλητές. Και πέρα από τα προβλήματα που δημιουργήθηκαν, στην ουσία είχαμε ολιγοπωλιακή υπερσυγκέντρωση και αντί για μείωση, αύξηση των τιμών της ενέργειας, όσο κι αν ο Υπουργός προσπαθεί και το επαναλαμβάνει με τους γνωστούς πίνακες της EUROSTAT. Είπα και στην ομιλία μου επί της αρχής ότι υπάρχουν πολλοί τρόποι να μη λέει κανείς την αλήθεια. Βεβαίως, μετά από μακρόχρονη αύξηση των τιμών ή αφού έχουν αλλάξει πολλά δεδομένα, ερχόμαστε και λέμε, ναι, υπήρξε μια μείωση μεσοσταθμική 4%. Βέβαια, αφού είχαμε αύξηση 90%, μετά μπορεί να έχουμε και μία τέτοια μείωση.
Οι πολιτικές αποφάσεις και οι παρεμβάσεις, καθώς και το θεσμικό πλαίσιο, διαδραμάτισαν σε αυτή την πορεία σημαντικότατο ρόλο στο ενεργειακό τοπίο, όπως το ξέρουμε στην Ευρώπη και είτε διευκόλυναν τη σύμπραξη προκειμένου να δημιουργηθούν μεγάλοι παίκτες στον χώρο της ενέργειας, είτε περιόρισαν τον ανταγωνισμό και διευκόλυναν τη μεγέθυνση στην εγχώρια αλλά και στις διεθνείς αγορές, εκεί όπου οι φραγμοί εισόδου ήταν χαλαροί.  
Η μετατόπιση -γιατί αυτή είναι η ουσία- από την παραδοσιακή άποψη της λειτουργίας της δημόσιας επιχείρησης, που υπηρετούσε το δημόσιο συμφέρον, στο συμφέρον των μετόχων, είναι αυτό το αποτέλεσμα που όλοι γνωρίζουμε. 
Αντίθετα, όμως, με τις ευρωπαϊκές κυβερνήσεις και τις μεγάλες επιχειρήσεις του δημόσιου τομέα του ηλεκτρισμού που ή κατέφυγαν στην περίπτωση των στρατηγικών συγχωνεύσεων που οδήγησε σε εθνικούς πρωταθλητές και σε περιφερειακούς μεγάλους παίκτες της ενέργειας ή προσπάθησαν, εν πάση περιπτώσει, να διαφυλάξουν τον ανταγωνισμό και την οικονομική αποτελεσματικότητα, οι ελληνικές κυβερνήσεις -κυρίως οι τελευταίες- και η ΔΕΗ, δεν επέλεξαν έγκαιρα ούτε τη μία ούτε την άλλη οδό, αν και είχαν στο διάθεσή τους όλα σχεδόν τα δεδομένα από την πραγματικότητα της απελευθερωμένης αγοράς ενέργειας στις κυριότερες οικονομίες της Ευρωπαϊκής Ένωσης, αλλά και σε όλον τον κόσμο. Και δεν κατάφεραν, ούτε η δημόσια επιχείρηση ούτε οι κυβερνήσεις, να αξιοποιήσουν αυτά τα στοιχεία και να τα μετουσιώσουν, να τα εσωτερικεύσουν σε μία επωφελή προσαρμοσμένη στρατηγική στα καινούργια δεδομένα. 
Και σήμερα η Κυβέρνηση, χωρίς στρατηγικό σχεδιασμό, υπό τη δαμόκλειο σπάθη του μνημονίου, κατακερματίζει, διασπά τη ΔΕΗ, μέσω του πλέον σκληρού και αμφιλεγόμενου εργαλείου για την ιδιωτικοποίηση. 
Για όλους, λοιπόν, αυτούς τους λόγους που σας ανέφερα αυτή η λύση είναι η χειρότερη λύση και επιλογή υψηλού ρίσκου και κινδύνου για το σύνολο της χώρας και, βεβαίως, για την ενεργειακή της επάρκεια και ασφάλεια. 
Η προτεινόμενη από την Κυβέρνηση ιδιωτικοποίηση, κατάτμηση και εκχώρηση στα γνωστά συμφέροντα που λυμαίνονται τον χώρο της ενέργειας, ακόμη και σε χώρες με ισχυρές αντιμονοπωλιακές νομοθεσίες και πρακτικές, όπως μας λέει η διεθνής εμπειρία -όπως οι Ηνωμένες Πολιτείες- απέτυχαν και είχαν τεράστιο όχι μόνο κοινωνικό, αλλά και οικονομικό κόστος. Επαναλαμβάνω τι συνέβη στην Καλιφόρνια και τα μπλακ άουτ στη Νέα Υόρκη. 
Αυτό, μαζί με τα πρόσφατα δημοψηφίσματα που έγιναν, κύριε Υφυπουργέ, στο Αμβούργο και στο Βερολίνο, υπέρ της επιστροφής των εταιρειών κοινής ωφέλειας υπό κρατικό έλεγχο, δείχνουν ότι οι πολίτες επιθυμούν να υπάρχει έλεγχος από το κράτος και κρατική ιδιοκτησία στις επιχειρήσεις κοινής ωφέλειας. 
Στον αντίποδα αυτού που μόλις σας περιέγραψα, είναι η τάση για περιφερειοποίηση ή διεθνοποίηση των επιχειρήσεων και των οικονομιών. Ο ανταγωνισμός εκεί περιορίζεται σε άλλα επίπεδα, αλλάζοντας και την αποτελεσματικότητα αυτού. 
Οι εξαγορές, οι συγχωνεύσεις, οι ιδιωτικοποιήσεις, στις οποίες κάποιοι συνάδελφοι αναφέρονται εδώ συνεχώς, όντως αποτέλεσαν στην αρχή μέσο και χρήσιμα εργαλεία που χρησιμοποίησε ο μηχανισμός για κάποιες επενδύσεις. Όμως, το ουσιώδες πρόβλημα -και αν θέλετε η ουσία- δεν βρίσκεται στις ιδιωτικοποιήσεις αλλά στον ανταγωνισμό, που υποτίθεται ότι πρέπει να δημιουργήσουν με τις καινούργιες επιχειρήσεις οι ιδιώτες επενδυτές. 
Το ουσιώδες τώρα δεν βρίσκεται μόνο σε αυτά που αναφέρθηκαν αλλά και στις συμμαχίες, στις κοινοπραξίες, στις συνεργασίες έρευνας και γενικότερα στις υψηλού επιπέδου συμφωνίες που πολλές δημόσιες επιχειρήσεις ηλεκτρισμού σε άλλες ευρωπαϊκές χώρες επέλεξαν. 
Στις νέες, λοιπόν,  συμμαχίες, συνεργασίες και συνυπάρξεις έπρεπε να στραφεί και η δημόσια επιχείρηση, επιλέγοντας τον στρατηγικό επενδυτή, αυτόν που θα βοηθούσε τη δημόσια επιχείρηση να ανοιχτεί και σε άλλες αγορές. 
Γιατί; Διότι αντί της κοινής ευρωπαϊκής αγοράς ενέργειας η απελευθέρωση ανέδειξε επτά περιφερειακές επιμέρους αγορές που διαχωρίζονται είτε από το ανεπαρκές δίκτυο μεταφοράς, είτε από τους φυσικούς και θεσμικούς φραγμούς εισόδου που υπήρχαν. Και έτσι αναδείχθηκαν είτε οι εθνικοί πρωταθλητές είτε οι περιφερειακοί και πανευρωπαϊκοί παίκτες στον χώρο της ενέργειας -είναι γνωστό- στην Ιβηρική, στη Γαλλία, στην Ιταλία, στη Βρετανία, στην Κεντρική Ευρώπη, στη Βαλτική είτε στις σκανδιναβικές χώρες.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Θα πάρω και τον χρόνο της δευτερολογίας μου, κύριε Πρόεδρε.
Επειδή από αυτά που ξέρουμε θεωρείται αναπόφευκτη και η περιφερειοποίηση της Ανατολικής Ευρώπης ως απάντηση στη νέα οικονομική πραγματικότητα, εκεί έπρεπε να στοχεύει η ΔΕΗ αν είχε στρατηγικό πλάνο ή -αν θέλετε καλύτερα- εάν ως χώρα είχαμε στρατηγική σχετικά με το τι έπρεπε να κάνουμε. Γιατί πρέπει να μάθουμε να ζούμε και σε εθνικό και σε περιφερειακό και σε πανευρωπαϊκό επίπεδο. 
Τώρα για τα υπόλοιπα, ακόμη κι αν είχε σχεδιάσει η Κυβέρνηση την καλύτερη πλειοδοτική διαδικασία -που βεβαίως δεν είναι έτσι, ακούστηκε από όλες τις πλευρές- κι αν ακόμη ήταν διασφαλισμένη η είσπραξη του τιμήματος που θα αναλογούσε, το διακύβευμα είναι πολύ μεγαλύτερο και έχει να κάνει με την ενέργεια ως κοινωνικό αγαθό, με την υπερσυγκέντρωση πλούτου σε συγκεκριμένα συμφέροντα που λυμαίνονταν τα τελευταία χρόνια -κι όχι μόνο- τον χώρο της ενέργειας. Επίσης, έχει να κάνει και με την ουσία του προβλήματος, που δεν άπτεται μόνο ζητημάτων πολιτικής της ηθικής ή κοινωνικής δικαιοσύνης. Αλήθεια, μπορεί μία οικονομία και μία χώρα να επιβιώσει όταν έχουμε υπερσυγκέντρωση πλούτου σε ελάχιστους, εξαφάνιση, της μεσαίας τάξης; Και ποια θα είναι η επόμενη μέρα; 
Τέλος, η ιδιωτικοποίηση είναι ο ένας δρόμος. Ο άλλος δρόμος είναι η δημιουργία νέων επιχειρήσεων. Αυτό αναφέρθηκε και από τους συναδέλφους και έχουμε και χαρακτηριστικά παραδείγματα άλλων χωρών. Όμως, εμείς εδώ, στην πατρίδα μας, έχουμε το ιδιότυπο, αν θέλετε, καθεστώς να έχουμε κρατικοδίαιτους επιχειρηματίες, επιχειρηματίες οι οποίοι θέλουν να διασφαλίσουν τα κέρδη τους χωρίς να πάρουν κανένα ρίσκο.
Τέλος, το παράδειγμα της Σκανδιναβίας, στο οποίο αναφέρθηκε η κ. Φούντα προηγουμένως, έχει δείξει ότι μία επιτυχής απελευθέρωση, μεταρρύθμιση στον χώρο της αγοράς της ενέργειας -και όχι μόνο- μπορεί να προχωρήσει και χωρίς τις μεθόδους που επιλέγετε εσείς και υπό συνθήκες ανταγωνισμού οι δημόσιες επιχειρήσεις κοινής ωφέλειας να είναι και αποδοτικές και ανταγωνιστικές. 
Πολλά πράγματα θα έπρεπε να έχουν προβλεφθεί και να έχουν γίνει σωστά. Διότι είναι πολύ πιο δύσκολο να διορθώνεις μετά με άλλες πολιτικές αποφάσεις, συνέπειες πολιτικών που αφήνουν, αν θέλετε, βαθιά το στίγμα τους στην κοινωνία και στην οικονομία. 
Πρέπει επιτέλους η στρατηγική να μπει και στο λεξιλόγιο της χώρας μας όσον αφορά και τις μεγάλες επιχειρήσεις, όπως είναι η ΔΕΗ, αλλά και η χώρα μας και η οικονομία μας. Βεβαίως, αυτό προϋποθέτει και άλλα πράγματα, όπως θεσμούς που να λειτουργούν, λειτουργίες επιλογής προσώπων και πολιτικών,  παροχή κινήτρων γι’ αυτό, αλλά και μηχανισμό ελέγχου και ευθύνης που πρέπει να προέρχεται κυρίως από τις υπεύθυνες εξουσίες. 
Ο τρόπος με τον οποίον νομοθετείτε, όμως, για μία ακόμη φορά, κύριε Υφυπουργέ, δείχνει ότι τίποτα από όλα αυτά δεν λαμβάνει υπ’ όψιν η Κυβέρνησή σας. Γι’ αυτό όχι μόνο καταψηφίζουμε το παρόν νομοσχέδιο, αλλά πιστεύουμε πως είτε με την επιλογή να αποφασίσει ο ελληνικός λαός τι ακριβώς θα γίνει στο ζήτημα της ιδιωτικοποίησης της ΔΕΗ, είτε ακόμη και ζητήματα αντισυνταγματικότητας που έθεσε ο Κοινοβουλευτικός μας Εκπρόσωπος  και μπορούν να κριθούν από την ελληνική δικαιοσύνη, θα υπάρξει απάντηση και σίγουρα αυτός ο νόμος αν ψηφιστεί, δεν θα εφαρμοστεί. 
Ευχαριστώ πολύ, κύριε Πρόεδρε.",361577,"Chairman","ΠΡΟΕΔΡΕΥΩΝ",275,"",275
"45311"," 
"," Ευχαριστούμε πολύ, κύριε συνάδελφε. 
Τον λόγο έχει ο κ. Μαρκόπουλος.",361578,"Chairman","ΠΡΟΕΔΡΕΥΩΝ",275,"",275
"45312","
"," Ευχαριστώ, κύριε Πρόεδρε.   
Κύριε Υπουργέ, κυρίες και κύριοι συνάδελφοι, είναι σοβαρή η συζήτηση, σοβαρό το θέμα, βαθύτατα ιδεολογικό θα έλεγα. Και κακώς πολλοί συνάδελφοι σ’ αυτήν την Αίθουσα προσπαθούν να διαχειριστούν το ζήτημα της αποκρατικοποίησης της ΔΕΗ ως ένα  διαχειριστικό ζήτημα της οικονομίας. Γιατί;
Το πιο σοβαρό και το πιο αρνητικό απ’ όσα άκουσα σε αυτήν την Αίθουσα ήταν διά στόματος του Αρχηγού της Αξιωματικής Αντιπολίτευσης, ο οποίος είπε ότι ψάχνουμε στο πρόσωπο των Βουλευτών του ΣΥΡΙΖΑ χρήσιμους ηλίθιους. 
(Στο σημείο αυτό την Προεδρική Έδρα καταλαμβάνει ο Γ΄ Αντιπρόεδρος της Βουλής κ. ΧΡΗΣΤΟΣ ΜΑΡΚΟΓΙΑΝΝΑΚΗΣ )
Ακούστε, κύριοι συνάδελφοι, δεν είστε ηλίθιοι. Επομένως, επειδή δεν είστε ηλίθιοι, δεν έχετε το άλλοθι να μπορείτε να λέτε τόσα ψεύδη και τόσα παραπλανητικά σε αυτήν την Αίθουσα. 
Βεβαίως, δεν είστε χρήσιμοι. Διότι χρήσιμοι Βουλευτές και χρήσιμο κόμμα σε ένα δημοκρατικό διάλογο σε αυτήν την Αίθουσα είναι το κόμμα το οποίο έχει προτάσεις, όχι αντιθέσεις. Είναι το κόμμα το οποίο πηγαίνει τη χώρα μπροστά και όχι πίσω. Είναι το κόμμα εκείνο, το οποίο αντιμετωπίζει τα πραγματικά προβλήματα που έχει να αντιμετωπίσει ένα σχέδιο νόμου, το οποίο φέρνει η όποια Κυβέρνηση. Και ποια είναι τα πραγματικά προβλήματα;    
Τα πραγματικά προβλήματα της ΔΕΗ είναι ότι πράγματι είναι μια εταιρεία μοναδική, μονοπωλιακή παραγωγής ηλεκτρικής ενέργειας στη χώρα, η οποία, όμως, δεν είναι ούτε κρατική, διότι σε ένα πολύ μεγάλο ποσοστό είναι ιδιωτικοποιημένη –κανείς δεν το είπε από τον ΣΥΡΙΖΑ, γιατί προφανώς δεν θέλετε να το αντιμετωπίσετε- αλλά δεν είναι ούτε ιδιωτική ως προς το μάνατζμεντ, γιατί προφανώς η διοίκηση της διορίζεται από το κράτος. 
Ξεκινάμε, λοιπόν, από το υπ’ αριθμόν ένα πρόβλημα σήμερα της ΔΕΗ, ότι δεν είναι ούτε κρατική ούτε ιδιωτική. Δεν μπορεί, δηλαδή, να αντέξει ούτε τον ανταγωνισμό ούτε να γλιτώσει, όμως, από το θεσμικό πλαίσιο είτε των διορισμών μέσω του ΑΣΕΠ -δηλαδή δυσκινησία- ούτε κυρίως το πλαίσιο των κρατικών προμηθειών, ούτε ό,τι συνοδεύει τις κρατικές προμήθειες, κυρίες και κύριοι συνάδελφοι. 
Εσείς όλοι, όλοι μας κατά καιρούς, ανάλογα με τη θέση που είχαμε σε αυτήν την Αίθουσα, έχουμε πολλές φορές πει πάρα πολλά για όλες τις μορφές των δημοσίων προμηθειών της ΔΕΗ. Και κατακρίναμε αυτήν την εταιρεία για τον τρόπο που πολλές φορές διαχειρίστηκε τον θεσμό των κρατικών προμηθειών. Είχαμε δικαστήρια, σκανδαλολογίες, κουβέντες πολλές. 
Αυτήν τη ΔΕΗ ζηλεύετε; Αυτήν τη ΔΕΗ επιθυμείτε; Εκεί θέλετε να επιστρέψουμε; Διότι δεν μπορώ να καταλάβω κάτι. Δεν μπορώ να αντιληφθώ ότι είναι δυνατόν να υπάρχουν κόμματα σ’ αυτήν την Αίθουσα που θέλουν να ελπίζουν ότι το μέλλον τους είναι η επανάληψη ενός τραγικού παρελθόντος. Και αυτό δεν αφορά μόνο τη ΔΕΗ. Αφορά όλη τη διαχείριση της οικονομίας. Διότι αυτό, το οποίο μας λέτε σε αυτήν την Αίθουσα επί μήνες τώρα είναι ότι απλά θέλετε να μείνουμε στάσιμοι σε αυτά που έχουμε. Μα, δεν ξέρετε ότι αν κάνουμε τα ίδια πράγματα για τα ίδια προβλήματα θα φέρουμε τα ίδια αποτελέσματα; Είστε ευχαριστημένοι από την οικονομία; Είστε ευχαριστημένοι από τη ΔΕΗ; Αυτό θέλετε; Βγείτε και πείτε το στους πολίτες. Όχι στους συνδικαλιστές της ΔΕΗ, όχι δηλαδή στο παράδειγμα του κυβερνητικού συνδικαλισμού που αναπτύχθηκε και διδάχθηκε κατεξοχήν από τη ΓΕΝΟΠ ΔΕΗ, τους πρωταγωνιστές της οποίας διαφυλάσσετε στα διδακτήρια του κόμματος σας. Διότι αυτό κάνετε. Απευθύνομαι στον ΣΥΡΙΖΑ. Έφυγαν από το ΠΑΣΟΚ και ήρθαν σε εσάς. Αυτή είναι η πραγματικότητα. Αυτήν τη ΔΕΗ θέλετε; Θέλετε τη ΔΕΗ των κρατικών προμηθειών, των πιθανών σκανδάλων, του κυβερνητικού συνδικαλισμού; Αυτό ζηλεύετε; Σε αυτό θέλετε να μείνουμε; Βγείτε και πείτε το στους πολίτες. Και θα πάρετε απάντηση. Πείτε το ελεύθερα. Βγείτε έξω στην κοινωνία να τους ρωτήσετε. 
Είπατε ότι η ιδιωτικοποίηση θα αυξήσει τις τιμές. Κανείς από όσους αντιπολιτεύονται ή αντιμάχονται αυτό το σχέδιο νόμου, δεν είπε μια λέξη για τη ΡΑΕ. 
Τι είναι η Ρυθμιστική Αρχή Ενέργειας, κυρίες και κύριοι συνάδελφοι; Είναι η ρυθμιστική αρχή, η συνταγματικά κατοχυρωμένη, η ηγεσία της οποίας επιλέγεται με τα 3/5 της Διάσκεψης των Προέδρων, δηλαδή με ευρύτατη πλειοψηφία, ουσιαστικά με συναίνεση όλων σχεδόν των κομμάτων, η οποία ρυθμίζει τους ανταγωνισμούς στη ΔΕΗ, τις τιμές και κάνει την παρακολούθηση της εταιρείας. Το ίδιο θα κάνει με τη νέα εταιρεία, τη μικρότερη. Κι αν μεθαύριο, μετά από χρόνια, προκύψει και τρίτη εταιρεία, το ίδιο θα κάνει. Άρα γιατί αγωνιάτε για τις τιμές; Υπάρχει σε αυτό το σχέδιο νόμου εξαφάνιση της ΡΑΕ; 
Η ΡΑΕ είναι στο Σύνταγμα, κυρίες και κύριοι συνάδελφοι. Η ΡΑΕ είναι μια από τις ελάχιστες, θεσμοθετημένες ρυθμιστικές αρχές του ελληνικού Συντάγματος. Άρα πέφτει και το άλλο επιχείρημα της αύξησης των τιμών. 
Εκτός αν θέλετε να πείτε ότι μια νέα εταιρεία που θα προκύψει, έστω με αυτόν τον τρόπο –θα συζητήσουμε σε λίγο τον τρόπο- θα αυξήσει τις τιμές έναντι της άλλης, της μεγαλύτερης που θα πουλάει φθηνότερα. Θα εξαφανιστεί, κυρίες και κύριοι συνάδελφοι. Είναι απλά τα πράγματα. Και δεν καταλαβαίνω γιατί δεν τα βλέπετε. 
Γι’ αυτό μιλώ για πλάνη. Γι’ αυτό λέω ότι δεν είστε ηλίθιοι. Και μην προκαλείτε με αυτόν τον τρόπο. Γι’ αυτό σας λέω ότι ο ΣΥΡΙΖΑ έχει ένα τεράστιο ιδεολογικό και πολιτικό βάρος. Επιθυμεί την επανάληψη ενός τραγικού φαινομένου οργάνωσης διοίκησης και διαχείρισης ενός κράτους, μιας επιχείρησης. Επενδύετε στην κρατική επιχειρηματικότητα. Προσπαθείτε να μας πείτε ότι αυτό που απέτυχε από τη Μεταπολίτευση και μετά είναι το δικό σας ιδεολογικό χαλί. Βγείτε και πείτε το σε αυτήν την κοινωνία που με αγωνία προσπαθεί να ξεφύγει από τον χαλκά και από τα δεσμά αυτής της κρίσης που έχει μπει. 
Είπατε ότι ιδιωτικοποιούμε την ενέργεια και χάνεται ένα σοβαρό ενεργειακό εργαλείο για την ανάπτυξη της χώρας. Γιατί; Η άλλη ΔΕΗ εξαφανίζεται; Εκεί είναι με βασικό μέτοχο το κράτος. Πώς εξαφανίζονται τα ενεργειακά εργαλεία του κράτους; Αμφισβητείτε. Το τίμημα με το οποίο θα εκχωρηθεί, θα πουληθεί ουσιαστικά με δημόσιο διεθνή διαγωνισμό. Είναι το 30% της υπάρχουσας ΔΕΗ. Όσοι το λένε αυτό, είναι πιο έξυπνοι από τους ιδιώτες μετόχους της υπάρχουσας ΔΕΗ; Δηλαδή, αυτοί που έβαλαν τα λεφτά τους στη ΔΕΗ δεν ανησυχούν και ανησυχούν κάποιοι σε αυτήν την Αίθουσα ότι αυτοί πιθανόν από την πώληση θα χάσουν χρήματα. Αυτοί δεν μιλούν στην Επιτροπή Κεφαλαιαγοράς. Αυτοί περιμένουν τον διαγωνισμό για να πάρει το κεφάλαιο της ΔΕΗ αυτά που θα πάρει από την πώληση του 30% και ανησυχείτε εσείς. Πώς ανησυχείτε για τα λεφτά των άλλων όταν οι άλλοι δεν ανησυχούν για τα χρήματα τα δικά τους; Άλλη πλάνη τρομερή, την οποία προσπαθείτε να διασπείρετε στον ελληνικό λαό. 
Είπατε σε αυτήν την Αίθουσα κι ακούστηκε πολύ δυνατά, ότι επιδοτούνται από χρήματα πολλά οι ιδιώτες στις ανανεώσιμες πηγές ενέργειας. Κατ’ αρχάς, να πούμε ότι αυτή είναι ευρωπαϊκή πολιτική, ότι οι επιδοτήσεις είναι ευρωπαϊκά χρήματα κι ότι η καθαρή ενέργεια, το καθαρό κράτος, η μείωση των ρίπων, η μείωση του διοξειδίου του άνθρακα, η μείωση αυτών που πρέπει να πληρώνει κάθε επιχείρηση ιδιωτική ή δημόσια που παράγει ρίπους, κοστίζει, κυρίες και κύριοι συνάδελφοι. Εκτός αν ξαφνικά απολέσουμε πλήρως σε αυτήν την Αίθουσα τις αρχές τις παγκόσμιας οικολογίας. Εκτός αν πετάξουμε στα σκουπίδια τις παγκόσμιες συμφωνίες του Κιότο. Εκτός αν θέλουμε να γίνουμε κεντρική Αφρική. Αυτό θέλουμε, κυρίες και κύριοι συνάδελφοι; Δεν ξέρετε ότι η καθαρότητα κοστίζει; 
Κι ενώ κοστίζει η καθαρότητα, την οποία προσπαθούμε να προσεγγίσουμε από την παραγωγή ενέργειας σε αυτό το κράτος, παρά ταύτα η τιμή της ΔΕΗ, του ηλεκτρικού ρεύματος στην Ελλάδα είναι από τις πιο χαμηλές παρά την προσπάθεια που γίνεται. Και αυτό προφανώς οφείλεται στις επιδοτήσεις τις ευρωπαϊκές που αν δεν τις είχαμε ή θα είχαμε πολύ ακριβό ρεύμα ή θα είχαμε πολύ βρώμικη ενέργεια. 
Κλείνοντας, κυρίες και κύριοι συνάδελφοι, κύριε Υπουργέ, θέλω να πω πως θεωρώ ότι η Κυβέρνηση κάνει το σωστό. Πρέπει να εμφανίζεται ανά πάσα στιγμή η Κυβέρνηση και η πλειοψηφία ότι κάνει το σωστό, όχι γιατί σύρεται, αλλά γιατί το επιλέγει. Διότι είναι επιλογή οικολογίας, είναι επιλογή οικονομίας, είναι επιλογή πολιτικής, είναι πολιτική ιδεολογική να πάμε σε έναν ανταγωνισμό, ότι δεν θέλουμε μονοπώλια, όπως δεν τα θέλει όλη η Ευρώπη. Δεν θέλουμε ούτε κρατικά ούτε ιδιωτικά μονοπώλια. Θέλουμε ρύθμιση της αγοράς, να κατακτήσουμε, δηλαδή, αυτό που έγινε στην τηλεφωνία, στην κινητή τηλεφωνία, αυτό που έγινε στο λιμάνι Πειραιά, αυτό για το οποίο κάποιοι από την αντιπολίτευση –οι περισσότεροι, ακόμα και μέλη του ΠΑΣΟΚ και Βουλευτές και ο πρώην Πρωθυπουργός- διαμαρτύρονταν τότε με σηκωμένη τη γροθιά και που σήμερα αποτελεί τη μεγαλύτερη εστία προσλήψεων. 
Λένε μερικοί: «Με τι τιμές;». Με αυτές τις τιμές που κινείται όλη η Ελλάδα. Με τις τιμές που επιβάλλει, δυστυχώς, η κρίση. Με τις τιμές, στις οποίες αν δεν σκαρφαλώσουμε πάνω σε αυτές κι αν δεν χτίσουμε μια νέα οικονομία, δεν θα χτίσουμε μια νέα Ελλάδα. 
Είπαμε, όμως, ότι εσείς είστε υπέρ του αποτυχημένου μοντέλου και θέλετε τη στασιμότητα εκεί ακριβώς που βρισκόμαστε. Αυτό πουλάτε στην κοινωνία. Επενδύετε στον φόβο των πολιτών, ενώ εμείς επενδύουμε στη χώρα. 
Υπό αυτήν την έννοια, βεβαίως, δεν είστε ηλίθιοι, αλλά ασφαλώς και δεν είστε χρήσιμοι. Είστε απλά οπισθοδρομικοί! 
Ευχαριστώ πολύ.
(Χειροκροτήματα από την πτέρυγα της Νέας Δημοκρατίας)",361579,""," ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",176,"",176
"45313","
"," Ευχαριστούμε, κύριε συνάδελφε. 
Τον λόγο έχει η κ. Σταμπουλή. Απούσα. Διαγράφεται. 
Τον λόγο έχει ο κ. Μπάρκας.",361580,"Chairman","ΠΡΟΕΔΡΕΥΩΝ",175,"",175
"45314","
"," Ευχαριστώ, κύριε Πρόεδρε.
Είναι σαφές, κύριε Πρόεδρε, από τα ερωτήματα όπως τίθενται και κατά τη διάρκεια της συγκεκριμένης συζήτησης, ότι έχει ενσκήψει η λογική αντιπαράθεση που όντως έχουμε με τη συγκυβέρνηση, η οποία είναι ιδεολογική. 
Είναι σαφές ότι αυτό που πράττει η συγκυβέρνηση το πιστεύει. Το ξέρουμε ότι το πιστεύει. Είναι υπέρ της πλήρους απελευθέρωσης της αγοράς, υπό την έννοια ότι δεν θέλει τίποτα υπό δημόσιο έλεγχο παρά μόνο όλα να δίνονται στους ιδιώτες. 
Είναι γεγονός, κύριε Μαρκόπουλε, ότι διεκδικείτε την ιδιωτικοποίηση των πάντων και, βεβαίως, είστε υπέρ των ιδιωτικών μονοπωλίων. 
Κύριοι συνάδελφοι, υπάρχουν πολλά παραδείγματα τα οποία μπορούμε να αναφέρουμε. 
Εγώ θα σας πω ένα το οποίο θυμάμαι, τον μεγάλο αγώνα των Βουλευτών εδώ πέρα για την ιδιωτικοποίηση της Ολυμπιακής. Ήταν μία Ολυμπιακή, η οποία βεβαίως είχε κακή διαχείριση, βεβαίως είχε προβλήματα, παρ’ όλα αυτά, σε μια νύχτα ιδιωτικοποιήθηκε. Θυμάμαι τότε τον τσακωμό του ιδιοκτήτη της «AEGEAN», της ανταγωνίστριας εταιρείας των αερογραμμών, με τη διοίκηση της Ολυμπιακής. Τότε έτρεχαν στα δικαστήρια οι κύριοι μηνύοντας ο ένας τον άλλο.
Πωλήθηκε η Ολυμπιακή και -επειδή δεν είμαστε λωτοφάγοι- δεν έγινε καμμία ανταγωνιστική διαδικασία στην αγορά των αερογραμμών. Αυτό που έγινε είναι ότι ο ιδιοκτήτης της «AEGEAN» αγόρασε και την Ολυμπιακή και τώρα είναι μονοπώλιο στις αερογραμμές στην Ελλάδα. 
Εάν αυτό είναι ο ανταγωνισμός και η οικονομία την οποία εσείς ευαγγελίζεστε –είναι σαφές ότι αυτή είναι η αγορά την οποία εσείς ευαγγελίζεστε- είναι σίγουρο, κύριοι, ότι έχουμε διαφορετικό ιδεολογικό χαρακτήρα, διότι η αναφορά μας -εκεί που κοιτάμε- είναι προς μία άλλη κατεύθυνση. Στρέφουμε τα μάτια μας κάπου αλλού, ενώ εσείς προς τους λίγους, προς αυτούς που πάντα κέρδιζαν και προ κρίσης και μέσα στην κρίση. Είναι αυτοί που αύξησαν τα κέρδη τους μέσα στην κρίση, στην πενταετία της κρίσης, κατά 10 δισεκατομμύρια. 
Εμείς από την άλλη, αντιλαμβανόμενοι διαφορετικά την πολιτική, στρέφουμε τα μάτια μας προς τη μεγάλη πλειοψηφία της κοινωνίας, σε αυτούς που εσείς ποδοπατάτε. 
Αναφέρεστε στους μισθούς σαν να είναι τιμές. Δεν είναι τιμές, κυρίες και κύριοι Βουλευτές της Νέας Δημοκρατίας, δεν είναι τιμές οι άνθρωποι. Ο μισθός βγαίνει με κάποια αξιολογικά κριτήρια. Δεν είναι έτσι, «αντιλαμβάνομαι εγώ κάπως ότι πρέπει να πληρώσω κάποιον κύριο που κάνει μια δουλειά και του δίνω κάτι». Υπό αυτήν την έννοια, δεν είναι τιμή τα 580 ευρώ –να το λέτε «μεικτά!»- τα οποία δίνονται τώρα στον ιδιωτικό τομέα. Εσείς τα ψηφίσατε αυτά, δεν τα ψηφίσαμε εμείς. 
Ας έρθουμε, λοιπόν, στη ΔΕΗ. Δυστυχώς, δεν έχω τον χρόνο των είκοσι πέντε λεπτών που μίλησε ο Υπουργός για να απαντήσω στα ερωτήματα που έθεσε ο ίδιος. 
Πατάτε σε ψεύδη τα οποία και οι ίδιοι δεν τα αντιλαμβάνεστε. Λέτε, λοιπόν, ότι θα μειωθεί η τιμή των τιμολογίων της ΔΕΗ. Από πού προκύπτει αυτό το πράγμα; Αναφέρατε ως παράδειγμα την Ιταλία. 
Αλήθεια, τη Γαλλία που τόσο πολύ κόπτεστε να αναφέρετε σε άλλα νομοσχέδια για τις τράπεζες, για τις τηλεπικοινωνίες, γιατί δεν την αναφέρετε, κύριε Υφυπουργέ; Γιατί δεν αναφέρεστε, για παράδειγμα, στη Γαλλία; Να μας πείτε τι γίνεται εκεί με τη δημόσια εταιρεία ηλεκτρισμού. 
Αναφέρεστε, λοιπόν, σε μια σειρά από χώρες. Και πού βρίσκεται η πλειάδα αυτών των χωρών; Στα Βαλκάνια. Και για να έρθουμε στο 2012, στις προγραμματικές δηλώσεις, σας είχαμε επισημάνει ότι το σχέδιό σας είναι να βαλκανοποιήσετε τη χώρα. Σε ποια λογική, όμως; Όσον αφορά τους μισθούς. Θέλετε να δημιουργήσετε στο Νότο της Ευρώπης ένα «τόξο» στο οποίο οι εργαζόμενοι θα πληρώνονται 280 ευρώ και το ρεύμα δεν θα είναι δημόσιο αγαθό, αλλά θα πηγαίνουμε στα χωριά μας, όπου θα έχουμε λάμπες πετρελαίου για να βλέπουμε. 
Εάν εσείς μεγαλώσατε με αυτόν τον τρόπο –και φαντάζομαι ότι ορισμένοι από εσάς έτσι μεγαλώσατε γιατί είστε και μεγάλοι σε ηλικία- εμείς οι νεότεροι δεν το ζήσαμε και ούτε θέλουμε να φθάσουμε σε αυτό το επίπεδο. Επειδή η γενιά μας αντιλαμβάνεται ορισμένα πράγματα ως κεκτημένα, σας λέμε ότι δεν θέλουμε να πάμε σε ένα νέο κρυφό σχολειό, για να δούμε πώς ήταν τότε. 
Υπό αυτήν την έννοια, θα θέλαμε να έχουν όλοι οι άνθρωποι τη δυνατότητα και τον τρόπο να έχουν ηλεκτρικό ρεύμα. 
Σας ρωτώ, λοιπόν, ο ιδιοκτήτης, αυτός στον οποίο θα παραδώσετε, θα χαρίσετε μπιρ παρά –το έχετε ξανακάνει αυτό το πράγμα, θα σας μιλήσω εγώ για τη «ΔΩΔΩΝΗ», είναι κάτι που με πονάει, γιατί είναι ο τόπος μου- τη ΔΕΗ με ποια εχέγγυα δεν θα αυξήσει τα τιμολόγια; Εδώ τα αυξάνετε εσείς που θεωρείστε δημόσιο. Τοποθετείτε κάποιον στη διοίκηση της ΔΕΗ και αυτός έτσι, χωρίς να ρωτήσει κανέναν, αυξάνει τα τιμολόγια. Απαντήστε μου πόσες φορές έχει αυξηθεί το τιμολόγιο της ΔΕΗ τα δύο τελευταία χρόνια, μέσα στη βαθιά κρίση που περνάει η χώρα. Πάρα πολλές φορές, θα σας πω εγώ. 
Υπάρχουν πάρα πολλοί μύθοι στους οποίους πατάτε. Σας απάντησε ο σύντροφος Καραγιαννίδης χθες στην ομιλία του, όσον αφορά το ευρωπαϊκό κεκτημένο και όσον αφορά το ότι πρέπει να συμβαδίζουμε με την Ευρωπαϊκή Ένωση, ότι η Ελλάδα ήδη εδώ και μια δεκαπενταετία έχει εισαγάγει τις οδηγίες της Ευρωπαϊκής Ένωσης στη νομοθεσία της και ο νόμος συνάδει απόλυτα με την Ευρωπαϊκή Ένωση. 
Εσείς εφευρίσκετε άλλα νομοσχέδια, άλλους νόμους της Ευρωπαϊκής Ένωσης τώρα να εισαγάγετε; 
Είναι πάρα πολλά, κυρίες και κύριοι της συγκυβέρνησης, αυτά τα οποία θα μπορούσα να σας πω. Ένα είναι το βέβαιο: ότι η μεγάλη πλειοψηφία της κοινωνίας αντιτίθεται στην πώληση, σε αυτό που κάνετε. Εσείς φοβάστε να το συζητήσουμε σε Ολομέλεια και κλείνετε τη Βουλή, δημιουργείτε μια Κοινοβουλευτική Ομάδα που σας βολεύει. Εγώ θα σας θυμίσω μόνο ότι δεν υπάρχει κανένας Βουλευτής της Νέας Δημοκρατίας και του ΠΑΣΟΚ από τις περιοχές που έχουν να κάνουν με τη ΔΕΗ. «Διακοπάρουν» οι κύριοι και κάνουν βόλτα στην περιφέρειά τους λέγοντας «εγώ δεν το ψήφισα, οι άλλοι το ψηφίζουν, εγώ είμαι σε άλλο Τμήμα». 
Σας λέμε, λοιπόν, το εξής και να το θυμάστε καλά: Η μέρα εκείνη δεν θα αργήσει. Έχουμε ήδη μία εκλογική διαδικασία την οποία κερδίσαμε και είστε με τέσσερις μονάδες χαμένοι. Η ημέρα εκείνη δεν θα αργήσει. Όταν, λοιπόν, θα έρθει εκείνη η μέρα, η ΔΕΗ θα ξαναγίνει δημόσια, όχι έτσι όπως ήταν. Εμείς τα κακώς κείμενα θα τα φτιάξουμε, θα τα διορθώσουμε, αλλά δεν θα τη χαρίσουμε μπιρ παρά στον οποιονδήποτε τυχοδιώκτη με τον οποίο εσείς μπορεί να κάνετε βόλτες με τα κότερά του στον Αργοσαρωνικό. Εμείς θα του πούμε να φέρει πίσω αυτά που έχει πάρει, τα κλεμμένα, για να τα δώσουμε σε αυτόν που πραγματικά του ανήκουν, στον ελληνικό λαό. 
Σας ευχαριστώ πολύ, κύριε Πρόεδρε. 
(Χειροκροτήματα από την πτέρυγα του ΣΥΡΙΖΑ)",361581,"","ΚΩΝΣΤΑΝΤΙΝΟΣ ΜΠΑΡΚΑΣ",311,"",311
"45315","
"," Τον λόγο έχει ο κ. Μεϊκόπουλος.",361582,"Chairman","ΠΡΟΕΔΡΕΥΩΝ",175,"",175
"45316","
"," Ευχαριστώ πολύ, κύριε Πρόεδρε. 
Κυρίες και κύριοι Βουλευτές, είναι ακατανόητη η τοποθέτηση προηγουμένως από τον κ. Μαρκόπουλο. Δεν γνωρίζω από πού αντλεί ακριβώς αυτά τα στοιχεία που μας παρέθεσε. 
Επειδή, όμως, εμείς δεν λέμε λόγια του αέρα, θα θέλαμε να καταθέσουμε στα Πρακτικά την απάντηση που έδωσε ο Επίτροπος κ. Έτιγκερ στο δικό μας πρώην Ευρωβουλευτή κ. Νίκο Χουντή, αναφορικά με τις τιμές της ηλεκτρικής ενέργειας. Χαρακτηριστικά αναφέρει ότι οι τιμές της ηλεκτρικής ενέργειας στην Ελλάδα είναι πολύ χαμηλές λόγω της οικονομικά αποδοτικής παραγωγής σε λιγνιτικούς σταθμούς παραγωγής ηλεκτρικής ενέργειας και της φθηνής υδροηλεκτρικής ενέργειας. 
Την καταθέτω στα Πρακτικά και ο κ. Μαρκόπουλος μπορεί να ενημερωθεί από εκεί. 
(Στο σημείο αυτό ο Βουλευτής κ. Αλέξανδρος Μεϊκόπουλος καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Νιώθω την ανάγκη να κάνω μία διαπίστωση, η οποία δίνει και μια άμεση απάντηση σε μία συνεχόμενη στρέβλωση που αναπαράγεται ιδιαίτερα τις τελευταίες ημέρες. Είναι –νομίζω- πάγια τακτική αυτής της Κυβέρνησης οποιονδήποτε αγώνα ανθρώπων εναντιώνεται σε μία αντικειμενικά ισοπεδωτική πολιτική να τον χαρακτηρίζει συντεχνιακό ή να «φωτογραφίζει» ολόκληρες κοινωνικές κατηγορίες ανθρώπων όταν αγωνίζονται για ζητήματα πλέον επιβίωσης και να υποστηρίζει ότι αυτές οι κοινωνικές κατηγορίες προσπαθούν να υπερασπίσουν προνομιακές καταστάσεις. Συντεχνία, λοιπόν, είναι και οι διοικητικοί υπάλληλοι, συντεχνία είναι οι καθαρίστριες, συντεχνία είναι οι σχολικοί φύλακες, συντεχνία οι δημοτικοί αστυνομικοί, συντεχνία οι υπάλληλοι του μετρό, συντεχνία οι ναυτεργάτες. Όλες οι κοινωνικές κατηγορίες είναι μία τεράστια συντεχνία. 
Το ίδιο ακριβώς μοντέλο εφαρμόζει και στην περίπτωση της μικρής ΔΕΗ. Προσπάθησε, λοιπόν, να κατασυκοφαντήσει τον αγώνα των εργαζομένων, λέγοντας ότι προσπαθούν να υπερασπίσουν προνομιακά συμφέροντα. Εγκαλεί, μάλιστα, την Αξιωματική Αντιπολίτευση λέγοντας ότι είναι ο χώρος που πρώτος θα τρέξει να προασπίσει τέτοιου είδους προνομιακές καταστάσεις. 
Το ζήτημα όμως είναι το εξής, κυρίες και κύριοι της Συμπολίτευσης, ότι μετά από πέντε χρόνια οξύτατης οικονομικής κρίσης, μετά από πέντε χρόνια εξοντωτικής δημοσιονομικής προσαρμογής, μετά από πέντε χρόνια μιας οικονομικής πολιτικής η οποία αντικειμενικά έχει συρρικνώσει το βιοτικό επίπεδο προς τα κάτω, νομίζω ότι δεν υπάρχουν και πολλοί πλέον τέτοιοι θύλακες διαφθοράς και διαπλοκής που να έχουν παραμείνει. 
Το δυστύχημα ξέρετε ποιο είναι, κύριοι της Συμπολίτευσης; Είναι το ότι αυτοί οι πραγματικοί θύλακες της διαφθοράς και της εύνοιας, που έχουν παραμείνει, απολαμβάνουν θεσμική προστασία. Αναφέρομαι στους καναλάρχες, αναφέρομαι στους εφοπλιστές με τις φοροελαφρύνσεις. Αυτούς εκεί κανείς δεν τους ακουμπά. 
Έρχομαι τώρα στο παράδειγμα της ΔΕΗ. Λέμε ότι στον αγώνα που δίνεται υπάρχει και ένα ποιοτικό χαρακτηριστικό, το οποίο διαφεύγει της προσοχής της συγκυβέρνησης, ότι δεν υπερασπιζόμαστε απλά το ιερό δικαίωμα των ανθρώπων αυτών στην εργασία, αλλά υπερασπιζόμαστε το δικαίωμα των Ελλήνων πολιτών να διατηρήσουν υπό τον έλεγχο και την ιδιοκτησία μια επιχείρηση που στήθηκε από το δικό τους υστέρημα, το δικό τους αίμα και το δικό τους ιδρώτα πριν από εξήντα τέσσερα χρόνια. 
Άρα αντιλαμβάνεστε, κυρίες και κύριοι της Συμπολίτευσης, τι γίνεται σήμερα εδώ. Δεν έχουμε μια απλή ιδεολογική αντιπαράθεση μεταξύ Κυβέρνησης και Αξιωματικής Αντιπολίτευσης. Δεν είναι μια απλή πολιτική κόντρα, αλλά είναι μια μάχη υψίστης εθνικής σημασίας. Μιλάμε, δηλαδή, για μια επιχείρηση, μια δομή με στρατηγική σημασία για την οικονομία και την ανάπτυξη αυτής της χώρας. 
Γιατί, λοιπόν, επιμένει ο ΣΥΡΙΖΑ ότι η ΔΕΗ πρέπει να παραμείνει υπό δημόσιο έλεγχο; Έχουμε κάποιο φετίχ; Η ίδια η νεοελληνική ιστορία, η ίδια η διαδρομή αυτής της επιχείρησης δίνει και την απάντηση. Δύο είναι οι κύριοι λόγοι. 
Πρώτον, γιατί μόνο μια δημόσια επιχείρηση μπόρεσε να ενοποιήσει την παραγωγή σε ένα ενιαίο διασυνδεδεμένο δίκτυο, ώστε τα φορτία να επιμερίζονται σε πανελλαδικό επίπεδο. 
Δεύτερον, αυτή η ύπαρξη αυτού του δημόσιου ενιαίου φορέα μπόρεσε να επιμερίσει δίκαια το κόστος ανάμεσα στις κερδοφόρες και στις ζημιογόνες περιοχές. Έτσι λοιπόν, κυρίες και κύριοι της Συμπολίτευσης, κατάφερε το ρεύμα και έφτασε μέχρι και το πιο απομακρυσμένο χωριό και το πιο απομακρυσμένο νησί της ελληνικής επικράτειας. 
Ο κυριότερος όμως λόγος, κυρίες και κύριοι της Συμπολίτευσης, είναι ότι η αξιοποίηση των πλουτοπαραγωγικών πηγών απαιτούσε πολύ μεγάλες επενδύσεις. Ποιος ιδιώτης θα μπορούσε να κάνει κάτι τέτοιο; 
Έτσι λοιπόν, κυρίες και κύριοι της Συμπολίτευσης, η ΔΕΗ δεν είναι μόνο μια δομή που απλά παράγει ρεύμα, αλλά είναι και ένα εργαλείο το οποίο μπορεί να χρησιμοποιηθεί για την άσκηση κοινωνικής πολιτικής. Ιδιαίτερα λοιπόν εδώ προσπαθώ να «χτυπήσω» την ευαισθησία σας. Σε μια περίοδο κρίσης, όπου η ανάγκη του πληθυσμού είναι να υψωθεί και να υπάρχει απέναντι σε αυτή την κρίση μια ασπίδα προστασίας, τέτοιες στρατηγικές δομές πρέπει να αξιοποιηθούν για την άσκηση κοινωνικής πολιτικής και όχι να δοθούν αντί πινακίου φακής. 
Τι καταφέρνετε, λοιπόν, με αυτό το νομοσχέδιο, που το χαρακτηρίζετε project μικρή ΔΕΗ; Δίνετε κοψοχρονιά δέκα μονάδες παραγωγής ηλεκτρικού ρεύματος και ένα μεγάλο κομμάτι των κοιτασμάτων λιγνίτη που αντιστοιχούν σε κοιτάσματα τετρακοσίων πενήντα εκατομμυρίων τόνων, φυσικά σε ιδιωτικά συμφέροντα. 
Μαζί με αυτές τις έτοιμες υποδομές παραχωρείτε το δικαίωμα στον υποτιθέμενο επενδυτή να παράγει και να διανέμει ρεύμα και να προχωρά στην εξόρυξη λιγνίτη. Το κυριότερο όλων είναι ότι παραδίδετε ένα εξασφαλισμένο πελατολόγιο που αντιστοιχεί στο 30% της ηλεκτρικής ενέργειας που πουλά η ΔΕΗ. 
Λέτε λοιπόν, κυρίες και κύριοι της συγκυβέρνησης, ότι η αποκρατικοποίηση -και συγκεκριμένα, να το πούμε καλύτερα, η ιδιωτικοποίηση- της ΔΕΗ είναι προς το συμφέρον του καταναλωτή. Γι’ αυτό, επειδή ακριβώς είναι προς το συμφέρον του καταναλωτή, ξεσηκώθηκαν οι κάτοικοι του Βερολίνου και του Αμβούργου, μετά την αύξηση 21% της τιμής του ρεύματος και ζητούν να γίνει δημοψήφισμα για την επαναφορά σε δημόσιο έλεγχο της παροχής ηλεκτρικής ενέργειας! 
Γι’ αυτό κινητοποιήθηκε όλος ο λαός της Βουλγαρίας και έριξε την κυβέρνηση Μπορίσοφ, όταν υπέφερε από την ιδιωτικοποίηση ηλεκτρικής ενέργειας με αυξήσεις των τιμών του ρεύματος 140%! Γι’ αυτό, επειδή ακριβώς είναι προς το συμφέρον του καταναλωτή, από τους Ολυμπιακούς Αγώνες και μετά στην ιδιωτικοποιημένη κατά 49% ΔΕΗ, οι αυξήσεις στην τιμή του ρεύματος σε μια τριετία ξεπέρασαν το 25%. 
Γι’ αυτό, επειδή ακριβώς είναι προς το συμφέρον του καταναλωτή, το εγχείρημα της ιδιωτικοποίησης στη Βρετανία οδήγησε, κυρίες και κύριοι της Συμπολίτευσης, 3,5 εκατομμύρια νοικοκυριά σε ενεργειακή φτώχεια. Οι εταιρείες φυσικά κέρδισαν περίπου 10 δισεκατομμύρια και οι καταναλωτές έχασαν περίπου 5 δισεκατομμύρια ευρώ, όταν η τιμή του ρεύματος κατά την περίοδο 1997-2008 αυξήθηκε κατά 68%.
Να λέμε, λοιπόν, την αλήθεια. Ο στόχος σας δεν είναι η «εξυπηρέτηση» του καταναλωτή. Ο στόχος σας, κυρίες και κύριοι της Συμπολίτευσης, είναι ο τεράστιος τζίρος της επιχείρησης αυτής, επειδή αποτελεί έναν στρατηγικό πυλώνα για την εθνική οικονομία. Είναι πολύ μεγάλο το deal, είναι πολύ μεγάλη η μπίζνα, είναι πολύ μεγάλη και δεδομένη η περιουσία. Αυτός είναι ο στόχος σας. Δυστυχώς δεν θα τα καταφέρετε! 
(Χειροκροτήματα από την πτέρυγα του ΣΥΡΙΖΑ)",361583,""," ΑΛΈΞΑΝΔΡΟΣ ΜΕΪΚΌΠΟΥΛΟΣ",180,"",180
"45317"," 
"," Ο κ. Σταμενίτης έχει τον λόγο. Απών. Διαγράφεται. 
Ο κ. Ταμήλος έχει τον λόγο.",361584,"Chairman","ΠΡΟΕΔΡΕΥΩΝ",175,"",175
"45318","
"," Κύριε Πρόεδρε, κύριε Υπουργέ, αγαπητοί συνάδελφοι, η κοινωνία είναι σε κρίση και η κατάσταση αβεβαιότητας που υπάρχει επιτρέπει να επικρατεί άκρατος λαϊκισμός, ο οποίος μεταφέρεται από τα σύγχρονα κοινωνικά μέσα δικτύωσης και από τα κόμματα της Βουλής και εκτός Βουλής. 
Γενικά η κοινωνία δυσκολεύεται να αποδεχθεί μια πραγματικότητα που απαιτεί αλλαγές στη ζωή μας, όπως την έχουμε ζήσει μέχρι σήμερα. Όλοι έχουμε συνηθίσει να τα ζητούμε όλα από το κράτος, παιδεία, υγεία, δρόμους, πάρκα, αθλητικές και πολιτιστικές υποδομές, μουσεία, ΚΑΠΗ, παιδικούς σταθμούς και ό,τι άλλο θέλουμε, χωρίς να αντιλαμβανόμαστε ότι όλα αυτά κοστίζουν και μέχρι σήμερα χρηματοδοτούνταν σε πολύ μεγάλο βαθμό από τον κρατικό προϋπολογισμό, δηλαδή από τους ίδιους τους φόρους των Ελλήνων. 
Όμως, η χρεοκοπία της χώρας έβαλε τέλος στα διαδοχικά δάνεια με τα οποία συντηρούσαμε και επεκτείναμε όλες αυτές τις δημόσιες υπηρεσίες και υποδομές και ήρθε η δύσκολη στιγμή να επιλέξουμε ποια από όλα αυτά θα κρατήσουμε δημόσια και ποια θα τα πληρώνουν οι χρήστες. 
Υπάρχουν απλά παραδείγματα από την καθημερινή ζωή που εμείς οι μεγαλύτεροι ζήσαμε. Αυτά προσγειώνουν ανώμαλα και φαντάζουν κυνικά και ξενίζουν πολλούς όταν ακούγονται πολλές φορές επίτηδες. Το ακραίο παράδειγμα με τη ΔΕΗ είναι ακριβώς μια περίπτωση που αποδεικνύει ότι ένα κομμάτι της κοινωνίας δεν μπορεί να δεχθεί ότι το ηλεκτρικό ρεύμα είναι κοινωνικό αγαθό μεν, δεν είναι όμως δωρεάν. Και σήμερα υπάρχουν τριακόσιες χιλιάδες σπίτια που διέκοψαν το ρεύμα λόγω αδυναμίας να πληρώσουν. 
Υπάρχουν ακόμα και σήμερα περιοχές της χώρας χωρίς ηλεκτρικό ρεύμα, διότι δεν μπορούν να πληρώσουν οι ιδιοκτήτες διαφόρων κατοικιών ή κτηνοτροφικών μονάδων την τοποθέτηση των στύλων, που κοστίζουν, αγαπητοί συνάδελφοι και αγαπητοί συμπολίτες, 900 ευρώ για τα πενήντα μέτρα. Δηλαδή αν κάποιος απέχει πεντακόσια μέτρα από το τελευταίο ηλεκτροδοτημένο σημείο της πόλεώς του, πρέπει να δώσει 5.500 ευρώ στη ΔΕΗ για να φέρει το ρεύμα εκεί. 
Πρέπει να γνωρίζουν επίσης οι πολίτες ότι οι δήμοι πληρώνουν σήμερα την κρατική ΔΕΗ με τιμή οικιακού ρεύματος για να φωτίζουν τους δρόμους. 
Όλα αυτά, λοιπόν, τα αφήνουμε να υπάρχουν ως έχουν, λόγω του γεγονότος ότι με τον κρατικό προϋπολογισμό, με τα δεκάδες δάνεια που εγγυήθηκε το ίδιο το ελληνικό δημόσιο, η ΔΕΗ έκανε αυτά που έκανε χωρίς να καλύψει πλήρως όλες τις ανάγκες της χώρας. 
Ειπώθηκε στην αρχή από τον Υπουργό, πάρα πολύ παραστατικά, ότι έχουμε 5 δισεκατομμύρια χρέη, τα οποία πρέπει να πληρωθούν κάποια στιγμή. Αν αναλογιστούμε ότι στα έξι εκατομμύρια των ενεργών ηλεκτρικών συνδέσεων αντιστοιχούν 5 δισεκατομμύρια χρέη, συν περίπου 1 δισεκατομμύριο που χρωστάμε για μη καταγραφέντα χρέη, όπως είναι οι εργολαβικές συμβάσεις κ.ο.κ., για κάθε μία σύνδεση με ηλεκτρικό ρεύμα η ΔΕΗ οφείλει 1.000 ευρώ. 
Πώς η ΔΕΗ θα εκσυγχρονίσει τα εργοστάσια που η Ευρωπαϊκή Ένωση απαιτεί να προσαρμοστούν στις περιβαλλοντικές συνθήκες και παίρνουμε διαδοχικές παρατάσεις; Με τι χρήματα θα εκσυγχρονίσει αυτά τα εργοστάσια, έτσι ώστε να παράγουν οικονομικά το ρεύμα χωρίς να ρυπαίνουν το περιβάλλον; 
Πλέον ξέρουμε πολύ καλά ότι απαγορεύεται στο κράτος να δώσει εγγυήσεις πλέον στη ΔΕΗ για να συνάψει νέα δάνεια. Θα πρέπει η ίδια η ΔΕΗ, με τα δικά της κεφάλαια, με τη δική της περιουσία να αποταθεί στους τραπεζικούς ευρωπαϊκούς ομίλους και στο εξωτερικό για να βρει δάνεια και να κάνει τον εκσυγχρονισμό. Υπάρχει τέτοια δυνατότητα σήμερα και εμείς δεν την ξέρουμε; 
Άρα, είναι δεδομένο ότι στη δύσκολη αυτή συγκυρία η ΔΕΗ είναι σε πάρα πολύ δύσκολη θέση, άσχετα αν κάποιοι συνάδελφοι της Αντιπολίτευσης και ορισμένα κόμματα πολλές φορές ωραιοποιούν την κατάσταση. Η κατάσταση είναι τραγική.",361585,""," ΜΙΧΑΗΛ ΤΑΜΗΛΟΣ",269,"",269
"45319"," 
"," Λέτε ανακρίβειες, όμως, κύριε συνάδελφε.",361586,""," ΑΘΑΝΑΣΙΟΣ ΠΕΤΡΑΚΟΣ",236,"",236
"45320"," 
"," Και όποιος μπορεί να μιλήσει ιδιαιτέρως με τους οικονομικούς παράγοντες της ΔΕΗ, ξέρει ότι και με την αδυναμία πληρωμής των λογαριασμών από τους πολίτες, που έχουν διογκωθεί στο 1,4 δισ., κάτι που έχει περιορίσει τη ρευστότητα της ΔΕΗ, μετά βίας η ΔΕΗ μπορεί να ανταποκριθεί στις οικονομικές υποχρεώσεις της. 
Άρα όλα αυτά τι δείχνουν; Δείχνουν ότι είναι η στιγμή να γίνει μία ουσιαστική παρέμβαση, χωρίς να ζημιωθεί κανένας παράγοντας που σήμερα συμμετέχει στη ΔΕΗ –και εννοώ τους εργαζόμενους, το επιστημονικό προσωπικό έως και τον τελευταίο εργαζόμενο μέχρι και τη διοίκηση- αλλά από την άλλη, να ωφεληθεί ο πολίτης, ο καταναλωτής. 
Επομένως το νομοσχέδιο αυτό για τη δημιουργία νέας καθετοποιημένης ηλεκτρικής εταιρείας είναι μία ουσιαστική παρέμβαση της Κυβέρνησης στην ενεργειακή πολιτική της χώρας, αλλά και μία αναγκαία κίνηση, ένα καινοτόμο εγχείρημα για να μπορέσει η χώρα μας να έχει φθηνή ηλεκτρική ενέργεια. 
Αυτό το καινοτόμο εγχείρημα προφανώς έχει πολλές τεχνικές δυσκολίες οι οποίες πρέπει να λυθούν στο ενδιάμεσο διάστημα, για να υλοποιηθεί βήμα-βήμα. Όμως πρέπει όλοι να συμφωνήσουμε ότι αυτό το εγχείρημα είναι στη σωστή μεταρρυθμιστική κατεύθυνση. Λειτουργεί υπέρ του ανταγωνισμού και της παροχής εναλλακτικού μέσου παροχής ηλεκτρικής ενέργειας για τον καταναλωτή. Η πρωτοβουλία αυτή είναι ακόμη περισσότερο επιβεβλημένη στην εποχή που οι μισθοί έχουν μειωθεί πάρα πολύ λόγω των επιπτώσεων της χρεοκοπίας της χώρας. 
Αγαπητοί συνάδελφοι, ενώ οι εργαζόμενοι μισθωτοί, αλλά και οι ελεύθεροι επαγγελματίες, έχουν δει τους μισθούς τους και τις συντάξεις τους να μειώνονται ως και 50% ακόμη, ενώ ένα εκατομμύριο Έλληνες είναι στην ανεργία, το ρεύμα παραμένει το ίδιο όπως παλιά και ακόμη υψηλότερα. Δηλαδή τι θέλουμε τώρα; Και επειδή είναι δημόσια υπηρεσία η ΔΕΗ, υπό δημόσια διαχείριση, δεν πιστεύω να φαντάζεστε ότι κάποιοι εκεί μέσα επίτηδες το ανεβάζουν το ρεύμα για να κερδοσκοπήσουν. 
Άρα, την εποχή που οι μισθοί και τα εισοδήματα όλων μειώνονται στο 50%, έχουμε συνεχείς αυξήσεις. Την 1η Ιουλίου έγινε ακόμη μία αύξηση. Αυξήθηκε το ηλεκτρικό ρεύμα 11% και εγώ ο καταναλωτής, ας πούμε, στα Τρίκαλα δεν μπορώ να πάω σε μία άλλη εταιρεία να διεκδικήσω ένα καλύτερο τιμολόγιο. Θέλοντας και μη, αποδέχομαι την αύξηση. 
Ποιο είναι το δημοκρατικά σωστό; Είναι το να υπάρχει και άλλος ένας πάροχος, όπως είναι και στην τηλεφωνία, ώστε να μπορέσω να πάω εκεί να διαπραγματευτώ, ανάλογα με το αν έχω σπίτι, βιομηχανία ή όποια δραστηριότητα έχω, μια καλύτερη τιμή που να με συμφέρει. Αυτό, δυστυχώς, σήμερα δεν υπάρχει. Είναι ένα μονοπώλιο που κοστίζει πολύ ακριβά και που όσο το αφήνουμε σφίγγει τη θηλιά στον λαιμό κάθε ελληνικού νοικοκυριού. 
Επομένως η ευρωπαϊκή εμπειρία αποδεικνύει, όπως είπαν και προηγουμένως οι συνάδελφοι, ότι σταδιακά ο ανταγωνισμός μειώνει τις τιμές. Αυτό ενδιαφέρει τους πολίτες: Να υπάρχει πολύ μεγαλύτερη συμμετοχή και περισσότερες προσφορές από πλευράς εταιρειών και σε χαμηλότερες τιμές, έτσι ώστε οι φτωχότερες οικογένειες να μπορούν να έχουν πρόσβαση στο φθηνό ηλεκτρικό ρεύμα. 
Κι εδώ πρέπει να τονίσουμε άλλο ένα σημείο στο οποίο η Αντιπολίτευση υποκρίνεται: Εδώ μιλάμε μόνο για την παραγωγική διαδικασία του ηλεκτρικού ρεύματος. Δεν μιλάμε ούτε για τη διαχείριση των δικτύων, που παραμένουν κρατικά, ούτε ακόμη και για τους υπόλοιπους ελέγχους σε διάφορα άλλα σημεία της χώρας που παραμένουν υπό την αιγίδα του κράτους. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Ολοκληρώνω σε ένα λεπτό, κύριε Πρόεδρε.
Τέλος, θέλω να πω το εξής: Ειπώθηκε κάτι από τον κ. Μεϊκόπουλο και από τους προηγούμενους κυρίους της Αντιπολίτευσης, ότι το τίμημα θα είναι πενιχρό, θα «μπούμε μέσα», θα είναι ξεπούλημα κλπ. 
Εγγυόμαστε οι Βουλευτές της Νέας Δημοκρατίας ότι εάν δεν  εισπράξουμε το καλύτερο τίμημα ποτέ δεν θα δεχθούμε να πουληθεί η ΔΕΗ κάτω του κόστους.",361587,""," ΜΙΧΑΗΛ ΤΑΜΗΛΟΣ",269,"",269
"45321","
"," Αφού δεν θα έρθει εδώ το σχέδιο. Τι λέτε τώρα;",361588,""," ΑΘΑΝΑΣΙΟΣ ΠΕΤΡΑΚΟΣ",236,"",236
"45322","
"," Εμείς οι Βουλευτές της Νέας Δημοκρατίας δεν θα επιτρέψουμε να εκποιηθεί η ΔΕΗ ούτε να ξεπουληθεί στα τοπικά συμφέροντα, που εσείς τα γνωρίζετε καλύτερα, ενώ εμείς δεν τα γνωρίζουμε.
 (Θόρυβος στην Αίθουσα από την πλευρά του ΣΥΡΙΖΑ)
Όλα τα δικαιώματα των εργαζομένων θα ικανοποιηθούν. Κανένας δεν θα απολυθεί. Και, τέλος, όλοι θα κατοχυρώσουν τη θέση τους και οι πολίτες θα έχουν μία καινούργια εναλλακτική πηγή παροχής ηλεκτρικού ρεύματος σε χαμηλότερες τιμές.
Ψηφίζω το νομοσχέδιο και πιστεύω ότι είναι στη σωστή κατεύθυνση.
Ευχαριστώ. 
(Χειροκροτήματα από την πτέρυγα της Νέας Δημοκρατίας)",361589,""," ΜΙΧΑΗΛ ΤΑΜΗΛΟΣ",269,"",269
"45323","
"," Ευχαριστούμε, κύριε συνάδελφε.",361590,"Chairman","ΠΡΟΕΔΡΕΥΩΝ",175,"",175
"45324","
"," Τον ΦΠΑ τον έχετε πάρει από το «Ελευθέριος Βενιζέλος»;",361591,""," ΕΥΑΓΓΕΛΟΣ ΔΙΑΜΑΝΤΟΠΟΥΛΟΣ",72,"",72
"45325","
"," Παρακαλώ, κύριε Διαμαντόπουλε. 
Τον λόγο έχει ο κ. Υψηλάντης.",361592,"Chairman","ΠΡΟΕΔΡΕΥΩΝ",175,"",175
"45326","
"," Κύριε Πρόεδρε, δεν έχω εγώ τον λόγο;",361593,""," ΘΕΟΔΩΡΟΣ ΠΑΡΑΣΤΑΤΙΔΗΣ",231,"",231
"45327","
"," Κοιτάξτε, άλλαξε ο κ. Υψηλάντης με τον κ. Ρήγα.",361594,"Chairman","ΠΡΟΕΔΡΕΥΩΝ",175,"",175
"45328","
"," Τι άλλαξε; Στον παλιό κατάλογο είμαι εγώ.",361595,""," ΘΕΟΔΩΡΟΣ ΠΑΡΑΣΤΑΤΙΔΗΣ",231,"",231
"45329"," 
"," Έχει βγει εδώ και ώρα καινούργιος.",361596,""," ΒΑΣΙΛΕΙΟΣ-ΝΙΚΟΛΑΟΣ ΥΨΗΛΑΝΤΗΣ",285,"",285
"45330","
"," Εγώ έχω μπροστά μου κατάλογο όπου εσείς…",361597,"Chairman","ΠΡΟΕΔΡΕΥΩΝ",175,"",175
"45331","
"," Ήμουν προτελευταίος και ο κ. Υψηλάντης τελευταίος εγγεγραμμένος.",361598,""," ΘΕΟΔΩΡΟΣ ΠΑΡΑΣΤΑΤΙΔΗΣ",231,"",231
"45332","
"," Τη θέση του κ. Ρήγα έχω καταλάβει εγώ και θα πάρει τη δική μου θέση.",361599,""," ΒΑΣΙΛΕΙΟΣ-ΝΙΚΟΛΑΟΣ ΥΨΗΛΑΝΤΗΣ",285,"",285
"45333","
"," Μετά είναι η κ. Χαραλαμπίδου και μετά την κ. Χαραλαμπίδου είστε εσείς, κύριε Παραστατίδη.
Ορίστε, κύριε Υψηλάντη, έχετε τον λόγο.",361600,"Chairman","ΠΡΟΕΔΡΕΥΩΝ",175,"",175
"45334","
"," Κύριε Υπουργέ, αλλάξτε τον νόμο περί ανωνύμων εταιρειών, αλλάξτε το Κοινοτικό Δίκαιο για να ευχαριστήσουμε τον ΣΥΡΙΖΑ. Ας κάνουμε το ελληνικό περίγραμμα έτσι όπως το θέλουν και όπως το οραματίζονται εδώ, με τις θέσεις αυτές. Γιατί δεν το κάνετε; Ιδού πεδίον δόξης λαμπρόν!
Αυτό ούτε λίγο ούτε πολύ ζήτησαν κατά τη συζήτηση αυτή και ο αξιότιμος Πρόεδρος του ΣΥΡΙΖΑ και οι Βουλευτές του ΣΥΡΙΖΑ, παροτρύνοντάς μας μάλιστα να προσχωρήσουμε στην επιχειρούμενη συγκρότηση της ομάδας των «120», γιατί για ομάδα «120» ακούμε και τέτοια δεν βλέπουμε. Απλώς ως «πυροτεχνήματα» γνωστά στην Αριστερά λέγονται και ξαναλέγονται, προκειμένου να τρωθεί το φρόνημα του ελληνικού λαού, σε δύσκολες πράγματι ώρες και με δύσκολες επιλογές.
Ήρθε ο συνάδελφος κ. Μεϊκόπουλος εδώ να μας πει για την απάντηση του Επιτρόπου Έτιγκερ το 2010 σε ερώτηση για το αν θεωρεί η Κομισιόν πως οι χρεώσεις που επιβάλλει η ΔΕΗ είναι χαμηλές ή όχι. Και ο επίτροπος τότε απάντησε ότι «εναπόκειται στην Ελλάδα να αποφασίσει το βέλτιστο τρόπο αναδιάρθρωσης του ενεργειακού τομέα της χώρας, στο πλαίσιο της νομοθεσίας της Ευρωπαϊκής Ένωσης για την εσωτερική αγορά ενέργειας». 
Και, βεβαίως, εναπόκειται στη χώρα. Ποιος θα το κάνει αυτό; Μέσα στα πλαίσια όμως του Κοινοτικού Δικαίου, μέσα στα πλαίσια του ελεύθερου ανταγωνισμού και όχι των μονοπωλίων. Σε ποια πλαίσια, κύριοι; Σε αυτά που επαγγέλλεστε; Του κρατισμού και των κρατικών μονοπωλίων; Έτσι νομίζετε ότι λειτουργεί η Ευρώπη σήμερα και έτσι θα λειτουργήσει; Αυτά επαγγέλλεστε στον ελληνικό λαό; 
Είναι προφανές, κυρίες και κύριοι συνάδελφοι, ότι ο ΣΥΡΙΖΑ εξαντλεί όλες τις δυνατότητες για να παρατήσει και να κρατήσει εγκλωβισμένη την Ελλάδα στην καθυστέρηση και εκτός των διεθνών και ευρωπαϊκών εξελίξεων, εν προκειμένω δε στον τομέα της ηλεκτρικής ενέργειας. 
Επιδιώκει να διατηρήσει τη χώρα στην οπισθοδρόμηση και στον κρατισμό, χρησιμοποιώντας στην προσπάθειά του αυτή επιχειρηματολογία που σήμερα δεν συναντά κανείς ούτε στα τελευταία κομμουνιστικά καθεστώτα, ενισχυμένη με τη γνωστή δόση πατριδοκαπηλίας περί δήθεν ξεπουλήματος. 
Αυτό που στο βάθος επιδιώκουν είναι η διατήρηση ακριβώς των μονοπωλιακών καταστάσεων και συνδικαλιστικών προνομίων παραγόντων  που συντηρούν την ακρίβεια, όπως στην περίπτωση της ηλεκτρικής ενέργειας. 
Η Ευρωπαϊκή Ένωση υιοθετεί την απελευθέρωση των αγορών ηλεκτρικής ενέργειας και την ανάπτυξη μιας ενοποιημένης εσωτερικής αγοράς, με στόχο την επίτευξη ενός υγιούς επενδυτικού πλαισίου που θα επιτρέπει ακριβώς την αδιάκοπη χρηματοδότηση των αναγκαίων επενδύσεων στον τομέα της ηλεκτρικής ενέργειας, με την προσέλκυση πλέον και ιδιωτικών κεφαλαίων, παρέχοντας συνάμα τη δυνατότητα στον Ευρωπαίο πολίτη να απολαμβάνει ανάλογης ποιότητας και τιμής προϊόντα ενέργειας στην ενιαία εσωτερική αγορά, εξασφαλίζοντας με τον τρόπο αυτόν συνθήκες ανταγωνισμού και στους υπόλοιπους τομείς της οικονομίας οι οποίοι στηρίζονται στην κατανάλωση της ηλεκτρικής ενέργειας για τη λειτουργία τους.
Στην παρούσα οικονομική συγκυρία, η οποία επηρεάζει τη βραχυπρόθεσμη, αλλά ιδίως τη μεσοπρόθεσμη εξέλιξη της αγοράς του ηλεκτρισμού, καθίσταται κρίσιμη η σταδιακή άρση των συνθηκών που ενδεχομένως οδηγούν σε αστοχίες στην αγορά, η οποία αδυνατεί να χρηματοδοτήσει σε βάθος χρόνου τις επενδύσεις και τις υποδομές που χρειάζονται.
Η εγχώρια αγορά ηλεκτρικής ενέργειας χαρακτηρίζεται από δομικές ασυμμετρίες. Η «ΔΕΗ Α.Ε.» είναι συμμετέχουσα με μερίδιο στην παραγωγή 80% επί του συνόλου καθαρής παραγωγής από συμβατικές μονάδες στο σύστημα για το 2013 και μερίδιο προμήθειας 98% επί του συνόλου ενέργειας που διακινήθηκε στη χονδρεμπορική αγορά.
Επιπλέον, η ΔΕΗ κατέχει αποκλειστική πρόσβαση στα λιγνιτικά κοιτάσματα της χώρας και στη διαχείριση των υδάτινων αποθεμάτων, με τη λιγνιτική παραγωγή να εκτιμάται στο 46% και την υδροηλεκτρική στο 11% της συνολικής ενέργειας στο διασυνδεμένο σύστημα.
Αυτή η αποκλειστική πρόσβαση της ΔΕΗ στους λιγνιτικούς και υδάτινους πόρους, οι οποίοι αποτελούν οικονομικότερους πόρους ηλεκτροπαραγωγής σε σχέση με άλλα συμβατικά καύσιμα, της προσδίδει κρίσιμο συγκριτικό πλεονέκτημα έναντι των δυνητικών ανταγωνιστών της στη χονδρεμπορική αγορά, οι οποίοι έχουν ως μόνη επιλογή το φυσικό αέριο ως καύσιμο των σταθμών τους. 
Αυτό το συγκριτικό πλεονέκτημα της ΔΕΗ μετακυλίεται και στη λιανική αγορά ηλεκτρικής ενέργειας, δημιουργώντας έτσι σημαντικά εμπόδια εισόδου νέων προμηθευτών στην αγορά. Αυτές οι επισημάνσεις είναι της ΡΑΕ.
Η συνέπεια όλων αυτών είναι ότι η χώρα μας εξακολουθεί να είναι μία από τις ακριβότερες χώρες στην Ευρώπη στο ηλεκτρικό ρεύμα. Συγκεκριμένα, η χώρα μας είναι η όγδοη στην κατάταξη χώρα στην Ευρωπαϊκή Ένωση, όσον αφορά την ακρίβεια σε όλες τις μορφές ηλεκτρικού ρεύματος, γεγονός που ζημιώνει τελικά τον Έλληνα πολίτη και τον κρατά δέσμιο σε συγκεκριμένες καταστάσεις και συμφέροντα.
Σ’ αυτό το πλαίσιο, η δημιουργία μίας νέας καθετοποιημένης εταιρείας ηλεκτρισμού που επιδιώκεται με το υπό εξέταση νομοσχέδιο, βοηθά στην αποκρατικοποίηση της ΔΕΗ και στην πλήρη απελευθέρωση της αγοράς ενέργειας, στην περαιτέρω ανάπτυξη του ανταγωνισμού και στην προστασία των φορολογουμένων, των καταναλωτών και κυρίως των ευπαθών ομάδων.
Έτσι, η Ελλάδα θα κάνει ένα βήμα προσαρμογής στις ευρωπαϊκές απαιτήσεις και στην ευρωπαϊκή πραγματικότητα. Ανάλογα με τα καθ’ ημάς συνέβη και με την ιταλική «ENEL» που από την πώληση ενός κομματιού της επεκτάθηκε τεχνολογικά, προϊοντικά και γεωγραφικά και σήμερα είναι η τρίτη σε μέγεθος εταιρεία στην Ευρώπη, αλλά και με τη γαλλική «EDF».
Κυρίες και κύριοι συνάδελφοι, η μικρή ΔΕΗ δεν είναι μία ελληνική επινόηση. Είναι μία δοκιμασμένη λύση σε άλλες αντίστοιχες ευρωπαϊκές χώρες και με βεβαιότητα μπορεί να προσδώσει στη ΔΕΗ σημαντικά έσοδα.
Από τους εργαζόμενους, αυτοί οι οποίοι ενδεχομένως να θιγούν είναι εκείνοι οι συνδικαλιστές οι οποίοι με μεγάλα προνόμια κρατούν δέσμιους όλους τους άλλους, εκείνους τους πραγματικά άξιους τεχνίτες, επιστήμονες, εργαζόμενους στη ΔΕΗ, οι οποίοι δυστυχώς δεν απολαμβάνουν αυτών των προνομίων. Θα είναι μία ανταγωνιστική εταιρεία, στην οποία θα διασφαλιστούν και οι θέσεις εργασίας και τα εργασιακά και ασφαλιστικά δικαιώματα.
Δεν έχω πολύ χρόνο. Άλλωστε, τα περισσότερα έχουν αναφερθεί. Θεωρούμε ότι, τόσο από συνταγματικής πλευράς όσο και από πλευράς διαφάνειας, υπάρχουν οι ανάλογες διασφαλίσεις, κάτι που και εμείς θα ελέγχουμε κατά τη διάρκεια αυτής της διαδικασίας.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Ένα λεπτό θα ήθελα ακόμα, κύριε Πρόεδρε.
Επιπλέον, θεωρούμε ότι αυτό θα συμβάλει ώστε να μειωθούν τα τιμολόγια και η τιμή του ηλεκτρικού ρεύματος στη χώρα μας, με τον ανταγωνισμό που θα δημιουργηθεί.
Τα όσα υποστήριξαν οι εκπρόσωποι του ΣΥΡΙΖΑ βάλλουν κατά μίας μεγάλης και σημαντικής μεταρρύθμισης. Αποπειρώνται να μετατρέψουν τις ευρωπαϊκές εταιρικές μας υποχρεώσεις στον τομέα της απελευθέρωσης της ηλεκτρικής ενέργειας σε όπλο για την κατάκτηση της εξουσίας και θέλουν να καταδικάσουν την Ελλάδα σε μία μόνιμη και διαρκή οπισθοδρόμηση.
Κύριε Υπουργέ, κλείνοντας, δηλώνω τη στήριξή μου στο παρόν νομοσχέδιο. Όμως, θέλω να στείλω δύο μηνύματα στην Κυβέρνηση. Το πρώτο αφορά την ενεργειακή θωράκιση των νησιών μας. Εδώ πρέπει να ξεκαθαρίσουμε στο άμεσο μέλλον τι θα κάνουμε τελικά με τα νησιά και αν θα μπορούμε να πηγαίνουμε με αόριστες ημερομηνίες ή με καταληκτικές μετά τεσσάρων χρόνων. Ξέρετε το πρόβλημα της Ρόδου για τη δημιουργία εργοστασίου της ΔΕΗ. Γνωρίζετε, επιτέλους, ότι εμείς ζούμε από τον τουρισμό. Πρέπει όλα να σταθμιστούν. Θα υπάρξει υπόγεια καλωδίωση με την ηπειρωτική Ελλάδα; Θα γίνει, επιτέλους, το νέο εργοστάσιο όπως είχε ειπωθεί;",361601,""," ΒΑΣΙΛΕΙΟΣ-ΝΙΚΟΛΑΟΣ ΥΨΗΛΑΝΤΗΣ",285,"",285
"45335","
"," Θα το κάνει ο ιδιώτης τώρα. Μην τα λέτε στον Υπουργό.",361602,""," ΔΕΣΠΟΙΝΑ ΧΑΡΑΛΑΜΠΙΔΟΥ",291,"",291
"45336","
"," Στον ιδιώτη πρέπει να τα πείτε.",361603,""," ΑΘΑΝΑΣΙΟΣ ΠΕΤΡΑΚΟΣ",236,"",236
"45337","
"," Όλα αυτά τα πράγματα θα πρέπει να αποσαφηνιστούν συνάμα μ’ αυτήν την πορεία, διότι είναι πάρα πολύ σημαντικά για την εθνική μας οικονομία.
(Θόρυβος-Διαμαρτυρίες από την πτέρυγα του ΣΥΡΙΖΑ)",361604,""," ΒΑΣΙΛΕΙΟΣ-ΝΙΚΟΛΑΟΣ ΥΨΗΛΑΝΤΗΣ",285,"",285
"45338","
"," Καλά, δεν σέβεστε τον ομιλητή; Δεν μπορώ να καταλάβω.",361605,"Chairman","ΠΡΟΕΔΡΕΥΩΝ",175,"",175
"45339","
"," Το δεύτερο το οποίο ήθελα να πω –και να ολοκληρώσω μ’ αυτό, ευχαριστώντας σας για την προσοχή και την υπομονή- είναι ότι πρέπει να ενταθεί η προσπάθεια των αποκρατικοποιήσεων σε όλο το φάσμα της οικονομικής ζωής του τόπου. Δεν αντέχει πλέον ο Έλληνας φορολογούμενος να πληρώνει παθογόνες και ζημιογόνες καταστάσεις.
Ευχαριστώ πολύ.
(Χειροκροτήματα από την πτέρυγα της Νέας Δημοκρατίας)",361606,""," ΒΑΣΙΛΕΙΟΣ-ΝΙΚΟΛΑΟΣ ΥΨΗΛΑΝΤΗΣ",285,"",285
"45340","
"," Τον λόγο έχει η κ. Χαραλαμπίδου.",361607,"Chairman","ΠΡΟΕΔΡΕΥΩΝ",175,"",175
"45341","
"," Κατ’ αρχάς, θα ήθελα να ξεκινήσω με δύο μικρά σχόλια. 
Κύριε Υψηλάντη, ειλικρινά, το μαγκάλι είναι καθυστέρηση. Το ρεύμα τι είναι; Εσείς έχετε γυρίσει μεγάλο μέρος της ελληνικής κοινωνίας στα μαγκάλια και κατηγορείτε εμάς, τον ΣΥΡΙΖΑ, για καθυστέρηση; Είπατε ακριβώς «ο ΣΥΡΙΖΑ επιδιώκει να κρατήσει την Ελλάδα στην καθυστέρηση».
Ένα δεύτερο σχόλιο που θα ήθελα να κάνω είναι το εξής: Ο προηγούμενος ομιλητής από τη μεριά της Νέας Δημοκρατίας, ο κ. Ταμήλος, εκτός από το γεγονός ότι δεν ξέρει και πολύ καλά την ιστορία –όπως σε άλλη συνεδρίαση Ολομέλεια αποκαλύφθηκε- δεν ξέρει πολύ καλά να μιλά και γι’ αυτό το νομοσχέδιο, γιατί ανέφερε χαρακτηριστικά ότι οι εργαζόμενοι στον ιδιωτικό τομέα έχασαν πολλά από τον μισθό τους και δεν μπορούν να ανταποκριθούν στις αυξήσεις που βάζει η ΔΕΗ. Όμως, ο κ. Ταμήλος δεν ξέρει –ούτε αυτό, προφανώς, το ξέρει- ότι τις αυξήσεις δεν τις ορίζει η Διοίκηση της ΔΕΗ. Οι αυξήσεις ορίζονται από τη Ρυθμιστική Αρχή Ενέργειας. Σύμφωνα με τον Υπουργό που εισάγει αυτό το κατάπτυστο νομοσχέδιο, είναι πάνω απ’ όλα η ΡΑΕ.",361608,""," ΔΕΣΠΟΙΝΑ ΧΑΡΑΛΑΜΠΙΔΟΥ",291,"",291
"45342","
"," Μετά από εισήγηση του Συμβουλίου.",361609,""," ΜΙΧΑΗΛ ΤΑΜΗΛΟΣ",269,"",269
"45343","
"," Ένα ακόμα σχόλιο για σας, κύριε Ταμήλο, είναι το εξής: Ευτυχώς, σήμερα, ανασκευάσατε αυτό που πριν από μία εβδομάδα είπατε. Πριν από μία εβδομάδα είπατε ότι το νερό είναι το μοναδικό κοινωνικό αγαθό.",361610,""," ΔΕΣΠΟΙΝΑ ΧΑΡΑΛΑΜΠΙΔΟΥ",291,"",291
"45344","
"," Δεν είπα αυτό.",361611,""," ΜΙΧΑΗΛ ΤΑΜΗΛΟΣ",269,"",269
"45345","
"," Σήμερα, ευτυχώς, το ανασκευάσατε αυτό και είπατε ότι το ρεύμα, η ηλεκτρική ενέργεια, είναι μεν κοινωνικό αγαθό, αλλά δεν είναι δωρεάν. Ευτυχώς, είναι και αυτό ένα κέρδος!
Κύριε Πρόεδρε, κύριε Υπουργέ, όλοι οι Βουλευτές του ΣΥΡΙΖΑ τοποθετηθήκαμε πολύ αναλυτικά και στην επιτροπή, αλλά και εχθές και σήμερα, για το τεράστιο έγκλημα που συντελείται μ’ αυτό το νομοσχέδιο. Στην πραγματικότητα, μάλλον δεν έχει κανένα νόημα για μας η τοποθέτηση ανά άρθρο, αφού αυτό το νομοσχέδιο στο σύνολό του υλοποιεί ένα εθνικό αντιλαϊκό έγκλημα και δεν αλλάζει η ουσία του στα επιμέρους ζητήματα.
Πρώτα απ’ όλα, με το πρώτο άρθρο δημιουργείται μία νέα ανώνυμη εταιρεία που η δραστηριότητά της εκτείνεται σε όλους τους κλάδους της αγοράς ηλεκτρικής ενέργειας, δηλαδή στην παραγωγή, στην προμήθεια, αλλά και στην εμπορία της ηλεκτρικής ενέργειας. 
Σε αυτήν τη νέα εταιρεία, με το πρώτο άρθρο παραχωρείται το 30% του παραγωγικού δυναμικού της ΔΕΗ, αλλά και το 30% από το εγγυημένο πελατολόγιο της ΔΕΗ. Μόλις, δηλαδή, σε ένα άρθρο, στο πρώτο άρθρο του κατάπτυστου αυτού νομοσχεδίου, περιγράφεται η διαδικασία διάλυσης της ΔΕΗ, η διάλυση της ενέργειας σαν κοινωνικό αγαθό.
Ο νομοθέτης του νομοσχεδίου που είναι η συγκυβέρνηση Σαμαρά-Βενιζέλου φιλετάρει και φτιάχνει ένα ιδιαίτερα ελκυστικό προϊόν και διασφαλίζει για τον αγοραστή, δηλαδή για το κεφάλαιο, ένα τρομερά ελκυστικό πακέτο -αφού μεταφέρει στη νέα επιχείρηση προς ιδιωτικοποίηση πρώτα από όλα τα εργοστάσια και, δεύτερον, τα δικαιώματα επί του λιγνίτη, δηλαδή επί του εθνικού πλούτου της χώρας- για να λειτουργήσουν αυτά τα εργοστάσια τους υδάτινους πόρους και ένα πιο σοβαρό, το εγγυημένο πελατολόγιο της ΔΕΗ σε ποσοστό 30%, δηλαδή δύο εκατομμύρια πελάτες. Εγγυημένα πράγματα! 
Εμείς γνωρίζουμε πολύ καλά ότι για αυτή τη συμφωνία θα πάρετε τα εύσημα από συγκεκριμένα ντόπια και πολυεθνικά συμφέροντα, τα οποία την τελευταία δεκαετία έχουν διεισδύσει και κερδοσκοπούν και στον τομέα της παραγωγής ηλεκτρικής ενέργειας στο πλαίσιο της απελευθέρωσης της αγοράς. Γι’ αυτούς δουλεύετε. Το ευτύχημα είναι όμως ότι αυτό το ζήτημα, αυτό που εμείς γνωρίζουμε πολύ καλά, το έχει καταλάβει πλέον και ένα μεγάλο μέρος του ελληνικού λαού. 
Αυτή η συμφωνία εντάσσεται πλήρως στη στρατηγική διάλυσης και παράδοσης συνολικά όλης της ΔΕΗ, όπως με πολύ καλό τρόπο χθες ο Κοινοβουλευτικός μας Εκπρόσωπος κ. Λαφαζάνης το ανέλυσε. Πρόκειται για μια στρατηγική που εκτός από όλα τα άλλα έχει οδηγήσει σε ανατιμήσεις το 2013 της τάξης του 23%. Και όλα αυτά στο πρώτο άρθρο.
Όλα τα υπόλοιπα άρθρα έχουν απλά σαν στόχο να θωρακίσουν τη διαδικασία αυτού του σκανδαλώδους ξεπουλήματος της περιουσίας του ελληνικού λαού. 
Συνεχίζοντας στα επόμενα άρθρα, έχουμε δύο ακόμα σκάνδαλα. Στο άρθρο 8 στην παράγραφο 5 ο «επενδυτής» ξεμπερδεύει με τους εργαζόμενους, αφού ρητά προβλέπεται ότι η μεταφορά του προσωπικού στη νέα εταιρεία θα γίνεται κατά παρέκκλιση κάθε ειδικής ή γενικής ρύθμισης νόμου, κανονισμού, διοικητικής απόφασης, διοικητικής πράξης, συλλογικής ή ατομικής σύμβασης εργασίας. 
Πρέπει να σημειώσω επίσης ότι στην τελευταία δεκαπενταετία της σταδιακής απελευθέρωσης που η ΔΕΗ, αλλά και οι περισσότερες δημόσιες επιχειρήσεις λειτουργούσαν όλο και περισσότερο με ιδιωτικά κριτήρια η θέση των εργαζόμενων συνολικά επιδεινώθηκε. Οι εργαζόμενοι στον τομέα της παραγωγής της ηλεκτρικής ενέργειας μειώθηκαν σημαντικά και στην ίδια τη ΔΕΗ. Ανατράπηκαν οι εργασιακές σχέσεις. Τα καθεστώτα της εργολαβίας σε όλες τις μονάδες της ΔΕΗ ζουν και βασιλεύουν και τον κόσμο κυριεύουν. Το καθεστώς των συμβασιούχων έχει αυξηθεί και όλα αυτά γίνονται με σκοπό να μειωθεί η εργατική δύναμη και με το επιχείρημα να γίνει η ΔΕΗ πιο ανταγωνιστική προς τους ιδιώτες επιχειρηματίες. 
Και φτάνουμε σήμερα στο αποκορύφωμα, όπου φέρνετε ένα νομοσχέδιο που προβλέπει την κατάργηση κάθε νομικού κεκτημένου, κάθε συλλογικής κατάκτησης και όλα αυτά μπροστά στον μεγάλο σκοπό που έχετε -έναν και μοναδικό- να εξυπηρετείτε τα επιχειρηματικά συμφέροντα.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Τελειώνω, κύριε Πρόεδρε.
Λοιπόν, στο ίδιο άρθρο στην παράγραφο 6 επιτρέπεται, λέτε, η επεξεργασία πάσης φύσεως προσωπικών δεδομένων από τη «ΔΕΗ Α.Ε.» χωρίς τη συγκατάθεση των καταναλωτών. Και στο άρθρο 9 ο αντιδημοκρατικός χαρακτήρας του άρθρου 8 βαθαίνει ακόμα περισσότερο, αφού η μεταφορά των δύο εκατομμυρίων πελατών που προβλέπεται με το άρθρο 1 διασφαλίζεται ότι στο άρθρο 9 θα γίνει χωρίς να απαιτείται η συγκατάθεση των πελατών της ΔΕΗ. Δηλαδή αν εγώ που είμαι καταναλωτής της ΔΕΗ θέλω να μείνω στη ΔΕΗ, ακόμα και να θέλω, δεν θα μπορώ να παραμείνω γιατί με έχει πουλήσει σαν καταναλωτή, σαν περιουσιακό στοιχείο στη νέα εταιρεία. Και το επόμενο βήμα, που αν μείνετε στην Κυβέρνηση φοβάμαι ότι θα το δούμε και αυτό, θα είναι η υποχρεωτική κατανάλωση μίνιμουμ ποσότητας ηλεκτρικού ρεύματος, για να μην ξεκινήσει και από το μηδέν η νέα εταιρεία!
Για όλους αυτούς τους λόγους εμείς σας καλούμε να αποσύρετε αυτό το νομοσχέδιο. Να το αποσύρετε σήμερα, τώρα.
Ευχαριστώ πολύ.
(Χειροκροτήματα από την πτέρυγα του ΣΥΡΙΖΑ)
ΒΑΣΙΛΕΙΟΣ – ΝΙΚΟΛΑΟΣ ΥΨΗΛΑΝΤΗΣ: Κύριε Πρόεδρε…",361612,""," ΔΕΣΠΟΙΝΑ ΧΑΡΑΛΑΜΠΙΔΟΥ",291,"",291
"45346","
"," Ορίστε, κύριε Υψηλάντη;
ΒΑΣΙΛΕΙΟΣ – ΝΙΚΟΛΑΟΣ ΥΨΗΛΑΝΤΗΣ: Θα ήθελα τον λόγο επί προσωπικού.",361613,"Chairman","ΠΡΟΕΔΡΕΥΩΝ",175,"",175
"45347"," 
"," Όμως, να εξηγήσετε για ένα λεπτό σε τι συνίσταται το προσωπικό.
ΒΑΣΙΛΕΙΟΣ – ΝΙΚΟΛΑΟΣ ΥΨΗΛΑΝΤΗΣ: Με ρώτησε η κ. Χαραλαμπίδου προσωπικά εμένα εάν γνωρίζω ότι αρκετά νοικοκυριά στη χώρα μας, αρκετοί πολίτες χρησιμοποιούνε τα μαγκάλια. Βέβαια, το ζήτημα δεν έχει να κάνει με το θέμα αυτό το οποίο συζητούμε σήμερα. Σαφώς και το γνωρίζω δεν είμαι κομμάτι ξένο της κοινωνίας και βεβαίως και εγώ μαζί με πολλούς από τους συμπολίτες μας και συμπατριώτες μας συμπάσχω. Όμως φαίνεται ότι οι εκπρόσωποι του ΣΥΡΙΖΑ, οι Βουλευτές συνάδελφοι δεν ακούν ή δεν θέλουν να κατανοήσουν αυτό το οποίο συμβαίνει πραγματικά σήμερα…",361614,"Chairman","ΠΡΟΕΔΡΕΥΩΝ",175,"",175
"45348","
"," Δεν είναι αυτό…",361615,"Chairman","ΠΡΟΕΔΡΕΥΩΝ",175,"",175
"45349"," 
"," Δεν τον έβρισα, κύριε Πρόεδρε.
ΒΑΣΙΛΕΙΟΣ – ΝΙΚΟΛΑΟΣ ΥΨΗΛΑΝΤΗΣ: …στην Ελλάδα, κύριε Πρόεδρε, και είναι ότι είμαστε η πρώτη χώρα που επιχορηγεί ακριβώς τις οικογένειες εκείνες οι οποίες δεν μπορούν να αντεπεξέλθουν στις ανάγκες τις πληρωμής της παροχής ηλεκτρικής ενέργειας",361616,""," ΔΕΣΠΟΙΝΑ ΧΑΡΑΛΑΜΠΙΔΟΥ",291,"",291
"45350","
"," Κύριε συνάδελφε, δεν είναι προσωπικό τώρα αυτό. Σας παρακαλώ. Να εξηγούμαστε για να μη δημιουργούνται εντάσεις. Προσωπικό δημιουργείται, όπως λέει ο Κανονισμός, πρώτον, εάν υπάρχει υβριστική συμπεριφορά προς κάποιον Βουλευτή και, δεύτερον, αν αλλοιώνεται από κάποιον το περιεχόμενο της τοποθέτησής του, εσκεμμένως και όλα αυτά. Οι αντιπαραθέσεις, η διαφορετική άποψη, η κριτική επί της θέσεως την οποία παίρνει κάποιος δεν είναι προσωπικό. Παρακαλώ, λοιπόν, να μην επαναλαμβάνεται αυτό.
Τον λόγο έχει ο κ. Ρήγας. 
Με συγχωρείτε, κύριε Ρήγα, προηγείται ο κ. Παραστατίδης. 
Ορίστε, κύριε Παραστατίδη, έχετε τον λόγο.
(Θόρυβος στην Αίθουσα)",361617,"Chairman","ΠΡΟΕΔΡΕΥΩΝ",175,"",175
"45351"," 
"," Αποδέχθηκα αυτό που είπατε.",361618,""," ΘΕΟΔΩΡΟΣ ΠΑΡΑΣΤΑΤΙΔΗΣ",231,"",231
"45352","
 "," Εγώ δεν είπα τίποτε. Βρήκα μια κατάσταση, την οποία τηρώ ευλαβικά. Εάν ζητήσουν αλλαγή οι συνάδελφοι και συμφωνούν μεταξύ τους, το κάνουν. Εάν απουσιάζει κάποιος, διαγράφεται. Είναι απλά τα πράγματα, ό,τι προβλέπει ο Κανονισμός. Τι να κάνω;
Ορίστε, έχετε τον λόγο για οκτώ λεπτά, κύριε συνάδελφε.",361619,"Chairman","ΠΡΟΕΔΡΕΥΩΝ",175,"",175
"45353","
"," Κυρίες και κύριοι συνάδελφοι, με το σημερινό νομοσχέδιο είναι ξεκάθαρο ότι η Κυβέρνηση σαν στόχο έχει την πλήρη απελευθέρωση των οικιακών τιμολογίων του ρεύματος. Είναι επίσης ξεκάθαρο ότι αυτή είναι η επιθυμία των μεγαλοεπιχειρηματιών της ενέργειας, ντόπιων και ξένων. Έτσι προχωρεί στη δημιουργία της μικρής ΔΕΗ στην οποία θα μεταφερθεί κατ’ αρχάς το 30% του παραγωγικού υλικού, του παραγωγικού δυναμικού και του πελατολογίου, το οποίο στη συνέχεια θα διατεθεί πακέτο στους ιδιώτες.
Κάθε νοήμων και σώφρων πολιτικός προτού προβεί σε μία τέτοια πράξη εκποίησης της δημόσιας περιουσίας, και μάλιστα όταν πρόκειται για κοινωνικό αγαθό όπως είναι η ηλεκτρική ενέργεια, πρωτίστως θα πρέπει να εξηγήσει στο κοινωνικό σύνολο πως η πράξη αυτή είναι προς όφελός του, να πείσει τους Έλληνες πολίτες πως θα απολαμβάνουν φθηνότερη τιμή και καλύτερες υπηρεσίες, κάτι που εσείς της Κυβέρνησης δεν το καταφέρατε. 
Κυρίες και κύριοι συνάδελφοι, η ιστορία αυτή δεν είναι παραχώρηση ενός απλού οικοπέδου. Πρόκειται για την εκχώρηση της μεγαλύτερης βιομηχανικής μονάδας παραγωγής ηλεκτρικής ενέργειας στρατηγικού χαρακτήρα που μπορεί να συμβάλει σημαντικά στην οικονομική ανασυγκρότηση της χώρας.
Η επίκληση του επιχειρήματος από την πλευρά της Κυβέρνησης πως η απελευθέρωση της αγοράς ηλεκτρικής ενέργειας είναι κοινοτική οδηγία και πως οι πολίτες θα απολαμβάνουν φθηνό ρεύμα είναι προσχηματική. 
Το επιχείρημα αυτό δεν ευσταθεί για δύο κυρίως λόγους: Ο πρώτος είναι πως η απελευθέρωση με τους όρους που γίνεται σύμφωνα με το νομοσχέδιο είναι σίγουρο πως θα φέρει ακριβώς τα αντίθετα αποτελέσματα, θα οδηγήσει στη δημιουργία ολιγοπωλίων. Όλοι αντιλαμβανόμαστε τις συνέπειες που θα έχουν οι καταναλωτές. Το ρεύμα θα θεωρείται είδος πολυτελείας. Ας το έχουν υπ’ όψιν αυτό οι Έλληνες πολίτες.
Ο δεύτερος είναι πως η απελευθέρωση παραγωγής ηλεκτρικού ρεύματος ισχύει πάνω από μια δεκαετία. Όλα αυτά τα χρόνια είδατε να γίνετε καμμία μεγάλη επένδυση στην παραγωγή ηλεκτρικής ενέργειας; Στο κάτω-κάτω γιατί να το κάνουν, αφού γνωρίζουν ότι υπάρχουν κυβερνήσεις που απλόχερα θα ανταποκριθούν στα αιτήματα των πολυεθνικών και των μεγάλων εταιρειών για την παραχώρηση των ήδη υπαρχόντων εργοστασίων παραγωγής ρεύματος που σήμερα ανήκουν στη ΔΕΗ, καθώς και των λιγνιτικών κοιτασμάτων της χώρας, κάτι που ο Έλληνας πολίτης πλήρωσε όλα αυτά τα χρόνια με κόπο και ιδρώτα; 
Δεν τελειώνουμε, όμως, μόνο με αυτά. Για την ολοκλήρωση της εγκληματικής αυτής πολιτικής πράξης, σε μια περίοδο που δεν έχει την πολιτική νομιμοποίηση, η σημερινή Κυβέρνηση προχωράει επιπλέον στην παραχώρηση όλου του πακέτου διαχείρισης των υδάτινων πόρων -φράγματα, ποτάμια, λίμνες, υδροηλεκτρικούς σταθμούς- και χιλιάδων απαλλοτριωμένων εκτάσεων γης ένθεν και ένθεν των περιοχών αυτών που αξιοποιούνται σήμερα ως περιουσιακά στοιχεία από τη ΔΕΗ. 
Ο Υπουργός κ. Μανιάτης μάς είπε προηγουμένως σε μια παρέμβασή του ότι οι επενδυτές δεσμεύονται για μια σειρά θεμάτων. Στην Ελλάδα ζούμε και γνωρίζουμε καλά πώς τηρούνται οι δεσμεύσεις και από άλλες ανάλογες περιπτώσεις. 
Στο σημείο αυτό θέλω να επισημάνω πως με την κυβερνητική αυτή πρακτική δεν είναι αντίθετη μόνο η Αντιπολίτευση, αλλά και κορυφαία κομματικά και συνδικαλιστικά στελέχη και Βουλευτές της κυβερνητικής παράταξης. Μου κάνει εντύπωση πως ο κ. Λιντζέρης θυμήθηκε δηλώσεις συνδικαλιστών, αλλά όχι των δικών του συνδικαλιστών. 
Πρόσφατα σε κανάλι πανελλαδικής εμβέλειας σημαντικό κομματικό στέλεχος, που συμμετείχε και στις τελευταίες ευρωεκλογές ως υποψήφιος της Νέας Δημοκρατίας, ερχόμενος μάλιστα σε αντιπαράθεση με την κ. Βούλτεψη, δήλωσε πως είναι έγκλημα να αξιολογείται 1,5 δισεκατομμύριο το υπό παραχώρηση ποσοστό της ΔΕΗ σε ιδιώτες, τη στιγμή που η αξιοποιήσιμη περιουσία της σε βάθος τριάντα χρόνων αγγίζει τα 120 δισεκατομμύρια. Το επιχείρημα αυτό ειπώθηκε από δικό σας εκπρόσωπο, κύριε Υπουργέ, που είναι καλός γνώστης του αντικειμένου, καθώς συμμετέχει και στο Διοικητικό Συμβούλιο της ΔΕΗ. Αυτό από μόνο του θεωρώ ότι αποτελεί ένα σοκαριστικό γεγονός. 
Έχουμε, όμως και συνέχεια, η οποία συμπίπτει με την ιδιωτικοποίηση του ΑΔΜΗΕ και με τις γενναίες αυξήσεις στις τιμές του ρεύματος από τον Ιούλιο για χιλιάδες νοικοκυριά και μάλιστα για μικροκαταναλωτές που καταναλώνουν κάτω των 800 KWh το τετράμηνο, ώστε η προίκα παραχώρησης να είναι γενναία. 
Κυρίες και κύριοι συνάδελφοι, την περίοδο αυτή η Κυβέρνηση προσπαθεί να πείσει την κοινωνία χρησιμοποιώντας αστεία επιχειρήματα. Προκειμένου να πετύχει τον στόχο της και να ελαχιστοποιήσει τις αντιδράσεις, προσπαθεί να χρησιμοποιήσει τη μέθοδο του κοινωνικού αυτοματισμού, στρέφοντας, δηλαδή, τη μια κοινωνική ομάδα εναντίον της άλλης. Είναι μια προσφιλής μέθοδος που κατά καιρούς, ομολογουμένως, σε ορισμένες περιπτώσεις αποδείχθηκε αποτελεσματική.
Η άλλη μέθοδος είναι η λασπολογία και η συκοφαντία εναντίον όλων αυτών που αντιτίθενται σε ανεύθυνες και αντεθνικές πολιτικές πράξεις, όπως είναι αυτή του ξεπουλήματος της ΔΕΗ. Χρησιμοποιεί κορυφαία στελέχη της και ιδιαίτερα ορισμένους Υπουργούς - γυρολόγους των καναλιών που δεν χρειάζεται να αναφέρω το όνομά τους. Είναι γνωστοί σε όλους μας για τις επιδόσεις τους στον τομέα της συκοφαντίας και της λασπολογίας. 
Με επιθέσεις αυτού του τύπου προσπαθείτε να πείσετε τον κόσμο και να καλύψετε τη δική σας ανεπάρκεια. 
Οι επιθέσεις αυτές, βέβαια, τελευταίως στρέφονται κυρίως κατά του κόμματος της Αξιωματικής Αντιπολίτευσης. Και δεν είμαι εγώ αυτός που θα υπερασπιστεί την Αξιωματική Αντιπολίτευση, γιατί έχει ανθρώπους ικανούς οι οποίοι πράγματι μπορούν να υπερασπιστούν τον χώρο τους. 
Οποιοδήποτε αρνητικό συμβαίνει στη χώρα το αποδίδουν στον ΣΥΡΙΖΑ. Σας έχει πιάσει στην κυριολεξία αμόκ με τον ΣΥΡΙΖΑ. Μάλλον πάσχετε, θα έλεγα, από το σύνδρομο της συριζοφοβίας! Επιδεικνύετε τέτοιο μένος και τέτοια εμπάθεια που είναι πρωτόγνωρα για τα πολιτικά χρονικά. Απευθυνόμενος προς την πλευρά της Κυβέρνησης έχω να πω πως η συμπεριφορά αυτή προδίδει μια ανασφαλή και ανεύθυνη στάση και δεν πείθει πως μπορεί να διαχειριστεί την κρίση και να βγάλει τη χώρα από το αδιέξοδο.
Κυρίες και κύριοι συνάδελφοι, κλείνοντας σας καλώ να σταθείτε στο ύψος των περιστάσεων και να μη συνεργήσετε σ’ αυτό το μέγα εθνικό έγκλημα. Είναι προφανές πως δεν ψηφίζω το σημερινό νομοσχέδιο στο σύνολό του. 
Επίσης, κάνω σαφές πως συντάσσομαι απόλυτα και συνυπογράφω την πρωτοβουλία του ΣΥΡΙΖΑ για δημοψήφισμα, ώστε να δοθεί η δυνατότητα στους πολίτες να εκφράσουν τη βούλησή τους.
Ευχαριστώ.",361620,""," ΘΕΟΔΩΡΟΣ ΠΑΡΑΣΤΑΤΙΔΗΣ",231,"",231
"45354","
"," Τον λόγο έχει ο κ. Ρήγας.",361621,"Chairman","ΠΡΟΕΔΡΕΥΩΝ",175,"",175
"45355","
"," Ευχαριστώ, κύριε Πρόεδρε. 
Κυρίες και κύριοι συνάδελφοι, εικόνες από το παρελθόν για άλλη μια φορά. Επιχειρήματα ψυχρού πολέμου. Από τη μια πλευρά οι φίλοι του λαού οι οποίοι εκπροσωπούν την κοινωνία σε όλα τα ζητήματα. Από την άλλη πλευρά, οι εχθροί του λαού, αυτοί που υπηρετούν τα μονοπώλια και οι οποίοι, όπως ακούστηκε, καθυβρίζουν. Και καθυβρίζουν ποιους; Αυτούς που, όπως μας λένε, διαπράττουμε εθνικό έγκλημα, ότι ξεπουλάμε τον εθνικό πλούτο της χώρας, αυτούς που σπιλώνουν κάθε πολιτική μας απόφαση. Κλίμα εμφυλίου πολέμου! 
Ακούσαμε ότι «δεν θα είναι ο ΣΥΡΙΖΑ οι πρόθυμοι ηλίθιοι». Ο ΣΥΡΙΖΑ πιθανώς να θεωρεί ως πρόθυμους ηλιθίους τους Έλληνες πολίτες και ότι θα ακολουθήσουν τον ΣΥΡΙΖΑ στον κατήφορο που έχει πάρει, παίζοντας με τους θεσμούς. 
Ε, όχι λοιπόν. Σας λέμε για άλλη μια φορά ότι ούτε την κοινωνία εκπροσωπείτε, ούτε τον λαό μπορείτε να υποκαταστήσετε με τις θέσεις που παίρνετε. 
Τα πράγματα είναι πάρα πολύ συγκεκριμένα. Δεν υπάρχει το κρατικό καλό και το ιδιωτικό άθλιο ούτε και το αντίθετο. Αυτές οι μανιχαϊστικές απόψεις οι οποίες κατά το παρελθόν προσδιόριζαν ό,τι ανήκε στο κράτος ως καλό και αγαθό και ό,τι ανήκε στους ιδιώτες και μάλιστα στους Έλληνες ιδιώτες -που πολύ καλά γνωρίζουμε ότι οι περισσότεροι ήταν κρατικοδίαιτοι- είναι καλό. Δεν υπάρχει τίποτα τέτοιο. Ζούμε σε μια συγκεκριμένη οικονομική, ευρωπαϊκή και διεθνή συγκυρία. Έχουμε αναλάβει συγκεκριμένες δεσμεύσεις. Και μια απ’ αυτές είναι η απελευθέρωση της αγοράς ενέργειας, η οποία πρέπει να είναι πραγματική, ουσιαστική και όχι ψεύτικη όπως ήταν μέχρι τώρα. 
Ακούμε, λοιπόν, τα επιχειρήματα. Έχει γίνει, λέει, η απελευθέρωση της αγοράς ενέργειας, γιατί ένα μεγάλο ποσοστό της παραγόμενης ενέργειας παράγεται από ιδιώτες. 
Το θέμα είναι πώς μπορεί να είναι ανταγωνιστική μια επιχείρηση η οποία παράγει ενέργεια από πρώτη ύλη η οποία είναι πανάκριβη. Αυτή τη στιγμή από ιδιώτες παράγεται ενέργεια από φυσικό αέριο και από ανανεώσιμες πηγές ενέργειας. Δεν υπάρχει δυνατότητα ποτέ να είναι ανταγωνιστική μια τέτοια επένδυση. 
Άρα, λοιπόν, αν θέλει κάποιος να δημιουργήσει συνθήκες απελευθέρωσης και υγιούς ανταγωνισμού, πρέπει να ανταγωνίζονται ομοειδείς επιχειρήσεις, με τις ίδιες δυνατότητες. 
Δεύτερον: «Ξεπουλάτε…» –λέει- «…τον εθνικό πλούτο, γιατί στα έγκατα της γης βρίσκεται κρυμμένος λιγνίτης δισεκατομμυρίων». Ε και τι έγινε; Τον λιγνίτη αυτόν μπορεί να τον βγάλει κανένας; Κυρίως, μπορεί να τον βγάλει η ΔΕΗ; Δεν μπορεί σήμερα να τον βγάλει η ΔΕΗ. Δεν μπορεί η ΔΕΗ να έχει κανένα σοβαρό επενδυτικό πρόγραμμα αν δεν επιβαρυνθεί με δανεισμό. Και δεν μπορεί να βρει εύκολα ούτε φθηνά χρήματα. Επομένως μην υπολογίζετε το τι είναι κρυμμένο. Να υπολογίζετε πόσο απ’ αυτό μπορεί σήμερα να αξιοποιηθεί και ποιες δυνατότητες υπάρχουν στη ΔΕΗ, όπως λειτουργεί μέχρι σήμερα, για να αξιοποιήσει. 
Επομένως, όλα αυτά που λέτε για «ENERGA» και για άλλες εταιρείες, σε καμμία περίπτωση δεν απεικονίζουν την απελευθέρωση της αγοράς. Οι εταιρείες αυτές ήταν εταιρείες λιανικής πώλησης ενέργειας. Αυτό ήταν αυτές οι εταιρείες. Δεν ήταν παραγωγοί ενέργειας. Άρα μη συγκρίνετε μη ομοειδή πράγματα.
Δεύτερον, κόβεται το 30% της ΔΕΗ και δίδεται στους ιδιώτες. Πώς όμως; Όχι μέσω διαγωνιστικής διαδικασίας του δημοσίου. Αυτό πρέπει να τονιστεί. Τη διαδικασία την κινεί και τη φέρνει μέχρι τέλους η ΔΕΗ. Αυτό έχει πάρα πολύ μεγάλη σημασία. Η ΔΕΗ εισπράττει και το τίμημα και το κατευθύνει σε επενδύσεις. Επενδύσεις που –επαναλαμβάνω- σήμερα δεν έχει τη δυνατότητα να κάνει εξαιτίας της έλλειψης ρευστότητας. 
Σε μια οικονομία η οποία ασφυκτιά εξαιτίας της έλλειψης ρευστότητας, η μόχλευση ιδιωτικών κεφαλαίων είναι απαραίτητη. Δεν  μπορεί η ελληνική οικονομία να ανασυγκροτηθεί, δεν μπορεί να ανακάμψει, εάν δεν υπάρχει η μόχλευση με ιδιωτικά κεφάλαια. 
Αυτά, λοιπόν, δεν μπορούν να βρεθούν με διαφορετικό τρόπο παρά μόνο αν δοθεί η δυνατότητα στο ιδιωτικό κεφάλαιο να μπει μέσα στον ανταγωνισμό και με συνθήκες που το κράτος -ένα σοβαρό όμως κράτος- έχει καθορίσει. Μόνο έτσι θα μπορέσει από δω και πέρα να συμβάλει στην ενίσχυση και της οικονομίας αλλά και στις συνθήκες ανταγωνισμού στην αγορά ενέργειας.
Ερχόμαστε τώρα στο τι είναι αυτή η διαγωνιστική διαδικασία και πώς θα γίνει η πώληση του 30% της ΔΕΗ. Εδώ, ως Κοινοβουλευτική Ομάδα του ΠΑΣΟΚ, δώσαμε μία σημαντική μάχη. Το νομοσχέδιο όπως είχε δει το φως της δημοσιότητας, έχει αλλαχθεί σε πάρα πολλά σημεία που έχουν να κάνουν με τη διασφάλιση αγαθών τόσο όσον αφορά το δημόσιο συμφέρον, όσο και τη ΔΕΗ και που έχουν να κάνουν με τα δικαιώματα των εργαζομένων και των τοπικών κοινωνιών. Όλες οι αλλαγές που έγιναν, τείνουν προς αυτήν την κατεύθυνση. Δηλαδή, να υπάρξει απόλυτη διαφάνεια στον τρόπο κατάρτισης της διακήρυξης. Η διακήρυξη και όχι η σύμβαση θα έρθει εδώ και θα ενημερωθεί η Βουλή. Αυτό είναι μια διαδικασία η οποία προβλέπεται αυτήν τη στιγμή και μπήκε μέσα στο νομοσχέδιο. Κι εν πάση περιπτώσει, είναι ένα πρώτο βήμα που κατοχυρώνει ακόμα περισσότερο την ενημέρωση της Εθνικής Αντιπροσωπείας.
Ό,τι έχει να κάνει με τους εργαζόμενους: Μπήκε μέσα στο νομοσχέδιο η διασφάλιση των εργασιακών δικαιωμάτων, των απολαβών των εργαζομένων και των ασφαλιστικών τους δικαιωμάτων. 
Όσον αφορά στις τοπικές κοινωνίες. Και τα ανταποδοτικά τέλη και το ζήτημα των «προνομίων» που είχαν εξασφαλίσει οι τοπικές κοινωνίες, κατοχυρώνονται απόλυτα. 
Όσον αφορά στα δικαιώματα που είχαν οι απαλλοτριούμενοι ή όποιο άλλο δικαίωμα είχαν οι τοπικές κοινωνίες, μεταφέρεται ως υποχρέωση στη ΔΕΗ του 30%. Διασφαλίζεται, λοιπόν, απόλυτα η μεταβίβαση και των καλών και των κακών στοιχείων της ΔΕΗ στο 30%. Όταν είπαμε για πελάτες, ακούστηκε το εξής. Δίνετε 30% πελατολόγιο στη ΔΕΗ. Τους τα πάτε έτοιμα. Στο πελατολόγιο αυτό, υπάρχει αναλογικότητα ανάμεσα στους καλούς πελάτες, στους μικρούς πελάτες, στους κακούς πελάτες, στους μεγάλους πελάτες. Όλο αυτό, λοιπόν, το κομμάτι του πελατολογίου έρχεται προς τη μικρή ΔΕΗ. 
Και όσον αφορά το τίμημα, ακούστηκε το εξής. Ξεπουλάτε. Τι είναι; Ένα, ενάμισι δισεκατομμύριο; Με συγχωρείτε, με ποιον τρόπο καθορίζεται το τίμημα; Είπα προηγουμένως και θα το επαναλάβω. Δηλαδή οι κεντρικές επιτροπές των κομμάτων θα καθορίσουν…",361622,""," ΠΑΝΑΓΙΩΤΗΣ ΡΗΓΑΣ",242,"",242
"45356"," 
"," Δεν το είπα εγώ. Μέλος του διοικητικού συμβουλίου που ήταν υποψήφιος ευρωβουλευτής με τη Νέα Δημοκρατία το είπε. Δεν το είπα εγώ.",361623,""," ΘΕΟΔΩΡΟΣ ΠΑΡΑΣΤΑΤΙΔΗΣ",231,"",231
"45357","
"," Ακριβώς. Βεβαίως. Δεν λέω κάτι άλλο.",361624,""," ΠΑΝΑΓΙΩΤΗΣ ΡΗΓΑΣ",242,"",242
"45358"," 
"," Μα, γιατί διακόπτετε, κύριε Παραστατίδη; Όταν μιλούσατε, οι πάντες σας άκουγαν.",361625,"Chairman","ΠΡΟΕΔΡΕΥΩΝ",175,"",175
"45359","
"," Όχι, δεν είπα για εσάς, κύριε Παραστατίδη.
Είπα, λοιπόν, ότι κάποιοι -και ο Αρχηγός της Αξιωματικής Αντιπολίτευσης το είπε- λένε ότι το 1,6 δισεκατομμύριο είναι λίγο. Ποιος θα το καθορίσει αυτό; Οι κεντρικές επιτροπές των κομμάτων; Θα το δώσουμε στα κόμματα για να μας πουν πόση είναι η αξία; Μην τρελαθούμε σε αυτήν τη χώρα. Υπάρχουν διεθνείς πρακτικές, υπάρχουν οίκοι αξιολόγησης, υπάρχουν διεθνείς εκτιμητές οι οποίοι καθορίζουν το τίμημα όχι μόνο της μικρής ΔΕΗ αλλά παγκοσμίως καθορίζουν το τίμημα των πωλούμενων ή των ιδιωτικοποιούμενων προϊόντων.
Τελειώνω, λέγοντας το εξής. Ας αποφασίσουμε να μιλήσουμε σε αυτήν τη χώρα με σοβαρά επιχειρήματα. Έχουμε μπροστά μας την ιδιωτικοποίηση στο 30% μιας επιχείρησης. Έχουμε την προσπάθεια της Αξιωματικής Αντιπολίτευσης την οποία, κύριε Παραστατίδη, την υπερασπιστήκατε με πολύ καλύτερο τρόπο απ’ ό,τι το κάνουν οι ίδιοι οι Βουλευτές της. Μολονότι είπατε ότι δεν σας πειράζει, την υπερασπιστήκατε μια χαρά.",361626,""," ΠΑΝΑΓΙΩΤΗΣ ΡΗΓΑΣ",242,"",242
"45360","
"," Δεν την υπερασπίστηκα. Τον εαυτό μου υπερασπίστηκα.",361627,""," ΘΕΟΔΩΡΟΣ ΠΑΡΑΣΤΑΤΙΔΗΣ",231,"",231
"45361","
"," Η Αξιωματική Αντιπολίτευση, λοιπόν, ενέταξε αυτό το ζήτημα στον πολιτικό της σχεδιασμό. Προσπάθησε να κάνει ένα μέτωπο –λέει- ενάντια στην ιδιωτικοποίηση. Το μέτωπο αυτό ήταν πολλά μικρά κομματάκια. Δηλαδή, μέχρι στιγμής δεν ξέρω αν θα κατορθώσει να συσπειρώσει τους Ανεξαρτήτους Έλληνες. Πάντως, όλοι οι άλλοι καταθέτουν δική τους πρόταση. Κι εξαιτίας, δυστυχώς, της αδυναμίας μας όλων να κάνουμε ένα σοβαρό διάλογο, βρισκόμαστε μπροστά στο εξής φαινόμενο: Οι τοπικές κοινωνίες, η ελληνική κοινωνία αντί να πληροφορείται από τα επίσημα πολιτικά κόμματα με σοβαρό τρόπο τα επιχειρήματα υπέρ και κατά, παρέχουμε τη δυνατότητα σε κλόουν της πολιτικής και του συνδικαλισμού να δίνουν ένα κακόγουστο σόου. Ε, λοιπόν, αυτό δεν τιμά κανέναν μας. 
Αν θέλουμε, λοιπόν, να κάνουμε μια αντιπαράθεση επιχειρημάτων, θα πρέπει να το κάνουμε με σοβαρότητα, σε ένα διάλογο σύγχρονο όπως αρμόζει σε όλα τα σύγχρονα πολιτικά συστήματα. Αν το κατορθώσουμε αυτό, τότε κανένα νομοσχέδιο δεν θα έχει την τύχη που είχε η μικρή ΔΕΗ.
Θέλω, λοιπόν, να τελειώσω και να αφήσω το έδρανο λέγοντας το εξής. Εμείς βάζουμε ένα στοίχημα. Είπα και στην Κυβέρνηση ότι δεν φοβόμαστε προσωπικά τον ΣΥΡΙΖΑ. Πολλές φορές πρέπει να φοβόμαστε τον κακό μας εαυτό. Εάν, λοιπόν, ξεκινήσαμε να κάνουμε ένα εγχείρημα σοβαρό, θα πρέπει να το πάμε μέχρι τέλους, με απόλυτη διαφάνεια, με απόλυτη σοβαρότητα, έτσι ώστε να εξασφαλίσουμε το δημόσιο συμφέρον, το συμφέρον της ελληνικής οικονομίας και κυρίως το συμφέρον των καταναλωτών. 
Προς αυτήν την κατεύθυνση, λοιπόν, ψηφίζω υπέρ του νομοσχεδίου.
Ευχαριστώ.
(Χειροκροτήματα)",361628,""," ΠΑΝΑΓΙΩΤΗΣ ΡΗΓΑΣ",242,"",242
"45362"," 
"," Ευχαριστούμε, κύριε συνάδελφε.
Η κ. Ευαγγελία Αμμανατίδου. Απούσα. Διαγράφεται.
Ο κ. Δημήτριος Κυριαζίδης. Απών. Διαγράφεται. 
Ο κ. Χρήστος Καραγιαννίδης έχει τον λόγο.",361629,"Chairman","ΠΡΟΕΔΡΕΥΩΝ",175,"",175
"45363","
"," Ευχαριστώ, κύριε Πρόεδρε.
Θα ήθελα να κάνω ένα εισαγωγικό σχόλιο για τον κ. Μανιάτη. 
Κύριε Μανιάτη, ένας καθηγητής πανεπιστημίου που έχουμε στην Κοινοβουλευτική Ομάδα, μου είπε ότι κόβει όλους τους φοιτητές που παρουσιάζουν πίνακες στοιχείων χωρίς να αναφέρεται η πηγή των στοιχείων αυτών. Επειδή ζήτησα τα χαρτιά που καταθέσατε ως στοιχεία και ως επιχειρήματα στο Προεδρείο, οι δύο πίνακες που έχετε δεν αναφέρουν καμμία πηγή. Είναι δύο πίνακες που μπορώ να τους φτιάξω κι εγώ. Δεν έχουν κανένα απολύτως στοιχείο για να καταλάβω από πού προέρχονται. 
Και για να μην παίζουμε άλλο με τις μειώσεις των τιμών κι επειδή έχει ένα νόημα να είμαστε αξιόπιστοι σε αυτά που λέμε, σας διαβάζω από την ετήσια έκθεση της EUROSTAT τα εξής, τα οποία θα καταθέσω και στα Πρακτικά μαζί με τον πίνακα που είναι από την EUROSTAT και το γράφει κάτω: «Οι μεγαλύτερες αυξήσεις ανάμεσα στα μέλη της Ευρωπαϊκής Ένωσης μεταξύ του πρώτου μισού του 2012 με το πρώτο μισό του 2013, παρατηρήθηκαν στη Ρουμανία με 26%, στην Εσθονία με 23% και υπήρξε διπλασιασμός των τιμών στην Κροατία, στη Γερμανία και στην Ελλάδα.» Η Γερμανία είναι ένα παράδειγμα που το αναφέρει και ο εισηγητής της Νέας Δημοκρατίας πολλαπλώς. «Η μέση αύξηση που υπήρξε στην Ευρωπαϊκή Ένωση των «28» είναι 6%.» 
Αυτά, λοιπόν, είναι τα πραγματικά στοιχεία της EUROSTAT. Θα σας καταθέσω και τον πίνακα που αναφέρεται στα έτη ’11, ’12 και ’13. Αν βρείτε πέραν του Λουξεμβούργου και της Ουγγαρίας άλλη χώρα στην οποία να υπάρχει μια ελάχιστη μείωση, να έρθετε να μου το πείτε κι εμένα. Γιατί πολλή κουβέντα γίνεται για τις μειώσεις λόγω της απελευθέρωσης. Επιτέλους, πάρτε επίσημα στοιχεία και σταματήστε να μας φέρνετε μαγειρεμένους πίνακες.
Δεύτερον, το άρθρο 1 αναφέρεται στην απόσχιση της ΔΕΗ,  στο κομμάτι που αφορά τον υδροηλεκτρικό σταθμό του Θησαυρού και της Πλατανόβρυσης. Να σας πω μόνο πως ο υδροηλεκτρικός σταθμός του Θησαυρού είναι μία από τις δύο αντλητικές μονάδες που διαθέτει η χώρα. Η δεύτερη είναι ο υδροηλεκτρικός σταθμός του Σφηκιά με μικρότερη ισχύ 315 MW.
Μπορεί, δηλαδή, κατά τις νυκτερινές ώρες χαμηλής ζήτησης να αναστρέψει τη ροή από τη λεκάνη απορροής προς το φράγμα επαναπληρώνοντας τον ταμιευτήρα. Η δυνατότητα αυτή αποθήκευσης ενέργειας τον καθιστά ιδιαίτερα ανταγωνιστικό. Οι προς εκχώρηση υδροηλεκτρικοί σταθμοί Πλατανόβρυση, Θησαυρός στον ποταμό Νέστο, Άγρας και Οδυσσέως στον Αλιάκμονα, Πουρνάρι Ι και ΙΙ στον Άραχθο κατά το έτος 2012 – 2013 παρήγαγαν το 21% της υδροηλεκτρικής ενέργειας της χώρας. Για ποιο 30% μας μιλάτε; Για ποιο 30% που θα το δώσετε όλο μπιρ παρά; 
Σας είπα και χθες ότι 1.087.000.000 στοιχίζει μόνο ο υδροηλεκτρικός σταθμός της Πλατανόβρυσης, χωρίς να κοστολογούμε την τιμή της γης και την τιμή του νερού. Πόσο θα είναι αυτό το τίμημα επιτέλους; Γιατί μόνο αυτό θέλει 1 δισεκατομμύριο. Και θα βρεθεί ιδιώτης – επενδυτής που θα δώσει –εγώ θα σας πω- και 2 και 3 δισεκατομμύρια; Για ποιο ακριβώς τίμημα, λοιπόν, μιλάτε μέσα σε αυτό το νομοσχέδιο;
Επιτέλους, γιατί οι ιδιώτες από το ’99, που απελευθερώθηκε η αγορά, δεν επένδυσαν σε υδροηλεκτρικά έργα και σε λιγνίτη; Γιατί απαιτούνται πολλά λεφτά. Επένδυσαν σε μονάδες φυσικού αερίου, οι οποίες δεν απαιτούν παρά είκοσι με σαράντα εργαζόμενους και είναι πολύ φτηνές στην κατασκευή τους. Και, μάλιστα, αυτές δεν ευαρεστήθηκαν να βάλουν ούτε 1 ευρώ από την τσέπη τους. Τις κατασκεύασαν με κρατικές και ευρωπαϊκές επιχορηγήσεις. 
Τρίτον, ειπώθηκε πάλι αυτό το ιδεολόγημα του ανταγωνισμού και ότι οι ιδιωτικές εταιρείες είναι αυτές που έφεραν την άνθιση και την ποιότητα στην Ευρώπη. Εξαγοράστηκαν και συγχωνεύτηκαν διακόσιες σαράντα επτά εταιρείες, επιχειρήσεις ηλεκτρικής ενέργειας, με αποτέλεσμα πόσοι να είναι σήμερα οι παίκτες στην ενέργεια στην Ευρωπαϊκή Ένωση; Επτά, μεταξύ των οποίων ο όμιλος Magritte, ο οποίος κατέχει το 50% της ενέργειας που παράγεται στην Ευρώπη. Μιλάμε για μεγάλο ανταγωνισμό. Σαν να μην έχετε την ιστορική εμπειρία ότι όταν βγάζετε ένα πράγμα στο σφυρί, σε πολύ μικρό χρονικό διάστημα αυτό γίνεται καρτέλ και μετά γίνεται και μονοπώλιο. 
Σε ποιόν ανταγωνισμό, λοιπόν, εσείς θεωρείτε ότι θα οδηγηθούμε; Στον ανταγωνισμό που υπήρξε στην Ολυμπιακή, στον ανταγωνισμό που υπήρξε στον ΟΤΕ, τον οποίο, ειρήσθω εν παρόδω, τον είχε αγοράσει η «DEUTSCHE TELEKOM». Κρατική εταιρεία είναι. Άρα, για ποιον ιδιωτικό ανταγωνισμό μας μιλάτε;
Και επειδή ο ανταγωνισμός πολλές φορές γεννά και τέρατα, αυτό το πράγμα με τον ΟΤΕ καλό είναι να μην το αναφέρετε πάλι, γιατί θα θυμηθούμε ότι η Νέα Δημοκρατία υποχρέωσε τον τότε ΟΤΕ να μην μπει στην αγορά της κινητής τηλεφωνίας επί δέκα συναπτά έτη, για να μπορούν να ρημάξουν την κινητή τηλεφωνία οι δύο ιδιωτικές εταιρείες. Ξέρετε πότε άρχισε να γίνεται λίγο ανταγωνιστική η αγορά; Όταν μπήκε ο ΟΤΕ και έριξε τις τιμές. Όμως, δεν τον αφήνατε τότε. Διότι εσείς μιλήσατε υπέρ του υγιούς ανταγωνισμού.
Λοιπόν, να τελειώνουμε μια και έξω με τον ανταγωνισμό. Υγιής ανταγωνισμός στον καπιταλισμό δεν υπάρχει. Όταν ένας ιδιώτης μπαίνει με σκοπό το κέρδος, το μόνο που τον ενδιαφέρει είναι να ρημάξει την αγορά για να βγάλει κέρδος. Δεν έχει παρατηρηθεί πουθενά ιστορικά να υπάρχει υγιής ανταγωνισμός. Πείτε μου ένα αγαθό που ιδιωτικοποιήθηκε και οι πολίτες είχαν απολαβές ποιοτικότερες και φτηνότερες. Πείτε το παράδειγμα τώρα. Όχι αυτά τα μαγειρεμένα τα στοιχεία. Πείτε κάτι άλλο.
Υπάρχει, επίσης, κάτι το οποίο μεταξύ μας είναι βαθιά τομή. Εμείς θεωρούμε πολύ συγκεκριμένα πράγματα κοινωνικά αγαθά: Το ρεύμα, το νερό, την υγεία, την παιδεία. Εσείς θεωρείτε τα πάντα εμπορεύματα. Ακόμα και η ανθρώπινη ζωή είναι εμπόρευμα. Διότι είπαν προηγουμένως κάποιοι ομιλητές από τη Νέα Δημοκρατία: Όσο έχει ο καθένας θα αγοράζει. Δεν ζούμε σε μια κοινωνία στην οποία η πρόσβαση στην ενέργεια πρέπει να είναι δικαίωμα των ανθρώπων και να την έχουν όλοι. Όσοι έχουν χρήματα θα πληρώνουν το ηλεκτρικό ρεύμα. Όσοι δεν έχουν θα ζουν με τα μαγκάλια και τις γκαζόλαμπες του κ. Ταμήλου. 
Αυτή, λοιπόν, είναι η διαφορά μας η ουσιαστική σε αυτήν την κοινωνία. Εσείς θέλετε μια κοινωνία των τριών, των τεσσάρων, των πέντε κατηγοριών, ενώ εμείς θέλουμε μια κοινωνία στην οποία καθολικά δικαιώματα στην ενέργεια, το νερό, την παιδεία και την υγεία θα τα έχουν όλοι.
Να κλείσω λίγο αναφερόμενος στο δημοψήφισμα, παρ’ όλο που μερικοί νομίζουν ότι είμαστε λωτοφάγοι. Θα σας διαβάσω κάποιες δηλώσεις που έγιναν το 2008. «Αρνείστε το δημοψήφισμα για ένα νόμο που δεσμεύει το μέλλον της χώρας.». Ανδρέας Λοβέρδος. «Η Νέα Δημοκρατία να συνειδητοποιήσει ότι επιχειρεί να νομοθετήσει σε αντίθεση προς την κοινωνική πλειοψηφία, ενώ η ίδια είναι πιστοποιημένα εκλογική μειοψηφία στο εκλογικό σώμα.». Ευάγγελος Βενιζέλος. «Συγκρούονται δύο απόψεις, η κατ’ εξοχήν δημοκρατική που λέει ότι ο λαός πρέπει να αποφασίζει για σημαντικά για αυτόν ζητήματα και η άλλη που λέει ότι ο λαός δεν είναι ώριμος και ικανός για αυτό. Η τελευταία, όμως, είναι ολιγαρχική άποψη.». Άδωνις Γεωργιάδης. Όλα αυτά το 2008. Να τους χαίρεστε!
(Στο σημείο αυτό ο Βουλευτής κ. Χρήστος Καραγιαννίδης, καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
(Χειροκροτήματα από την πτέρυγα του ΣΥΡΙΖΑ)",361630,""," ΧΡΗΣΤΟΣ ΚΑΡΑΓΙΑΝΝΙΔΗΣ",99,"",99
"45364","
"," Ο Αναπληρωτής Υπουργός Αγροτικής Ανάπτυξης και Τροφίμων κ. Κουκουλόπουλος έχει τον λόγο.",361631,"Chairman","ΠΡΟΕΔΡΕΥΩΝ",175,"",175
"45365","
"," Ευχαριστώ, κύριε Πρόεδρε.
Κυρίες και κύριοι συνάδελφε, κύριε Υπουργέ, ζήτησα από τον κύριο Πρόεδρο -και τον ευχαριστώ- να μιλήσω από το Βήμα της Βουλής σήμερα για τρεις πολύ συγκεκριμένους λόγους:
Ο πρώτος είναι πως με την ενέργεια σχετίζομαι και ασχολούμαι από τα χρόνια των σπουδών μου. Κατάγομαι, εκλέγομαι και εκπροσωπώ στη Βουλή την ενεργειακή καρδιά της χώρας. Δούλεψα οκτώ χρόνια στα λιγνιτωρυχεία και ακόμα και σήμερα εξακολουθώ να είμαι -εδώ και πολλά χρόνια άνευ αποδοχών φυσικά- υπάλληλος της ΔΕΗ. Έχω, λοιπόν, ένα κάποιο τεκμήριο γνώσης και εμπειρίας. Και, βέβαια, με βάση τις πεποιθήσεις μου, θεωρώ καθήκον μου και υποχρέωσή μου να μιλήσω και να μιλήσω από το Βήμα της Βουλής.
Ο δεύτερος λόγος που ζήτησα να μιλήσω είναι, πως πριν τρεις εβδομάδες ακριβώς -Τετάρτη ήταν, πριν από είκοσι μία μέρες- μια δήλωσή μου σε μια ραδιοφωνική μου συνέντευξη έκανε το γύρο της χώρας κυριολεκτικά και προκάλεσε πάρα πολλά πολιτικά και παραπολιτικά σχόλια. Είπα συγκεκριμένα -και το επαναλαμβάνω- πως το νερό και η ενέργεια δεν είναι τζόγος. Απορώ γιατί τόσος θόρυβος. Δεν ξέρω κανέναν που να ισχυρίζεται το αντίθετο. 
Και επειδή άκουσα και τον τελευταίο ομιλητή του ΣΥΡΙΖΑ και σήμερα το πρωί τον κ. Τσίπρα να επαναλαμβάνουν μονότονα μια φράση και να βάζουν δίπλα στην ενέργεια και τον αιγιαλό, θέλω, λοιπόν, να σας το εξής. Μην κουράζεστε να κάνετε την ατζέντα που δεν έχετε.
ΧΡΗΣΤΟΣ ΚΑΡΑΓΙΑΝΙΔΗΣ: Δεν το είπα εγώ.",361632,""," ΠΑΡΑΣΚΕΥΑΣ ΚΟΥΚΟΥΛΟΠΟΥΛΟΣ",136,"",136
"45366","
"," Το δημοψήφισμα για το νερό το προκάλεσαν στη Θεσσαλονίκη οι δήμαρχοι τους οποίους στήριξε το ΠΑΣΟΚ. Και έχει τα συγκεκριμένα αποτελέσματα. Δεν περιμέναμε υποδείξεις από τον ΣΥΡΙΖΑ. 
Όσον αφορά τον αιγιαλό διατύπωσε δημόσια μεγάλος αριθμός Βουλευτών του ΠΑΣΟΚ συγκεκριμένες ενστάσεις, χωρίς πάλι να περιμένει τις υποδείξεις του ΣΥΡΙΖΑ.
Καθώς βγαίνουμε από τις αναγκαστικές συνθήκες των μνημονίων και της κρίσης, θέλω να ξέρει όλος ο ελληνικός λαός πως ούτε την ψυχή μας ούτε τη λογική μας, βέβαια, χάσαμε όλα αυτά τα χρόνια του μνημονίου. Επιτελέσαμε ένα υπέρτατο πατριωτικό καθήκον και καθώς βγαίνουμε, όπως είπα, από την κρίση, θα ανακτούμε μέρα με τη μέρα την πολιτική μας ατζέντα της ελληνικής κεντροαριστεράς, της ελληνικής σοσιαλδημοκρατίας, την οποία χρόνια ολόκληρα αυθεντικά εκπροσωπούσαμε. 
Βέβαια, θέλω να πω από το Βήμα της Βουλής στους συναδέλφους μου ότι αυτές οι τρεις εβδομάδες πάρα πολλά μέσα, δεκάδες, όπως είναι προφανές, ζήτησαν να μιλήσω. Εγώ επέλεξα μαζί με τους συναδέλφους μου Βουλευτές, με τον παριστάμενο Υπουργό και τον Πρόεδρο του ΠΑΣΟΚ, τον Ευάγγελο Βενιζέλο, να κάνουμε μια προσπάθεια για την οποία θα μιλήσω στη συνέχεια. Και προτίμησα, βέβαια, να τοποθετηθώ εδώ, από το Βήμα της Βουλής. Αυτό είναι απόρροια μιας συγκεκριμένης αντίληψης σεβασμού των θεσμών και συγκεκριμένα του κορυφαίου θεσμού της Ελληνικής Δημοκρατίας που είναι η Βουλή.
Ο τρίτος λόγος, κύριε Πρόεδρε, -και πάλι σας ευχαριστώ- που ζήτησα να μιλήσω είναι ότι στη δυτική Μακεδονία, που βρίσκεται στο επίκεντρο του διαλόγου εδώ και λίγες εβδομάδες λόγω της μικρής ΔΕΗ, ήρθαν έτσι τα πράγματα ώστε να είμαι ο μόνος Βουλευτής του ΠΑΣΟΚ. Δεν έχω, όμως, τη δυνατότητα να συμμετέχω λόγω της πρόσφατης υπουργοποίησης στα Τμήματα Διακοπής των Εργασιών.
Έτσι λέει ο Κανονισμός της Βουλής. Γι’ αυτό και ζήτησα κατ’ εξαίρεση τον λόγο σήμερα. 
Ο κ. Τσίπρας πριν μία εβδομάδα, την προηγούμενη Τετάρτη, μιλώντας στο Αμύνταιο, την πατρίδα μου -κοντά στην Κοζάνη και την Πτολεμαΐδα- μίλησε για κάποιους που «τάχα μου διαφωνούν, αλλά κρύβονται». Γι’ αυτό και θα φέρει το θέμα παντοιοτρόπως στην Ολομέλεια, για να εμφανιστούν όλοι αυτοί που κρύβονται. 
Αν αναφερόταν στο ΠΑΣΟΚ και σε εμένα, στο μοναδικό δυτικομακεδόνα, είμαι εδώ. Ως μέλος, όμως, της ηρωικής Κοινοβουλευτικής Ομάδας του ΠΑΣΟΚ, που μόνη της σήκωνε για μεγάλο διάστημα το βάρος για την έξοδο από την κρίση και ως ο μόνος δυτικομακεδόνας σήμερα Βουλευτής του ΠΑΣΟΚ, απαντώ εκ μέρους όλων των συναδέλφων μου. Εμείς δεν κρυφτήκαμε ποτέ. Αν είχαμε κρυφτεί, η Ελλάδα σήμερα θα ήταν σαν την Αργεντινή, που τόσο πολύ αρέσει στον Αρχηγό του ΣΥΡΙΖΑ. 
Έρχομαι τώρα στο θέμα της μικρής ΔΕΗ. Ποιο είναι, κυρίες και κύριοι συνάδελφοι, το θέμα μας; Πρέπει να βάλουμε μια πραγματική βάση στη συζήτηση. Πολύ απλά, έχει ειπωθεί από όλους τους συναδέλφους μου του ΠΑΣΟΚ και τελευταία από τον Γραμματέα της Κοινοβουλευτικής Ομάδας σε όλους τους τόνους, τον Κοινοβουλευτικό Εκπρόσωπο, τον εισηγητή και πάει λέγοντας, μια απλή και μεγάλη αλήθεια. Είναι η εκκρεμότητα που έχει η χώρα για την απελευθέρωση της ενέργειας από τις 5-3-2008. Εβδομήντα έξι μήνες και τέσσερις ημέρες εκκρεμότητα! Αυτό το θέμα έχει η χώρα. 
Αν με ρωτάτε, απαντώ χωρίς περιστροφές. Ναι, έχω επιφυλάξεις για την απελευθέρωση της ενέργειας και τα αποτελέσματά της, γιατί διαχρονικά στοιχεία που υπάρχουν λένε ότι η ενέργεια δεν είναι σαν τις τηλεπικοινωνίες. Αυτή, όμως, είναι η ευρωπαϊκή πολιτική. Να την αλλάξουμε; Ναι. Να παλέψουμε όλοι μαζί για να την αλλάξουμε. Αλλά, πάντως, στην Ευρωπαϊκή Ένωση αλά κάρτ δεν μπορούμε να συμμετέχουμε. Αυτή είναι μια απλή και συγκεκριμένη αλήθεια και δεν αποτελεί, βέβαια, καθόλου υπεκφυγή. Όσοι λένε διαφορετικά πράγματα, προφανώς προβαίνουν σε ψευδείς ισχυρισμούς. 
Υπάρχει ένα ερώτημα και θα το θέσω μόνος μου. Θα είναι ευθύ το ερώτημα. Είναι μονόδρομος αυτό που κάνουμε για να ανταποκριθούμε στην απαίτηση για απελευθέρωση της ηλεκτρικής ενέργειας; Όχι, είναι η απάντηση. Υπάρχει και άλλος δρόμος. Ποιος είναι αυτός; Το άνοιγμα των λιγνιτωρυχείων Δράμας και Ελασσόνας σε ιδιώτες. 
Αυτήν τη λύση, ως δήμαρχος ακόμα από το 2008 και στη συνέχεια ως Βουλευτής, την πάλεψα -ο κ. Μανιάτης και ο κ. Μαθιουδάκης που είναι εδώ το ξέρουν πολύ καλά- με συνέπεια επί έξι χρόνια. Βρήκα ελάχιστους συμμάχους σε αυτόν τον αγώνα και αμέτρητους αντιπάλους και εχθρούς. Αμέτρητους! Κανένα κόμμα δεν έχω υπ’ όψιν μου μέσα στη Βουλή που να ζητάει αυτήν την εξέλιξη. 
Επειδή εγώ ασχολήθηκα και πήγα και μίλησα στη Δράμα και την Ελασσόνα παλαιότερα ως δήμαρχος και μετά ως Βουλευτής και ξέρω πολύ καλά τις αντιδράσεις των τοπικών κοινωνιών, θέλω να πω ότι αυτοί που ζητάνε δημοψήφισμα, ας πάνε να κάνουν τοπικό δημοψήφισμα στη Δράμα και την Ελασσόνα για να δουν αν είναι αποδεκτή μια τέτοια εξέλιξη. 
Το ΚΚΕ είναι καθαρό από τη μεριά του. Λέει ότι «εγώ στο δημοψήφισμα θα βάλω και την απελευθέρωση της ενέργειας, διότι αμφισβητώ συνολικά τη συμμετοχή της χώρας στην Ευρωπαϊκή Ένωση». Όλοι οι άλλοι δεν μπορώ να καταλάβω τι ακριβώς προσπαθούν να κάνουν με τον προσχηματικό τρόπο με τον οποίο μιλάνε για συγκεκριμένα δημοψηφίσματα. Ας προτείνουν το άνοιγμα, όπως είπα, των ορυχείων στη Δράμα και την Ελασσόνα. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Αναπληρωτή Υπουργού) 
Με αυτά τα δεδομένα, με συγκεκριμένη γνώση και ευαισθησία για το ενεργειακό ζήτημα της χώρας, έκρουσα τον κώδωνα του κινδύνου, όπως πίστευα ότι είχα υποχρέωση, πριν από τρεις εβδομάδες. Έκανα μια δημόσια παρέμβαση. Σήμερα, τρεις εβδομάδες μετά, μπορώ να δηλώσω καθαρά και απερίφραστα και με απόλυτη ειλικρίνεια, κοιτώντας και τους συναδέλφους μου και τους συμπολίτες μου στα μάτια, ότι είμαι απόλυτα ικανοποιημένος, κύριε Υπουργέ, από την εξέλιξη που έχει υπάρξει στο νομοσχέδιο. 
Πολύ απλά, χωρίς να μπω σε λεπτομέρειες, το νομοσχέδιο που σε λίγες ώρες θα ψηφιστεί δεν έχει καμμία σχέση με το νομοσχέδιο που είχε δοθεί στη δημοσιότητα πριν από τρεις εβδομάδες. Καμμία σχέση!",361633,""," ΠΑΡΑΣΚΕΥΑΣ ΚΟΥΚΟΥΛΟΠΟΥΛΟΣ",136,"",136
"45367","
"," Τι άλλαξε;",361634,""," ΘΕΟΔΩΡΟΣ ΠΑΡΑΣΤΑΤΙΔΗΣ",231,"",231
"45368"," 
"," Όλες οι αλλαγές που έχουν κάνει τα στελέχη του ΠΑΣΟΚ, με επικεφαλής τον Πρόεδρό μας Ευάγγελο Βενιζέλο, και τις οποίες έκανε αποδεκτές ο Υπουργός κ. Μανιάτης, έχουν οδηγήσει σε πολύ συγκεκριμένο αποτέλεσμα. 
Έχουμε πλήρη διασφάλιση όλων των ασφαλιστικών και εργασιακών δικαιωμάτων των εργαζομένων. Έχουμε πλήρη διασφάλιση του καλώς εννοούμενου τοπικού συμφέροντος. Έχουμε πλήρη διασφάλιση των αγροτών, στην πλάτη των οποίων πολλοί προσπάθησαν να κινδυνολογήσουν με τα νερά των αρδεύσεων. Έχουμε πλήρη διασφάλιση στο νέο τοπίο ανταγωνισμού της ΔΕΗ. Έλειπαν πολλές προβλέψεις και σήμερα υπάρχουν με πρωτοβουλία μας και πρωτοβουλία του κυρίου Υπουργού. Έχει ενισχυθεί συγκεκριμένα και αποφασιστικά ο αναπτυξιακός χαρακτήρας του νομοσχεδίου, γιατί με συγκεκριμένες τροπολογίες που έγιναν αποδεκτές, μιλάμε για συγκεκριμένες επενδύσεις. 
(Στο σημείο αυτό κτυπάει επανειλημμένα το κουδούνι λήξεως του χρόνου ομιλίας του κυρίου Αναπληρωτή Υπουργού) 
 Κύριε Πρόεδρε, χρειάζομαι ένα λεπτό για να μιλήσω και γι’ αυτές και ολοκληρώνω. 
Επίσης, διασφαλίζεται το δημόσιο συμφέρον και η διαφάνεια με την εκ νέου ενημέρωση της Βουλής πριν τη διακήρυξη, για να κάνει τις όποιες παρατηρήσεις υπάρχουν στο τελικό σχέδιο διακήρυξης, πέραν από αυτά που λέει ο νόμος. 
Επειδή, όμως, όπως είπα ήδη, ο Αρχηγός του ΣΥΡΙΖΑ ήρθε στη δυτική Μακεδονία, θέλω να πω κάτι που, επειδή ξέρω να μετρώ τα λόγια μου, ξέρω καλά ότι είναι βαρύ αλλά θα το αποδείξω. 
Ο Αρχηγός του ΣΥΡΙΖΑ, κυρίες και κύριοι συνάδελφοι, έδειξε όψιμο ενδιαφέρον και καθόλου ειλικρινές για τη δυτική Μακεδονία. Και θα σας πω γιατί. Μετράω τα λόγια μου, όπως είπα, και ξέρω πολύ καλά τι λέω. Αυτά που θα σας πω τα ξέρει ο Υπουργός, γιατί ήταν στην Επιτροπή Ενέργειας και Εμπορίου, όπως και ο γενικός τότε του κόμματός μας. 
Προσέξτε αυτό που θα πω. Όποιοι κλαίνε και βγάζουν οιμωγές για τη δυτική Μακεδονία, ας ακούσουν παρακαλώ αυτό που θα πω, γιατί μιλάω για τον τόπο μου, μιλάω για τον ενεργότοπο, για την ενεργειακή καρδιά της χώρας, αυτήν που στις πλάτες της κράτησε όρθια την Ελλάδα ενεργειακά με την φθηνή κιλοβατώρα. Και υποδείξεις δεν δέχομαι εύκολα από τρίτους, γιατί τα ξέρω καλύτερα. 
Τον Οκτώβριο 2007, στην αίθουσα του Νομαρχιακού Συμβουλίου Κοζάνης έρχεται η τότε διοίκηση της ΔΕΗ παρουσία όλων των φορέων -τα θυμάστε, Υπουργέ μου, τα συζητούσαμε, θυμάστε την αγωνία μας- και μας ανακοινώνει τη σταδιακή απόσυρση όλων των λιγνιτικών μονάδων σταδιακά από το 2016 και ότι από το 2016 -σε ενάμιση χρόνο δηλαδή από σήμερα- περνάνε μία-μία σταδιακά σε ψυχρή εφεδρεία και η δυτική Μακεδονία στην εποχή των παγετώνων. Καμμία μετεγκατάσταση οικισμού, φυσικά…",361635,""," ΠΑΡΑΣΚΕΥΑΣ ΚΟΥΚΟΥΛΟΠΟΥΛΟΣ",136,"",136
"45369"," 	
"," Μήπως μπερδέψατε…",361636,""," ΕΥΓΕΝΙΑ ΟΥΖΟΥΝΙΔΟΥ",218,"",218
"45370","
"," Καμμία μετεγκατάσταση οικισμού δεν προβλεπόταν, τα θυμάστε, ούτε Ποντοκώμη ούτε τίποτα απ’ όλα αυτά ούτε Άγιοι Ανάργυροι ούτε Ακρινή και εξακολούθηση της ληστρικής εκμετάλλευσης του λιγνίτη. 
Σήμερα, μετά από έναν αγώνα πολλών ετών που δώσαμε όλοι μαζί, όπως γνωρίζει και ο κύριος Υπουργός, το τοπίο είναι ολότελα διαφορετικό. Η νέα μονάδα Πτολεμαΐδα 5, που δεν υπήρχε πουθενά στο χάρτη, υπερσύγχρονης αντιρρυπαντικής τεχνολογίας και υψηλού βαθμού απόδοσης, έχει πάρει το δρόμο της κατασκευής. Ο μεγαλύτερος σταθμός της χώρας, ο ΑΗΣ Αγίου Δημητρίου, αυτήν τη στιγμή αναβαθμίζεται, με αποτέλεσμα να επιμηκύνεται ο χρόνος ζωής του και να αποκτά άλλα περιβαλλοντικά και ενεργειακά χαρακτηριστικά. 
Με το συζητούμενο νομοσχέδιο εξασφαλίζεται, με συγκεκριμένη τροπολογία που έκανε αποδεκτή ο Υπουργός, η κατασκευή της μονάδας Μελίτη 2 και δεσμεύονται λεφτά από το τίμημα για να αντικατασταθεί την επαύριον, μετά από περίπου πέντε χρόνια από σήμερα, ο ΑΗΣ Καρδιάς, που αποσύρεται στο λιγνιτικό κέντρο δυτικής Μακεδονίας. 
Οι επιλογές αυτές έχουν συγκεκριμένο και μετρήσιμο αναπτυξιακό αποτέλεσμα για τη δυτική Μακεδονία. Μονάδες σύγχρονης τεχνολογίας και υψηλού βαθμού απόδοσης και επιμήκυνση της ζωής των λιγνιτορυχείων μαζί με τις τέσσερις μετεγκαταστάσεις στη δυτική Μακεδονία συγκροτούν και συνιστούν μία συγκεκριμένη αναπτυξιακή στρατηγική για τη δυτική Μακεδονία, την ενεργειακή καρδιά της Ελλάδος και της επιφυλάσσουν μια τύχη που της αξίζει.
Τέλος, και για όποιον έχει αμφιβολίες, επειδή είπα μια βαριά κουβέντα για τον Αρχηγό της Αξιωματικής Αντιπολίτευσης, αν δεν έχετε πειστεί για τα περί οψιμότητας, να σας πω και το κορυφαίο. Πήγε, ήρθε ο Αρχηγός της Αξιωματικής Αντιπολίτευσης στη δυτική Μακεδονία και δεν είδε το σημαντικότερο θέμα που έλειπε από το νομοσχέδιο. Είναι η τροπολογία που κατατέθηκε και με κάποιες αλλαγές -αυτό συζητάμε τώρα- κάνει δεκτή ο Υπουργός.
Υπήρχε τεράστιο ζήτημα με τη γη. Με το νομοσχέδιο, διασφαλίζεται ότι η γη στη Φλώρινα επιστρέφει με τον οποιονδήποτε τρόπο στο δημόσιο. Έτσι ανοίγει ο δρόμος, για να λύσουμε τα επόμενα χρόνια ένα πολύ δύσκολο θέμα που ξεκίνησε με τη μετοχοποίηση της ΔΕΗ πριν από δεκατρία χρόνια και σήμερα υπάρχει τεράστιο ζήτημα με το τι θα γίνει με τη γη την επαύριο της εξάντλησης των ορυχείων. Γιατί η ΔΕΗ, τα έχει εγγράψει στο μετοχικό της κεφάλαιο. Στη Φλώρινα όμως η γη επιστρέφει στο δημόσιο και αυτό το εξασφαλίζουμε με τη συγκεκριμένη τροπολογία. Γι’ αυτό μιλώ για όψιμο ενδιαφέρον. Αυτό ήταν το μείζον θέμα της περιοχής και το εξασφαλίσαμε εμείς και όχι κάποιοι άλλοι που δηλώνουν επαναστάτες.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Αναπληρωτή Υπουργού)",361637,""," ΠΑΡΑΣΚΕΥΑΣ ΚΟΥΚΟΥΛΟΠΟΥΛΟΣ",136,"",136
"45371","
"," Ολοκληρώστε, κύριε Υπουργέ.",361638,"Chairman","ΠΡΟΕΔΡΕΥΩΝ",175,"",175
"45372","
"," Ολοκληρώνοντας, κύριε Υπουργέ, θα ήθελα να σας παρακαλέσω και να σας προτείνω όχι σήμερα βέβαια αλλά τις επόμενες εβδομάδες, μήνες, εν όψει του νέου τοπίου και μετά την ψήφιση του νομοσχεδίου με ένα νέο ενεργειακό παίκτη, τη μικρή ΔΕΗ και εν όψει και των εξελίξεων στους υδρογονάνθρακες που καλύτερα από τον καθένα γνωρίζετε, να βρεθεί τρόπος να αναβαθμιστεί παντοιοτρόπως, επιστημονικά, να στηριχθεί και οικονομικά -θα έλεγα- η Επιτροπή Ενεργειακού Σχεδιασμού που ήδη λειτουργεί, γιατί η χώρα περνά με αυτές τις επιλογές σε άλλη φάση στο χώρο της ενέργειας.
Σας ευχαριστώ πολύ.",361639,""," ΠΑΡΑΣΚΕΥΑΣ ΚΟΥΚΟΥΛΟΠΟΥΛΟΣ",136,"",136
"45373","
 "," Κύριε Πρόεδρε, θα ήθελα τον λόγο.",361640,""," ΕΥΓΕΝΙΑ ΟΥΖΟΥΝΙΔΟΥ",218,"",218
"45374","
"," Κύριε Πρόεδρε, θα ήθελα τον λόγο επί προσωπικού.",361641,""," ΑΘΑΝΑΣΙΟΣ ΠΕΤΡΑΚΟΣ",236,"",236
"45375","
"," Κύριε Πρόεδρε, επειδή ανέφερε κάτι ο κύριος Υπουργός και δεν θέλω να αιωρείται, θα ήθελα τον λόγο.",361642,""," ΚΩΝΣΤΑΝΤΙΝΟΣ ΣΚΡΕΚΑΣ",254,"",254
"45376","
"," Το λόγο έχει ο κ. Χατζηλάμπρου. Ουδείς έτερος έχει αυτήν τη στιγμή τον λόγο. Δεν υπάρχει κανένα προσωπικό. Να μου επιτρέψετε να πω δυο λέξεις και μετά θα δούμε τι θα κάνουμε.
Οι ομιλητές, οι αγορητές, οι εισηγητές μιλούν μία φορά πρωτολογώντας και μία δεύτερη φορά δευτερολογώντας, εφόσον το επιθυμούν. Δεν υπάρχει άλλη δυνατότητα. Όταν, όμως, πράγματι, υπάρχει προσωπικό θέμα ή παραβίαση του Κανονισμού, τότε σύμφωνα με τον τύπο που επιβάλλει ο Κανονισμός δικαιούνται να ζητήσουν τον λόγο.
Κυρία Ουζουνίδου, ακολουθείτε στη συνέχεια. Μετά από δύο ομιλητές είναι η σειρά σας να μιλήσετε.",361643,"Chairman","ΠΡΟΕΔΡΕΥΩΝ",175,"",175
"45377","
"," Μπορεί να φύγει ο κύριος Υπουργός. Όσες φορές ήταν ο Πρόεδρός μας στην Κοζάνη, ήμουν δίπλα στον Πρόεδρό μας.",361644,""," ΕΥΓΕΝΙΑ ΟΥΖΟΥΝΙΔΟΥ",218,"",218
"45378"," 
"," Πρώτη σηκώσατε το χέρι. Μετά τον κ. Χατζηλάμπρου ομιλείτε εσείς. Οπότε δεν υπάρχει κανένα θέμα.",361645,"Chairman","ΠΡΟΕΔΡΕΥΩΝ",175,"",175
"45379"," 
"," Άλλο το προσωπικό.",361646,""," ΖΩΗ ΚΩΝΣΤΑΝΤΟΠΟΥΛΟΥ",155,"",155
"45380"," 
"," Δεν είναι προσωπικό. 
Κύριε Πετράκο, ποιο είναι το προσωπικό θέμα; Έχετε μισό λεπτό να πείτε ποιο είναι το προσωπικό.",361647,"Chairman","ΠΡΟΕΔΡΕΥΩΝ",175,"",175
"45381","
"," Είπε ο κ. Κουκουλόπουλος ότι η πρόταση που κατέθεσα ήταν προσχηματική. Άρα, διαστρέβλωσε τα λεγόμενά μου. Με βάση τα όσα είπατε εσείς, μπορώ αυτό να το διευκρινίσω.",361648,""," ΑΘΑΝΑΣΙΟΣ ΠΕΤΡΑΚΟΣ",236,"",236
"45382","
"," Ορίστε, λοιπόν, έχετε τον λόγο επί προσωπικού.",361649,"Chairman","ΠΡΟΕΔΡΕΥΩΝ",175,"",175
"45383"," 
"," Ο κ. Κουκουλόπουλος, ως παλαιότερος Βουλευτής από εμένα, γνωρίζει ότι πρόταση δημοψηφίσματος μπορεί να κατατεθεί επί ψηφισθέντος νόμου, ο οποίος δεν έχει παράξει νομικά αποτελέσματα. Άρα, ουδεμία δυνατότητα υπάρχει και δεν καταλαβαίνω τον έρωτα που έχει για την πρόταση του ΚΚΕ να γίνει δημοψήφισμα επί νόμων, όπου έχουν παραχθεί νομικά αποτελέσματα. Δημοψήφισμα μπορεί να γίνει επί ψηφισθέντος νόμου, που δεν έχει παράξει νομικά αποτελέσματα και αυτός είναι ο συγκεκριμένος.",361650,""," ΑΘΑΝΑΣΙΟΣ ΠΕΤΡΑΚΟΣ",236,"",236
"45384","
"," Τώρα, πού είναι το προσωπικό εγώ δεν το καταλαβαίνω.",361651,"Chairman","ΠΡΟΕΔΡΕΥΩΝ",175,"",175
"45385","
"," Μπορεί να είναι παλαιότερος ο κύριος Υπουργός, αλλά εγώ πρέπει να του θυμίσω τον Κανονισμό.",361652,""," ΑΘΑΝΑΣΙΟΣ ΠΕΤΡΑΚΟΣ",236,"",236
"45386","
"," Εγώ δεν θα απαντήσω, γιατί δεν είμαι Κοινοβουλευτικός Εκπρόσωπος του Κομμουνιστικού Κόμματος. Για το Κομμουνιστικό Κόμμα εγώ είπα ότι έχει μια συνέπεια στο ότι αυτά που λέει είναι σε ευθεία με τη θέση του να είμαστε έξω από την Ευρώπη.",361653,""," ΠΑΡΑΣΚΕΥΑΣ ΚΟΥΚΟΥΛΟΠΟΥΛΟΣ",136,"",136
"45387","
"," Κύριε Υπουργέ, παρακαλώ.",361654,"Chairman","ΠΡΟΕΔΡΕΥΩΝ",175,"",175
"45388","
"," Είπε ο κύριος Υπουργός ότι είμαι προσχηματικός…",361655,""," ΑΘΑΝΑΣΙΟΣ ΠΕΤΡΑΚΟΣ",236,"",236
"45389","
"," Κύριε συνάδελφε, παρακαλώ.
Για να ξεκαθαρίσουμε τα πράγματα. Λέει το Σύνταγμα «επί ψηφισμένου νόμου». Δηλαδή, να έχει περάσει από τη Βουλή αλλά να μην έχει τυπικά πάρει τη μορφή του νόμου με τη δημοσίευση σε ΦΕΚ και τα σχετικά.",361656,"Chairman","ΠΡΟΕΔΡΕΥΩΝ",175,"",175
"45390","
"," Χαίρομαι, κύριε Πρόεδρε, που το λέτε.",361657,""," ΑΘΑΝΑΣΙΟΣ ΠΕΤΡΑΚΟΣ",236,"",236
"45391","
"," Κύριε Πρόεδρε, θα ήθελα τον λόγο.",361658,""," ΚΩΝΣΤΑΝΤΙΝΟΣ ΣΚΡΕΚΑΣ",254,"",254
"45392","
"," Για ποιο λόγο θέλετε τον λόγο;",361659,"Chairman","ΠΡΟΕΔΡΕΥΩΝ",175,"",175
"45393","
"," Επειδή ανέφερε κάτι ο κ. Κουκουλόπουλος, θέλω να κάνω μια παρατήρηση.",361660,""," ΚΩΝΣΤΑΝΤΙΝΟΣ ΣΚΡΕΚΑΣ",254,"",254
"45394","
"," Όχι, δεν μπορείτε. Λυπάμαι. Δεν είναι προσωπικό. Κανένα προσωπικό δεν βλέπω. Δεν μπορούμε τον Κανονισμό να τον κάνουμε…",361661,"Chairman","ΠΡΟΕΔΡΕΥΩΝ",175,"",175
"45395","
"," Ένα λεπτό μόνο, να εξηγήσω τι θέλω να πω.",361662,""," ΚΩΝΣΤΑΝΤΙΝΟΣ ΣΚΡΕΚΑΣ",254,"",254
"45396","
"," Όχι, λυπάμαι πάρα πολύ. Δεν θα δευτερολογήσετε; Έχετε δικαίωμα να δευτερολογήσετε και μάλιστα αν το Τμήμα δώσει την άδεια, λέει ο Κανονισμός ότι μπορεί να δώσει τον λόγο για τρίτη φορά στο Βουλευτή. Θα παρακαλέσω πάρα πολύ να τηρούμε τον Κανονισμό.",361663,"Chairman","ΠΡΟΕΔΡΕΥΩΝ",175,"",175
"45397","
"," Μπορώ να χρησιμοποιήσω το χρόνο της δευτερολογίας;",361664,""," ΚΩΝΣΤΑΝΤΙΝΟΣ ΣΚΡΕΚΑΣ",254,"",254
"45398","
"," Όχι τώρα. Όταν θα έλθει η ώρα σας.
Τον λόγο έχει ο κ. Χατζηλάμπρου.",361665,"Chairman","ΠΡΟΕΔΡΕΥΩΝ",175,"",175
"45399","
"," Αγαπητοί κύριοι συνάδελφοι, και ειδικά όσοι γνωρίζουν τα της ΔΕΗ –και ο κ. Κουκουλόπουλος είπε ότι τα ξέρει πάρα πολύ καλά, γιατί είναι και υπάλληλός της- θα ξέρουν ότι, για να καταφέρουμε να φτάσουμε στη ΔΕΗ μετά από το 1889, όταν άρχισε η παραγωγή ρεύματος στην Ελλάδα, με τον πρώτο τρόπο έπρεπε να λυθεί στο ιδεολογικό επίπεδο κάτι. Έπρεπε να λυθεί ότι η χώρα δεν είναι φτωχή και ότι πρέπει να στηριχθούμε στις δικές μας πλουτοπαραγωγικές δυνάμεις. 
Υπόθεση Μπάτση για το λιγνίτη και το υδροηλεκτρικό δυναμικό. Την ίδια στιγμή που ο Μπάτσης έπεφτε από τα πολυβόλα το 1952, κέρδιζε η υπόθεσή του επιστημονικά στο να σχηματιστεί και να διανύσει τα επόμενα χρόνια ένα εθνικό δίκτυο, για να ενισχύσει και να στηρίξει τη βιομηχανία. Ερχόταν η εκβιομηχάνιση. Και όμως, ο ίδιος ο Μπάτσης είχε αφήσει μια παρακαταθήκη. Έλεγε ότι δεν θα καταφέρει η ΔΕΗ υπό αυτό το πλαίσιο κοινωνικοπολιτικών δυνάμεων να παίξει το ρόλο της στο να στηρίξει πλέρια τη βιομηχανία, την οικιακή οικονομία, την αγροτική οικονομία, γιατί είχε συναίσθηση των πολιτικών συσχετισμών και των κοινωνικών προτεραιοτήτων.
Δεν πέρασαν πολλά χρόνια, συνάδελφοι. Το 1963, γίνεται το σκάνδαλο της ΠΕΣΙΝΕ. Με θορυβώδη τρόπο κατά την περίοδο Καραμανλή-Παπανδρέου, 1963-1964 αλλάζει η σύμβαση και δίνεται με ζημία της ΔΕΗ το ηλεκτρικό ρεύμα στην ηλεκτροβόρα εταιρεία της αλουμίνας. Μόνο αυτό; 
Θα πάρουμε εμείς στις πλάτες μας στελέχη δικά σας που κακοδιαχειρίστηκαν και βρέθηκαν στον εισαγγελέα; Θα πάρουμε τον τελευταίο πρόεδρο του ΤΑΙΠΕΔ που τον διορίσατε με ασυλία και τον έχουν κατηγορούμενο για ζημία της ΔΕΗ 100 εκατομμύρια, γιατί, ενώ ήξερε ότι υπάρχουν αρχεία σε ένα συγκεκριμένο οικόπεδο υπέγραφε σύμβαση με Μυτιληναίο ότ,ι αν βρεθούν αρχαία, τότε θα αποζημιώσει η ΔΕΗ την πλευρά Μυτιληναίου και έφτασε η αρχαιολογική υπηρεσία να πει ότι τρεις μήνες νωρίτερα τον είχε ενημερώσει;
Θα πάρουμε εμείς στην πλάτη μας αυτό που εσείς διαμορφώσατε όλα αυτά τα χρόνια σαν αναξιοκρατία μέσα στις κρατικές και δημόσιες επιχειρήσεις; Όχι.
Υπάρχει, όμως, μια ουσία. Αυτά που είναι του ελληνικού λαού, κάθε φορά που αποτυγχάνει η διαχείρισή σας, δεν μπορείτε να τα πετάτε και να τα χαρίζετε. Σήμερα στο ιδεολογικό επίπεδο υπάρχει ένας δογματισμός που λέει «απελευθέρωση και ιδιωτικοποίηση». Θα σας τα καταθέσω αυτά μετά. Είναι ένα βιβλίο περίπου εξακοσίων σελίδων. Να δείτε τι πλούτο συζήτησης είχε, για το πως θα γίνει το υδροηλεκτρικό δυναμικό στη χώρα.
Και εσείς έρχεστε με μια κουβέντα και λέτε, «απελευθέρωση-ιδιωτικοποίηση». Και τι αφορά η απελευθέρωση και η ιδιωτικοποίηση; Αφορά το απόθεμα. Αφορά τον ορυκτό πλούτο, που θα πρέπει οι επόμενες γενιές, αν νομίζουν, να εξορύξουν. Γιατί όταν φτάσαμε στις δικές μας πηγές, αυτό είχε ξεκινήσει από εισαγωγή πετρελαίου τότε και γαιανθράκων. Και ανακαλύφθηκαν οι πηγές εκείνες χρήσης των υδροηλεκτρικών έργων και του λιγνίτη. 
Το ιδεολογικό, όμως, θέμα σήμερα ποιο είναι; Είναι αυτή η άλλη διαχείριση της ΔΕΗ; Μας είπε ο κ. Κουκουλόπουλος ότι όψιμα ο κ. Τσίπρας. Μα, ο κ. Τσίπρας είναι τοποθετημένος σε μια πλευρά του να μην πουληθούν αυτά. Εκείνος πού είναι; Είναι τοποθετημένος σε σχέση με ένα στρατόπεδο που ανοίγει στη χώρα. Είναι σχέδιο να πουλήσουμε ό,τι έχουμε και δεν έχουμε; Και πώς το λέτε ωραία; «Για να βρει και τα κεφάλαια η ΔΕΗ  να συνεχίσει την επένδυσή της». Μα να πουλήσει αυτό που έχει ουσιαστικά για να βρει κεφάλαια για να αναπτύξει;
Ποια είναι η εμπειρία σας, αυτή η μικρή, από τις ιδιωτικοποιήσεις; Χρέη και φυλακές. Ποια είναι η εμπειρία σας; Αυτή γιατί δεν την εκτιμάτε; Και να πείτε ότι η εμπειρία μας εδώ έδειξε αυτά. Απλά αποσιωπάτε και έχετε να βρείτε μόνο δικαιολογίες γι’ αυτούς οι οποίοι λειτούργησαν όπως λειτούργησαν. 
Άρα, έχει μια σημασία ποιο είναι το ουσιαστικό σήμερα. Το ουσιαστικό του δημοψηφίσματος, ήταν ακριβώς να ανοίξει το θέμα, να γίνει γνωστό, να καταλάβει ο ελληνικός λαός ότι αυτό που έχετε εσείς ως σενάριο ανάπτυξης δεν είναι τίποτα άλλο παρά η αξιοποίηση των συμφερόντων του κεφαλαίου και δεν έχει να κάνει σε τίποτα με την ικανοποίηση των αναγκών του. 
Ειδάλλως –και σας έχω εδώ επίτηδες εδώ ένα δείκτη- όταν ξεκίνησε η ΔΕΗ, είχανε κατά πενταετία πρόβλεψη για το ποιες θα ήταν οι τιμές του ρεύματος. Γιατί; Γιατί μπορούσαν να μελετήσουν και να σκεφτούν ότι την ίδια στιγμή, για να ξέρετε, 2,5 δραχμές τότε πλήρωναν στην Πάτρα και 8 δραχμές στην ηπειρωτική χώρα. Στην πραγματικότητα, πληρώσανε περίπου 3,5 δραχμές όλοι μαζί για να ηλεκτροδοτηθούν και άλλα κομμάτια της χώρας. Αλλά είχε μία πρόβλεψη για την πρώτη και τη δεύτερη πενταετία. 
Ποια δέσμευση και με ποια πρόβλεψη έρχεστε εσείς να θέσετε σαν προϋπόθεση στους ιδιώτες πού θα επενδύσουν; Κάποιος συνάδελφος έλεγε «μα, θέλει 900 ευρώ η κολώνα». Υπάρχει καμμιά δέσμευση ότι θα πέσει στα 300 ευρώ η κολώνα για να κάνει επέκταση; Ποιες είναι οι δεσμεύσεις που έχετε για ανάπτυξη; Αλλά τι να την κάνετε την ανάπτυξη; Εδώ υπάρχει αποβιομηχανοποίηση και πάμε πίσω στην παραγωγή σε όλους τους κλάδους ουσιαστικά. 
Λέω, λοιπόν, ότι αν ήταν τότε το ιδεολογικό ζήτημα, το οποίο λύθηκε με τον τρόπο που λύθηκε, στο αν η Ελλάδα είναι απλά μια φτωχή χώρα και δεν μπορεί να έχει πέραν την αγροτικής παραγωγής τίποτα άλλο –και αυτό απαντήθηκε με έναν ορισμένο τρόπο- σήμερα το μεγάλο ζήτημα το οποίο υπάρχει είναι, αν μπορεί να βαδίσει στηριγμένος στις δικές του δυνάμεις ο ελληνικός λαός, να βαδίσει στηρίζοντας τις δικές του επιχειρήσεις. 
Δεν είναι καθυστέρηση η μικρομεσαία επιχείρηση, δεν είναι καθυστέρηση ο μικρομεσαίος ο οποίος είναι έτοιμος να κλείσει και να βάλει λουκέτο, αν θα μπορέσουμε δηλαδή στο επίπεδο το βιοτεχνικό και το βιομηχανικό να υπάρξουν δράσεις τέτοιες που να σηκωθεί ο λαός μας πιο πάνω ή όλα αυτά θα δοθούν σε διάφορα μονοπωλιακά συμφέροντα, με μόνο κριτήριο το κέρδος τους και με κίνητρο είτε να τους δώσει το ΤΑΙΠΕΔ μεγάλα φιλέτα είτε στο επίπεδο της ΔΕΗ να δοθούν τέτοια είτε -και κυρίως- να είναι ένας φτωχός εργαζόμενος, που να πηγαίνει για δουλειά και να μην του φτάνουν να ζήσει μετά.   
Αυτό είναι το ερώτημα που στην πραγματικότητα τίθεται, σαν δυο γραμμές μέσα στην ελληνική κοινωνία. Το δημοψήφισμα, θα έπαιζε ένα ρόλο να συνειδητοποιήσουν τα πράγματα όλοι οι πολίτες. Αντ’ αυτού καλοκαιράκι, κλειστά. Πώς το είπατε; «Επτά χρόνια αναμονή» είχε αυτό. Και έπρεπε να έρθει στο Α’ Θερινό Τμήμα, με τους συγκεκριμένους Βουλευτές, για να ψηφιστεί με έναν ορισμένο τρόπο. 
Ξέρω ότι για να μπορέσετε να ολοκληρώσετε τη διαδικασία, δεν θα περάσει πολύς καιρός που θα φέρετε ανάλογη ρύθμιση με αυτήν του ΤΑΙΠΕΔ για ασυλία των διοικήσεων. Θα τη φέρετε και για τη ΔΕΗ. Θα τη φέρετε. Είμαι σίγουρος γι’ αυτό. Γιατί αυτά που κάνετε, η αντιλαϊκή σας πολιτική, πρέπει να έχει θωρακισμένους τους μεν Υπουργούς με το άρθρο 86, τις δε διοικήσεις με ασυλία πριν ακόμα πάρουν αποφάσεις. 
Μένει και στον ελληνικό λαό να πάρει την απόφαση, να βαδίσει ένα δρόμο αξιοπρέπειας, μαζί με εμάς, δίπλα σε εμάς, μαζί με την υπόλοιπη Αντιπολίτευση, για να τελειώνουμε με αυτήν την καταστροφή. Κάθε στιγμή που περνάει, η καταστροφή γίνεται μεγαλύτερη. Από αυτήν την άποψη έχει έναν επείγοντα χαρακτήρα. Δεν θα τολμούσαμε να μην πάρουμε πρωτοβουλία για δημοψήφισμα και αύριο ένα οποιοδήποτε από τα παιδιά σας να μας ρωτήσει: «Και εσείς τι κάνατε;». 
(Χειροκροτήματα από την πτέρυγα του ΣΥΡΙΖΑ)",361666,""," ΒΑΣΙΛΕΙΟΣ ΧΑΤΖΗΛΑΜΠΡΟΥ",294,"",294
"45400","
"," Τον λόγο έχει η Πρόεδρος της Κοινοβουλευτικής Ομάδας του Κομμουνιστικού Κόμματος, κ. Παπαρήγα.",361667,"Chairman","ΠΡΟΕΔΡΕΥΩΝ",175,"",175
"45401","
"," Είναι ολοφάνερο. Η Κυβέρνηση δεν έχει καμμία διάθεση να γίνει ούτε Ολομέλεια της Βουλής ούτε και δημοψήφισμα. Και θα μπορούσε κανείς να ρωτήσει γιατί.
Δεν ξέρω αν φοβάται αλλά πάνω απ’ όλα πιστεύουμε ότι η Κυβέρνηση έχει επιλέξει να ακολουθήσει την τακτική και τη στρατηγική της πυγμής, του μαστιγίου, θεωρώντας ότι με αυτόν τον τρόπο, μπορεί να αντιπαρατεθεί στη δικαιολογημένη αγανάκτηση που νιώθει ο ελληνικός λαός για την πορεία της ζωής του.   
Με την ευκαιρία να πω ότι εμείς δεν δεχόμαστε καν ότι είναι δυνατόν να έρθει στη Βουλή για να συζητήσουμε ένα συνδικαλιστικό νόμο, για το πως θα γίνονται οι απεργίες, γιατί το θέλει η τρόικα ή ακόμα γιατί το θέλει η ίδια η Κυβέρνηση. Δεν έχει κανένα λόγο η Βουλή να συζητάει για ζητήματα που πρέπει να λυθούν στις γραμμές του συνδικαλιστικού κινήματος. Δεν είναι βέβαια η πρώτη φορά ούτε και η τελευταία. 
Αλλά δεν είναι ο ρόλος αυτός της Βουλής. Δεν έχει καμμία σχέση με το περιεχόμενό της. Δεν μπορεί να συζητάει κάτω από ποιες προϋποθέσεις θα γίνεται απεργία ή δεν θα γίνεται. Το μαχαίρι και το πεπόνι βεβαίως το κρατάει η Κυβέρνηση και παρεμβαίνει, ελέγχει, καθορίζει τη δικαιοσύνη κ.λπ., βγάζοντας όλες τις απεργίες παράνομες. Αλλά είναι ένα ζήτημα. Και αναρωτιόμαστε. Θα δεχθούν τα κόμματα της Βουλής σαν αρμοδιότητα της Βουλής, να συζητήσει ένα τέτοιο θέμα; Κι ούτε είναι τυχαία η χρονική στιγμή που έρχεται.
Το μεγάλο ψέμα που λέει η Κυβέρνηση –γιατί αυτά τα προηγούμενα δεν είναι ψέματα, είναι αλήθειες- και δεν το λέει τώρα, αυτό άρχισε να λέγεται από το 1990 όταν άνοιξε ο δρόμος για κάθε μορφής ιδιωτικοποιήσεις, είναι ότι οι κρατικές επιχειρήσεις πρέπει να ιδιωτικοποιηθούν γιατί τις πληρώνει ο λαός, γιατί είναι στην πλάτη του λαού, γιατί δεν είναι κερδοφόρες, για διάφορους λόγους. Η Νέα Δημοκρατία τα φόρτωνε στο ΠΑΣΟΚ, το ΠΑΣΟΚ τα φόρτωνε στη Νέα Δημοκρατία. 
Και ξεκαθαρίζουμε το εξής πράγμα. Δηλαδή, ο λαός ληστεύεται μόνο από τις κρατικές επιχειρήσεις, τις κρατικές καπιταλιστικές επιχειρήσεις, τις ΔΕΚΟ; Δεν τον ληστεύει ο ιδιωτικός τομέας; Δηλαδή σε ό,τι περάσει στον ιδιωτικό τομέα, δεν υπάρχει ληστεία; Από το 1950 που έγινε η λεγόμενη κρατική ΔΕΗ και κρατική ούσα η ΔΕΗ, εμπόρευμα είχε την ενέργεια. 
Κρατικοποίηση δεν σημαίνει ότι καταργείται ο εμπορευματικός χαρακτήρας των υπηρεσιών των οποίων παρέχει, ανεξαρτήτως αν το τίμημα είναι μέσου επιπέδου σε σχέση με την Ευρώπη, αν είναι λίγο παραπάνω ή λίγο παρακάτω ή ακόμα –που δεν πρόκειται να γίνει αυτό- και λιγότερο, να φθηνύνει κατά τι. Θα έχει ακριβύνει η ζωή του εργαζόμενου πολλαπλάσια. Αυτό είναι ψέμα. 
Πριν απ’ όλα, ο ιδιωτικός τομέας –με συγχωρείτε, κύριοι του ΣΥΡΙΖΑ- δεν είναι κλεπτοκρατία, είναι καπιταλιστές. Υπάρχει καπιταλιστής που δεν βασίζεται στην εκμετάλλευση ανθρώπου από άνθρωπο; Αυτό πια μέχρι και τα καταστατικά της ΓΕΣΕΕ εξακολουθούν και το λένε. Τι κλεπτοκρατία; Δεν κατάλαβα. Οι άνθρωποι νόμιμα κάνουν την κλοπή τους. Δίπλα στη νομιμότητα υπάρχουν και τα παράνομα αλλά όταν υπάρχει νομιμότητα, τότε υπάρχουν και τα τέτοιου τύπου παράνομα. Κατά στα περισσότερα είναι νόμιμη η κλοπή. 
Εν πάση περιπτώσει, αν δεν υπήρχε ο ιδιωτικός καπιταλιστικός τομέας, η καπιταλιστική οικονομία, θα ήταν οι κρατικές επιχειρήσεις επίσης καπιταλιστικές; Όχι. Δεν μπορεί να υπάρχει κρατικός λαϊκός τομέας μέσα στις συνθήκες του καπιταλισμού. Και βεβαίως εμείς, σαφώς υποστηρίζουμε να μείνει κρατική η ΔΕΗ μέσα στις συνθήκες του καπιταλισμού και σαφώς υποστηρίζουμε, να είναι και κρατικό μονοπώλιο.                  
Δεν έχουμε αυταπάτη ότι είναι σοσιαλιστική «νησίδα» και ότι καταργεί τον εμπορευματικό της χαρακτήρα αλλά εν πάση περιπτώσει ταιριάζει πιο πολύ σ’ αυτόν το δρόμο πάλης και ανατροπής που θέλουμε, από το να συμμορφωνόμαστε και να μοιράζουμε τα «ιμάτια» της ΔΕΗ από δω και από κει.
Ο ΣΥΡΙΖΑ –το έχουμε πάρα πολύ καθαρό- έφερε αυτήν την πρόταση για δημοψήφισμα, γιατί πάνω απ’ όλα τον ενδιαφέρει να καταγραφεί σαν η εναλλακτική λύση για τον λαό. Εναλλακτική λύση διακυβέρνησης όντως είναι ο ΣΥΡΙΖΑ. Εναλλακτική λύση για τον λαό δεν είναι. 
Παρ’ όλα αυτά, εμείς δεν αρνούμαστε την αναγκαιότητα ενός δημοψηφίσματος. Να ξεκαθαρίσουμε, όμως, το εξής ζήτημα. Υπάρχουν δημοψηφίσματα και δημοψηφίσματα. Αν θέλετε, ένα δημοψήφισμα που θυμόμαστε όλοι, που ήταν καθαρό στο ερώτημά του και ήταν καθαρό γιατί το ήθελε και το σύστημα για τους δικούς του λόγους, ήταν αυτό για την κατάργηση της βασιλείας, «ναι» ή «όχι» στη βασιλεία. Αυτό ήταν ένα καθαρό δημοψήφισμα όπου ψήφιζες «υπέρ», έμενε ο θρόνος, ψήφιζες «κατά», έφευγε. 
Έτσι όπως θέτει το δημοψήφισμα ο ΣΥΡΙΖΑ, με συγχωρείτε αλλά αθωώνεται όλη η πορεία μέχρι τώρα και καταψηφίζουμε ένα τμήμα της ιδιωτικοποίησης. Αυτό όχι μόνο δεν βάζει φραγμό αλλά νομιμοποιεί και ό,τι έλθει μετά, μόνο που θα είναι κάτω από έναν πιο τίμιο και μη κλεπτοκράτη διαχειριστή. Παραδείγματος χάριν, αν δεχθούμε το δημοψήφισμα που προτείνει ο ΣΥΡΙΖΑ, σημαίνει ότι αποδεχόμαστε όλους τους νόμους που αφορούν τη ΔΕΗ από το ’90 μέχρι τώρα. Δεχόμαστε, παραδείγματος χάριν, το ν. 2773/1999 που οδήγησε στη μετοχοποίηση της ΔΕΗ, δηλαδή ΔΕΗ-ανώνυμη εταιρεία και την πώληση του 49% των μετοχών στους ιδιώτες και την είσοδο ιδιωτικών ομίλων στο διαχωρισμό μεταφοράς και διανομής του ηλεκτρικού ρεύματος από τη ΔΕΗ με τη σύσταση του ΑΔΜΗΕ και του ΔΕΔΔΗΕ.
(Στο σημείο αυτό την Προεδρική Έδρα καταλαμβάνει ο Δ΄ Αντιπρόεδρος της Βουλής κ. ΙΩΑΝΝΗΣ ΔΡΑΓΑΣΑΚΗΣ )
Εμείς δεν δεχόμαστε να νομιμοποιηθεί αυτό το πράγμα στη λογική του μικρότερου κακού ή στη λογική –αυτή είναι η ουσία της λογικής- να καταγραφώ εγώ σαν ο ηγέτης της εναλλακτικής κυβερνητικής λύσης. Εμείς δεν παλεύουμε για μία εναλλακτική κυβερνητική λύση. Παλεύουμε για μία εναλλακτική λαϊκή λύση. 
Με την ευκαιρία, υπάρχει η λογική του μικρότερου κακού. Κατηγορούμαστε ότι δεν προσχωρούμε σ’ αυτήν τη λογική. Κοιτάξτε να δείτε, είναι άλλο πράγμα ένα τμήμα του συνδικαλιστικού κινήματος ανάμεσα σε δέκα-δεκαπέντε διεκδικήσεις να διαλέξει πέντε αιτήματα και να πει «αυτά τα βάζω τώρα στην πρώτη γραμμή» και άλλο πράγμα να πας στη «σαλαμοποίηση» της ιδιωτικοποίησης. Δεν είναι το ίδιο πράγμα. Μπορεί από τα πέντε αιτήματα το κίνημα παλεύοντας να πει «προτάσσω δύο» και αυτό δεν το εμποδίζει να συνεχίσει τον αγώνα για τα υπόλοιπα. 
Θα σας πω, λοιπόν, που οδήγησε αυτή η λογική του μικρότερου κακού και θα φέρω ένα παράδειγμα. Στο νόμο του 1999 όπου έγιναν η «ΔΕΗ-Α.Ε.» και οι διαχωρισμοί, ένα ποσό από τις εισφορές του προσωπικού το οποίο ήταν ενσωματωμένο στην περιουσία της ΔΕΗ που περιελάμβανε τις ασφαλιστικές υποχρεώσεις της ΔΕΗ και τις ασφαλιστικές εισφορές των εργαζομένων, πήγε μέσα στην περιουσία της ΔΕΗ, δηλαδή αυτό που μετοχοποιείται. Το ποσό τότε και των δύο, δηλαδή και οι εισφορές της ΔΕΗ και των εργαζομένων, ήταν 3,2 τρισεκατομμύρια δραχμές. Αυτό μπήκε στο περιουσιακό κεφάλαιο της ΔΕΗ, γιατί βεβαίως δεν μπορούσαν να το αφαιρέσουν. Μειώνονταν. Δεν μπορούσαν να πουν στη μετοχοποίηση της ΔΕΗ «ξέρετε, μετοχοποιείται η ΔΕΗ και θα πληρώσετε εσείς οι μέτοχοι τις ασφαλιστικές εισφορές εργοδοσίας και εργαζομένων».
Τι συζήτηση έγινε τότε στη Βουλή; Ένα αντιλαϊκό μέτρο πάντα έχει και ένα «χρυσωμένο χάπι» στη λογική του μικρότερου κακού. Η κυβέρνηση ΠΑΣΟΚ είπε το 1999 ότι αναλαμβάνει το κράτος να καλύψει τις ασφαλιστικές εισφορές και γίνεται συζήτηση στη Βουλή. Η συμφωνία κυρώθηκε με το άρθρο 34 του προαναφερόμενου νόμου το οποίο ψήφισε και ο Συνασπισμός. 
Ο τότε Βουλευτής εκπρόσωπος του Συνασπισμού Σπύρος Δανέλης δήλωνε στη Βουλή: «Το κόμμα μας, ο Συνασπισμός, παίρνοντας υπ’ όψιν ότι η κυβέρνηση του ΠΑΣΟΚ ανέλαβε την ευθύνη με τις ρυθμίσεις του άρθρου 34 για το ασφαλιστικό ζήτημα του προσωπικού της ΔΕΗ, υπερψηφίζει το άρθρο 34 του νομοσχεδίου γιατί δεν χάνονται οι ασφαλιστικές εισφορές». Ανάλογη ήταν η δήλωση και του εκπροσώπου της Νέας Δημοκρατίας. 
Τι δήλωνε ο Βουλευτής του ΚΚΕ Νίκος Γκατζής; «Από τους εργαζόμενους της ΔΕΗ και το ασφαλιστικό τους σύστημα, κλέβουν σήμερα περίπου 3,2 τρισεκατομμύρια δραχμές που τα χαρίζουν στους ιδιώτες που αγοράζουν μετοχές της ΔΕΗ με το άρθρο 34. Ληστεύουν το σημαντικό κεφάλαιο που έχουν συσσωρεύσει οι εργαζόμενοι της ΔΕΗ για την κοινωνική τους ασφάλιση, για να μπορεί να πουληθεί η ΔΕΗ «κοψοχρονιά» στους ιδιώτες, χωρίς οι τελευταίοι να αναλάβουν καμμία ευθύνη για το παραπάνω ποσό».
Θυμάμαι ότι κάναμε τότε περιοδείες στη ΔΕΗ και θυμάμαι και μία συνάντησή μου με τη διοίκηση της ΓΕΝΟΠ-ΔΕΗ. Όταν τους θέσαμε το θέμα ότι τα ασφαλιστικά τους δικαιώματα υπονομεύονται και αν όχι σ’ ένα χρόνο, τότε σε τρία, σε τέσσερα, σε πέντε, γιατί ξέραμε πού πάει η κατάσταση –μπορεί να μην μπορούσαμε να εντοπίσουμε τη χρονική στιγμή που θα ανατραπεί η τότε κατάσταση- πρέπει να σας πω ότι η ΓΕΝΟΠ-ΔΕΗ λοιδόρησε τότε την αντιπροσωπεία του κόμματός μας. Όχι μόνο αυτό. Θυμάμαι ότι μας έλεγαν τότε: «Και τι μας νοιάζει εμάς; Εμείς έχουμε τέτοιες αποδοχές που μπορεί να πάμε σε ιδιωτική ασφαλιστική εταιρεία». 
Όλα αυτά που πέρασαν, λοιπόν, πέρασαν και με τις «πλάτες» της ηγεσίας του συνδικαλιστικού κινήματος και κάτι τέτοιο έγινε και προχθές. Η βάση της ΓΕΝΟΠ-ΔΕΗ και ιδιαίτερα αυτοί που δουλεύουν στους χώρους παραγωγής ήθελαν να αντισταθούν στην επιστράτευση και δεν είναι η πρώτη φορά που έχουμε αντίσταση στην επιστράτευση. Και με τους ναυτεργάτες είχαμε και μ’ άλλους εργαζόμενους. Μάλιστα, έμειναν απεργοί αρκετές ώρες μετά –νομίζω και σαράντα οκτώ ώρες- γιατί αξιοποιούσαν το ότι δεν τους είχαν επιδοθεί τα χαρτιά και τους έλεγε η διοίκηση «δεν μπορούμε να σας πούμε να παρανομήσετε» και μερικοί έμπαιναν μέσα και πριν τους επιδοθούν τα χαρτιά.
Όταν ξέρουμε αυτήν τη λογική του μικρότερου κακού όπου στο όνομα του μικρότερου κακού, αυτό αποδεικνύεται μεγαλύτερο ύστερα από λίγα χρόνια, εσείς θέλετε να συμφωνήσουμε σ’ ένα δημοψήφισμα το οποίο έχει ένα «νόθο» ερώτημα; Καταθέτουμε κι εμείς τη δική μας πρόταση. Εμείς δεν μπορούμε να δεχθούμε η Ελλάδα να γίνει Ντιτρόιτ. Είδατε τι έγινε στο Ντιτρόιτ. Εκεί οι ιδιωτικές εταιρείες αποφάσισαν ότι θα κόβεται το ρεύμα «ατάκα και επιτόπου» σε όποιον δεν το πληρώνει. Το Ντιτρόιτ έχει χρεοκοπήσει. Ήταν η κοιτίδα της αμερικάνικης αυτοκινητοβιομηχανίας. Αυτό είχε γίνει και σε μία άλλη πόλη στην Καλιφόρνια παλιότερα. Αυτά θα γίνουν σε μία πορεία και θα γίνουν ανεξάρτητα από το ποια κυβέρνηση είναι στην εξουσία. 
Εμείς, λοιπόν, προσαρμόζουμε τα άμεσα αιτήματά μας μέσα στις συνθήκες του καπιταλισμού αλλά δεν μπορούμε να κάνουμε άμεσο αίτημα το διαχωρισμό της «μικρής ΔΕΗ» -σε εισαγωγικά γιατί δεν είναι «μικρή»- από την υπόλοιπη, διότι αυτό το πράγμα βάζει «ταφόπλακα» στο μέλλον, ενώ έτσι όπως προτείνουμε εμείς το δημοψήφισμα είτε γίνει είτε δεν γίνει, τουλάχιστον ανοίγει το θέμα στο λαό ότι «δεν μπορείς να δεχθείς καμμία μορφή ιδιωτικοποίησης». Το ξεκαθαρίζουμε. 
Όντως καθυστέρησε η ιδιωτικοποίηση της ΔΕΗ. Δεν ξέρω ούτε μας απασχολεί το πόσο ικανές ήταν οι κυβερνήσεις για την ιδιωτικοποίηση, γιατί είμαστε εναντίον της ιδιωτικοποίησης. Κοιτάξτε να δείτε, όμως. Οι τομείς της στρατηγικής σημασίας δεν ιδιωτικοποιούνται μια κι έξω. Η μορφή της ιδιωτικοποίησης ξεκίνησε με τις εργολαβίες πριν τη Συνθήκη του Μάαστριχτ. Γίνεται κομμάτι-κομμάτι. Για ποιο λόγο; Διότι πρέπει να βρίσκει αγοραστές. 
Δεύτερον, έκαναν αντιπροτάσεις οι διάφορες κυβερνήσεις -δεν θυμάμαι τώρα αν ήταν το ΠΑΣΟΚ ή η Νέα Δημοκρατία- και η διοίκηση της ΔΕΗ. Εμείς τα είχαμε πει τότε στη διοίκηση της ΔΕΗ στις συναντήσεις που είχαμε είτε πηγαίνοντας εκεί είτε όταν αυτοί έρχονταν να μας ενημερώσουν στον Περισσό. Έλεγαν: «Θα αποκρούσουμε την ιδιωτικοποίηση, θα τους πούμε να πάρουν τα υδροηλεκτρικά έργα που θα γίνουν». Με συγχωρείτε. Ακόμα και τώρα μπορεί να μη βρεθούν αγοραστές. Μπορεί να τους έχετε βρει αλλά μπορεί να μη βρεθεί κανένας και να μην προχωρήσει. Αυτό δεν είναι νίκη του λαού. Δεν βρήκατε αγοραστές. Οι αγοραστές αγοράζουν έτοιμη δουλειά, γιατί αλλιώς πρέπει να τα κατασκευάσουν τα υδροηλεκτρικά έργα. Τους πρότεινε η διοίκηση της ΔΕΗ με παρέμβαση της Κυβέρνησης ή με άλλη παρέμβαση –εμείς δεν πάμε να πιάσουμε τα «σώψυχα» του κάθε χώρου, βλέπουμε τη διαφάνεια γιατί υπάρχει, δεν μπορεί να είναι όλα αδιαφανή- να πάρουν τους λιγνίτες της Ελασσόνας και της Δράμας. Δεν είναι κορόϊδα αυτοί. Θα πάρουν τα έτοιμα. Θα πάνε στην Πτολεμαΐδα, θα πάνε στη Φλώρινα, γιατί θέλουν δέκα χρόνια μέχρι να φτιάξουν τις υποδομές. Παίρνουν τα έτοιμα και σου λένε: «Κόψε το λαιμό σου, κράτα εσύ την Ελασσόνα και τη Δράμα και φτιάξε εγκαταστάσεις».
Η ιδιωτικοποίηση έχει πάρα πολλές μορφές. Όταν έγινε –προσέξτε- η πρώτη ιδιωτικοποίηση της ΔΕΗ -αυτός είναι ο ανταγωνισμός, δεν υπάρχει καλός και κακός ανταγωνισμός, μη κλεπτοκρατικός και κλεπτοκρατικός, ένας είναι ο ανταγωνισμός και ανάλογα με το συσχετισμό δυνάμεων εκείνης της στιγμής- όταν έγινε η πρώτη βαθμίδα ιδιωτικοποίησης, στο όνομα του ανταγωνισμού βγήκαν και είπαν το εξής πράγμα, ότι όταν η ΔΕΗ ξεκίνησε κάποια υδροηλεκτρικά έργα, υπήρχαν πληθωριστικές τιμές και δεν μπορούμε εμείς να μπούμε σε έναν τομέα που μας δεσμεύουν με υδροηλεκτρικά έργα, με ακριβές τότε τιμές, ενώ τώρα στην αγορά έχουν πέσει οι τιμές και κλήθηκε η Κυβέρνηση να πληρώνει τη διαφορά.
Αυτά όλα, βεβαίως, δεν είναι μόνο γνωστά σε εμάς, δεν είμαστε εμείς οι πανέξυπνοι, όλοι τα ξέρουν και όσοι τα διαχειρίστηκαν ακόμη περισσότερο. Μπορεί, λοιπόν, κανείς να πει ότι ένα δημοψήφισμα που αναφέρεται στη «μικρή» -να συμφωνήσουμε να είναι με εισαγωγικά- ΔΕΗ λύνει το πρόβλημα; Δεν λύνει τίποτα. 
Τέλος, έτσι όπως μπαίνει το δημοψήφισμα, νοθεύεται το περιεχόμενό του, αυτό το ήδη νοθευμένο περιεχόμενο, διότι θα βγάλει στην επιφάνεια και άλλους ανταγωνισμούς. Δεν θα υπάρχει ένα ερώτημα «ναι ή όχι στη «μικρή» ΔΕΗ;», όπου θα εκφραστεί η θέληση του αγανακτισμένου λαού απέναντι στη συγκυβέρνηση. Εκεί θα βγουν στην επιφάνεια όλοι οι όμιλοι της μεταποίησης, οι οποίοι θέλουν να μείνει ένα κομμάτι της ΔΕΗ στο κράτος, για να παίρνουν πάμφθηνο ρεύμα για τους συναδέλφους τους ιδιώτες που ξέρουν ότι δεν μπορεί να γίνει με τον ίδιο τρόπο. 
Άρα, και εδώ έχουμε τους εξής ανταγωνισμούς. Έχουμε τους μετόχους της ΔΕΗ με τους απ’ έξω, τους Μυτιληναίους κ.λπ.. Έχουμε τον ανταγωνισμό της μεταποίησης προς την κρατική –ας το πούμε έτσι- ΔΕΗ και τέλος, έχουμε τους ανταγωνιστές για τα μελλοντικά δίκτυα της ΔΕΗ. 
Συνεπώς, τα ερωτήματα πρέπει να είναι καθαρά, όπως οι δρόμοι ανάπτυξης είναι συγκεκριμένοι. Αν θέλετε, η διαχείριση μπορεί να έχει και την ποικιλία της ανάλογα σε ποια φάση είναι, τι είδους διεθνής συσχετισμός υπάρχει, αλλά οι δρόμοι είναι οι εξής. Είτε θα έχεις ανάπτυξη με το λαό στην εξουσία και με κοινωνική ιδιοκτησία -όχι γενικώς το λαό στην εξουσία- είτε θα έχεις ανάπτυξη που καθορίζουν τα μονοπώλια. 
Βεβαίως, υπάρχει και η ταξική πάλη. Η ταξική πάλη δεν μπορεί να ανατρέψει τη στρατηγική του κεφαλαίου. Μπορεί να αποσπάσει ορισμένες κατακτήσεις αλλά δεν μπορεί να ανατρέψει. Με αυτήν την έννοια η ιδιωτικοποίηση της ΔΕΗ έχει γίνει και ας μην κοροϊδεύουμε το λαό ότι μπορεί να σταματήσουμε αυτήν τη διαδικασία και να την αφήσουμε ως εκεί, στη μέση του δρόμου. 
Εμείς, λοιπόν, και Ολομέλεια θέλουμε και το δημοψήφισμα. Ανεξάρτητα όμως τι θα βγάλει το δημοψήφισμα, το θέμα είναι να ανοίγει μια χαραμάδα στο λαό που να τον βοηθά στο επόμενο βήμα, να οργανώσει την αντεπίθεσή του, όχι απλώς να υπηρετήσει τις ανάγκες της επόμενης εκλογικής μάχης. 
Ευχαριστώ.",361668,""," ΑΛΕΞΑΝΔΡΑ ΠΑΠΑΡΗΓΑ",229,"",229
"45402","
"," Ευχαριστούμε και εμείς. 
Επανερχόμαστε στον κατάλογο των ομιλητών.
Τον λόγο έχει ο κ. Καρά Γιουσούφ Αϊχάν.
ΑΪΧΑΝ ΚΑΡΑ ΓΙΟΥΣΟΥΦ: Ευχαριστώ, κύριε Πρόεδρε.
Κύριε Υπουργέ, κυρίες και κύριοι συνάδελφοι, όταν το 1950 αποφασίστηκε η ίδρυση της ΔΕΗ, ηλεκτρισμό είχε μονάχα το 55% του ελληνικού πληθυσμού. Η πρόσβαση στο ηλεκτρικό ρεύμα ήταν ένα αγαθό πολυτελείας. Χρειάστηκε να ιδρυθεί η ΔΕΗ με χρήματα από τον κρατικό προϋπολογισμό, από το σχέδιο Μάρσαλ, από τις ιταλικές επανορθώσεις, για να γίνει αυτό το αναπτυξιακό θαύμα, να γίνει δηλαδή φθηνή η παραγωγή και το κόστος της ηλεκτρικής ενέργειας προς τους πολίτες και να πάει σταδιακά και στο πιο απομακρυσμένο χωριό, στο πιο απομακρυσμένο νησί της πατρίδας μας. 
Τα βασικά συγκριτικά πλεονεκτήματα της ΔΕΗ είναι τα ακόλουθα. Μόνο μέσα από μια δημόσια επιχείρηση ηλεκτρισμού μπορούσε να γίνει ενοποίηση της παραγωγής σε ένα ενιαίο διασυνδεδεμένο δίκτυο, ώστε τα φορτία να επιμερίζονται σε εθνική κλίμακα. 
Η ύπαρξη ενός ενιαίου φορέα, επέτρεψε τόσα χρόνια τώρα τον επιμερισμό του κόστους ανάμεσα στις κερδοφόρες και στις ζημιογόνες περιοχές της χώρας, κυρίως όμως, διότι η αξιοποίηση των πλουτοπαραγωγικών πόρων απαιτούσε τεράστιες επενδύσεις που κανείς ιδιώτης δεν θα επέλεγε ή δεν θα μπορούσε να κάνει, επενδύσεις που και τώρα χρειαζόμαστε, για να κάνουμε ακόμα πιο αποτελεσματικό το δίκτυο της ΔΕΗ και να αμβλύνουμε τις επιπτώσεις στο περιβάλλον, διατηρώντας μια επιχείρηση η οποία όχι μόνο θα παράγει και θα μεταφέρει το ρεύμα αλλά θα μπορεί να ασκεί και κοινωνική πολιτική.
Ιδίως κατά την περίοδο της κρίσης, μια τέτοια πολιτική έχει ανάγκη τόσο μια μεγάλη μερίδα του πληθυσμού που βρίσκεται στα όρια της ανθρωπιστικής κρίσης όσο και οι πολύπαθες περιοχές της δυτικής Μακεδονίας, περιοχές που όλα τα προηγούμενα χρόνια έχουν επιφορτιστεί δυσβάσταχτο κόστος, ανθρώπινο και περιβαλλοντικό, προκειμένου όλη η Ελλάδα και όλος ο ελληνικός λαός να έχει πρόσβαση στο αγαθό που λέγεται ηλεκτρισμός. 
Υπερασπιζόμαστε το δικαίωμα του ελληνικού λαού να διατηρήσει τον έλεγχο και την ιδιοκτησία μιας επιχείρησης που στήθηκε από το δικό του υστέρημα και το δικό του ιδρώτα πριν από εξήντα τέσσερα χρόνια. Στην περίπτωση της ΔΕΗ, δεν πρόκειται μόνο για μια βαθιά ιδεολογική αντίθεση ή πολιτική που μπορεί να έχει το κόμμα της Αξιωματικής Αντιπολίτευσης με την πολιτική της Κυβέρνησης για ιδιωτικοποιήσεις γενικά και αόριστα δημόσιων οργανισμών. Εδώ πρόκειται για ένα εθνικής σημασίας και κοινωνικής επιβίωσης ζήτημα. 
Στον ενεργειακό κλάδο της ΔΕΗ, η διαδικασία ιδιωτικοποίησης έχει ξεκινήσει ήδη από το 1999. Οι συνέπειες έχουν ήδη γίνει ορατές. Διαδοχικές αυξήσεις τιμολογίων μεσοσταθμικού ύψους περίπου 80% την τελευταία δεκαετία, σκάνδαλο «ENERGA HELLAS POWER» με κόστος για το δημόσιο 270 εκατομμύρια ευρώ. Με δεδομένη, μάλιστα, τη δεσπόζουσα θέση της ΔΕΗ στο ενεργειακό σύστημα αλλά και στο παραγωγικό μοντέλο της χώρας συνολικότερα, η σημερινή διαδικασία διαμελισμού της επιχείρησης αποτελεί την κορύφωση του δεκαπενταετούς δράματος ιδιωτικοποίησης της ενέργειας. 
Η προσπάθεια του πρωθυπουργικού περιβάλλοντος να αποφύγει τη σύγκληση της Ολομέλειας της Βουλής, προκειμένου να εξετάσει το ενδεχόμενο διενέργειας δημοψηφίσματος για τη μικρή ΔΕΗ φανερώνει το φόβο του για μια σε βάθος συζήτηση στη Βουλή αλλά και μια προσπάθεια να προσπεράσει τις μεγάλες αντιρρήσεις του πολιτικού φάσματος απέναντι στα σχέδια της Κυβέρνησης. 
Παρά τις επιμέρους διαφορές, η Αντιπολίτευση εκκινεί από μια κοινή αφετηρία και καταλήγει σε ένα κοινό διά ταύτα. Πάνω από εκατόν είκοσι Βουλευτές εναντιώνονται στη δημιουργία της μικρής ΔΕΗ και στην ιδιωτικοποίηση της και ζητούν το αυτονόητο, να διεξαχθεί δηλαδή δημοψήφισμα, έτσι ώστε να αποφασίσει ο ελληνικός λαός γι’ αυτό το κορυφαίο ζήτημα.
Η κοινή λογική, η στοιχειώδης δημοκρατική ευαισθησία, επιβάλλουν την άμεση σύγκληση της Ολομέλειας της Βουλής. Αν η Κυβέρνηση έχει εμπιστοσύνη στα επιχειρήματά της για τη δημιουργία της μικρής ΔΕΗ, ας τα θέσει στην κρίση του λαού. Επιτέλους, ας καταλάβει πως δεν μπορεί να παίζει με τη δημόσια περιουσία ερήμην του ελληνικού λαού.
Έχει γίνει κάποια εκτίμηση ή αποτίμηση των αποτελεσμάτων των προηγούμενων ιδιωτικοποιήσεων; Έχουμε δει κατά πόσο έχει βοηθήσει στην ανάπτυξη της χώρας, στην προσέλκυση επενδύσεων; Είναι ένα άλλο ζήτημα και αυτό.
Σε αυτήν τη μάχη, δεν αρκεί να λέμε τι δεν θέλουμε να γίνει αλλά και που στοχεύουμε εμείς. Η πρόταση της Αριστεράς για παραγωγική ανασυγκρότηση της χώρας και δίκαιη αναδιανομή του πλούτου περιλαμβάνει ένα πρόγραμμα ενεργειακού μετασχηματισμού, θέτοντας ως βασικές προτεραιότητες τη σταδιακή απεξάρτηση από τα ορυκτά καύσιμα, την αποκέντρωση κατά το δυνατόν του ιστορικά διαμορφούμενου συγκεντροποιημένου μοντέλου ηλεκτροπαραγωγής. 
Στον πυρήνα αυτού του σχεδίου, εγγράφεται η λειτουργία της ΔΕΗ σε μια σειρά κρίσιμων λειτουργιών. Κοινωνικά ευαίσθητη τιμολογιακή πολιτική, προώθηση πολιτικών για την αύξηση της ενεργειακής αποδοτικότητας, για την ταχεία διείσδυση των μικρής και μεσαίας κλίμακας ΑΠΕ, σχεδιασμός και χωροθέτηση μονάδων, αποκατάσταση και παραγωγική ανασυγκρότηση των περιβαλλοντικά επιβαρυμένων λιγνιτικών περιοχών, επενδύσεις στα έξυπνα δίκτυα, στις κατάλληλες διασυνδέσεις και στις τεχνολογίες αποθήκευσης αλλά και συνέργεια και υποβοήθηση με παροχή τεχνογνωσίας και μέσων της κοινωνικής επιχειρηματικότητας στην παραγωγή ενέργειας.
Στη μονάδα παραγωγής ηλεκτρικής ενέργειας της Κομοτηνής ανήκει και το φράγμα της Γρατινής, που από την υπερχείλισή του αρδεύονται αρκετές εκτάσεις στη γύρω περιοχή. Με την ιδιωτικοποίηση και αυτού του φράγματος που ανήκει στη ΔΕΗ, θα μας πουλά ο ιδιώτης το νερό για να ποτίζουμε τα χωράφια μας; 
Στη διπλανή Βουλγαρία, όπου την ενέργεια την ελέγχουν πια τρία ξένα μονοπώλια –Τσέχοι, Γερμανοί, Αυστριακοί- και έχουν μοιράσει τη χώρα σαν φεουδάρχες του Μεσαίωνα, εκατομμύρια πολίτες αναγκάζονται να χρησιμοποιούν ελάχιστα το ηλεκτρικό ρεύμα. Στους χειμερινούς μήνες ένας βασικός μισθός δεν φθάνει για να πληρώσει κανείς ένα λογαριασμό.
Χιλιάδες νοικοκυριά, ακόμη και ολόκληροι οικισμοί, είναι εδώ και χρόνια χωρίς ρεύμα. Άνθρωποι αυτοπυρπολήθηκαν σε μία απελπισμένη διαμαρτυρία για τα υπέρογκα τιμολόγια ρεύματος. Και να μην ξεχνάμε ότι πέρυσι, περίπου τέτοιο καιρό, η kυβέρνηση Μπορίσοφ αναγκάστηκε να παραιτηθεί με την εξέγερση του βουλγαρικού λαού κατά των μονοπωλίων της ενέργειας.
Η ΔΕΗ, για δεκαετίες απετέλεσε βασικό άξονα του παραγωγικού ιστού της χώρας και σημαντικό μοχλό ανάπτυξης της αγροτικής παραγωγής, της μεταποίησης και της βιομηχανίας. Η διατήρησή της είναι αναγκαίος όρος για την μετεξέλιξή της από την κυβέρνηση της Αριστεράς σε έναν επί της ουσίας δημόσιο οργανισμό που θα συμβάλλει στην υλοποίηση του προγράμματος παραγωγικού και οικολογικού μετασχηματισμού.
Τελευταία έγιναν αναφορές από τους Βουλευτές που στηρίζουν την Κυβέρνηση και μέλη της Κυβέρνησης ότι δεν φοβάστε ούτε το ΣΥΡΙΖΑ ούτε το λαό. Και ποιος ο λόγος, τι σας εμποδίζει να πάτε στη διεξαγωγή δημοψηφίσματος για ένα τόσο σημαντικό ζήτημα, όπως είναι η ενέργεια; Προχωρήστε σε δημοψήφισμα, όπως και σε δημοψήφισμα τοπικά στη Θράκη για το θέμα του χρυσού, κύριε Υπουργέ, για να τελειώνουμε μια και καλή.
Ευχαριστώ πολύ.
(Χειροκροτήματα από την πτέρυγα του ΣΥΡΙΖΑ)",361669,"Chairman","ΠΡΟΕΔΡΕΥΩΝ",74,"",74
"45403","
"," Ευχαριστούμε και εμείς.
Η κ. Αμμανατίδου έχει τον λόγο.
ΛΙΤΣΑ ΑΜΜΑΝΑΤΙΔΟΥ-ΠΑΣΧΑΛΙΔΟΥ: Κύριε Πρόεδρε, κύριε Υπουργέ, κύριοι Βουλευτές, ακούσαμε από ένα συνάδελφο της Νέας Δημοκρατίας σήμερα που είχε διατελέσει και Υπουργός, πως σήμερα είναι μία σημαντική μέρα και δυστυχώς αυτήν τη μέρα ούτε λίγο ούτε πολύ ο ΣΥΡΙΖΑ την αμαυρώνει. 
Αν είναι δυνατόν, αυτήν τη μαύρη μέρα που δίνει το υπόλοιπο κομμάτι –και λέω το υπόλοιπο γιατί ήταν ιδιωτικοποιημένη από το 2001 η ΔΕΗ- το πολύ σημαντικό του 30%, στους ιδιώτες, οι οποίοι θα ελέγχουν εν τέλει πλήρως την ενεργειακή ασφάλεια της χώρας, εμείς να τη θεωρούμε εδώ μέσα ημέρα γιορτής. Νομίζω ότι όποιος μας ακούει αντιλαμβάνεται ότι αυτά που συμβαίνουν στο Α’ Θερινό Τμήμα και όσα συνέβαιναν όλη την προηγούμενη περίοδο, είναι κινήσεις οι οποίες θα έπρεπε να μη γίνονται στο εθνικό Κοινοβούλιο και είναι κινήσεις οι οποίες δείχνουν έναν πανικό στον οποίο βρίσκεστε εδώ και πολύ καιρό και δεν έχετε καμμία νομιμοποίηση για να συνεχίζετε αυτήν την καταστροφική πολιτική.
Στην επιτροπή, ακούσαμε όλους μα όλους να μιλούν για έγκλημα. Το ακούσαμε από φορείς, το ακούσαμε από τοπικές κοινωνίες, το ακούσαμε από τους εργαζόμενους. Εσείς πώς μιλάτε για μία πολιτική, η οποία είναι υπέρ του κοινωνικού συνόλου; Το μόνο που μπορείτε να επικαλείστε, είναι πως θέλετε και τα τελευταία προπύργια του ελέγχου του ελληνικού δημοσίου να τα εκχωρήσετε. 
Συζητάμε, όχι μόνο για μία ακόμη εκποίηση του ελληνικού δημοσίου πλούτου αλλά για το διαμελισμό, τη διάλυση και το ξεπούλημα του βασικότερου εργαλείου ανάπτυξης της χώρας και ενός από τα βασικότερα εργαλεία κοινωνικής ευημερίας της ηλεκτρικής ενέργειας. 
Μετά τη μικρή ΔΕΗ παραδίδονται στη λεηλασία των ιδιωτών μονάδες 2.763 MW. Παραδίδονται οι πλέον σύγχρονες υποδομές που ο ελληνικός λαός έχει χρυσοπληρώσει. Παραδίδονται νευραλγικής σημασίας φυσικοί πόροι στα κοιτάσματα σε Αμύνταιο, Κλειδί, Μελίτη, Κομνηνά και Δέδη, δηλαδή σχεδόν όλη η Φλώρινα και η μισή δυτική Μακεδονία. Παραδίδονται ακόμη δύο εκατομμύρια καταναλωτές και τρεις χιλιάδες εργαζόμενοι. Σας τα έχουν ξαναπεί εδώ οι συνάδελφοι του ΣΥΡΙΖΑ και όχι μόνο, σας τα έχουν ξαναπεί και από τα υπόλοιπα κόμματα της Αντιπολίτευσης.
Αυτό που δεν μπόρεσα να καταλάβω λίγο πριν, όταν ήταν στο Βήμα αυτό ο Υφυπουργός Αγροτικής Ανάπτυξης, ο κ. Κουκουλόπουλος, ο οποίος είναι από την Κοζάνη κι έχει διατελέσει Δήμαρχος, είναι πως τεκμηρίωνε τη θετική ψήφο σε αυτό το έγκλημα. Δηλαδή είναι αδιανόητο. Δεν μπορώ να τα καταλάβω. Εγώ θα τα πω «κωλοτούμπες». 
Βεβαίως, ως Υφυπουργός δεν μπορούσε να μην έρθει στο Α΄ Θερινό. Έπρεπε να έρθει και να μιλήσει για να μπορέσει να ξαναπάει στα μέρη του.",361670,"Chairman","ΠΡΟΕΔΡΕΥΩΝ",74,"",74
"45404","
","  Τι είναι αυτά που λέτε, κυρία συνάδελφε;
ΛΙΤΣΑ ΑΜΜΑΝΑΤΙΔΟΥ-ΠΑΣΧΑΛΙΔΟΥ: Δεν είπα τίποτα.",361671,""," ΙΩΑΝΝΗΣ ΜΑΝΙΑΤΗΣ",170,"",170
"45405"," 
"," Δεν μπορείτε να μιλάτε απουσία ενός συναδέλφου;
ΛΙΤΣΑ ΑΜΜΑΝΑΤΙΔΟΥ-ΠΑΣΧΑΛΙΔΟΥ: Σωστό.",361672,""," ΙΩΑΝΝΗΣ ΜΑΝΙΑΤΗΣ",170,"",170
"45406"," 
"," Ας καθόταν, να μην έφευγε. 
ΛΙΤΣΑ ΑΜΜΑΝΑΤΙΔΟΥ-ΠΑΣΧΑΛΙΔΟΥ: Είναι απών ο κ. Κουκουλόπουλος, δεν θα πω τίποτα άλλο. Τον έχουν ακούσει. 
Έχετε δίκιο, κύριε Υπουργέ, τι να κάνω όμως;
(Θόρυβος από την πτέρυγα του ΣΥΡΙΖΑ)
Δεν είναι, όμως, μόνο ο διαμελισμός της ΔΕΗ, είναι και η παράδοση του φιλέτου στους ιδιώτες. Είναι και η παράδοση του 17% της ΔΕΗ στο ΤΑΥΠΕΔ, το ξεπούλημα του ΑΔΜΗΕ που σημαίνει ιδιωτικό μονοπώλιο στη διανομή ρεύματος, η εφαρμογή του μοντέλου ΝΟΜΕ, η μετατροπή δηλαδή του 3% της παραγωγής της ΔΕΗ σε χρηματιστηριακό προϊόν και η αναγκαστική εκχώρηση σε ιδιώτες. Είναι αυτό ή δεν είναι; Αν θέλετε μπορείτε να απαντήσετε.
Λέτε πως έτσι ανοίγουν οι επενδύσεις. Είναι, όμως, αυτή η «κακή» κρατική ΔΕΗ που αποτελεί τον μεγαλύτερο επενδυτή στη χώρα; Κακή τη λέτε. Κατ’ αρχάς, ΠΑΣΟΚ και Νέα Δημοκρατία, είναι αυτοί που διορίζανε τόσα χρόνια τις διοικήσεις. Είναι αυτοί που κάνανε την όλη πολιτική. Τα όποια λάθη, οι οποίες εσφαλμένες κινήσεις γίνανε με τη δική σας πολιτική. Δεν γίνανε με την πολιτική του ΣΥΡΙΖΑ η κανενός άλλου. Και λέτε πως έτσι ανοίγουν οι επενδύσεις. Είναι όμως, τραγικό να ακούμε αυτά τα πράγματα. Και αυτό που έχει προχωρήσει η ΔΕΗ σε μεγάλες επενδύσεις μέσα στην κρίση σε αντίθεση με τους ιδιώτες, οι οποίοι αν και έχουν άδειες εξόρυξης λιγνίτη δεν έχουν κάνει την παραμικρή επένδυση, εσείς πώς το δικαιολογείτε; Θέλω να μου απαντήσετε και σε αυτό. Περιμένουν κρατικά χρήματα βεβαίως και είναι αυτοί οι δήθεν σοβαροί επενδυτές που στο μόνο που έχουν επενδύσει είναι στις ΑΠΕ και στο φυσικό αέριο. Γιατί το μόνο που τους ενδιαφέρει είναι το μεγάλο, εύκολο και γρήγορο κέρδος. Και τι επενδύσεις ήταν αυτές; Επενδύσεις με κρατική επιδότηση. 
Την προηγούμενη εβδομάδα δεν είχαμε, κύριε Υπουργέ, τα έξι μεγάλα αιολικά πάρκα; Τα είχαμε, 95.000.000 ζεστό χρήμα. Μάλλον να πω ότι μέσα στο σύνολο των 95.000.000 ήταν και 28.000.000 φοροαπαλλαγές, γιατί μπήκαν στον επενδυτικό νόμο οι γνωστοί. Και τι έκαναν το παραγόμενο προϊόν των κρατικά επιδοτούμενων επενδύσεών τους; Για να δούμε τελικά δηλαδή ποιοι είναι αυτοί οι επενδυτές και με ποιων χρήματα επενδύουν. 
Ο ίδιος ο κύριος Υπουργός, τις χαρακτήρισε επενδύσεις εγγυημένου  κέρδους. Τι έκαναν, όμως, το παραγόμενο προϊόν των κρατικά επιδοτούμενων επενδύσεών τους; Το πουλάνε στη ΔΕΗ, η οποία είναι αναγκασμένη να το αγοράσει και όλοι γνωρίζουμε ότι το πληρώνει χρυσό η ΔΕΗ. Αυτή είναι η περιβόητη απελευθέρωση που έχει αυξήσει τα τιμολόγια της ΔΕΗ πάνω από 100% τα τελευταία χρόνια. 
Το είπε ο εισηγητής μας, ο Θανάσης Πετράκος. Αυτός είναι ο περιβόητος ελεύθερος ανταγωνισμός που οι Έλληνες καταναλωτές διπλοπληρώνουν. Και αυτοί οι επενδυτές, έχουν υφαρπάξει από τη ΔΕΗ και τα δημόσια ταμεία, πάνω από 4.000.000.000 ευρώ την τελευταία πενταετία και τώρα θέλουν να υφαρπάξουν, κύριε Υπουργέ και την κότα που κάνει τα χρυσά αυγά, γιατί έτσι βλέπει το μεγάλο κεφάλαιο το αναπτυξιακό και κοινωνικό αγαθό της εταιρείας. Και γιατί; Γιατί εσείς τους τα δίνετε. Και λέει η Κυβέρνηση «Δείτε το καλό παράδειγμα του ΟΤΕ». Δεν θα πω πολλά για το αν ο ανταγωνισμός έριξε πράγματι τις τιμές στις τηλεπικοινωνίες, γιατί το ανέλυσαν άλλοι συνάδελφοι.
Θα πω κι εγώ, δείτε τον ιδιωτικό ΟΤΕ που πλέον παρουσιάζει προβλήματα στο δίκτυο και στις υποδομές, λόγω έλλειψης προσωπικού που οι μόνες επενδύσεις που καταδέχεται είναι για τα αστικά κέντρα, ενώ την ψηφιακή εποχή την είχε φέρει ο δημόσιος ΟΤΕ. Και στην περιφέρεια, οι γρήγορες και εύκολες τηλεπικοινωνίες δεν υπάρχουν στο λεξιλόγιο, που έχει καθιερώσει στη μεγαλύτερη έκταση σε όλη τη χώρα, εργασιακές συνθήκες μεσαίωνα με συνεχώς εναλλασσόμενο προσωπικό των 300 ευρώ. Δείτε αυτόν τον ΟΤΕ που ενδιαφέρεται μόνο για το εύκολο και γρήγορο κέρδος και πείτε, κύριε Υπουργέ, στον ελληνικό λαό ότι την ανάπτυξη την εννοείτε για τις τσέπες των επενδυτών. 
Εμείς καταψηφίζουμε αυτό το νομοσχέδιο και περιμένουμε με τη συλλογή αυτή των υπογραφών, να πάμε αφού ψηφιστεί –γιατί αυτό διαφαίνεται, ότι θα το ψηφίσουν οι Βουλευτές της Κυβέρνησης- σε μία συζήτηση για να δούμε εν τέλει τι θα πει και ο ελληνικός λαός που τον αφορά άμεσα. Εμείς ζητούμε το δημοψήφισμα για το κοινωνικό αγαθό που λέγεται ρεύμα και το οποίο ο κ. Ταμήλος το έχει πετάξει. Α, συγγνώμη, λείπει. Συγγνώμη!",361673,""," ΑΘΑΝΑΣΙΟΣ ΠΕΤΡΑΚΟΣ",236,"",236
"45407","
"," Κύριε Πρόεδρε, μπορώ να έχω τον λόγο;",361674,""," ΙΩΑΝΝΗΣ ΜΑΝΙΑΤΗΣ",170,"",170
"45408","
"," Θέλετε κάτι, κύριε Υπουργέ; Θέλετε κάποια παρέμβαση να κάνετε;",361675,"Chairman","ΠΡΟΕΔΡΕΥΩΝ",74,"",74
"45409","
"," Μάλιστα, κύριε Πρόεδρε.",361676,""," ΙΩΑΝΝΗΣ ΜΑΝΙΑΤΗΣ",170,"",170
"45410","
"," Ορίστε, έχετε τον λόγο για πέντε λεπτά.",361677,"Chairman","ΠΡΟΕΔΡΕΥΩΝ",74,"",74
"45411","
"," Ευχαριστώ, κύριε Πρόεδρε.
Θα καταθέσω ορισμένες νομοτεχνικές βελτιώσεις.
Η πρώτη, αφορά τη δυνατότητα της Επιτροπής Παραγωγής και Εμπορίου να ενημερώνεται εντός προθεσμίας τριάντα ημερών για τις προδιαγραφές της προκήρυξης. Είναι αυτό το οποίο έχουμε πει.
Το δεύτερο. να ενημερώσω το Τμήμα ότι γίνεται αποδεκτή η τροπολογία με γενικό αριθμό 1561 και ειδικό 196…",361678,""," ΙΩΑΝΝΗΣ ΜΑΝΙΑΤΗΣ",170,"",170
"45412","
"," Που αφορά τι;",361679,""," ΑΘΑΝΑΣΙΟΣ ΠΕΤΡΑΚΟΣ",236,"",236
"45413","
"," Αφορά το τίμημα που θα επιτευχθεί μέσω της διαγωνιστικής διαδικασίας κ.λπ. και λέει ότι δεν θα υπολείπεται της λογιστικής αξίας. Και προστίθεται «Το ως άνω τίμημα θα διατεθεί για επενδυτικές ανάγκες της «ΔΕΗ Α.Ε.» και κατά προτεραιότητα, αυτές που σχετίζονται με την αντικατάσταση και την περιβαλλοντική αναβάθμιση των υφιστάμενων λιγνιτικών μονάδων παλαιάς τεχνολογία της ΔΕΗ στο Λιγνιτικό Κέντρο Δυτικής Μακεδονίας».
Επιπλέον, είναι μία τροπολογία που καταθέτουν οι συνάδελφοι κύριοι Ρήγας, Κουτσούκος, Τριαντάφυλλος και Σαλτούρος. Αφορά αυτό που έχουμε συμφωνήσει όλοι, δηλαδή τα χρήματα από τη μικρή ΔΕΗ, να πάνε σε επενδύσεις και μόνο σε επενδύσεις.",361680,""," ΙΩΑΝΝΗΣ ΜΑΝΙΑΤΗΣ",170,"",170
"45414","
"," Κύριε Υπουργέ, αν μου επιτρέπετε, επειδή το είπατε και στην ομιλία σας το πρωί και έχει τεθεί ένα ερώτημα. Είπατε ότι όλες οι εισπράξεις θα πάνε στη ΔΕΗ;",361681,"Chairman","ΠΡΟΕΔΡΕΥΩΝ",74,"",74
"45415","
"," Όλες οι εισπράξεις θα πάνε στη ΔΕΗ και τον διαγωνισμό θα τον κάνει η ΔΕΗ και κανένα ΤΑΙΠΕΔ. Εδώ προσθέτουμε, δεν θα πάνε απλώς στη ΔΕΗ με την τροπολογία…",361682,""," ΙΩΑΝΝΗΣ ΜΑΝΙΑΤΗΣ",170,"",170
"45416","
"," Προσδιορίζονται και οι επενδύσεις που θα χρηματοδοτηθούν.",361683,"Chairman","ΠΡΟΕΔΡΕΥΩΝ",74,"",74
"45417","
"," Θα πάνε μόνο για επενδυτικούς σκοπούς.",361684,""," ΙΩΑΝΝΗΣ ΜΑΝΙΑΤΗΣ",170,"",170
"45418"," 
"," Δηλαδή το ΤΑΙΠΕΔ δεν παίρνει μέρος.",361685,"Chairman","ΠΡΟΕΔΡΕΥΩΝ",74,"",74
"45419","
"," Καθόλου. Καμμία σχέση το ΤΑΙΠΕΔ και καμμία σχέση με το χρέος της χώρας. Καμμία σχέση με τους δανειστές. Καμμία απολύτως.",361686,""," ΙΩΑΝΝΗΣ ΜΑΝΙΑΤΗΣ",170,"",170
"45420","
"," Ωραία.",361687,"Chairman","ΠΡΟΕΔΡΕΥΩΝ",74,"",74
"45421","
"," Επίσης, να ενημερώσω το Τμήμα, κύριε Πρόεδρε, ότι με ορισμένες τροποποιήσεις –θα σας ενημερώσω- γίνεται αποδεκτή η τροπολογία με ειδικό αριθμό 1562 και ειδικό 197. Διαγράφονται –θα το καταθέσω- κάποιες φράσεις, που σημειώνονται με τη μονογραφή μου.",361688,""," ΙΩΑΝΝΗΣ ΜΑΝΙΑΤΗΣ",170,"",170
"45422","
"," Όλα θα φωτοτυπηθούν και θα διανεμηθούν.",361689,"Chairman","ΠΡΟΕΔΡΕΥΩΝ",74,"",74
"45423","
"," Από τη μονογραφή μου, θα δείτε ακριβώς ποια σημεία διαγράφονται.
Επίσης, να ενημερώσω ότι γίνεται αποδεκτή η τροπολογία με γενικό αριθμό 1568 και ειδικό 202 των συναδέλφων κυρίων Κυριαζίδη και Βεσυρόπουλου, η οποία όμως γίνεται αποδεκτή με κάποιες μικρές αλλαγές στους αριθμούς. Το 50% γίνεται 45% και το 16% γίνεται 17%. Έχω μονογράψει επί του κειμένου της τροπολογίας των συναδέλφων τι ακριβώς αλλάζει.
Τέλος να σημειώσω ότι με πολλή προσοχή ακούσαμε την πρόταση των συναδέλφων κυρίων Κουκουλόπουλου, Κουτσούκου και άλλων, να αναβαθμίσουμε την Εθνική Επιτροπή Ενεργειακού Σχεδιασμού και σε επόμενη νομοθετική πρωτοβουλία του Υπουργείου, πράγματι, θα επιδιώξουμε με τη συναίνεση και όλων των πτερύγων της Βουλής, αν είναι δυνατόν, να αναβαθμίσουμε τη συγκεκριμένη δομή της ελληνικής πολιτείας.
Ευχαριστώ πολύ.",361690,""," ΙΩΑΝΝΗΣ ΜΑΝΙΑΤΗΣ",170,"",170
"45424"," 
"," Παρακαλώ να κατατεθούν για τα Πρακτικά και να διανεμηθούν στους συναδέλφους.",361691,"Chairman","ΠΡΟΕΔΡΕΥΩΝ",74,"",74
"45425","
"," Ναι, κύριε Πρόεδρε, τις καταθέτω για τα Πρακτικά.
(Στο σημείο αυτό ο Υπουργός Περιβάλλοντος, Ενέργειας και Κλιματικής Αλλαγής κ. Ιωάννης Μανιάτης καταθέτει για τα Πρακτικά τις προαναφερθείσες τροπολογίες, οι οποίες έχουν ως εξής:
(Να καταχωρισθούν οι σελ. 368 έως 372)",361692,""," ΙΩΑΝΝΗΣ ΜΑΝΙΑΤΗΣ",170,"",170
"45426","
"," Ευχαριστούμε κι εμείς.
Η κ. Ουζουνίδου έχει τον λόγο.
Κυρία Ουζουνίδου, νόμιζα ότι πριν είχατε συνεννοηθεί με τη σειρά, γι’ αυτό δεν σας έδωσα τον λόγο.",361693,"Chairman","ΠΡΟΕΔΡΕΥΩΝ",74,"",74
"45427","
"," Απλά, μίλησε ο κ. Κουκουλόπουλος και με προσέβαλε και είπα ότι θα απαντήσω στην ομιλία μου.",361694,""," ΕΥΓΕΝΙΑ ΟΥΖΟΥΝΙΔΟΥ",218,"",218
"45428","
"," Αυτός είναι ο σωστός τρόπος.",361695,"Chairman","ΠΡΟΕΔΡΕΥΩΝ",74,"",74
"45429","
"," Αλλά θέλω κι άλλο χρόνο, σαφώς.
Κύριε Πρόεδρε, κυρίες και κύριοι συνάδελφοι, ο κ. Πάρις Κουκουλόπουλος οφείλει να ντρέπεται για τα ψέματα που είπε εδώ σε αυτήν την Αίθουσα, προστατευμένος από τον κόσμο ο οποίος έχει δει τον Πρόεδρό μας, έχει ακούσει τον Πρόεδρό μας, όχι μία φορά, όπως έχουν κάνει οι Αρχηγοί των υπολοίπων κομμάτων αλλά δεκάδες φορές στην περιοχή της δυτικής Μακεδονίας. Δεκάδες φορές έχει επισκεφτεί τα ορυχεία και όχι μόνο τα ορυχεία αλλά και τις μονάδες. Έχει γυρίσει όλη τη δυτική Μακεδονία. Και είναι ο μοναδικός Πρόεδρος κόμματος, ο οποίος έχει κάνει αυτήν την τιμή στη δυτική Μακεδονία.",361696,""," ΕΥΓΕΝΙΑ ΟΥΖΟΥΝΙΔΟΥ",218,"",218
"45430","
"," Ε, όχι και ο μόνος!",361697,""," ΜΑΡΙΝΑ ΧΡΥΣΟΒΕΛΩΝΗ",297,"",297
"45431","
"," Μιλάω διαχρονικά, για κάτι χρόνια, όχι σήμερα.
Δεύτερο θέμα. Οφείλει να ζητήσει συγγνώμη και σε μένα προσωπικά και στον Πρόεδρό μας και στα μέλη του κόμματος της δυτικής Μακεδονίας, διότι μίλησε για «όψιμο ενδιαφέρον για την επαναπόδοση της γης». Όψιμο είναι το ενδιαφέρον του κόμματός μας, των μελών του κόμματός μας για τη δυτική Μακεδονία, του Προέδρου μας;
Ντροπή, κύριε Κουκουλόπουλε! Ντροπή!
Ε, φυσικά! Άλλα ακούγαμε τόσα χρόνια από τον κ. Κουκουλόπουλο. Άλλα πράγματα ακούγαμε και σήμερα ήρθε να δικαιολογήσει τα αδικαιολόγητα. Αλλά δεν μπορεί να τα πει στους συντοπίτες μας. Μέσα σε προστατευμένο περιβάλλον μπορεί να τα πει μόνο. Γι’ αυτό κι έχουν χάσει οι πολίτες την εμπιστοσύνη τους στην πολιτεία. Αυτός είναι ο λόγος.",361698,""," ΕΥΓΕΝΙΑ ΟΥΖΟΥΝΙΔΟΥ",218,"",218
"45432","
"," Γιατί το κάνετε αυτό, κυρία συνάδελφε; Κύριε Πρόεδρε, σας παρακαλώ!",361699,""," ΙΩΑΝΝΗΣ ΜΑΝΙΑΤΗΣ",170,"",170
"45433","
"," Ποιο είναι το πρόβλημα;",361700,"Chairman","ΠΡΟΕΔΡΕΥΩΝ",74,"",74
"45434","
"," Ας ήταν εδώ, κύριε Υπουργέ!",361701,""," ΑΘΑΝΑΣΙΟΣ ΠΕΤΡΑΚΟΣ",236,"",236
"45435","
"," Στοιχειώδης δεοντολογία.",361702,""," ΙΩΑΝΝΗΣ ΜΑΝΙΑΤΗΣ",170,"",170
"45436","
"," Κύριε Υπουργέ…",361703,"Chairman","ΠΡΟΕΔΡΕΥΩΝ",74,"",74
"45437","
"," Όσο για εσάς, κύριε Μανιάτη…
(Θόρυβος στην Αίθουσα)",361704,""," ΕΥΓΕΝΙΑ ΟΥΖΟΥΝΙΔΟΥ",218,"",218
"45438","
"," Καταθέτετε στο Προεδρείο τροπολογίες στις 18.00’ και λέτε για δεοντολογία;
(Θόρυβος στην Αίθουσα)",361705,""," ΑΘΑΝΑΣΙΟΣ ΠΕΤΡΑΚΟΣ",236,"",236
"45439","
"," Απουσιάζει!",361706,""," ΕΙΡΗΝΗ-ΕΛΕΝΗ ΑΓΑΘΟΠΟΥΛΟΥ",3,"",3
"45440","
"," Παρακαλώ, να μη γράφεται τίποτα στα Πρακτικά.",361707,"Chairman","ΠΡΟΕΔΡΕΥΩΝ",74,"",74
"45441","
"," …",361708,""," ΑΘΑΝΑΣΙΟΣ ΠΕΤΡΑΚΟΣ",236,"",236
"45442","
"," Ο κύριος Πρόεδρος μού είπε οτιδήποτε επί προσωπικού…",361709,""," ΕΥΓΕΝΙΑ ΟΥΖΟΥΝΙΔΟΥ",218,"",218
"45443","
"," Όλα αυτά γίνονται ερήμην του Προεδρείου. 
Κυρία Ουζουνίδου, παρακαλώ.",361710,"Chairman","ΠΡΟΕΔΡΕΥΩΝ",74,"",74
"45444","
"," Μου είπε να τοποθετηθώ επί του προσωπικού όταν θα έρθει η ώρα να μιλήσω και το σεβάστηκα.",361711,""," ΕΥΓΕΝΙΑ ΟΥΖΟΥΝΙΔΟΥ",218,"",218
"45445","
"," Συγγνώμη, επειδή δεν ήμουν στην Αίθουσα, κυρία Ουζουνίδου, ζητήσατε το λόγο επί προσωπικού;",361712,"Chairman","ΠΡΟΕΔΡΕΥΩΝ",74,"",74
"45446","
"," Ναι, κύριε Πρόεδρε.",361713,""," ΕΥΓΕΝΙΑ ΟΥΖΟΥΝΙΔΟΥ",218,"",218
"45447","
"," Και δεν σας δόθηκε;",361714,"Chairman","ΠΡΟΕΔΡΕΥΩΝ",74,"",74
"45448","
"," Ζήτησα τον λόγο και μου είπε ο κύριος Πρόεδρος, όταν θα ανέβω στο Βήμα για την ομιλία μου, να ξεκινήσω από αυτό. Ήταν η κ. Παπαρήγα εδώ.",361715,""," ΕΥΓΕΝΙΑ ΟΥΖΟΥΝΙΔΟΥ",218,"",218
"45449","
"," Μην παρασυρόμαστε, όμως.",361716,"Chairman","ΠΡΟΕΔΡΕΥΩΝ",74,"",74
"45450","
"," Μέχρι εδώ. Τελείωσα.",361717,""," ΕΥΓΕΝΙΑ ΟΥΖΟΥΝΙΔΟΥ",218,"",218
"45451","
"," Δημιουργούμε ένα κλίμα, το οποίο δεν είναι ευχάριστο.",361718,"Chairman","ΠΡΟΕΔΡΕΥΩΝ",74,"",74
"45452","
"," Κι εσείς, κύριε Μανιάτη, εδώ και τόσες μέρες, μια βδομάδα τώρα, έχετε βάλει ένα μαγνητοφωνάκι και μας λέτε τα ίδια και τα ίδια για την ΕΝΕΛ κ.λπ., κ.λπ..
Στα ενδεχόμενα και δυνητικά αποθέματα υδρογονανθράκων, υπολογισμένα με σεισμικά δεδομένα του βυθού της θάλασσας είσαστε λαλίστατος. Για τα αποθέματα, όμως, λιγνίτη που είναι μπροστά στα μάτια σας, απολύτως μετρήσιμα, κάνετε το κορόιδο.
Η βασική μας αντίληψη, κυρίες και κύριοι, είναι σαφώς διαφορετική. Το σύνολο των συντοπιτών μας, των δικών μου συντοπιτών, καθώς και όλοι οι φορείς –οι οποίοι μάλιστα δεν πρόσκεινται πολιτικά στο ΣΥΡΙΖΑ αλλά σε εσάς, όπως παραδείγματος χάριν, η Ένωση Περιφερειών- συμμερίζονται τη μόνη λογική αντίληψη που λέει: Η ενέργεια είναι κοινωνικό αγαθό, εργαλείο ενεργειακής πολιτικής, εργαλείο οικονομικής και κοινωνικής ανάπτυξης, καθώς και παραγωγικής ανασυγκρότησης της χώρας.
Οι μόνοι που δεν συμμερίζονται την παραπάνω αντίληψη είσαστε εσείς εδώ και ο ΣΕΒ, περιθωριοποιημένοι και αποξενωμένοι από την πολιτεία και τους πολίτες, υπέρμαχοι του στρίβειν διά των Θερινών Τμημάτων. Γι’ αυτό και προφανώς αρνείστε και το δημοψήφισμα.
Κυρίες και κύριοι, μέσα σε αυτό το ασφυκτικό κλίμα καταρρέουσας οικονομίας και κοινωνίας, τολμάτε να ξεπουλήσετε τη ΔΕΗ. Και μάλιστα, επαίρεστε γι’ αυτό. Είναι μια εταιρεία που μέσα στο μνημονιακό αρμαγεδώνα, είναι η μόνη που έκανε πραγματικές επενδύσεις στην ηλεκτροπαραγωγή. Επένδυσε 4 δισεκατομμύρια ο όμιλος μέσα σε μια τετραετία, 2010-2013, τα πιο δύσκολα χρόνια στη χώρα μας, με βάση τα δικά σας δεδομένα, και ίσο με το 2,5% του ΑΕΠ της χώρας.
Κύριοι της συγκυβέρνησης, αποσιωπάτε ότι η ιδιωτικοποίηση αφορά το σύνολο της ΔΕΗ κι όχι μόνο ενός μέρους, όπως σκόπιμα ισχυρίζεστε. Αποσιωπάτε ότι η ΡΑΕ προωθεί μια σειρά ριζικών αλλαγών στη λειτουργία της αγοράς, που προοιωνίζουν περαιτέρω απαξίωση της εναπομείνασας ΔΕΗ και σοβαρή επιβάρυνση των λαϊκών νοικοκυριών και των χαμηλών καταναλώσεων.
Συγκεκριμένα, κουβέντα δεν ειπώθηκε για την υποχρεωτική υπαγωγή της μεγάλης λεγόμενης ΔΕΗ στις δημοπρασίες ΝΟΜΕ. Για να είναι κατανοητό στον κόσμο, από την 1η Οκτωβρίου του 2014 υιοθετούνται οι λεγόμενες δημοπρατήσεις ΝΟΜΕ. Δηλαδή δίνεται η δυνατότητα σε ιδιωτικές εταιρείες παραγωγής και προμήθειας ηλεκτρικής ενέργειας –λιανική- να αγοράζουν απευθείας από τη χονδρική αγορά ποσότητες ηλεκτρικής ενέργειας χαμηλού κόστους παραγωγής, από τις λιγνιτικές και υδροηλεκτρικές μονάδες, της ΔΕΗ δηλαδή, και να τις μεταπουλούν στους οικιακούς καταναλωτές, σε εμπορικά καταστήματα και μικρές βιομηχανίες.
Η εναπομείνασα ΔΕΗ, υποχρεώνεται να διαθέσει προς δημοπράτηση το 25%-30% της παραγωγής των λεγόμενων φτηνών μονάδων, επιτρέποντας στις ιδιωτικές εταιρείες προμήθειας ηλεκτρικής ενέργειας να λεηλατήσουν το πελατολόγιό της.
Είναι καταφανής παραλογισμός να βαφτίζεται «ανταγωνισμός στη λιανική» η υποχρέωση της ΔΕΗ να εκχωρεί υποχρεωτικά σε έναν ιδιώτη την πώληση της ηλεκτρικής ενέργειας που αυτή παράγει. Αυτού του είδους οι ρυθμίσεις, δεν ενέχουν κανένα ρίσκο για τον ιδιώτη. Δεν απαιτούν καμμία επένδυση, δεν δημιουργούν θέσεις εργασίας, ενώ ο τζίρος τους είναι τεράστιος
(Στο σημείο αυτό κτυπάει προειδοποιητικά το κουδούνι λήξεως του χρόνου ομιλίας της κυρίας Βουλευτού)
Επιπλέον, δίνεται η δυνατότητα σε ιδιώτες-προμηθευτές να λεηλατήσουν το πελατολόγιο της εναπομείνασας μεγάλης ΔΕΗ και για άλλους λόγους. Δεν είναι μόνο αυτός. Στο όνομα της ισότητας και του ανταγωνισμού, ανάμεσα στη μικρή και τη μεγάλη ΔΕΗ, με τι σκεπτικό δύναται να μη συμμετάσχει και η μικρή ΔΕΗ στις υποχρεωτικές δημοπρασίες νόμου; Θα συμμετάσχει ή όχι; Λέτε όχι. Επίσης, μέσα από αυτό το χρηματιστήριο, πώς θα διασφαλίσετε φθηνό ρεύμα, φθηνή ενέργεια και για τη βιομηχανία αλλά και για τους καταναλωτές; 
Ήδη δύο χρόνια μετά την απάτη της «ENERGA» και της «HELLAS POWER», που άφησαν φέσι διακόσια εκατομμύρια ευρώ και ξεκρέμαστους περίπου διακόσιες χιλιάδες καταναλωτές, οι μεγάλοι επιχειρηματικοί όμιλοι που ανταγωνίζονται τη ΔΕΗ στην παραγωγή ρεύματος, ετοιμάζονται να βγουν και στη λιανική αγορά.
Η «ELPEDISON», που αποτελεί κοινοπραξία των ΕΛΠΕ και της ιταλικής «EDISON» με τη συμμετοχή των Ομίλων Μπόμπολα και Στασινόπουλου, έχει ήδη αρχίσει να διαφημίζει πακέτα για εμπορικούς και οικιακούς καταναλωτές, ενώ την ερχόμενη εβδομάδα, η «PROTERGIA» του Ομίλου Μυτιληναίου, που συνεργάζεται με τον Όμιλο Βαρδινογιάννη στην παραγωγή ενέργειας, πρόκειται να ανακοινώσει τα σχέδιά της για το άνοιγμα στη λιανεμπορική αγορά. Ανάλογες κινήσεις αναμένεται να υλοποιήσει και η «ΗΡΩΝ» του ομίλου Περιστέρη, η οποία ήδη δραστηριοποιείται στη μέση τάση.
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Επίσης, εμείς ρωτούμε ποια είναι η τριμερής συμφωνία, για την οποία μας είπε ο κ. Βασιλάκος; Έτσι απάντησε ο Υφυπουργός, κ. Παπαγεωργίου, στον κ. Βασιλάκο, όταν είπε τι κάνουμε σε σχέση με τον ΟΜΕ.
Κυρίες και κύριοι, στο χώρο της ενέργειας απαιτούνται ουσιώδεις αλλαγές, αντίθετες από την κατεύθυνση που νομοθετεί η Κυβέρνηση. Υπερασπιζόμαστε το δημόσιο χαρακτήρα της ΔΕΗ, όχι όμως τη σημερινή μορφή της εταιρείας, που αγοράζει από ιδιώτες ρεύμα σε τιμή ακριβότερη από ό,τι παράγει η ίδια, που πουλάει το ρεύμα με προνομιακό τιμολόγιο σε κεφαλαιοκράτες, που την απομυζούν τρωκτικά και λοιποί εθνικοί προμηθευτές, οι οποίοι και οι ίδιοι έγιναν ανταγωνιστές της στην ηλεκτροπαραγωγή.
Βασικοί στόχοι του ΣΥΡΙΖΑ για τη ΔΕΗ είναι. Πρώτον, η χάραξη κοινωνικής και αναπτυξιακής πολιτικής με εργαλείο τη ΔΕΗ. Δεύτερον, η συμβολή της στην εκπόνηση ενός ολοκληρωμένου, μακροπρόθεσμου προγράμματος ενεργειακού σχεδιασμού, που θα διασφαλίζει την ενεργειακή επάρκεια και ασφάλεια της χώρας. Τρίτον, η προώθηση πολιτικών εξοικονόμησης και βέλτιστης διαχείρισης της ηλεκτρικής ενέργειας, με σειρά μέτρων που θα αποφέρουν πολλαπλά περιβαλλοντικά, κοινωνικά και οικονομικά οφέλη, μείωση περιβαλλοντικής επιβάρυνσης, βελτίωση ποιότητας ζωής, μείωση χρήσης εισαγόμενων καυσίμων.",361719,""," ΕΥΓΕΝΙΑ ΟΥΖΟΥΝΙΔΟΥ",218,"",218
"45453"," 
"," Παρακαλώ, ολοκληρώστε, κυρία Ουζουνίδου.",361720,"Chairman","ΠΡΟΕΔΡΕΥΩΝ",74,"",74
"45454","
"," Πέμπτον, η συντεταγμένη σταδιακή απόσυρση ή εκσυγχρονισμός των παλαιών αντιοικονομικών και ρυπογόνων μονάδων της και αντικατάστασή τους ή η επένδυση με σύγχρονες, πιο προηγμένης τεχνολογίας μονάδες που θα ελαχιστοποιούν την περιβαλλοντική επιβάρυνση.
Η συστηματική αποκατάσταση των αναγκών της ΔΕΗ με βάση τις διεθνείς προδιαγραφές, 1/3 δάση, 1/3 λίμνες, 1/3 άλλες χρήσεις γεωργία. Χρήση κομπόστ ως βελτιωτικού για τις διαβρωμένες άγονες εκτάσεις. Επαναπόδοση όλων των απαλλοτριωμένων από τη ΔΕΗ εκτάσεων στην αυτοδιοίκηση και το κράτος και τέλος, ο εκσυγχρονισμός των ηλεκτρικών δικτύων της ΔΕΗ και η μετατροπή τους σε δίκτυα ικανά να υποδεχτούν και να μεταφέρουν, να διανέμουν και να διαχειρίζονται με ασφάλεια και οικονομικότητα όσο το δυνατόν μεγαλύτερες ποσότητες διεσπαρμένης παραγωγής ηλεκτρικής ενέργειας, προερχόμενης κυρίως από ΑΠΕ.",361721,""," ΕΥΓΕΝΙΑ ΟΥΖΟΥΝΙΔΟΥ",218,"",218
"45455","
"," Παρακαλώ, κυρία Ουζουνίδου, ολοκληρώστε.",361722,"Chairman","ΠΡΟΕΔΡΕΥΩΝ",74,"",74
"45456","
"," Ολοκληρώνω, κύριε Πρόεδρε. 
Ο φετινός Ιούλιος θα μείνει στην πολιτική ιστορία ως σημείο αναφοράς μιας αδίστακτης εξουσίας, που συνδυάζει τη δουλικότητα της έναντι των ξένων πιστωτών, τη διαπλοκή της με τους ντόπιους ολιγάρχες και την αναίτια ωμότητα έναντι των πολιτών. Ένα μέτωπο θα κάνουμε, δεν θα αφήσουμε να περάσει το νομοσχέδιο αυτό.
(Χειροκροτήματα από την πτέρυγα του ΣΥΡΙΖΑ)",361723,""," ΕΥΓΕΝΙΑ ΟΥΖΟΥΝΙΔΟΥ",218,"",218
"45457","
"," Η κ. Κωνσταντοπούλου έχει τον λόγο.",361724,"Chairman","ΠΡΟΕΔΡΕΥΩΝ",74,"",74
"45458","
"," Κύριε Πρόεδρε, μου επιτρέπετε για δέκα δευτερόλεπτα να κάνω μια ερώτηση ως εισηγήτρια;",361725,""," ΝΙΚΗ ΦΟΥΝΤΑ",286,"",286
"45459","
"," Δεν έχω πρόβλημα εγώ.",361726,""," ΖΩΗ ΚΩΝΣΤΑΝΤΟΠΟΥΛΟΥ",155,"",155
"45460"," 
"," Δεν προβλέπεται, βέβαια, κυρία Φούντα, αλλά ορίστε.",361727,"Chairman","ΠΡΟΕΔΡΕΥΩΝ",74,"",74
"45461","
"," Ευχαριστώ.
Κύριε Υπουργέ, αν έχετε την καλοσύνη, μπορείτε να μας πείτε αν οι προτεινόμενες ρυθμίσεις που φέρατε, είναι νομοτεχνικές βελτιώσεις, αν αποτελούν, δηλαδή, σώμα του νομοσχεδίου ή όχι.
Ευχαριστώ.",361728,""," ΝΙΚΗ ΦΟΥΝΤΑ",286,"",286
"45462","
"," Υποθέτω πως ναι αλλά ας μας εξηγήσει ο Υπουργός.
Κύριε Υπουργέ, ορίστε παρακαλώ.",361729,"Chairman","ΠΡΟΕΔΡΕΥΩΝ",74,"",74
"45463","
"," Έχω κάνει αποδεκτές τρεις τροπολογίες που έχουν καταθέσει συνάδελφοι, θα τις δείτε, και μία νομοτεχνική βελτίωση που είναι μια προσθήκη και αφορά αυτό που περιέγραψα όταν με ρώτησε ο συνάδελφος κ. Πετράκος.",361730,""," ΙΩΑΝΝΗΣ ΜΑΝΙΑΤΗΣ",170,"",170
"45464","
"," Είχατε φέρει σώμα προτεινόμενων ρυθμίσεων.",361731,""," ΝΙΚΗ ΦΟΥΝΤΑ",286,"",286
"45465","
"," Με συγχωρείτε, για να μην υπάρξει σύγχυση. Έχουμε καταθέσει τις τροπολογίες τις υπουργικές…",361732,""," ΙΩΑΝΝΗΣ ΜΑΝΙΑΤΗΣ",170,"",170
"45466","
"," Άλλο οι τροπολογίες. Αυτές είναι να ψηφιστούν ή να μην ψηφιστούν.",361733,"Chairman","ΠΡΟΕΔΡΕΥΩΝ",74,"",74
"45467","
"," Σήμερα εγώ ανέγνωσα τρεις τροπολογίες συναδέλφων, που έγιναν επίσης αποδεκτές, με τις διορθώσεις που θα δείτε. Και επιπλέον προσέθεσα μία νομοτεχνική βελτίωση, που αφορά στο ότι η Επιτροπή Παραγωγής και Εμπορίου θα μπορεί να έχει άποψη…",361734,""," ΙΩΑΝΝΗΣ ΜΑΝΙΑΤΗΣ",170,"",170
"45468","
"," Μόνο αυτή είναι νομοτεχνική.",361735,"Chairman","ΠΡΟΕΔΡΕΥΩΝ",74,"",74
"45469","
"," Άρα αυτά που φέρατε ως προτεινόμενες ρυθμίσεις δεν αποτελούν νομοτεχνικές βελτιώσεις και άρα υπουργικές νομοτεχνικές βελτιώσεις και άρα σώμα…",361736,""," ΝΙΚΗ ΦΟΥΝΤΑ",286,"",286
"45470","
"," Δεν καταλαβαίνω την ερώτηση.",361737,""," ΙΩΑΝΝΗΣ ΜΑΝΙΑΤΗΣ",170,"",170
"45471","
"," Να συνεχίσουμε, κυρία Φούντα. Μιλήστε και με τον κύριο Υπουργό κατ’ ιδίαν, διότι…",361738,"Chairman","ΠΡΟΕΔΡΕΥΩΝ",74,"",74
"45472","
"," Οι απαλλοτριώσεις και οι μετεγκαταστάσεις αποτελούν τροπολογία του νομοσχεδίου ή όχι;",361739,""," ΝΙΚΗ ΦΟΥΝΤΑ",286,"",286
"45473","
"," Με συγχωρείτε, μιλάτε για τις χθεσινές;",361740,""," ΙΩΑΝΝΗΣ ΜΑΝΙΑΤΗΣ",170,"",170
"45474","
"," Αυτές που φέρατε χθες το βράδυ και σήμερα το πρωί συζητήθηκαν.",361741,""," ΝΙΚΗ ΦΟΥΝΤΑ",286,"",286
"45475","
"," Έχουν κατατεθεί ως υπουργικές με εκθέσεις Γενικού Λογιστηρίου.",361742,""," ΙΩΑΝΝΗΣ ΜΑΝΙΑΤΗΣ",170,"",170
"45476","
"," Ωραία. Άρα είναι δικές σας και πλέον είναι και νομικά, ας πούμε, αποδεκτές ως σώμα…",361743,""," ΝΙΚΗ ΦΟΥΝΤΑ",286,"",286
"45477","
"," Έχουν περάσει και από το Γενικό Λογιστήριο του Κράτους.",361744,""," ΙΩΑΝΝΗΣ ΜΑΝΙΑΤΗΣ",170,"",170
"45478","
"," Αλλά είναι προς ψήφιση αυτές, έτσι δεν είναι; Τροπολογίες είναι.",361745,"Chairman","ΠΡΟΕΔΡΕΥΩΝ",74,"",74
"45479","
"," Βεβαίως. Υπουργικές.",361746,""," ΙΩΑΝΝΗΣ ΜΑΝΙΑΤΗΣ",170,"",170
"45480","
"," Η κ. Κωνσταντοπούλου παρακαλώ έχει τον λόγο.",361747,"Chairman","ΠΡΟΕΔΡΕΥΩΝ",74,"",74
"45481","
"," Σας ευχαριστώ, κύριε Πρόεδρε.
Σαν σήμερα πριν από δύο χρόνια, η Κυβέρνηση Σαμαρά, ζητούσε την εμπιστοσύνη του Κοινοβουλίου και νομίζω ότι ο ΣΥΡΙΖΑ είναι απολύτως δικαιωμένος που δεν παρέσχε αυτήν την εμπιστοσύνη.
Κύριοι της Κυβέρνησης, κυβερνάτε τον τόπο αυτόν εδώ και σαράντα χρόνια. Σαράντα χρόνια κυβερνάτε και πάνω από είκοσι πουλάτε. Πότε θα κάνετε απολογισμό; Ποιες είναι οι επιτυχίες των πολιτικών σας; Τι έχετε να επιδείξετε ως επίτευγμα της ακολουθούμενης πολιτικής και στρατηγικής σας; Γιατί φαντάζομαι ότι δεν μπορεί να επαίρεστε που κάνατε πλουσιότερο τον κ. Βγενόπουλο, ας πούμε, ξεπουλώντας την Ολυμπιακή και τις μετοχές του ΟΤΕ. Δεν μπορεί να επαίρεστε για την κατάσταση στην οποία έχετε φέρει τις δημόσιες επιχειρήσεις αλλά και ολόκληρη τη χώρα.
Κυρίες και κύριοι, το επιχειρούμενο ξεπούλημα της λεγόμενης μικρής ΔΕΗ θέτει για πολλοστή φορά, επί διακυβέρνησης Σαμαρά, επί διακυβέρνησής σας, ζήτημα δημοκρατίας, ζήτημα εθνικής κυριαρχίας, ζήτημα διαφάνειας, ζήτημα προστασίας της δημόσιας περιουσίας αλλά και της ιδιωτικής ιδιοκτησίας, ζήτημα αξιοποίησης του δημοσίου πλούτου, ζήτημα διαφύλαξης του δημοσίου συμφέροντος.
Μπορείτε πενήντα ένας άνθρωποι –δεν ξέρω πού βρίσκονται αυτήν τη στιγμή, έναν μόνο Βουλευτή βλέπω, τον εισηγητή της Νέας Δημοκρατίας- κύριε Σκρέκα, να δεσμεύσετε τη χώρα; Μπορείτε να δεσμεύσετε το λαό, τον πληθυσμό; Μπορείτε να πάρετε στο λαιμό σας τις ζώσες και τις επόμενες γενιές; Μπορείτε να ξεπουλήσετε και να ξεκοκαλίσετε αυτά για τα οποία κόπιασαν, ίδρωσαν, μόχθησαν οι προηγούμενες γενιές;
Εμείς λέμε όχι. Λέμε, ακόμα, ότι για το επιχειρούμενο οικονομικό και εθνικό έγκλημα δεν υπάρχει κανείς, ούτε κυβερνητικός επιτελής, ούτε φερόμενος επενδυτής, ή εν τοις πράγμασι ανταγωνιστής, κανείς που να μπορεί να ισχυριστεί ότι υπήρξε ανυποψίαστος, αφελής, αμελής ή καλόπιστος και παραπλανηθείς.
Προχωράτε εν γνώσει και εν συνειδήσει ότι ενεργείτε με επιζήμιο για το δημόσιο συμφέρον τρόπο και τα Πρακτικά αυτής της συνεδρίασης και της χθεσινής συνεδρίασης της Βουλής θα υπάρχουν για να αποδεικνύουν ότι σας προειδοποιήσαμε για τις ευθύνες σας.
Όσοι ετοιμάζεστε να ψηφίσετε το νομοθέτημα αυτό, ας απαντήσετε, πριν αποφασίσετε, σε κάποια ερωτήματα:
Δρομολογείτε, κύριε Μανιάτη, ουσιαστικά το σπάσιμο της ΔΕΗ σε καλή και κακή. Αυτή είναι η απώτερη στόχευσή σας. Θα ακολουθήσετε το μοντέλο της καλής και κακής τράπεζας που εφαρμόσατε στις δημόσιες τράπεζες; Και αν ναι, σε ποιο από τα δύο κομμάτια θα αποδώσετε και θα αφήσετε την ευθύνη της συντήρησης –ας πούμε- των εγκαταστάσεων; Τις πιο παλιές τις προορίζετε για το εναπομένον στο δημόσιο κομμάτι και τις πιο καινούργιες θέλετε να τις εντάξετε στη μικρή ΔΕΗ.
Ποιος αναλαμβάνει την ευθύνη αποκατάστασης των ρύπων;
Πώς θα διαχωρίσετε τους καταναλωτές; Η στόχευσή σας είναι πράγματι να δώσετε τους καλοπληρωτές στη μικρή ΔΕΗ και εντεύθεν στους ιδιώτες, για να μείνουν στο δημόσιο οι επισφαλείς διασυνδέσεις;
Και σε σχέση με την περιουσία της ΔΕΗ, γνωρίζετε ότι η ΔΕΗ έχει στην ιδιοκτησία της εκτάσεις οι οποίες έχουν απαλλοτριωθεί σύμφωνα με το ν.1672/51. Έχουν απαλλοτριωθεί για κοινωφελείς σκοπούς. Έχουν καταστεί δημόσια ιδιοκτησία, ενώ ήταν ιδιωτική ιδιοκτησία. Αυτά θα τα χαρίσετε; Θα τα δώσετε πίσω σε ιδιώτες, ενώ έχουν απαλλοτριωθεί για κοινωφελή σκοπό; Υπάρχει τέτοια εκκρεμότητα δικαστική στο Κλειδί; Και τι θα κάνετε; Θα καταβάλετε αποζημιώσεις ως δημόσιο και εν συνεχεία θα εκχωρήσετε τις εκτάσεις σε ιδιώτη;
Λέτε ότι δεν τα κάνει το δημόσιο αλλά η διοίκηση της ΔΕΗ. Στα σοβαρά, περιμένετε να σας πιστέψουμε; Η διοίκηση της «ΔΕΗ Α.Ε.» ποια είναι ακριβώς; Είναι ή δεν είναι αποτυχόντες πολιτευτές των κομμάτων σας; Είναι ή δεν είναι πλείστα μέλη της πολιτικής επιτροπής της Νέας Δημοκρατίας, μέλη του πολιτικού συμβουλίου, πρώην υποψήφιοι Βουλευτές; Είναι ή δεν είναι; Αυτή είναι η διοίκηση ανώνυμης εταιρείας;
Και ποιος θα εγγυηθεί την υγεία, τη ζωή, την ευημερία των πολιτών, όπως προστατεύονται από το Σύνταγμα; Είναι αδιανόητο ότι χρειάστηκε να πεθάνουν άνθρωποι και μικρά παιδιά –ένα ανήλικο κορίτσι, η Σάρα, πριν από λίγους μήνες στη Θεσσαλονίκη-, για να αποκαλυφθεί –και εσείς να παριστάνετε τους έκπληκτους– ότι στη χώρα μας ζουν εκατοντάδες χιλιάδες νοικοκυριά για μήνες ή και χρόνια χωρίς ρεύμα.
Και είναι επίσης αδιανόητο ότι την ώρα που τα όργανα της Ευρωπαϊκής Ένωσης δεν αναλαμβάνουν αυτήν την ευθύνη και αναγνωρίζουν ότι υπάρχει ζήτημα ανάληψής της, εσείς δεν διεκδικείτε ούτε για τη χώρα ούτε για τον πληθυσμό. Εγώ τα έθεσα αυτά στον αρμόδιο Επίτροπο της Ευρωπαϊκής Ένωσης, όταν έγινε η διακοινοβουλευτική διάσκεψη, πριν από λίγες ημέρες στην Αθήνα. Και αποποιήθηκε την ευθύνη της τρόικας ο αρμόδιος Επίτροπος. Με αυτά έπρεπε να ασχοληθείτε ως Κυβέρνηση, με την διεκδίκηση των ευθυνών και της αποκατάστασης και όχι με την παράθεση γευμάτων με τα χρήματα της ελληνικής Βουλής.
Διότι οφείλετε να γνωρίζετε ότι το ρεύμα και η πρόσβαση στην ενέργεια είναι κοινωνικό αγαθό, που κατά το Σύνταγμα και κατά τις ευρωπαϊκές συνθήκες, αλλά και της υπερνομοθετικές διατάξεις προστατεύεται η πρόσβαση σε αυτό και υπάρχει εγγύησή του ως κοινωνικού δικαιώματος που θεμελιώνει αντίστοιχη αξίωση, όχι μόνο για τα πρόσωπα, αλλά και για τις κοινωνίες και για τα κράτη.
Σας καταθέτω, μήπως και το αξιοποιήσετε για το λίγο ακόμα που κυβερνάτε, το άρθρο 122 της σύμβασης των Ευρωπαϊκών Κοινοτήτων, της Συνθήκες για τη Λειτουργία της Ευρωπαϊκής Ένωσης, που λέει ότι η εγγύηση της ενέργειας δημιουργεί και υποχρέωση αλληλεγγύης και υποχρέωση ενίσχυσης και όχι δανειοδότησης.
(Στο σημείο αυτό η Βουλευτής κ. Ζωή Κωνσταντοπούλου καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Δυστυχώς δεν είστε εγγυητές ούτε της ζωής, ούτε της υγείας, ούτε της κοινωνικής ευημερίας ως οφείλατε. Είστε και συμπεριφέρεστε ως μεσίτες και πλασιέ της δημόσιας περιουσίας, που μάλιστα κάνετε και ιδιωτικές συναντήσεις για την εκποίησή της. Ήταν αποκαλυπτική η κατάθεση στην επιτροπή για τη λίστα Λαγκάρντ του κ. Μιωνή, ο οποίος είπε ότι όσο ακόμα ο κ. Σαμαράς ήταν Αρχηγός της Αξιωματικής Αντιπολίτευσης, αλλά συμμετείχε στην Κυβέρνηση Παπαδήμου, συμμετείχε σε συνάντηση στο γραφείο του με το μεγαλύτερο ισραηλινό επιχειρηματία, με παρουσία του κ. Μηταράκη και του κ. Παπασταύρου, για να συζητήσουν για τις μαρίνες, που τώρα εκποιείτε μέσω του ΤΑΙΠΕΔ.
Είναι ξεκάθαρο ότι δεν διασφαλίζετε το δημόσιο συμφέρον και φάνηκε αυτό στις υποθέσεις «ENERGA» και «HELLAS POWER». Είναι επίσης ξεκάθαρο ότι εμείς σας δίνουμε μια δημοκρατική διέξοδο: το δημοψήφισμα. Διότι, πενήντα ένας άνθρωποι εκπρόσωποι μιας Κυβέρνησης μειοψηφίας, μιας Κυβέρνησης σε αποδρομή, δεν μπορείτε να επιμένετε να βάλετε τη θηλιά στο λαιμό της Ιστορίας.
Και όσο για αυτό που είπε ο εκπρόσωπος του ΠΑΣΟΚ, ότι δηλαδή μόνο με εκλογές μπορεί να σας στείλει ο λαός στην Αντιπολίτευση, ελπίζω το ΠΑΣΟΚ να μην έχει την αίσθηση ότι με το 12% του Μαΐου του 2012 και με το 8%, που πήρε ως συνιστώσα της Ελιάς, το έστειλε δήθεν ο λαός στην Κυβέρνηση. Διότι αυτό συνιστά εκτροπή, όπως εκτροπή συνιστά και η προώθηση της πολιτικής σας με πράξεις νομοθετικού περιεχομένου, με απαγόρευση συγκεντρώσεων, με χημικά και με επιστρατεύσεις –τέσσερις στον αριθμό μέσα σε δύο χρόνια-, για τις οποίες εκδίδατε κροκοδείλιες ανακοινώσεις για το πόσο λυπάστε.
Οι αντιδημοκρατικές πρακτικές σας έφτασαν μέχρι το να επιστρατεύετε και δικηγόρους! Επιστρατεύονται οι δικηγόροι της ΔΕΗ, για να μην κοπεί το ρεύμα και είναι χαρακτηριστική και δηλωτική η σχετική ανακοίνωση που εξέδωσε ο Δικηγορικός Σύλλογος Αθηνών.
(Στο σημείο αυτό η Βουλευτής κ. Ζωή Κωνσταντοπούλου καταθέτει για τα Πρακτικά την προαναφερθείσα ανακοίνωση, η οποία βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)",361748,""," ΖΩΗ ΚΩΝΣΤΑΝΤΟΠΟΥΛΟΥ",155,"",155
"45482","
"," Παρακαλώ, κυρία Κωνσταντοπούλου, αν μπορείτε συντομεύετε.",361749,"Chairman","ΠΡΟΕΔΡΕΥΩΝ",74,"",74
"45483","
"," Ναι, κύριε Πρόεδρε. Θα χρειαστώ περίπου ενάμισι λεπτό. 
Κύριοι της Κυβέρνησης η αλήθεια δεν κρύβεται. Ένας Βουλευτής του ΠΑΣΟΚ βρίσκεται στην Αίθουσα και είναι στα κυβερνητικά έδρανα. Η αλήθεια δεν καλλωπίζεται, κύριε Μανιάτη. Αυτό που φέρατε ως τροπολογία περί δήθεν ενημέρωσης της Επιτροπής Παραγωγής και Εμπορίου είναι αντίστοιχο με την απατηλή διάταξη που φέρατε για το ΤΑΙΠΕΔ, ότι δήθεν θα ενημερώνεται η Βουλή για τις αποκρατικοποιήσεις. Και ήρθαν οι εκπρόσωποι του ΤΑΙΠΕΔ –αυτοί που δήλωσαν δοτοί- να μας πουν ότι δεν μας δίνουν τη σύμβαση για το Ελληνικό, γιατί δεν είναι σκόπιμο να λάβουν γνώση της οι Βουλευτές.
Κυρίες και κύριοι της Κυβέρνησης, κυρίες και κύριοι της Νέας Δημοκρατίας και του ΠΑΣΟΚ, σας δίνουμε τη δημοκρατική λύση: το δημοψήφισμα. Σαράντα χρόνια είναι πάρα πολλά για να μην έχει γίνει άλλο δημοψήφισμα, παρά μόνον αυτό της 8ης Δεκεμβρίου του '74 με το οποίο αποτινάχθηκε η μοναρχία. Αποτινάχθηκε, κύριοι, η μοναρχία και δεν μπορεί εσείς να θέλετε να εγκαταστήσετε τη δική σας και των ημετέρων σας ιδιότυπη ολιγαρχία και φεουδαρχία.
Γιατί δεν αξιοποιείτε αυτήν τη θαυμάσια ευκαιρία που σας δίνουμε να θέσετε σε δοκιμασία τις θεωρίες σας; Να μιλήσει ο λαός! Ή δεν του έχετε εμπιστοσύνη; Ή τον φοβάστε; Φοβάστε τη λαϊκή ετυμηγορία;
Κύριε Υπουργέ και κύριοι της Κυβέρνησης, εμείς έχουμε την αυτοπεποίθηση του δίκαιου αιτήματός μας. Έχουμε την αυτοπεποίθηση των δίκαιων αγώνων μας, γιατί έχουμε το δίκιο με το μέρος μας. Εσείς, στέκεστε έντρομοι μπροστά σε αυτήν την προοπτική, δηλαδή της δημοκρατικής διεξόδου.
Αν σας τρομοκρατεί η προοπτική της δημοκρατικής διεξόδου δεν είναι γιατί ο ΣΥΡΙΖΑ έχει δήθεν σχέση με την τρομοκρατία. Είναι γιατί προφανώς εσείς, δυστυχώς, τρομοκρατείστε από την δημοκρατία.
(Χειροκροτήματα από την πτέρυγα του ΣΥΡΙΖΑ)",361750,""," ΖΩΗ ΚΩΝΣΤΑΝΤΟΠΟΥΛΟΥ",155,"",155
"45484"," 
"," Τον λόγο έχει ο κ. Βαρεμένος. 
Η εικόνα είναι η εξής: Μετά τον κ. Βαρεμένο θα μιλήσει ο κ. Ουζουνίδης και η κ. Μανωλάκου και τελειώνει ο κατάλογος. Έχουμε και μια προτασσόμενη δευτερολογία. 
Ορίστε, κύριε Βαρεμένο, έχετε τον λόγο.",361751,"Chairman","ΠΡΟΕΔΡΕΥΩΝ",74,"",74
"45485","
"," Ευχαριστώ, κύριε Πρόεδρε. 
Ερώτημα: Πόσους κλάδους θα επιστρατεύσει η Κυβέρνηση αυτή μέχρι να απέλθει; Μια προφανής απάντηση είναι η εξής: Όσους προλάβει.
Η αλήθεια είναι ότι κάθε κυβέρνηση που νιώθει ότι απομονώνεται από το λαό, καταφεύγει στον αυταρχισμό. Να φανταστεί κανείς ότι ο κ. Σαμαράς, ο σκαπανέας αυτός του μνημονίου, πριν ακριβώς δυο χρόνια, όπως υπενθύμισε η Ζωή Κωνσταντοπούλου, πριν την ηρωική κυβίστηση, δήλωνε ότι η επιστράτευση είναι μια μέθοδος που προσιδιάζει στη χούντα. Το έχει πει και αυτό ο κ. Σαμαράς πριν καταφύγει στη σημερινή πρακτική την οποία παρουσιάζει ως πυγμή. 
Η πυγμή αυτή, όμως, θα πρέπει να πούμε ότι στην πραγματικότητα είναι ένας φόβος μπροστά στην έσχατη λαϊκή κρίση. Με τις συνέπειες της πολιτικής της η Κυβέρνηση φαίνεται ότι έχει ανοίξει μια τάφρο μέσα στην οποία κινδυνεύει να πέσει η ίδια. Και το θέμα μας δεν είναι η τύχη αυτής της Κυβέρνησης. Το θέμα είναι ως πού μπορεί να φτάσει η σημερινή πορεία. 
Απ’ ό,τι φαίνεται έχει γίνει μια συγκεκριμένη επιλογή: «Εμείς θα δώσουμε όσα προλάβουμε, αν όχι όλα, και εσείς να πάτε να τα πάρετε», απευθυνόμενοι στο ΣΥΡΙΖΑ. Μάλιστα υπάρχει και κάτι πιο προωθημένο. Ωθούν την κατάσταση σε μια οριακή διαχειρησιμότητα, προκειμένου να προετοιμάσουν –ονειρευόμενοι- την επάνοδό τους μετά από ένα διάλειμμα. Και τα όνειρα αυτά περιλαμβάνουν τη συνέχιση της ίδιας κατάστασης από μια ομάδα εγωιστικών συμφερόντων, τα οποία, όπως αποδείχθηκε, δεν είχαν ποτέ εθνική αυτονομία. Όπως είπε και ο Πρόεδρος του ΣΥΡΙΖΑ το πρωί: Θεωρούν, άραγε, ότι εμείς είμαστε οι χρήσιμοι ηλίθιοι που θα τους στρώσουμε το δρόμο αυτόν; 
Κύριοι Βουλευτές, ορισμένοι από τους κυρίους της Συμπολίτευσης αδυνατούν να συλλάβουν την έννοια του δημοσίου συμφέροντος. Και επειδή εγώ προτιμώ να μην τα πω μπροστά στο άδειο έδρανο του κ. Ταμήλου, λέω να τα πω προς τον κύριο Υπουργό, ο οποίος αναγκαστικά βρίσκεται σήμερα εδώ προκειμένου να διεκπεραιωθεί κι αυτή η υπόθεση. 
Κοιτάξτε να δείτε τι γίνεται όταν μιλάμε για δημόσιο αγαθό. Για παράδειγμα το νερό. Στην περίπτωση του ιδιώτη, κύριε Υπουργέ, θα ευχόταν ή θα έκανε το παν όταν θα φύγω εγώ από το σπίτι μου, να αφήσω ανοιχτή τη βρύση. Αν όχι τη μια, όλες τις βρύσες. Αυτό δεν θα ήταν το κίνητρό του; Πώς, λοιπόν, αντιμετωπίζεται ένα δημόσιο αγαθό; Δεν χρειάζεται εξοικονόμηση του νερού; Δεν χρειάζεται να αποτρέψουμε τη σπατάλη, η οποία είναι μια πραγματικότητα όχι μόνο στην κατανάλωση αλλά και στην άρδευση; 
Και πάμε τώρα στο θέμα του ρεύματος από την ίδια οπτική γωνία. Έχει ανάγκη η χώρα από καθαρή και κατά το δυνατόν φτηνή ενέργεια; Νομίζω ότι η απάντηση είναι προφανής. Έχει ανάγκη η χώρα από εξοικονόμηση ενέργειας; Έχει ανάγκη η χώρα από ενεργειακή στρατηγική; Έχει ανάγκη από παράλληλες ανανεώσιμες πηγές ενέργειας με εισδοχή στο παιχνίδι και των δήμων και συνεταιρισμών και άλλων αποκεντρωμένων μορφών, όπως συμβαίνει σε άλλες χώρες; Βέβαια, το ΚΚΕ θα έλεγε «καπιταλιστικές». Καπιταλιστικές. Όμως, δεν θα κάνουμε κουβέντα εδώ θεωρητικών φιλοδοξιών. Υπάρχει ο καπιταλισμός της φοροτακτικής συσσώρευσης, ο αναπτυγμένος καπιταλισμός, ο καπιταλισμός του κοινωνικού κράτους, η άγρια νεοφιλελεύθερη παλινδρόμηση. Και υπάρχει και ο καπιταλισμός της Ουκρανίας, τον οποίον εγώ αδυνατώ να ταξινομήσω -κάντε το εσείς- ο οποίος σήμερα απαγορεύει το κομμουνιστικό κόμμα στην Ουκρανία. 
Το θέμα, λοιπόν, είναι ότι για κάθε κοινή ή παράλληλη ενέργεια δεν μπορεί ο καθένας να προτάσσει το σύνολο του προγράμματός του, το στρατηγικό του στόχο. Δεν μπορεί να λέει: «Εγώ θέλω το σοσιαλισμό. Συμφωνείς;». Έτσι δεν θα γίνει ποτέ τίποτα. Πέραν του ότι εγώ δεν θέλω να υπεισέλθω και να ρωτήσω με ποιο τρόπο θα γίνει στο σοσιαλισμό. Με δημοκρατικές διαδικασίες; Ε, για να φτάσουμε από το σημερινό ποσοστό μέχρι τότε, θα χρειαστεί ένα εύλογο χρονικό διάστημα.
Λέω, λοιπόν, ότι χωρίς φοβίες, χωρίς καχυποψίες, μη προτάσσοντας τον κομματικό ανταγωνισμό, δεν αφαιρούμε από κανέναν την αυτονομία του, την ιδιαίτερη φυσιογνωμία του, το βεληνεκές των σκοπών του. Παρενθετικά να πω εδώ ότι εμείς στο παρελθόν στο πετσί μας μονοπωλιακές πολιτικές του ΠΑΣΟΚ εκείνης της εποχής, τις οποίες φυσικά εμείς δεν προτιθέμεθα να αντιγράψουμε. Το θέμα είναι τώρα, αυτήν τη στιγμή, τι μπορεί να γίνει σε μια ευρύτερη κοινωνική και πολιτική βάση προκειμένου, τουλάχιστον σε πρώτη φάση, να μπει ένας πάτος στο βαρέλι της κολάσεως. Αυτό είναι που περιμένει από εμάς ο ελληνικός λαός. 
Η ρηχή κυβερνητική προπαγάνδα προσπαθεί να πείσει ότι ο ΣΥΡΙΖΑ είναι θιασώτης μιας άλλης εποχής συγκεκριμένων λαθών και υπερβολών, ενώ εκείνοι που κυβέρνησαν όλες αυτές τις δεκαετίες δεν ξέρουν τίποτα για το συγκεκριμένο φόνο. Το ερώτημα είναι εδώ, για ποιο σκοινί μιλάμε στο σπίτι του κρεμασμένου. 
Θέλω, όμως, να πω ότι περιθώριο για επιστροφή στις καταστάσεις εκείνες του παρελθόντος δεν υπάρχει. Πρέπει όλοι να δούμε ριζοσπαστικά τον εαυτό μας, προκειμένου να κάνουμε τις αλλαγές που έχει ανάγκη ο τόπος. Και το μόνο βέβαιο είναι ότι το αύριο δεν θα μπορούν να το φέρουν αυτοί που εκπροσωπούν το παρελθόν. 
(Χειροκροτήματα από την πτέρυγα του ΣΥΡΙΖΑ)",361752,""," ΓΕΩΡΓΙΟΣ ΒΑΡΕΜΕΝΟΣ",28,"",28
"45486","
"," Σας ευχαριστούμε.
Ο κ. Ουζουνίδης έχει τον λόγο.",361753,"Chairman","ΠΡΟΕΔΡΕΥΩΝ",74,"",74
"45487","
"," Σας ευχαριστώ, κύριε Πρόεδρε. 
Κύριε Υπουργέ, αγαπητοί συνάδελφοι, ο τουρισμός στην Ελλάδα, απ’ ό,τι λένε, στην κυριολεξία ανθεί. Και για του λόγου το αληθές φαντάζομαι ότι οι παραλίες θα είναι γεμάτες από Βουλευτές του κυβερνώντος κόμματος, με εξαίρεση τον κ. Σκρέκα, οι οποίοι ενδιαφέρονται τόσο πολύ γι’ αυτό το σοβαρό ζήτημα της ΔΕΗ. Να τους χαίρεται ο ελληνικός λαός που τους έχει ψηφίσει! 
Εγώ μιλάω για τους Ανεξάρτητους Έλληνες. Τέσσερις είμαστε στο πρώτο Θερινό Τμήμα. Και οι τέσσερις από το πρωί μέχρι το βράδυ είμαστε εδώ. 
Στην κυριολεξία εγώ έχω ζαλιστεί με τη ΔΕΗ. Δεν καταλαβαίνω για ποιο λόγο, κύριε Υπουργέ, να μην έρθουν εδώ και οι τριακόσιοι να πουν τις απόψεις τους. Δεν βλέπω κανένα κακό πράγμα. Θα είναι χαρά να έρθουμε και οι τριακόσιοι -άλλωστε πληρωνόμαστε- και να ενημερώσουμε και τον ελληνικό λαό. 
Η δυτική Ελλάδα έχει ζαλιστεί με τη ΔΕΗ. Η βορειοανατολική Ελλάδα έχει ζαλιστεί από τα εργοστάσια ζάχαρης, απ’ αυτήν την υπέροχη αναπτυξιακή πολιτική που ακολουθείτε ΠΑΣΟΚ και Νέα Δημοκρατία. Έχετε κλείσει τα πάντα. Προχθές μας ήρθε μια ευχάριστη ανακοίνωση! Στη βόρεια Ελλάδα κλείνουν και τα δυο εργοστάσια Σερρών και Ορεστιάδας, Έβρου.
Δεν μπορώ να μην σας διαβάσω την ομόφωνη απόφαση του Δημοτικού Συμβουλίου της Ορεστιάδος, το οποίο έχει γίνει στις 7 Ιουλίου 2014, υπογεγραμμένο από τον Πρόεδρο, από τα μέλη, από το Δήμαρχο τον κ. Μουζά:
 «Πρώτον, δηλώνουμε την αντίθεσή μας στην αναστολή λειτουργίας του εργοστασίου ζάχαρης Ορεστιάδας και καταδικάζουμε το κλείσιμο αυτής. Δεύτερον, καταδικάζουμε την πολιτική απαξίωσης της Ελληνικής Βιομηχανίας Ζάχαρης και προτείνουμε τη λειτουργία της με προοπτική βιωσιμότητας. Τρίτον, να πάρει πίσω η Κυβέρνηση την απόφαση, ανεξάρτητα από τα αποτελέσματα του πορίσματος, βιωσιμότητας. Τέταρτον, το Δημοτικό Συμβούλιο και οι φορείς βεβαιώνουν ότι θα παραμείνει στο πλευρό των εργαζομένων για τους δικούς του αγώνες. Πέμπτον, δεν θα πρέπει να ξεχνάμε τη θέση και τις ιδιαιτερότητες της περιοχής μας, η οποία συνεχώς μαραζώνει και ότι η βιομηχανία ζάχαρης ήταν η βασική κολώνα στήριξης».
Θα προσθέσω κι εγώ ένα έκτο: Οι Ανεξάρτητοι Έλληνες είμαστε κοντά στην βόρεια Ελλάδα, κοντά στην περιοχή μας, στους ανθρώπους που θέλουν μόνο δουλειά, τίποτα άλλο. Δουλειά θέλουν! 
Τα θέματα εκεί πάνω τρέχουν πολύ και αναγκάζονται οι κάτοικοι του Έβρου σήμερα να πάνε να δουλέψουν στη Βουλγαρία και στην Τουρκία. 
Αφού καταθέσω την απόφαση του Δημοτικού Συμβουλίου στα Πρακτικά, θα σας αναφέρω την προκλητική στάση των γειτόνων μας -των καλών μας γειτόνων!- των Τούρκων με μία δημοσίευση της εφημερίδας «ΔΗΜΟΚΡΑΤΙΑ», της σημερινής, η οποία γράφει: «Αποθρασύνθηκε η Άγκυρα μετά τις συνεχείς υποχωρήσεις της Αθήνας». Σας καταθέτω και αυτό στα Πρακτικά. 
(Στο σημείο αυτό ο Βουλευτής κ. Μαρίνος Ουζουνίδης καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Σαν συνάδελφος μηχανικός θα ήθελα να σας πω, κύριε Υπουργέ, ότι με τόσους αναπτυξιακούς νόμους που έχετε φέρει, δεν βλέπω να μειώνεται λίγο η ανεργία. Διαπιστώνω ότι κάθε μέρα συνάδελφοί μας μηχανικοί –μεταξύ άλλων- δεν έχουν καθόλου δουλειά, δεν μπορούν να πληρώσουν τις ασφαλιστικές τους εισφορές. Εσείς αυτό δεν το διαπιστώνετε; 
Κι αφού ήρθε και ο κύριος Υφυπουργός, ο οποίος αν δεν κάνω λάθος στο επάγγελμα είναι νομικός, σας ρωτάω: Δεν έχετε ακούσει ότι οι δικηγόροι δεν έχουν τα προς το ζην, ότι δεν μπορούν να πληρώσουν τα ενοίκιά τους; Είναι αυτή η αναπτυξιακή πολιτική που ακολουθείτε; Κι έρχεστε εδώ και λέτε παραμύθια. 
Εγώ είμαι υπέρ της ελεύθερης αγοράς, κύριε Μανιάτη. Για πείτε μου λίγο, για ποιο λόγο δεν έρχεται στον Έβρο το φυσικό αέριο για οικιακή χρήση; Εγώ απ’ ό,τι ξέρω –όπως λένε- τον ιδιώτη επενδυτή δεν τον συμφέρει να έρθει να επενδύσει στην Αλεξανδρούπολη. Και ξέρετε τι άλλο καλό κάνετε εσείς -για να ξεφύγω λίγο- με το φυσικό αέριο; Υποχρεώνετε τον κάτοικο της Αλεξανδρούπολης όταν εκδίδει οικοδομική άδεια να βγάζει και μελέτες για φυσικό αέριο. Και όχι μόνο αυτό, αλλά τον υποχρεώνετε να κατασκευάζει και την εγκατάσταση. Και αν θα έρθει κατά το 2030 το φυσικό αέριο εκεί. Επομένως, κοιτάξτε λίγο να προσαρμοστείτε στην πραγματικότητα.
Σε ό,τι αφορά στην ιδιωτικοποίηση της ΔΕΗ, πολύ φοβάμαι ότι μεθαύριο στα χωριουδάκια μας σε όλη τη βόρεια Ελλάδα και σε όλο το Νομό Έβρου, όπου έχουν μείνει δέκα παππούδες και δέκα γιαγιάδες, δεν θα στέλνει ο ιδιώτης το ρεύμα ή θα ζητάει τον ουρανό με τ’ άστρα. Για το λόγο αυτό θα πρέπει να προσέξετε ιδιαίτερα. Μιλάμε για είδη πρώτης ανάγκης, όπου θέλει και ο παππούς και η γιαγιά μετά από τόσα χρόνια σκληρής δουλειάς να έχει τις ίδιες παροχές όπως έχει ο Αθηναίος. Το ξέρετε, κύριε, ότι δεν πιάνουν τα κρατικά κανάλια; Και συνεχίζει ακόμα και σήμερα να πληρώνει την ΕΡΤ. Για ποιο λόγο; 
Λοιπόν, αυτά είχα να σας πω.
Σας ευχαριστώ πολύ και συνεχίστε εσείς τη μεγάλη σας αναπτυξιακή πολιτική!",361754,""," ΜΑΡΙΝΟΣ ΟΥΖΟΥΝΙΔΗΣ",217,"",217
"45488","
"," Ευχαριστούμε, κύριε Ουζουνίδη. Σας ευχαριστούμε και για τη συντομία του χρόνου.
Τον λόγο έχει η κ. Μανωλάκου.
Ο κατάλογος των ομιλητών τελειώνει με τον κ. Κόνσολα.",361755,"Chairman","ΠΡΟΕΔΡΕΥΩΝ",74,"",74
"45489","
"," Αναφερθήκατε, κύριε Υπουργέ, στην ομιλία σας με πολύ καμάρι -και θράσος θα έλεγα- ότι επτά χιλιάδες νοικοκυριά δεν πληρώνουν καθόλου κι έχουν δωρεάν ρεύμα. Αλήθεια, ποιοι είναι αυτοί; Μήπως είναι οι σεισμόπληκτοι της Κεφαλλονιάς που μένουν σε κοντέινερς και τους έχετε μισοξεχάσει; Και αυτοί ξέρετε αποτελούν μόλις το 2% από τις τριακόσιες πενήντα χιλιάδες οικογένειες που τους έχει κοπεί το ρεύμα και δεν έχουν ούτε να μαγειρέψουν ούτε κρύο νερό να πιουν αυτές τις ζεστές μέρες. Γι’ αυτούς δεν έχετε τίποτα να πείτε; 
Να μη θυμίσουμε τους νεκρούς -ακόμα και μικρά παιδιά και φοιτητές- τον περασμένο χειμώνα από τις αναθυμιάσεις στην προσπάθειά τους να ζεσταθούν με μαγκάλι όπως τον περασμένο αιώνα. Και μετά μας λέτε, είναι φθηνή η ενέργεια στη χώρα και θα γίνει ακόμα φθηνότερη μέσα από αυτό το νομοθέτημα-κακούργημα. 
Κορόιδα είναι οι επενδυτές να τοποθετήσουν τα κεφάλαιά τους για να μειώσουν την τιμή της ενέργειας; Αφήστε την κοροϊδία και τον αυταρχισμό, με το μαστίγιο να απαγορεύετε ακόμα και την απεργία. Θα έπρεπε να κοκκινίζετε από ντροπή για την άγρια πολιτική σας. Φτάνετε, μάλιστα, στο σημείο να παρουσιάζετε ότι θα βγουν ευνοούμενοι μέσα από αυτήν την ιδιωτικοποίηση ακόμα και οι αγρότες όταν τους έχετε αυξήσει τουλάχιστον 40% το ενεργειακό τιμολόγιο, ανεβάζοντας το κόστος παραγωγής. Και δεν έχετε απαντήσει εδώ κι ενάμιση χρόνο στο αίτημα για μείωση. Και τώρα ετοιμάζετε και το Μητρώο γεωτρήσεων για να τους χαρατσώσετε. Και μιλάτε για τα σχέδια διαχείρισης νερού, που η βασική φιλοσοφία τους είναι η ιδιωτικοποίηση του νερού, άρδευσης και ύδρευσης. Και τα ετοιμάζετε φουλαριστά, «αγκαλιά» με τις περιφέρειες. 
Βέβαια, είναι και αυτά εργαλεία εξόντωσης της μικρομεσαίας αγροτιάς, για να μείνουν οι μεγάλοι. Και τότε θα δίνετε σε αυτούς τους μεγάλους που θα κυριαρχούν, φθηνή ενέργεια, όπως κάνατε στο παρελθόν και με την ΠΕΣΙΝΕ και με άλλους βιομηχανικούς ομίλους. Θα τους χρηματοδοτείτε, επίσης, από τα ευρωκοινοτικά προγράμματα, με φοροαπαλλαγές. Και όταν δεν φτάνουν αυτά, τότε θα φέρνετε και τροπολογίες λίγα λεπτά πριν από την ψηφοφορία, για να τους χαρίζετε δισεκατομμύρια όπως κάνατε με τους «Λάτσηδες», τους «Βαρδινογιάννηδες», τους «Ταβουλάρηδες» και δεν συμμαζεύεται. Και πού και πού είχατε και τη συμπαράσταση και της Αξιωματικής Αντιπολίτευσης.
Μας διαβεβαιώσατε ότι τα έσοδα από τη μικρή ΔΕΗ θα πάνε στον εκσυγχρονισμό της ΔΕΗ που θα μείνει στο δημόσιο. Τον ξέρουμε τον σχεδιασμό. Είναι για να πουλήσετε και αυτό το κομμάτι στη συνέχεια. Το ίδιο κάνατε στον ΟΤΕ –που τον πουλήσατε κομμάτι, κομμάτι- το ίδιο με το λιμάνι του Πειραιά και τα άλλα λιμάνια. Τα εκσυγχρονίζετε για να μην έχει κόστος συντήρησης ο ιδιώτης αγοραστής, να έχει μόνο σίγουρα κέρδη. 
Αυτές είναι οι καπιταλιστικές αναδιαρθρώσεις που προωθεί η Ευρωπαϊκή Ένωση και στηρίζετε όλα τα κόμματα συγκυβέρνησης και Αντιπολίτευσης. 
Σε τελευταία ανάλυση, είναι αστείο πραγματικά, να αναφέρεται ο ΣΥΡΙΖΑ στην απελευθέρωση και να μην λέει ότι είναι κανονισμοί της Ευρωπαϊκής Ένωσης και την πολιτικής της, λες και σας έχουν βάλει πιπέρι στο στόμα.
Ίσως θέλετε να συγκαλύψετε ότι υπάρχει ταύτιση της ενεργειακής πολιτικής της Ευρωπαϊκής Ένωσης με την Κυβέρνηση και προσπαθείτε να το κρύψετε έστω και μέσα από αυτήν τη διαφωνία για τη μικρή ΔΕΗ. 
Τον καπιταλιστικό τρόπο παραγωγής υπηρετείτε, δηλαδή την εκμετάλλευση ανθρώπου από άνθρωπο. Και προσπαθείτε να το σώσετε. Αυτό κάνετε και σαν Αξιωματική Αντιπολίτευση. Και εδώ κρίνεται ο καθένας.
Ο τομέας της ενέργειας αποτελεί ένα από τα πεδία μεγάλης κερδοφορίας των μονοπωλιακών επιχειρήσεων. Γι’ αυτό και η Ευρωπαϊκή Ένωση έχει σχεδιάσει τον ενεργειακό χάρτη πορείας, που φτάνει μέχρι το 2050, αλλά και μια σειρά από κανονισμούς που αφορούν από την ενεργειακή υποδομή για το 2020, μέχρι το ενοποιημένο ευρωπαϊκό, ενεργειακό δίκτυο που έχει θέσει και υλοποιείται από τις κυβερνήσεις, κεντροδεξιές και κεντροαριστερές, ανεξάρτητα αν έχουν κρίση ή όχι. Είναι οι στρατηγικές κατευθύνσεις της για την ολοκλήρωση της εσωτερικής αγοράς ενέργειας, τον εφοδιασμό, τα δίκτυα, κοκ.
Φυσικά, με αυτά συμφωνεί η Κυβέρνηση. Τα έχει ψηφίσει στα Συμβούλια Κορυφής και στο Ευρωκοινοβούλιο και τα υλοποιεί με ταχύτατες, απλοποιημένες διαδικασίες, γιατί θα πρέπει να ακολουθήσει γρήγορα και η χρηματοδοτική στήριξή τους. 
Αυτά περιγράφονται σε όλες τις ευρωκοινοτικές νομοθετικές αποφάσεις, τις οποίες έχει ψηφίσει και η Αξιωματική Αντιπολίτευση του ΣΥΡΙΖΑ. Και ας κραυγάζει για να πλανέψει, να κοροϊδέψει λαϊκά στρώματα ότι με τη δική της εξουσία και με άλλο μείγμα διαχείρισης θα υπάρξουν καλύτερες μέρες. Οι καλύτερες μέρες εντός των δεσμών της Ευρωπαϊκής Ένωσης είναι μόνο για τα μονοπώλια και τους επιχειρηματικούς ομίλους, για αυτούς που εκμεταλλεύονται, συγκεντρώνουν τον πλούτο σε κινητά και ακίνητα περιουσιακά στοιχεία αυτών που παράγουν με τη δουλειά τους, αλλά το μόνο που βιώνουν είναι μεγαλύτερη φτώχεια και αβεβαιότητα για το αύριο.
Φυσικά, εμείς ξεκαθαρίσαμε -και το ξαναλέμε- ότι δεν συμφωνούμε ούτε με την υπάρχουσα μορφή της ΔΕΗ, γιατί και με την κρατική της οντότητα φτηνή ενέργεια υπήρχε μόνο για το κεφάλαιο, ενώ ήταν ακριβή για τα λαϊκά στρώματα και τα νοικοκυριά. Απλά με την πολιτική απελευθέρωσης, σε επίπεδο Ευρωπαϊκής Ένωσης, χειροτερεύει για να δώσει λύση στα υπερσυσσωρευμένα κεφάλαια που δεν έχουν διέξοδο και βρίσκουν στη χρυσοφόρα φλέβα της ενέργειας. Γιατί κακά τα ψέματα, ποιος μπορεί να την στερηθεί;
Καταψηφίζουμε, λοιπόν, όλα τα άρθρα και το νομοθετικό κακούργημα συνολικά της μικρής ΔΕΗ που αποτελεί μέρος του ευρωενωσιακού πλαισίου της απελευθέρωσης της ηλεκτρικής ενέργειας. Παλεύουμε για αποκλειστικά κρατικό ενιαίο φορέα ενέργειας, που σε καθεστώς λαϊκής εξουσίας θα μπορεί να καλύψει συνδυασμένα τις λαϊκές ανάγκες για φτηνές μεταφορές και εισιτήρια, για θέρμανση το χειμώνα και ψύξη το καλοκαίρι για τα λαϊκά νοικοκυριά, αξιοποιώντας, βεβαίως, όλες τις πλουτοπαραγωγικές δυνατότητες της χώρας.
Σ’ ό,τι αφορά το δημοψήφισμα, όπως είπαν και ο Κοινοβουλευτικός Εκπρόσωπος και ο εισηγητής μας, το Κομμουνιστικό Κόμμα Ελλάδας προβάλλει αγωνιστικά και ενιαία το πλαίσιο πάλης ενάντια στην κοινοτική στρατηγική της απελευθέρωσης. Δεν περιορίζει τον αγώνα μόνο στο ζήτημα της απόσυρσης του συγκεκριμένου αντιλαϊκού νομοσχεδίου, γιατί το συγκεκριμένο ριζοσπαστικό πλαίσιο δεν τεμαχίζεται, δεν παζαρεύεται, διότι εκφράζει τις σύγχρονες εργατικές, λαϊκές ανάγκες και αποτελεί εφαλτήριο για να προβληθεί αγωνιστικά ο μόνος δρόμος ανάπτυξης που μπορεί να διασφαλίσει την ικανοποίηση των λαϊκών αναγκών, δηλαδή της κοινωνικοποίησης των μονοπωλίων, της αποδέσμευσης από την Ευρωπαϊκή Ένωση με το λαό πραγματικά στην εξουσία.
Μόνο τότε ο ενιαίος, αποκλειστικά, κρατικός φορέας ενέργειας της εργατικής τάξης και των λαϊκών στρωμάτων θα μπορεί να σχεδιάζει και να παράγει με γνώμονα τη λαϊκή ευημερία. Και μια τέτοια μέρα θα έρθει.",361756,""," ΔΙΑΜΑΝΤΩ ΜΑΝΩΛΑΚΟΥ",172,"",172
"45490","
"," Ο κ. Κόνσολας έχει τον λόγο.",361757,"Chairman","ΠΡΟΕΔΡΕΥΩΝ",74,"",74
"45491","
"," Ευχαριστώ, κύριε Πρόεδρε.
Κυρίες και κύριοι συνάδελφοι, πράγματι ήταν ιδιαίτερα ενδιαφέρουσα αυτή η συζήτηση στην Εθνική Αντιπροσωπεία για την ενέργεια, για την αυτονομία της χώρας, για την αξιοποίηση μέρους της ΔΕΗ. 
Διαπιστώνουμε όλοι πως το κόμμα της Αξιωματικής Αντιπολίτευσης ο ΣΥΡΙΖΑ, φαίνεται πως δεν έχει αντιληφθεί την πραγματικότητα που συμβαίνει στην κοινωνία. Και δεν έχει αντιληφθεί την πραγματικότητα που συμβαίνει κυρίως στην Ευρώπη, στο ευρωπαϊκό πλαίσιο στο οποίο ανήκουμε και εμείς η Ελλάδα, οι Έλληνες.
Η απελευθέρωση της αγοράς ενέργειας, κυρίες και κύριοι συνάδελφοι -το είπε και ο εισηγητής ο κ. Σκρέκας και χθες και σήμερα- αποτελεί συνάρτηση της συμμετοχής μας στη μεγάλη ευρωπαϊκή οικογένεια. Είτε θέλουμε να το δούμε είτε δεν θέλουμε να το δούμε, σε αυτό το πλαίσιο κινούμαστε και πρέπει να είμαστε άκρως ανταγωνιστικοί με παραδείγματα που έχουν θέσει οι άλλες χώρες στην ενεργειακή τους πολιτική. 
Είναι επιβεβλημένο, για να υπάρξει ανταγωνισμός, να υπάρξουν καλύτερες υπηρεσίες και κυρίως να μπορεί ο καταναλωτής να επιλέγει τον πάροχο ηλεκτρικής ενέργειας που διασφαλίζει καλύτερες υπηρεσίες και καλύτερες τιμές, τώρα να κάνουν βήματα μπρος.
Η σοβιετικού τύπου οικονομία δεν υφίσταται ούτε στη γενέτειρά της πλέον. Το γνωρίζετε. Αυτή κυρίως είναι η δύναμη που έχει χαράξει πολιτικές για την ενεργειακή ανάπτυξη της περιοχής της. Η αγορά ηλεκτρικής ενέργειας έχει απελευθερωθεί στις δεκαεννέα από τις είκοσι οκτώ χώρες της Ευρωπαϊκής Ένωσης. Στη χώρα μας υπήρχε το βαθύ κράτος των συνδικαλιστών που όχι μόνο απαιτούσε να μην αλλάξει τίποτα, αλλά είχε επιβάλει μέχρι σήμερα και ιδιότυπη συντηρητική αντίληψη συνδιοίκησης στις ΔΕΚΟ.
Τις προηγούμενες μέρες αυτό το βαθύ κράτος επιχείρησε να ακυρώσει το άνοιγμα της αγοράς ενέργειας με παλιές μεθόδους, με αντικοινωνικές πρακτικές, σε μια περίοδο που ο τουρισμός είναι στο φόρτε του και η Αθήνα, η Ελλάδα, έχει γίνει παγκόσμιος τουριστικός προορισμός.
Ξέρετε, κυρίες και κύριοι συνάδελφοι, είναι αντικοινωνική πρακτική να κατεβάζεις διακόπτες, να στερείς ένα βασικό αγαθό από τους πολίτες, να απειλείς τους πολίτες και τον τουρισμό. 
Αυτές οι νοοτροπίες ηττήθηκαν, αποδοκιμάστηκαν και απωθούν τους πολίτες. Είναι δεδομένο ότι πλέον θα υπάρξει πραγματικός ανταγωνισμός την επόμενη περίοδο, όπως συμβαίνει και στον τομέα των τηλεπικοινωνιών, όπου έχουν μειωθεί οι τιμές και υπάρχουν καλύτερες και αποτελεσματικότερες υπηρεσίες. 
Αυτοί που αντιδρούν στην απελευθέρωση της αγοράς ενέργειας και στις μεταρρυθμίσεις, είναι οι ίδιοι που αντιδρούσαν τότε στην ιδιωτικοποίηση του ΟΤΕ, η οποία έφερε έσοδα στο ελληνικό δημόσιο και μείωσε τις τιμές στην παροχή υπηρεσιών προς τους καταναλωτές. Τότε, είχαμε μάλιστα ακούσει ότι θα αποκλείονταν φτωχές κοινωνικές ομάδες, πολίτες από την πρόσβαση και τη χρήση νέων τεχνολογιών. Σήμερα, έχουν διαψευστεί από το αποτέλεσμα. 
Τίποτα από όλα αυτά δεν έχει συμβεί. Και τότε υπήρχαν κάποιοι που απειλούσαν ότι θα ακυρώσουν την ιδιωτικοποίηση του ΟΤΕ όταν θα γίνουν κυβέρνηση. Κυβέρνηση έγιναν, αλλά ούτε την ιδιωτικοποίηση του ΟΤΕ ακύρωσαν, ούτε τη μεγάλη επένδυση της «COSCO» τόλμησαν να αμφισβητήσουν. Θυμάστε εξαγγελίες προηγούμενου Πρωθυπουργού, αντιδράσεις και αντιστάσεις. 
Τι έγινε, όμως, στη συνέχεια; Οι πολίτες κρίνουν. Η πολιτική ενηλικίωση άργησε να έρθει για κάποιους. Ξέρετε, ελπίζω στην περίπτωση του ΣΥΡΙΖΑ να μην αργήσει τόσο όσο και στο παρελθόν σε άλλους.
Είναι σαφές και ξεκάθαρο ότι τα δίκτυα της ΔΕΗ θα παραμείνουν κάτω από τον έλεγχο του κράτους. Το δήλωσε σαφέστατα ο Υπουργός τις προηγούμενες μέρες, αλλά και σήμερα. Δημιουργείται μια νέα εταιρεία, στην οποία μεταβιβάζεται το 30% του παραγωγικού δυναμικού της ΔΕΗ και η οποία θα αξιοποιηθεί στην ελεύθερη οικονομία. 
Μάλιστα, αξίζει να αναφερθούμε στο άρθρο 1, όπου προσδιορίζονται επακριβώς τα στοιχεία του παραγωγικού δυναμικού της ΔΕΗ που μεταβιβάζονται. Είναι ιδιαίτερα σημαντικό να επισημάνουμε ότι η νέα εταιρεία που θα δημιουργηθεί, η λεγόμενη μικρή ΔΕΗ αναλαμβάνει την υποχρέωση να κάνει επενδύσεις. Επαναλαμβάνω, είναι υποχρεωμένη η μικρή ΔΕΗ να κάνει επενδύσεις.
Στο άρθρο 1 αναφέρεται ότι παραχωρείται η άδεια ηλεκτροπαραγωγής για το σταθμό παραγωγής Μελίτη ΙΙ. Είναι σαφές, λοιπόν, ότι η άδεια από μόνη της δεν σημαίνει τίποτα. Ο ιδιώτης στρατηγικός επενδυτής είναι αυτός που θα αναλάβει να κατασκευάσει τις υποδομές της μονάδας να επενδύσει. 
Είναι, επίσης, σαφές ότι έτσι θα δημιουργηθούν κενές θέσεις εργασίας. Ακόμη-ακόμη, όπως και για τις ήδη υφιστάμενες μονάδες, υπάρχει υποχρέωση του επενδυτή να διατηρήσει τις θέσεις εργασίας και σε αυτές τις μονάδες οι εργαζόμενοι θα έχουν τα ίδια εργασιακά δικαιώματα με αυτούς που έχουν μέχρι σήμερα τα συγκεκριμένα εργασιακά δικαιώματα. 
Κυρίες και κύριοι συνάδελφοι, ακούστηκαν σε αυτήν την Αίθουσα, ιδιαίτερα από την πτέρυγα της Αξιωματικής Αντιπολίτευσης, βαρύτατοι χαρακτηρισμοί. Ιδιαίτερα συγκρατώ -και επιτρέψτε μου να το πω- ως επιεικέστερο των επικρίσεων «το ξεπούλημα», σε εισαγωγικά.
Στην πραγματικότητα, ο έλεγχος των τιμών, η δημιουργία συνθηκών αθέμιτου ανταγωνισμού, ο έλεγχος για την πραγματοποίηση των επενδύσεων παραμένουν στο κράτος. Είναι αρμοδιότητα της ρυθμιστικής αρχής ενέργειας. Το είπε και ο εισηγητής, το είπε και η ηγεσία του Υπουργείου που εισηγείται το νομοσχέδιο. 
Παραβλέπουν, όμως, κάποιοι ότι το πιο σημαντικό σε όλη την προσπάθεια είναι ότι τα οφέλη από την αποκρατικοποίηση της ΔΕΗ περνάνε στην κοινή ωφέλεια, στο δημόσιο συμφέρον. 
Είναι ξεκάθαρο να πούμε πως εδώ ο νομοθέτης δεν εκχωρεί το δικαίωμα στο ΤΑΙΠΕΔ να αξιοποιήσει το συγκεκριμένο ποσοστό. Αντιθέτως, τη διαδικασία αποκρατικοποίησης την κάνει η ίδια η ΔΕΗ, που σημαίνει ότι τα έσοδα μεταβαίνουν σε αυτήν, στη ΔΕΗ. 
Πρακτικά αυτό τι σημαίνει; Επιτρέψτε μου να αναφερθώ πολύ συγκεκριμένα σε λίγα σημεία. Αυτό σημαίνει ότι η ΔΕΗ αποπληρώνει τα χρέη της. Χρωστάει η ΔΕΗ; Παντού. Πολλά. Άρα, αρχίζει τη διαδικασία της αποπληρωμής. Θα αποκτήσει ρευστότητα για να κάνει νέες επενδύσεις και να μειώσει το κόστος παραγωγής, να μην επιβαρύνει άλλο με αυξήσεις τον πολίτη; Θα μπορεί επιτέλους να υλοποιήσει το μεγάλο εγχείρημα που αφορά τη διασύνδεση των νησιών του Αιγαίου και της Κρήτης με το ηπειρωτικό δίκτυο; 
Σήμερα το κόστος παραγωγής στα νησιά, κυρίες και κύριοι συνάδελφοι, είναι τεράστιο. Αν ολοκληρωθεί αυτό το μεγάλο έργο της διασύνδεσης, είναι βέβαιο ότι θα υπάρξει και μείωση του τιμολογίου της κατανάλωσης της ΔΕΗ. 
Ιδιαίτερα στα Δωδεκάνησα, το έργο της διασύνδεσης με το ηπειρωτικό δίκτυο έχει μείνει πίσω, κύριε Υπουργέ. Ξέρω τις προθέσεις σας, και εσάς και των συναδέλφων σας στο Υπουργείο. Οφείλω, ωστόσο, να επισημάνω σε εσάς και στα στελέχη του Υπουργείου, ότι πρέπει να αναλάβετε συγκεκριμένες πρωτοβουλίες και δεσμεύσεις για να προχωρήσει γρηγορότερα το έργο. Το έχει ανάγκη η περιοχή μας, το νοτιοανατολικότερο άκρο της Ευρώπης, η εσχατιά της επικράτειας, η Δωδεκάνησος. 
Κυρίες και κύριοι, πολλοί είναι αυτοί που προσπαθούν να δημιουργήσουν εντυπώσεις, να ενσπείρουν φοβικά σύνδρομα στους καταναλωτές και τους πολίτες. Η αλήθεια είναι ότι μετά από τέσσερις μήνες ο καταναλωτής θα μπορεί να επιλέξει ελεύθερο πάροχο, αφού η αγορά θα απελευθερωθεί, με κριτήριο την καλύτερη τιμή και τις καλύτερες τιμές. 
(Στο σημείο αυτό κτυπάει το κουδούνι του χρόνου λήξεως της ομιλίας του κυρίου Βουλευτή)",361758,""," ΕΜΜΑΝΟΥΗΛ ΚΟΝΣΟΛΑΣ",127,"",127
"45492","
"," Κύριε συνάδελφε, ολοκληρώστε σας παρακαλώ.",361759,"Chairman","ΠΡΟΕΔΡΕΥΩΝ",74,"",74
"45493","
"," Κύριε Πρόεδρε, επιτρέψτε μου ολοκληρώνοντας να πω ότι το κοινωνικό τιμολόγιο θα συνεχίσει να αποτελεί ευθύνη και αρμοδιότητα της πολιτείας και θα υπάρξει και επέκταση των ωφελούμενων, δηλαδή αυτών που έχουν έκπτωση ως και 40%. Είναι χαρακτηριστικό να πούμε ότι θα οδηγηθούμε από τις πεντακόσιες πενήντα χιλιάδες που ωφελούνται σήμερα, σταδιακά στις επτακόσιες χιλιάδες οικογένειες. 
Επιτρέψτε μου κλείνοντας να πω το παράδειγμα που η γειτονική μας Ιταλία εφάρμοσε λίγα χρόνια πριν, εκεί που υπήρχε η κρατική εταιρεία ENEL. Πριν από δεκαπέντε χρόνια παραχωρήθηκε σε ιδιώτες. Ένα ποσοστό ήταν η αξιοποίηση. Σήμερα, δεκαπέντε χρόνια μετά, η αντίστοιχη ιταλική ΔΕΗ έχει αναπτυχθεί και αποτελεί τρίτη δύναμη στην ενέργεια στην Ευρώπη. 
Από κάποιους έχουν ακουστεί κορώνες σε αυτήν την Αίθουσα. Θέλω, όμως, να κάνω την ερώτηση που πάντα ενοχλεί και αποτελεί το αδύναμο σημείο της Αντιπολίτευσης, την κριτική όχι μόνο στο συγκεκριμένο ζήτημα, αλλά και στην κάλυψη των χρηματοδοτικών αναγκών της χώρας χωρίς στήριξη των εταίρων μας.",361760,""," ΕΜΜΑΝΟΥΗΛ ΚΟΝΣΟΛΑΣ",127,"",127
"45494"," 
"," Παρακαλώ να ολοκληρώσετε, κύριε συνάδελφε.",361761,"Chairman","ΠΡΟΕΔΡΕΥΩΝ",74,"",74
"45495"," 
"," Πού θα βρεθούν τα χρήματα; Μήπως από υπέρμετρη φορολογία; Οι πολίτες ζητούν απαντήσεις. Το πρόβλημα του Έλληνα δεν είναι, κύριε Πρόεδρε, κυρίες και κύριοι συνάδελφοι, η ευόδωση των πολιτικών και των κομματικών τακτικισμών, αλλά είναι το να μπορέσουμε να οδηγήσουμε τη χώρα σε μια επανεκκίνηση της οικονομίας, στην επιστροφή στην ανάπτυξη, σε βαθειές μεταρρυθμίσεις, σε προσέλκυση ξένων επενδύσεων, νέων επενδύσεων και την ενίσχυση της επιχειρηματικότητας. 
Ευχαριστώ. 
(Χειροκροτήματα από την πτέρυγα της Νέας Δημοκρατίας)",361762,""," ΕΜΜΑΝΟΥΗΛ ΚΟΝΣΟΛΑΣ",127,"",127
"45496"," 
"," Κυρίες και κύριοι συνάδελφοι, ολοκληρώθηκε ο κατάλογος των ομιλητών. Το Προεδρείο εκτιμά ότι υπήρξε μια εξαντλητική συζήτηση. Υπήρξαν «χορταστικοί» χρόνοι στη διάθεση των κυρίων συναδέλφων και με μια άτυπη διερεύνηση που κάναμε, προτείνουμε να κλείσουμε εδώ -ούτε ο κύριος Υπουργός θα μιλήσει ούτε κανείς άλλος- ώστε να προλάβουμε να κάνουμε και ένα μικρό διάλειμμα. Στις 19:55΄ θα είμαστε εδώ.",361763,"Chairman","ΠΡΟΕΔΡΕΥΩΝ",74,"",74
"45497","
"," Κύριε Πρόεδρε, υπάρχουν και οι δευτερολογίες.",361764,""," ΠΑΝΑΓΙΩΤΗΣ ΛΑΦΑΖΑΝΗΣ",160,"",160
"45498"," 
"," Αν ανοίξουμε κύκλο δευτερολογίας, θα μιλήσουν πολλοί.",361765,"Chairman","ΠΡΟΕΔΡΕΥΩΝ",74,"",74
"45499","
"," Έχω αφήσει το χρόνο της δευτερολογίας μου. Αν είναι, να τον χρησιμοποιήσω.",361766,""," ΚΩΝΣΤΑΝΤΙΝΟΣ ΣΚΡΕΚΑΣ",254,"",254
"45500"," 
"," Το Τμήμα θα αποφασίσει. Αν θέλετε να γίνουν οι δευτερολογίες, εμείς είμαστε εδώ. 
Ορίστε, κύριε Σκρέκα, έχετε τον λόγο.",361767,"Chairman","ΠΡΟΕΔΡΕΥΩΝ",74,"",74
"45501"," 
"," Ο συνάδελφος εισηγητής του ΣΥΡΙΖΑ χρησιμοποίησε το χρόνο της δευτερολογίας του κατά τη διάρκεια της πρωτολογίας του επί των άρθρων. Εγώ τον άφησα για να δευτερολογήσω. Εφόσον όλοι συμφωνούν να μην δευτερολογήσει κανείς, να κάνω την παραχώρηση. Αλλά, αν τελικά ξεκινήσει κάποιος από τους άλλους Κοινοβουλευτικούς Εκπροσώπους να δευτερολογεί, θέλω να κάνω χρήση του χρόνου μου.",361768,""," ΚΩΝΣΤΑΝΤΙΝΟΣ ΣΚΡΕΚΑΣ",254,"",254
"45502","
"," Προφανώς. Το κατανοώ. Κατ’ αρχάς, το Προεδρείο δεν έχει πρόθεση να εμποδίσει κάποιον να διατυπώσει θέση. Είναι μια διαδικαστική συμφωνία που ή την τηρούμε ή δεν την τηρούμε. Είναι πρόταση προς το Τμήμα. Οπότε, διακόπτουμε…",361769,"Chairman","ΠΡΟΕΔΡΕΥΩΝ",74,"",74
"45503"," 
"," Κύριε Πρόεδρε…",361770,""," ΠΑΝΑΓΙΩΤΗΣ ΛΑΦΑΖΑΝΗΣ",160,"",160
"45504","
"," Κύριε Λαφαζάνη, αν θέλετε να κάνουμε δευτερολογίες, θα γίνουν δευτερολογίες από όλους.",361771,"Chairman","ΠΡΟΕΔΡΕΥΩΝ",74,"",74
"45505","
"," Είχαμε δύο συνεδριάσεις: Μία επί της αρχής και μία επί των άρθρων. 
Επί της αρχής, εγώ έκανα μια ομιλία χθες και έκανα και δευτερολογία. Ας πούμε ότι πήρα και κάτι παραπάνω μετά την ομιλία του κυρίου Υπουργού. Επί των άρθρων, εγώ δεν έχω μιλήσει ως Κοινοβουλευτικός Εκπρόσωπος.",361772,""," ΠΑΝΑΓΙΩΤΗΣ ΛΑΦΑΖΑΝΗΣ",160,"",160
"45506"," 
"," Ούτε κανείς άλλος Κοινοβουλευτικός Εκπρόσωπος.",361773,"Chairman","ΠΡΟΕΔΡΕΥΩΝ",74,"",74
"45507"," 
"," Δεν φταίω εγώ.",361774,""," ΠΑΝΑΓΙΩΤΗΣ ΛΑΦΑΖΑΝΗΣ",160,"",160
"45508"," 
"," Δεν λέω αυτό. Εδώ είμαστε για να αποφασίσουμε…",361775,"Chairman","ΠΡΟΕΔΡΕΥΩΝ",74,"",74
"45509"," 
"," Άρα, λέω ότι δεν έχω μιλήσει επί των άρθρων, δεν έχω κάνει την ομιλία μου, ούτε δευτερολογία επί των άρθρων ούτε τριτολογία, όπως έχω κάθε δικαίωμα να κάνω. 
Αντιλαμβάνεστε, λοιπόν, ότι το αίτημα για μια ολιγόλεπτη παρέμβαση είναι δίκαιο.",361776,""," ΠΑΝΑΓΙΩΤΗΣ ΛΑΦΑΖΑΝΗΣ",160,"",160
"45510","
"," Το θέμα που θέτω, κύριε Λαφαζάνη, είναι ότι αυτό ή θα γίνει για όλους, για όσους το επιθυμούν…",361777,"Chairman","ΠΡΟΕΔΡΕΥΩΝ",74,"",74
"45511"," 
"," Ποιους όλους;",361778,""," ΠΑΝΑΓΙΩΤΗΣ ΛΑΦΑΖΑΝΗΣ",160,"",160
"45512","
"," Για όσους Κοινοβουλευτικούς Εκπροσώπους και για όσους ειδικούς αγορητές θέλουν να δευτερολογήσουν. Η συμφωνία γίνεται εν όψει του γεγονότος αυτού. Υπάρχει, επίσης, ομόφωνη απόφαση να κάνουμε τις ψηφοφορίες στις 20:00΄.",361779,"Chairman","ΠΡΟΕΔΡΕΥΩΝ",74,"",74
"45513"," 
"," Οι περισσότεροι πήραν και τη δευτερολογία τους, κύριε Πρόεδρε. Οι εισηγητές πήραν και τη δευτερολογία.",361780,""," ΑΘΑΝΑΣΙΟΣ ΜΠΟΥΡΑΣ",201,"",201
"45514"," 
"," Εγώ δεν μιλάω, όπως βλέπετε.",361781,""," ΑΘΑΝΑΣΙΟΣ ΠΕΤΡΑΚΟΣ",236,"",236
"45515"," 
"," Μισό λεπτό για να συνεννοηθούμε κατ’ αρχάς με τον κ. Λαφαζάνη. 
Μπορούμε να κάνουμε μια οργανωμένη σύντομη διαδικαστική συζήτηση, διότι περνάει και ο χρόνος;",361782,"Chairman","ΠΡΟΕΔΡΕΥΩΝ",74,"",74
"45516"," 
"," Κύριε Πρόεδρε, υπάρχει και κάτι άλλο το οποίο πρέπει να λάβουμε υπ’ όψιν μας. Εδώ δεν μας είπε ο κύριος Υπουργός, πρώτον, αν κάνει δεκτές τροπολογίες.",361783,""," ΠΑΝΑΓΙΩΤΗΣ ΛΑΦΑΖΑΝΗΣ",160,"",160
"45517"," 
"," Το είπε.",361784,""," ΑΘΑΝΑΣΙΟΣ ΜΠΟΥΡΑΣ",201,"",201
"45518"," 
 "," Εντάξει, μπορεί να μην το άκουσα εγώ. Ποιες τροπολογίες; Όχι δικές σας τροπολογίες. Εννοώ βουλευτικές τροπολογίες.",361785,""," ΠΑΝΑΓΙΩΤΗΣ ΛΑΦΑΖΑΝΗΣ",160,"",160
"45519"," 
"," Βουλευτικές τροπολογίες.",361786,""," ΑΘΑΝΑΣΙΟΣ ΜΠΟΥΡΑΣ",201,"",201
"45520"," 
"," Το έχει πει ότι πρόκειται για βουλευτικές τροπολογίες. Έχουν μάλιστα διανεμηθεί.",361787,"Chairman","ΠΡΟΕΔΡΕΥΩΝ",74,"",74
"45521"," 
"," Ναι, αλλά επ’ αυτών δεν έχει γίνει καμμία συζήτηση. Αυτό είναι το ένα.",361788,""," ΠΑΝΑΓΙΩΤΗΣ ΛΑΦΑΖΑΝΗΣ",160,"",160
"45522"," 
"," Τα είπαμε αυτά.",361789,""," ΔΗΜΗΤΡΙΟΣ ΚΥΡΙΑΖΙΔΗΣ",148,"",148
"45523"," 
"," Εντάξει, μπορεί να τα είπατε. Είστε εύκολοι. 
Επίσης, υπάρχουν οι λεγόμενες «προτεινόμενες ρυθμίσεις».",361790,""," ΠΑΝΑΓΙΩΤΗΣ ΛΑΦΑΖΑΝΗΣ",160,"",160
"45524"," 
"," Κύριε Λαφαζάνη, αν αντιλαμβάνομαι, δεν αποδέχεστε την πρόταση του Προεδρείου. Η πρόταση του Προεδρείου απευθύνεται στο Τμήμα, είναι συνολική, είναι σαφής. Προτείνουμε να μην γίνουν άλλες ομιλίες. Αν το Τμήμα θέλει να γίνουν ομιλίες, θα γίνουν ομιλίες. Δεν έχω καμμία αντίρρηση, με τον όρο, όμως, ότι θα τηρήσουμε το χρόνο, γιατί έχουμε στην ουσία λίγα λεπτά.",361791,"Chairman","ΠΡΟΕΔΡΕΥΩΝ",74,"",74
"45525"," 
"," Είχαμε κάνει μια συμφωνία την οποία αποδεχτήκαμε.",361792,""," ΑΘΑΝΑΣΙΟΣ ΜΠΟΥΡΑΣ",201,"",201
"45526"," 
"," Αυτό λέω. Δεν μπορεί, όμως, το Προεδρείο να ενεργήσει αυθαίρετα.",361793,"Chairman","ΠΡΟΕΔΡΕΥΩΝ",74,"",74
"45527"," 
"," Κύριε Πρόεδρε, θα ήθελα τον λόγο.",361794,""," ΜΑΡΙΝΑ ΧΡΥΣΟΒΕΛΩΝΗ",297,"",297
"45528"," 
"," Ορίστε, κυρία Χρυσοβελώνη.",361795,"Chairman","ΠΡΟΕΔΡΕΥΩΝ",74,"",74
"45529","
"," Εγώ απλώς αυτό το οποίο θέλω να πω είναι το εξής: Με δεδομένο ότι μετά την ολοκλήρωση της συζήτησης επί της αρχής ακολούθησε συζήτηση επί των άρθρων, όπως τοποθετήθηκαν οι εισηγητές και οι ειδικοί αγορητές, παίρνοντας ορισμένοι εξ αυτών και το χρόνο της δευτερολογίας, έτσι θα πρέπει και οι Κοινοβουλευτικοί Εκπρόσωποι να τοποθετηθούμε κανονικά στον χρόνο, όπως προβλέπεται κανονικά. Αυτό έχω να πω.",361796,""," ΜΑΡΙΝΑ ΧΡΥΣΟΒΕΛΩΝΗ",297,"",297
"45530"," 
"," Υπήρξε συμφωνία του Τμήματος. Δεν ήμουν εγώ εδώ.",361797,"Chairman","ΠΡΟΕΔΡΕΥΩΝ",74,"",74
"45531"," 
"," Η οποία ανακοινώθηκε.",361798,""," ΑΘΑΝΑΣΙΟΣ ΜΠΟΥΡΑΣ",201,"",201
"45532"," 
"," Κύριε Πρόεδρε, θέλω να πω το εξής: Αυτό δεν σημαίνει ότι το δικαίωμα της ομιλίας των Κοινοβουλευτικών Εκπροσώπων θα περιοριστεί.
Δεν μπορούμε, δηλαδή, να ακολουθήσουμε διαδικασίες σε σύντμηση, απλώς για να τελειώνουμε. Πρέπει οι κοινοβουλευτικοί να έχουν τον προβλεπόμενο χρόνο.",361799,""," ΜΑΡΙΝΑ ΧΡΥΣΟΒΕΛΩΝΗ",297,"",297
"45533"," 
"," Τον λόγο έχει ο κ. Παφίλης.",361800,"Chairman","ΠΡΟΕΔΡΕΥΩΝ",74,"",74
"45534"," 
"," Κύριε Πρόεδρε, συμφωνήσαμε να μην μιλήσουμε. Ρωτηθήκαμε και είπαμε να μην μιλήσουμε. Ε, λοιπόν, εμμένουμε σ’ αυτήν τη συμφωνία. Έλεος δηλαδή!",361801,""," ΑΘΑΝΑΣΙΟΣ ΠΑΦΙΛΗΣ",235,"",235
"45535","
"," Τον λόγο έχει ο κ. Μπούρας.",361802,"Chairman","ΠΡΟΕΔΡΕΥΩΝ",74,"",74
"45536"," 
"," Υπήρξε συμφωνία, κύριε Πρόεδρε, η οποία και ανακοινώθηκε. Δεν υπήρξε καμμία αντίδραση. Επομένως, θα πρέπει να τηρηθεί η συμφωνία αυτή. Αν υπάρχει μια ανοχή κάποιος να συμπληρώσει κάτι, εδώ ήσασταν και εδώ έπρεπε να ήμαστε όλοι. Δεν μπορεί κάθε φορά να αλλάζει η απόφαση, η οποία πάρθηκε από το Τμήμα. Εμμένουμε, λοιπόν, σ’ αυτό και παρακαλούμε να τηρηθεί, όπως και οι περισσότεροι εδώ.",361803,""," ΑΘΑΝΑΣΙΟΣ ΜΠΟΥΡΑΣ",201,"",201
"45537"," 
"," Με ποιον κάνουμε συμφωνία, για να υπάρχει έκπτωση στα δικαιώματα των Κοινοβουλευτικών Εκπροσώπων;",361804,""," ΜΑΡΙΝΑ ΧΡΥΣΟΒΕΛΩΝΗ",297,"",297
"45538"," 
"," Δεν το θέτετε σωστά το θέμα.",361805,"Chairman","ΠΡΟΕΔΡΕΥΩΝ",74,"",74
"45539","
"," Δεν το λέω για εσάς. Εσείς είπατε ότι δεν ήσασταν στην Αίθουσα και το σέβομαι.",361806,""," ΜΑΡΙΝΑ ΧΡΥΣΟΒΕΛΩΝΗ",297,"",297
"45540"," 
"," Υπήρξε σ’ αυτό το Τμήμα συμφωνία.",361807,"Chairman","ΠΡΟΕΔΡΕΥΩΝ",74,"",74
"45541","
"," Δεν το λέω για εσάς. Εσείς δεν ήσασταν στην Αίθουσα και το σέβομαι. Απλώς θέλω να πω: Συμφώνησε ποιος με ποιον, για να υπάρχει έκπτωση στα δικαιώματα των Κοινοβουλευτικών Εκπροσώπων;",361808,""," ΜΑΡΙΝΑ ΧΡΥΣΟΒΕΛΩΝΗ",297,"",297
"45542"," 
"," Κανείς δεν συμφώνησε.",361809,"Chairman","ΠΡΟΕΔΡΕΥΩΝ",74,"",74
"45543"," 
"," Εμείς οι Ανεξάρτητοι Έλληνες δεν συμφωνήσαμε πάντως.",361810,""," ΜΑΡΙΝΑ ΧΡΥΣΟΒΕΛΩΝΗ",297,"",297
"45544","
"," Κανείς δεν συμφώνησε. Υπήρξε πρόταση του Προεδρείου, η οποία, από ό,τι βλέπω, δεν γίνεται δεκτή και εγώ θα συνεχίσω. Δεν έχω πρόθεση εγώ να αντιδικήσω. Απλώς, επειδή ακούω και κάποια πράγματα τα οποία δεν θεωρώ σωστά, αν πάμε με βάση τον κατάλογο και τους χρόνους, δεν στέκει τίποτα από αυτά που λέγονται στην Αίθουσα από πολλούς. Μην είμαστε υπερβολικοί και κυρίως μην είμαστε αντιφατικοί. Ο χρόνος είναι συγκεκριμένος, αν θέλουμε να τηρήσουμε την διαδικασία που έχουμε αποφασίσει.
ΑΝΔΡΕΑΣ ΨΥΧΑΡΗΣ: Τι ώρα θα γίνει η ψηφοφορία;",361811,"Chairman","ΠΡΟΕΔΡΕΥΩΝ",74,"",74
"45545"," 
"," Κατά την απόφαση του Τμήματος μέχρι τώρα που υπάρχει, στις 20.00’ αρχίζει η ψηφοφορία. 
ΑΝΔΡΕΑΣ ΨΥΧΑΡΗΣ: Ας μιλήσει όποιος θέλει μέχρι τότε.",361812,"Chairman","ΠΡΟΕΔΡΕΥΩΝ",74,"",74
"45546"," 
"," Ας μιλήσει όποιος θέλει μέχρι τότε.",361813,""," ΑΘΑΝΑΣΙΟΣ ΜΠΟΥΡΑΣ",201,"",201
"45547"," 
"," Αν πάμε έτσι, υπάρχει μια πρόταση να εξαντλήσουμε το χρόνο. Εάν πάμε όμως έτσι, το Προεδρείο έχει μια δυσκολία. Εγώ διαπιστώνω ότι όντως ο κ. Σκρέκας μίλησε οκτώ λεπτά μόνο, διαπιστώνω ότι η κ. Χρυσοβελώνη μίλησε μόνο δώδεκα λεπτά, ενώ άλλοι έχουν μιλήσει πολύ περισσότερο. Άρα, θα αρχίσω με αυτήν τη διαδικασία.",361814,"Chairman","ΠΡΟΕΔΡΕΥΩΝ",74,"",74
"45548","
"," Ο κ. Σκρέκας παραιτείται του δικαιώματός του να μιλήσει.",361815,""," ΑΘΑΝΑΣΙΟΣ ΜΠΟΥΡΑΣ",201,"",201
"45549"," 
"," Όχι, κύριε γραμματέα, δεν παραιτούμαι του δικαιώματός μου. Οι άλλοι έχουν μιλήσει. Μέχρι τις 20.00΄ έχουμε ώρα.",361816,""," ΚΩΝΣΤΑΝΤΙΝΟΣ ΣΚΡΕΚΑΣ",254,"",254
"45550","
"," Κύριε Πρόεδρε, θα ήθελα τον λόγο.",361817,""," ΔΗΜΗΤΡΙΟΣ ΣΑΛΤΟΥΡΟΣ",245,"",245
"45551"," 
"," Ο κ. Σαλτούρος θέλει να πει κάτι. Δεν έχει μιλήσει καθόλου. Είναι ειδικός αγορητής. 
Ορίστε, κύριε Σαλτούρο, έχετε τον λόγο.",361818,"Chairman","ΠΡΟΕΔΡΕΥΩΝ",74,"",74
"45552"," 
"," Κατ’ αρχάς, κύριε Πρόεδρε, έχω να δηλώσω ότι εγώ παραιτούμαι του δικαιώματος δευτερολογίας.",361819,""," ΔΗΜΗΤΡΙΟΣ ΣΑΛΤΟΥΡΟΣ",245,"",245
"45553","
"," Ευχαριστώ πολύ.",361820,"Chairman","ΠΡΟΕΔΡΕΥΩΝ",74,"",74
"45554","
"," Και λυπάμαι, γιατί τελούσα εν πλάνη. Είχα την αίσθηση ότι στις 20.00΄ θα γίνει η ψηφοφορία.",361821,""," ΔΗΜΗΤΡΙΟΣ ΣΑΛΤΟΥΡΟΣ",245,"",245
"45555"," 
"," Θα γίνει. Δεν μπορεί αυτό να ανακληθεί.",361822,"Chairman","ΠΡΟΕΔΡΕΥΩΝ",74,"",74
"45556","
"," Η εντύπωση που είχα θεωρώ ότι ήταν απόρροια συμφωνίας όλων μας, κοινοβουλευτικών και εισηγητών.",361823,""," ΔΗΜΗΤΡΙΟΣ ΣΑΛΤΟΥΡΟΣ",245,"",245
"45557"," 
"," Προχωρούμε, για να μην χάσουμε τον χρόνο. Ο κ. Σκρέκας θα πάρει τον λόγο για τρία λεπτά και για τρία λεπτά η κ. Χρυσοβελώνη.",361824,"Chairman","ΠΡΟΕΔΡΕΥΩΝ",74,"",74
"45558"," 
"," Τρία λεπτά;",361825,""," ΜΑΡΙΝΑ ΧΡΥΣΟΒΕΛΩΝΗ",297,"",297
"45559"," 
"," Για να τηρήσουμε τη συμφωνία που έχει γίνει. Προτείνετε στο Τμήμα, αν θέλετε, να αλλάξει η προηγούμενη απόφαση.",361826,"Chairman","ΠΡΟΕΔΡΕΥΩΝ",74,"",74
"45560"," 
"," Οκτώ συν τέσσερα λεπτά, όσο προβλέπεται.",361827,""," ΜΑΡΙΝΑ ΧΡΥΣΟΒΕΛΩΝΗ",297,"",297
"45561"," 
"," Κύριε Πρόεδρε, εγώ παραχωρώ το χρόνο μου στην Κοινοβουλευτική Εκπρόσωπο των Ανεξαρτήτων Ελλήνων.",361828,""," ΚΩΝΣΤΑΝΤΙΝΟΣ ΣΚΡΕΚΑΣ",254,"",254
"45562"," 
"," Ο κ. Σκρέκας παραιτείται. 
Τον λόγο έχει η κ. Χρυσοβελώνη.",361829,"Chairman","ΠΡΟΕΔΡΕΥΩΝ",74,"",74
"45563"," 
"," Δεν θα μιλήσετε, κύριε Σκρέκα;",361830,""," ΜΑΡΙΝΑ ΧΡΥΣΟΒΕΛΩΝΗ",297,"",297
"45564"," 
"," Παραχωρώ το χρόνο μου σε εσάς, κυρία Χρυσοβελώνη.",361831,""," ΚΩΝΣΤΑΝΤΙΝΟΣ ΣΚΡΕΚΑΣ",254,"",254
"45565"," 
"," Κύριε Πρόεδρε, να καταγραφεί ότι εμείς στηρίζουμε….",361832,""," ΚΩΝΣΤΑΝΤΙΝΟΣ ΤΡΙΑΝΤΑΦΥΛΛΟΣ",276,"",276
"45566"," 
"," Εμείς στηρίζουμε τον Πρόεδρο στην απόφαση που πήραμε.",361833,""," ΑΘΑΝΑΣΙΟΣ ΜΠΟΥΡΑΣ",201,"",201
"45567","
"," Δύσκολο καθήκον. Ο κ. Μαρκογιαννάκης θα με αντικαταστήσει. 
Ορίστε, κυρία Χρυσοβελώνη.",361834,"Chairman","ΠΡΟΕΔΡΕΥΩΝ",74,"",74
"45568"," 
"," Κύριε Υπουργέ, μίλησα χθες στην έναρξη της διαδικασίας για μια κατάπτυστη νομοθετική διαδικασία και πραγματικά το εννοώ. Είδαμε να καταθέτετε χθες στο Τμήμα διάφορες δήθεν νομοθετικές βελτιώσεις. Και λέω «δήθεν», γιατί ούτε νομοτεχνικές ούτε βελτιώσεις ήταν. Διαπιστώσατε, δηλαδή, λάθη και παραλείψεις στο νομοσχέδιο σας με καθυστέρηση πάνω από τρεις μήνες από τότε που το πρωτοκαταθέσατε στη Βουλή. Πρόκειται φυσικά για παρωδία νομοθετικής επεξεργασίας, η οποία γελοιοποιεί το Υπουργείο Περιβάλλοντος και τη συγκυβέρνηση γενικότερα. Στην ουσία επρόκειτο για προσθήκες, οι οποίες μπήκαν από το παράθυρο για να γλυτώσετε -έτσι νομίσατε βεβαίως- τον κόπο της κανονικής επεξεργασίας τους από την αρμόδια επιτροπή και να μπερδέψετε τους Βουλευτές.
Σας ρωτάω όμως, κύριε Υπουργέ: Γιατί δεν τα συζητήσατε όλα αυτά, τις δεκάδες σελίδες αλλαγών της τελευταίας στιγμής στην αρμόδια επιτροπή της Βουλής; Τι φοβηθήκατε, λοιπόν; 
Ας πάρω για παράδειγμα την πρώτη τροπολογία-έκτρωμα, την οποία κατέθεσε ο Υπουργός κ. Μανιάτης. Γιατί δεν φέρατε, κύριε Υπουργέ -αφού εν τέλει κόπτεστε τόσο πολύ- μια ξεχωριστή τροπολογία που να εγγυάται καθαρά και ξάστερα τα εργασιακά και ασφαλιστικά δικαιώματα των μεταφερόμενων στη μικρή ΔΕΗ; Ποιος σας εμπόδισε; Οι υποτιθέμενοι επενδυτές, ο κ. Σαμαράς ή μήπως ο κ. Βενιζέλος; Σας είπε άραγε κάποιος ότι βάζοντας υπό πενταετή προθεσμία τα δικαιώματα των εργαζομένων θα δημιουργήσετε υπεραξίες για τους δήθεν επενδυτές τους οποίους μόνο εσείς γνωρίζετε; 
Για το να το ξεκαθαρίσουμε, κύριε Υπουργέ. Όσα κόλπα και να κάνετε, όσες δήθεν βελτιώσεις και να φέρετε, εμείς σε κάθε περίπτωση θα καταψηφίσουμε το ξεπούλημα της μικρής ΔΕΗ σε λογιστικές τιμές που εδώ δεν έχουν καμμία απολύτως σχέση με την πραγματική της αξία. 
Οι Ανεξάρτητοι Έλληνες δεν καταψηφίζουμε απλώς, αλλά καταδικάζουμε την εν λόγω εκπρόθεσμη τροπολογία σας, η οποία βλάπτει ξεκάθαρα το δημόσιο συμφέρον. Γι’ αυτήν την τροπολογία, κύριε Υπουργέ, ασχέτως συνυπογραφόντων, θεωρούμε ότι φέρετε εσείς προσωπικά βαρύτατη ευθύνη. 
Οι Ανεξάρτητοι Έλληνες θέλουμε να καταγραφεί αυτό στα Πρακτικά με τρόπο σαφή και μη επιδεχόμενο καμμίας αμφισβήτησης. Οι ευθύνες για αυτό το νομοσχέδιο δεν είναι μόνο πολιτικές. Η επόμενη Κυβέρνηση οφείλει νομικά και ηθικά να αναζητήσει όλες τις ευθύνες, οποιονδήποτε και αν βαρύνουν για το έκτρωμα αυτό αυτής της μικρής ΔΕΗ, οπουδήποτε και αν βρίσκονται, χωρίς ασυλίες και εξαιρέσεις. Για μας είναι αυτονόητο τόσο πολιτικά όσο και νομικά.
Για τις άλλες δύο εκπρόθεσμες τροπολογίες του κ. Μανιάτη περί μετεγκατάστασης οικισμών λόγω εξορυκτικής δραστηριότητας και απαλλοτριώσεων λιγνιτικών πεδιών τοποθετήθηκε η δική μας αγορήτρια κ. Μακρή και γι’ αυτό εγώ θεωρώ ότι δεν χρειάζεται να πω περισσότερα.
Συνεχίζω για τη «φωτογραφική» και ουρανοκατέβατη –αν μου επιτρέπετε τον όρο- τροπολογία δύο συναδέλφων της Νέας Δημοκρατίας που αφορά το εξαιρετικά τεχνικό και ειδικό θέμα της τιμολόγησης του φυσικού αερίου. Εξ ου, λοιπόν, και ο όρος «φωτογραφική τροπολογία» που χρησιμοποίησα. Στο αν είναι όντως ουρανοκατέβατη φαντάζομαι ότι θα μας απαντήσετε εσείς, κύριε Υπουργέ. Πραγματικά, δεν γνώριζα ότι ο κ. Βεσυρόπουλος ή ο κ. Κυριαζίδης διαθέτουν τόσο βαθιές οικονομοτεχνικές γνώσεις στην εμπορία ενέργειας, για να εισηγηθούν μια τόσο «φωτογραφική» τροπολογία. Ελπίζω μόνο να μην πρόκειται για προσυνεννοημένη υπουργική τροπολογία. Θέλω να πιστεύω, δηλαδή, πως δεν πρόκειται για ένα προκάτ κείμενο, που προτίμησε κάποιος να φορτώσει στους Βουλευτές της Νέας Δημοκρατίας, για να αποποιηθεί αργότερα την ευθύνη της προώθησης της συγκεκριμένης «φωτογραφικής» τροπολογίας.
Τα λέω όλα αυτά, κύριε Υπουργέ, καθώς πραγματικά ήλπιζα ότι δεν θα την κάνατε δεκτή και ότι θα με είχατε διαψεύσει όχι μόνο εμένα, αλλά και κάθε άλλο δύσπιστο Βουλευτή που θα αναρωτηθεί από πού αλήθεια προήλθε η εν λόγω τροπολογία μέσα στο γενικό χαμό του συζητούμενου νομοσχεδίου.
Απλά το αναφέρω γιατί παρατήρησα μια ομολογουμένως αξιοπερίεργη εμμονή των κυρίων Βεσυρόπουλου και Κυριαζίδη, οι οποίοι μέσα σε διάστημα λίγων ημερών κατέθεσαν δύο φορές το ίδιο ακριβώς κείμενο. Φαίνεται λοιπόν ότι η επιμονή τους ανταμείφθηκε από εσάς, κύριε Υπουργέ. 
Κύριε Πρόεδρε, κυρίες και κύριοι συνάδελφοι, δεν θα μακρηγορήσω. Θα μείνω σε δύο μόνο σημεία που ακούστηκαν από Βουλευτές της Νέας Δημοκρατίας προς υπεράσπιση του νομοσχεδίου σας. Το πρώτο σημείο είναι ο ψευδής ισχυρισμός ότι η ύπαρξη της μικρής ΔΕΗ είναι προαπαιτούμενο της ευρωπαϊκής νομοθεσίας και όχι του μνημονίου. 
Μάλιστα, άκουσα από τον κ. Γεωργιάδη το εξής εξωφρενικό, ότι πουθενά, δηλαδή, στο μνημόνιο δεν προσδιορίζεται ως προαπαιτούμενο το ξεπούλημα του 30% της ΔΕΗ. Προφανώς, εκείνη την περίοδο ο κ. Γεωργιάδης ήταν απασχολημένος ως Υπουργός Υγείας με άλλα θέματα και δεν πρόλαβε να διαβάσει το μνημόνιο, όπως ο κ. Χρυσοχοΐδης. Καλό είναι, λοιπόν, τώρα που έχει πολύ χρόνο να ανοίξει, για παράδειγμα, την τελευταία έκθεση της Ευρωπαϊκής Επιτροπής και να μελετήσει το κεφάλαιο για τις ενεργειακές υποχρεώσεις της χώρας. Όταν λέω «ενεργειακές υποχρεώσεις της χώρας», προφανώς, εννοώ -και το διευκρινίζω αυτό για τον κ. Γεωργιάδη -τις δεσμεύσεις τις οποίες με ακραία εθελοδουλία ανέλαβε η συγκυβέρνηση έναντι της τρόικας.
Αυτό, για όσους δεν το γνωρίζουν, λέγεται μνημόνιο και δεν έχει καμμία απολύτως σχέση με την ευρωπαϊκή νομοθεσία. Τα πράγματα είναι πολύ απλά και πολύ καθαρά, για όσους δεν θέλουν να διαστρεβλώνουν την αλήθεια και να παραπληροφορούν τον ελληνικό λαό.
Ακούστηκε, επίσης, από κάποια συνάδελφο του ΣΥΡΙΖΑ, την κ. Τριανταφύλλου νομίζω, το πρωί πως εκείνοι οι Βουλευτές της Νέας Δημοκρατίας-η ίδια αναφερόταν στον κ. Καράογλου- που λένε τα παραπάνω μυθεύματα, το πράττουν ενσυνείδητα, προκειμένου να εξασφαλίσουν κάποια θέση σε επόμενο ανασχηματισμό. 
Δεν είναι κακό. Ήταν απλά η γνώμη μιας συναδέλφου, που αναγνώρισε συγκεκριμένα κίνητρα στους υπερασπιστές του ξεπουλήματος της ΔΕΗ. Για κάποιο λόγο όμως, αντί να διαμαρτυρηθεί ο κ. Καράογλου, στον οποίο απευθυνόταν η συγκεκριμένη κριτική, ακούσαμε κατάπληκτο τον κ. Γεωργιάδη να ζητάει το λόγο και μάλιστα επί προσωπικού. 
Δεν νομίζω ότι υπήρχε οποιαδήποτε προσωπική διάσταση στην παρατήρηση αυτή, αλλά το γεγονός ότι ο τέως Υπουργός Υγείας θεώρησε σκόπιμο να πάρει τον λόγο με αυτήν την αφορμή, πιστεύω ότι επιβεβαιώνει τη λαϊκή ρήση ότι «όποιος έχει τη μύγα μυγιάζεται». 
Ακούστηκαν, επίσης, διάφορες συγκρίσεις της συζητούμενης ιδιωτικοποίησης της ΔΕΗ, μέσω της απόσχισης του 30% του δυναμικού της και παλαιότερων, όπως αυτή του ΟΤΕ. Είναι ένα αγαπημένο επιχείρημα διαφόρων, κυρίως νεοδημοκρατών Βουλευτών, οι οποίοι προσπαθούν να μας πείσουν για το άνοιγμα του ανταγωνισμού που θα επέλθει μέσα από τη δημιουργία νέων εταιρειών παραγωγής ενέργειας. 
Κανείς, φυσικά, από τους καλούς συναδέλφους που καταφεύγουν σε τέτοια φαντασιακά επιχειρήματα δεν έκρινε σκόπιμο να πει όλη την αλήθεια.",361835,""," ΜΑΡΙΝΑ ΧΡΥΣΟΒΕΛΩΝΗ",297,"",297
"45569"," 
"," Κυρία συνάδελφε, παρακαλώ ολοκληρώστε.  
(Θόρυβος στην Αίθουσα)",361836,"Chairman","ΠΡΟΕΔΡΕΥΩΝ",74,"",74
"45570","
"," Κύριε Πρόεδρε, είναι πολύ άσχημο να μιλάς και να ακούγεται από κάτω αυτή η κατάσταση.",361837,""," ΜΑΡΙΝΑ ΧΡΥΣΟΒΕΛΩΝΗ",297,"",297
"45571","
"," Το γνωρίζω, αλλά κι εσείς κάντε μία προσπάθεια διότι είμαστε εκτός χρόνου.",361838,"Chairman","ΠΡΟΕΔΡΕΥΩΝ",74,"",74
"45572"," 
"," Όση προσπάθεια όμως κι αν κάνω, η προσοχή αποσπάται. 
Γιατί όταν θέλεις να παραπληροφορήσεις και να διαστρεβλώσεις, το καλύτερο μέσο προπαγάνδας είναι πάντοτε να λες τη μισή αλήθεια. Για να πούμε, λοιπόν, όλη την αλήθεια, θα πρέπει να επαναλάβουμε ότι καμμία ιδιωτικοποίηση στην Ελλάδα στο παρελθόν, αλλά και οπουδήποτε αλλού στον κόσμο, δεν έγινε ποτέ με ταυτόχρονη εκχώρηση πελατολογίου της δημόσιας στην ιδιωτική επιχείρηση. 
Αυτό δεν είναι μόνο μια παγκόσμια πρωτοτυπία της συγκυβέρνησης, που δεν έχει συμβεί πουθενά αλλού στο παρελθόν, αλλά συνιστά αντισυνταγματική ρύθμιση, όπως επεσήμανε και η Επιστημονική Υπηρεσία της Βουλής, αναλύοντας τα άρθρα 9 και 10 του νομοσχεδίου. 
Οι Ανεξάρτητοι Έλληνες, κυρίες και κύριοι συνάδελφοι, σε σχέση με την αντισυνταγματικότητα του νομοσχεδίου, προσθέτουμε και την εξής διάσταση, που προφανώς διέλαθε της προσοχής της Επιστημονικής Υπηρεσίας της Βουλής. Αναφέρομαι στο άρθρο 8, που προβλέπει ότι παραχωρήσεις και επιχορηγήσεις του κράτους, υπέρ και προς τη «ΔΕΗ Α.Ε», που σχετίζονται με περιουσιακά στοιχεία της νέας εταιρείας, δηλαδή της μικρής ΔΕΗ, μεταβιβάζονται αυτοδικαίως μαζί με εγγυήσεις που έχουν δοθεί, υπέρ της μεγάλης ΔΕΗ.
Με δυο λόγια, πέραν του προφανούς ζητήματος της συνέχισης κρατικών ενισχύσεων, άμεσα και έμμεσα, στο νέο ιδιώτη….",361839,""," ΜΑΡΙΝΑ ΧΡΥΣΟΒΕΛΩΝΗ",297,"",297
"45573"," 
"," Δεν μας βοηθάτε όμως, κυρία Χρυσοβελώνη. Είμαστε στην τελευταία στιγμή. Έγινε μία διαδικασία με κάποια προβλήματα. Προσπαθεί το Προεδρείο να ολοκληρώσει τη διαδικασία.",361840,"Chairman","ΠΡΟΕΔΡΕΥΩΝ",74,"",74
"45574","
"," Μπορεί να είμαστε στην τελευταία στιγμή, μπορεί να θέλουν οι κύριοι της συγκυβέρνησης να τελειώνουν για να πάνε να ξεκουραστούν ή να δουν ποδόσφαιρο, αλλά εν πάση περιπτώσει δεν είναι διαδικασία αυτή. 
(Θόρυβος στην Αίθουσα-Διαμαρτυρίες)",361841,""," ΜΑΡΙΝΑ ΧΡΥΣΟΒΕΛΩΝΗ",297,"",297
"45575"," 
"," Δεν ντρέπεστε;",361842,""," ΦΩΤΕΙΝΗ ΠΙΠΙΛΗ",237,"",237
"45576","
"," Έλεος επιτέλους! Λίγος σεβασμός!",361843,""," ΜΑΡΙΝΑ ΧΡΥΣΟΒΕΛΩΝΗ",297,"",297
"45577"," 
"," Ντροπή σας!",361844,""," ΦΩΤΕΙΝΗ ΠΙΠΙΛΗ",237,"",237
"45578","
"," Τι θέλετε, κυρία Πιπιλή; Η ντροπή είναι σε εσάς που αντιδράτε έτσι!",361845,""," ΜΑΡΙΝΑ ΧΡΥΣΟΒΕΛΩΝΗ",297,"",297
"45579","
"," Είναι ντροπή να λέτε τέτοια πράγματα για συναδέλφους. Να ανακαλέσετε.   
(Θόρυβος στην Αίθουσα-Διαμαρτυρίες)",361846,""," ΗΛΙΑΣ ΒΛΑΧΟΓΙΑΝΝΗΣ",33,"",33
"45580"," 
"," Ντροπή σας είναι! Ξεπουλάτε το 30% της ΔΕΗ και βαριέστε να ακούσετε, γιατί θέλετε να κουκουλώσετε τις ανομίες σας.",361847,""," ΜΑΡΙΝΑ ΧΡΥΣΟΒΕΛΩΝΗ",297,"",297
"45581","
"," Ντροπή σας! Να ανακαλέσει!",361848,""," ΦΩΤΕΙΝΗ ΠΙΠΙΛΗ",237,"",237
"45582"," 
"," Αυτή είναι ντροπή. Ντροπή και αίσχος!
Είναι εικόνα Κοινοβουλίου αυτή;",361849,""," ΜΑΡΙΝΑ ΧΡΥΣΟΒΕΛΩΝΗ",297,"",297
"45583"," 
"," Αυτό είναι το επίπεδό σας το χαμηλό, η στάθμη σας.",361850,""," ΦΩΤΕΙΝΗ ΠΙΠΙΛΗ",237,"",237
"45584"," 
"," Παρακαλώ να κλείσουν τα μικρόφωνα. 
(Θόρυβος στην Αίθουσα)",361851,"Chairman","ΠΡΟΕΔΡΕΥΩΝ",74,"",74
"45585"," 
"," Κυρία Πιπιλή, είστε η τελευταία που μπορεί να μιλάει. Ήρθατε τώρα στην Αίθουσα και δεν δικαιούστε να μιλάτε.",361852,""," ΜΑΡΙΝΑ ΧΡΥΣΟΒΕΛΩΝΗ",297,"",297
"45586","
"," Εγώ δεν βγήκα με πεντακόσιους σταυρούς, όπως βγήκατε εσείς, τυχαία. 
Άντε, εξυπνάκια.",361853,""," ΦΩΤΕΙΝΗ ΠΙΠΙΛΗ",237,"",237
"45587"," 
"," Ποιος είναι ο εξυπνάκιας; 
(Θόρυβος στην Αίθουσα)",361854,""," ΜΑΡΙΝΑ ΧΡΥΣΟΒΕΛΩΝΗ",297,"",297
"45588"," 
"," Παρακαλώ να κλείσουν τα μικρόφωνα.",361855,"Chairman","ΠΡΟΕΔΡΕΥΩΝ",74,"",74
"45589","
"," Καταλάβατε τι εκστομίσατε, κυρία μου;",361856,""," ΦΩΤΕΙΝΗ ΠΙΠΙΛΗ",237,"",237
"45590"," 
"," Εσείς με ποιο λόγο απευθύνεστε σε μένα; Ντροπή σας!",361857,""," ΜΑΡΙΝΑ ΧΡΥΣΟΒΕΛΩΝΗ",297,"",297
"45591","
"," Κύριε Πρόεδρε, προσβάλλει όλο το Κοινοβούλιο.",361858,""," ΗΛΙΑΣ ΒΛΑΧΟΓΙΑΝΝΗΣ",33,"",33
"45592"," 
"," Εάν αφήσετε, το Προεδρείο θα κάνει τη δουλειά του. 
(Θόρυβος στην Αίθουσα)",361859,"Chairman","ΠΡΟΕΔΡΕΥΩΝ",74,"",74
"45593","  
"," Με δυο λόγια, πέραν του προφανούς ζητήματος της συνέχισης κρατικών ενισχύσεων, άμεσα και έμμεσα στο νέο ιδιώτη-ιδιοκτήτη, υπάρχει πάνω απ’ όλα το ζήτημα τού γιατί εσείς, κύριε Υπουργέ, θεωρείτε απαραίτητο να συνοδεύσετε τη διάσπαση της ΔΕΗ με τέτοια δώρα-προίκα στον άγνωστο επενδυτή που θα έρθει. 
Προφανώς, γιατί έτσι πιστεύετε ότι η μικρή ΔΕΗ δεν είναι από μόνη της αρκετά θελκτική και πολύφερνη νύφη, αλλά χρειάζεται να βάλετε και κάτι παραπάνω, για να κάνετε την προσφορά πιο δελεαστική. 
Και κλείνω, λοιπόν, κύριε Πρόεδρε, την τοποθέτησή μου, για να μην ενοχλούνται οι κύριοι συνάδελφοι της συγκυβέρνησης και να προχωρήσουν το έργο του ξεπουλήματος της ΔΕΗ με μεγαλύτερη άνεση.",361860,""," ΜΑΡΙΝΑ ΧΡΥΣΟΒΕΛΩΝΗ",297,"",297
"45594","
"," Εντάξει! Θα σώσετε εσείς την Ελλάδα.",361861,""," ΗΛΙΑΣ ΒΛΑΧΟΓΙΑΝΝΗΣ",33,"",33
"45595"," 
"," Πάντως όχι εσείς. 
(Χειροκροτήματα από την πτέρυγα των ΑΝΕΛ)",361862,""," ΜΑΡΙΝΑ ΧΡΥΣΟΒΕΛΩΝΗ",297,"",297
"45596","
"," Η ένταση αυτή θα μπορούσε να αξιοποιηθεί θετικά, αφού σας ενημερώσω…",361863,"Chairman","ΠΡΟΕΔΡΕΥΩΝ",74,"",74
"45597","
"," Κύριε Πρόεδρε, οφείλετε να καλύψετε τους συναδέλφους. 
(Θόρυβος στην Αίθουσα)",361864,""," ΗΛΙΑΣ ΒΛΑΧΟΓΙΑΝΝΗΣ",33,"",33
"45598"," 
"," Παρακαλώ, καθίστε κάτω. Θέλετε να ακούσετε ή να διακόψουμε τη συνεδρίαση; 
Είχαμε να συζητήσουμε ένα πάρα πολύ δύσκολο νομοσχέδιο, με τεράστιες διαφορές απόψεων.
Θέλω να σας ενημερώσω λοιπόν ότι η Βουλή και το Προεδρείο, με τη βοήθεια πολλών από εσάς, όχι όλων, καταφέραμε να κάνουμε το εξής. Μέχρι τις 20:00’ να έχουν μιλήσει πενήντα Βουλευτές, οκτώ ειδικοί αγορητές και οκτώ Κοινοβουλευτικοί Εκπρόσωποι, δηλαδή μίλησε το 66% του Τμήματος, με άνεση χρόνου. Και είδατε πως μία αστοχία του ενός ή του άλλου μπορεί να τινάξει όλη τη διαδικασία στον αέρα. Και αυτό δεν επιτυγχάνεται χωρίς της συμφωνία όλων και χωρίς κάποιες μικροπαραχωρήσεις. 
Με συγχωρείτε γι’ αυτήν την επισήμανση, αλλά κι εμείς που καθόμαστε εδώ από το πρωί προσπαθούμε, ακριβώς, να βρίσκουμε διεξόδους σε αυτά τα προβλήματα. 
Για να είμαι κι εγώ συνεπής σε αυτό που είπα και παραβιάζοντας κάποιους κώδικες για πέντε, δέκα λεπτά, εάν επιμένει ο κ. Ψύρρας και ο κ. Λαφαζάνης, έχουν από τρία λεπτά. 
Και παρακαλώ τον κ. Μαρκογιαννάκη να παραλάβει την Έδρα. 
(Στο σημείο αυτό την Προεδρική Έδρα καταλαμβάνει ο Γ΄ Αντιπρόεδρος της Βουλής κ. ΧΡΗΣΤΟΣ ΜΑΡΚΟΓΙΑΝΝΑΚΗΣ )",361865,"Chairman","ΠΡΟΕΔΡΕΥΩΝ",74,"",74
"45599","
"," Δεν βλέπω να επιμένει κανείς συνάδελφος να μιλήσει.",361866,"Chairman","ΠΡΟΕΔΡΕΥΩΝ",175,"",175
"45600","
"," Παρακαλώ, ζητώ τον λόγο.",361867,""," ΠΑΝΑΓΙΩΤΗΣ ΛΑΦΑΖΑΝΗΣ",160,"",160
"45601","
"," Και εγώ, κύριε Πρόεδρε.",361868,""," ΘΩΜΑΣ ΨΥΡΡΑΣ",300,"",300
"45602","
"," Προσέξτε, κύριε Λαφαζάνη, έχετε δευτερολογήσει και έχει μιλήσει και ο Πρόεδρος του κόμματός σας. Κανονικά τώρα δεν δικαιούστε τον λόγο, αλλά αφού είπε ο κ. Δραγασάκης για τρία λεπτά, θα σας τα δώσω. 
Κύριε Λαφαζάνη, έχετε τον λόγο για τρία λεπτά.",361869,"Chairman","ΠΡΟΕΔΡΕΥΩΝ",175,"",175
"45603","
"," Δεν θα επανέλθω, κύριε Πρόεδρε, σε όλη την τοποθέτηση που έχουμε κάνει και στην ανάγκη να αποσυρθεί αυτό το έκτρωμα το οποίο εισάγει η Κυβέρνηση με τον τρόπο που το εισάγει και ακολουθούνται εδώ διαδικασίες περίεργες, προκειμένου να ψηφιστεί. 
Θα ήθελα, όμως, να κάνω ορισμένες επισημάνσεις επί των τροπολογιών, ορισμένες από τις οποίες εισήχθησαν με έναν αεροπλανικό τρόπο στις 18.00΄, κατά το σύνηθες. Δηλαδή, τι κάνετε; Λείπει και ο κ. Μανιάτης που τις κάνει αποδεκτές και τι γίνεται; Τελειώνει η συζήτηση στις 20.00΄ και έρχεται στις 18.00΄ ο Υπουργός και λέει με άνεση: «Κάνω δεκτές τις τάδε τροπολογίες των Βουλευτών». Μα, είναι νομοθετικό έργο αυτό; Πώς εμείς θα μπορούμε να έχουμε καλύτερη τεκμηρίωση για το τι θα πούμε γι’ αυτές τις τροπολογίες; 
Εάν έχετε υπ’ όψιν σας να κάνετε δεκτές κάποιες τροπολογίες, πείτε από την αρχή της συζήτησης ότι «θα κάνουμε δεκτές αυτές και αυτές», για να εισαχθούν στη συζήτηση. Οι τροπολογούντες να μιλήσουν και να πουν γιατί εισάγουν τις τροπολογίες. Ο κύριος Υπουργός να εξηγήσει γιατί κάνει δεκτές τις τροπολογίες. Δεν γίνονται έτσι αυτά τα πράγματα, γιατί έτσι περνούν ολόκληρα νομοσχέδια. 
Έχουμε να κάνουμε εδώ ορισμένες παρατηρήσεις, οι οποίες έχουν μία ειδική σημασία. 
Πρώτον, λέτε ότι διασφαλίζετε τις εργασιακές σχέσεις με τη μεταβίβαση των περιουσιακών στοιχείων στη μικρή ΔΕΗ και του προσωπικού. Εργασιακές σχέσεις διασφαλίζετε; Διασφαλίζετε απολύσεις, ασφαλιστικά δικαιώματα. Οι διατυπώσεις που έχετε εδώ αποδεικνύουν ότι δεν διασφαλίζετε απολύτως τίποτα. Στην ουσία αυτά θα ισχύουν, στο βαθμό που θα ισχύουν, μόνο κατά την περίοδο που η θυγατρική της ΔΕΗ, η μικρή ΔΕΗ στην οποία θα έχουν μεταβιβαστεί τα περιουσιακά στοιχεία, δεν θα έχει πωληθεί. Δηλαδή, στη μεταβατική περίοδο μέχρι την πώλησή της διασφαλίζετε, αν διασφαλίζετε, ορισμένα πράγματα. Από εκεί και πέρα, όλοι οι εργαζόμενοι, ασφαλιστικά δικαιώματα και άλλα μένουν μετέωρα και ισχύει το δίκαιο του εργοδότη, δηλαδή εργασιακές σχέσεις μεσαίωνα στον ιδιωτικό τομέα.
Δεύτερον, εδώ εισάγετε μία ρύθμιση με την οποία επωμίζεται το δημόσιο σειρά από απαλλοτριώσεις για το κοινωνικό αγαθό, όπως λέτε, του ηλεκτρισμού, τις οποίες θα τις πληρώνει το δημόσιο και θα τις αξιοποιεί είτε η μικρή ΔΕΗ…
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)",361870,""," ΠΑΝΑΓΙΩΤΗΣ ΛΑΦΑΖΑΝΗΣ",160,"",160
"45604","
"," Παρακαλώ, κύριε Λαφαζάνη.",361871,"Chairman","ΠΡΟΕΔΡΕΥΩΝ",175,"",175
"45605","
"," Τελειώνω, κύριε Πρόεδρε.",361872,""," ΠΑΝΑΓΙΩΤΗΣ ΛΑΦΑΖΑΝΗΣ",160,"",160
"45606","
"," Τελειώστε!",361873,"Chairman","ΠΡΟΕΔΡΕΥΩΝ",175,"",175
"45607","
"," Είτε η μικρή ΔΕΗ θα τις αξιοποιεί είτε η μεγάλη ΔΕΗ που θα έχετε δώσει σε στρατηγικό επενδυτή μαζί με το μάνατζμεντ. 
(Στο σημείο αυτό επανειλημμένα κτυπάει το κουδούνι λήξεως του χρόνου ομιλίας του κυρίου Βουλευτή)",361874,""," ΠΑΝΑΓΙΩΤΗΣ ΛΑΦΑΖΑΝΗΣ",160,"",160
"45608","
"," Ευχαριστούμε πολύ.",361875,"Chairman","ΠΡΟΕΔΡΕΥΩΝ",175,"",175
"45609","
"," Δηλαδή, κοινωνικό αγαθό θα είναι ο ηλεκτρισμός όσον αφορά τις απαλλοτριώσεις που θα κάνει το δημόσιο και θα τις πληρώνει ο φορολογούμενος…",361876,""," ΠΑΝΑΓΙΩΤΗΣ ΛΑΦΑΖΑΝΗΣ",160,"",160
"45610","
"," Ευχαριστούμε πολύ, κύριε Λαφαζάνη.",361877,"Chairman","ΠΡΟΕΔΡΕΥΩΝ",175,"",175
"45611","
"," Η αξιοποίηση και η εκμετάλλευση θα γίνεται...",361878,""," ΠΑΝΑΓΙΩΤΗΣ ΛΑΦΑΖΑΝΗΣ",160,"",160
"45612","
"," Ευχαριστούμε πολύ.",361879,"Chairman","ΠΡΟΕΔΡΕΥΩΝ",175,"",175
"45613"," 
"," Τελειώνω, κύριε Πρόεδρε.",361880,""," ΠΑΝΑΓΙΩΤΗΣ ΛΑΦΑΖΑΝΗΣ",160,"",160
"45614","
"," Πότε θα τελειώσετε;",361881,"Chairman","ΠΡΟΕΔΡΕΥΩΝ",175,"",175
"45615","
"," Μα, είναι σαφές ότι τελειώνω.
Όμως, η αξιοποίηση και η εκμετάλλευσή τους θα γίνεται από ιδιώτες. Σκάνδαλο μεγάλο και δεν έχετε κανένα δικαίωμα να το κάνετε.
Επίσης, όταν τελειώνει η εκμετάλλευση των λιγνιτικών πεδίων, αντί να επιστρέψουν στο δημόσιο, το οποίο τα είχε…",361882,""," ΠΑΝΑΓΙΩΤΗΣ ΛΑΦΑΖΑΝΗΣ",160,"",160
"45616","
"," Κύριε Λαφαζάνη, κάνετε κατάχρηση.",361883,"Chairman","ΠΡΟΕΔΡΕΥΩΝ",175,"",175
"45617","
"," Μιλώ επί των τροπολογιών.",361884,""," ΠΑΝΑΓΙΩΤΗΣ ΛΑΦΑΖΑΝΗΣ",160,"",160
"45618","
"," Κάνετε κατάχρηση.",361885,"Chairman","ΠΡΟΕΔΡΕΥΩΝ",175,"",175
"45619","
"," Αντιλαμβάνεστε ότι μιλώ επί των τροπολογιών. Δεν θέλετε να το ακούσετε; Σας ενδιαφέρουν, πρώτα απ’ όλα…",361886,""," ΠΑΝΑΓΙΩΤΗΣ ΛΑΦΑΖΑΝΗΣ",160,"",160
"45620","
"," Κύριε Λαφαζάνη, έχουμε συμφωνήσει ότι…",361887,"Chairman","ΠΡΟΕΔΡΕΥΩΝ",175,"",175
"45621","
"," Έλεος! Τελειώνω. 
(Θόρυβος στην Αίθουσα)",361888,""," ΠΑΝΑΓΙΩΤΗΣ ΛΑΦΑΖΑΝΗΣ",160,"",160
"45622","
"," Πότε θα τελειώσετε;",361889,"Chairman","ΠΡΟΕΔΡΕΥΩΝ",175,"",175
"45623","
"," Επί των τροπολογιών μιλώ. Φέρατε εδώ τέσσερις τροπολογίες στις 18.00΄!",361890,""," ΠΑΝΑΓΙΩΤΗΣ ΛΑΦΑΖΑΝΗΣ",160,"",160
"45624","
"," Ακούστε, δεν είστε μόνο εσείς εδώ μέσα.",361891,"Chairman","ΠΡΟΕΔΡΕΥΩΝ",175,"",175
"45625","
"," Να τις δεχθούμε, χωρίς να μιλήσουμε κιόλας;",361892,""," ΠΑΝΑΓΙΩΤΗΣ ΛΑΦΑΖΑΝΗΣ",160,"",160
"45626"," 
"," Οι τροπολογίες είναι γνωστές από το πρωί.",361893,"Chairman","ΠΡΟΕΔΡΕΥΩΝ",175,"",175
"45627","
"," Όχι, στις 18.00΄!",361894,""," ΠΑΝΑΓΙΩΤΗΣ ΛΑΦΑΖΑΝΗΣ",160,"",160
"45628","
"," Τι λέτε, κύριε Μαρκογιαννάκη; Πριν από λίγη ώρα τις έφεραν!
(Θόρυβος στην Αίθουσα)",361895,""," ΖΩΗ ΚΩΝΣΤΑΝΤΟΠΟΥΛΟΥ",155,"",155
"45629","
"," Στις 18.10΄ τις έκανε δεκτές ο Υπουργός, κύριε Πρόεδρε.",361896,""," ΑΘΑΝΑΣΙΟΣ ΠΕΤΡΑΚΟΣ",236,"",236
"45630","
"," Έρχεστε, λοιπόν, και λέτε ότι θα απαλλοτριώνει η ΔΕΗ, θα τα δίνει στους ιδιώτες, αλλά όταν τελειώνουν, δεν θα επιστρέφουν πάλι στο δημόσιο. Είναι δυνατόν; Πού θα επιστρέφουν; Πάλι στη ΔΕΗ, την οποία τη δίνετε σε στρατηγικό επενδυτή; Είναι λογικό αυτό; Δεν είναι σκάνδαλο;",361897,""," ΠΑΝΑΓΙΩΤΗΣ ΛΑΦΑΖΑΝΗΣ",160,"",160
"45631"," 
"," Ευχαριστούμε πολύ.",361898,"Chairman","ΠΡΟΕΔΡΕΥΩΝ",175,"",175
"45632","
"," Τέλος, έρχεται εδώ μία τροπολογία που κατέθεσε ο συνάδελφος ο κ. Κυριαζίδης, μαζί με κάποιον άλλον, την οποία είναι αδύνατον να καταλάβουμε τι λέει. Δεν μας εξήγησε ούτε ο Υπουργός γιατί την κάνει δεκτή, δεν δώσατε τον λόγο στο συνάδελφο να μας πει τι εισηγείται ακριβώς και μας διαβεβαιώνει προσωπικά ότι λέει την αλήθεια και είναι αυτά σωστά. Έτσι, όμως, δεν γίνεται νομοθετικό έργο!
(Χειροκροτήματα από την πτέρυγα του ΣΥΡΙΖΑ)",361899,""," ΠΑΝΑΓΙΩΤΗΣ ΛΑΦΑΖΑΝΗΣ",160,"",160
"45633","
"," Κύριε Ψύρρα, έχετε τον λόγο για τρία λεπτά.",361900,"Chairman","ΠΡΟΕΔΡΕΥΩΝ",175,"",175
"45634","
"," Για λιγότερο, κύριε Πρόεδρε.
Θέλω να κάνω μια επισήμανση, σεβόμενος το χρόνο. Έγινε δεκτή μία τροπολογία με γενικό αριθμό 1561 τεσσάρων Βουλευτών του ΠΑΣΟΚ. Απ’ αυτήν την τροπολογία, όπως την είχαμε δει αρχικά, διαγράφηκε μία παράγραφος, η οποία αφορούσε το τίμημα για την πώληση. Λέει συγκεκριμένα: «Το τίμημα για την πώληση δεν θα υπολείπεται της λογιστικής αξίας των εισφερόμενων στοιχείων». Με δεδομένο ότι πολύ συχνά η λογιστική αξία είναι πολύ πιο χαμηλή σε σχέση με την πραγματική αξία και ορισμένες φορές είναι πολύ χαμηλή, ανοίγει ο δρόμος στην πραγματικότητα να πουληθεί η ΔΕΗ και κάτω από τη λογιστική αξία. Τίποτα άλλο.",361901,""," ΘΩΜΑΣ ΨΥΡΡΑΣ",300,"",300
"45635","
"," Κυρίες και κύριοι συνάδελφοι, κηρύσσεται περαιωμένη η συζήτηση επί της αρχής, των άρθρων και των τροπολογιών του νομοσχεδίου του Υπουργείου Περιβάλλοντος, Ενέργειας και Κλιματικής Αλλαγής: «Δημιουργία νέας καθετοποιημένης εταιρείας ηλεκτρικής ενέργειας».
Για την ψήφιση του νομοσχεδίου επί της αρχής και των άρθρων 1, 2, 4, 9 και 10 έχουν υποβληθεί αιτήσεις διεξαγωγής ονομαστικής ψηφοφορίας από Βουλευτές του ΣΥΡΙΖΑ των οποίων τα κείμενα έχουν ως εξής:
(Να καταχωρισθούν οι σελ. 443α έως 443β )",361902,"Chairman","ΠΡΟΕΔΡΕΥΩΝ",175,"",175
"45636","
"," Θα αναγνώσω τον κατάλογο των υπογραφόντων των αιτήσεων ονομαστικής ψηφοφορίας Βουλευτών του ΣΥΡΙΖΑ, για να διαπιστωθεί αν υπάρχει ο απαιτούμενος από τον Κανονισμό αριθμός για την υποβολή τους.
Επί της αρχής: 
Ο κ. Πετράκος Αθανάσιος. Παρών.
Ο κ. Λαφαζάνης Παναγιώτης. Παρών.
Ο κ. Διαμαντόπουλος Ευάγγελος. Παρών.
Ο κ. Ξανθός Ανδρέας. Παρών.
Ο κ. Καραγιαννίδης Χρήστος. Παρών.
Η κ. Θεοπεφτάτου Αφροδίτη. Παρούσα κ.λπ..
Κυρίες και κύριοι συνάδελφοι, υπάρχει ο απαιτούμενος από τον Κανονισμό αριθμός υπογραφόντων την αίτηση ονομαστικής ψηφοφορίας Βουλευτών του ΣΥΡΙΖΑ.
Επί των άρθρων: 
Ο κ. Πετράκος Αθανάσιος. Παρών.
Ο κ. Λαφαζάνης Παναγιώτης. Παρών.
Η κ. Ουζουνίδου Ευγενία. Παρούσα.
Η κ. Χαραλαμπίδου Δέσποινα. Παρούσα.
Η κ. Αμμανατίδου-Πασχαλίδου Ευαγγελία. Παρούσα.
Ο κ. Γάκης Δημήτριος. Παρών κ.λπ..
Κυρίες και κύριοι συνάδελφοι, υπάρχει ο απαιτούμενος από τον Κανονισμό αριθμός υπογραφόντων την αίτηση ονομαστικής ψηφοφορίας Βουλευτών του ΣΥΡΙΖΑ.
Κυρίες και κύριοι συνάδελφοι, συνεπώς διακόπτουμε τη συνεδρίαση για δέκα λεπτά (10΄), σύμφωνα με τον Κανονισμό.
(ΔΙΑΚΟΠΗ)
(ΜΕΤΑ ΤΗ ΔΙΑΚΟΠΗ)",361903,"Chairman","ΠΡΟΕΔΡΕΥΩΝ",175,"",175
"45637","
"," Κυρίες και κύριοι συνάδελφοι, επαναλαμβάνεται η διακοπείσα συνεδρίαση.
Δέχεστε να συμπτύξουμε τις προβλεπόμενες από τον Κανονισμό ψηφοφορίες σε μία;",361904,"Chairman","ΠΡΟΕΔΡΕΥΩΝ",175,"",175
"45638","
"," Μάλιστα, μάλιστα.",361905,"","ΠΟΛΛΟΙ ΒΟΥΛΕΥΤΕΣ",NA,"",NA
"45639","
"," Συνεπώς το Τμήμα συνεφώνησε με την πρόταση του Προεδρείου.
Κυρίες και κύριοι συνάδελφοι, θα διεξαχθεί ονομαστική ψηφοφορία επί της αρχής και επί των άρθρων 1, 2, 4, 9 και 10 του νομοσχεδίου του Υπουργείου Περιβάλλοντος, Ενέργειας και Κλιματικής Αλλαγής: «Δημιουργία νέας καθετοποιημένης εταιρείας ηλεκτρικής ενέργειας».
Οι αποδεχόμενοι την αρχή καθώς και τα άρθρα 1, 2, 4, 9 και 10 του νομοσχεδίου λέγουν «ΝΑΙ».
Οι μη αποδεχόμενοι την αρχή καθώς και τα άρθρα 1, 2, 4, 9 και 10 του νομοσχεδίου λέγουν «ΟΧΙ».
Οι αρνούμενοι ψήφο λέγουν «ΠΑΡΩΝ».
Καλούνται επί του καταλόγου οι συνάδελφοι κ. Ιορδάνης Τζαμτζής από τη Νέα Δημοκρατία και κ. Δημήτριος Γάκης από τον ΣΥΡΙΖΑ.
Παρακαλώ να αρχίσει η ανάγνωση του καταλόγου.
(ΨΗΦΟΦΟΡΙΑ)
(ΜΕΤΑ ΚΑΙ ΤΗ ΔΕΥΤΕΡΗ ΑΝΑΓΝΩΣΗ ΤΟΥ ΚΑΤΑΛΟΓΟΥ)",361906,"Chairman","ΠΡΟΕΔΡΕΥΩΝ",175,"",175
"45640","
"," Υπάρχει συνάδελφος, ο οποίος δεν άκουσε το όνομά του; Κανείς. 
Κυρίες και κύριοι συνάδελφοι, κηρύσσεται περαιωμένη η ψηφοφορία και παρακαλώ τους κύριους ψηφολέκτες να προβούν στην καταμέτρηση των ψήφων και την εξαγωγή του αποτελέσματος.
(ΚΑΤΑΜΕΤΡΗΣΗ)
 Κυρίες και κύριοι συνάδελφοι, μέχρι να ολοκληρωθεί η καταμέτρηση των ψήφων και να εξαχθεί το αποτέλεσμα, θα εισέλθουμε στην ψήφιση των λοιπών άρθρων και των τροπολογιών του σχεδίου νόμου του Υπουργείου Περιβάλλοντος, Ενέργειας και Κλιματικής Αλλαγής.
Το άρθρο 1 έχει τεθεί σε ονομαστική ψηφοφορία.
Το άρθρο 2 έχει τεθεί σε ονομαστική ψηφοφορία.
Ερωτάται το Τμήμα: Γίνεται δεκτό το άρθρο 3, όπως τροποποιήθηκε από τον κύριο Υπουργό;",361907,"Chairman","ΠΡΟΕΔΡΕΥΩΝ",175,"",175
"45641","
"," Δεκτό, δεκτό.",361908,"","ΠΟΛΛΟΙ ΒΟΥΛΕΥΤΕΣ",NA,"",NA
"45642"," 
"," Κατά πλειοψηφία.",361909,""," ΑΘΑΝΑΣΙΟΣ ΠΕΤΡΑΚΟΣ",236,"",236
"45643","
"," Κατά πλειοψηφία.",361910,""," ΡΑΧΗΛ ΜΑΚΡΗ",166,"",166
"45644","
"," Κατά πλειοψηφία.",361911,""," ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",101,"",101
"45645","
"," Συνεπώς το άρθρο 3 έγινε δεκτό όπως τροποποιήθηκε από τον κύριο Υπουργό κατά πλειοψηφία.
Το άρθρο 4 έχει τεθεί σε ονομαστική ψηφοφορία.
Ερωτάται το Τμήμα: Γίνεται δεκτό το άρθρο 5 ως έχει;",361912,"Chairman","ΠΡΟΕΔΡΕΥΩΝ",175,"",175
"45646","
"," Δεκτό, δεκτό.",361913,"","ΠΟΛΛΟΙ ΒΟΥΛΕΥΤΕΣ",NA,"",NA
"45647","
"," Κατά πλειοψηφία.",361914,""," ΑΘΑΝΑΣΙΟΣ ΠΕΤΡΑΚΟΣ",236,"",236
"45648","
"," Κατά πλειοψηφία.",361915,""," ΡΑΧΗΛ ΜΑΚΡΗ",166,"",166
"45649","
"," Κατά πλειοψηφία.",361916,""," ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",101,"",101
"45650","
"," Συνεπώς το άρθρο 5 έγινε δεκτό ως έχει κατά πλειοψηφία.
Ερωτάται το Τμήμα: Γίνεται δεκτό το άρθρο 6 ως έχει;",361917,"Chairman","ΠΡΟΕΔΡΕΥΩΝ",175,"",175
"45651","
"," Δεκτό, δεκτό.",361918,"","ΠΟΛΛΟΙ ΒΟΥΛΕΥΤΕΣ",NA,"",NA
"45652","
"," Κατά πλειοψηφία.",361919,""," ΑΘΑΝΑΣΙΟΣ ΠΕΤΡΑΚΟΣ",236,"",236
"45653","
"," Κατά πλειοψηφία.",361920,""," ΡΑΧΗΛ ΜΑΚΡΗ",166,"",166
"45654","
"," Κατά πλειοψηφία.",361921,""," ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",101,"",101
"45655","
"," Συνεπώς το άρθρο 6 έγινε δεκτό ως έχει κατά πλειοψηφία.
Ερωτάται το Τμήμα: Γίνεται δεκτό το άρθρο 7 όπως τροποποιήθηκε από τον κύριο Υπουργό;",361922,"Chairman","ΠΡΟΕΔΡΕΥΩΝ",175,"",175
"45656","
"," Δεκτό, δεκτό.",361923,"","ΠΟΛΛΟΙ ΒΟΥΛΕΥΤΕΣ",NA,"",NA
"45657","
"," Κατά πλειοψηφία.",361924,""," ΑΘΑΝΑΣΙΟΣ ΠΕΤΡΑΚΟΣ",236,"",236
"45658","
"," Κατά πλειοψηφία.",361925,""," ΡΑΧΗΛ ΜΑΚΡΗ",166,"",166
"45659","
"," Κατά πλειοψηφία.",361926,""," ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",101,"",101
"45660","
"," Συνεπώς το άρθρο 7 έγινε δεκτό όπως τροποποιήθηκε από τον κύριο Υπουργό κατά πλειοψηφία.
Ερωτάται το Τμήμα: Γίνεται δεκτό το άρθρο 8 όπως τροποποιήθηκε από τον κύριο Υπουργό;",361927,"Chairman","ΠΡΟΕΔΡΕΥΩΝ",175,"",175
"45661","
"," Δεκτό, δεκτό.",361928,"","ΠΟΛΛΟΙ ΒΟΥΛΕΥΤΕΣ",NA,"",NA
"45662","
"," Κατά πλειοψηφία.",361929,""," ΑΘΑΝΑΣΙΟΣ ΠΕΤΡΑΚΟΣ",236,"",236
"45663","
"," Κατά πλειοψηφία.",361930,""," ΡΑΧΗΛ ΜΑΚΡΗ",166,"",166
"45664","
"," Κατά πλειοψηφία.",361931,""," ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",101,"",101
"45665","
"," Συνεπώς το άρθρο 8 έγινε δεκτό όπως τροποποιήθηκε από τον κύριο Υπουργό κατά πλειοψηφία.
Το άρθρο 9 έχει τεθεί σε ονομαστική ψηφοφορία.
Το άρθρο 10 έχει τεθεί σε ονομαστική ψηφοφορία.
Ερωτάται το Τμήμα: Γίνεται δεκτό το άρθρο 11 ως έχει;",361932,"Chairman","ΠΡΟΕΔΡΕΥΩΝ",175,"",175
"45666","
"," Δεκτό, δεκτό.",361933,"","ΠΟΛΛΟΙ ΒΟΥΛΕΥΤΕΣ",NA,"",NA
"45667","
"," Κατά πλειοψηφία.",361934,""," ΑΘΑΝΑΣΙΟΣ ΠΕΤΡΑΚΟΣ",236,"",236
"45668","
"," Κατά πλειοψηφία.",361935,""," ΡΑΧΗΛ ΜΑΚΡΗ",166,"",166
"45669","
"," Κατά πλειοψηφία.",361936,""," ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",101,"",101
"45670","
"," Συνεπώς το άρθρο 11 έγινε δεκτό ως έχει κατά πλειοψηφία.
Ερωτάται το Τμήμα: Γίνεται δεκτό το άρθρο 12 όπως τροποποιήθηκε από τον κύριο Υπουργό;",361937,"Chairman","ΠΡΟΕΔΡΕΥΩΝ",175,"",175
"45671","
"," Δεκτό, δεκτό.",361938,"","ΠΟΛΛΟΙ ΒΟΥΛΕΥΤΕΣ",NA,"",NA
"45672","
"," Κατά πλειοψηφία.",361939,""," ΑΘΑΝΑΣΙΟΣ ΠΕΤΡΑΚΟΣ",236,"",236
"45673","
"," Κατά πλειοψηφία.",361940,""," ΡΑΧΗΛ ΜΑΚΡΗ",166,"",166
"45674","
"," Κατά πλειοψηφία.",361941,""," ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",101,"",101
"45675","
"," Συνεπώς το άρθρο 12 έγινε δεκτό όπως τροποποιήθηκε από τον κύριο Υπουργό κατά πλειοψηφία.
Ερωτάται το Τμήμα: Γίνεται δεκτή η τροπολογία με γενικό αριθμό 1563 και ειδικό 198 ως έχει;",361942,"Chairman","ΠΡΟΕΔΡΕΥΩΝ",175,"",175
"45676","
"," Δεκτή, δεκτή.",361943,"","ΠΟΛΛΟΙ ΒΟΥΛΕΥΤΕΣ",NA,"",NA
"45677","
"," Κατά πλειοψηφία.",361944,""," ΑΘΑΝΑΣΙΟΣ ΠΕΤΡΑΚΟΣ",236,"",236
"45678","
"," Κατά πλειοψηφία.",361945,""," ΡΑΧΗΛ ΜΑΚΡΗ",166,"",166
"45679","
"," Κατά πλειοψηφία.",361946,""," ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",101,"",101
"45680","
"," Συνεπώς η τροπολογία με γενικό αριθμό 1563 και ειδικό 198 έγινε δεκτή ως έχει κατά πλειοψηφία και εντάσσεται στο νομοσχέδιο ως ίδιο άρθρο.
Ερωτάται το Τμήμα: Γίνεται δεκτή η τροπολογία με γενικό αριθμό 1564 και ειδικό 199, όπως τροποποιήθηκε από τον κύριο Υπουργό;",361947,"Chairman","ΠΡΟΕΔΡΕΥΩΝ",175,"",175
"45681","
"," Δεκτή, δεκτή.",361948,"","ΠΟΛΛΟΙ ΒΟΥΛΕΥΤΕΣ",NA,"",NA
"45682","
"," Κατά πλειοψηφία.",361949,""," ΑΘΑΝΑΣΙΟΣ ΠΕΤΡΑΚΟΣ",236,"",236
"45683"," 
"," Κατά πλειοψηφία.",361950,""," ΡΑΧΗΛ ΜΑΚΡΗ",166,"",166
"45684","
"," Κατά πλειοψηφία.",361951,""," ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",101,"",101
"45685","
"," Συνεπώς η τροπολογία με γενικό αριθμό 1564 και ειδικό 199 έγινε δεκτή όπως τροποποιήθηκε από τον κύριο Υπουργό κατά πλειοψηφία και εντάσσεται στο νομοσχέδιο ως ίδιο άρθρο.
Ερωτάται το Τμήμα: Γίνεται δεκτή η τροπολογία με γενικό αριθμό 1565 και ειδικό 200 ως έχει;",361952,"Chairman","ΠΡΟΕΔΡΕΥΩΝ",175,"",175
"45686","
"," Δεκτή, δεκτή.",361953,"","ΠΟΛΛΟΙ ΒΟΥΛΕΥΤΕΣ",NA,"",NA
"45687","
"," Κατά πλειοψηφία.",361954,""," ΑΘΑΝΑΣΙΟΣ ΠΕΤΡΑΚΟΣ",236,"",236
"45688","
"," Κατά πλειοψηφία.",361955,""," ΡΑΧΗΛ ΜΑΚΡΗ",166,"",166
"45689","
"," Κατά πλειοψηφία.",361956,""," ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",101,"",101
"45690","
"," Συνεπώς η τροπολογία με γενικό αριθμό 1565 και ειδικό 200 έγινε δεκτή ως έχει κατά πλειοψηφία και εντάσσεται στο νομοσχέδιο ως ίδιο άρθρο.
Ερωτάται το Τμήμα: Γίνεται δεκτή η τροπολογία με γενικό αριθμό 1561 και ειδικό 196, όπως τροποποιήθηκε από τον κύριο Υπουργό;",361957,"Chairman","ΠΡΟΕΔΡΕΥΩΝ",175,"",175
"45691","
"," Δεκτή, δεκτή.",361958,"","ΠΟΛΛΟΙ ΒΟΥΛΕΥΤΕΣ",NA,"",NA
"45692","
"," Κατά πλειοψηφία.",361959,""," ΑΘΑΝΑΣΙΟΣ ΠΕΤΡΑΚΟΣ",236,"",236
"45693","
"," Κατά πλειοψηφία.",361960,""," ΡΑΧΗΛ ΜΑΚΡΗ",166,"",166
"45694","
"," Κατά πλειοψηφία.",361961,""," ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",101,"",101
"45695","
"," Συνεπώς η τροπολογία με γενικό αριθμό 1561 και ειδικό 196 έγινε δεκτή όπως τροποποιήθηκε από τον κύριο Υπουργό κατά πλειοψηφία και εντάσσεται στο άρθρο 2 του νομοσχεδίου.
Ερωτάται το Τμήμα: Γίνεται δεκτή η τροπολογία με γενικό αριθμό 1562 και ειδικό 197, όπως τροποποιήθηκε από τον κύριο Υπουργό;",361962,"Chairman","ΠΡΟΕΔΡΕΥΩΝ",175,"",175
"45696","
"," Δεκτή, δεκτή.",361963,"","ΠΟΛΛΟΙ ΒΟΥΛΕΥΤΕΣ",NA,"",NA
"45697","
"," Κατά πλειοψηφία.",361964,""," ΑΘΑΝΑΣΙΟΣ ΠΕΤΡΑΚΟΣ",236,"",236
"45698","
"," Κατά πλειοψηφία.",361965,""," ΡΑΧΗΛ ΜΑΚΡΗ",166,"",166
"45699","
"," Κατά πλειοψηφία.",361966,""," ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",101,"",101
"45700","
"," Συνεπώς η τροπολογία με γενικό αριθμό 1562 και ειδικό 197 έγινε δεκτή όπως τροποποιήθηκε από τον κύριο Υπουργό κατά πλειοψηφία και εντάσσεται στο άρθρο 1 του νομοσχεδίου.
Ερωτάται το Τμήμα: Γίνεται δεκτή η τροπολογία με γενικό αριθμό 1568 και ειδικό 202 όπως τροποποιήθηκε από τον κύριο Υπουργό;",361967,"Chairman","ΠΡΟΕΔΡΕΥΩΝ",175,"",175
"45701","
"," Δεκτή, δεκτή.",361968,"","ΠΟΛΛΟΙ ΒΟΥΛΕΥΤΕΣ",NA,"",NA
"45702","
"," Παρών.",361969,""," ΑΘΑΝΑΣΙΟΣ ΠΕΤΡΑΚΟΣ",236,"",236
"45703","
"," Κατά πλειοψηφία.",361970,""," ΡΑΧΗΛ ΜΑΚΡΗ",166,"",166
"45704","
"," Κατά πλειοψηφία.",361971,""," ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",101,"",101
"45705","
"," Συνεπώς η τροπολογία με γενικό αριθμό 1568 και ειδικό 202 έγινε δεκτή, όπως τροποποιήθηκε από τον κύριο Υπουργό, κατά πλειοψηφία και εντάσσεται στο νομοσχέδιο ως ίδιο άρθρο.
(ΜΕΤΑ ΤΗΝ ΚΑΤΑΜΕΤΡΗΣΗ)",361972,"Chairman","ΠΡΟΕΔΡΕΥΩΝ",175,"",175
"45706","
"," Κυρίες και κύριοι συνάδελφοι, στο σημείο αυτό έχω την τιμή να σας ανακοινώσω το αποτέλεσμα της διεξαχθείσης ονομαστικής ψηφοφορίας.
Επί της αρχής του νομοσχεδίου ψήφισαν συνολικά 98 Βουλευτές.
Υπέρ της αρχής του νομοσχεδίου, δηλαδή «ΝΑΙ», ψήφισαν 51 Βουλευτές.
Κατά της αρχής του νομοσχεδίου, δηλαδή «ΌΧΙ», ψήφισαν 46 Βουλευτές.
«ΠΑΡΩΝ» ψήφισε 1 Βουλευτής.
Συνεπώς το νομοσχέδιο του Υπουργείου Περιβάλλοντος, Ενέργειας και Κλιματικής Αλλαγής: «Δημιουργία νέας καθετοποιημένης εταιρείας ηλεκτρικής ενέργειας» έγινε δεκτό επί της αρχής κατά πλειοψηφία.",361973,"Chairman","ΠΡΟΕΔΡΕΥΩΝ",175,"",175
"45707","
"," Με ισχνή πλειοψηφία!",361974,""," ΖΩΗ ΚΩΝΣΤΑΝΤΟΠΟΥΛΟΥ",155,"",155
"45708","
"," Επί του άρθρου 1 του νομοσχεδίου ψήφισαν συνολικά 98 Βουλευτές. 
Υπέρ του άρθρου, δηλαδή «ΝΑΙ» ψήφισαν 51 Βουλευτές.
Κατά του άρθρου, δηλαδή «ΟΧΙ» ψήφισαν 46 Βουλευτές.
«ΠΑΡΩΝ» ψήφισε 1 Βουλευτής.
Συνεπώς το άρθρο 1 του νομοσχεδίου έγινε δεκτό όπως τροποποιήθηκε από τον κύριο Υπουργό κατά πλειοψηφία.
Επί του άρθρου 2 του νομοσχεδίου ψήφισαν συνολικά 98 Βουλευτές. 
Υπέρ του άρθρου, δηλαδή «ΝΑΙ», ψήφισαν 51 Βουλευτές.
Κατά του άρθρου, δηλαδή «ΟΧΙ», ψήφισαν 46 Βουλευτές.
«ΠΑΡΩΝ» ψήφισε 1 Βουλευτής.
Συνεπώς το άρθρο 2 του νομοσχεδίου έγινε δεκτό όπως τροποποιήθηκε από τον κύριο Υπουργό κατά πλειοψηφία.
Επί του άρθρου 4 του νομοσχεδίου ψήφισαν συνολικά 98 Βουλευτές. 
Υπέρ του άρθρου, δηλαδή «ΝΑΙ» ψήφισαν 51 Βουλευτές.
Κατά του άρθρου, δηλαδή «ΟΧΙ», ψήφισαν 46 Βουλευτές.
«ΠΑΡΩΝ» ψήφισε 1 Βουλευτής.
Συνεπώς το άρθρο 4 του νομοσχεδίου έγινε δεκτό ως έχει κατά πλειοψηφία.
Επί του άρθρου 9 του νομοσχεδίου ψήφισαν συνολικά 98 Βουλευτές. 
Υπέρ του άρθρου, δηλαδή «ΝΑΙ» ψήφισαν 51 Βουλευτές.
Κατά του άρθρου, δηλαδή «ΟΧΙ» ψήφισαν 46 Βουλευτές.
«ΠΑΡΩΝ» ψήφισε 1 Βουλευτής.
Συνεπώς το άρθρο 9 του νομοσχεδίου έγινε δεκτό όπως τροποποιήθηκε από τον κύριο Υπουργό κατά πλειοψηφία.
Επί του άρθρου 10 του νομοσχεδίου ψήφισαν συνολικά 98 Βουλευτές. 
Υπέρ του άρθρου, δηλαδή «ΝΑΙ», ψήφισαν 51 Βουλευτές.
Κατά του άρθρου, δηλαδή «ΟΧΙ», ψήφισαν 46 Βουλευτές.
«ΠΑΡΩΝ» ψήφισε 1 Βουλευτής.
Συνεπώς το άρθρο 10 του νομοσχεδίου έγινε δεκτό ως έχει κατά πλειοψηφία σύμφωνα με το παρακάτω πρωτόκολλο ονομαστικής ψηφοφορίας:
(Να καταχωρισθεί το πρωτόκολλο 456α)",361975,"Chairman","ΠΡΟΕΔΡΕΥΩΝ",175,"",175
"45709","
"," Εισερχόμαστε στην ψήφιση του ακροτελεύτιου άρθρου του νομοσχεδίου.
Ερωτάται το Τμήμα: Γίνεται δεκτό το ακροτελεύτιο άρθρο;",361976,"Chairman","ΠΡΟΕΔΡΕΥΩΝ",175,"",175
"45710","
"," Δεκτό, δεκτό.",361977,"","ΠΟΛΛΟΙ ΒΟΥΛΕΥΤΕΣ",NA,"",NA
"45711","
"," Κατά πλειοψηφία.",361978,""," ΑΘΑΝΑΣΙΟΣ ΠΕΤΡΑΚΟΣ",236,"",236
"45712","
"," Το ακροτελεύτιο άρθρο του νομοσχεδίου έγινε δεκτό κατά πλειοψηφία.
Συνεπώς το νομοσχέδιο του Υπουργείου Περιβάλλοντος, Ενέργειας και Κλιματικής Αλλαγής: «Δημιουργία νέας καθετοποιημένης εταιρείας ηλεκτρικής ενέργειας» έγινε δεκτό κατά πλειοψηφία επί της αρχής και επί των άρθρων.",361979,"Chairman","ΠΡΟΕΔΡΕΥΩΝ",175,"",175
"45713","
"," Με ισχνή πλειοψηφία!",361980,""," ΖΩΗ ΚΩΝΣΤΑΝΤΟΠΟΥΛΟΥ",155,"",155
"45714"," 
"," Κυρίες και κύριοι συνάδελφοι, δέχεστε στο σημείο αυτό να ψηφίσουμε το νομοσχέδιο και στο σύνολό του;",361981,"Chairman","ΠΡΟΕΔΡΕΥΩΝ",175,"",175
"45715","
"," Μάλιστα, μάλιστα.",361982,"","ΠΟΛΛΟΙ ΒΟΥΛΕΥΤΕΣ",NA,"",NA
"45716","
"," Όχι! Δεν μπορεί να γίνει η ψήφιση στο σύνολο γιατί υπάρχουν έξι τροπολογίες. Δεν μπορεί να ψηφιστεί στο σύνολο! Δεν είστε ο «ψάλτης» του επικηδείου της ΔΕΗ!",361983,""," ΖΩΗ ΚΩΝΣΤΑΝΤΟΠΟΥΛΟΥ",155,"",155
"45717","
"," Ερωτάται το Τμήμα: Γίνεται δεκτό το νομοσχέδιο και στο σύνολο;",361984,"Chairman","ΠΡΟΕΔΡΕΥΩΝ",175,"",175
"45718","
"," Δεκτό, δεκτό.",361985,"","ΠΟΛΛΟΙ ΒΟΥΛΕΥΤΕΣ",NA,"",NA
"45719"," 
"," Κατά πλειοψηφία.",361986,""," ΑΘΑΝΑΣΙΟΣ ΠΕΤΡΑΚΟΣ",236,"",236
"45720"," 
"," Κατά πλειοψηφία.",361987,""," ΡΑΧΗΛ ΜΑΚΡΗ",166,"",166
"45721"," 
"," Το νομοσχέδιο έγινε δεκτό και στο σύνολο κατά πλειοψηφία. 
Συνεπώς το νομοσχέδιο του Υπουργείου Περιβάλλοντος, Ενέργειας και Κλιματικής Αλλαγής: «Δημιουργία νέας καθετοποιημένης εταιρείας ηλεκτρικής ενέργειας» έγινε δεκτό κατά πλειοψηφία σε μόνη συζήτηση επί της αρχής, των άρθρων και του συνόλου και έχει ως εξής:
(Να καταχωριστεί το κείμενο του νομοσχεδίου 458α)",361988,"Chairman","ΠΡΟΕΔΡΕΥΩΝ",175,"",175
"45722"," 
","  Παρακαλώ το Τμήμα να εξουσιοδοτήσει το Προεδρείο για την υπ’ ευθύνη του επικύρωση των Πρακτικών ως προς την ψήφιση στο σύνολο του παραπάνω νομοσχεδίου.",361989,"Chairman","ΠΡΟΕΔΡΕΥΩΝ",175,"",175
"45723","
"," Μάλιστα, μάλιστα.",361990,"","ΠΟΛΛΟΙ ΒΟΥΛΕΥΤΕΣ",NA,"",NA
"45724","
"," Όχι, δεν εγκρίνουμε!",361991,""," ΖΩΗ ΚΩΝΣΤΑΝΤΟΠΟΥΛΟΥ",155,"",155
"45725","
"," Το Τμήμα παρέσχε τη ζητηθείσα εξουσιοδότηση κατά πλειοψηφία.",361992,"Chairman","ΠΡΟΕΔΡΕΥΩΝ",175,"",175
"45726","
"," Κύριε Πρόεδρε,",361993,""," ΡΑΧΗΛ ΜΑΚΡΗ",166,"",166
"45727","
"," Ορίστε, κυρία Μακρή, τι θέλετε;",361994,"Chairman","ΠΡΟΕΔΡΕΥΩΝ",175,"",175
"45728"," 
"," Ζητώ τον λόγο.",361995,""," ΡΑΧΗΛ ΜΑΚΡΗ",166,"",166
"45729","
"," Ορίστε, κυρία Μακρή.",361996,"Chairman","ΠΡΟΕΔΡΕΥΩΝ",175,"",175
"45730","
"," Ευχαριστώ, κύριε Πρόεδρε.
Εκ μέρους της Κοινοβουλευτικής Ομάδας των Ανεξάρτητων Ελλήνων καταθέτουμε πρόταση για τη διεξαγωγή δημοψηφίσματος σύμφωνα με τα άρθρα 44 παράγραφος 2 του Συντάγματος και 116 του Κανονισμού της Βουλής…
(Θόρυβος-Διαμαρτυρίες στην Αίθουσα)",361997,""," ΡΑΧΗΛ ΜΑΚΡΗ",166,"",166
"45731","
"," Στη Γραμματεία καταθέστε το, όχι εδώ!",361998,""," ΑΘΑΝΑΣΙΟΣ ΜΠΟΥΡΑΣ",201,"",201
"45732","
"," Αφήστε την κυρία να τα πει!",361999,""," ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",51,"",51
"45733","
"," ...για το ψηφισμένο νομοσχέδιο με τίτλο: «Δημιουργία νέας καθετοποιημένης εταιρείας ηλεκτρικής ενέργειας» που ρυθμίζει σοβαρό κοινωνικό ζήτημα με ερώτημα αν οι Έλληνες πολίτες εγκρίνουν το εν λόγω ψηφισμένο νομοσχέδιο.
Σας ευχαριστώ, κύριε Πρόεδρε.",362000,""," ΡΑΧΗΛ ΜΑΚΡΗ",166,"",166
"45734","
"," Κυρία Μακρή, θα το καταθέσετε στη Γραμματεία του Προέδρου, θα ανακοινωθεί και στη συνέχεια θα συζητηθεί στη Διάσκεψη των Προέδρων.",362001,"Chairman","ΠΡΟΕΔΡΕΥΩΝ",175,"",175
"45735","
"," Θα το καταθέσουμε, κύριε Πρόεδρε.",362002,""," ΡΑΧΗΛ ΜΑΚΡΗ",166,"",166
"45736","
"," Κυρίες και κύριοι συνάδελφοι, δέχεστε στο σημείο αυτό να λύσουμε τη συνεδρίαση;",362003,"Chairman","ΠΡΟΕΔΡΕΥΩΝ",175,"",175
"45737"," 
"," Μάλιστα, μάλιστα.",362004,"","ΠΟΛΛΟΙ ΒΟΥΛΕΥΤΕΣ",NA,"",NA
"45738","
"," Όχι! 
(Θόρυβος-Διαμαρτυρίες στην Αίθουσα)",362005,""," ΖΩΗ ΚΩΝΣΤΑΝΤΟΠΟΥΛΟΥ",155,"",155
"45739","
"," Με τη συναίνεση του Τμήματος και ώρα 20.29΄ λύεται η συνεδρίαση για αύριο ημέρα Πέμπτη 10 Ιουλίου 2014 και ώρα 9.30΄ με αντικείμενο εργασιών του Τμήματος: α) κοινοβουλευτικό έλεγχο, συζήτηση επίκαιρων ερωτήσεων και β) νομοθετική εργασία σύμφωνα με την ημερήσια διάταξη που έχει διανεμηθεί.
  Ο",362006,"Chairman","ΠΡΟΕΔΡΕΥΩΝ",175,"",175
