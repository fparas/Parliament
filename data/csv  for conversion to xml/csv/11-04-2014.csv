"","Misc","SpeechBody","SpeechID","ParliamentaryRole","Speaker","SpeakerID","Date","id"
"4681","ΣΥΝΕΔΡΙΑΣΗ "," Κυρίες και κύριοι συνάδελφοι, αρχίζει η συνεδρίαση.
(",104313,"Chairman","ΠΡΟΕΔΡΕΥΩΝ",90,"11-04-2014",90
"4682","		ΣΕΛ.270
(Σημείωση: Ο παρακάτω πίνακας περιεχομένων δεν αποτελεί το τελικό κείμενο, διότι εκκρεμούν ορθογραφικές και συντακτικές διορθώσεις)
ΠΙΝΑΚΑΣ ΠΕΡΙΕΧΟΜΕΝΩΝ
ΙΕ΄ ΠΕΡΙΟΔΟΣ 
ΠΡΟΕΔΡΕΥΟΜΕΝΗΣ ΚΟΙΝΟΒΟΥΛΕΥΤΙΚΗΣ ΔΗΜΟΚΡΑΤΙΑΣ
ΣΥΝΟΔΟΣ Β΄
ΣΥΝΕΔΡΙΑΣΗ ΡΚΣΤ΄
Παρασκευή  11 Απριλίου 2014
ΘΕΜΑΤΑ
 
Α. ΕΙΔΙΚΑ ΘΕΜΑΤΑ 
1. Επικύρωση Πρακτικών, σελ. 
2.  Άδεια απουσίας του Βουλευτή κ. Α. Κουτσούμπα, σελ. 
3. Ανακοινώνεται ότι τη συνεδρίαση παρακολουθούν μαθητές από το 1ο Δημοτικό Σχολείο Κουνουπιδιανών Χανίων, το 1ο Δημοτικό Σχολείο Πολύγυρου Χαλκιδικής, το 1ο Γυμνάσιο Χαλκηδόνας Θεσσαλονίκης, το Γυμνάσιο Αριστοτέλειο Κολέγιο Θεσσαλονίκης και φοιτητές από το Πανεπιστήμιο Λέιντεν της Ολλανδίας, σελ. 
4. Ανακοινώνεται ότι η Ειδική Μόνιμη Επιτροπή Κοινοβουλευτικής Δεοντολογίας καταθέτει τις εκθέσεις της στις αιτήσεις της Εισαγγελικής Αρχής για τη χορήγηση άδειας άσκησης ποινικής δίωξης κατά Βουλευτών, σελ. 
5. Επί διαδικαστικού θέματος, σελ. 
6. Επί προσωπικού θέματος, σελ. 
 
Β. ΚΟΙΝΟΒΟΥΛΕΥΤΙΚΟΣ ΕΛΕΓΧΟΣ 
1. Κατάθεση αναφορών, σελ. 
2. Απαντήσεις Υπουργών σε ερωτήσεις Βουλευτών, σελ. 
3. Συζήτηση επικαίρων ερωτήσεων:
    α) Προς τον Υπουργό Πολιτισμού και Αθλητισμού, σχετικά με την κατάσταση στο χώρο του ποδοσφαίρου, σελ. 
    β) Προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με τη χωροθέτηση του σημείου πόντισης του καλωδίου για την ενεργειακή διασύνδεση της Κρήτης με την ηπειρωτική Ελλάδα, σελ. 
    γ) Προς τον Υπουργό Υγείας, σχετικά με τις ρυθμίσεις διαθεσιμότητας - κινητικότητας εργαζομένων σε δομές του ΕΣΥ με σκοπό την ""κατεπείγουσα"" ενίσχυση της ιδιωτικής επιχειρηματικότητας, σελ. 
    δ) Προς τον Υπουργό Εργασίας, Κοινωνικής Ασφάλισης και Πρόνοιας:
        i) σχετικά με την ιατροφαρμακευτική και νοσοκομειακή κάλυψη των ανέργων από την Ναυπηγοεπισκευαστική Ζώνη Περάματος, σελ. 
        ii) σχετικά με την ασφάλιση των μηχανικών, τις εισφορές και την ασφαλιστική ενημερότητά τους, σελ. 
        iii) σχετικά με την αντιμετώπιση των προβλημάτων στο Πρόγραμμα ""Βοήθεια στο Σπίτι (Π.Β.Σ.)"", σελ. 
    ε) Προς τον Υπουργό Εξωτερικών, σχετικά με τις οφειλές της Ομοσπονδιακής Δημοκρατίας της Γερμανίας προς την Ελλάδα και την υπογραφή Συνθήκης Ειρήνης μεταξύ Ελλάδας - Ομοσπονδιακής Δημοκρατίας της Γερμανίας, σελ. 
4. Συζήτηση επίκαιρης επερώτησης προς τον Υπουργό Εξωτερικών πενήντα Βουλευτών του Συνασπισμού Ριζοσπαστικής Αριστεράς, σχετικά με το ζήτημα της καταστροφής των χημικών όπλων της Συρίας στη θαλάσσια περιοχή της Μεσογείου, σελ. 
 
Γ. ΝΟΜΟΘΕΤΙΚΗ ΕΡΓΑΣΙΑ 
Κατάθεση σχεδίων νόμων:
   α) Οι Υπουργοί Πολιτισμού και Αθλητισμού, Οικονομικών, Παιδείας και Θρησκευμάτων, Δικαιοσύνης, Διαφάνειας και Ανθρωπίνων Δικαιωμάτων, Δημόσιας Τάξης και Προστασίας του Πολίτη, Ναυτιλίας και Αιγαίου και ο Αντιπρόεδρος της Κυβέρνησης και Υπουργός Εξωτερικών κατέθεσαν σχέδιο νόμου «Κύρωση του Πρωτοκόλλου μεταξύ της Κυβέρνησης της Ελληνικής Δημοκρατίας και της Κυβέρνησης της Δημοκρατίας της Τουρκίας για την παρεμπόδιση και πρόληψη της παράνομης εισαγωγής, εξαγωγής, διακίνησης και μεταβίβασης κυριότητας πολιτιστικών αγαθών», σελ. 
   β) Οι Υπουργοί Οικονομικών, Ανάπτυξης και Ανταγωνιστικότητας, Παιδείας και Θρησκευμάτων, Διοικητικής Μεταρρύθμισης και Ηλεκτρονικής Διακυβέρνησης, Εργασίας, Κοινωνικής Ασφάλισης και Πρόνοιας, Δικαιοσύνης, Διαφάνειας και Ανθρωπίνων Δικαιωμάτων και Πολιτισμού και Αθλητισμού κατέθεσαν σχέδιο νόμου: «Πρόσβαση στη δραστηριότητα των πιστωτικών ιδρυμάτων και προληπτική εποπτεία πιστωτικών ιδρυμάτων και επιχειρήσεων επενδύσεων (ενσωμάτωση της οδηγίας 2013/36/ΕΕ), κατάργηση του ν. 3601/2007 και άλλες διατάξεις», σελ. 

ΠΡΟΕΔΡΕΥΟΝΤΕΣ
ΚΑΛΑΝΤΖΗΣ Γ. , σελ.
ΚΟΛΛΙΑ-ΤΣΑΡΟΥΧΑ Μ. , σελ.
ΤΡΑΓΑΚΗΣ Ι. , σελ.

ΟΜΙΛΗΤΕΣ

Α. Επί διαδικαστικού θέματος:
ΑΥΓΕΝΑΚΗΣ Ε. , σελ.
ΚΑΚΛΑΜΑΝΗΣ Α. , σελ.
ΚΑΛΑΝΤΖΗΣ Γ. , σελ.
ΚΟΛΛΙΑ-ΤΣΑΡΟΥΧΑ Μ. , σελ.
ΚΟΥΡΚΟΥΛΑΣ Δ. , σελ.
ΚΟΥΡΟΥΜΠΛΗΣ Π. , σελ.
ΛΑΦΑΖΑΝΗΣ Π. , σελ.
ΜΑΡΙΑΣ Ε. , σελ.
ΤΡΑΓΑΚΗΣ Ι. , σελ.
ΦΟΥΝΤΑ Ν. , σελ.

Β. Επί προσωπικού θέματος:
ΒΟΥΛΤΕΨΗ Σ. , σελ.
ΖΑΧΑΡΙΑΣ Κ. , σελ.
ΚΑΛΑΝΤΖΗΣ Γ. , σελ.
ΜΑΡΙΑΣ Ε. , σελ.

Γ. Επί των επικαίρων ερωτήσεων:
ΑΝΔΡΙΑΝΟΣ Ι. , σελ.
ΑΥΓΕΝΑΚΗΣ Ε. , σελ.
ΖΑΧΑΡΙΑΣ Κ. , σελ.
ΚΑΛΑΝΤΖΗΣ Γ. , σελ.
ΚΑΤΣΩΤΗΣ Χ. , σελ.
ΚΕΓΚΕΡΟΓΛΟΥ Β. , σελ.
ΚΟΥΡΚΟΥΛΑΣ Δ. , σελ.
ΛΑΦΑΖΑΝΗΣ Π. , σελ.
ΜΑΡΙΑΣ Ε. , σελ.
ΜΠΕΖΑΣ Α. , σελ.
ΠΑΝΟΥΣΗΣ Ι. , σελ.
ΠΑΠΑΓΕΩΡΓΙΟΥ Α. , σελ.
ΦΟΥΝΤΑ Ν. , σελ.

Δ. Επί της επίκαιρης επερώτησης:
ΑΛΕΞΟΠΟΥΛΟΣ Α. , σελ.
ΑΥΓΕΝΑΚΗΣ Ε. , σελ.
ΒΟΥΔΟΥΡΗΣ Ο. , σελ.
ΒΟΥΛΤΕΨΗ Σ. , σελ.
ΓΙΑΝΝΑΚΑΚΗ Μ. , σελ.
ΓΛΕΖΟΣ Ε. , σελ.
ΔΕΡΜΙΤΖΑΚΗΣ Κ. , σελ.
ΔΙΑΚΑΚΗ Μ. , σελ.
ΚΑΦΑΝΤΑΡΗ Χ. , σελ.
ΚΟΥΡΚΟΥΛΑΣ Δ. , σελ.
ΚΟΥΡΟΥΜΠΛΗΣ Π. , σελ.
ΚΡΙΤΣΩΤΑΚΗΣ Μ. , σελ.
ΚΩΝΣΤΑΝΤΙΝΟΠΟΥΛΟΣ Ο. , σελ.
ΜΑΡΙΑΣ Ε. , σελ.
ΞΑΝΘΟΣ Α. , σελ.
ΠΕΤΡΑΚΟΣ Α. , σελ.
ΧΑΛΒΑΤΖΗΣ Σ. , σελ.

 
ΠΡΑΚΤΙΚΑ ΒΟΥΛΗΣ
ΙΕ’ ΠΕΡΙΟΔΟΣ
ΠΡΟΕΔΡΕΥΟΜΕΝΗΣ ΚΟΙΝΟΒΟΥΛΕΥΤΙΚΗΣ ΔΗΜΟΚΡΑΤΙΑΣ
ΣΥΝΟΔΟΣ Β΄
ΣΥΝΕΔΡΙΑΣΗ ΡΚΣΤ΄
Παρασκευή 11 Απριλίου 2014
Αθήνα, σήμερα στις 11 Απριλίου 2014, ημέρα Παρασκευή και ώρα 10.05΄ συνήλθε στην Αίθουσα των συνεδριάσεων του Βουλευτηρίου η Βουλή σε ολομέλεια για να συνεδριάσει υπό την προεδρία του Β΄ Αντιπροέδρου αυτής κ. ΓΕΩΡΓΙΟΥ ΚΑΛΑΝΤΖΗ. 
"," Σύμφωνα με την από 10-4-2014 εξουσιοδότηση του Σώματος, επικυρώθηκαν με ευθύνη του Προεδρείου τα Πρακτικά της ΡΚE΄ συνεδριάσεώς του, της Πέμπτης 10 Απριλίου 2014, σε ό,τι αφορά στην ψήφιση στο σύνολο των σχεδίων νόμου:
1) «Επείγουσες ρυθμίσεις αρμοδιότητας Υπουργείου Εσωτερικών».
2) «Εκλογή των μελών του Ευρωπαϊκού Κοινοβουλίου και άλλες διατάξεις».
3) «Διαδικασία Οριοθέτησης και ρυθμίσεις θεμάτων για τα υδατορέματα – ρυθμίσεις Πολεοδομικής νομοθεσίας και άλλες διατάξεις».",104314,"","ΕΠΙΚΥΡΩΣΗ ΠΡΑΚΤΙΚΩΝ",NA,"",NA
"4683"," 
"," Παρακαλείται ο κύριος Γραμματέας να ανακοινώσει τις αναφορές προς το Σώμα.
(Ανακοινώνονται προς το Σώμα από τον κ. Ανδρέα Ξανθό, Βουλευτή Ρεθύμνης, τα ακόλουθα:
Α. ΚΑΤΑΘΕΣΗ ΑΝΑΦΟΡΩΝ
Περιβάλλοντος, Ενέργειας και Κλιματικής Αλλαγής 
3406) Η Βουλευτής Ηλείας κ. ΔΙΟΝΥΣΙΑ ΑΥΓΕΡΙΝΟΠΟΥΛΟΥ κατέθεσε δημοσίευμα εφημερίδας το οποίο αφορά την ανεξέλεγκτη διάθεση βιομηχανικών αποβλήτων σε περιοχή περιφερειακά του αεροδρομίου Ανδραβίδας.
Δημόσιας Τάξης και Προστασίας του Πολίτη 
3407) Η Βουλευτής Ηλείας κ. ΔΙΟΝΥΣΙΑ ΑΥΓΕΡΙΝΟΠΟΥΛΟΥ κατέθεσε δημοσίευμα εφημερίδας σύμφωνα με το οποίο η παραλία των Σαβαλίων του Νομού Ηλείας έχει μετατραπεί σε πίστα αυτοσχέδιων αυτοκινητιστικών αγώνων.
Εργασίας, Κοινωνικής Ασφάλισης και Πρόνοιας
3408) Ο Βουλευτής Ηρακλείου κ. ΕΛΕΥΘΕΡΙΟΣ ΑΥΓΕΝΑΚΗΣ κατέθεσε αναφορά με την οποία ο προϊστάμενος της περιφερειακής υπηρεσίας του Οργανισμού Περίθαλψης Ασφαλισμένων Δημοσίου (ΟΠΑΔ) του Νομού Ηρακλείου  παραθέτει τις απόψεις του σχετικά με τη διατήρηση της οικείας περιφερειακής υπηρεσίας στο Ηράκλειο ως ανεξάρτητο τμήμα του ΙΚΑ-ΕΤΑΜ.
Παιδείας και Θρησκευμάτων
3409) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία η κ. Κασπίρη Δέσποινα  καλεί τις αρμόδιες αρχές να επαναφέρει το μέτρο του 10% των αποφοίτων που ήταν υποψήφιοι το 2012, κρίνοντας επιτακτική την επαναφορά του.
Οικονομικών, Ανάπτυξης και Ανταγωνιστικότητας
3410) Ο Βουλευτής Ηρακλείου κ. ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ κατέθεσε αναφορά με την οποία  το Επαγγελματικό Επιμελητήριο Αθηνών εκφράζει τη διαμαρτυρία του για την άρση της υποχρεωτικής εγγραφής των επιχειρήσεων στα Επιμελητήρια από το 2015 και επισημαίνει την ανάγκη διατήρησης του Επιμελητηριακού Θεσμού.
Παιδείας και Θρησκευμάτων
3411) Ο Βουλευτής Ηρακλείου κ. ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ κατέθεσε αναφορά με την οποία η Πανελλήνια Ομοσπονδία Ιδιοκτητών Κέντρων Ξένων Γλωσσών θέτει συγκεκριμένα ερωτήματα σχετικά με το ζήτημα της επάρκειας διδασκαλίας ξένων γλωσσών και αιτείται την άμεση ενημέρωσή του και την παρουσία του σε ενδεχόμενη συζήτηση θεσμοθέτησης των κριτηρίων.
Παιδείας και Θρησκευμάτων
3412) Η Βουλευτής Β΄ Θεσσαλονίκης κ. ΣΤΑΥΡΟΥΛΑ ΞΟΥΛΙΔΟΥ κατέθεσε αναφορά με την οποία  η Ελληνική Συνομοσπονδία Γονέων και Κηδεμόνων Γερμανίας παραθέτει τα προβλήματα που προκύπτουν στα παιδιά των ομογενών κατά την εισαγωγή τους στην ελληνική Τριτοβάθμια Εκπαίδευση και αιτείται τη διευθέτηση αυτών.
Υγείας
3413) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία ο Φαρμακευτικός Σύλλογος Αιγιαλείας στρέφεται εναντίον των νέων αποφάσεων που πάρθηκαν για το φαρμακευτικό σύστημα της Ελλάδας.
Υγείας
3414) Ο Βουλευτής Λέσβου κ. ΠΑΥΛΟΣ ΒΟΓΙΑΤΖΗΣ κατέθεσε αναφορά με την οποία ο Δήμος Λέσβου επισημαίνει την ανάγκη άμεσου διορισμού των μελών του διοικητικού συμβουλίου του Γενικού Νοσοκομείου Μυτιλήνης.
Οικονομικών, Ανάπτυξης και Ανταγωνιστικότητας
3415) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία ο κ. Νικητάκης Μανώλης  καταγγέλλει την επιδρομή των κερδοσκοπικών συμφερόντων που θέλουν να ελέγξουν την πώληση καπνικών προϊόντων αφήνοντας απροστάτευτους τους περιπτεράδες.
Περιβάλλοντος, Ενέργειας και Κλιματικής Αλλαγής 
3416) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία ο κ. Κώστας Παναγιωτόπουλος παραθέτει τις προτάσεις του για το σχέδιο νόμου «ρυθμίσεις για την εξυγίανση του ειδικού λογαριασμού του άρθρου 40 ν. 2773/1999 και λοιπές διατάξεις» του ΥΠΕΚΑ και αιτείται την επίλυση των επί μέρους θεμάτων.
Ανάπτυξης και Ανταγωνιστικότητας, Παιδείας και Θρησκευμάτων
3417) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  η Ένωση Ελληνικού Βιβλίου παραθέτει τις απόψεις του Συλλόγου Γερμανών Εκδοτών σχετικά με την ενιαία τιμή βιβλίου.
Δικαιοσύνης, Διαφάνειας και Ανθρωπίνων Δικαιωμάτων, Εργασίας, Κοινωνικής Ασφάλισης και Πρόνοιας
3418) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  ο Πανελλήνιος Σύνδεσμος Διπλωματούχων Μηχανολόγων-Ηλεκτρολόγων  καταγγέλλει τη νομοθετική ρύθμιση που αφορά την κατάργηση των επαγγελματικών τους δικαιωμάτων.
Περιβάλλοντος, Ενέργειας και Κλιματικής Αλλαγής 
3419) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία η κ. Γιούλη Βλάσση υιοθετεί έγγραφο διαμαρτυρίας των ανεξάρτητων παραγωγών ενέργειας από φωτοβολταϊκά.
Δημόσιας Τάξης και Προστασίας του Πολίτη 
3420) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία η Πανελλήνια Ομοσπονδία Αστυνομικών Υπαλλήλων αιτείται τον καθορισμό της εκλογικής αποζημίωσης καθώς και την ημερομηνία καταβολής αυτής στους αστυνομικούς υπαλλήλους.
Επικρατείας, Δικαιοσύνης, Διαφάνειας και Ανθρωπίνων Δικαιωμάτων, Δημόσιας Τάξης και Προστασίας του Πολίτη, Παιδείας και Θρησκευμάτων
3421) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται στις προσπάθειες κατατρομοκράτησης της ομάδας του καθηγητή πανεπιστημίου κ. Επαμεινώνδα Πάνα.
Περιβάλλοντος, Ενέργειας και Κλιματικής Αλλαγής, Τουρισμού
3422) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία η Πρωτοβουλία Προστασίας Αιγιαλού παραθέτει τον προβληματισμό της για το σχέδιο νόμου με τον τίτλο «Τουριστικά πλοία και άλλες διατάξεις» και το ζήτημα των πλωτών εξεδρών.
Επικρατείας, Δικαιοσύνης, Διαφάνειας και Ανθρωπίνων Δικαιωμάτων, Δημόσιας Τάξης και Προστασίας του Πολίτη, Παιδείας και Θρησκευμάτων
3423) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας στο οποίο αναφέρονται οι προσπάθειες κατατρομοκράτησης της ομάδας του Καθηγητή Πανεπιστημίου κ. Επαμεινώνδα Πάνα. 
Εσωτερικών
3424) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  ο Σύλλογος Επιστημόνων Ελαφονήσου διαμαρτύρεται για την προσπάθεια υφαρπαγής του Δήμου Ελαφονήσου και τον διαμελισμό του Δήμου Μονεμβασίας δίχως την πραγματοποίηση διαβούλευσης.
Εσωτερικών, Ανάπτυξης και Ανταγωνιστικότητας, Υποδομών, Μεταφορών και Δικτύων
3425) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  το Επιμελητήριο Αχαΐας παραθέτει τον προβληματισμό του σχετικά με τις χρήσεις του λιμανιού της Πάτρας.
Αγροτικής Ανάπτυξης και Τροφίμων
3426) Ο Βουλευτής Ηλείας κ. ΓΙΑΝΝΗΣ ΚΟΥΤΣΟΥΚΟΣ κατέθεσε αναφορά με την οποία  ο Αντιδήμαρχος Αρχαίας Ολυμπίας αιτείται την άρση της απόφασης περί μη ένταξης του δήμου στο πρόγραμμα Δακοκτονίας για την ελαιοκομική περίοδο 2013-2014.
Εργασίας, Κοινωνικής Ασφάλισης και Πρόνοιας
3427) Οι Βουλευτές Ηρακλείου κ. ΜΙΧΑΗΛ ΚΡΙΤΣΩΤΑΚΗΣ και κ. ΜΑΡΙΑ ΔΙΑΚΑΚΗ κατέθεσαν αναφορά με την οποία ο προϊστάμενος της περιφερειακής υπηρεσίας ΟΠΑΔ Νομού Ηρακλείου παραθέτει τις απόψεις του σχετικά με τη διατήρηση της οικείας περιφερειακής υπηρεσίας στο Ηράκλειο ως ανεξάρτητο τμήμα του ΙΚΑ-ΕΤΑΜ.
Εσωτερικών
3428) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία το Σωματείο Περιπτερούχων και Καπνοπωλών Κρήτης εκφράζει τη διαμαρτυρία του για το σχέδιο νόμου «Επείγουσες ρυθμίσεις αρμοδιότητας του Υπουργείου Εσωτερικών» και συγκεκριμένα το άρθρο 78, και προτείνει τρία σχέδια τροπολογιών, τα οποία συγκροτούν μια ολοκληρωμένη πρόταση προστασίας του εισοδήματος των περιπτερούχων.
Υγείας
3429) Ο Βουλευτής Κυκλάδων κ. ΝΙΚΟΛΑΟΣ ΣΥΡΜΑΛΕΝΙΟΣ κατέθεσε αναφορά με την οποία o Σύλλογος Εργαζομένων του Γενικού Νοσοκομείου Σύρου αιτείται την άμεση ανάκληση της  διαθεσιμότητας των οδηγών ασθενοφόρων από το Νοσοκομείο Σύρου, τα κέντρα υγείας, και τα Περιφερειακά Πολυδύναμα Ιατρεία.
Εργασίας, Κοινωνικής Ασφάλισης και Πρόνοιας
3430) Ο Βουλευτής Κυκλάδων κ. ΝΙΚΟΛΑΟΣ ΣΥΡΜΑΛΕΝΙΟΣ κατέθεσε αναφορά με την οποία ο Εμποροεπαγγελματικός Σύλλογος Πάρου-Αντιπάρου εκφράζει τη διαμαρτυρία του για υποβάθμιση του ΟΑΕΕ και του ΙΚΑ Πάρου μετά από την μείωση του προσωπικού και την αφαίρεση αρμοδιοτήτων, όπου παύουν ουσιαστικά να εξυπηρετούν τους πολίτες.
Περιβάλλοντος, Ενέργειας και Κλιματικής Αλλαγής 
3431) Η Βουλευτής Β΄ Θεσσαλονίκης κ. ΑΙΚΑΤΕΡΙΝΗ ΜΑΡΚΟΥ κατέθεσε αναφορά με την οποία  οι Πρόεδροι των Δασικών Συνεταιρισμών της Περιφερειακής Ενότητας Ροδόπης  επισημαίνουν σημαντικά προβλήματα στην ολοκληρωμένη υλοποίηση του σχεδιασμού της διαχείρισης του δασικού οικοσυστήματος, καθιστώντας αναγκαία τη στήριξη των επενδύσεων που δραστηριοποιούνται στις διαδικασίες αυτές.
Οικονομικών, Περιβάλλοντος, Ενέργειας και Κλιματικής Αλλαγής 
3432) Ο Βουλευτής Ιωαννίνων κ. ΣΤΑΥΡΟΣ ΚΑΛΟΓΙΑΝΝΗΣ κατέθεσε αναφορά με την οποία ο Παραθεριστικός Οικοδομικός Συνεταιρισμός Εκπαιδευτικών «ΕΡΩΔΙΟΣ» αιτείται τη διάλυση του και τη διενέργεια εκτεταμένου ελέγχου στα οικονομικά του στοιχεία.
Παιδείας και Θρησκευμάτων, Εσωτερικών
3433) Ο Βουλευτής Μαγνησίας κ. ΑΛΕΞΑΝΔΡΟΣ ΜΕΪΚΟΠΟΥΛΟΣ κατέθεσε αναφορά με την οποία το Δημοτικό Συμβούλιο Σκοπέλου διαμαρτύρεται με ψήφισμά του για την κατάσταση των σχολικών κτηριακών εγκαταστάσεων της πρωτοβάθμιας και δευτεροβάθμιας εκπαίδευσης και αιτείται την αύξηση της χρηματοδότησης του δήμου του.
Εσωτερικών, Οικονομικών, Εργασίας, Κοινωνικής Ασφάλισης και Πρόνοιας
3434) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία ο Πρόεδρος του Δημοτικού Συμβουλίου του Δήμου Πατρέων ενημερώνει με σχετικό έγγραφο προσωπικό του θέμα που αφορά στην παραίτηση από την προβλεπόμενη αντιμισθία, του Προέδρου του Δημοτικού Συμβουλίου, επιλέγοντας την σύνταξή του.
Οικονομικών 
3435) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία η Γενική Συνομοσπονδία Επαγγελματιών Βιοτεχνών Εμπόρων Ελλάδας εκφράζει τη διαμαρτυρία της για το Πολυνομοσχέδιο του Υπουργείου Οικονομικών και θεωρεί ότι δεν ανταποκρίνεται στην κοινωνική και οικονομική πραγματικότητα που έχει διαμορφωθεί στην χώρα μας.
Τουρισμού
3436) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  ο Σύλλογος Υπαλλήλων Ελληνικού Οργανισμού Τουρισμού αιτείται την απόσυρση του υπό διαβούλευση σχεδίου νόμου του Υπουργείου Τουρισμού και να επανέλθει μετά από διάλογο με τη συμμετοχή του Συλλόγου τους και όλων των άλλων εμπλεκόμενων φορέων.
Επικρατείας, Εργασίας, Κοινωνικής Ασφάλισης και Πρόνοιας, Οικονομικών 
3437) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία η Γενική Συνομοσπονδία Επαγγελματιών, Βιοτεχνών, Εμπόρων Ελλάδος εκφράζουν τις παρατηρήσεις τους για το πολυνομοσχέδιο και αιτούνται την άμεση αναδιάρθρωση προς όφελος της πραγματικής οικονομίας.
Εσωτερικών, Οικονομικών 
3438) Ο Βουλευτής Χανίων κ. ΚΥΡΙΑΚΟΣ ΒΙΡΒΙΔΑΚΗΣ κατέθεσε αναφορά με την οποία ο Δήμαρχος Πλατανιά του Νομού Χανίων ενημερώνει ότι δεν προτίθεται να αποδεχθεί την εφαρμογή της νέας ΚΥΑ για τη χρήση των παραλιών για το 2014 αν δεν αλλάξουν οι προϋποθέσεις που ορίζονται από το νόμο. 
Περιβάλλοντος, Ενέργειας και Κλιματικής Αλλαγής 
3439) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  η κ. Νότα Μαρκουλάκη επισημαίνει την εμπλοκή των υπηρεσιών κοινής ωφέλειας στις πληρωμές των ανανεώσιμων πηγών ενέργειας προς τα μη συνδεδεμένα νησιά καθώς και σειρά άλλων συναφών με τις ανανεώσιμες πηγές ενέργειας θεμάτων.
Οικονομικών, Δικαιοσύνης, Διαφάνειας και Ανθρωπίνων Δικαιωμάτων, Επικρατείας
3440) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται στην παραπομπή του διοικητή της Τράπεζας της Ελλάδος στη δικαιοσύνη μετά την άσκηση ποινικής δίωξης.
Περιβάλλοντος, Ενέργειας και Κλιματικής Αλλαγής, Δικαιοσύνης, Διαφάνειας και Ανθρωπίνων Δικαιωμάτων 
3441) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία ο Πανελλήνιος Σύλλογος Φωτοβολταϊκών Στέγης εκφράζει τη διαμαρτυρία του για τους λάθος υπολογισμούς του ΥΠΕΚΑ για τα φωτοβολταϊκά στις στέγες με αποτέλεσμα 45.000 νοικοκυριά να ζητούν ευθύνες από τους αρμοδίους, θέλοντας να προσφύγουν σε διεθνή δικαστήρια.
Οικονομικών, Ανάπτυξης και Ανταγωνιστικότητας
3442) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία η κ. Βασιλική Χρυσανθακοπούλου παραθέτει τον προβληματισμό της σχετικά με το σχέδιο νόμου εφαρμογής του ν. 4046/2012 και προκρίνει την παράταση της διαθεσιμότητας όσων εργαζομένων βρίσκονταν σε κατάσταση εγκυμοσύνης ή λοχείας κατά την εφαρμογή αυτής.
Περιβάλλοντος, Ενέργειας και Κλιματικής Αλλαγής 
3443) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία ο Αναπτυξιακός Σύνδεσμος Παραγωγών Ηλεκτρισμού Ελλάδας εκφράζει τη διαμαρτυρία του για το πολυνομοσχέδιο αρμοδιότητας του ΥΠΕΚΑ για την εξυγίανση του ειδικού Λογαριασμού του άρθρου 40 του Νόμου 2773/1999.
Δικαιοσύνης, Διαφάνειας και Ανθρωπίνων Δικαιωμάτων 
3444) Ο Βουλευτής Άρτης κ. ΧΡΗΣΤΟΣ ΓΚΟΚΑΣ κατέθεσε αναφορά με την οποία ο Δικηγορικός Σύλλογος Άρτας αιτείται την παραμονή της μεταβατικής έδρας των Διοικητικών Πρωτοδικείων Ιωαννίνων και Κέρκυρας και τη συνέχιση της λειτουργίας της στην Άρτα επισημαίνοντας τις ιδιαίτερες ανάγκες της τοπικής κοινωνίας.
Δικαιοσύνης, Διαφάνειας και Ανθρωπίνων Δικαιωμάτων, Οικονομικών 
3445) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία η Ένωση Καταναλωτών Βόλου θέτει τα ερωτήματά της σχετικά με τα διόδια και την χρήση των αυτοκινητοδρόμων.
Οικονομικών, Ναυτιλίας και Αιγαίου
3446) Ο Βουλευτής Α΄ Θεσσαλονίκης κ. ΓΑΒΡΙΗΛ ΑΒΡΑΜΙΔΗΣ κατέθεσε αναφορά με την οποία ο Εμπορικός Σύλλογος Θεσσαλονίκης διαμαρτύρεται για την επικείμενη πώληση του Οργανισμού Λιμένος Θεσσαλονίκης και επισημαίνει την ιδιαίτερη λειτουργία του στην ανάδειξη της Θεσσαλονίκης ως σύγχρονου οικονομικού κέντρου των Βαλκανίων.
Δημόσιας Τάξης και Προστασίας του Πολίτη 
3447) Ο Βουλευτής Α΄ Αθηνών κ. ΙΩΑΝΝΗΣ ΠΑΝΟΥΣΗΣ κατέθεσε αναφορά με την οποία η Πανελλήνια Ομοσπονδία Αστυνομικών Υπαλλήλων (ΠΟΑΣΥ) εκφράζει τη δυσαρέσκεια της σχετικά με την ανακατανομή εκατόν έξι οργανικών θέσεων των ειδικών φρουρών από διάφορες Υπηρεσίες της Ελληνικής Αστυνομίας.
Διοικητικής Μεταρρύθμισης και Ηλεκτρονικής Διακυβέρνησης
3448) Ο Βουλευτής Ηρακλείου κ. ΕΛΕΥΘΕΡΙΟΣ ΑΥΓΕΝΑΚΗΣ κατέθεσε αναφορά με την οποία  ο Περιφερειάρχης Κρήτης παραθέτει τις προτάσεις του σχετικά με την κατάργηση της δημοτικής αστυνομίας, τη διαθεσιμότητα των υπαλλήλων της και την ένταξή τους σε πρόγραμμα κινητικότητας.
Οικονομικών 
3449) Ο Βουλευτής Ηρακλείου κ. ΕΛΕΥΘΕΡΙΟΣ ΑΥΓΕΝΑΚΗΣ κατέθεσε αναφορά με την οποία ο κ. Αναγνωστόπουλος παραθέτει τις απόψεις του σχετικά με τη φορολόγηση των πολυτεκνικών αυτοκινήτων και αιτείται την αναθεώρηση της.
Οικονομικών 
3450) Ο Βουλευτής Κυκλάδων κ. ΠΑΝΑΓΙΩΤΗΣ ΡΗΓΑΣ κατέθεσε αναφορά με την οποία ο πρόεδρος του Επιμελητηρίου Κυκλάδων διαμαρτύρεται για τα προβλήματα που δημιουργούνται στις μικρές τοπικές επιχειρήσεις από την εφαρμογή της διάταξης πληρωμής συναλλαγών άνω των πεντακοσίων ευρώ μέσω του τραπεζικού συστήματος.
Β. ΑΠΑΝΤΗΣΕΙΣ ΥΠΟΥΡΓΩΝ ΣΕ ΕΡΩΤΗΣΕΙΣ ΒΟΥΛΕΥΤΩΝ
1. Στην με αριθμό 3839/15-11-2013 ερώτηση της Βουλευτού κ. Παπακώστα - Σιδηροπούλου Κατερίνας δόθηκε με το υπ’ αριθμ. ΓΚΕ 1040598 ΕΞ 2014 1401/5-03-2014 έγγραφο από τον Υπουργό Οικονομικών η ακόλουθη απάντηση:
2. Στην με αριθμό 5716/10-01-2013 ερώτηση των Βουλευτών κυρίων Ξηροτύρη - Αικατερινάρη Ασημίνας, Κυρίτση Γεωργίου και Μάρκου Αικατερίνης δόθηκε με το υπ’ αριθμ. 1474/5-03-2014 έγγραφο από τον Υπουργό Οικονομικών η ακόλουθη απάντηση:
3. Στην με αριθμό 6003/05-02-2014 ερώτηση του Βουλευτή κ. Πανούση Ιωάννη δόθηκε με το υπ’ αριθμ. ΥΠ.ΠΟ.Α./ΓΡ.ΥΠ./Κ.Ε./314/5-03-2014 έγγραφο από τον Υφυπουργό Αθλητισμού η ακόλουθη απάντηση:",104315,"Chairman","ΠΡΟΕΔΡΕΥΩΝ",90,"",90
"4684","
"," Κυρίες και κύριοι συνάδελφοι, εισερχόμαστε στη συζήτηση των
ΕΠΙΚΑΙΡΩΝ ΕΡΩΤΗΣΕΩΝ
Θα συζητηθεί η τέταρτη με αριθμό 780/8-4-2014 επίκαιρη ερώτηση δεύτερου κύκλου του Βουλευτή Α΄ Αθηνών της Δημοκρατικής Αριστεράς κ. Ιωάννη Πανούση προς τον Υπουργό Πολιτισμού και Αθλητισμού, σχετικά με την κατάσταση στο χώρο του ποδοσφαίρου.
Κύριε καθηγητά, έχετε τον λόγο για να παρουσιάσετε την επίκαιρη ερώτηση.",104316,"Chairman","ΠΡΟΕΔΡΕΥΩΝ",90,"",90
"4685","
"," Ευχαριστώ, κύριε Πρόεδρε.
Κύριε Υπουργέ, για μία ακόμη φορά η κοινή γνώμη έχει έρθει αντιμέτωπη με αποκαλύψεις, αντεγκλήσεις κάθε είδους, καταγγελίες, που αφορούν στο χώρο του ποδοσφαίρου.
Παράλληλα, μία ομάδα με πολύχρονη και ιστορική πορεία δηλώνει διά του Προέδρου της ότι αποσύρεται από το Πρωτάθλημα της Football League και μπαίνει σε διαδικασία εκκαθάρισης, διαμαρτυρόμενη για εγκληματικές συμπεριφορές απέναντί της. 
Συνεχώς καλούνται να απολογηθούν άτομα –περίπου διακόσια- τα οποία εμπλέκονται σε παραποιήσεις αποτελεσμάτων ποδοσφαιρικών αγώνων και στημένα παιχνίδια. Ταυτόχρονα, το φαινόμενο των επεισοδίων και των συγκρούσεων σε ποδοσφαιρικούς αγώνες δεν έχει εξαλειφθεί, με αποτέλεσμα μεγάλο τμήμα του φίλαθλου κοινού της χώρας να συνυπολογίσει σοβαρά τον παράγοντα ασφάλεια κατά την παρακολούθηση των ποδοσφαιρικών αγώνων κι έτσι να απέχει.
Κατόπιν τούτου, σας ρωτώ, κύριε Υπουργέ: Πότε επιτέλους η ελληνική πολιτεία θα ασχοληθεί σοβαρά με το θέμα της κάθαρσης του ελληνικού ποδοσφαίρου; Η διαιώνιση της κατάστασης αυτής αφήνει χώρο για υποψίες έλλειψης πολιτικής βούλησης ή και διαπλοκής σχετικά με την πάταξη των φαινομένων διαφθοράς στο χώρο του ποδοσφαίρου. 
Δεδομένου ότι και προτάσεις λύσεων υπάρχουν και καλές πρακτικές άλλων χωρών γνωρίζουμε και μπορούμε να υιοθετήσουμε, αλλά υπάρχει και περιθώριο για ακόμα μεγαλύτερη αυστηροποίηση του νομοθετικού πλαισίου, για ποιο λόγο δεν προχωρούν οι σχετικές νομοθετικές πρωτοβουλίες για να επιλυθούν τα προβλήματα που είναι γνωστά στους πάντες κι επανέρχονται διαρκώς στην επικαιρότητα άλλοτε ως χουλιγκανισμός άλλοτε ως διαφθορά κι άλλοτε ως πολιτική διαπλοκή;",104317,""," ΙΩΑΝΝΗΣ ΠΑΝΟΥΣΗΣ",223,"",223
"4686","
"," Κύριε Υπουργέ, έχετε τον λόγο.",104318,"Chairman","ΠΡΟΕΔΡΕΥΩΝ",90,"",90
"4687","
"," Ευχαριστώ πολύ, κύριε Πρόεδρε.
Αγαπητέ κύριε συνάδελφε, αξιότιμε κύριε καθηγητά, όλοι γνωρίζουμε τόσο το έντονο ενδιαφέρον σας όσο και την επιστημονική εγκυρότητα με την οποία προσεγγίζετε το πρόβλημα της βίας, της διαφθοράς και του οργανωμένου εγκλήματος σε όλες τις εκφάνσεις της κοινωνίας μας. Προσωπικά, θεωρώ τιμή και τύχη την ευκαιρία που έχουμε σήμερα να συζητήσουμε στο πλαίσιο του κοινοβουλευτικού ελέγχου το σημαντικό αυτό θέμα.
Οφείλω να καταθέσω στο Σώμα το γεγονός ότι τα κείμενα που μου έχετε αποστείλει, ειδικά για το πρόβλημα της οπαδικής βίας, είναι ένα πολύτιμο εργαλείο τόσο για την πλαισίωση κι εξήγηση του φαινομένου όσο και ως προς τις συγκεκριμένες προτάσεις δράσεων που περιέχουν.
Σε ό,τι αφορά, λοιπόν, τώρα ειδικά την κατάσταση στο χώρο του επαγγελματικού ποδοσφαίρου, πράγματι, τα προβλήματα είναι υπαρκτά. Έχουμε εδώ, όπως και στο ζήτημα ειδικότερα της βίας, να κάνουμε με ένα περίπλοκο φαινόμενο που εμπλέκει πολλά συναρμόδια Υπουργεία, φορείς, υπηρεσίες.
Αναφέρω ενδεικτικά ότι πέρα βεβαίως από το Υπουργείο Πολιτισμού και Αθλητισμού, το Υπουργείο Ανάπτυξης, καθώς και οι ΠΑΕ είναι ανώνυμες εταιρείες που ελέγχονται από το Υπουργείο Ανάπτυξης: το Υπουργείο Οικονομικών σε ό,τι αφορά τους οικονομικούς ελέγχους, το Υπουργείο Δημόσιας Τάξης ως προς την αστυνόμευση, το Υπουργείο Δικαιοσύνης για ζητήματα που αφορούν για παράδειγμα τους αθλητικούς εισαγγελείς. Αυτή η περιπλοκότητα βεβαίως δεν αποτελεί σε καμμία περίπτωση άλλοθι εφησυχασμού.
Σε ό,τι αφορά το Υπουργείο Πολιτισμού και Αθλητισμού, η στόχευσή μας είναι διπλή: αφ’ ενός η απαρέγκλιτη τήρηση της νομιμότητας και η αξιοποίηση κάθε δυνατότητας που έχουμε για την αντιμετώπιση των υπαρκτών προβλημάτων, όπως σας προείπα –υπενθυμίζω χαρακτηριστικά τη δυσαρέσκεια που πολλές φορές προκαλείται όταν σύμφωνα με τις εισηγήσεις της Ελληνικής Αστυνομίας και της ΔΕΑΒ δεν επιτρέπονται μετακινήσεις οργανωμένων οπαδών- αφ’ ετέρου η επικαιροποίηση και ο εμπλουτισμός του θεσμικού μας πλαισίου. 
Στόχος ξεκάθαρος είναι να δούμε πάλι τα παιδιά και τους γονείς που επιθυμούν να παρακολουθήσουν τον αγώνα της αγαπημένης τους ομάδας να πηγαίνουν πράγματι άφοβα στα γήπεδα. Και επειδή ευλόγως ρωτάτε για το νομοθετικό πλαίσιο, θέλω να σας ενημερώσω ότι η προετοιμασία του νέου αθλητικού νόμου προχωρά για να δοθεί στη διαβούλευση και για να έρθει στη Βουλή για την περαιτέρω επεξεργασία στην αρμόδια Διαρκή Επιτροπή κοινοβουλευτικού έργου. 
Εννοείται βεβαίως ότι στη διαδικασία αυτή η δική σας συμβολή, όπως και η συμβολή όλων των συναδέλφων, είναι όχι μόνο ευπρόσδεκτη αλλά και απαραίτητη προϋπόθεση για την ευόδωση αυτής της προσπάθειας που όλοι αναγνωρίζουμε ως αναγκαία για τη διασφάλιση του μέλλοντος του ελληνικού αθλητισμού συνολικά.
Χθες είχα συνάντηση με τον Πρωθυπουργό και συζητήσαμε όλα αυτά τα θέματα και όλα γενικότερα τα θέματα του αθλητισμού, παρουσία και του Προέδρου της Ελληνικής Ολυμπιακής Επιτροπής. Αποφασίστηκε, με δεδομένο το ενδιαφέρον του Πρωθυπουργού, να ενισχυθεί οικονομικά λόγω της περιορισμένης τακτικής επιχορήγησης και φέτος με επιπλέον οικονομική ενίσχυση ο ελληνικός αθλητισμός. 
Δείχνουμε, λοιπόν, έμπρακτα το ενδιαφέρον μας ο Πρωθυπουργός, η Κυβέρνηση και σας διαβεβαιώ ότι πράγματι υπάρχει η βούληση να λυθούν όλα αυτά τα προβλήματα, τα οποία βεβαίως έρχονται από πολύ παλιά, είναι χρόνια προβλήματα.
Ευχαριστώ πολύ.",104319,""," ΙΩΑΝΝΗΣ ΑΝΔΡΙΑΝΟΣ",14,"",14
"4688","
"," Κύριε συνάδελφε, έχετε τον λόγο.",104320,"Chairman","ΠΡΟΕΔΡΕΥΩΝ",90,"",90
"4689","
"," Κύριε Υπουργέ, θέλω να σας διαβεβαιώσω και ως επιστήμονας και ως Δημοκρατική Αριστερά ότι είμαστε σύμμαχοι σε αυτόν τον αγώνα, μολονότι εγώ πιστεύω ότι κάθαρση εν κινήσει δεν γίνεται. Το έχω πει πολλές φορές ότι κάποια στιγμή πρέπει να σταματήσουν αυτά τα φαινόμενα και να σταματήσει δυστυχώς και το πρωτάθλημα γιατί μόνο έτσι θα γίνει εκκαθάριση του πεδίου. 
Τι έχει συμβεί λοιπόν; Οποιαδήποτε συνταγματική, θεσμική, κοινωνική πτυχή του αθλητισμού έχει ξεπεραστεί. Από τη μια μεριά από ένα πολιτικοοικονομικό μιντιακό κύκλωμα και από την άλλη μεριά, όπως σωστά είπατε, από στοιχεία του υποκόσμου που έχουν εμφιλοχωρήσει και ακραία στοιχεία. Δεν είναι θέμα οικονομικής και κοινωνικής κρίσης τα όσα συμβαίνουν στα ελληνικά γήπεδα σήμερα. Πολλές θύρες έχουν ως μέλη τους ακραία πολιτικά στοιχεία, ενώ τα συμφέροντα των μεγαλομετόχων και των ΜΜΕ ενθαρρύνουν και αυτά πολλές φορές τη βία. Θύμα της βίας είναι άλλοτε τα μέλη των αντίπαλων οργανωμένων οπαδών, άλλοτε οποιοσδήποτε περαστικός φίλαθλος, άλλοτε η ευρύτερη περιοχή, άλλοτε η ίδια ομάδα που τιμωρείται, κοκ, τελικά είναι η ελληνική κοινωνία στο σύνολό της. Πρόσφατα απειλήθηκαν και οικογένειες παικτών, διαιτητών, δηλαδή πάμε παραπέρα από αυτό. 
Θα ήθελα να δείτε και μια άλλη πτυχή, κύριε Υπουργέ, με θάρρος. Το αυτοδιοίκητο του ποδοσφαίρου γιατί υιοθετήθηκε; Για να εμποδίζει το κράτος να παρεμβαίνει εξουσιαστικά και αυθαίρετα στο χώρο, τη διοίκηση, τα οικονομικά του αθλητισμού. Όταν όμως ο αυτοδιοικούμενος φορέας έχει καταλυθεί από υποκοσμικά στοιχεία, μήπως πρέπει να δείξει μεγαλύτερη εμπιστοσύνη στην πολιτεία αντί να κραδαίνει ένα «άδειο πουκάμισο» αυτονομίας, μήπως δηλαδή πρέπει να πείσετε το χώρο αυτόν ότι η πολιτεία είναι πιο κοντά του από ότι είναι τα άλλα στοιχεία που επηρεάζουν ή απειλούν ή εκβιάζουν όλο αυτό το σύστημα;
Το σκληρό θέαμα από τη μια μεριά και το στοιχηματικό ρίσκο από την άλλη έχουν μετατρέψει σε βαθύ παιχνίδι –με ό,τι σημαίνει το βαθύ παιχνίδι- το ποδόσφαιρο, όπου σχεδόν όλα επιτρέπονται εντός και εκτός αγώνων, εντός και εκτός γηπέδων. 
Δεν γνωρίζω ποιοι πιστεύουν ακόμα στην αγνή ιδεολογία του ποδοσφαίρου, τη «φανέλα». Ακόμα, δεν κατανοώ τι εννοούν όσοι αναφέρονται σε εξυγίανση. Εξυγίανση από ποιους, με ποιους, πότε, πώς, με ποιο κόστος; Αν γνωρίζουμε το γιατί, όλες οι άλλες παράμετροι είναι ασαφείς και θολές. Αυτό το γιατί πρέπει όμως να διαχειριστούμε, κύριε Υπουργέ. Δηλαδή, να το διαχειριστείτε, κύριε Υπουργέ, εσείς κυρίως. Χτυπήστε όλα τα πλοκάμια μαζί, πριν αυτά τα πλοκάμια πνίξουν τον αθλητισμό και όλο το κοινωνικό μέρος που συνοδεύει τις αθλητικές εκδηλώσεις. 
Ευχαριστώ.",104321,""," ΙΩΑΝΝΗΣ ΠΑΝΟΥΣΗΣ",223,"",223
"4690"," 
"," Κι εμείς ευχαριστούμε.
Κύριε Υπουργέ, έχετε τον λόγο.",104322,"Chairman","ΠΡΟΕΔΡΕΥΩΝ",90,"",90
"4691"," 
"," Ευχαριστώ, κύριε Πρόεδρε. 
Αγαπητέ κύριε συνάδελφε, όπως είπαμε, τα προβλήματα είναι πράγματι υπαρκτά. Δεν μπορεί να κλείσει κανένας τα μάτια σε αυτά τα προβλήματα. Έρχονται, όπως είπα πριν, στη μεγάλη τους πλειονότητα από το παρελθόν και πολλά απ’ αυτά γίνονται ακόμα οξύτερα λόγω και της κρίσης.
Η βούληση για την αντιμετώπιση των προβλημάτων αυτών είναι δεδομένη. Καταδεικνύεται και από τα μέτρα που παίρνουμε όπου αυτό είναι αναγκαίο. Σας υπενθυμίζω ακόμα την πρόσφατη ημερίδα που διοργανώθηκε με πρωτοβουλία του Υπουργείου Πολιτισμού και Αθλητισμού και της Γενικής Γραμματείας Διαφάνειας του Υπουργείου Δικαιοσύνης για τη διαφθορά στον αθλητισμό, στο πλαίσιο της οποίας έγινε ένας χρήσιμος και εποικοδομητικός διάλογος και διατυπώθηκαν προτάσεις για την αντιμετώπιση αυτού του προβλήματος. 
Σε κάθε περίπτωση, πάντως, ο ρόλος της πολιτείας είναι κυρίως να θέτει το θεσμικό πλαίσιο, όπως είπατε, και να φροντίζει για την απαρέγκλιτη εφαρμογή αυτού του νομικού πλαισίου. Γι’ αυτό δίνουμε ιδιαίτερη έμφαση στην πρωτοβουλία για την επικαιροποίηση και τον εκσυγχρονισμό του αθλητικού νόμου. 
Είναι μια ευκαιρία να διορθώσουμε λάθη, να επικαιροποιήσουμε διατάξεις που δεν αντιστοιχούν πια στην σύγχρονη πραγματικότητα του ελληνικού αθλητισμού, να ξεκαθαρίσουμε ασάφειες, ώστε τα πεδία ευθύνης όλων να είναι απολύτως προσδιορισμένα και βεβαίως να αυστηροποιήσουμε ό,τι χρειάζεται περισσότερη αυστηρότητα. 
Ορθά, λοιπόν, θέσατε στο κείμενο της ερώτησής σας, όπως είπατε και πριν από λίγο, κατά προτεραιότητα το ζήτημα του νομοθετικού πλαισίου. Αυτή είναι η στόχευσή μας, να ετοιμάσουμε σοβαρά και υπεύθυνα -πράγμα που το κάνουμε- μακριά από λογικές εντυπωσιασμού και επικοινωνιακής διαχείρισης, ένα σχέδιο νόμου που θα ανταποκρίνεται στις σημερινές ανάγκες. 
Προσβλέπω, λοιπόν, στη στενή μας συνεργασία και στην συνεργασία όλων των συναδέλφων στο στάδιο της επεξεργασίας, όπου είμαι βέβαιος ότι και η δική σας συμβολή λόγω της επιστημονικής σας κατάρτισης και του αγώνα που έχετε κάνει σε αυτό τον τομέα, με την πείρα σας και με ό,τι έχετε καταφέρει σε αυτόν τον τομέα με την επιστημοσύνη σας, θα είναι εξαιρετικά ουσιαστική. Γι’ αυτό, την περιμένω. Και επειδή έχουμε συνεργαστεί αυτό το διάστημα και μιλάμε, σίγουρα από εμάς, επομένως και από εσάς, υπάρχει η διάθεση και η βούληση να έχει αυτή η συνεργασία ένα πραγματικά χειροπιαστό αποτέλεσμα. 
Ευχαριστώ πολύ.",104323,""," ΙΩΑΝΝΗΣ ΑΝΔΡΙΑΝΟΣ",14,"",14
"4692","
"," Κι εμείς ευχαριστούμε. 
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, πενήντα τρεις μαθητές και μαθήτριες και πέντε εκπαιδευτικοί από το 1ο Δημοτικό Σχολείο Κουνουπιδιανών Χανίων. 
Η Βουλή τούς καλωσορίζει. 
(Χειροκροτήματα απ’ όλες τις πτέρυγες της Βουλής)
Θα ήθελα επίσης να σας ενημερώσω ότι η Ειδική Μόνιμη Επιτροπή Κοινοβουλευτικής Δεοντολογίας καταθέτει τις εκθέσεις της στις αιτήσεις της εισαγγελικής αρχής για τη χορήγηση άδειας άσκησης ποινικής δίωξης κατά Βουλευτών. 
Συνεχίζουμε με την πρώτη με αριθμό 775/8-4-2014 επίκαιρη ερώτηση δεύτερου κύκλου του Βουλευτή Ηρακλείου της Νέας Δημοκρατίας κ. Ελευθέριου Αυγενάκη προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με τη χωροθέτηση του σημείου πόντισης του καλωδίου για την ενεργειακή διασύνδεση της Κρήτης με την ηπειρωτική Ελλάδα. 
Ο κύριος συνάδελφος έχει τον λόγο για να αναπτύξει την επίκαιρη ερώτησή του.",104324,"Chairman","ΠΡΟΕΔΡΕΥΩΝ",90,"",90
"4693","
"," Ευχαριστώ πολύ, κύριε Πρόεδρε.
Κύριε Υπουργέ, σε σχετική μελέτη για την ανάπτυξη του ηλεκτρικού συστήματος της Κρήτης και τη διασύνδεση με το ηπειρωτικό σύστημα, που εκπόνησε ομάδα εργασίας από στελέχη του πρώην ΔΕΣΜΗΕ, της ΔΕΗ και της ΡΑΕ, προτάθηκε και έγινε δεκτή η διασύνδεση του συστήματος της Κρήτης με το ηπειρωτικό σύστημα, με καλωδιακή σύνδεση.
Πρόκειται για ένα έργο που έχει εξαγγελθεί, έχει υποστηριχθεί από την τοπική κοινωνία, αλλά μέχρι σήμερα δεν έχουμε δει καμμία εξέλιξη ή τουλάχιστον, με αγωνία περιμένουμε να ακούσουμε και να δούμε τις εξελίξεις γύρω από την υπόθεση αυτή.
Σε ό,τι αφορά τα σημεία προσαιγιάλωσης των υποβρυχίων καλωδίων στην Κρήτη, εξετάστηκαν δύο περιπτώσεις: η θέση Κορακιά-Γαληνών των Νομών Ρεθύμνου–Ηρακλείου, η οποία είναι σχετικά κεντροβαρής ως προς τα κέντρα κατανάλωσης του νησιού, Χανιά-Ρέθυμνο-Ηράκλειο.
Επιπλέον, το ζήτημα της ενεργειακής διασύνδεσης της Κρήτης με την ηπειρωτική Ελλάδα αντιλαμβανόμαστε όλοι ότι αναμφίβολα επηρεάζει σε μεγάλο βαθμό τη βιωσιμότητα και περαιτέρω ανάπτυξη των ΑΠΕ, για τα μη διασυνδεδεμένα φωτοβολταϊκά και αιολικά πάρκα της Κρήτης.
Η Κρήτη, κύριε Υπουργέ, όπως γνωρίζετε είναι ιδανικό μέρος για την ανάπτυξη και διείσδυση των ΑΠΕ, πάντα με αυστηρούς περιβαλλοντικούς όρους και έλεγχο, και μπορεί να διοχετεύσει μεγάλες ποσότητες ενέργειας στο δίκτυο της ηπειρωτικής Ελλάδας. Παράλληλα, μπορεί να εξασφαλίσει στους επενδυτές των ΑΠΕ την βιωσιμότητα των επενδύσεων και ένα αξιοπρεπές εισόδημα, κάτι που τα τελευταία χρόνια έχει πληγεί.
Είναι βέβαιο ότι η διασύνδεση της Κρήτης με την ηπειρωτική Ελλάδα θα καταστήσει την Κρήτη ενεργειακό κόμβο και βασικό προμηθευτή ενέργειας, μέσω ΑΠΕ, της ηπειρωτικής Ελλάδας.
Ένας τρίτος, πολύ σημαντικός λόγος, είναι ότι η καλωδιακή σύνδεση εντάσσεται στο διευρωπαϊκό σύστημα ζεύξης Ισραήλ-Κύπρου-Κρήτης-Αθηνών, για μελλοντική αξιοποίηση του φυσικού αερίου μέσω των υδρογονανθράκων.
Σε κάθε περίπτωση, μιλάμε για ένα πολύ σημαντικό έργο. Μιλάμε για έργο γεωστρατηγικής σημασίας, το οποίο θα αναβαθμίσει την Ελλάδα στον ενεργειακό χάρτη της Μεσογείου και της Ευρώπης και φυσικά αναβαθμίζει την Κρήτη και το ρόλο της στη Μεσόγειο.
Κύριε Υπουργέ, ανεξάρτητα από το μέρος που θα ποντιστεί η καλωδιακή σύνδεση, είναι ένα έργο που αποτελεί επιτακτική ανάγκη για την Κρήτη, για την ηπειρωτική Ελλάδα, για τη χώρα μας και τη θέση της στον ενεργειακό χάρτη και αυτό που θέλουμε είναι έργα. Θέλουμε έργα με προδιαγραφές, έργα με κανόνες που θα επιβάλουν τον απόλυτο σεβασμό στο περιβάλλον, έργα ασφαλή, έργα μετά από ώριμες μελέτες, έργα με ίδια κεφάλαια ή με αυτοχρηματοδότηση αλλά και με χρονοδιάγραμμα.
Σας ρωτώ, λοιπόν, κύριε Υπουργέ –και κλείνω– σε ποιο στάδιο βρίσκεται σήμερα το θέμα της ενεργειακής διασύνδεσης της Κρήτης με την ηπειρωτική Ελλάδα, ποιο είναι το χρονοδιάγραμμα που έχετε θέσει σαν πολιτική ηγεσία και ποιες είναι οι ενέργειες που γίνονται βήμα προς βήμα από το Υπουργείο Περιβάλλοντος;
Σας ευχαριστώ.",104325,""," ΕΛΕΥΘΕΡΙΟΣ ΑΥΓΕΝΑΚΗΣ",22,"",22
"4694","
"," Κύριε Υπουργέ, έχετε τον λόγο.
ΑΣΗΜΑΚΗΣ ΠΑΠΑΓΕΩΡΓΙΟΥ (Υφυπουργός Περιβάλλοντος, Ενέργειας και Κλιματικής Αλλαγής): Ευχαριστώ πολύ, κύριε Πρόεδρε.
Είναι σίγουρο ότι η υποβρύχια ηλεκτρική διασύνδεση της Κρήτης με το ηπειρωτικό σύστημα είναι ένα από τα μεγαλύτερα έργα. Άλλωστε, ξέρετε πάρα πολύ καλά ότι από τα πράγματα τα οποία επιταχύνθηκαν τα τελευταία χρόνια ήταν, αφ’ ενός μεν, το υποβρύχιο καλώδιο Κυκλάδων, που είναι το πρώτο και θα αρχίσουν οι εργασίες του επόμενους μήνες –έχει ολοκληρωθεί ο διαγωνισμός– και το δεύτερο φυσικά είναι το υποβρύχιο καλώδιο Κρήτης, το οποίο έχει ενταχθεί στο δεκαετές πρόγραμμα επενδύσεων του ΑΔΜΗΕ –του πρώην ΔΕΣΜΗΕ, όπως είπατε. Και το χρονοδιάγραμμα, επειδή πρόκειται για πολύ μεγάλο έργο, είναι να έχει ολοκληρωθεί μέχρι το 2020.
Είναι σίγουρο ότι αυτή η διασύνδεση της Κρήτης με το ηπειρωτικό σύστημα θα φέρει ασφάλεια τροφοδοσίας στο νησί. Αυτό είναι ξεκάθαρο ότι θα είναι η μεγιστοποίηση της ασφάλειας για το νησί. Δεύτερον, θα μειώσει το κόστος παραγωγής ενέργειας. Τρίτον, θα έχει μόνιμη μείωση η επιβάρυνση των καταναλωτών, μέσω των χρεώσεων –όπως ξέρετε– υπηρεσιών κοινής ωφέλειας.
Και βέβαια είναι πολύ σημαντικό για την Κρήτη ότι θα μειωθούν κατά πολύ οι περιβαλλοντικές επιπτώσεις από τα σημερινά εργοστάσια και ταυτόχρονα θα δώσει ώθηση σε νέες επενδύσεις των ΑΠΕ, όπως είπατε, που είναι ξεκάθαρο ότι χρειάζονται.
Με βάση την πρώτη μελέτη που έγινε, ήταν τρεις οι θέσεις, για να μιλήσω τώρα στην πρωτολογία μου για τις θέσεις από τις οποίες θα ξεκινήσει το καλώδιο.
Η μία ήταν στο Νομό Χανίων, στο ακρωτήρι Σπάθα, στα Ελληνοπεράματα Ηρακλείου και στη θέση που είπατε του Ρεθύμνου.
Βέβαια, θα πρέπει να πω ότι στην περίπτωση του Ηρακλείου υπήρξε μια αντίδραση από τους τοπικούς φορείς, όσον αφορά τη θέση στην οποία θα πρέπει να γίνει ο σταθμός από τον οποίο θα ξεκινά το καλώδιο. Αυτό το οποίο γίνεται τώρα είναι να βρούμε ποια είναι η καταλληλότερη θέση, για να κατασκευαστεί ο σταθμός μετατροπής εναλλασσόμενου και συνεχούς ρεύματος. Και ταυτόχρονα θα γίνει και η συζήτηση με τους τοπικούς φορείς, ώστε να είμαστε όλοι σύμφωνοι ως προς το σημείο χωροθέτησης κατ’ αρχάς. Αυτό είναι κάτι το οποίο θα εξελιχθεί και θα γίνει μέχρι το τέλος του 2014.
Θα συνεχίσω στη δευτερολογία μου.
Ευχαριστώ.",104326,"Chairman","ΠΡΟΕΔΡΕΥΩΝ",90,"",90
"4695","
"," Κύριε συνάδελφε, έχετε τον λόγο.",104327,"Chairman","ΠΡΟΕΔΡΕΥΩΝ",90,"",90
"4696","
"," Ευχαριστώ, κύριε Πρόεδρε.
Όπως πολύ καλά είπατε κι εσείς, κύριε Υπουργέ, το ζήτημα της ενεργειακής διασύνδεσης της Κρήτης με την ηπειρωτική Ελλάδα αποτελεί μείζον θέμα και αναμφίβολα επηρεάζει σε μεγάλο βαθμό τις ΑΠΕ και ιδιαίτερα τα φωτοβολταϊκά και αιολικά πάρκα στα μη διασυνδεδεμένα κυρίως νησιά, συνεπώς και στην Κρήτη.
Κύριε Υπουργέ, δεν μας απασχολεί το πού θα γίνει –εφόσον τηρηθούν οι κανόνες, σας το ξεκαθαρίζουμε– είτε στο Ακρωτήρι της Γραμβούσας είτε στα Ελληνοπεράματα είτε στους Πέρα Γαλήνους, οπουδήποτε.
Και βέβαια, κρατώ απ’ όσα είπατε και το χρονοδιάγραμμα ότι μέχρι το 2020 σχεδιάζετε και στοχεύετε να έχει ολοκληρωθεί το έργο αυτό. Άρα, πρέπει να δούμε άμεσα –και περιμένω να ακούσω τη δευτερολογία σας– πρωτοβουλίες και κινήσεις.
Ωστόσο, στο πολυνομοσχέδιο που ψηφίστηκε πριν από δυο εβδομάδες, όπου συμπεριελήφθη κυριολεκτικά από το παράθυρο και το λεγόμενο New Deal, υπήρξαν διατάξεις οι οποίες πλήττουν δυσανάλογα τα φωτοβολταϊκά πάρκα σε σχέση με τις υπόλοιπες ΑΠΕ και πολλοί συνάδελφοι Βουλευτές, όπως πολύ καλά γνωρίζετε, και από τα δυο κόμματα που στηρίζουν την Κυβέρνηση, διατυπώσαμε εξαρχής τις επιφυλάξεις μας.
Αναλυτικότερα και πολύ γρήγορα θα αναφερθώ σε ορισμένες εκκρεμότητες που πρέπει άμεσα να δρομολογηθούν και παρακαλώ να έχω τη δική σας θέση. Σας θυμίζω ότι των προτέρων ότι έχετε δεσμευθεί σε κατ’ ιδίαν συναντήσεις που είχαμε με την Κοινοβουλευτική Ομάδα της Νέας Δημοκρατίας. Την ανάλογη δέσμευση είχε και ο Υπουργός με την Κοινοβουλευτική Ομάδα του ΠΑΣΟΚ.
Κύριε Υπουργέ, είχατε δεσμευθεί για συμφωνία με τις τράπεζες, για δανειολήπτες επενδυτές. Υπήρξε –είχατε πει– δέσμευση για σχετική νομοθετική πρωτοβουλία, δεδομένης της αρχικής συμφωνίας με την Ένωση Ελληνικών Τραπεζών και την Ένωση Συνεταιριστικών Τραπεζών, για δανειολήπτες-επενδυτές μέχρι 100 KW και για αγροτικά φωτοβολταϊκά, για παράταση δανείων έως δεκαοκτώ χρόνια, πάγωμα δανείων έστω για ένα χρόνο –περίοδο χάριτος δηλαδή- και παράταση του χρόνου αποπληρωμής, αλλά και μείωση των επιτοκίων δανεισμού έως και 3%. Τι εξέλιξη υπάρχει σ’ αυτό το επίπεδο και πότε θα έχουμε κάτι πιο συγκεκριμένο; Γιατί περιμένουν και οι επενδυτές με αγωνία.
Δεύτερον, στο New Deal προβλέπονταν αλλαγές και άδικες διαφοροποιήσεις, κατά τη γνώμη μου, στις τιμές για φωτοβολταϊκούς σταθμούς, οι οποίοι έχουν λάβει ή αναμένεται να λάβουν επιδότηση. Κάνετε μια διάκριση μεταξύ των επενδύσεων με επιδότηση και χωρίς επιδότηση και αποζημιώνετε λιγότερο τον επενδυτή που δεν χρησιμοποιεί ίδια κεφάλαια.
Κύριε Υπουργέ, αυτό είναι ενάντια στην ιδεολογία μας. Σας το είπα στην κατ’ ιδίαν συζήτηση που είχαμε. Είναι αντίθετο με τις αρχές της παράταξής μας. Η αντίληψη της φιλελεύθερης παράταξης της Νέας Δημοκρατίας δεν μπορεί να είναι η ποινικοποίηση του επενδυτή σε μια οικονομία. Οδηγείτε τους επενδυτές στην απένταξη των έργων τους και περιορίζεται η απορροφητικότητα των κονδυλίων. Αυτό θέλουμε για τις ΑΠΕ; Αυτό θέλουμε για τους επενδυτές;
Από την άλλη, δεν έχει προβλεφθεί κάτι, εάν κάποιος έχει εισπράξει την επιδότηση και θέλει να την επιστρέψει, εάν θέλει να λαμβάνει μεγαλύτερη τιμή. Τι γίνεται τότε; Χρειάζεται μια νομοθετική ρύθμιση, κάτι που σας είπαμε μέχρι την τελευταία στιγμή πριν την ψήφιση του πολυνομοσχεδίου, και παρακαλώ πολύ λάβετέ το υπ’ όψιν σας.
Επίσης, κύριε Υπουργέ, στο New Deal η μείωση της τιμής πώλησης της ενέργειας από τους φωτοβολταϊκούς σταθμούς στα μη διασυνδεδεμένα νησιά είναι έως και ακατανόητη. Οι φωτοβολταϊκοί σταθμοί στο μη διασυνδεδεμένο σύστημα είναι εκείνοι οι οποίοι –πολύ καλά γνωρίζετε– κρατούν το δίκτυο σταθερό κατά την τουριστική περίοδο, αποτρέποντας τη βύθιση του συστήματος κατά τις ώρες αιχμής –θυμίζω το black out της Σαντορίνης- έχοντας πολύ μεγαλύτερο κόστος εγκατάστασης και ένα «ταβάνι», όριο δηλαδή, στην ισχύ του πάρκου.
Σε κάθε περίπτωση, πώς δικαιολογείται ότι μειώθηκαν οι τιμές πώλησης της ενέργειας στα μη διασυνδεδεμένα νησιά, ενώ ταυτόχρονα αυξήθηκαν στα διασυνδεδεμένα; Αυτά είναι από τα παράλογα της πρόχειρης από μέρους του Υπουργείου προετοιμασίας και ένταξης τελικά στο πολυνομοσχέδιο του λεγόμενου New Deal.
Και επειδή θα μας πείτε –και δικαίως- ότι η όποια διόρθωση γίνει, αυτομάτως κινδυνεύει να μην επιτευχθεί ο στόχος-δέσμευση μηδενισμού του ελλείμματος του ΛΑΓΗΕ προτείνω δύο σημεία, κύριε Υπουργέ.
Να εντοπιστούν όσοι αγόρασαν άδειες αγροτικών φωτοβολταϊκών και εφόσον δεν είναι κατ’ επάγγελμα αγρότες, πρώτον να πάψουν να έχουν τα σχετικά οφέλη και δεύτερον να φορολογηθούν εφάπαξ. Τα χρήματα να μπουν και να καλύψουν μέρος της τρύπας του ΛΑΓΗΕ.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή) 
Δεύτερον –και τελειώνω– να εντοπιστούν και να φορολογηθούν εφάπαξ όλοι όσοι έχουν εκδώσει και πωλήσει άδειες φωτοβολταϊκών σε προηγούμενους χρόνους, επί εποχής Σιούφα, Φώλια, χωρίς να έχουν πληρώσει ούτε ένα ευρώ φορολόγηση για τη μεταβίβαση, και τα χρήματα αυτά ας μπουν στην τρύπα του ΛΑΓΗΕ. Αυτό νομίζω ότι είναι σχετικά εύκολο να το εντοπίσετε από τις υπηρεσίες σας.
Κύριε Υπουργέ, όσα ανέφερα είναι εκκρεμότητες που πρέπει να δρομολογηθούν το συντομότερο. Όσο καθυστερούμε, όσο αφήνουμε τέτοιες στρεβλώσεις, αποθαρρύνουμε επενδυτές, επιβαρύνουμε δυσανάλογα τους παραγωγούς και σε κάθε περίπτωση διακινδυνεύουμε εκατοντάδες χιλιάδες θέσεις εργασίας που σχετίζονται με τις ΑΠΕ.
Σας ευχαριστώ.",104328,""," ΕΛΕΥΘΕΡΙΟΣ ΑΥΓΕΝΑΚΗΣ",22,"",22
"4697","
"," Παρακαλώ, κύριε Υπουργέ, έχετε τον λόγο.
ΑΣΗΜΑΚΗΣ ΠΑΠΑΓΕΩΡΓΙΟΥ (Υφυπουργός Περιβάλλοντος, Ενέργειας και Κλιματικής Αλλαγής): Ευχαριστώ πολύ, κύριε Πρόεδρε.
Βέβαια, οφείλω να πω και ότι είναι δύο οι ερωτήσεις τελικά.",104329,"Chairman","ΠΡΟΕΔΡΕΥΩΝ",90,"",90
"4698","
"," Σωστό, αλλά είναι επίκαιρες.
ΑΣΗΜΑΚΗΣ ΠΑΠΑΓΕΩΡΓΙΟΥ (Υφυπουργός Περιβάλλοντος, Ενέργειας και Κλιματικής Αλλαγής): Δεν λέω όχι σε αυτό.
Ευχαρίστως, όμως, να συζητήσουμε μια ερώτηση για το New Deal και τις όποιες πιθανές διαφορές.",104330,""," ΕΛΕΥΘΕΡΙΟΣ ΑΥΓΕΝΑΚΗΣ",22,"",22
"4699","
"," Τα έχετε πρόχειρα τώρα, οπότε…
ΑΣΗΜΑΚΗΣ ΠΑΠΑΓΕΩΡΓΙΟΥ (Υφυπουργός Περιβάλλοντος, Ενέργειας και Κλιματικής Αλλαγής): Κατ’ αρχάς να πω δύο πράγματα για την ερώτηση που έχουμε σήμερα.
Είναι πάρα πολύ σημαντικό –το αναφέρατε και εσείς στην αρχή– το θέμα του υποβρυχίου καλωδίου της Κρήτης, διότι έχει ενταχθεί η Κρήτη στο EuroAsia Interconnector, που σημαίνει: Ισραήλ, Κύπρος, Κρήτη, Ελλάδα, Ευρωπαϊκή Ένωση, διασύνδεση ηλεκτρική. Έχει τεράστια σημασία για τη χώρα. Αυτό έχει συνάρτηση, γι’ αυτό και η μελέτη πρέπει να λάβει υπ’ όψιν της –και γίνεται αυτό από την ομάδα εργασίας– και τη διασύνδεση αυτή. Διότι, μιλούμε για μεγάλα φορτία πλέον, όχι απλώς για τη διασύνδεση της Κρήτης.
Για εμάς είναι ξεκάθαρο –το είπα και προηγουμένως, το έχουμε πει και στην επιτροπή– ότι αυτό το έργο είναι έργο προτεραιότητας. Όπως είπα, η μελέτη θα ολοκληρωθεί μέχρι τέλος του 2014 με ξεκάθαρο σχεδιασμό, δηλαδή από πού θα ξεκινά από την Κρήτη και πού θα έρχεται στην Ηπειρωτική Ελλάδα. Οι προδιαγραφές του καλωδίου είναι ένα δύσκολο έργο, γιατί είναι μεγάλα τα βάθη για τα οποία συζητούμε στο Αιγαίο, ειδικά στα σημεία μεταξύ των Κυθήρων και Κρήτης.
Είναι ακριβό έργο, αλλά πρέπει να γίνει γιατί θα αποσβεστεί μέσα σε πολύ λίγα χρόνια από τη στιγμή που θα ξεκινήσει η λειτουργία του και θα δώσει και πάρα πολύ μεγάλη ανάπτυξη στην Κρήτη, πέρα των διεθνών διασυνδέσεων που ήδη είπα.
Να πω δύο λόγια για το New Deal και ευχαρίστως να κάνουμε νέα συζήτηση. Αφ’ ενός μεν για τους αγρότες, που είπατε, είναι ξεκάθαρο από το νόμο ότι μιλούμε για κατ’ επάγγελμα αγρότες. Όσοι δεν είναι στο Μητρώο ή βγουν από το Μητρώο Αγροτών παύουν να έχουν οποιαδήποτε, αν θέλετε, ωφέλεια λόγω του ότι είναι αγρότες.
Διότι, όπως ξέρετε, έχουμε δώσει ειδική μέριμνα για τα αγροτικά φωτοβολταϊκά, ώστε οι άνθρωποι να μπορούν να λειτουργήσουν ταυτόχρονα και τις αγροτικές τους καλλιέργειες. Εάν δεν είναι –επαναλαμβάνω- στο Μητρώο αυτομάτως εκπίπτουν αυτού του δικαιώματος – των δικαιωμάτων μάλλον, καθώς δεν είναι ένα δικαίωμα, είναι αρκετά δικαιώματα.
Όσον αφορά για τα υπόλοιπα…",104331,""," ΕΛΕΥΘΕΡΙΟΣ ΑΥΓΕΝΑΚΗΣ",22,"",22
"4700","
"," Για τα τραπεζικά.
ΑΣΗΜΑΚΗΣ ΠΑΠΑΓΕΩΡΓΙΟΥ (Υφυπουργός Περιβάλλοντος, Ενέργειας και Κλιματικής Αλλαγής): Για τα τραπεζικά, λοιπόν, έχουν γίνει –όπως σας είχα πει και τότε και το είχα πει και στην επιτροπή- πάρα πολλές συζητήσεις και μεγάλη συνεργασία με τις τράπεζες οι οποίες, απ’ ότι είχαν πει, θα έχουν την ανάλογη τραπεζική συμπεριφορά ως προς τους παραγωγούς, τους επιχειρηματίες επενδυτές.",104332,""," ΕΛΕΥΘΕΡΙΟΣ ΑΥΓΕΝΑΚΗΣ",22,"",22
"4701","
"," Είναι στη δική τους ευχέρεια ή θα έρθει νομοθετική…",104333,""," ΕΛΕΥΘΕΡΙΟΣ ΑΥΓΕΝΑΚΗΣ",22,"",22
"4702","
"," Παρακαλώ.
ΑΣΗΜΑΚΗΣ ΠΑΠΑΓΕΩΡΓΙΟΥ (Υφυπουργός Περιβάλλοντος, Ενέργειας και Κλιματικής Αλλαγής): Είναι στη δική τους ευχέρεια και απ’ ό,τι γνωρίζω –απλά δεν μπορώ να πω εγώ αυτήν τη στιγμή λεπτομέρειες, εάν είναι από τη δική τους πλευρά– τόσο από τις κεντρικές τράπεζες όσο και από τις συνεταιριστικές θα γίνουν οι ανάλογες κινήσεις. Και ελπίζω να το συζητήσουμε επίσημα και σε επόμενη ερώτηση.
Ευχαριστώ πολύ.",104334,"Chairman","ΠΡΟΕΔΡΕΥΩΝ",90,"",90
"4703","
"," Και εμείς ευχαριστούμε.",104335,"Chairman","ΠΡΟΕΔΡΕΥΩΝ",90,"",90
"4704","
"," Κύριε Πρόεδρε, ημερήσια διάταξη υπάρχει;",104336,""," ΑΠΟΣΤΟΛΟΣ ΚΑΚΛΑΜΑΝΗΣ",88,"",88
"4705","
"," Γιατί, σε τι έχετε πάλι ένσταση, κύριε Πρόεδρε; Παρακαλώ, ορίστε.",104337,"Chairman","ΠΡΟΕΔΡΕΥΩΝ",90,"",90
"4706","
"," Βλέπω ότι δεν ανακοινώνονται κατά σειρά οι ερωτήσεις.",104338,""," ΑΠΟΣΤΟΛΟΣ ΚΑΚΛΑΜΑΝΗΣ",88,"",88
"4707","
"," Θα ανακοινωθούν. Εσάς είχα κατά νου αυτήν τη στιγμή.
Η τρίτη με αριθμό 772/8-4-2014 επίκαιρη ερώτηση πρώτου κύκλου του πρώην Προέδρου της Βουλής και Βουλευτή Β΄ Αθηνών του Πανελλήνιου Σοσιαλιστικού Κινήματος κ. Απόστολου Κακλαμάνη προς τους Υπουργούς Οικονομικών και Υφυπουργό στον Πρωθυπουργό (για τη Δημόσια Ραδιοτηλεόραση), σχετικά με την καταβολή των δεδουλευμένων στους απολυθέντες εργαζομένους της «ΕΡΤ Α.Ε.» δεν θα συζητηθεί λόγω κωλύματος των Υπουργών και διαγράφεται.
Απ’ ότι ενημερώθηκα ο Υπουργός Οικονομικών ο κ. Στουρνάρας σήμερα, λόγω της επίσκεψης της Πρωθυπουργού της Γερμανίας, δεν μπορεί να βρεθεί εδώ.",104339,"Chairman","ΠΡΟΕΔΡΕΥΩΝ",90,"",90
"4708","
"," Καγκελάριος είναι.",104340,""," ΠΑΝΑΓΙΩΤΗΣ ΛΑΦΑΖΑΝΗΣ",160,"",160
"4709","
"," Το ίδιο είναι. Εσείς τη λέτε Καγκελάριο, εγώ τη λέω Πρωθυπουργό.
Ο δε κ. Καψής βρίσκεται στις Βρυξέλλες, απ’ ό,τι με ενημέρωσαν.
Τον λόγο έχει ο κύριος Πρόεδρος.",104341,"Chairman","ΠΡΟΕΔΡΕΥΩΝ",90,"",90
"4710","
"," Κύριε Πρόεδρε, ο Κανονισμός επιβάλλει την ανακοίνωση και μάλιστα προβλέπει και την ανάγνωση της ερώτησης. Από εκεί και πέρα πρέπει να διαπιστώνεται από τον απλό πολίτη ποιοι έρχονται εδώ, είτε καλούμενοι ως Υπουργοί είτε Βουλευτές που ρωτούν ή επερωτούν, ώστε να κρίνει ποιοι είναι συνεπείς με τα καθήκοντά τους και ποιοι, με διάφορα προσχήματα, δεν σέβονται το Κοινοβούλιο και δεν ασκούν τα καθήκοντά τους.
Ο κ. Καψής πράγματι λείπει στις Βρυξέλλες. Ο κύριος Υπουργός Οικονομικών ήταν χθες εδώ επί πολλές ώρες, προκειμένου να πιέσει το Κοινοβούλιο να ψηφίσει μία εκπρόθεσμη τροπολογία και άσχετη με το νομοσχέδιο που συζητείτο. Αφορούσε εταιρείες πετρελαιοειδών που παραβαίνουν το νόμο και δεν διαττηρούν τα αποθέματα πετρελαίου όπως οφείλουν – και υπάρχουν κυρώσεις γι’ αυτό. Ο Υπουργός, λοιπόν, ήρθε εδώ για να κάνει αυτό που συνηθίζει να κάνει όλα αυτά τα χρόνια. Και όταν μεν πρόκειται για προαπαιτούμενα και όρους του δανεισμού, τι να κάνουμε, ψηφίζουμε.
Λοιπόν, η συμπεριφορά αυτή, κύριε Πρόεδρε, είναι απαράδεκτη και πρέπει να απασχολήσει το Κοινοβούλιο και πρωτίστως το Προεδρείο.
Ο κύριος Υπουργός δεν έχει καμμία συνάντηση και καμμία υποχρέωση πριν από τις 15.00΄ το μεσημέρι. Θα μπορούσε, λοιπόν, να έρθει εδώ για δέκα λεπτά και να απαντήσει γιατί, αφού έκλεισαν την ΕΡΤ για να εξασφαλίσουν μοναδικό αδειούχο παρόχου δικτύου ψηφιακής τηλεόρασης την εταιρεία των μεγαλοκαναλαρχών, DIGEA στέρησαν έτσι από την ΕΡΤ τη δυνατότητα συμμετοχής στο διαγωνισμό και ανταγωνισμού, για να εισπράξει και το δημόσιο και περισσότερα χρήματα απ’ αυτές τις άδειες. Κι από πάνω, διαχειριζόμενος ο κύριος Υπουργός με τον κ. Μάναλη, τον πρώην διευθυντή οικονομικών υπηρεσιών της τράπεζας του υποδίκου εφοπλιστού κ. Ρέστη, τα οικονομικά της ΕΡΤ –που είχε πλεόνασμα από την εισφορά των απλών πολιτών, από το τέλος που καταβάλλουμε για την ΕΡΤ– αυτά πέρασαν στη διαχείριση του Υπουργείου Οικονομικών.
Οι εργαζόμενοι, όμως που απολύθηκαν δεν έχουν πάρει δέκα μήνες τώρα ούτε την αποζημίωσή τους, ούτε τις άδειες που τους όφειλαν, ούτε δεδουλευμένα Κυριακών, αργιών κ.λπ.. Αυτό είναι αίσχος, είναι ντροπή και το Κοινοβούλιο δεν πρέπει να ανέχεται αυτήν τη συμπεριφορά ανθρώπων που ασκούν ένα κρατικό λειτούργημα και έρχονται σ’ αυτήν την Αίθουσα. Αυτή είναι και η διαφορά μας. Εμείς είμαστε εδώ με την ψήφο του λαού. Οφείλουν όσοι δεν έχουν τουλάχιστον το εισιτήριο της ψήφου του λαού να σέβονται περισσότερο το Κοινοβούλιο. 
Λυπάμαι, γιατί ο κ. Στουρνάρας δεν σέβεται το Κοινοβούλιο και αυτό γίνεται ανεκτό από το Κοινοβούλιο και κυρίως από το Προεδρείο που θα έπρεπε όλη αυτήν την ιστορία…",104342,""," ΑΠΟΣΤΟΛΟΣ ΚΑΚΛΑΜΑΝΗΣ",88,"",88
"4711","
"," Και κυρίως από αυτούς που στηρίζουν την Κυβέρνηση.",104343,""," ΠΑΝΑΓΙΩΤΗΣ ΛΑΦΑΖΑΝΗΣ",160,"",160
"4712","
"," Μα, δεν είναι μόνο ο κ. Στουρνάρας, ένα σωρό Υπουργοί δείχνουν πόσο σέβονται το Κοινοβούλιο και συμβάλλουν με αυτό στην απαξίωση του βασικού θεσμού της δημοκρατίας στη συνείδηση του απλού πολίτη.
Εγώ οφείλω εδώ να διαμαρτύρομαι και ο έχων ώτα ακούειν ακουέτω.",104344,""," ΑΠΟΣΤΟΛΟΣ ΚΑΚΛΑΜΑΝΗΣ",88,"",88
"4713"," 
"," Όπως γνωρίζετε καλύτερα από εμένα, κύριε Πρόεδρε, με τη σαραντάχρονη παρουσία σας στη Βουλή…",104345,"Chairman","ΠΡΟΕΔΡΕΥΩΝ",90,"",90
"4714","
"," Αν συνεχίσουμε έτσι, κύριε Πρόεδρε, δεν θα τελειώσουμε.",104346,""," ΠΑΝΑΓΙΩΤΗΣ ΛΑΦΑΖΑΝΗΣ",160,"",160
"4715","
"," Επιτρέψτε μου, κύριε Λαφαζάνη.
Όπως γνωρίζετε από τη σαραντάχρονη παρουσία σας, δίδεται η δυνατότητα εκ του Κανονισμού στο Προεδρείο και στον Προεδρεύοντα να εξετάσει και να δει πώς πρέπει να γίνει η συζήτηση και η σειρά των επικαίρων ερωτήσεων.
Επίσης, δίδεται η ευχέρεια να σας δίνει -όχι σε εσάς, γενικότερα στους συναδέλφους- τον λόγο κατά παραχώρηση. Έτσι γίνεται, τη γνωρίζετε αυτήν την πρακτική και έτσι κάνουμε. Για το ότι δεν έρχεται ο Υπουργός δεν ευθύνεται το Προεδρείο, ευθύνονται αυτοί οι οποίοι δεν το κάνουν. Μερικές φορές, όμως, υπάρχουν και αντικειμενικές δυσκολίες. Να είμαστε και δίκαιοι.
Συνεχίζουμε με την δεύτερη κατά σειρά επίκαιρη ερώτηση. Είναι η με αριθμό 777/8-4-2014 επίκαιρη ερώτηση δεύτερου κύκλου του Βουλευτή Αρκαδίας του Συνασπισμού Ριζοσπαστικής Αριστεράς κ. Κωνσταντίνου Ζαχαριά προς τον Υπουργό Υγείας, σχετικά με τις ρυθμίσεις διαθεσιμότητας–κινητικότητας εργαζομένων σε δομές του ΕΣΥ με σκοπό την «κατεπείγουσα» ενίσχυση της ιδιωτικής επιχειρηματικότητας.
Ο κύριος συνάδελφος έχει τον λόγο για να παρουσιάσει την επίκαιρη ερώτηση.",104347,"Chairman","ΠΡΟΕΔΡΕΥΩΝ",90,"",90
"4716","
"," Κύριε Πρόεδρε, ήμουν πρώτος.",104348,""," ΠΑΝΑΓΙΩΤΗΣ ΛΑΦΑΖΑΝΗΣ",160,"",160
"4717","
"," Δεν πειράζει. Και οι έσχατοι έσονται πρώτοι, μην στενοχωριέστε.",104349,"Chairman","ΠΡΟΕΔΡΕΥΩΝ",90,"",90
"4718","
"," Είναι απάντηση αυτή;",104350,""," ΠΑΝΑΓΙΩΤΗΣ ΛΑΦΑΖΑΝΗΣ",160,"",160
"4719","
"," Βέβαια είναι απάντηση. Δεν είστε καινούργιος Βουλευτής. Ξέρετε ότι ο Υπουργός Εργασίας έχει να απαντήσει σε τρεις ερωτήσεις, ενώ είναι μία -η ερώτηση του κ. Ζαχαριά- προς τον Υπουργό Υγείας. Δεν χρειάζεται να μιλάμε πάντα χωρίς λόγο. Είναι άδικο.",104351,"Chairman","ΠΡΟΕΔΡΕΥΩΝ",90,"",90
"4720","
"," Επειδή θα απαντήσει σε τρεις ερωτήσεις, εγώ θα την πληρώσω; Εγώ φταίω;",104352,""," ΠΑΝΑΓΙΩΤΗΣ ΛΑΦΑΖΑΝΗΣ",160,"",160
"4721"," 
"," Μα, είναι άδικο, κύριε Λαφαζάνη. Έχει τρεις ερωτήσεις να απαντήσει ο Υπουργός.",104353,"Chairman","ΠΡΟΕΔΡΕΥΩΝ",90,"",90
"4722","
"," Ωραία, να τις απαντήσει. Εγώ φταίω;",104354,""," ΠΑΝΑΓΙΩΤΗΣ ΛΑΦΑΖΑΝΗΣ",160,"",160
"4723","
"," Μα, δεν θα απαντήσει; Τώρα κάνετε πάλι θέμα.
Κύριε Ζαχαριά, έχετε τον λόγο.",104355,"Chairman","ΠΡΟΕΔΡΕΥΩΝ",90,"",90
"4724","
"," Μη με βάζετε, λοιπόν, στη σειρά πρώτο, βάλτε με δέκατο.",104356,""," ΠΑΝΑΓΙΩΤΗΣ ΛΑΦΑΖΑΝΗΣ",160,"",160
"4725","
"," Τώρα λέμε λόγια για να λέμε.",104357,"Chairman","ΠΡΟΕΔΡΕΥΩΝ",90,"",90
"4726","
"," Πρέπει να λειτουργεί και το Κοινοβούλιο με μία τάξη. Αν κάθομαι εγώ από το πρωί…",104358,""," ΠΑΝΑΓΙΩΤΗΣ ΛΑΦΑΖΑΝΗΣ",160,"",160
"4727","
"," Εσείς ως εκφραστής της αταξίας τηρείτε την τάξη. Τι να κάνουμε τώρα; Μέσω της αταξίας έρχεται και η τάξη πολλές φορές. 
Ο κ. Ζαχαριάς έχει τον λόγο.",104359,"Chairman","ΠΡΟΕΔΡΕΥΩΝ",90,"",90
"4728","
"," Ευχαριστώ, κύριε Πρόεδρε.
Κυρία και κύριοι συνάδελφοι, στις 30 Μαρτίου ψηφίστηκε το πολυνομοσχέδιο που ρυθμίζει ζητήματα διαθεσιμότητας και κινητικότητας σε μεγάλες κατηγορίες προσωπικού των νοσοκομείων του ΕΣΥ. Αλίμονο, εάν το νέο πολυνομοσχέδιο, το νέο μνημόνιο δηλαδή, δεν περιείχε και παρεμβάσεις για τη μεγαλύτερη απορρύθμιση της δημόσιας υγείας και την κατεπείγουσα ενίσχυση της ιδιωτικής επιχειρηματικότητας. Έτσι, από τις 8 Απριλίου περίπου διακόσιοι ογδόντα γιατροί των πρώην νοσοκομείων του ΙΚΑ που έχουν ενταχθεί ήδη από διετίας ή τριετίας στο ΕΣΥ και όλοι οι εναπομείναντες φύλακες και νυχτοφύλακες και πάνω από χίλιοι διακόσιοι οδηγοί στα νοσοκομεία τέθηκαν σε διαθεσιμότητα. 
Αυτές οι διατάξεις δρουν αθροιστικά και συνδυαστικά και επιβαρύνουν την ήδη άσχημη κατάσταση και προβληματική των νοσοκομείων του ΕΣΥ. Τα οδηγούν σε ιδιότυπο λουκέτο, σε ασφυξία, αφού το προσωπικό καλύπτει καίριες, πάγιες και διαρκείς ανάγκες, επείγουσες δηλαδή ανάγκες που κυριολεκτικά στηρίζουν ανθρώπινες ζωές. 
Γνωρίζουμε, βέβαια, ότι ο προσανατολισμός του Υπουργείου βρίσκεται σταθερά στη συρρίκνωση όλων των δημόσιων δομών υγείας και τη μετακύληση των βαρών στους ίδιους τους ασθενείς. Εδώ, όμως, αρχίζουν δύο κεφαλαιώδη ερωτήματα: Πώς θα καλυφθούν, κύριε Υπουργέ, οι ανάγκες στις μεταφορές υγειονομικού υλικού, φαρμάκων, τροφίμων, φαγητών, οι ανάγκες προγραμμάτων αιμοδοσίας;
Πώς θα γίνεται η σύνδεση, η διασύνδεση και η μεταφορά ασθενών στα συγχωνευμένα νοσοκομεία, στις εξωνοσοκομειακές δομές; Πώς το ΕΚΑΒ, με τριάντα οκτώ από τα εβδομήντα αναγκαία πληρώματα στην Αττική παραδείγματος χάριν, θα καλύψει όλες τις παραπάνω δράσεις, όταν είναι ο αποκλειστικός πάροχος της επείγουσας προνοσοκομειακής φροντίδας; 
Δεύτερον, όταν δεν γίνονται προσλήψεις προσωπικού και στα νοσοκομεία, πώς θα λειτουργήσουν, πώς θα στηρίξουν την ύπαρξή τους -που στηρίζονταν μέχρι σήμερα, σε ένα βαθμό, και στους γιατρούς των πρώην νοσοκομείων ΙΚΑ- παραδείγματος χάριν το Ογκολογικό Νοσοκομείο «Άγιοι Ανάργυροι», ο Άγιος Σάββας, το Σισμανόγλειο, ο Ευαγγελισμός; Τι θα απογίνουν, κυρίως οι καρκινοπαθείς, χωρίς σταθερούς κύκλους χημειοθεραπείας και ακτινοθεραπείας;
Οι εργαζόμενοι στα νοσοκομεία, οι ασθενείς, οι οικογένειές τους εκπέμπουν ένα SOS. Πώς απαντάτε, κύριε Υπουργέ, ως ο κατ’ εξοχήν εκφραστής αυτής της πολιτικής; 
Ευχαριστώ, κύριε Πρόεδρε.",104360,""," ΚΩΝΣΤΑΝΤΙΝΟΣ ΖΑΧΑΡΙΑΣ",79,"",79
"4729","
"," Ο Υφυπουργός Υγείας κ. Μπέζας έχει τον λόγο.
ΑΝΤΩNΙΟΣ ΜΠΕΖΑΣ (Υφυπουργός Υγείας): Ευχαριστώ, κύριε Πρόεδρε.
Κατ’ αρχάς, να ξεκαθαρίσω, κύριε συνάδελφε, ότι οι διατάξεις του πρόσφατου νόμου, του 4254/2014, σχετικά με τη διαθεσιμότητα-κινητικότητα των εργαζομένων σε δομές του ΕΣΥ, είτε αυτές περιλαμβάνονταν στο αρχικό σχέδιο νόμου όπως είχε κατατεθεί στη Βουλή είτε ενσωματώθηκαν μετά από τη συγκεκριμένη τροπολογία Βουλευτών, την οποία αναφέρατε κι εσείς στην ερώτησή σας, αποτελούν ρυθμίσεις οι οποίες δεν παρουσιάστηκαν ξαφνικά στο δημόσιο διάλογο. Τα ζητήματα αυτά έχουν επανειλημμένως τεθεί σε δημόσιο διάλογο είτε από τους εμπλεκόμενους φορείς είτε από το ίδιο το Υπουργείο. 
Πολλές φορές, για παράδειγμα, έχει συζητηθεί το εργασιακό καθεστώς των πρώην ιατρών του ΙΚΑ, οι οποίοι μεταφέρθηκαν στα νοσοκομεία του ΕΣΥ και το γεγονός ότι στα νοσοκομεία του ΕΣΥ υπήρχαν ιατροί δύο ταχυτήτων. Οι ίδιοι οι ιατροί του ΕΣΥ είχαν ζητήσει να σταματήσει αυτό το καθεστώς, ενώ πρέπει να σας θυμίσω ότι οι διατάξεις για την κινητικότητα των οδηγών παρουσιάστηκαν με τη μορφή τροπολογίας -δεν εισήχθησαν, όμως, στην Ολομέλεια για συζήτηση- στην Επιτροπή Κοινωνικών Υποθέσεων της Βουλής. 
Είναι, επομένως, ζητήματα τα οποία έχουν τεθεί στον δημόσιο διάλογο. Και κυρίως οι διατάξεις αυτές αποτελούν υλοποίηση αποφάσεων του Κυβερνητικού Συμβουλίου Μεταρρύθμισης. Δεν είναι μόνο δικές μας αποφάσεις. Είναι βασικές αποφάσεις του Κυβερνητικού Συμβουλίου Μεταρρύθμισης. Εμείς, βέβαια, ως Υπουργείο Υγείας, εισηγηθήκαμε αυτές τις αποφάσεις στο Κυβερνητικό Συμβούλιο Μεταρρύθμισης. 
Σε κάθε περίπτωση, πρόκειται για κλειστή διαθεσιμότητα. Θα έλεγα ότι δεν είναι καν κινητικότητα, διότι οι εργαζόμενοι παραμένουν όλοι στις ίδιες δομές. Δεν απολύεται κανείς. Δεν γίνεται αξιολόγηση, παρά μόνο για το ιατρικό προσωπικό, το οποίο θα ενταχθεί δε καθεστώς πλήρους και αποκλειστικής απασχόλησης, προκειμένου να καταταγεί στον αντίστοιχο κλάδο του ΕΣΥ. Δεν υπάρχει εμπλοκή του ΑΣΕΠ. Δεν το λέω με την κακή έννοια -μακάρι να υπήρχε εμπλοκή του ΑΣΕΠ- αλλά με την έννοια ότι δεν υπάρχει καθυστέρηση λόγω της εμπλοκής του ΑΣΕΠ. Τα χρονοδιαγράμματα θα τηρηθούν όλα. Το κυριότερο, όμως, είναι –το είπα και προηγουμένως- ότι παραμένουν όλοι στις δομές και στις περιοχές όπου εργάζονται. 
Στο πλαίσιο αυτής της μεταρρυθμιστικής φάσης σε φορείς εποπτείας του Υπουργείου Υγείας, θα σας δώσω ορισμένους αριθμούς, διότι οι αριθμοί που αναφέρατε δεν ήταν σωστοί. Έχουμε τριών ειδών διαθεσιμότητες: 
Η πρώτη κατηγορία είναι οι οδηγοί και τα πληρώματα ασθενοφόρων των νοσοκομείων του ΕΣΥ, οι οποίοι μετατάσσονται στο ΕΚΑΒ ως πληρώματα ασθενοφόρων σε οργανικές θέσεις που θα συσταθούν. Επαναλαμβάνω ότι παραμένουν στις ίδιες δομές ή στις περιοχές όπου εργάζονται. 
Ο στόχος -διότι πίσω από κάθε κίνηση υπάρχει ένας συγκεκριμένος μεταρρυθμιστικός στόχος- είναι η αναδιοργάνωση κι ο εκσυγχρονισμός των διακομιδών, η υπαγωγή του συντονισμού όλων των κινήσεων στο Εθνικό Κέντρο Άμεσης Βοήθειας και η ενίσχυση του ΕΚΑΒ για την κάλυψη των αναγκών του με το απαραίτητο ανθρώπινο δυναμικό. Πρόκειται για εξακόσια άτομα -όχι χίλια διακόσια- κατανεμημένα σε όλες τις Υγειονομικές Περιφέρειες της χώρας, κυρίως στην 6η Υγειονομική Περιφέρεια, εκατόν τριάντα πέντε άτομα, και στη 2η Υγειονομική Περιφέρεια, εκατόν δεκαπέντε άτομα. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υφυπουργού)
Κύριε Πρόεδρε, επειδή είναι πολύ σημαντικό το θέμα, σας ζητώ να μου δώσετε δύο λεπτά ακόμα στην πρωτολογία μου για να δώσω ορισμένες εξηγήσεις και θα συνεχίσω και στη δευτερολογία μου.
Πρέπει να σας πω ότι η αποστολή και ο ρόλος του ΕΚΑΒ δεν μεταβάλλονται, αλλά παραμένουν ως έχουν. Ήδη το ΕΚΑΒ εφαρμόζει ένα πιλοτικό πρόγραμμα από τον Νοέμβριο του 2013 σε ορισμένους νομούς της χώρας -στον Έβρο, στο Νομό Κεφαλληνίας, στη Ροδόπη, στην Ξάνθη, στις Σέρρες, στη Δράμα, στην Καβάλα, στη Λακωνία- όπου όλες οι κινήσεις έχουν υπαχθεί στον συντονισμό του ΕΚΑΒ. Αυτό μας βοήθησε στο να προχωρήσουμε και στη συγκεκριμένη μεταρρυθμιστική δράση. 
Η δεύτερη κατηγορία διαθεσιμότητας είναι των υπαλλήλων που είναι φύλακες ή νυχτοφύλακες στα νοσοκομεία του ΕΣΥ. Μετατάσσονται σε θέσεις, που συνιστώνται στα ίδια νοσοκομεία, βοηθητικού υγειονομικού προσωπικού.
Ο στόχος είναι το προσωπικό, το οποίο είτε υποαπασχολείται, είτε ασχολείται σε αλλότρια καθήκοντα, διότι όπως γνωρίζετε η φύλαξη των νοσοκομείων της χώρας έχει ανατεθεί με διαγωνιστικές διαδικασίες σε ιδιωτικές εταιρείες και επομένως αυτοί οι άνθρωποι είτε υποαπασχολούνται, είτε ασχολούνται σε αλλότρια καθήκοντα, να έλθει και να καλύψει ανάγκες σε υγειονομικό προσωπικό, μέσα βέβαια από μία ταχύρρυθμη εκπαίδευση. Πρόκειται για εκατόν τριάντα άτομα σε όλες τις Υγειονομικές Περιφέρειες, κυρίως στην 6η τριάντα άτομα, στην 3η είκοσι οκτώ άτομα και στην 5η είκοσι ένα άτομα. 
Και έρχομαι και στο ιατρικό-οδοντιατρικό προσωπικό, τους πρώην ιατρούς- οδοντιάτρους του ΙΚΑ, οι οποίοι έχουν περάσει στο ΕΣΥ. Αυτοί μετατάσσονται με την ίδια εργασιακή σχέση σε οργανικές θέσεις ΠΕ ιατρών-οδοντιάτρων πλήρους και αποκλειστικής απασχόλησης στους ίδιους φορείς που απασχολούνται μέχρι σήμερα. Ο στόχος είναι να αξιολογηθούν και να κριθούν για να καταταγούν επίσημα και οριστικά στον κλάδο των ιατρών του ΕΣΥ και να σταματήσει αυτό το καθεστώς των ιατρών δύο ταχυτήτων και στα νοσοκομεία της χώρας, μετά από αυτό το οποίο έγινε με τους πρώην ιατρούς του ΕΟΠΥΥ. 
Πρόκειται για τετρακόσια περίπου άτομα, τριακόσια ενενήντα εφτά για την ακρίβεια, κυρίως στην 1η και στην 4η Υγειονομική Περιφέρεια. Στην 1η έχουμε τριακόσιους είκοσι ένα από τους τριακόσιους ενενήντα επτά και στην 4η εξήντα από τους τριακόσιους ενενήντα επτά. Στη 2η και στην 3η έχουμε μόνο επτά και εννέα άτομα αντίστοιχα, ενώ στην 5η, στην 6η και στην 7η Υγειονομική Περιφέρεια δεν υπάρχουν τέτοιοι ιατροί. Όμως, και στην 1η και την 4η Υγειονομική Περιφέρεια τα προβλήματα είναι εντοπισμένα σε συγκεκριμένα νοσοκομεία, διότι στην 1η έχουμε πενήντα επτά στον Ευαγγελισμό, εξήντα πέντε στον Άγιο Σάββα, εβδομήντα δύο στους Αγίους Αναργύρους, εξήντα δύο στο Σισμανόγλειο και στην 4η έχουμε τριάντα πέντε στον Άγιο Παύλο και δεκαπέντε στο Ιπποκράτειο. Άρα, είναι εντοπισμένα τα πιθανά προβλήματα σε συγκεκριμένα νοσοκομεία και αυτά αντιμετωπίζονται με τον τρόπο που θα αναλύσω στη δευτερολογία μου.",104361,"Chairman","ΠΡΟΕΔΡΕΥΩΝ",90,"",90
"4730","
"," Ο συνάδελφος κ. Ζαχαριάς έχει τον λόγο.",104362,"Chairman","ΠΡΟΕΔΡΕΥΩΝ",90,"",90
"4731","
"," Κύριε Υπουργέ, αναφερθήκατε στις εργασιακές σχέσεις οι οποίες αλλάζουν, όπως παραδείγματος χάριν οι εργασιακές σχέσεις των ιατρών των πρώην νοσοκομείων του ΙΚΑ. Σίγουρα είμαστε υπέρ της πλήρους και αποκλειστικής απασχόλησης, όπως εξάλλου ήταν ένα χρόνιο αίτημα και του νοσοκομειακού κινήματος. Παρ’ όλα αυτά, όμως, δεν υπήρχε καμμία ανάγκη διαθεσιμότητας και αν εν πάση περιπτώσει, υπήρχε η διαθεσιμότητα του ενός μηνός, δεν καταλαβαίνω την κινητικότητα, την τέλος πάντων τοποθέτηση σε θέση ΠΕ ιατρών για ένα ολόκληρο οκτάμηνο, πράγμα που θα οδηγήσει ένα σημαντικό μέρος αυτών των γιατρών στον ιδιωτικό τομέα. Θα τους διώξει από τα νοσοκομεία.
Βέβαια, έχουμε το ανάλογο του πρωτοβάθμιου συστήματος, του ΠΕΔΥ, όπου από το 50% των γιατρών οδηγήθηκαν στην έξοδο. 
Τώρα είναι ολοφάνερο ότι όλες αυτές οι ενέργειες της απομάκρυνσης ολόκληρων κλάδων γίνονται προκειμένου να εκχωρήσετε και νέα πακέτα υπηρεσιών στον ιδιωτικό τομέα. Αναφερθήκατε εξάλλου στη φύλαξη, η οποία ολοκληρώνεται με την απόσυρση όλων των φυλάκων και νυχτοφυλάκων. Από την άλλη, όμως, διακινδυνεύετε ανθρώπινες ζωές και οδηγείτε σε σίγουρο θάνατο ασθενείς, περιφρονώντας τις ανάγκες επείγουσας φροντίδας.
Τα παραδείγματα -και αναφερθήκατε στα νοσοκομεία- με τα οποία συμφωνώ είναι συγκεκριμένα νοσοκομεία αλλά νοσοκομεία με οριακή θέση πια, όταν φεύγουν πάνω από εβδομήντα γιατροί στο ογκολογικό νοσοκομείο Αγίων Αναργύρων. Είναι στον αέρα οι εσωτερικές μετακινήσεις ασθενών. Έχουμε δύο μεγάλα νοσοκομεία, όπως το «Ασκληπιείο Βούλας» και το «Σωτηρία», με έκταση μεγαλύτερη από εκατό στρέμματα και πάνω από είκοσι πέντε κτήρια το καθένα. Πώς θα γίνονται αυτές οι επείγουσες μεταφορές μεταξύ των νοσοκομείων; 
Τώρα στα ογκολογικά νοσοκομεία –δεν είναι μόνο οι «Άγιοι Ανάργυροι», είναι και ο «Άγιος Σάββας»- θα παραλύσουν σειρά τμημάτων και θα απορρυθμιστούν οι κύκλοι χημειοθεραπείας και ακτινοθεραπείας των ασθενών. 
Τα Ψυχιατρικά Νοσοκομεία που συγχωνεύονται, τα οποία έχουν δημόσιες δομές αποσυλοποίησης, πώς θα διασυνδέονται και πώς είναι δυνατόν το ΕΚΑΒ με όλες αυτές τις ελλείψεις να ανταποκριθεί σε τέτοια αλλότρια καθήκοντα μεταφοράς παραδείγματος χάριν φαρμάκων, ασθενών σε τακτικές συνεδριάσεις; Πώς είναι δυνατόν να καλύπτει την τροφοδοσία το ΕΚΑΒ; Άρα, λοιπόν, θα οδηγηθούμε σε πρόσληψη οδηγών μέσω ιδιωτικών εταιρειών μεταφορών. Υπάρχει ένας μεγάλος κατακλυσμός διαμαρτυριών, ενστάσεων, αντιρρήσεων από συνδικαλιστικά όργανα, από συλλογικότητες ασθενών και των οικογενειών τους, αλλά και ο ίδιος ο διοικητής του «Αγίου Σάββα» εντοπίζει τα προβλήματα με τον καλύτερο τρόπο.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Μισό λεπτό, κύριε Πρόεδρε, παρακαλώ.
Από την άλλη μεριά, είπαμε για τους ογκολογικούς ασθενείς. Είναι καίριο το πρόβλημα και πρέπει να μας δώσετε ακριβείς λύσεις, κύριε Υπουργέ. Με τις διαθεσιμότητες των γιατρών δεν πετυχαίνουμε παρά να διογκώσουμε το πρόβλημα. Τονίζω και πάλι ότι δεν υπήρχε καμμία ανάγκη. Εδώ, λοιπόν, θέλουμε εξηγήσεις.
Η «σημαντική», όμως, παρέμβασή σας, που δημιουργεί αναστάτωση σε όλη την έκταση του Εθνικού Συστήματος Υγείας και στην πρωτοβάθμια και στη δευτεροβάθμια, είναι η μετακίνηση προσωπικού από τα κέντρα υγείας προς τα νοσοκομεία και τα ΠΕΔΥ, αυτά τα καινούργια μορφώματα της πρωτοβάθμιας υγείας που δημιουργήθηκαν. 
Τα ΠΕΔΥ, λοιπόν, αυτή τη στιγμή δέχονται προσωπικό -και οδηγούς, αλλά κυρίως ιατρικό προσωπικό- από τα κέντρα υγείας, τα οποία κυρίως αποδυναμώνονται, με αποτέλεσμα να αποδυναμώνεται η αντιμετώπιση των περιστατικών στην αγροτική περιφέρεια, στις νησιωτικές περιοχές, στις δύσκολες και απομακρυσμένες περιοχές.
Κύριε Υπουργέ, τα ΠΕΔΥ αποδείχθηκαν «ένα πουκάμισο αδειανό». Τραβώντας από εδώ και από εκεί, τίποτα δεν μπορεί να διορθωθεί ούτε και στον ευαίσθητο τομέα της υγείας. Πάνω απ’ όλα, εμείς σαν ΣΥΡΙΖΑ αναγνωρίζουμε τις ανάγκες των ασθενών. Σας καλούμε να σεβαστείτε τις ανάγκες, την υγεία και τη ζωή των ασθενών και να δώσετε σαφείς εξηγήσεις, να συμπληρώσετε με χρηματοδότηση και προσλήψεις του αναγκαίου προσωπικού το Εθνικό Σύστημα Υγείας.
Ευχαριστώ, κύριε Πρόεδρε.",104363,""," ΚΩΝΣΤΑΝΤΙΝΟΣ ΖΑΧΑΡΙΑΣ",79,"",79
"4732","
"," Κύριε Υπουργέ, έχετε τον λόγο.",104364,"Chairman","ΠΡΟΕΔΡΕΥΩΝ",90,"",90
"4733","
"," Πρώτα απ’ όλα, κύριε συνάδελφε, δεν ισχύουν αυτά τα οποία λέτε. Δεν υπάρχει μετακίνηση προσωπικού από τα κέντρα υγείας στις μονάδες υγείας του ΠΕΔΥ.",104365,""," ΑΝΤΩΝΙΟΣ ΜΠΕΖΑΣ",197,"",197
"4734"," 
"," Υπάρχει πώς δεν υπάρχει, κύριε Υπουργέ;",104366,""," ΚΩΝΣΤΑΝΤΙΝΟΣ ΖΑΧΑΡΙΑΣ",79,"",79
"4735","
"," Αλλά κι αν υπήρξε -όποτε υπάρξει- τέτοια μετακίνηση, πρέπει να σας θυμίσω ότι το σύστημα είναι ενοποιημένο. Μιλάμε για ένα ενιαίο σύστημα πρωτοβάθμιας φροντίδας υγείας. Δεν λέγατε τίποτα στο παρελθόν όταν είχαμε μετακινήσεις από τα κέντρα υγείας στα νοσοκομεία, με αποτέλεσμα να αποδυναμώνεται η πρωτοβάθμια φροντίδα υγείας.
Έρχομαι τώρα στο άλλο θέμα, το κυρίως θέμα της ερώτησης, ως προς τη διαχείριση των αναγκών, διότι υπάρχουν ανάγκες κίνησης ασθενών, παραγώγων αίματος ή υλικού, ανάγκες φύλαξης των νοσοκομείων, αλλά και ανάγκες για την παροχή υπηρεσιών υγείας, λόγω της διαθεσιμότητας των ιατρών στα συγκεκριμένα νοσοκομεία, στα οποία εντοπίζεται η διαθεσιμότητα.
Θέλω να διαβεβαιώσω ότι υπάρχει ένας συγκεκριμένος επιχειρησιακός σχεδιασμός και προγραμματισμός από το Υπουργείο Υγείας και είμαστε σε θέση να αντιμετωπίζουμε ανά πάσα στιγμή τα πιθανά προβλήματα, τα οποία προκύπτουν. Ειδικά για το διάστημα της διαθεσιμότητας, υπάρχει ένα συντονιστικό όργανο, στο οποίο μετέχουν οι διοικήσεις των υγειονομικών περιφερειών, το ΕΚΑΒ και το ΕΚΕΠΥ -το Εθνικό Κέντρο Επιχειρήσεων Υγείας είναι το κέντρο αναφοράς προς εμάς, προς την πολιτική ηγεσία- και παρακολουθούμε συστηματικά την κατάσταση όλο αυτό το διάστημα της διαθεσιμότητας. 
Σε σχέση με τους φύλακες θα ήθελα να πω τα εξής: Επιμένετε στα περί ιδιωτικοποίησης. Θα σας αποδείξω ότι γίνεται το αντίθετο. Σας είπα ότι δεν υπάρχει πρόβλημα, διότι ήδη εδώ και χρόνια οι υπηρεσίες φύλαξης έχουν ανατεθεί με διαγωνιστικές διαδικασίες σε ιδιωτικές εταιρίες. Επομένως, δεν τίθεται κανένα ζήτημα μη ασφαλούς φύλαξης των δομών υγείας. Κρυμμένο προσωπικό ήταν σε αλλότρια καθήκοντα, το οποίο έρχεται τώρα να υπηρετήσει πραγματικές ανάγκες.
Ως προς τους ιατρούς επαναλαμβάνω ότι τα προβλήματα αντιμετωπίζονται σε συγκεκριμένα νοσοκομεία. Και αντιμετωπίζονται, είτε με προσωρινές εσωτερικές μετακινήσεις ιατρικού προσωπικού μεταξύ τμημάτων του ιδίου νοσοκομείου ή τμημάτων γειτονικών νοσοκομείων που ανήκουν στην ίδια υγειονομική περιφέρεια, είτε με προσωρινή παραπομπή των εξετάσεων σε πλησιέστερα νοσοκομεία είτε με επαναπρογραμματισμό των χειρουργείων ώστε να προηγηθούν μόνο τα επείγοντα περιστατικά. Αν θέλετε ανάλυση για το κάθε νοσοκομείο, ποιο είναι το επιχειρησιακό σχέδιο, καταθέστε ερώτηση για να σας δώσω τα στοιχεία. 
Μετά τη διαθεσιμότητα, αν δεν περάσουν όλοι οι γιατροί στο σύστημα, έχει εγκριθεί -και το ξέρετε πολύ καλά- για το 2013 η πρόσληψη τετρακοσίων δεκαέξι ειδικευμένων γιατρών ΕΣΥ. Βρισκόμαστε στο τελικό στάδιο. Θα εγκριθεί αντίστοιχος αριθμός, αντίστοιχες θέσεις για το 2014. Έχουμε, όμως, και τη δυνατότητα με την πρόσληψη επικουρικών ιατρών να καλύψουμε πιθανά κενά. 
Ως προς τη διαθεσιμότητα των οδηγών, αντιμετωπίζουμε τα κενά που έχουν δημιουργηθεί με τέσσερις τρόπους. Ο πρώτος τρόπος είναι με τους οδηγούς των κέντρων υγείας, διότι οι οδηγοί των Κέντρων Υγείας οι οποίοι είναι πολλοί σε ολόκληρη τη χώρα, δεν έχουν τεθεί σε καθεστώς διαθεσιμότητας. Οδηγοί, λοιπόν, κέντρων υγείας -εκεί που υπάρχουν πολλοί οδηγοί και υπάρχουν κέντρα υγείας με πολλούς οδηγούς- έχουν μετακινηθεί σε νοσοκομεία για να καλύψουν τον έναν οδηγό, τους δυο ή τρείς το πολύ οδηγούς που έχουν τεθεί σε καθεστώς διαθεσιμότητας. 
Δεύτερον, από το ίδιο το ΕΚΑΒ, το οποίο έχει κάνει ένα διαφορετικό σχεδιασμό και με μια διαφορετική οργάνωση των κινήσεών του ώστε να καλύπτει νοσοκομεία. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υφυπουργού) 
Κύριε Πρόεδρε, ολοκληρώνω σε ένα-δύο λεπτά.
Τρίτον, από προσωπικό του ΕΚΑΒ. Εκεί όπου έχουμε μόνο νοσοκομεία και δεν έχουμε δομές ΕΚΑΒ όπως σε νησιά, έχει μετακινηθεί προσωπικό του ΕΚΑΒ. Έχουν μετακινηθεί περίπου σαράντα άτομα σε νησιά του Αιγαίου και του Ιονίου. Στα νησιά του Ιονίου υπάρχουν δομές του ΕΚΑΒ, αλλά δεν είχαν επαρκή στελέχωση, οπότε μετακινήθηκαν από άλλες περιοχές.
Και ο τέταρτος τρόπος, είναι ότι έχουμε τη δυνατότητα με βάση την υφιστάμενη νομοθεσία με αποφάσεις του Γενικού Γραμματέα της Αποκεντρωμένης Διοίκησης να αναθέτουμε καθήκοντα οδηγών, γι’ αυτό το μεταβατικό διάστημα. Αυτό έχει γίνει σε προσωπικό που είχε τα ανάλογα προσόντα και είναι μέσα στα νοσοκομεία -τεχνικό προσωπικό κλπ- προκειμένου να κάνει τις κινήσεις, όχι των ασθενοφόρων, αλλά άλλες κινήσεις σε αυτό το διάστημα. 
Με αυτό, λοιπόν, το σχεδιασμό και με την αναστολή των αδειών που έχει γίνει για τα πληρώματα του ΕΚΑΒ και για τους οδηγούς των κέντρων υγείας στο διάστημα της διαθεσιμότητας αντιμετωπίζουμε την κατάσταση.
Όμως -μου επιτρέπετε, κύριε Πρόεδρε, μισό λεπτό- είπατε βαριές κουβέντες, κύριε συνάδελφε. Όταν λέτε ότι οδηγούμε σε σίγουρο θάνατο τους ανθρώπους, αυτό είναι πολύ βαριά κουβέντα και σας καλώ να την πάρετε πίσω. 
Πρέπει να εγκαταλείψετε αυτή τη μίζερη τακτική, την οποίαν έχετε και αυτή τη συνεχή κινδυνολογία, την οποίαν κάνετε. Και πρέπει να εγκαταλείψετε και την προσπάθεια απαξίωσης των πάντων και υπονόμευσης της χώρας. 
Διότι τη στιγμή που η χώρα, για παράδειγμα, βγήκε, όπως βγήκε με αυτόν τον εντυπωσιακό τρόπο χθες στις αγορές, εσείς μιλάτε για έγκλημα σε βάρος του ελληνικού λαού. Τη στιγμή που γίνονται μία σειρά από μεταρρυθμίσεις στην υγεία, που έχουν ως στόχο να ενισχύσουν το δημόσιο σύστημα υγείας και όχι να το αποδυναμώσουν, εσείς μιλάτε για ενδυνάμωση του ιδιωτικού τομέα της υγείας.
Πρέπει να υπάρχει ένας πολιτικός πολιτισμός. Δεν μπορεί στο όνομα της αντιπολίτευσης να παρουσιάζετε το άσπρο μαύρο. Διότι προφανώς και υπάρχουν προβλήματα στο σύστημα υγείας, αλλά δεν έχει καταρρεύσει το σύστημα υγείας ούτε οδηγούμε τους ανθρώπους στο θάνατο, όπως είπατε στη δευτερολογία σας.
Εκτός και αν υπάρχει από μέρους σας κάποιο οργανωμένο σχέδιο να πολώσετε την κατάσταση, να δημιουργήσετε ένα κλίμα πόλωσης για να δημιουργήσετε ένα δίλημμα στις επερχόμενες εκλογές. Πρέπει να ξέρετε, όμως, κύριε συνάδελφε, ότι εκτός από το έγκλημα υπάρχει και η τιμωρία, αυτή που θα υποστείτε από τον ελληνικό λαό στις εκλογές που έρχονται. 
(Θόρυβος στην Αίθουσα)",104367,""," ΑΝΤΩΝΙΟΣ ΜΠΕΖΑΣ",197,"",197
"4736","
"," Έχετε διαλύσει το σύστημα υγείας και μιλάτε κι από πάνω;",104368,""," ΑΝΔΡΕΑΣ ΞΑΝΘΟΣ",212,"",212
"4737","
"," Κύριε Πρόεδρε, ζητώ έχω τον λόγο επί προσωπικού.",104369,""," ΚΩΝΣΤΑΝΤΙΝΟΣ ΖΑΧΑΡΙΑΣ",79,"",79
"4738","
"," Δεν αναφέρθηκε σε εσάς προσωπικά. Στον πληθυντικό μιλούσε ο κύριος Υπουργός.",104370,"Chairman","ΠΡΟΕΔΡΕΥΩΝ",90,"",90
"4739"," 
"," Αναφέρθηκε σε μένα, κύριε Πρόεδρε. Είπε ότι είπα βαριές κουβέντες για τη ζωή των ασθενών.",104371,""," ΚΩΝΣΤΑΝΤΙΝΟΣ ΖΑΧΑΡΙΑΣ",79,"",79
"4740","
"," Εάν είναι να αποκαταστήσετε την τοποθέτησή σας, έχετε τον λόγο.",104372,"Chairman","ΠΡΟΕΔΡΕΥΩΝ",90,"",90
"4741","
"," Η θέση μας είναι απόλυτη: Καθολική πρόσβαση των ασθενών στις δομές υγείας. Είναι θράσος του κυρίου Υπουργού να αναφέρεται στα λεγόμενά μας. 
Οι ογκολογικοί ασθενείς στα δύο ογκολογικά νοσοκομεία της Αθήνας, οι ψυχιατρικοί ασθενείς και οι οικογένειές τους σε όλη την Ελλάδα αυτή τη στιγμή κλαίνε, κύριε Υπουργέ. Τέσσερις μήνες τους έχουν βάλει τα μνημονιακά μέτρα στην ουρά να περιμένουν. Και θα περιμένουν και άλλους τόσους, κύριε Υπουργέ. Αυτά τα θέματα πρέπει να δείτε. 
Δώσατε υποσχέσεις για τα κέντρα υγείας. Δώσατε υποσχέσεις στο Κέντρο Υγείας Άστρους ότι θα συμπληρώσετε τα ασθενοφόρα και πήρατε κι έναν οδηγό. Καμμία επάρκεια δεν υπάρχει. Και ο κ. Ευσταθίου του ΕΟΠΥΥ θα πάει να οδηγήσει ασθενοφόρα, κύριε Υπουργέ;",104373,""," ΚΩΝΣΤΑΝΤΙΝΟΣ ΖΑΧΑΡΙΑΣ",79,"",79
"4742"," 
"," Αυτό είναι προσωπικό, κύριε Πρόεδρε;",104374,""," ΑΝΤΩΝΙΟΣ ΜΠΕΖΑΣ",197,"",197
"4743","
"," Σας παρακαλώ πολύ! Δεν μπορούμε να απολογούμαστε επί των θέσεών μας, που είναι απόλυτες: Πλήρης πρόσβαση όλων των ανθρώπων στην Ελλάδα και πλήρης αποκατάσταση των αναγκών υγείας τους δωρεάν και ισότιμα. 
Ευχαριστώ πολύ.",104375,""," ΚΩΝΣΤΑΝΤΙΝΟΣ ΖΑΧΑΡΙΑΣ",79,"",79
"4744"," 
"," Τον λόγο έχει ο κύριος Υπουργός.",104376,"Chairman","ΠΡΟΕΔΡΕΥΩΝ",90,"",90
"4745","
"," Κύριε συνάδελφε, δεν αναφέρομαι σε εσάς προσωπικά. Αναφέρομαι στο κόμμα σας. 
Εξακολουθείτε να κινδυνολογείτε ασύστολα και να απαξιώνετε τη μεγάλη προσπάθεια, την οποία κάνει η χώρα. Δεν διαλύσαμε εμείς το Εθνικό Σύστημα Υγείας. Εσείς διαλύετε αυτή τη μεγάλη προσπάθεια του ελληνικού λαού. Και ο λαός θα το σκεφτεί και θα σας τιμωρήσει στις εκλογές που έρχονται!",104377,""," ΑΝΤΩΝΙΟΣ ΜΠΕΖΑΣ",197,"",197
"4746","
"," Συνεχίζουμε με τη δεύτερη με αριθμό 776/8-4-2014 επίκαιρη ερώτηση πρώτου κύκλου του Βουλευτή Β΄ Πειραιώς του Συνασπισμού Ριζοσπαστικής Αριστεράς κ. Παναγιώτη Λαφαζάνη προς τον Υπουργό  Εργασίας, Κοινωνικής Ασφάλισης και Πρόνοιας, σχετικά με την ιατροφαρμακευτική και νοσοκομειακή κάλυψη των ανέργων από την Ναυπηγοεπισκευαστική Ζώνη Περάματος.
Τον λόγο έχει ο συνάδελφος κ. Λαφαζάνης.",104378,"Chairman","ΠΡΟΕΔΡΕΥΩΝ",90,"",90
"4747","
"," Κύριε Πρόεδρε, δεν χρειάζεται να προσθέσω πολλά πράγματα σε σχέση με αυτά που αναφέρονται στην επίκαιρη ερώτηση. Ο κύριος Υπουργός νομίζω ότι είναι πολύ καλός γνώστης της κατάστασης στο Πέραμα, ιδιαίτερα της κατάστασης που επικρατεί στη ζώνη μετά και το κλείσιμο -δυστυχώς- των Ναυπηγείων Σκαραμαγκά, που επιδείνωσε το πρόβλημα. 
Το Πέραμα ζει έναν εφιάλτη. Είναι πολύ γνωστό σε όλους. Ίσως είναι από τους χειρότερους δήμους, από την άποψη της κοινωνικής κατάστασης, σε σχέση με όλη την Ελλάδα. Τα στοιχεία είναι θλιβερά. Το 30% περίπου των νοικοκυριών στο Πέραμα δεν έχει ρεύμα. Εκεί έχουμε καταντήσει. 
Θα παρακαλούσα λοιπόν, τον κύριο Υπουργό με την ερώτηση που υποβάλουμε να καλυφθούν ιατροφαρμακευτικά οι άνεργοι του Περάματος, οι οποίοι, δυστυχώς, δεν μπορούν στη σημερινή κατάσταση να καλύψουν ούτε τα ελάχιστα αυτά ένσημα που απαιτούνται, προκειμένου να έχουν παροχές ασθενείας και μάλιστα σε είδος.
Θα περιμένω την απάντηση του κυρίου Υπουργού, που ελπίζω να είναι θετική. Δεν ζητάμε κάτι το καινοφανές. Ζητάμε να επαναληφθούν τα μέτρα που είχαν ισχύσει τον προηγούμενο χρόνο, από το 2012 μέχρι τις αρχές του 2013, διότι ήταν σωστά μέτρα και εν πάση περιπτώσει, βοηθούσαν τους ανέργους να αντιμετωπίσουν τουλάχιστον τον τομέα της υγείας. Διότι έχουν και μια σειρά από άλλα προβλήματα, τα οποία δεν είναι της ώρας, βεβαίως, να αναπτυχθούν. 
Ελπίζω να έχουμε μια θετική απάντηση από τον κύριο Υπουργό.",104379,""," ΠΑΝΑΓΙΩΤΗΣ ΛΑΦΑΖΑΝΗΣ",160,"",160
"4748"," 
"," Κύριε Υπουργέ, έχετε τον λόγο.",104380,"Chairman","ΠΡΟΕΔΡΕΥΩΝ",90,"",90
"4749"," 
"," Ευχαριστώ, κύριε Πρόεδρε.
 Ο συνάδελφος θέτει ένα θέμα που αφορά μια συγκεκριμένη περιοχή που εάν προέβαινε στην ερώτηση πριν από λίγο καιρό, θα αναφερόταν προφανώς για όλη την Ελλάδα. 
Το λέω αυτό, γιατί με σειρά νομοθετικών ρυθμίσεων, που ψήφισε η Βουλή έχουμε προχωρήσει στην αντιμετώπιση του μεγάλου προβλήματος της ιατροφαρμακευτικής περίθαλψης όλων όσων έχουν χάσει την ασφαλιστική ικανότητα και δεν έχουν τις προϋποθέσεις είτε από το ασφαλιστικό τους ταμείο είτε λόγω οφειλών είτε λόγω μη κάλυψης της προϋπόθεσης των απαραίτητων ενσήμων την προηγούμενη χρονιά.
Τι ρυθμίσεις έχουμε ήδη ψηφίσει ως Βουλή κι έχουν αρχίσει να εφαρμόζονται; Οι μακροχρόνια άνεργοι, αυτοί δηλαδή που έχουν συμπληρώσει δώδεκα μήνες ανεργίας, έχουν ιατροφαρμακευτική περίθαλψη, χωρίς προϋπόθεση ενσήμων, μάλιστα για δύο χρόνια. Αυτό λύνει για μια μεγάλη κατηγορία συμπολιτών μας, που ανήκουν στην κατηγορία των μακροχρόνια άνεργων το θέμα της ιατροφαρμακευτικής περίθαλψης. 
Για τους ανέργους ανάλογα και με την ηλικιακή κατάσταση υπάρχουν αντίστοιχες ρυθμίσεις. Μέχρι είκοσι εννέα ετών αρκεί η εγγραφή στον ΟΑΕΔ, προκειμένου να έχουν ιατροφαρμακευτική κάλυψη, όπως επίσης και για τους ανέργους άνω των πενήντα πέντε. 
Με νεώτερες ρυθμίσεις που ψηφίσαμε με το πολυνομοσχέδιο και το ν. 4254 –νομίζω αυτόν τον αριθμό έχει λάβει- ρυθμίσαμε και το θέμα για τους ασφαλισμένους του ΟΑΕΕ, που έχουν χάσει την ασφαλιστική τους ικανότητα λόγω οφειλών κυρίως τα τελευταία χρόνια της κρίσης και το εισόδημά τους δεν υπερβαίνει κατά μέσο όρο τις δώδεκα χιλιάδες ευρώ. Το ίδιο κάναμε και για τους ασφαλισμένους του ΟΓΑ και για άλλες κατηγορίες. 
Είναι προς την κατεύθυνση αντιμετώπισης του προβλήματος, λοιπόν, όλες οι ρυθμίσεις οι οποίες έχουν γίνει. Βεβαίως, ο συνάδελφος αναφέρεται σε μια συγκεκριμένη περιοχή, η οποία έχει αυξημένη ανεργία και υπάρχουν σημαντικά προβλήματα. Γι’ αυτό τα προηγούμενα χρόνια υπήρξε αυτή η ρύθμιση της ιατροφαρμακευτικής περίθαλψης, χωρίς προϋποθέσεις. 
Το έχουμε συζητήσει το θέμα αυτό και εκτός κοινοβουλευτικής διαδικασίας και το έχω θέσει στις υπηρεσίες. Οι υπηρεσίες είναι επιφυλακτικές στην προώθηση ρύθμισης ανάλογης με αυτή που προωθήσαμε για το Σκαραμαγκά, όπου δεν απαιτείται όριο ενσήμων και ο μικρός αριθμός των εργαζομένων στο τροχαίο υλικό για τον λόγο ότι δεν έχουμε να κάνουμε με μια εταιρεία, η οποία δεν δουλεύει όπως στο Σκαραμαγκά. Άρα, είναι σίγουρο ότι δεν υπάρχει δυνατότητα για επικόλληση ενσήμων –για ασφάλιση δηλαδή- και η ενδεχόμενη επέκταση χρονικά και φέτος χωρίς ένσημα της ιατροφαρμακευτικής κάλυψης θα ενισχύσει τη μαύρη και αδήλωτη εργασία. Αυτή είναι η άποψη και εγγράφως της αρμόδιας υπηρεσίας μετά που τέθηκε το θέμα από την πλευρά μου. 
Εγώ, όμως, λέω ότι μπορούμε να δούμε για ποιες περιπτώσεις πραγματικά δεν υπάρχει κάλυψη στην περιοχή που υπάρχει έντονο πρόβλημα ανεργίας. Για αυτούς οι οποίοι δεν έχουν καθόλου ένσημα, δεν τίθεται θέμα. Αυτοί θα είναι καλυμμένοι με βάση τη διάταξη των μακροχρόνια ανέργων, γιατί αναφέρεται εκεί ότι όσοι έχουν κάνει χρήση τα προηγούμενα χρόνια, θα μπορούν να κάνουν χρήση και φέτος.
Γι’ αυτούς όμως οι οποίοι εργάζονται, η προϋπόθεση των πενήντα ενσήμων ίσως είναι απαγορευτική και πρέπει να δούμε στην πορεία τι κόσμος είναι και να ζητήσουμε από την υπηρεσία να επανεξετάσει την άποψή της.",104381,""," ΒΑΣΙΛΕΙΟΣ ΚΕΓΚΕΡΟΓΛΟΥ",115,"",115
"4750","
"," Κύριε Λαφαζάνη, έχετε τον λόγο.",104382,"Chairman","ΠΡΟΕΔΡΕΥΩΝ",90,"",90
"4751","
"," Το επιχείρημα που άκουσα προκειμένου να μην προχωρήσει άμεσα το Υπουργείο στη λύση που προτείνουμε, η οποία είναι δίκαιη και σωστή και έχει εφαρμοστεί και τον προηγούμενο χρόνο, ήταν ότι μπορεί ενδεχομένως να ενισχυθεί η μαύρη εργασία στη ζώνη του Περάματος, εξαιτίας της ρύθμισης αυτής για τους ανασφάλιστους.
Το επιχείρημα δεν είναι καθόλου σωστό, διότι η ενίσχυση της μαύρης εργασίας δεν μπορεί και δεν είναι δυνατόν να θεωρείται ότι θα γίνει στη βάση των είκοσι ή των πενήντα ενσήμων. Δεν γίνεται σε αυτή τη βάση η ενίσχυση της μαύρης εργασίας, διότι και με τα πενήντα ένσημα, κύριε Υπουργέ, μπορείτε κάλλιστα να πείτε ότι ενισχύεται η μαύρη εργασία, να κρατάνε τα πενήντα ένσημα και από εκεί και πέρα, να μην βάζουν άλλα. Επομένως, αυτό το επιχείρημα δεν ευσταθεί καθόλου.
Επίσης, δεν ευσταθεί το επιχείρημα ότι καλύπτονται οι άνεργοι του Περάματος με τις ρυθμίσεις που υπάρχουν για τους μακροχρόνια ανέργους. Δεν ταυτίζεται το ένα με το άλλο, διότι αν δείτε και τις ρυθμίσεις που έχετε κάνει για τους μακροχρόνια ανέργους, πόσους από τους μακροχρόνια ανέργους τελικά καλύπτουν, θα διαπιστώσετε ότι υπάρχει έλλειμμα εδώ. 
Εν πάση περιπτώσει, το θέμα είναι τραγικό και δεν επιδέχεται περαιτέρω αναβολής, διότι μιλάμε για ανθρώπους, οι οποίοι είναι εξαθλιωμένοι εντελώς και δεν έχουν δυνατότητα. Ξέρετε ότι στο Πέραμα λειτουργούν πάρα πολλές ιατρικές οργανώσεις, οι οποίες προσφέρουν υπηρεσίες δωρεάν και οι οποίες είναι περιζήτητες.",104383,""," ΠΑΝΑΓΙΩΤΗΣ ΛΑΦΑΖΑΝΗΣ",160,"",160
"4752","
"," Και δέχονται και επιθέσεις.",104384,""," ΒΑΣΙΛΕΙΟΣ ΚΕΓΚΕΡΟΓΛΟΥ",115,"",115
"4753","
"," Βεβαίως, δέχονται επιθέσεις, δέχονται πολλά πράγματα. Δεν είναι εύκολες οι καταστάσεις στο Πέραμα. 
Προσφέρουν, λοιπόν, ιατρικές υπηρεσίες δωρεάν, οι οποίες είναι περιζήτητες από τις οικογένειες, ιδιαίτερα από τα παιδιά, τα οποία δεν μπορούν να έχουν ιατρικές επισκέψεις. 
Πάρτε αυτό το μέτρο άμεσα. Είναι απόλυτα αναγκαίο. Νομίζω ότι είναι απόλυτα δίκαιο και νομίζω ότι θα είναι θετικό για το Υπουργείο να πάρει αυτήν την πρωτοβουλία. Βλέπω ότι καθυστερείτε και η καθυστέρηση δεν ωφελεί σε τίποτα, αντίθετα επιδεινώνει θλιβερές καταστάσεις. Νομίζω ότι πρέπει να επιδείξετε αυτή την ευαισθησία, η οποία δεν έχει κανένα ιδιαίτερο πρόσθετο κόστος τόσο μεγάλο, για να αντιμετωπιστεί ένα πρόβλημα, το οποίο είναι άκρως ανθρωπιστικό και αφορά και ηλικιωμένους ανθρώπους, αφορά και παιδιά.",104385,""," ΠΑΝΑΓΙΩΤΗΣ ΛΑΦΑΖΑΝΗΣ",160,"",160
"4754","
"," Κύριε Υπουργέ, έχετε τον λόγο.",104386,"Chairman","ΠΡΟΕΔΡΕΥΩΝ",90,"",90
"4755","
"," Κύριε συνάδελφε, θεωρώ ότι οι ρυθμίσεις, οι οποίες έχουν γίνει μέχρι τώρα, έχουν σε μεγάλο βαθμό επιλύσει το θέμα της ιατροφαρμακευτικής περίθαλψης. Βέβαια, δεν έχουν αρχίσει ακόμα να εφαρμόζονται αυτές που αφορούν τους ασφαλισμένους του ΟΑΕΕ, όπως είπα, και τους ασφαλισμένους άλλων κατηγοριών, γιατί είναι πρόσφατος ο νόμος που ψηφίστηκε την προ-προηγούμενη Κυριακή.
Εντοπίζετε σε μία περιοχή το θέμα γιατί είναι οξύτερο και καλά κάνετε. Βεβαίως, να πω ότι πέρα από την κάλυψη των ασφαλιστικών ταμείων, την οποία διευκολύνουμε με τη μείωση των προϋποθέσεων ή την εξάλειψή τους, όπως για την κατηγορία των μακροχρόνια ανέργων, υπάρχει και οικονομική ενίσχυση από την πλευρά της πολιτείας σε οργανώσεις, οι οποίες και εθελοντικά, αλλά και με τη στήριξη και ενίσχυση της πολιτείας, προσπαθούν να καλύψουν κενά που δυστυχώς υπάρχουν και θα υπάρχουν πάντα, γιατί ένας νόμος δεν μπορεί να καλύψει όλες τις περιπτώσεις.
Επίσης, θέλω να πω ότι υπάρχει η δυνατότητα με διευρυμένα κριτήρια πλέον να εκδοθεί και βιβλιάριο ανασφάλιστου από το δήμο της κατοικίας του ανασφάλιστου ανθρώπου, που δεν έχει τις προϋποθέσεις.
Υπάρχουν δηλαδή κάποιες εναλλακτικές που δίνονται, ακόμα και αυτές μέσω των εξετάσεων που χορηγεί το Υπουργείο Υγείας. 
Όμως, παρ’ όλα αυτά, εγώ αναγνωρίζω ότι στη συγκεκριμένη περιοχή θα συνεχίσει να υπάρχει πρόβλημα, διότι αυτό κυμαίνεται σε ένα υψηλό επίπεδο, λόγω της υψηλής ανεργίας. Γι’ αυτό, παρά τη γνώμη της υπηρεσίας, θα εξετάσουμε ξανά τις προϋποθέσεις, για να δούμε πώς μπορούμε να αντιμετωπίσουμε το πρόβλημα, χωρίς να δίνουμε κίνητρο για τη μαύρη εργασία. 
Θα ήθελα να πω για το θέμα των εθελοντικών οργανώσεων -και με αφορμή τη χθεσινή επίθεση που έγινε από χρυσαυγίτες στο ιατρείο των Γιατρών του Κόσμου στο Πέραμα- ότι η επιχείρηση Χρυσή Αυγή εμπαίζει ακόμα και αυτούς που την πιστεύουν, εμπαίζει και αυτούς που για διάφορους λόγους οδηγούνται στο να στηρίζουν αυτήν την οργάνωση, αυτό το μόρφωμα. 
Και το υποστηρίζω αυτό, διότι την ίδια ώρα που δίνεται εντολή και υπάρχει καθοδήγηση για επίθεση στα ιατρεία των Γιατρών του Κόσμου, Βουλευτής της Χρυσής Αυγής και επιχειρηματίας είναι προμηθευτής της οργάνωσης Γιατροί του Κόσμου. Αυτό δείχνει τον εμπαιγμό, την υποκρισία, το φαρισαϊσμό και το εγκληματικό της συγκεκριμένης οργάνωσης, η οποία ταυτόχρονα είναι και μπίζνα. 
Θα καταθέσω στη Βουλή δύο διαφορετικά τιμολόγια και δελτία αποστολής, τα οποία ήδη έχουν πάρει το δρόμο της δικαιοσύνης, γιατί, όπως σας είπα, το Υπουργείο Εργασίας και Πρόνοιας χρηματοδοτεί τις πρωτοβουλίες που έχουν να κάνουν με τη στήριξη των αδύναμων και αυτές με τα κοινωνικά ιατρεία. Έχουν ήδη σταλεί στο ΣΔΟΕ προς έλεγχο και βεβαίως, έχουν διαβιβαστεί στην αρμόδια εισαγγελία. Είναι η αποτύπωση του φαρισαϊσμού του συγκεκριμένου μορφώματος. 
(Στο σημείο αυτό ο Υφυπουργός Εργασίας, Κοινωνικής Ασφάλισης και Πρόνοιας κ. Βασίλειος Κεγκέρογλου καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)",104387,""," ΒΑΣΙΛΕΙΟΣ ΚΕΓΚΕΡΟΓΛΟΥ",115,"",115
"4756","
"," Ευχαριστούμε πολύ. 
Ο Βουλευτής κ. Ανδρέας Κουτσούμπας ζητεί άδεια ολιγοήμερης απουσίας στο εξωτερικό. Η Βουλή εγκρίνει;",104388,"Chairman","ΠΡΟΕΔΡΕΥΩΝ",90,"",90
"4757"," 
"," Μάλιστα, μάλιστα.",104389,"","ΟΛΟΙ ΟΙ ΒΟΥΛΕΥΤΕΣ",NA,"",NA
"4758"," 
"," Η Βουλή ενέκρινε τη ζητηθείσα άδεια.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, σαράντα εννιά μαθητές και μαθήτριες και δέκα εκπαιδευτικοί-συνοδοί τους από το 1ο Δημοτικό Σχολείο Πολυγύρου Χαλκιδικής.
Η Βουλή σάς καλωσορίζει. 
(Χειροκροτήματα απ’ όλες τις πτέρυγες της Βουλής)
Επόμενη είναι η Πέμπτη με αριθμό 779/8-4-2014 επίκαιρη ερώτηση πρώτου κύκλου της Βουλευτού Αιτωλοακαρνανίας της Δημοκρατικής Αριστεράς κ. Νίκης Φούντα προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την ασφάλιση των μηχανικών, τις εισφορές και την ασφαλιστική ενημερότητά τους. 
Ορίστε, κυρία Φούντα, έχετε τον λόγο.",104390,"Chairman","ΠΡΟΕΔΡΕΥΩΝ",90,"",90
"4759"," 
"," Ευχαριστώ πολύ, κύριε Πρόεδρε. 
Κύριε Υπουργέ, είναι ένα θέμα που μας έχει απασχολήσει ξανά. 
Σύμφωνα με τα στοιχεία –και θα ήθελα να μου πείτε και τα επίσημα δικά σας- το κούρεμα που έγινε στις τράπεζες πριν από τρία χρόνια μείωσε ουσιαστικά το αποθεματικό του ΤΣΜΕΔΕ κατά 2 δισεκατομμύρια ευρώ. Μέχρι τότε το ΤΣΜΕΔΕ ήταν από τα πιο υγιή ταμεία. Κάποιοι έλεγαν ότι ήταν το πιο πλούσιο ταμείο. Το νέο Ενιαίο Ταμείο Ανεξάρτητα Απασχολούμενων ελεύθερων επαγγελματιών καλείται πλέον να αντιμετωπίσει τη νέα πραγματικότητα. 
Γνωρίζουμε όλοι ότι οι μηχανικοί ως ελεύθεροι επαγγελματίες δεν μπορούσαν να ενταχθούν στο Ταμείο Ανεργίας μέχρι και πέρυσι. Πέρυσι μπήκαν κάποια κριτήρια για εμάς πάρα πολύ αυστηρά και πάρα πολύ κακά -για να το πω έτσι- με αποτέλεσμα ελάχιστοι να καταφέρουν να μπουν και να αξιοποιήσουν και αυτό το μέτρο το οποίο προωθήσατε. 
Παράλληλα, οι διπλωματούχοι μηχανικοί στην Ελλάδα βρίσκονται σε ένα ιδιότυπο καθεστώς ομηρίας απέναντι στο δημόσιο λόγω, πρώτον, της ισχύουσας νομοθεσίας περί καθυστερούμενων ασφαλιστικών εισφορών των μηχανικών στο ΤΣΜΕΔΕ και την παραπομπή τους στο ΚΕΑΟ και δεύτερον, λόγω της ισχύουσας νομοθεσίας, που συνδέει την ιδιότητα του μηχανικού με την ασφαλιστική ενημερότητα. 
Συγκεκριμένα –για να γνωρίσει και ο κόσμος- αν ένας ιδιώτης μηχανικός δεν καταβάλει την ασφαλιστική του εισφορά έστω, και για ένα εξάμηνο, αφ’ ενός χάνει το δικαίωμα της ιατροφαρμακευτικής του περίθαλψης –πράγμα απαράδεκτο εν έτει 2014 και εν μέσω κρίσης- μέχρι την τακτοποίηση φυσικά της εκκρεμούσας οφειλής και αφ’ ετέρου χρωστάει στο ΤΣΜΕΔΕ το πλήρες ποσό της καθυστερούμενης οφειλής με έντοκες προσαυξήσεις για κάτι το οποίο δεν έλαβε ως υπηρεσία.
Έτσι, ο ιδιώτης μηχανικός εμφανίζεται να οφείλει -και μάλιστα έντοκα- για μία υπηρεσία που το ασφαλιστικό του ταμείο στην ουσία έχει διακόψει.
Επιπλέον, όσον αφορά τη σχέση μεταξύ επαγγελματικής ιδιότητας και εισφορών σύμφωνα με το άρθρο 27 του ν. 3518/2006 -δεν το αναφέρω χάριν συντομίας- γνωρίζουμε ότι ο νόμος συνδέει την ιδιότητα του μηχανικού με την ασφαλιστική ενημερότητα και στην ουσία απαγορεύει στους μηχανικούς να δραστηριοποιούνται επαγγελματικά, εάν δεν έχουν εξοφλήσει τις υποχρεώσεις τους στο ΤΣΜΕΔΕ.
Δημιουργείται έτσι ένας φαύλος κύκλος: Οι μηχανικοί δεν μπορούν να πάρουν δουλειές τις οποίες θα μπορέσουν να διεκπεραιώσουν και έτσι δεν είναι σωστοί απέναντι στις ασφαλιστικές εισφορές τους. Αυτό είναι πάρα πολύ σημαντικό και δύσκολο, ειδικά για τους νέους μηχανικούς, οι οποίοι καλούνται σε αυτούς τους δύσκολους καιρούς να καταβάλουν -συν τις ληξιπρόθεσμες οφειλές- έως και 1.000 ευρώ το μήνα για έναν διακανονισμό μόλις ενός έτους - περίπου 450 και 550 ευρώ το μήνα- για τη ληξιπρόθεσμη και την ισχύουσα εισφορά. 
Κατόπιν αυτών ερωτάσθαι:
Προτίθεστε να αποσυνδέσετε την ασφαλιστική ενημερότητα των ιδιωτικών έργων των ιδιωτών μηχανικών από το δικαίωμά τους στην υπογραφή των αδειών;
Προτίθεστε να αναθεωρήσετε το σύστημα διακανονισμού των ασφαλιστικών εισφορών, ώστε να επιλυθεί σταδιακά το πρόβλημα των συσσωρευμένων οφειλών;
Ευχαριστώ.",104391,""," ΝΙΚΗ ΦΟΥΝΤΑ",286,"",286
"4760","
"," Κύριε Υπουργέ, έχετε τον λόγο.",104392,"Chairman","ΠΡΟΕΔΡΕΥΩΝ",90,"",90
"4761","
"," Ευχαριστώ, κύριε Πρόεδρε.
Κυρία συνάδελφε, θέσατε πάρα πολλά θέματα που έχουν να κάνουν με το ΤΣΜΕΔΕ, το ασφαλιστικό ταμείο των μηχανικών. Άλλα από αυτά ανάγονται στο γενικότερο θέμα των ασφαλιστικών ταμείων, άλλα είναι ειδικά. Να πω ότι το θέμα των ομολόγων είναι ένα ξεχωριστό θέμα. Δεν έχει να κάνει με τη σχέση ταμείου και ασφαλισμένων, τη μη κάλυψη από την πλευρά τους των υποχρεώσεών τους -καμμία σχέση- το οποίο μπορεί να συζητηθεί, αν θέλετε, αυτοτελώς, για να δούμε αν η ένταξη στη μείωση, λόγω του κουρέματος της αξίας των ομολόγων, μπορούσε να αντισταθμιστεί ή αντισταθμίστηκε –δεν το γνωρίζω- μπορεί να προέβη το ταμείο στην επαναγορά νέων ομολόγων και να κάλυψε αυτό το κενό όπως έκανε το ΙΚΑ. Είναι ένα θέμα το οποίο θέτετε, νομίζω, περισσότερο για να αναφερθείτε στο θέμα του κουρέματος.
Για την ασφάλιση των μηχανικών να πω το εξής: Όταν σε μία ρύθμιση, σε οποιοδήποτε ταμείο, το ποσό που πρέπει να καταβάλει αυτός που εντάσσεται στη ρύθμιση είναι πάρα πολύ μεγάλο, ασφαλώς, εάν δεν υπάρχει η ανάλογη δραστηριότητα, δεν θα μπορεί να το καταβάλει. 
Τι σημαίνει, όμως, «μεγάλο ποσό»; Ένα μεγάλο ποσό μηνιαίως σημαίνει ότι δεν αφορά οφειλές ούτε του τελευταίου χρόνου ούτε του προτελευταίου ούτε των τριών τελευταίων –των χρόνων της κρίσης- αλλά ότι υπάρχουν συσσωρευμένες οφειλές τα προηγούμενα χρόνια. Αλλιώς, εάν έχεις τη δυνατότητα τριάντα επτά, τριάντα οκτώ, τριάντα εννέα δόσεων -νομίζω ότι είναι αυτόν το μήνα για τις οφειλές μέχρι το 2012- και είναι 1.000 ευρώ το μήνα, τότε με συγχωρείτε, αλλά η οφειλή είναι πάνω από 40.000 μέχρι το 2012.
 Επομένως, πρέπει να δούμε στο γενικότερο πλαίσιο που έχει τεθεί το θέμα των ρυθμίσεων. Ισχύει για όλα τα ασφαλιστικά ταμεία αυτή η δυσκολία. Είναι πραγματική δυσκολία, διότι δεν εντάχθηκαν στη ρύθμιση πολλοί από τους οφειλέτες, όταν ξεκίνησε αυτή –το Μάιο, τον Ιούνιο, δεν θυμάμαι ακριβώς- με αποτέλεσμα να έχουν συσσωρευθεί οφειλές του τελευταίου διαστήματος, μαζί με τις παλιές και να είναι δύσκολο να ενταχθούν. Αυτό είναι ένα πραγματικό πρόβλημα, αλλά αφορά όλα τα ταμεία. Δεν νομίζω ότι μπορεί να γίνει ειδική ρύθμιση μόνο για το ΤΣΜΕΔΕ.
Όσον αφορά το δεύτερο θέμα, που έχει να κάνει με την ενημερότητα για τα ιδιωτικά έργα, να πω ότι δεν είναι αποκλειστικό θέμα του Υπουργείου μας. Έχει να κάνει και με τη γνώμη της διοίκησης του ΤΣΜΕΔΕ, εάν αυτή η προϋπόθεση πρέπει να φύγει ή όχι, και ασφαλώς και με το ΤΕΕ.
Το τρίτο θέμα είναι η ιατροφαρμακευτική περίθαλψη, που είναι πάρα πολύ σοβαρό, ανεξαρτήτως των λόγων που έχασε την κάλυψη ο ασφαλισμένος του ΤΣΜΕΔΕ, ιδιαίτερα όταν αυτή οφείλεται στην κρίση και στις αναδουλειές των τελευταίων τριών ετών.
Γι’ αυτό προβήκαμε στη ρύθμιση για την κάλυψη για ένα χρόνο όλων των ασφαλισμένων του ΤΣΜΕΔΕ, των οποίων οι οφειλές αντιστοιχούν στα έτη 2011, 2012 και 2013 και ο μέσος όρος του εισοδήματος για τα προηγούμενα τρία χρόνια δεν ξεπερνά τις 12.000. 
Αυτοί θα έχουν τη δυνατότητα τις επόμενες ημέρες, μετά την έκδοση της υπουργικής απόφασης που απαιτείται, να ασφαλιστούν. Εκτός απ’ αυτό, όμως, σε περίπτωση που υπάρχει επείγουσα ανάγκη για νοσοκομειακή περίθαλψη, δηλαδή όταν έχουμε χρόνια δυσίατη ή ανίατη ασθένεια και πρέπει να μπει στο νοσοκομείο, ανεξαρτήτως ποσού οφειλής, μπορεί να εκδώσει βιβλιάριο ο ανασφάλιστος και να μπει στο νοσοκομείο. 
Θέλω να πω δηλαδή ότι υπάρχει πρόνοια, για να μην κινδυνεύσει η ζωή ανασφάλιστου, με βάση την τελευταία τροποποίηση που κάναμε για τη διαδικασία έκδοσης βιβλιαρίου και βεβαίως, υπάρχει πρόνοια να έχει από το ίδιο το ΤΣΜΕΔΕ ασφάλιση, αν οι οφειλές αφορούν τα τρία τελευταία χρόνια και το εισόδημα δεν ξεπερνά τις 12.000 ευρώ.",104393,""," ΒΑΣΙΛΕΙΟΣ ΚΕΓΚΕΡΟΓΛΟΥ",115,"",115
"4762","
"," Κυρία συνάδελφε, έχετε τον λόγο.",104394,"Chairman","ΠΡΟΕΔΡΕΥΩΝ",90,"",90
"4763","
"," Ευχαριστώ πολύ, κύριε Πρόεδρε.
Αυτό που αναφέρατε προφανώς, κύριε Υπουργέ, έχει να κάνει με κάτι που θα έρθει τις επόμενες μέρες προς ψήφιση. Δεν ισχύει αυτήν τη στιγμή. Θα μου απαντήσετε μετά σε αυτό. 
Ανέφερα το κούρεμα, όχι για να μιλήσω γι’ αυτό καθεαυτό το κούρεμα, αλλά για να πω ότι ως τώρα οι μηχανικοί ήταν πολύ σωστοί στις εισφορές τους. Οι τριάντα οκτώ με τριάντα εννέα δόσεις που λέτε, δεν ισχύουν, τουλάχιστον για τους μηχανικούς που οφείλουν τον τελευταίο ένα χρόνο, γιατί οι δόσεις που ισχύουν για τον τελευταίο χρόνο, είναι μόλις δώδεκα και το ξέρετε. 
Γι’ αυτό ανέφερα τα συγκεκριμένα ποσά. Τα 450 ευρώ αναφέρονται στην οφειλή ενός μήνα. Αναμένουμε την ειδική ρύθμιση, που λέτε ότι θα έρθει και χαιρόμαστε γι’ αυτό. 
Είπατε ότι το θέμα της ασφαλιστικής ενημερότητας δεν είναι θέμα μόνο του Υπουργείου σας. Αυτό δημιουργεί μηχανικούς και επαγγελματίες δύο ταχυτήτων, γιατί υπάρχουν πολεοδομίες, που ζητούν ασφαλιστική ενημερότητα και άλλες που δεν ζητούν. Πρέπει να υπάρξει διευκρινιστική εγκύκλιος και να κάνει κάτι άμεσα το Υπουργείο σας. 
Ξεκινήσαμε να βρούμε το γαϊτανάκι των εγκυκλίων και τι ισχύει. Ξεκινήσαμε από το ΤΕΕ, αυτό μας παρέπεμψε στο ΤΣΜΕΔΕ, το ΤΣΜΕΔΕ μας είπε να μιλήσουμε με την πολεοδομία. Κάποιες πολεοδομίες, όπως του Αμαρουσίου και του Μοσχάτου ζητούν ενημερότητα, ενώ των Αθηνών, για παράδειγμα, δεν ζητάει. 
Αυτό, όπως καταλαβαίνετε, είναι πολύ σοβαρό, οπότε θα θέλαμε να δεσμευτείτε ότι θα υπάρξει διευκρινιστική εγκύκλιος σε συνεργασία με το ΥΠΕΚΑ και το Υπουργείο Υποδομών, Μεταφορών και Δικτύων αν θέλετε κοινή υπουργική απόφαση, για το τι ισχύει και το τι δεν ισχύει. 
Ένα δεύτερο σχόλιο έχει να κάνει με την ασφαλιστική ενημερότητα και το φαύλο αυτό κύκλο. Πρέπει να αποδεσμευθεί τουλάχιστον για τους μηχανικούς κάτω της πενταετίας η ανάγκη να καταθέτουν ασφαλιστική ενημερότητα για τα ιδιωτικά έργα. Τουλάχιστον, αυτοί οι νέοι μηχανικοί να ενισχυθούν με αυτό τον ανώδυνο οικονομικά τρόπο. Δεν γίνεται να φεύγουν συνέχεια νέοι επιστήμονες από την Ελλάδα για το εξωτερικό, επειδή δεν μπορούν με αξιοπρέπεια να εξασκήσουν το επάγγελμά τους στην Ελλάδα. Θέλω να δεσμευθείτε σε αυτό. 
Ξέρετε ότι και η τμηματική καταβολή των ληξιπρόθεσμων οφειλών αυτήν τη στιγμή δεν ανταποκρίνεται στην πραγματικότητα των νέων, τουλάχιστον, μηχανικών, αλλά και των παλαιότερων. Ο διακανονισμός πρέπει να γίνει με πιο σοβαρό τρόπο. 
Εγώ κρατάω αυτό που είπατε για τις τριάντα οκτώ με τριάντα εννέα δόσεις, αλλά αναφέρονται στις οφειλές των τριών τελευταίων ετών και όχι ενός μόνο έτους. Αυτά που λέμε αφορούν σαράντα με σαράντα πέντε χιλιάδες μηχανικούς, άρα πρέπει να το κοιτάξετε, γιατί κάτι δεν πάει καλά, εφόσον όλοι αυτοί οι άνθρωποι δεν μπορούν να αντεπεξέλθουν.
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Τελειώνω, κύριε Πρόεδρε. 
Εμείς θεωρούμε ότι τουλάχιστον θα πρέπει να υπάρξουν δραστικές ρυθμίσεις που να επιτρέπουν επιτέλους σε αυτούς τους επαγγελματίες να αντεπεξέλθουν στους υποχρεώσεις τους. Αντί να τους κάνουμε να πληρώνουν και να είναι αξιοπρεπείς, αλλά και υπεύθυνοι απέναντι στα ασφαλιστικά τους ταμεία, προωθούμε μέσω του Κέντρου Είσπραξης Ασφαλιστικών Οφειλών, το ΚΕΑΟ, κάποιες διαδικασίες κατασχέσεων περιουσιακών στοιχείων. Αυτά τα πράγματα πρέπει να τελειώσουν. 
Το τελευταίο σχόλιο αφορά την ιατροφαρμακευτική περίθαλψη. Οι εκκρεμούσες οφειλές είναι κάτι το οποίο συνδέεται άμεσα ουσιαστικά με το πώς αυτοί οι άνθρωποι αντιλαμβάνονται την αξιοπρέπειά τους επίσης στα νοσοκομεία. Δεν γίνεται, κάτι το οποίο δεν παίρνουν ως υπηρεσία, μετά να καλούνται να το πληρώνουν έντοκα, κύριε Υπουργέ. 
Τουλάχιστον θεωρούμε δεδομένο ότι θα δεσμευτείτε πως θα μιλήσετε με το Υπουργείο Οικονομικών και θα συνεννοηθείτε για πάγωμα των χρεών, τουλάχιστον των τόκων, για να μπορέσει κάποια στιγμή αυτή η πολυπόθητη βιωσιμότητα των ταμείων να γίνει πραγματικότητα.
Ευχαριστώ.",104395,""," ΝΙΚΗ ΦΟΥΝΤΑ",286,"",286
"4764","
"," Κύριε Υπουργέ, έχετε τον λόγο.",104396,"Chairman","ΠΡΟΕΔΡΕΥΩΝ",90,"",90
"4765","
"," Κατ’ αρχάς, να πούμε ότι πέρα από το ζήτημα που έχει να κάνει με τη συνέπεια των μηχανικών και τη δυνατότητα τα προηγούμενα χρόνια να καταβάλουν τις εισφορές, η ύπαρξη της προϋπόθεσης της ασφαλιστικής ενημερότητας για τη συμμετοχή σε διαγωνισμούς, σε έργα κ.λπ. ήταν δικλίδα για να έχει βιωσιμότητα το ταμείο. 
Δεν γνωρίζω αν σήμερα συμφωνούν η διοίκηση ή οι μηχανικοί να φύγει αυτή η δικλίδα, διότι θα δημιουργούσε και προϋποθέσεις αθέμιτου ανταγωνισμού ανάμεσα στους μηχανικούς που καταβάλλουν τις εισφορές και τους μηχανικούς που δεν καταβάλλουν. 
Θεωρώ ότι το πρόβλημα στον συγκεκριμένο κλάδο δεν είναι μόνο η δύσκολη προϋπόθεση της κάλυψης των ρυθμίσεων που ισχύει για όλους κι έχει να κάνει με τον αριθμό των δόσεων, το ύψος τους κ.λπ.. Έχει να κάνει κυρίως με την ιδιαιτερότητα της ασφάλισης της ιδιότητας. 
Πολλοί οι οποίοι είναι ασφαλισμένοι εκεί, χωρίς να έχουν επαγγελματική δραστηριότητα, είναι υποχρεωμένοι να πληρώνουν ασφαλιστικές εισφορές. Αυτή είναι μία ιδιαιτερότητα –δεν ξέρω αν ισχύει σε άλλον κλάδο- που ισχύει στους μηχανικούς και θεωρώ ότι αυτό πρέπει να επανεξεταστεί, αλλά και βέβαια να το επεξεργαστούν οι ίδιοι πρώτα και οι φορείς τους, για να δούμε τι πρέπει να κάνουμε.
Από εκεί και πέρα, το θέμα που έχει να κάνει με τις ρυθμίσεις, είναι γενικό για όλα τα ταμεία. Για οφειλές που είναι μέχρι τον Δεκέμβριο του 2012, η ρύθμιση προέβλεπε σαράντα οκτώ δόσεις και ο αριθμός των δόσεων μειώνεται για κάθε μήνα που περνά. Όποιος δηλαδή έκανε ρύθμιση τον Ιούνιο του 2013, είχε σαράντα οκτώ δόσεις και σήμερα που έχουν περάσει δέκα περίπου μήνες, είναι τριάντα οκτώ με τριάντα εννιά δόσεις. Έχουμε δώδεκα, όπως σωστά είπατε, δόσεις για τις οφειλές του τελευταίου έτους.
 Εάν υπάρχουν, λοιπόν, συσσωρευμένες οφειλές τα προηγούμενα χρόνια και δεν έχει γίνει και πληρωμή των τρεχουσών εισφορών, καθόλου το τελευταίο διάστημα, γιατί δεν μπορούσαν να καταβάλλονται οι τρέχουσες εισφορές, για παράδειγμα, τότε πράγματι συσσωρεύεται μεγάλη δόση. Αν δεν έχεις δουλειά, δεν μπορείς να πληρώσεις. Αυτά είναι απλά πράγματα. Αν δεν έχεις όμως δουλειά, ούτως ή άλλως δεν μπορείς να πληρώσεις και μειωμένη δόση. Δηλαδή υπάρχουν πολλές περιπτώσεις που πρέπει να δούμε. 
Σε κάθε περίπτωση, είναι θέμα που έχει να κάνει με όλα τα ταμεία. Δεν υπάρχει καμμία ιδιαίτερη αντιμετώπιση για το θέμα του ΤΣΜΕΔΕ ως προς τις δόσεις, δηλαδή κάποια δυσμένεια ούτε σε σχέση με το ΚΕΑΟ. Δεν υπάρχει καμμία δυσμενέστερη αντιμετώπιση. Αυτό ισχύει για όλους τους ασφαλισμένους. Εάν δεν υπάρχει η ενέργεια από την πλευρά τους να ενταχθούν σε ρυθμίσεις ή οτιδήποτε άλλο προβλέπεται, παραπέμπονται στο ΚΕΑΟ, όπως σωστά είπατε. Αλλά δεν είναι μόνο για τους μηχανικούς, είναι για όλους. 
Για την ιατροφαρμακευτική κάλυψη όμως θέλω να σας πω ότι το θέμα, τουλάχιστον στο μεγαλύτερο βαθμό, έχει λυθεί με τις δύο ρυθμίσεις που σας είπα. Η μία ρύθμιση αφορά την ένταξη στο νοσοκομείο όταν έχουμε τις περιπτώσεις που σας είπα -εγκυμοσύνη, δυσίατη ασθένεια, ανίατη ασθένεια κ.λπ.- ανεξάρτητα από αίτιο οφειλής και ύψος οφειλής και μόνο αν έχεις χάσει την ασφαλιστική σου ικανότητα μέσω της έκδοσης του βιβλιαρίου. Αλλά η άλλη ρύθμιση που αφορά τις οφειλές των τριών τελευταίων ετών ψηφίστηκε από την ελληνική Βουλή την προηγούμενη Κυριακή. Εσείς, βέβαια, δεν την ψηφίσατε όχι γιατί την είδατε και δεν σας άρεσε, αλλά γιατί γενικώς δεν ψηφίσατε. 
Είναι μία θετική ρύθμιση, η οποία κυρίως στους νέους μηχανικούς και σε αυτούς που λόγω της κρίσης έχασαν δουλειές, θα λύσει το πρόβλημα της ιατροφαρμακευτικής κάλυψης.
Τι λέει; Ότι όσοι οφείλουν για τα έτη 2011, 2012, 2013, μπορούν να θεωρήσουν τα βιβλιάριά τους για ένα χρόνο, με μόνη προϋπόθεση ο μέσος όρος του εισοδήματος αυτά τα τρία τελευταία χρόνια να είναι μέχρι 12.000 ευρώ. Νομίζω ότι είναι μια δίκαιη λύση, η οποία θα δώσει διέξοδο σε πάρα πολύ μεγάλο αριθμό μηχανικών.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υπουργού)",104397,""," ΒΑΣΙΛΕΙΟΣ ΚΕΓΚΕΡΟΓΛΟΥ",115,"",115
"4766","
"," Ευχαριστούμε, κύριε Υπουργέ.",104398,"Chairman","ΠΡΟΕΔΡΕΥΩΝ",90,"",90
"4767","
"," Ως προς το θέμα της συνεργασίας με το ΥΠΕΚΑ, είναι θέμα του ΥΠΕΚΑ κυρίως, αλλά μπορούμε εμείς να έχουμε μια συνεννόηση με το ΥΠΕΚΑ. Εσείς είστε αρμόδιος τομεάρχης στο κόμμα σας για το ΥΠΕΚΑ. Μπορούμε να δούμε αν τηρείται σε όλους η νομοθεσία ή αν θα πρέπει να εξαλειφθεί αυτή η προϋπόθεση, τουλάχιστον για τα ιδιωτικά έργα, όπως σωστά είπατε.",104399,""," ΒΑΣΙΛΕΙΟΣ ΚΕΓΚΕΡΟΓΛΟΥ",115,"",115
"4768","
"," Κύριε Πρόεδρε, θα ήθελα τον λόγο επί προσωπικού.",104400,""," ΝΙΚΗ ΦΟΥΝΤΑ",286,"",286
"4769","
"," Τι προσωπικό;",104401,"Chairman","ΠΡΟΕΔΡΕΥΩΝ",90,"",90
"4770","
"," Τι είδα και τι δεν είδα.",104402,""," ΝΙΚΗ ΦΟΥΝΤΑ",286,"",286
"4771","
"," Σας παρακαλώ, τώρα! Προς Θεού! Ήταν ιδιαίτερα ευγενής απέναντί σας, όπως ήσασταν και εσείς ευγενής.",104403,"Chairman","ΠΡΟΕΔΡΕΥΩΝ",90,"",90
"4772","
"," Αν έτσι το θεωρείτε…",104404,""," ΝΙΚΗ ΦΟΥΝΤΑ",286,"",286
"4773","
"," Μα, βεβαίως, είστε. Αναμφισβήτητα.",104405,"Chairman","ΠΡΟΕΔΡΕΥΩΝ",90,"",90
"4774","
"," Αν είναι τρόπος έκφρασης αυτός!",104406,""," ΝΙΚΗ ΦΟΥΝΤΑ",286,"",286
"4775","
"," Μα, δεν υπάρχει λόγος. Ό,τι, βέβαια, δεν είναι σωστό ως έκφραση να διαγραφεί. Συμφωνώ.
Συνεχίζουμε με τη συζήτηση της πέμπτης με αριθμό 782/8-4-2014 επίκαιρης ερώτησης δεύτερου κύκλου του Βουλευτή Β΄ Αθηνών του Κομμουνιστικού Κόμματος Ελλάδας κ. Χρήστου Κατσώτη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την αντιμετώπιση των προβλημάτων στο Πρόγραμμα «Βοήθεια στο Σπίτι (Π.Β.Σ.)».
Αγαπητέ κύριε συνάδελφε, έχετε τον λόγο.",104407,"Chairman","ΠΡΟΕΔΡΕΥΩΝ",90,"",90
"4776","
"," Ευχαριστώ πολύ, κύριε Πρόεδρε.
Το θέμα είναι γνωστό από την ερώτηση. Αφορά τα προβλήματα στη λειτουργία αυτού του προγράμματος και βέβαια, τους απλήρωτους εργαζόμενους του προγράμματος μήνες τώρα.
Είναι γνωστό ότι το πρόγραμμα αυτό είναι συγχρηματοδοτούμενο από την Ευρωπαϊκή Ένωση και από εθνικούς πόρους. Βεβαίως, όλα είναι χρήματα του ελληνικού λαού.
Λόγω της υποχρηματοδότησης, κύριε Υπουργέ, υπάρχει σοβαρό πρόβλημα στη λειτουργία αυτού του προγράμματος, στη στελέχωση, στις παρεχόμενες υπηρεσίες και στην καθυστέρηση, όπως είπαμε, των αποδοχών των εργαζομένων. Είναι γνωστό ότι οι ανάγκες που υπάρχουν σήμερα είναι μεγάλες. Η εκτίμηση είναι ότι είναι πάνω από ένα εκατομμύριο οι άνθρωποι αυτοί που χρήζουν του προγράμματος «Βοήθεια στο Σπίτι», όπως είναι βαριά ανάπηροι, υπερήλικες, ηλικιωμένα ζευγάρια, μοναχικά άτομα. Όμως, με το πρόγραμμα μέχρι τώρα ικανοποιούνται οι ανάγκες -και αυτές υποτυπωδώς- σε εκατό χιλιάδες περίπου ηλικιωμένους, ΑΜΕΑ και με ανεπαρκή προσωπικό, όπως είπαμε και με στοιχειώδεις υπηρεσίες, που είναι πολύ πίσω από τις ανάγκες.
Είναι γνωστό ότι οι σχεδιασμοί είναι σε άλλη κατεύθυνση, όχι στη στελέχωση ούτε βέβαια και στις υπηρεσίες αυτές, που είναι αναγκαίες σήμερα. Είναι γνωστό ότι η συγκυβέρνηση σχεδιάζει απόλυση των εργαζομένων στο πρόγραμμα «Βοήθεια στο Σπίτι» και μετατροπή αυτών σε επιχειρηματίες μέσω των κοινωνικών συνεταιριστικών επιχειρήσεων, που θα πωλούν βέβαια, αυτές τις υπηρεσίες μέσω των ασφαλιστικών ταμείων ή και βέβαια, θα αποκτήσουν ανταποδοτικό χαρακτήρα αργότερα. Αυτές οι υπηρεσίες, οι κοινωνικές επιχειρήσεις θα μπουν στον ανταγωνισμό, όπως έχει γίνει και σε άλλες χώρες, με αποτέλεσμα επιχειρηματίες να πάρουν το «Βοήθεια στο Σπίτι», με ό,τι αυτό σημαίνει για όλα αυτά τα άτομα.
Εμείς πιστεύουμε, κύριε Υπουργέ, ότι η Κυβέρνηση έχει ευθύνη. Άμεσα και χωρίς καθυστερήσεις πρέπει να εξασφαλίσει τα δεδουλευμένα στους εργαζόμενους, να μην απολυθεί κανείς εργαζόμενος, να μονιμοποιηθούν, να προσληφθούν και άλλοι, το αναγκαίο προσωπικό, να επεκταθεί το δίκτυο σε όλη την Ελλάδα. Είναι μια σημαντική υπηρεσία, που την έχει ανάγκη πολύς κόσμος. Πρέπει να χρηματοδοτηθούν πλήρως από τον κρατικό προϋπολογισμό και βέβαια, και από την αξιοποίηση των κονδυλίων της Ευρωπαϊκής Ένωσης.
Εμείς πιστεύουμε ότι μπορούν να παρέχονται πράγματι πλήρεις υπηρεσίες σε όλους όσους έχουν ανάγκη, χωρίς εξαιρέσεις, δωρεάν και αποσυνδεδεμένες, βέβαια, από την ασφαλιστική εισοδηματική πολιτική, με την οποία προσπαθεί να τις συνδέσει σήμερα η Κυβέρνηση.
Πάνω σ’ αυτά θα θέλαμε τις απόψεις της Κυβέρνησης.",104408,""," ΧΡΗΣΤΟΣ ΚΑΤΣΩΤΗΣ",113,"",113
"4777","
"," Κύριε Υπουργέ, έχετε τον λόγο.",104409,"Chairman","ΠΡΟΕΔΡΕΥΩΝ",90,"",90
"4778","
"," Κύριε Πρόεδρε, θα παρατηρήσατε ότι στο τέλος ο κύριος συνάδελφος είπε: «Πάνω σ’ αυτά θα θέλαμε τις απόψεις σας». Ερωτήσεις συγκεκριμένες δεν έθεσε, αλλά έθεσε ορισμένα θέματα από τα οποία άλλα είναι ανεπίκαιρα, λόγω του ότι έπρεπε να έχουν τεθεί πριν τον έβδομο του 2013 και άλλα είναι πολύ ενδιαφέροντα, όπως η άποψη που εξέφρασε να αξιοποιήσουμε προγράμματα της Ευρωπαϊκής Ένωσης -που συμφωνώ απόλυτα- για την ενίσχυση του προγράμματος, τη διεύρυνσή του και στις περιοχές που δεν υπάρχει και βεβαίως, τη διεύρυνσή του, για να καλύψει τις αυξημένες ανάγκες που υπάρχουν λόγω της κρίσης.
Πολλές από τις επισημάνσεις είναι σωστές, αλλά θα πρέπει με κατηγορηματικό τρόπο να πω ότι όλα αυτά τα οποία είπε για την κατεύθυνση της Κυβέρνησης να τα δώσει σε ιδιώτες, να ιδιωτικοποιήσει, κ.λπ., δεν έχουν καμμία σχέση με την πραγματικότητα, όσον αφορά τον Υφυπουργό Εργασίας, το Υπουργείο Εργασίας και βεβαίως το συγκεκριμένο χρόνο που μιλάμε.",104410,""," ΒΑΣΙΛΕΙΟΣ ΚΕΓΚΕΡΟΓΛΟΥ",115,"",115
"4779"," 
"," Δεν δεσμεύεστε όμως.",104411,""," ΧΡΗΣΤΟΣ ΚΑΤΣΩΤΗΣ",113,"",113
"4780","
"," Θα μπορούσαν, για παράδειγμα, να ισχύουν πριν από τον Ιούνιο του 2013, όπου είχε γίνει και μία συζήτηση, αν θυμάστε, στην Επιτροπή Κοινωνικών Υποθέσεων και εκφράστηκαν εκεί τα κόμματα σχετικά με το τι πιστεύουν. 
Εγώ, εκπροσωπώντας τότε το ΠΑΣΟΚ, είπα ότι η συνέχιση του προγράμματος πρέπει να γίνει με βάση τις υπηρεσίες που παρέχουν οι δήμοι, το προσωπικό που έχει δοκιμαστεί, τις αρχές, κ.λπ.. Είπα, επίσης, ότι θα μπορούσα να δεχθώ την πρόταση άλλων, όπως για παράδειγμα του ΣΥΡΙΖΑ, που έχει εντάξει στο πρόγραμμά του την κοινωνική και αλληλέγγυα δράση και τις συνεργατικές ομάδες, με τα οποία δεν είμαι αντίθετος. Όμως, δεν θεωρώ ότι στο συγκεκριμένο πρόγραμμα πρέπει να πάμε σ’ αυτή τη λύση και, μάλιστα, θεωρώντας την ως πρώτη. 
Γι’ αυτό, τον Αύγουστο ή στις αρχές Σεπτεμβρίου του 2013, αν θυμάμαι καλά, φέραμε μία ολοκληρωμένη –κατά την άποψή μας- διάταξη, η οποία ενισχύει το πρόγραμμα «Βοήθεια στο Σπίτι». Για τους ασφαλισμένους των ταμείων θα λειτουργήσει με βάση το πρόγραμμα «Κατ’ Οίκον Φροντίδα Συνταξιούχων» και οι πόροι είναι διασφαλισμένοι από το ασφαλιστικό σύστημα, γιατί αφορά συνταξιούχους, αλλά υπάρχει και μία μεγάλη κατηγορία απόρων, ηλικιωμένων, ανασφάλιστων και έτσι το κόστος για την παροχή υπηρεσιών μέσα από το «Κατ’ Οίκον Φροντίδα Συνταξιούχων» θα καλύπτεται από τον κρατικό προϋπολογισμό, από την πρόνοια.
Εδώ θα μπορεί να προστεθεί και όποιο ποσό έρθει από την ένταξη στο νέο ΕΣΠΑ, προκειμένου να ενισχύσουμε αυτό το πρόγραμμα και να το διευρύνουμε, για να έχει περισσότερους ωφελούμενους, γιατί πράγματι ο αριθμός των ωφελούμενων είναι μέχρι εκατό χιλιάδες.
(Στο σημείο αυτό κτυπάει προειδοποιητικά το κουδούνι λήξεως του χρόνου ομιλίας του κυρίου Υφυπουργού)
Έτσι, λοιπόν, θεωρώ ότι θεσμικά μπορούμε –και ίσως θα χρειαστεί- να φέρουμε και άλλη ρύθμιση μέχρι το καλοκαίρι στη Βουλή, για να δούμε τη συνέχειά του από τις 30 Σεπτεμβρίου και μετά, καθώς προβλέπεται, το Υπουργείο με κάθε δήμο να κάνει μία προγραμματική σύμβαση και να συνεχίζεται το πρόγραμμα. Ίσως χρειαστεί να φέρουμε ρύθμιση, με την οποία θα αντιμετωπίζουμε θέματα που δεν είχαν ανακύψει πέρυσι, όταν ψηφίστηκε η συγκεκριμένη διάταξη. Όμως, η κατεύθυνση είναι αυτή.
Τώρα, θα ήθελα να πω μία κουβέντα για τις πληρωμές. Πράγματι, υπάρχει ένα τεράστιο πρόβλημα με διαφορά φάσης. Δηλαδή, από τον Οκτώβριο και μετά πληρώνονται οι εργαζόμενοι, αλλά πληρώνονται πια τα ποσά που τους οφείλονταν για το πρώτο εξάμηνο του 2013. Ακόμα τώρα, πριν από το Πάσχα, θα καταβληθεί ένα ποσό –μία πληρωμή είναι 720.000 ευρώ, αν θυμάμαι καλά τα νούμερα- που αφορά ένα υπόλοιπο της τρίτης και τέταρτης δόσης. Το ίδιο θα γίνει αμέσως μετά το Πάσχα με 900.000 ευρώ. Έχουν γίνει οι αναρτήσεις. Περιμένουν κάποια πιστοποιητικά ακόμα από τους δήμους. 
Υπάρχει κάποια δυσλειτουργία, καθώς πρέπει να αλλάξει ίσως ο τρόπος. Για να γίνει η πληρωμή, πρέπει να έρθουν πίσω όλα τα δικαιολογητικά ότι έγινε η κάλυψη των ωφελουμένων, αυτά να πιστοποιηθούν, να αναρτηθούν και να υπάρξει μία αλλαγή στη διαδικασία. Αυτό το λέω, γιατί δεν υπάρχει υποχρηματοδότηση. Τα χρήματα, όπως λέτε κι εσείς στην ερώτησή σας, είναι διασφαλισμένα. Οι πηγές είναι συγκεκριμένες. Τα λεφτά υπάρχουν στους αντίστοιχους κωδικούς που είναι να πληρωθούν. Δεν υπάρχει θέμα ύπαρξης χρημάτων. Πρόκειται για δυσλειτουργία, που έχει να κάνει με τη διαδικασία εκταμίευσης, που πρέπει να αλλάξει.
Θα ήθελα να σας ενημερώσω ότι 1η Απριλίου δημοσιεύτηκε η κοινή υπουργική απόφαση για τη λειτουργία του προγράμματος μέχρι τις 30 Σεπτεμβρίου και εστάλη στο Ελεγκτικό Συνέδριο η προγραμματική σύμβαση, προκειμένου να έχουμε τον προσυμβατικό έλεγχο και στη συνέχεια την κατάθεση των χρημάτων στα προγράμματα.
Αλλάζουμε την προκαταβολή να είναι πάρα πολύ μεγάλη, ούτως ώστε να μην έχουμε το πρόβλημα. Αυτή την αλλαγή κάνουμε, για να έχουμε μια μεγάλη προκαταβολή, ούτως ώστε να μην έχουμε το πρόβλημα της καθυστέρησης των πληρωμών.",104412,""," ΒΑΣΙΛΕΙΟΣ ΚΕΓΚΕΡΟΓΛΟΥ",115,"",115
"4781","
"," Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, τριάντα τρεις μαθητές και μαθήτριες και δύο εκπαιδευτικοί-συνοδοί τους από το 1ο Γυμνάσιο Χαλκηδόνας Θεσσαλονίκης. 
Η Βουλή τούς καλωσορίζει. 
(Χειροκροτήματα απ’ όλες τις πτέρυγες της Βουλής)
Κύριε συνάδελφε, έχετε τον λόγο.",104413,"Chairman","ΠΡΟΕΔΡΕΥΩΝ",90,"",90
"4782","
"," Κύριε Υπουργέ, επιβεβαιώσατε και εσείς με την τοποθέτησή σας ότι πάλι παρατείνεται το πρόγραμμα μέχρι 30 Σεπτεμβρίου.
Άρα, όλοι αυτοί οι εργαζόμενοι, που είναι στο «Βοήθεια στο Σπίτι» ζούνε με όλες αυτές τις προγραμματικές συμφωνίες που κάνετε για ακόμη μία περίοδο έξι μηνών, και για ακόμη μία περίοδο πέντε μηνών και ούτω καθεξής. Είναι στην ανασφάλεια, στην αβεβαιότητα. Πληρώνονται πότε-πότε, πληρώνονται για το προηγούμενο διάστημα. Όμως, έχουν οικογένειες. Είναι εργαζόμενοι. Πώς θα γίνει δηλαδή; Πρέπει να λύσετε το πρόβλημα. Πρέπει να αλλάξει η διαδικασία; Να αλλάξει. Όμως, αυτή η διαδικασία είναι τόσο χρόνια τώρα, γιατί δεν μπορεί να αλλάξει; Δεν ακούτε τις φωνές τους, τις αγωνίες τους που είναι απλήρωτοι; 
Επίσης, εσείς λέτε ότι πράγματι το πρόγραμμα πρέπει να επεκταθεί. Γιατί πρέπει να καλύπτει μόνο εκατό χιλιάδες ανθρώπους, ενώ αυτοί που έχουν ανάγκη του προγράμματος είναι πιο πολλοί; Εμείς εκτιμούμε ότι είναι ένα εκατομμύριο. Εσείς έχετε κάποια εκτίμηση; Έχετε κάποια μελέτη σαν Κυβέρνηση ώστε να πείτε ότι όχι δεν είναι ένα εκατομμύριο, αλλά είναι διακόσιες χιλιάδες; 
Πρέπει να ανταλλάξουμε απόψεις πάνω σε αυτό για να μπορούμε να πούμε ότι πράγματι κάτι κάναμε λάθος. Εσείς λέτε ότι όχι, σαν ΠΑΣΟΚ στηρίζετε το πρόγραμμα αυτό και δεν θέλετε να το κάνετε κοινωνικές επιχειρήσεις. 
Όμως, αυτή είναι μία γραμμή που έχει συνολικά η Κυβέρνηση. Μπορεί εσείς να διαφωνείτε σαν Υφυπουργός, αλλά αυτή είναι η γραμμή που έχει και αυτό γίνεται στις υπόλοιπες χώρες της Ευρωπαϊκής Ένωσης, κοινωνικές συνεταιριστικές επιχειρήσεις, απολύονται εργαζόμενοι, γίνονται επιχειρηματίες και μετά βέβαια στον ανταγωνισμό μπαίνουν και αυτές οι επιχειρήσεις και είναι γνωστό ότι ο καπιταλιστής, ο επιχειρηματίας θέλει να επενδύσει και σε αυτόν τον τομέα, τον κοινωνικό τομέα, για να κερδίσει πάνω στην ανάγκη του μοναχικού ανθρώπου, του ανάπηρου αυτού που έχει την ανάγκη της βοήθειας και με το αζημίωτο βέβαια, που εσείς οι ίδιοι βάζετε τις βάσεις. Τι λέτε τώρα; Οι συνταξιούχοι καλύπτονται βέβαια από το ασφαλιστικό τους ταμείο.
(Στο σημείο αυτό κτυπάει προειδοποιητικά το κουδούνι λήξεως του χρόνου ομιλίας του κυρίου Βουλευτή)
Μα, εμείς δεν θέλουμε, κύριε Υπουργέ, τα ασφαλιστικά ταμεία εδώ, τα οποία σήμερα καταργείτε, μειώνετε τις μισθολογικές εισφορές 5% στο όνομα της μείωσης του μη μισθολογικού κόστους εργασίας, για να κάνουν επενδύσεις οι εργοδότες, για να πάρουν νέους στις επιχειρήσεις. 
Από την άλλη, κουρεύετε τα αποθεματικά των ασφαλιστικών ταμείων και τα κάνετε ομόλογα δομημένα, τοξικά και τα λοιπά. Δεν υπάρχουν εδώ χρήματα για τις συντάξεις και φορτώνετε εδώ ένα πρόγραμμα, το οποίο πάλι θα είναι κάτω από τη λογική «αν υπάρχουν λεφτά στο ασφαλιστικό ταμείο».
Λέτε για τους ανασφάλιστους ότι θα στηριχθούν μέσα από την πρόνοια. Κι εδώ πάλι είναι γνωστό ότι ο κρατικός προϋπολογισμός μειώνει τις δαπάνες και για την πρόνοια και για την υγεία και για όλα αυτά.
Γιατί γελάτε, κύριε Υπουργέ; Δεν είναι έτσι; Τον προϋπολογισμό δεν τον συζητήσαμε εδώ; Πόση είναι η μείωση που υπάρχει; Μπορείτε, λοιπόν, με αυτά τα δεδομένα να πείτε ότι «ναι, διασφαλίζουμε το Πρόγραμμα «Βοήθεια στο Σπίτι»»; Νομίζω πως όχι.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Θέλω να πω και κάτι τελευταίο, κύριε Πρόεδρε, επειδή είναι ο Υφυπουργός Εργασίας εδώ και επειδή προχθές είχαμε μία απόφαση της ανεξάρτητης δικαιοσύνης που «σαν έτοιμη από καιρό» καταδίκασε έναν απεργιακό αγώνα των χαλυβουργών στα πρόσωπα είκοσι πέντε προσώπων, πρωτοπόρων εργαζομένων με ποινές φυλάκισης από είκοσι έναν έως είκοσι τρεις μήνες. Κατήγοροι ήταν ομάδα εργαζομένων που οι περισσότεροι εμφανίστηκαν μαζί με τον κ. Σαμαρά στην προεκλογική περίοδο στο Λαύριο. 
Με εντολή, λοιπόν, της Κυβέρνησης χτυπήθηκε από τα ΜΑΤ η απεργία. Και τώρα ήρθε η δικαιοσύνη με την κ. Πολυζωγοπούλου Πρόεδρο και την κ. Γνεσούλη Εισαγγελέα να καταδικάσει έναν συγκλονιστικό αγώνα, που γνώρισε την αλληλεγγύη από όλη την Ελλάδα, από όλο τον κόσμο. Ο αγώνας αυτός, με την υποδειγματική οργάνωση και τις δημοκρατικές αξιολογικές διαδικασίες, έτσι και αλλιώς είναι νικηφόρος στη συνείδηση συνολικά όλου του λαού. 
H απόφαση αυτή είναι σε πλήρη αντίθεση με το περί δικαίου αίσθημα και επιβεβαιώνεται από την οργή που εκφράζεται από όλη την Ελλάδα και όλο τον κόσμο με τα σημειώματα, τα υπομνήματα και τις καταγγελίες που στέλνουν και στο Υπουργείο Δικαιοσύνης και στον προϊστάμενο των Προέδρων των Πρωτοδικών στην Ευελπίδων. Θα θέλαμε ένα σχόλιό σας, γιατί εδώ διώκεται η απεργία, διώκεται το δικαίωμα της απεργίας των εργαζομένων. Αυτή ήταν η απόφαση προχθές.",104414,""," ΧΡΗΣΤΟΣ ΚΑΤΣΩΤΗΣ",113,"",113
"4783"," 
"," Πάντως, κύριε συνάδελφε, καλό θα είναι -και ιδιαίτερα εσείς του Κουμμουνιστικού Κόμματος Ελλάδας, που πολλά έχετε περάσει- να σεβόμαστε και να μην κρίνουμε τις απόφάσεις της δικαιοσύνης, γιατί είναι προς όφελος της δημοκρατίας. 
Ορίστε, κύριε Υπουργέ, έχετε τον λόγο για τη δευτερολογία σας.",104415,"Chairman","ΠΡΟΕΔΡΕΥΩΝ",90,"",90
"4784","
"," Σας ευχαριστώ, κύριε Πρόεδρε. 
Σε σχέση με τα τελευταία, εγώ θέλω να αναφερθώ στις χιλιάδες αποφάσεις της δικαιοσύνης που προστατεύουν τα δικαιώματα των εργαζομένων και έναντι της αυθαιρεσίας της εργοδοσίας αλλά και έναντι γραφειοκρατικών διαδικασιών και παραλείψεων της νομοθεσίας. Ασφαλώς, όταν κάποια απόφαση δεν είναι προς το συμφέρον συγκεκριμένου κλάδου ή προσώπου, προσφεύγει σε δεύτερο βαθμό,  υπάρχουν δηλαδή οι διαδικασίες. 
Εντάξει, η κρίση είναι δικαίωμα, κύριε Πρόεδρε. Αλλά εάν συλλήβδην καταδικάζουμε τη δικαιοσύνη λόγω μιας απόφασης, η οποία δεν είναι προς την πλευρά μας, τότε τι σημαίνει; Σημαίνει ότι ταυτόχρονα τις χιλιάδες αποφάσεις που δικαιώνουν και προστατεύουν εργαζομένους τις πάμε στο καλάθι των αχρήστων, θα μπορούσα να πω. Άρα θέλει λίγο προσοχή το θέμα που έχει να κάνει με τις δικαστικές αποφάσεις και τον τρόπο αντιμετώπισης από την πλευρά μας. 
Τώρα, θεωρώ ότι δεν τα λέτε καλά σε σχέση με το «Βοήθεια στο Σπίτι»,  καθόλου καλά.",104416,""," ΒΑΣΙΛΕΙΟΣ ΚΕΓΚΕΡΟΓΛΟΥ",115,"",115
"4785"," 
"," Ναι;",104417,""," ΧΡΗΣΤΟΣ ΚΑΤΣΩΤΗΣ",113,"",113
"4786","
"," Υπάρχει παραπληροφόρηση και γι’ αυτό θα προσπαθήσω να σας ενημερώσω μέσα στον λίγο χρόνο που έχω.
Η διάταξη η οποία ψηφίστηκε πέρυσι το Σεπτέμβριο δεν έδινε απλώς μια παράταση. Εσείς, βεβαίως -θα το πω τώρα και σε σας, το είπα και στη συνάδελφο προηγουμένως και εμάνισε- τη συγκεκριμένη διάταξη δεν την ψηφίσατε για τους δικούς σας λόγους, δεν το κρίνω εγώ. Δεν λέει απλώς «παράταση μέχρι το τέλος Σεπτέμβριο του 2014», αλλά λέει «το πρόγραμμα συνεχίζεται μετά το 2014 με απευθείας προγραμματικές συμβάσεις που θα κάνει το Υπουργείο με τον αντίστοιχο δήμο, χωρίς όριο», κύριε συνάδελφε. Δεν λέει «για έξι μήνες», «για ένα χρόνο», «για δεκαοκτώ μήνες». Δεν βάζει όριο. Αυτή είναι μια μεγάλη  διαφοροποίηση σε σχέση με τις παρατάσεις πράγματι που εδίδοντο μέχρι πρότινος. 
Τι λέει, λοιπόν; Λέει «από τον πόρο του συνταξιούχου» -που τον δίδει ήδη ο συνταξιούχος, είναι τα δύο ευρώ στο χιλιάρικο, που τα δίνει ήδη ο συνταξιούχος- «χρηματοδοτείται το Πρόγραμμα “Κατ’ Οίκον Φροντίδα Συνταξιούχων” που θα αφορά όλους τους συνταξιούχους». 
Αυτή η δυνατότητα μπορεί να διευρυνθεί πράγματι, για να αυξήσουμε τον αριθμό. Οι μη συνταξιούχοι, αυτοί που είναι άποροι, ηλικιωμένοι, ανάπηροι και δεν έχουν το δικαίωμα στο Πρόγραμμα «Κατ’ Οίκον Φροντίδα Συνταξιούχων» εντάσσονται στο «Κατ’ Οίκον Κοινωνική Φροντίδα» με χρηματοδότηση από τον κρατικό προϋπολογισμό, από την πρόνοια. Για πρώτη φορά μπήκε στην πρόνοια στους κωδικούς συγκεκριμένη χρηματοδότηση για το «Κατ’ Οίκον Κοινωνική Φροντίδα». Δεν υπήρχε μέχρι φέτος. Φέτος για πρώτη φορά μπήκε στον προϋπολογισμό. Γι’ αυτό σάς είπα ότι θέλει περισσότερη προσοχή.
(Στο σημείο αυτό κτυπάει προειδοποιητικά το κουδούνι λήξεως του χρόνου ομιλίας του κυρίου Υφυπουργού)
Έτσι τις δύο αυτές βασικές κατηγορίες μπορούμε να τις καλύψουμε μέσα από το «Βοήθεια στο Σπίτι» με τα δύο υποπρογράμματα με συγκεκριμένη χρηματοδότηση. Αυτό που χρειάζεται να δούμε είναι τι περαιτέρω ρυθμίσεις πρέπει να γίνουν μέχρι τον Σεπτέμβριο του 2014, ούτως ώστε η μετέπειτα πορεία του προγράμματος να έχει πράγματι αυτό το χαρακτηριστικό που θέλουμε, της  ανταπόκρισης στις αυξημένες ανάγκες λόγω κρίσης. Άρα και διεύρυνση στον αριθμό και διεύρυνση στις παρεχόμενες υπηρεσίες. 
Γι’ αυτό θεσμοθετήσαμε και το πιλοτικό πρόγραμμα «Κατ’ Οίκον Νοσηλεία», ούτως ώστε να μπορεί το «Βοήθεια στο Σπίτι» να συνδράμει και αυτήν την προσπάθεια. 
Εκεί όπου θα συμφωνήσουμε είναι ότι υπάρχει δυσαρμονία σε σχέση με την παροχή υπηρεσιών και την αντίστοιχη πληρωμή. Υπάρχει πρόβλημα. Σας λέω εγώ ότι την υπουργική απόφαση, που μου έφεραν να την υπογράψω εγώ τον Φεβρουάριο, έπρεπε να μου την είχαν φέρει να την υπογράψω τον Οκτώβριο.  Επίσης, πρέπει να πω ότι κάθε πρωί έπαιρνα τηλέφωνο στις αντίστοιχες υπηρεσίες. Δεν είναι κάποιοι ξένοι εκεί. Εργαζόμενοι Έλληνες είναι. Εργαζόμενοι συμπολίτες μας είναι. Εργαζόμενοι που πρέπει να είναι αλληλέγγυοι με τους άλλους εργαζόμενους! Δεν πρέπει να καθυστερούμε, όσο οφείλεται στη γραφειοκρατία. Εάν δεν υπήρχαν τα χρήματα, θα λέγαμε «δεν υπάρχουν τα χρήματα». Θα το λέγαμε και θα ξενοιάζαμε. 
Έχουμε, λοιπόν, διασφαλίσει τους πόρους. Πρέπει λίγο να συντομεύσουμε τις διαδικασίες, για να πληρώνονται οι άνθρωποι στην ώρα τους, γιατί ακριβώς αυτό που είπατε συμβαίνει. 
Ευχαριστώ.",104418,""," ΒΑΣΙΛΕΙΟΣ ΚΕΓΚΕΡΟΓΛΟΥ",115,"",115
"4787","
"," Και εμείς σας ευχαριστούμε. 
Η τρίτη με αριθμό 773/8-4-2014 επίκαιρη ερώτηση πρώτου κύκλου της ΣΤ΄ Αντιπροέδρου της Βουλής και Βουλευτού Σερρών των Ανεξάρτητων Ελλήνων κ. Μαρίας Κόλλια-Τσαρουχά προς τον Υπουργό Οικονομικών, σχετικά με την «Ελληνική Βιομηχανία Ζάχαρης» δεν θα συζητηθεί λόγω κωλύματος του κυρίου Υπουργού και διαγράφεται. 
Επίσης, η πρώτη με αριθμό 774/8-4-2014 επίκαιρη ερώτηση πρώτου κύκλου του Βουλευτή Πιερίας της Νέας Δημοκρατίας κ. Γεωργίου Κωνσταντόπουλου προς τον Υπουργό Υποδομών, Μεταφορών και Δικτύων, σχετικά με το γκρέμισμα της αερογέφυρας Κορινού του Νομού Πιερίας και την κατασκευή νέου ανισόπεδου κόμβου στην ίδια περιοχή δεν θα συζητηθεί λόγω κωλύματος του κυρίου Υπουργού και διαγράφεται. 
Συνεχίζουμε με τη τρίτη με αριθμό 778/8-4-2014 επίκαιρη ερώτηση δεύτερου κύκλου του Βουλευτή Ηρακλείου των Ανεξάρτητων Ελλήνων κ. Επαμεινώνδα Μαριά προς τον Υπουργό Εξωτερικών, σχετικά με τις οφειλές της Ομοσπονδιακής Δημοκρατίας της Γερμανίας προς την Ελλάδα και την υπογραφή Συνθήκης Ειρήνης μεταξύ Ελλάδας - Ομοσπονδιακής Δημοκρατίας της Γερμανίας.
Ο κύριος συνάδελφος έχει τον λόγο. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, στις 6 Απριλίου συμπληρώθηκαν εβδομήντα τρία χρόνια από την εισβολή των ναζιστικών στρατευμάτων στη χώρα μας. Την ίδια μέρα ο κ. Σόιμπλε με συνέντευξή του στην εφημερίδα «ΚΑΘΗΜΕΡΙΝΗ» ισχυρίζεται ότι η Γερμανία δεν έχει καμμία οφειλή προς την Ελλάδα. 
Σήμερα σε μια αστυνομικοκρατούμενη Αθήνα, όπου κανείς δεν μπορεί να κυκλοφορήσει, έρχεται η κ Μέρκελ, ίσως, για να μας υπενθυμίσει αυτά τα οποία έχουν κάνει οι Γερμανοί και οι ναζί πριν από εβδομήντα τρία χρόνια. 
Ταυτόχρονα, χθες στη Βουλή ψηφίστηκε από τη μνημονιακή Ππλειοψηφία ένα «δωράκι» στη «HDW», στην «THYSSENKRUPP» και στη «SIEMENS», δηλαδή στις επιχειρήσεις που χρηματοδότησαν τον Χίτλερ, για να ανέβει στην εξουσία, προκειμένου να ρυθμίσει τα θέματα, με παροχή  σε αυτές τις επιχειρήσεις στα ναυπηγεία. 
Κύριε Υπουργέ, όταν στις 5 Μαρτίου ο κ. Γκάουκ επισκέφθηκε την Ελλάδα, δεσμεύτηκε σε συνάντησή του με τον κ. Γλέζο ότι θα μεταφέρει –διότι υποτίθεται ότι δεν ήξερε  τα θέματα- το ζήτημα των απαιτήσεων της Ελλάδας προς τη Γερμανία για τις γερμανικές επανορθώσεις, το κατοχικό δάνειο, τις αποζημιώσεις. Το ερώτημα είναι απλό: Σήμερα που έρχεται η κ. Μέρκελ θα θέσετε επισήμως το ζήτημα της εξόφλησης των οφειλών της Γερμανίας προς τη χώρα μας; 
Δεύτερον, επειδή έχουν περάσει εξήντα εννέα χρόνια από τη λήξη του Β΄ Παγκοσμίου Πολέμου και δεν έχει υπογραφεί ακόμα Συνθήκη Ειρήνης μεταξύ Ελλάδας και Ομοσπονδιακής Δημοκρατίας της Γερμανίας, πώς σκέφτεται το Υπουργείο Εξωτερικών να χειριστεί το ζήτημα αυτό; Δηλαδή, θα το θέσετε σήμερα –εννοώ ο Υπουργός Εξωτερικών ή και ο Πρωθυπουργός- στην κ. Μέρκελ; 
Ποιες ενέργειες προτίθεται να κάνει το Υπουργείο σας, προκειμένου να προχωρήσουμε στη σύναψη Συνθήκης Ειρήνης μεταξύ Ελλάδας και Ομοσπονδιακής Δημοκρατίας της Γερμανίας; 
Επισημαίνουμε –και το ξέρετε, βεβαίως, και εσείς- ότι μετά τη λήξη του Β΄ Παγκοσμίου Πολέμου υπήρξε η Διασυμμαχική Διάσκεψη του 1946, η οποία καθόρισε ότι οφείλει η Γερμανία να καταβάλει στην πατρίδα μας για τις πολεμικές επανορθώσεις 7,2 δισεκατομμύρια δολάρια αγοραστικής αξίας του  1938, το οποίο σήμερα είναι 108 δισεκατομμύρια ευρώ και σε αυτά δεν συμπεριλαμβάνονται οι τόκοι. 
(Στο σημείο αυτό την Προεδρική Έδρα καταλαμβάνει η ΣΤ΄ Αντιπρόεδρος της Βουλής κ. ΜΑΡΙΑ ΚΟΛΛΙΑ-ΤΣΑΡΟΥΧΑ )
Δεύτερον, καθόρισε ότι με τη Συνθήκη του 1953 για τη ρύθμιση του γερμανικού χρέους ανεστάλη η καταβολή αυτή, η οποία βεβαίως διεκδικήθηκε από την πατρίδα μας με τη γνωστή ρηματική διακοίνωση του 1995 από τον Πρέσβη μας κ. Μπουρλογιάννη.
Το θέμα, όμως, είναι τι θα γίνει με τη σύναψη Συνθήκης Ειρήνης. Διότι, όπως προέκυψε –και κλείνω με αυτό, κυρία Πρόεδρε- στη χθεσινή συζήτηση που κάναμε στην Επιτροπή Διεκδίκησης των Γερμανικών Οφειλών, που έχει συσταθεί στο Κοινοβούλιό μας και σε σχετική ερώτηση στον Καθηγητή του Διεθνούς Δικαίου κ. Μπρεδήμα για ποιον λόγο η Γερμανία αρνείται να υπογράψει Συνθήκη Ειρήνης με την Ελλάδα, μας απάντησε: «Μα, για τον απλό λόγο ότι, εάν υπογραφεί η Συνθήκη Ειρήνης, είναι υποχρεωμένοι –και ξεκινούν οι διαδικασίες άμεσα– για την εξόφληση όλων των οφειλών της.».
Επομένως αυτό το ζήτημα είναι σημαντικό και οφείλω να ομολογήσω ότι το έθεσε δημόσια πριν από λίγο καιρό ο κ. Γλέζος, που παρίσταται στη σημερινή συζήτηση.
Θέλουμε, λοιπόν, να έχουμε μια απάντηση στο ζήτημα αυτό. Πώς το βλέπει το Υπουργείο Εξωτερικών και τι πρόκειται να κάνετε; Θα το θέσετε στην κ. Μέρκελ; Θα δρομολογήσετε διαδικασίες αρμοδίως προς το Υπουργείο Εξωτερικών της Γερμανίας;
Ευχαριστώ.",104419,"Chairman","ΠΡΟΕΔΡΕΥΩΝ",90,"",90
"4788","
"," Κι εμείς ευχαριστούμε, κύριε Μαριά.
Θα απαντήσει ο Υφυπουργός Εξωτερικών κ. Δημήτρης Κούρκουλας.
Έχετε τον λόγο, κύριε Υφυπουργέ.",104420,"Chairman","ΠΡΟΕΔΡΕΥΟΥΣΑ",125,"",125
"4789","
"," Ευχαριστώ, κυρία Πρόεδρε.
Κυρίες και κύριοι συνάδελφοι, υπήρξε ευκαιρία από πλευράς Υπουργείου Εξωτερικών να ενημερωθεί το Σώμα επανειλημμένα τις τελευταίες εβδομάδες και μήνες, όσον αφορά την πορεία των διαδικασιών για τις εκκρεμότητες που υπάρχουν σχετικά με τις αποζημιώσεις του Β΄ Παγκόσμιου Πολέμου. Θέλω για ακόμη μια φορά να επιβεβαιώσω αυτό που επανειλημμένα έχει δηλώσει και ο Αντιπρόεδρος και Υπουργός Εξωτερικών και εγώ ο ίδιος ενώπιον του Σώματος, ότι η Ελλάδα δεν έχει ουδέποτε παραιτηθεί από τις αξιώσεις της.
Γνωρίζετε πολύ καλά, κύριε Μαριά, ότι υπάρχει μια διαδικασία. Υπήρξε κίνηση πριν από μήνες και έχει ενημερωθεί η Βουλή. Χαίρομαι, διότι και με τη σύμφωνη γνώμη του Υπουργού Εξωτερικών στην ειδική επιτροπή που έχει συσταθεί στη Βουλή, ήρθη το απόρρητο, αν θέλετε, των εγγράφων του Νομικού Συμβουλίου του Κράτους. Και ο κ. Βενιζέλος έδωσε τη συγκατάθεσή του αυθημερόν, όταν του ζητήθηκε, για να διαβιβαστεί στην επιτροπή της Βουλής το πόρισμα της ομάδας εργασίας του Νομικού Συμβουλίου του Κράτους, καθώς και να επιτραπεί στον αρμόδιο χειριστή του Νομικού Συμβουλίου του Κράτους να έρθει ενώπιον της επιτροπής σας, χωρίς να δεσμεύεται από το απόρρητο.
Γνωρίζετε πολύ καλά, γιατί έγινε συζήτηση πριν από μερικές εβδομάδες, ότι την ίδια ή την επόμενη ημέρα, αφότου διαβιβάστηκε στο Υπουργείο Εξωτερικών το πόρισμα της ειδικής ομάδας εργασίας, ο κ. Βενιζέλος ζήτησε τη γνωμοδότηση της ολομέλειας του Νομικού Συμβουλίου του Κράτους, όπως προβλέπεται στο Σύνταγμα.
Και αυτό γιατί υπάρχουν πολύ σημαντικά και πολύ κρίσιμα ζητήματα, και δικονομικά και ουσιαστικά, και διότι η απόφαση, όσον αφορά το δικονομικό χειρισμό της υπόθεσης, είναι εξαιρετικής σημασίας. Διότι εμείς θέλουμε, τώρα που αυτό το θέμα έχει αρχίσει να αντιμετωπίζεται κατά τρόπο συστηματικό και οργανωμένο, να αποφύγουμε οποιοδήποτε λάθος και οποιαδήποτε επιζήμια κίνηση.
Περιμένουμε, λοιπόν, επειγόντως τη γνωμοδότηση της ολομέλειας του Νομικού Συμβουλίου, όσον αφορά τον τρόπο χειρισμού και κυρίως τον δικονομικό τρόπο χειρισμού του ζητήματος. Βεβαίως, θα ενημερωθεί και η ειδική επιτροπή που έχει συσταθεί στο Κοινοβούλιο.
Επαναλαμβάνω ότι το θέμα αυτό των γερμανικών αποζημιώσεων και του δανείου δεν πρέπει να συνδέεται ούτε με την οικονομική κρίση και τις δανειακές συμφωνίες που έχει συνάψει η Ελλάδα με τους εταίρους μας και, βεβαίως, ούτε πρέπει να υπονομεύει ή να επιτραπεί να υπονομεύσει τις άριστες στρατηγικές σχέσεις τις οποίες η Ελλάδα έχει καλλιεργήσει τις τελευταίες δεκαετίες μετά το Β΄ Παγκόσμιο Πόλεμο με τη Γερμανία. Η συνέντευξη του κ. Σόιμπλε για εμένα δεν προσθέτει κάτι καινούργιο. Επαναλαμβάνει την πάγια θέση της γερμανικής πλευράς.
Βεβαίως, να υπενθυμίσω εδώ ότι η κ. Μέρκελ –και είναι τιμή μας που έρχεται και επισκέπτεται την Ελλάδα η Πρωθυπουργός της Γερμανίας- έρχεται ακριβώς για να υπενθυμίσει και να μας υπογραμμίσει τον σεβασμό και την εκτίμηση της Ευρωπαϊκής Ένωσης, της Γερμανίας και των άλλων χωρών για όσα με πολλές θυσίες έχει καταφέρει ο ελληνικός λαός τα τελευταία χρόνια.",104421,"","ΔΗΜΗΤΡΗΣ ΚΟΥΡΚΟΥΛΑΣ",310,"",310
"4790","
"," Κύριε Μαριά, μπορείτε να δευτερολογήσετε.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Υπουργέ, δεν απαντήσατε στο ερώτημα, που ήταν σαφές, εάν θα προχωρήσει το Υπουργείο σε ενέργειες για να προωθηθεί η σύναψη Συνθήκης Ειρήνης Ελλάδας-Γερμανίας ή αν αυτό το παραπέμψατε, επίσης, στο Νομικό Συμβούλιο του Κράτους, για να έχετε μια γνωμοδότηση, μια άποψη. Σε αυτό θέλουμε να έχουμε μια κατηγορηματική απάντηση.
Διότι πράγματι κι εμείς στην επιτροπή μας χτες λάβαμε έγγραφα απόρρητα και αποφασίσαμε έναν τρόπο λειτουργίας στην επιτροπή και για τον χειρισμό των εγγράφων αυτών –και σας το λέω να το ξέρετε- με υπευθυνότητα, ούτως ώστε να μπορούν να αξιοποιηθούν αυτά τα έγγραφα, αλλά να μη γίνουν γνωστά στην άλλη πλευρά.
Το δεύτερο είναι, όμως, ότι δυστυχώς η ίδια η Γερμανία έχει συνδέσει το θέμα αυτό με τα δάνεια. Διότι μέσα στην πρώτη δανειακή σύμβαση Ελλάδας - κρατών Ευρωζώνης υπάρχει μία ρήτρα που λέει ότι παραιτείται η Ελλάδα από συμψηφισμό και ανταπαίτηση έναντι των δανειστών. Από ποιους δανειστές υπάρχει οφειλή προς την Ελλάδα; Οι ίδιοι το ομολογούν. Επομένως είναι ανοιχτό το θέμα.
Μάλιστα, εδώ έχω –και σας το γράφω και στην ερώτηση- την απόρρητη έκθεση του γερμανικού Κοινοβουλίου, την οποία συνέταξε ο Ματία Στρος. Προφανώς και αυτοί έχουν το απόρρητο, όπως στην Ελλάδα. Δηλαδή, ισχύει για τους Γερμανούς και μάλλον το βλέπουν στη δημοσιότητα οι υπόλοιποι. Κι εγώ που έκανα ερώτηση σε εσάς και ζητούσα την απόρρητη έκθεση του κ. Σταϊκούρα και του Γενικού Λογιστηρίου του Κράτους μάλλον προς το Υπουργείο σας, δεν την πήρα και τη διάβασα σε κυριακάτικη εφημερίδα.
Εν πάση περιπτώσει, εδώ συνομολογεί πλήρως και λέει ποιες είναι οι υποχρεώσεις και οι απαιτήσεις. Θέτει και το ζήτημα Συνθήκης Ειρήνης με τον δικό του τρόπο, επιβεβαιώνοντας ουσιαστικά την άποψή μας. Μάλιστα, λέει ότι από το 2012 οι οικονομικές υπηρεσίες του γερμανικού Κοινοβουλίου έχουν προσδιορίσει, κατ’ αυτούς, ποιο ποσό οφείλουν για το κατοχικό δάνειο. Δηλαδή έχουν προχωρήσει αρκετά, γιατί ξέρουν ότι θα πληρώσουν στο τέλος.
Το θέμα είναι εμείς πώς αξιοποιούμε από εκεί και πέρα αυτές τις δυνατότητες που υπάρχουν και σε ποια βάση το βάζουμε. Επιμένω, διότι τα επιχειρήματα που ακούγονται από την άλλη πλευρά είναι ότι δήθεν μετά τη Σύμβαση του 1953 για τη ρύθμιση των χρεών της Γερμανίας –που έγινε αναστολή ουσιαστικά- είχαμε τη Συμφωνία «2+4», η οποία για εμάς –προφανώς και για εσάς- δεν είναι συνθήκη ειρήνης.
Προσπαθούν όμως οι Γερμανοί και υπάρχει και απόφαση δυστυχώς -γιατί προετοιμάζονται για την άμυνά τους, γιατί ξέρουν ότι θα πληρώσουν κάποια στιγμή όταν υπάρξει πολιτική βούληση- του γερμανικού δικαστηρίου, του Συνταγματικού. Υπάρχει, δηλαδή, σχετική γνωμοδότηση του 2013, που προσπαθεί να εμφανίσει τη Συνθήκη «2+4» ως συνθήκη ειρήνης, ενώ δεν είναι, και ότι έτσι δήθεν λύθηκαν τα θέματα.
Εμείς, όπως ξέρετε –και εγώ προσωπικά– με συστηματικότητα και υπευθυνότητα υποβάλλουμε ερωτήσεις για να δείξουμε τα θέματα, για να κινηθεί και το Υπουργείο. Να υπενθυμίσω, λοιπόν, ότι με δική μου ερώτηση ξεκίνησε η διαδικασία καταγραφής των απαιτήσεων στο Γενικό Λογιστήριο του Κράτους. Με δική μου ερώτηση, επίσης, ήταν η απάντηση του κ. Αβραμόπουλου για το Νομικό Συμβούλιο του Κράτους. Με άλλες ερωτήσεις του κ. Γλέζου και άλλων συναδέλφων προχωρούμε το θέμα με μία υπευθυνότητα.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Επομένως –κλείνοντας- θέλουμε μία σαφέστατη απάντηση εάν στη σημερινή συνάντηση με την κ. Μέρκελ θα τεθεί το ζήτημα συνολικά των οφειλών της Γερμανίας προς την Ελλάδα και, δεύτερον, εάν θα τεθεί το ζήτημα σύναψης Συνθήκης Ειρήνης Ελλάδας - Γερμανίας.
Τρίτον, να σας πω και το εξής και κλείνω με αυτό: Ήδη μέσω του κ. Μεΐμαράκη, η επιτροπή μας από την προηγούμενη συνεδρίαση, αλλά και στη χθεσινή, ζήτησε επίσημη συνάντηση της επιτροπής μας με την κ. Μέρκελ, προκειμένου να της θέσει το σύνολο των απαιτήσεων της χώρας στο ζήτημα αυτό.",104422,"Chairman","ΠΡΟΕΔΡΕΥΟΥΣΑ",125,"",125
"4791","
"," Ευχαριστούμε, κύριε Μαριά.
Ολοκληρώστε, παρακαλώ.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Τελειώνω, κυρία Πρόεδρε. Προφανώς θα έχετε ενημερωθεί –και αναμένουμε αν έχετε και απάντηση, διότι ως Υπουργείο Εξωτερικών χειρίζεστε τα θέματα– αν τελικά θα γίνει σήμερα η συνάντηση της Διακομματικής Επιτροπής για τις γερμανικές οφειλές με την κ. Μέρκελ, εν όψει της επίσκεψής της εδώ.",104423,"Chairman","ΠΡΟΕΔΡΕΥΟΥΣΑ",125,"",125
"4792","
"," Ευχαριστούμε, κύριε Μαριά.
Τον λόγο έχει ο κύριος Υπουργός,για να δευτερολογήσει.",104424,"Chairman","ΠΡΟΕΔΡΕΥΟΥΣΑ",125,"",125
"4793","
"," Ευχαριστώ, κυρία Πρόεδρε.
Επιτρέψτε μου, πρώτα από όλα, να επιβεβαιώσω ότι το Υπουργείο Εξωτερικών και οι αρμόδιες υπηρεσίες παρακολουθούν πολύ στενά και πράγματι υπάρχουν διαφορετικές ερμηνείες από διαφορετικούς νομομαθείς. Ελπίζω και φαντάζομαι ότι θα αντιλαμβάνεστε ότι αυτήν τη στιγμή μιλάω θεσμικά και δεν μιλάω απλώς ως ένας νομικός. Όσον αφορά τη νομική φύση του ζητήματος, η οποία είναι πολύ πολύπλοκη, βεβαίως είναι κάτι το οποίο πρέπει να συζητηθεί και στην ολομέλεια του Νομικού Συμβουλίου και να υπάρξει μια εθνική γραμμή σε αυτό το θέμα, το οποίο δεν μπορεί να λυθεί σε πολιτικές συζητήσεις.
Όσον αφορά την επίσκεψη της Γερμανίδας Καγκελαρίου, δεν είμαι αρμόδιος για το πρόγραμμά της. Αυτό που μπορώ να σας πω και να επαναλάβω είναι ότι ο Υπουργός Εξωτερικών κ. Βενιζέλος, έχει θέσει το ζήτημα σε όλες τις συναντήσεις που είχε με τους ομολόγους του, με τον κ. Σταϊνμάγερ πρόσφατα, καθώς και με τον προκάτοχό του.
Όσον αφορά στη νομική πτυχή και τα ερωτήματα που θέσατε σε σχέση με τις διάφορες ερμηνείες του «2+4» και της συνθήκης ειρήνης, δεν θα επεκταθώ – επίτηδες και συνειδητά. Σας είπα ότι πρέπει να δούμε και τις δικονομικές πτυχές. Δεν αρκεί να υπάρχει μόνο μια αξίωση, η οποία πρέπει να είναι και σαφώς καθορισμένη και όχι γενικόλογη και αόριστη. Πρέπει να υπάρξει και να εξευρεθεί η κατάλληλη δικονομική οδός για τη διεκδίκηση αυτής της αξίωσης. Δεν έχουμε φθάσει ακόμα εκεί.
Εμείς, όχι μόνο πολιτικά, αλλά και με επίσημες ρηματικές διακοινώσεις έχουμε κρατήσει τις αξιώσεις μας ζωντανές και μετά το ’90 κ.λπ.. Τώρα έχει έρθει η στιγμή –καθυστερημένα, το ομολογώ, αλλά πρέπει να πιστώσουμε στη σημερινή Κυβέρνηση ότι το ζήτημα προχώρησε– να δούμε συγκεκριμένα με ποια διαδικασία μπορούμε να προχωρήσουμε αυτό το ζήτημα, το οποίο επαναλαμβάνω ότι δεν πρέπει να συνδέεται με τις άριστες στρατηγικές σχέσεις που έχουμε, καθώς επίσης και με την οικονομική κρίση. Εμείς αν διεκδικήσουμε αυτές τις αποζημιώσεις, θα τις διεκδικήσουμε όχι επειδή έχουμε πάρει δάνεια από τους εταίρους μας λόγω της κρίσης, αλλά ασχέτως της οικονομικής κρίσης. Άρα, λοιπόν, δεν πρέπει να αφήσουμε οποιοδήποτε παράθυρο, το οποίο θα μπορέσει να χρησιμοποιήσει αυτό το ζήτημα για να υπονομεύσει τις σχέσεις.
Γνωρίζω ότι έχετε ασχοληθεί με το θέμα, το έχετε φέρει στη Βουλή επανειλημμένα. Απλώς να προσθέσω κι εδώ ότι την εποχή που ο κ. Βενιζέλος ήταν Υπουργός Οικονομικών, την εποχή των πολύ δύσκολων διαπραγματεύσεων με τη Γερμανία και τους άλλους εταίρους, για να σωθεί η Ελλάδα και να αποφευχθεί η έξοδός της από το Ευρώ, η ελληνική Κυβέρνηση και ο κ. Βενιζέλος συναίνεσαν στο να προσφύγει η Ελλάδα στο Διεθνές Δικαστήριο, μέσω του ιταλικού δικαστηρίου και της έννομης διαμάχης που είχε ξεσπάσει μεταξύ Γερμανίας και Ιταλίας.
Άρα θέλω να πω ότι όλοι αναγνωρίζουμε ότι είναι ένα πολύ σημαντικό θέμα, όλοι είμαστε ευαίσθητοι, αλλά χρειάζονται προσεκτικοί χειρισμοί και προσεκτικά βήματα.
Ευχαριστώ.
ΜΑΝΩΛΗΣ ΓΛΕΖΟΣ: Κυρία Πρόεδρε, μπορώ να έχω τον λόγο για ένα λεπτό;",104425,"","ΔΗΜΗΤΡΗΣ ΚΟΥΡΚΟΥΛΑΣ",310,"",310
"4794","
"," Κύριε Γλέζο, με όλο το σεβασμό, θα σας έδινα τον λόγο, ξέρω ότι ενδιαφέρεστε για το θέμα αυτό πολύ και εσείς το έχετε αναδείξει, αλλά υπάρχει στενότης χρόνου στο Προεδρείο. Πρέπει να έχουμε τελειώσει ως τις 14:30΄-14:40΄, διότι στις 16:20΄ πετάω. Είμαι η μοναδική Προεδρεύουσα, άρα καταλαβαίνετε ότι πρέπει να είμαστε πολύ συνεπείς στους χρόνους. Και αν μπορείτε να παίρνετε και τις δευτερολογίες σας ή να τις αφήσετε ένας-δύο, παρακαλώ, κανονίστε το λίγο μεταξύ σας. Πάντως, αν χρειαστεί να παραταθεί η συζήτηση πέραν των 14:30΄-14.40΄, δεν θα υπάρχει Πρόεδρος.
Η έκτη με αριθμό 781/8-4-2014 επίκαιρη ερώτηση πρώτου κύκλου του Βουλευτή Αιτωλοακαρνανίας του Κομμουνιστικού Κόμματος Ελλάδας κ. Νικολάου Μωραΐτη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με το εργατικό δυστύχημα στο Φράγμα Αχυρών του Νομού Αιτωλοακαρνανίας δεν θα συζητηθεί λόγω κωλύματος του Βουλευτή και διαγράφεται
Η έβδομη με αριθμό 771/8-4-2014 επίκαιρη ερώτηση πρώτου κύκλου της Βουλευτού Πέλλης των Ανεξάρτητων Δημοκρατικών Βουλευτών κ. Θεοδώρας Τζάκρη προς τους Υπουργούς Αγροτικής Ανάπτυξης και Τροφίμων και Οικονομικών, σχετικά με την εφαρμογή της ρύθμισης που ψηφίστηκε με το άρθρο 70 του ν. 4235/2014 για τα ενυπόθηκα δάνεια των αγροτών υπέρ της Αγροτικής Τράπεζας της Ελλάδος, η οποία τελεί υπό καθεστώς εκκαθάρισης, δεν θα συζητηθεί λόγω κωλύματος του κυρίου Υπουργού και διαγράφεται.
Κυρίες και κύριοι συνάδελφοι, ολοκληρώθηκε η συζήτηση των επίκαιρων ερωτήσεων.",104426,"Chairman","ΠΡΟΕΔΡΕΥΟΥΣΑ",125,"",125
"4795","
"," Κυρίες και κύριοι συνάδελφοι, εισερχόμαστε στην ημερήσια διάταξη των
ΕΠΕΡΩΤΗΣΕΩΝ
Θα συζητηθεί η υπ’ αριθμόν 22/22/24-2-2014 επίκαιρη επερώτηση των Βουλευτών της Κοινοβουλευτικής Ομάδας του ΣΥΡΙΖΑ, κ.κ. Παναγιώτη. Κουρουμπλή, Ειρήνης (Ρένας) Δούρου, Μιχαήλ Κριτσωτάκη, Ηρώς Διώτη, Γεωργίου Σταθάκη, Θεοδώρου Δρίτσα, Χαράς Καφαντάρη, Κωνσταντίνου Δερμιτζάκη, Μαρίας Διακάκη, Ανδρέα Ξανθού, Ιωάννη Μιχελογιαννάκη, Αποστόλου Αλεξόπουλου Ευαγγελίας Αμμανατίδου-Πασχαλίδου, Νάντιας Βαλαβάνη, Ευγενίας Βαμβακά, Γεωργίου Βαρεμένου. Νικολάου Βούτση, Ιωάννας Γαϊτάνη, Δημητρίου Γάκη, Ευσταθίας Γεωργοπούλου-Σαλτάρη, Εμμανουήλ Γλέζου, Ευαγγέλου Διαμαντόπουλου, Παναγιώτας Δριτσέλη, Κωνσταντίνου Ζαχαριά, Ιωάννη Ζερδελή, Αφροδίτης Θεοπεφτάτου, Αικατερίνης Ιγγλέζη, Μαρίας Κανελλοπούλου, Αϊχάν Καρά Γιουσούφ, Βασιλικής Κατριβάνου, Δημητρίου Κοδέλα, Σταύρου Κοντονή, Αναστασίου Κουράκη, Βασιλείου Κυριακάκη, Αλεξάνδρου Μεϊκόπουλου, Αλέξη Μητρόπουλου, Νικολάου Μιχαλάκη, Μαρίας Μπόλαρη, Ευσταθίου Παναγούλη, Γεωργίου Πάντζα, Δημητρίου Παπαδημούλη, Αθανασίου Πετράκου, Σοφίας Σακοράφα, Στεφάνου Σαμοΐλη, Ιωάννη Σταθά, Δημητρίου Στρατούλη, Νικολάου Συρμαλένιου, Μαρίας Τριανταφύλλου, Δημητρίου Τσουκαλά και Θεανώς Φωτίου προς τους Υπουργούς Εξωτερικών, Περιβάλλοντος, Ενέργειας και Κλιματικής Αλλαγής και Εθνικής Άμυνας σχετικά με το ζήτημα της καταστροφής των χημικών όπλων της Συρίας στη θαλάσσια περιοχή της Μεσογείου.
Τον λόγο έχει ο πρώτος επερωτών Βουλευτής κ. Μιχάλης Κριτσωτάκης.",104427,"Chairman","ΠΡΟΕΔΡΕΥΟΥΣΑ",125,"",125
"4796","
"," Ευχαριστώ, κυρία Πρόεδρε.
Κύριε Υφυπουργέ των Εξωτερικών, κυρίες και κύριοι συνάδελφοι, θα ήθελα να απευθυνθώ και στους φορείς από την Κρήτη που παρακολουθούν με ενδιαφέρον τη συζήτηση από δω, αλλά και από την Κρήτη. Θα ήθελα να πω ότι είναι σχεδόν όλοι οι φορείς της Κρήτης. Να αναφερθώ ιδιαιτέρως στον Αρχιεπίσκοπο Κρήτης, ο οποίος θα ήθελε να είναι παρών, αλλά δεν τα κατάφερε, διότι είχε ένα πρόβλημα υγείας που τον εμπόδισε το πρωί να πάρει το αεροπλάνο. Θα πω, λοιπόν, ότι και θεσμικά και με κάθε τρόπο εκπροσωπείται εδώ η Κρήτη.
Ερχόμαστε εδώ για να συζητήσουμε ένα θέμα εξαιρετικά κρίσιμο, για το οποίο, κύριε Υπουργέ, σας καλούμε ως ΣΥΡΙΖΑ να μιλήσετε ανοικτά και να ενημερώσετε, έστω και καθυστερημένα, τον ελληνικό λαό. Η επίκαιρη επερώτηση πενήντα ενός Βουλευτών του ΣΥΡΙΖΑ έγινε για να αναδειχθεί το θέμα, να κατατεθούν τα ερωτήματα και να δοθούν απαντήσεις.
Η επιστολή του Προέδρου του ΣΥΡΙΖΑ και Αρχηγού της Αξιωματικής Αντιπολίτευσης δεν γίνεται με αυτές τις ιδιότητες, αλλά γίνεται με την ιδιότητα του υποψηφίου Προέδρου της Κομισιόν. Νομίζω ότι αυτό έχει ιδιαίτερη σημασία –θα αναφερθούμε παρακάτω– διότι νομίζω ότι περιέχει προτάσεις που ξεφεύγουν απ’ αυτόν τον κύκλο, απ’ αυτό το «αλώνι», όπου θα μπορούσαμε να γυρίζουμε και τις όποιες ταχύτητες να μην έχουμε κάποιο αποτέλεσμα.
Συνήθως ο κοινοβουλευτικός έλεγχος καλεί την Κυβέρνηση να αναλύσει τις πρωτοβουλίες και τις πολιτικές που θα εφαρμόσει επί συγκεκριμένων ζητημάτων, όμως μας έχετε φτάσει στο σημείο να αναγκαζόμαστε να τον χρησιμοποιήσουμε, για να ενημερωθούμε εμείς, τα λοιπά κόμματα της Βουλής, καθώς και ο ελληνικός λαός.
Βεβαίως ο κοινοβουλευτικός έλεγχος έχει τα όριά του, όπως μας αποδείξατε, διότι ήδη έχει περάσει παραπάνω από ενάμισης μήνας από τότε που καταθέσαμε αυτήν την επίκαιρη επερώτηση, διάστημα στο οποίο θα μπορούσατε ήδη να είχατε προβεί σε κάποιου είδους πρωτοβουλίες προς την ευρωπαϊκή και διεθνή κοινότητα, αλλά και προς τον ελληνικό λαό, που είναι ανενημέρωτος και που ανησυχεί πραγματικά.
Για την ιστορία, λοιπόν, η ζώνη νοτιοδυτικά της Κρήτης ετοιμάζεται να υποδεχθεί την επιχείρηση εξουδετέρωσης των χημικών όπλων της Συρίας, η οποία βρίσκεται σε καθεστώς διάλυσης, λόγω του σχεδόν τριετούς εμφυλίου. Τον περασμένο Σεπτέμβριο το Συμβούλιο Ασφαλείας του ΟΗΕ ενέκρινε ομόφωνα το υπ’ αριθμόν 2118 ψήφισμα του Εκτελεστικού Συμβουλίου του Οργανισμού για την Απαγόρευση των Χημικών Όπλων, με το οποίο προβλέπεται η απομάκρυνση και η καταστροφή των χημικών της Συρίας μέχρι τα μέσα του 2014.
Η απόφαση ελήφθη με τη σύμφωνη γνώμη ΗΠΑ και Ρωσίας ως διπλωματική λύση για την αποφυγή στρατιωτικής επέμβασης στη Συρία. Προφανώς η Συρία ως εμπόλεμη ζώνη δεν μπορούσε να αποτελέσει χώρο καταστροφής των χημικών όπλων, λόγω πιθανών επιπλοκών σε θέματα ασφαλείας. Το Βέλγιο, η Γερμανία και η Νορβηγία αρνήθηκαν να προβούν στην καταστροφή του χημικού οπλοστασίου της Συρίας στο έδαφός τους.
Μάλιστα κύριε Υπουργέ –νομίζω ότι αυτό έχει σημασία και πρέπει να μην το προσπεράσετε, αλλά να σταθείτε σε αυτό– αντίστοιχο αίτημα απέρριψε η Αλβανία, μετά από έντονες αντιδράσεις του λαού της Αλβανίας, παρ’ ότι αυτή η χώρα διαθέτει ένα από τα τρία σημεία εναπόθεσης χημικών παγκοσμίως.
Ως εναλλακτική λύση προτάθηκε να χρησιμοποιηθεί η μέθοδος της υδρόλυσης, αλλά εν πλω, δηλαδή επί πλωτού μέσου.
Η περιοχή που επιλέχθηκε βρίσκεται νοτιοδυτικά της Κρήτης, μεταξύ Ιταλίας, Λιβύης και Μάλτας και στο παρελθόν έχει υπάρξει νεκροταφείο χημικών από την ιταλική μαφία, όπως καταγγέλλεται από τη «Legambiente», τη μεγαλύτερη οικολογική οργάνωση της Ιταλίας, αλλά και από το Αντιπυρηνικό Παρατηρητήριο της Μεσογείου αρκετές φορές, με στοιχεία και με χάρτες που έχουμε καταθέσει εδώ στη Βουλή. Εγώ προσωπικά έχω κάνει δύο επίκαιρες ερωτήσεις, οι οποίες δεν έχουν απαντηθεί. Η μία ήταν προς εσάς, κύριε Υπουργέ, πρόσφατα και μου υποσχεθήκατε ότι θα δείτε σοβαρότατα το θέμα και η άλλη ήταν στις 26-9-2011. 
Η Μεσόγειος δεν κινδυνεύει μόνο από τα χημικά. Νομίζουμε ότι έχει τρεις πηγές κινδύνων: Η μία είναι τα χημικά, η δεύτερη είναι αυτό που σας λέω με τα τοξικά και τα πυρηνικά απόβλητα και η τρίτη από ό,τι κινδυνεύουν όλες οι υπόλοιπες θάλασσες. 
Να σας πω ότι αυτό το θέμα, δηλαδή η περιοχή που επιλέχθηκε και βρίσκεται νότια της Κρήτης και είναι εκτός των ορίων των δικών μας, εμπεριέχει μια σκοπιμότητα. Δεν τολμώ καν να σκεφτώ τι κινδύνους έβλεπε για να απορρίψει αυτήν την επιχείρηση η Αλβανία, παρά τα γενναιόδωρα ανταποδοτικά οφέλη που πρόσφεραν οι Ηνωμένες Πολιτείες. Εντούτοις, η ελληνική Κυβέρνηση δεν άρθρωσε κουβέντα για την καταστροφή των χημικών σε διεθνή ύδατα, στη γειτονιά μας, δηλαδή, και συγκεκριμένα σε απόσταση διακοσίων μιλίων από τις Στροφάδες των Ιονίων, διακοσίων είκοσι οκτώ μιλίων από τις ακτές της Ηλείας, διακοσίων πενήντα μιλίων από το δυτικό άκρο της Κρήτης, διακοσίων εξήντα μιλίων από τις ακτές της Αχαΐας. 
Η ουσία είναι πως για δύο μήνες γίνόνταν διαβουλεύσεις σε διεθνές διπλωματικό επίπεδο και ελήφθη η παραπάνω απόφαση χωρίς σε κανένα σημείο να γνωστοποιηθεί το παραμικρό στην Ελλάδα. 
Βέβαια, σε αυτό βοήθησαν και οι αδιαφανείς διαδικασίες της επιχείρησης, η οποία έχει χαρακτηριστεί στρατιωτική, για αδιευκρίνιστους λόγους, και εύλογα προκαλεί τεράστια ανησυχία στους λαούς της Μεσογείου. 
Εν τέλει, χρειάστηκαν τα ρεπορτάζ του «BBC», που άρχισαν δειλά να αναπαράγουν το θέμα, και τα ελληνικά μέσα να το εμφανίζουν στα μέσα του Γενάρη, για να αρχίσει να μπαίνει αυτό το ζήτημα επιτέλους στις σωστές του διαστάσεις. 
Μόλις στις 18-2-2014 και για πρώτη φορά από τότε που είδε το φως της δημοσιότητας η υπόθεση της εξουδετέρωσης των χημικών της Συρίας στη Μεσόγειο, η Επιτροπή Εξωτερικών Υποθέσεων του Ευρωκοινοβουλίου απαντά σε επιστολή διαμαρτυρίας μέσω του Έλληνα Εκτελεστικού Διευθυντή της Επιτροπής Υποθέσεων Ασφαλείας για τα Όπλα Μαζικής Καταστροφής. Στην απάντηση παραδέχεται την εμπλοκή της Ευρωπαϊκής Ένωσης στην απόφαση για εκτέλεση του έργου στη Μεσόγειο, άρα και γνώση του θέματος, κύριε Υπουργέ, από τον Οκτώβριο του 2013, ενώ ταυτόχρονα ανακοινώνεται η υπογραφή σύμβασης δωρεάς ύψους 12 εκατομμυρίων ευρώ προς τον Οργανισμό για την Απαγόρευση των Χημικών Όπλων, προκειμένου να χρηματοδοτηθεί η καταστροφή του χημικού οπλοστασίου της Συρίας. 
Με απλά λόγια, η Ευρωπαϊκή Ένωση όχι απλά ήξερε, αλλά συμμετέχει στον σχεδιασμό της επιχείρησης. 
Την ίδια περίπου στιγμή, τρεις μέρες μετά, ο εκπρόσωπος μέσων ενημέρωσης και δημοσίων σχέσεων του Οργανισμού για την Απαγόρευση των Χημικών Όπλων, σε σχετική απάντηση σε ένα δημοσίευμα, καλούσε τους πολίτες της Κρήτης να μην ακούνε τους Έλληνες επιστήμονες -χωρίς τους οποίους, βέβαια, ο ελληνικός λαός θα έμενε σε βαθύ σκοτάδι για τη σοβαρότητα του συγκεκριμένου προβλήματος και πείτε μου τι είναι αυτό για την ενημέρωση, αυτή η πρόταση απαγόρευσης- και δήλωνε πως ακόμα δεν έχει αποφασιστεί το ακριβές σημείο στη Μεσόγειο, όμως σε κάθε περίπτωση η επιχείρηση δεν περιλαμβάνει την απόρριψη χημικών προϊόντων ή αποβλήτων που προκύπτουν από την καταστροφή αυτών στη θάλασσα. 
Ωστόσο, εδώ πρέπει να αποσαφηνιστούν κάποιες πτυχές της επιχείρησης, οι οποίες την καθιστούν εξαιρετικά επικίνδυνη: 
 Η πρώτη είναι πως η ίδια η υδρόλυση μπορεί να μην πετύχει αν υπάρξουν προσμείξεις στα χημικά, ενώ χαρακτηριστικό είναι ακόμα και ότι οι συντηρητικότερες εκτιμήσεις αναγνωρίζουν πως δεν υπάρχει ούτε εκτίμηση κινδύνου ούτε μελέτη ανθρωπογενών περιβαλλοντικών επιπτώσεων εάν υπάρξει τέτοιο ατύχημα. 
Η δεύτερη είναι πως η υδρόλυση θεωρείται μετρίου ρίσκου, αφού οι ΗΠΑ και άλλα κράτη έχουν μακρόχρονη εμπειρία στην καταστροφή χημικών ουσιών προτεραιότητας «1». Δεν ισχύει κάτι τέτοιο για την υδρόλυση εν πλω όμως, η οποία χαρακτηρίζεται πιλοτική, αφού δεν έχει ξαναγίνει ποτέ και πουθενά. 
Η τρίτη είναι πως το πλοίο πάνω στο οποίο θα γίνει η υδρόλυση είναι κινούμενη βόμβα, γιατί πλοία τέτοιου τύπου συνήθως αποσύρονται στην τριακονταετία. Η ηλικία του συγκεκριμένου είναι τριάντα έξι ετών. Ουσιαστικά υπολειτουργεί εδώ και είκοσι χρόνια, ενώ ο τύπος του θεωρείται ιδιαίτερα ευάλωτος σε πυρκαγιές και εισροή νερού. 
Η τέταρτη: Η Μεσόγειος είναι μια κλειστή θάλασσα, επιβαρυμένη ήδη από απόβλητα παραπλήσιων μεγάλων βιομηχανιών με αργό αριθμό ανανέωσης υδάτων και απρόβλεπτες καιρικές συνθήκες, ενώ γενικότερα η περιοχή έχει σημειώσει μεγάλη σεισμικότητα και, πρόσφατα, έντονη τεκτονική δράση. 
Η πέμπτη: Τέτοιου είδους εργασίες μπορούν να τελεστούν μόνο κάτω από σχεδόν ιδανικές κλιματολογικές συνθήκες -άνεμοι το πολύ πέντε μποφόρ και κύματα ύψους το πολύ ως δυόμισι μέτρα- ενώ η δυναμική του πλοίου δεν επιτρέπει την επεξεργασία άνω των δεκαπέντε τόνων χημικών ημερησίως, κάτι το οποίο μεταφράζεται σε επιχείρηση διάρκειας τριών μηνών τουλάχιστον. 
Άρα, με βάση τα παραπάνω, δεν υπάρχει καμμία ιδιαίτερη διασφάλιση για την κατάληξη που μπορεί να έχουν τα προϊόντα επεξεργασίας των τοξικών ουσιών ούτε μπορεί να αποκλείεται ο κίνδυνος διαρροής στη θάλασσα κατά τη μεταφορά, προσωρινή αποθήκευση, μεταμόρφωση και υδρόλυση σε τόσο ασταθείς συνθήκες, σε τόσο μεγάλο χρονικό διάστημα και σε μια θάλασσα όπως η μεσογειακή λεκάνη, παρά τις απόλυτες, όμως, διαβεβαιώσεις των εμπνευστών αυτής της ιδέας. 
Σ’ αυτό το σημείο μπορούμε να αναρωτηθούμε ειλικρινά: Μια επιχείρηση η οποία θα διαρκέσει τρεις μήνες, θα επεξεργαστεί είκοσι τόνους αερίου μουστάρδας, χίλιους τόνους επικίνδυνων πρόδρομων ουσιών και επτακόσιους τόνους νευροπαραλυτικού αερίου σαρίν -μια σταγόνα του οποίου αρκεί να προκαλέσει ακαριαίο θάνατο ενός ανθρώπου- και θα βάζει επί τρεις μήνες στην κόψη του ξυραφιού τη δημόσια υγεία, το θαλάσσιο οικοσύστημα, τον τουρισμό και τις υπόλοιπες παραγωγικές δυνατότητες της Ανατολικής Μεσογείου, έπρεπε να τη μάθουμε χάρη στις ευαισθησίες ξένων ειδησεογραφικών πρακτορείων και Ελλήνων επιστημόνων: 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Κυρία Πρόεδρε, θα ήθελα ένα λεπτό ακόμα, παρακαλώ.
Πρόκειται, λοιπόν, για μια όχι υπεύθυνη στάση από την πλευρά της ελληνικής Κυβέρνησης, αλλά και από την πλευρά των υπερεθνικών οργανισμών που εμπλέκονται, αφού ακόμα δεν έχουν δοθεί πειστικές απαντήσεις σχετικά με την όλη διαδικασία καταστροφής και το χρονοδιάγραμμά της. 
Θα πω ότι εδώ υπάρχουν σοβαρά ζητήματα. Θα αναφέρω, όμως, και στη δευτερολογία μου ορισμένα, αφού, κυρία Πρόεδρε, πρώτα μού επιτρέψετε να καταθέσω στα Πρακτικά ορισμένα έγγραφα.
Το πρώτο είναι η επιστολή του υποψηφίου Προέδρου της Κομισιόν Αλέξη Τσίπρα.
Το δεύτερο είναι ένα ψήφισμα της Ορθοδόξου Ακαδημίας Κρήτης για τα χημικά.
Το τρίτο είναι από την Εκτελεστική Επιτροπή της ΑΔΕΔΥ.
Το τέταρτο είναι η επιστολή του Υπουργού των Εξωτερικών κ. Βενιζέλου αλλά και η απάντηση που δίνουν σε αυτήν οι φορείς της Κρήτης. 
Επίσης, καταθέτω μια ενημέρωση της περιφέρειας μέσω του κ. Σμπώκου, ο οποίος είναι ο εισηγητής του σεμιναρίου «Νομικά Περιβάλλοντος» του Προγράμματος Μεταπτυχιακών Σπουδών του Τμήματος Χημείας του Πανεπιστημίου Κρήτης μαζί με τις δυο επίκαιρες ερωτήσεις που έχουν κατατεθεί για τα πυρηνικά απόβλητα, καθώς και τον κατάλογο των συμμετεχόντων στην Επιτροπή των  Φορέων Κατά των Χημικών. 
(Στο σημείο αυτό ο Βουλευτής κ. Μιχαήλ Κριτσωτάκης καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)",104428,""," ΜΙΧΑΗΛ ΚΡΙΤΣΩΤΑΚΗΣ",147,"",147
"4797","
"," Ευχαριστούμε.
Η κ. Χαρά Καφαντάρη έχει τον λόγο για πέντε λεπτά.",104429,"Chairman","ΠΡΟΕΔΡΕΥΟΥΣΑ",125,"",125
"4798"," 
"," Εκατό χρόνια μετά την έναρξη του Α΄ Παγκοσμίου Πολέμου, του πολέμου που απέτυχε να σταματήσει όλους τους πολέμους, του πολέμου κατά τον οποίο γνώρισε η ανθρωπότητα για πρώτη φορά τη φρίκη της μαζικής χρήσης χημικών όπλων, όπως του αερίου της μουστάρδας, του γνωστού υπερίτη, συζητάμε σήμερα για την καταστροφή του χημικού οπλοστασίου της Συρίας. 
Μετά από έντονη διαπραγμάτευση για την αντιμετώπιση της συριακής κρίσης, το αποτέλεσμα ήταν η συμφωνία ενός σχεδίου για την καταστροφή χημικών όπλων που διέθετε στο οπλοστάσιό της. 
Η αρχική συμφωνία, όμως, δεν περιελάμβανε ούτε τον τόπο ούτε τον τρόπο ούτε τη μέθοδο της καταστροφής των χημικών ούτε βέβαια την περιοχή που θα απορριφθούν αυτά τα χημικά όπλα. 
Η κατάληξη είναι γνωστή: Καταστροφή των χημικών όπλων της Συρίας εν πλω, με μία αμφισβητούμενη μέθοδο αδρανοποίησής τους, και απόρριψή τους στην περιοχή της Μεσογείου, στην περιοχή μεταξύ Ιταλίας – Ελλάδας - Μάλτας, στο βαθύτερο σημείο της Μεσογείου, πέντε χιλιάδες διακόσια μέτρα, σαράντα δύο χιλιόμετρα νοτιοδυτικά του ακρωτηρίου Ακρίτα. 
Η Μεσόγειος ανέκαθεν ήταν το σταυροδρόμι των πολιτισμών. Καλύπτει ως θάλασσα μόνο το 1% των παγκόσμιων θαλασσών. Είκοσι δύο κράτη βρέχονται από τα νερά της. Ο πληθυσμός είναι εκατόν σαράντα πέντε εκατομμύρια. Στην αλιεία της Μεσογείου βασίζεται το 30% της Ευρώπης και της Βόρειας Αφρικής. Τα, δε, θέρετρα της Μεσογείου τα επισκέπτονται ετησίως γύρω στα εκατόν ογδόντα εκατομμύρια τουρίστες. Πρόκειται για μια κλειστή θάλασσα, που έχει ανοίγματα από το Γιβραλτάρ, από τη διώρυγα του Σουέζ και από την Προποντίδα. 
Κάθε χρόνο σε αυτήν τη θάλασσα αποβάλλονται εξακόσια πενήντα εκατομμύρια τόνοι λυμάτων, εκατόν είκοσι εννέα χιλιάδες τόνοι ορυκτελαίων, εξακόσιοι τόνοι υδραργύρου, τρεις χιλιάδες οκτακόσιοι τόνοι μολύβδου, τριάντα έξι χιλιάδες τόνοι φωσφορικών αλάτων. Συγκεντρώνεται το 30% της παγκόσμιας ναυσιπλοΐας, το 28% της διακίνησης υδρογονανθράκων, με αποτέλεσμα τριακόσιες είκοσι μία χιλιάδες τόνοι πετρελαιοειδών να βρίσκονται στη θάλασσα, είτε από ατυχήματα είτε από αμέλεια. 
Πέρα, βέβαια, από αυτά τα απόβλητα, δεν μπορούμε να μην πούμε ότι υπάρχει και ο κίνδυνος της Μεσογείου, της κλειστής αυτής θάλασσας, από ξενικά είδη, λεσεψιανούς μετανάστες, μετανάστες έρματος, οι οποίοι απειλούν τη βιοποικιλότητα της περιοχής. 
Θα ήθελα να καταθέσω μετά ένα δελτίο Τύπου περιβαλλοντικών οργανώσεων, διότι μόλις την προηγούμενη εβδομάδα στη νοτιοανατολική Κρήτη εκβράσθηκαν ζιφιοί, που είναι μικρά θηλαστικά κητώδη.
Άλλο ένα μεγάλο πρόβλημα της Μεσογείου, βέβαια, είναι και η υπεραλίευση, με μεγάλο κίνδυνο στα ιχθυαποθέματά της. Η θάλασσα αυτή, που ανανεώνεται το νερό της από το Γιβραλτάρ κάθε εκατό χρόνια, επελέγη για να εξουδετερωθούν τα χημικά όπλα της Συρίας.
Από πληροφορίες που έχουν συλλεγεί, έχει επιλεγεί για την εξουδετέρωση των χημικών όπλων η εξής μέθοδος, γνωστή σαν σύστημα εγκατάστασης υδρόλυσης πεδίου, Είναι μέθοδος υδρόλυσης με θερμό νερό, η οποία δοκιμάζεται για πρώτη φορά εν πλω, παράγοντας λάσπη, τοξικά απόβλητα και βέβαια αέρια απόβλητα. 
Η Μεσόγειος θάλασσα, όμως, είναι μία περίκλειστη θάλασσα. Απαγορεύονται από τη Διεθνή Σύμβαση MARPOL (Σύμβαση Περί Πρόληψης της Θαλάσσιας Ρύπανσης, Μέρος ΙΙΙ) οι απορρίψεις κάθε είδους αποβλήτων και λυμάτων, πολύ περισσότερο τοξικών ουσιών, τόσο από χερσαίες όσο και από θαλάσσιες πηγές.
Πέρα, όμως, από τη MARPOL και ανεξάρτητα από τις δεσμεύσεις ή αποφάσεις του Οργανισμού Χημικών Όπλων, οι διατάξεις των παρακάτω διεθνών, περιφερειακών συμβάσεων πρέπει να ικανοποιηθούν αθροιστικά και όχι να αγνοούνται επιδεικτικά. 
Συγκεκριμένα: Η Διεθνής Σύμβαση του Λονδίνου περί απορρίψεων και του Πρωτοκόλλου 1996 -το τελευταίο δεν έχει υιοθετηθεί από την Ελλάδα- που ρυθμίζει θέματα απορρίψεων από πλοία και πλωτές εγκαταστάσεις και ναυπηγήματα, απαγορεύει απορρίψεις της συντριπτικής πλειοψηφίας τοξικών φορτίων, πλην ελαχίστων εξαιρέσεων και υπό αυστηρότατες συντρέχουσες αθροιστικές προϋποθέσεις στα εσωτερικά ύδατα -κόλπους- αλλά ακόμα και στην ανοικτή θάλασσα. 
Η σύμβαση αυτή, σε κάθε περίπτωση, προβλέπει διαδικασία υποχρεωτικής διαβούλευσης -η οποία δεν έχει πραγματοποιηθεί- και διαδικασία προηγούμενης γνωστοποίησης ενημέρωσης προς τις αρμόδιες υπηρεσίες του Διεθνούς Ναυτιλιακού Οργανισμού, International Maritime Organization. Δεν προκύπτει από πουθενά ότι έχει ακολουθηθεί αυτή η διαδικασία. 
Σε επίπεδο εφαρμογής των διατάξεων, η αρμοδιότητα ανήκει στα κράτη-μέλη, στη δικαιοδοσία των οποίων λαμβάνει χώρα η συγκεκριμένη δραστηριότητα απόρριψης.
Επίσης, τα εξειδικευμένα Πρωτόκολλα της Διεθνούς Σύμβασης της Βαρκελώνης 1976/1995 περιλαμβάνουν ανάλογες διατάξεις, όπως και το Πρωτόκολλο περί απορρίψεων, το οποίο έχει κυρωθεί από την Ελλάδα.
(Στο σημείο αυτό κτυπάει το κουδούνι λήξεως του χρόνου ομιλίας της 
κυρίας Βουλευτού)
Δώστε μου ένα λεπτό ακόμα, κυρία Πρόεδρε.
Με απλά λόγια η χώρα μας, αλλά και οι γειτονικές χώρες της Ανατολικής Μεσογείου, αφήνουν στην άκρη ένα ολόκληρο νομικό οπλοστάσιο  που τους παρέχεται από τις ισχύουσες συμβάσεις κι επιτρέπουν να διεξαχθεί μια απαράδεκτη διαδικασία απόρριψης τοξικού υλικού στη θάλασσά μας.
Όμως, πέρα από αυτά, δεδομένου ότι η συγκεκριμένη τεχνολογική γνώση κατέχεται από ελάχιστους φορείς, η χώρα μας θα έπρεπε να ζητήσει τη γνώμη διαπιστευμένων ερευνητικών κέντρων πανεπιστημίων και εδώ πέρα για τη συγκεκριμένη μέθοδο η οποία πρόκειται να χρησιμοποιηθεί.
Κλείνω με τρία ερωτήματα επιπλέον: 
Η πιθανή περιοχή απόρριψης των αποβλήτων βρίσκεται μέσα στην ελληνική ΑΟΖ;
Τι γίνεται με τις παραβάσεις των διεθνών συμβάσεων που έχει υπογράψει και κυρώσει η Ελλάδα, τη Σύμβαση MARPOL, το Σύμφωνο της Βαρκελώνης για την αποτροπή της απόρριψης των αποβλήτων στη θάλασσα, τη Σύμβαση για το Διεθνές Δίκαιο; 
Τι γίνεται, τελικά, με την ευθύνη των χωρών που προμήθευσαν το καθεστώς της Συρίας με τα χημικά όπλα; Γιατί δεν αναλαμβάνουν την καταστροφή και την ασφαλή απόρριψή τους στο έδαφός τους;
Κλείνουμε, τονίζοντας ότι το Διεθνές Δίκαιο της Θάλασσας ρητά αναφέρει ότι υπεύθυνη χώρα για την περιβαλλοντική προστασία της θαλάσσιας περιοχής που βρίσκεται μέσα στα όρια της ΑΟΖ παράκτιου κράτους είναι αποκλειστικά και μόνο η ίδια χώρα.
(Στο σημείο αυτό η Βουλευτής κ. Χαρούλα Καφαντάρη καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)",104430,""," ΧΑΡΟΥΛΑ ΚΑΦΑΝΤΑΡΗ",114,"",114
"4799","
"," Ευχαριστούμε πολύ, κυρία Καφαντάρη.
Ο κ. Απόστολος Αλεξόπουλος έχει τον λόγο.",104431,"Chairman","ΠΡΟΕΔΡΕΥΟΥΣΑ",125,"",125
"4800","
"," Κυρία Πρόεδρε, κύριε Υπουργέ, κυρίες και κύριοι συνάδελφοι, ένα βαρύ πέπλο μυστηρίου εξακολουθεί να καλύπτει την υπόθεση της καταστροφής του χημικού οπλοστασίου της ταλαίπωρης και σκληρά δοκιμαζόμενης Συρίας.
Αν δεν υπήρχαν οι φωνές και οι αντιδράσεις ελάχιστων Βουλευτών του Ευρωπαϊκού Κοινοβουλίου, του Ελληνικού Κοινοβουλίου, οι φωνές του αδάμαστου λαού της Κρήτης και οι αντιδράσεις επιστημόνων, κοινωνικών φορέων και οικολογικών οργανώσεων, ελάχιστοι θα είχαν αντιληφθεί τι επιχειρείται από το περασμένο φθινόπωρο στην πολύπαθη θάλασσα της Μεσογείου, δύο βήματα μακριά από τις πανέμορφες ακτές της χώρας μας.
Εντυπωσιάζει το γεγονός ότι τα αρμόδια όργανα της Ευρωπαϊκής Ένωσης, του Οργανισμού Ηνωμένων Εθνών, του Οργανισμού Απαγόρευσης των Χημικών Όπλων, που πρόσφατα βραβεύτηκε με βραβείο Νόμπελ Ειρήνης, αλλά και η ελληνική Κυβέρνηση αρνούνται ή αποφεύγουν να δώσουν σαφείς απαντήσεις στα ερωτήματα που επιτακτικά έχουν τεθεί αναφορικά με τις ποσότητες, το είδος των χημικών ουσιών, των χημικών όπλων της Συρίας που πρόκειται να καταστραφούν, τον τόπο όπου θα καταστραφούν, τη διαδικασία, τη μεθοδολογία καταστροφής, τον τρόπο διάθεσης των τοξικών αποβλήτων και το κόστος της όλης επιχείρησης.
Εντυπωσιάζουν οι μέχρι τώρα απαντήσεις ή μάλλον οι μη απαντήσεις που έχει δώσει η ελληνική Κυβέρνηση στις συστηματικές δικές μας οχλήσεις αλλά και πολλών άλλων. Αόριστες, περισσότερο διπλωματικές και ελάχιστα κατατοπιστικές είναι οι απαντήσεις του Υπουργείου Εξωτερικών. 
Από τις απαντήσεις αυτές αποδεικνύεται ότι η ελληνική Κυβέρνηση έχει ολιγωρήσει. Δεν έχει πράξει όσα θα έπρεπε να πράξει και να απαιτήσει ως μέλος της Ευρωπαϊκής Ένωσης, του ΟΗΕ, της Οργάνωσης για την Απαγόρευση των Χημικών Όπλων, της Διεθνούς Οργάνωσης Θαλασσών, ως μια από τις περιμεσόγειες χώρες που θα πληγούν ανεπανόρθωτα εάν γίνει κάποιο ατύχημα κατά τη διάρκεια της καταστροφής των χημικών όπλων μέσα στην κλειστή λεκάνη της Μεσογείου.
Ούτε λίγο ούτε πολύ η Κυβέρνηση μας είπε ότι η αποδοχή του σχεδίου καταστροφής των χημικών όπλων απορρέει από το γεγονός ότι η Ελλάδα είναι μέλος αυτών των οργανισμών. Χωρίς να μας πληροφορεί αν γνωρίζει το που θα πραγματοποιηθεί η καταστροφή των χημικών, μας διαβεβαιώνει ότι έχουν παρθεί όλα τα απαιτούμενα μέτρα ασφαλείας και ότι σε περίπτωση ατυχήματος, υπεύθυνη για αυτό είναι η χώρα στην οποία ανήκει το πλοίο πάνω στο οποίο θα λάβει χώρα η, αμφιλεγόμενης αποτελεσματικότητας σε θαλάσσιο περιβάλλον, μέθοδος της υδρόλυσης. Η χώρα αυτή στη συγκεκριμένη περίπτωση, στην περίπτωση του «CAPE RAY», είναι η Αμερική. 
Μας αποκρύπτει, όμως, ότι η ευθύνη αυτή απορρέει από τα άρθρα 30 και 31 της Σύμβασης για το Δίκαιο της Θάλασσας, την οποία οι Ηνωμένες Πολιτείες της Αμερικής δεν έχουν υπογράψει.
Ταυτόχρονα, ο Υπουργός Εξωτερικών, απαντώντας σε επιστολή των Κρητικών, εμπαίζει με τη νοημοσύνη όλων μας, υποστηρίζοντας ότι η καταστροφή των χημικών δεν θα γίνει εκτός της Μεσογείου, διότι -ακούστε- οι καιρικές συνθήκες στη Μεσόγειο κρίνονται καταλληλότερες από αυτές του Ατλαντικού και η διαδρομή στη Μεσόγειο είναι μικρότερη! Και ευγενικά ζητά από τους διαμαρτυρόμενους Κρητικούς να σιωπήσουν, γιατί θα ήταν μεγάλο λάθος να δημιουργήσουμε μόνοι μας μια αρνητική συζήτηση στη διεθνή τουριστική αγορά όταν άλλα μεσογειακά κράτη δεν θέτουν καν το θέμα! 
Τέλος, δε, για πληρέστερη ενημέρωση μας παραπέμπει στην ιστοσελίδα του Οργανισμού για την Απαγόρευση των Χημικών Όπλων. Ο οργανισμός για την Απαγόρευση των Χημικών Όπλων μάς πληροφορεί ότι το 95% των λιγότερο επικίνδυνων ουσιών έχει πράγματι καταστραφεί επιτόπου, στη Συρία. Προχθές, όμως, δημοσιοποίησε ότι ξεκίνησε από τη Λατάκεια της Συρίας το δωδέκατο φορτίο απομάκρυνσης χημικών ουσιών. Πού τα πάνε; Πώς θα φτάσουν εκεί όπου τα πάνε; Τι θα κάνουν; Δεν μας λένε.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Θα πάρω λίγο χρόνο και από τη δευτερολογία μου.
Πού είναι το «CAPE RAY»; Πότε και πού θα λάβει χώρα η εξουδετέρωση των χημικών; Πού και πώς θα διατεθούν τα τοξικά απόβλητα που θα παραχθούν; Πόσο χρόνο θα διαρκέσει η όλη διαδικασία εξουδετέρωσης των χημικών; Δεν μας λένε. 
Το ότι η όλη διαδικασία, που χαρακτηρίζεται ως στρατιωτική επιχείρηση, απαιτεί την ύπαρξη μελέτης περιβαλλοντικών επιπτώσεων, κανείς υπεύθυνος δεν το σχολιάζει ή το απαιτεί. Με το ότι η Ελλάδα θα μπορούσε να απαιτήσει από τον Οργανισμό για την Απαγόρευση των Χημικών Όπλων να τηρήσει την αρχή της εγγύτητας, την αρχή «ο ρυπαίνων πληρώνει», την αρχή της προφύλαξης, της πρόληψης, της ασφαλιστικής κάλυψης, των μέτρων φροντίδας σε περίπτωση ατυχήματος, κανείς κυβερνητικός δεν ασχολείται. 
Ευτυχώς -ειρωνικά το λέω αυτό- που την όλη διαδικασία καταστροφής των χημικών θα παρακολουθεί ελληνικό πλοίο, το υποβρύχιο «ΤΡΙΤΩΝ», όπως φημολογείται, και έτσι σε περίπτωση ατυχήματος θα ξέρουμε πώς έγινε αυτό.
Αν επιζήσουν οι διεθνείς παρατηρητές που θα παρακολουθούν τη διαδικασία της υδρόλυσης των χημικών πάνω στο «CAPE REY», θα είναι σε θέση να μας πουν πώς τα κατάφεραν και γλίτωσαν.
Κυρίες και κύριοι συνάδελφοι, εύλογα αναρωτιέται κανείς γιατί τελικά επιλέχθηκε η Μεσόγειος για την καταστροφή του χημικού οπλοστασίου της Συρίας, γιατί η καταστροφή των χημικών όπλων δεν γίνεται στις χώρες παραγωγής ή τις χώρες που πούλησαν στη Συρία τα χημικά όπλα ή γιατί δεν γίνεται στα χωρικά ύδατα των χωρών που διαθέτουν την κατάλληλη τεχνολογία και τεχνογνωσία, αν και η μέθοδος καταστροφής των χημικών είναι τόσο ασφαλής όσο διατείνονται μερικοί. 
Αγαπητοί συνάδελφοι, είναι πολλά τα λεφτά. Κανείς δεν ξέρει πόσα χρήματα στέρησε ο Άσαντ από το συριακό λαό για να αγοράσει αυτές τις φονικές χημικές ουσίες και κανείς δεν ξέρει πόσα θα σπαταληθούν για να καταστραφούν τώρα, χρήματα που θα μπορούσαν να διατεθούν για την αγορά φαρμάκων, τροφίμων και για την αντιμετώπιση των αναγκών του σκληρά δοκιμαζόμενου συριακού λαού, θύμα των γεωπολιτικών παιχνιδιών που παίζουν οι κυρίαρχες δυνάμεις στην περιοχή. 
Αν σκεφτεί κανείς ότι μέχρι σήμερα για την καταστροφή των χημικών ουσιών ο οργανισμός για την απαγόρευση των χημικών όπλων έχει μαζέψει πάνω από 55 εκατομμύρια ευρώ, τότε θα μπορούσε να αναρωτηθεί, να ψελλίσει ή μάλλον να κραυγάσει με απελπισία και οργή «Γιατί; Γιατί να συμβαίνει αυτό; Γιατί να εξαθλιώνεται ο συριακός λαός; γιατί να κυριαρχεί το χρήμα και το κέρδος;».",104432,""," ΑΠΟΣΤΟΛΟΣ ΑΛΕΞΟΠΟΥΛΟΣ",7,"",7
"4801"," 
"," Κλείστε παρακαλώ.",104433,"Chairman","ΠΡΟΕΔΡΕΥΟΥΣΑ",125,"",125
"4802"," 
"," Φέρνοντας στο μυαλό μου τις εκατόν πενήντα χιλιάδες Συρίων που έχουν χάσει τη ζωή τους στα δύο χρόνια τού εμφυλίου πολέμου, τα εκατομμύρια των Συρίων προσφύγων στις γειτονικές χώρες, τους δεκάδες πνιγμένους στα νερά της Μεσογείου, εύχομαι και ελπίζω η σημερινή μας συζήτηση να σταθεί η αφορμή για να ευαισθητοποιηθούν κι άλλοι πολίτες, να δυναμώσουν τα κινήματα εναντίον της αδικίας, της εκμετάλλευσης, της καταπίεσης, των πολεμικών συρράξεων και των προκαλούμενων οικολογικών καταστροφών. Όπως η πιθανότητα πρόκλησης μεγάλης οικολογικής καταστροφής στη Μεσόγειο από την επιχειρούμενη εξουδετέρωση του χημικού οπλοστασίου της Συρίας συσπείρωσε και κινητοποίησε τόσο κόσμο, η προκαλούμενη σήμερα καταστροφή της Ελλάδας από την εφαρμογή των βάρβαρων μνημονιακών πολιτικών ας ταρακουνήσει και ας ξεσηκώσει επιτέλους τον ελληνικό λαό.",104434,""," ΑΠΟΣΤΟΛΟΣ ΑΛΕΞΟΠΟΥΛΟΣ",7,"",7
"4803","
"," Ευχαριστούμε, κύριε Αλεξόπουλε. 
Παρακαλώ να είστε συνεπείς στους χρόνους σας κι αν μπορείτε να μειώσετε και τις δευτερολογίες σας. 
Ο κ. Κωνσταντίνος Δερμιτζάκης έχει τον λόγο.",104435,"Chairman","ΠΡΟΕΔΡΕΥΟΥΣΑ",125,"",125
"4804"," 
"," Κυρία Πρόεδρε, κυρίες και κύριοι συνάδελφοι, την Κυριακή 23 Μαρτίου πραγματοποιήθηκε στην ιστορική και μαρτυρική Μονή Αρκαδίου της Κρήτης μεγαλειώδης διαδήλωση διαμαρτυρίας εναντίον της απόφασης καταστροφής των χημικών όπλων της Συρίας στη θαλάσσια περιοχή της νοτιοανατολικής Μεσογείου κοντά στην Κρήτη. Η επιλογή του συγκεκριμένου ιστορικού χώρου, σύμβολο αιώνιο, διαχρονικό των αγώνων του κρητικού λαού για την ελευθερία, την αποτίναξη του τούρκικου ζυγού και την ένωση με την Ελλάδα, συμβολίζει και σήμερα, στις δίσεκτες ώρες που περνάει η πατρίδα μας, την αποφασιστικότητα των Κρητικών να αγωνιστούν για να αποτρέψουν την καταστροφή. 
Σε αυτήν την πρωτοφανή σε μέγεθος και παλμό συγκέντρωση συμμετείχαν χιλιάδες λαού από κάθε πόλη και χωριό της Μεγαλονήσου, συμμετείχαν όλοι οι δήμοι και οι φορείς της περιοχής και ήταν αυτή η συγκέντρωση που έσκισε το πέπλο σιωπής που μέχρι τότε κάλυπτε τα πάντα. 
Η Κυβέρνηση δεν μπορεί πλέον να κωφεύει, να αποκρύπτει την πραγματικότητα από τους πολίτες, μπροστά σε αυτήν την κραυγή αγωνίας, στα αμείλικτα ερωτήματα που βάζει ο ίδιος ο λαός μας με σύνεση και ωριμότητα για την επαπειλούμενη καταστροφή που θα επέλθει για την υγεία, το περιβάλλον, την οικονομία, την αλιεία, τον τουρισμό, την ίδια τη ζωή. 
Η Μεσόγειος είναι μία κλειστή θάλασσα με αργό ρυθμό ανανέωσης των υδάτων της, ένα σπάνιο σε βιοποικιλότητα και μοναδικότητα οικοσύστημα που είναι ήδη πολύ επιβαρυμένο από απόβλητα μεγάλων παράκτιων βιομηχανιών. Υπήρχαν καταγγελίες ότι και στο παρελθόν υπήρξε βύθιση πλοίων με πυρηνικά και τοξικά απόβλητα. Για τους Κρητικούς, για όλους τους Έλληνες, η Μεσόγειος είναι το ίδιο τους το σπίτι, η μήτρα πανάρχαιων πολιτισμών. Είναι συνδεδεμένη με την ίδια την ύπαρξή τους. 
Κυρίες και κύριοι συνάδελφοι, δεν αρκούσαν φαίνεται τα προβλήματα και οι τεράστιες περιπέτειες στις οποίες έχει οδηγηθεί ο λαός μας με τις πολιτικές της ύφεσης και της λιτότητας και την εφαρμογή του ακραίου βάρβαρου νεοφιλελευθερισμού. 
Τώρα η Κυβέρνηση, εναρμονισμένη πλήρως στη λογική της υποταγής, δεν προβάλλει αντίσταση και σπεύδει να αποδεχθεί πρόθυμα μια πρωτοφανή διαδικασία καταστροφής χημικών όπλων με τη μέθοδο της υδρόλυσης, οδηγώντας το λαό μας σε νέες περιπέτειες. Διότι τώρα δημιουργούνται νέα δεδομένα με αυτή τη σκοτεινή διαδικασία, δεδομένα που θα επαναλαμβάνονται και στο μέλλον: Καταστροφή χημικών σε διεθνή ύδατα, σε κλειστές θάλασσες, που παρέχουν περισσότερη ασφάλεια και όχι παραδείγματος χάριν στον Ατλαντικό, λόγω έντονων θαλασσοταραχών και απρόβλεπτων καιρικών φαινομένων. 
Γνωρίζουμε ότι αρχικά η Αλβανία και αργότερα το Βέλγιο, η Γερμανία και η Νορβηγία αρνήθηκαν την καταστροφή αυτής της τοξικής βόμβας στο έδαφός τους. Εύλογα τίθεται το ερώτημα: Γιατί δεν αναλαμβάνουν την υποχρέωση καταστροφής των χημικών όπλων της Συρίας αυτοί οι οποίοι προμήθευσαν τα όπλα αυτά και είναι οι κύριοι υπεύθυνοι για τη δημιουργία αυτού του τεράστιου κινδύνου; 
Πρέπει να τονίσουμε ότι η καταστροφή όλων αυτών των άκρως επικίνδυνων ουσιών με τη μέθοδο της υδρόλυσης εφαρμόζεται παγκοσμίως για πρώτη φορά και μάλιστα σε ένα πλοίο ηλικίας τριάντα έξι ετών, όταν γνωρίζουμε ότι πλοία του τύπου αυτού έχουν μέσο όρο ζωής τα τριάντα χρόνια. 
Δεν πρέπει να παραγνωρίζουμε ακόμη ότι η θαλάσσια περιοχή δυτικά της Κρήτης πλήττεται ιδιαίτερα από σφοδρούς νότιους ανέμους που προκαλούν τεράστια κύματα, καθώς επίσης έχει παρατηρηθεί έντονη σεισμικότητα που δημιουργεί απρόβλεπτες αναταράξεις στη θάλασσα. Όλα αυτά, ενώ σύμφωνα με τους επιστήμονες η διαδικασία της καταστροφής πρέπει να διεξάγεται σε συνθήκες θαλάσσιας ηρεμίας και ο μέγιστος επιτρεπόμενος κυματισμός δεν πρέπει να υπερβαίνει τα δυόμισι μέτρα. Αν, δε, προσθέσουμε το γεγονός ότι το πλοίο είναι μονού κήτους, αυξάνεται περισσότερο ο κίνδυνος. 
Ενώ η αγωνία κορυφώνεται μέσα από δεκάδες ερωτηματικά που ανακύπτουν, ερωτηματικά που έχουν να κάνουν με το κατά πόσο είναι ασφαλής όλη αυτή η πρωτόγνωρη διαδικασία και ενώ αναδεικνύονται οι τεράστιοι κίνδυνοι που ελλοχεύουν για την ίδια τη ζωή των ανθρώπων -υπάρχουν οι ανακοινώσεις και από το Πολυτεχνείο Κρήτης και από την Ένωση Χημικών Μηχανικών, οι οποίες τα επισημαίνουν- η Κυβέρνηση αδρανεί πλήρως, κρύβεται επιμελώς ή απλώς καθησυχάζει. 
Οι ευθύνες της Κυβέρνησης και του Αντιπροέδρου και Υπουργού Εξωτερικών, κ. Βενιζέλου, είναι τεράστιες. Αφήνουν ανεκμετάλλευτη την ευκαιρία που μας δίδεται εξαιτίας του γεγονότος ότι έχουμε αυτήν την περίοδο την Προεδρία της Ευρωπαϊκής Ένωσης και υπάρχουν οι δυνατότητες να φέρουν το θέμα στα αρμόδια όργανα για να σταματήσουν αυτήν την άκρως επικίνδυνη επιχείρηση, για να απομακρυνθεί άμεσα η τοξική βόμβα από την περιοχή μας. 
Κυρίες και κύριοι συνάδελφοι, όπως ανέφερα, η Μεσόγειος είναι το σπίτι μας. Είναι συνδεδεμένη άμεσα με την ύπαρξή μας, με το μέλλον των παιδιών μας, με την προοπτική μας ως λαού. Δεν είναι μονάχα η Κρήτη των Μινωιτών, που σαν αιώνιο πλοίο ταξιδεύει μέσα στους αιώνες. Είναι ολόκληρη η Ελλάδα, που με την κυριαρχία της στη θάλασσα έδωσε τα φώτα του πολιτισμού στη Δύση, ταξιδεύοντας χιλιάδες χρόνια σε αυτά τα νερά. 
Δεν επιτρέπεται καμμία ελληνική κυβέρνηση, που οφείλει πρωτίστως να προασπίζει τα δικαιώματα των πολιτών της, να σύρεται σε προαποφασισμένες λύσεις από τους ισχυρούς, βάζοντας σε κίνδυνο το περιβάλλον και την υγεία των πολιτών της. 
Οφείλει άμεσα να ενημερώσει τα κόμματα και τον ελληνικό λαό για τον ακριβή τόπο και χρόνο που θα διεξαχθεί η καταστροφή, τι μέτρα έλαβε, αν συνεργάστηκε και αν σκοπεύει να συνεργαστεί έστω και τώρα με άλλες χώρες για να αποτραπεί η διαδικασία αυτή έστω και την ύστατη αυτή ώρα. 
Κύριε Υπουργέ, κυρίες και κύριοι συνάδελφοι, ο ελληνικός λαός περιμένει απαντήσεις και οφείλετε να τις δώσετε άμεσα. 
Ευχαριστώ. 
(Χειροκροτήματα από την πτέρυγα του ΣΥΡΙΖΑ)",104436,""," ΚΩΝΣΤΑΝΤΙΝΟΣ ΔΕΡΜΙΤΖΑΚΗΣ",67,"",67
"4805","
"," Κι εμείς ευχαριστούμε. 
Ο κ. Ανδρέας Ξανθός έχει τον λόγο.",104437,"Chairman","ΠΡΟΕΔΡΕΥΟΥΣΑ",125,"",125
"4806"," 
"," Ευχαριστώ, κυρία Πρόεδρε. 
Θεωρώ ότι μέχρι στιγμής έχει τεκμηριωθεί με επάρκεια η κριτική, η επιστημονική και η τεχνοκρατική, όσον αφορά το θέμα αυτό που συζητάμε. Θεωρώ ότι είναι χρήσιμο να κάνω δύο παρατηρήσεις για δύο πολιτικά ζητήματα, τα οποία αναδεικνύει κατά την άποψή μου αυτός ο χειρισμός. 
Το ένα είναι η τεράστια υποκρισία της λεγόμενης διεθνούς κοινότητας, η οποία ενώ στηρίζει το στρατιωτικοβιομηχανικό σύμπλεγμα και το εμπόριο όπλων παντός είδους και αφού έχει ανεχθεί και αφού έχει πολλές φορές συνηγορήσει σε πολέμους στη γειτονιά μας, οι οποίοι προκαλούν εκατοντάδες χιλιάδες θύματα, νεκρούς αμάχους, τραυματίες, πρόσφυγες κ.λπ., στη συνέχεια έρχεται κατόπιν εορτής να απαιτήσει την καταστροφή των όπλων μαζικής καταστροφής. 
Θεωρώ ότι είναι πρόδηλη η απροθυμία και της Ευρωπαϊκής Ένωσης και των ΗΠΑ αλλά και του ΟΗΕ, όχι μόνο να διασφαλίσουν την ειρήνη και να διευθετήσουν με ένα δίκαιο τρόπο τις διαφορές στην εύφλεκτη περιοχή της νοτιοανατολικής Μεσογείου, όχι μόνο να βοηθήσουν τα θύματα των πολέμων αλλά ούτε καν να εγγυηθούν την ασφαλή καταστροφή των πολεμικών μέσων. Αυτό είναι το ένα ζήτημα. Και εδώ υπάρχει και μια υποκρισία πραγματικά εντυπωσιακή. Τη στιγμή που ακόμα και για τη διαχείριση των οικιακών απορριμμάτων και των αστικών αποβλήτων απαιτούνται πολύ αυστηρές προδιαγραφές και όροι και μελέτες τήρησης περιβαλλοντικών όρων, σ’ αυτήν την πολύ σημαντική παρέμβαση με προφανείς κινδύνους αυτό δεν είναι αυτονόητο. 
Το δεύτερο πολιτικό ζήτημα που αναδεικνύεται κατά την άποψή μου είναι ότι η ζωή των ανθρώπων, η δημόσια υγεία, το μέλλον των οικοσυστημάτων, η βιώσιμη οικονομική ανάπτυξη των περιοχών, τα κυριαρχικά δικαιώματα των χωρών μπορούν να τίθενται σε αμφισβήτηση και σε διακινδύνευση, όταν αυτό απαιτεί το συμφέρον των ισχυρών της σύγχρονης διεθνούς τάξης πραγμάτων. Και νομίζω ότι απέναντι σ’ αυτήν την πραγματικότητα, η μόνη αξιοπρεπής επιλογή που έχουμε ως λαός, ως χώρα, ως κοινωνία είναι η μέγιστη δυνατή πολιτική αδιαλλαξία. Καμμιά συζήτηση για υδρόλυση των χημικών όπλων εντός της μεσογειακής λεκάνης. Δεν υπάρχει κατά την άποψή μας ούτε δίλημμα «ναι ή όχι στην καταστροφή» προφανώς, ούτε και μονόδρομος. Υπάρχουν τεχνικές λύσεις περιβαλλοντικά αποδεκτές. Οι χώρες της Μεσογείου οφείλουν να έχουν πρωταγωνιστικό και καθοριστικό ρόλο στην απόφαση της διεθνούς κοινότητας και την ευθύνη για το κόστος και την καταστροφή πρέπει να την αναλάβουν οι χώρες παραγωγής και εμπορίας τους. Και βεβαίως, είναι εύλογο ότι πρέπει να υπάρξει μία διεθνής επιτροπή εμπειρογνωμόνων, η οποία θα εγγυάται και την πληροφόρηση και τον έλεγχο και τις απαραίτητες μετρήσεις και την κοινοποίηση των αποτελεσμάτων τους.
Τώρα, θεωρώ ότι τα αντανακλαστικά της κοινωνίας της Κρήτης για το θέμα αυτό ήταν υποδειγματικά σε μια περίοδο που προσπαθείτε με κάθε τρόπο να εδραιωθεί η ηττοπάθεια και η μοιρολατρία στην κοινωνία μας και νομίζω ότι η ενόχληση του Αντιπροέδρου της Κυβέρνησης από τις αντιδράσεις και τα συλλαλητήρια και στο Αρκάδι και στη Σούδα είναι ακριβώς για αυτόν τον λόγο, επειδή ακριβώς ταράζονται τα λιμνάζοντα νερά της ματαιότητας των αγώνων και ενισχύεται η συλλογική αυτοπεποίθηση του λαού μας. Με αυτόν τον τρόπο -επιτρέψτε μου τον όρο- δημιουργείται και ένα κεκτημένο, ένα δεδικασμένο συλλογικής αντίστασης ακόμα και για μέτρα τα οποία επωάζονται αυτήν την περίοδο, παρά το κλίμα αισιοδοξίας και ευωχίας, το οποίο προσπαθείτε να δημιουργηθεί για την υποτιθέμενη μεγάλη αλλαγή στην οικονομία της χώρας μας. Θεωρώ ότι η ενωτική και μαζική αντίδραση των κατοίκων της Κρήτης, των τοπικών φορέων, της αυτοδιοίκησης, της Εκκλησίας, των περιβαλλοντικών οργανώσεων, των ενεργών πολιτών δείχνει ότι η κοινωνία συνειδητοποιεί ότι ο ευρωπαϊκός Νότος και η χώρα μας δεν απειλούνται μόνο από τη λιτότητα, τη φτωχοποίηση, από τη νεοφιλελεύθερη αναδιοργάνωση της οικονομίας και της κοινωνίας αλλά και από μια μη αναστρέψιμη οικολογική καταστροφή. 
Για εμάς λοιπόν αυτό που απαιτείται είναι το αυτονόητο. Πρώτον, η άμεση αξιοποίηση της Ελληνικής Προεδρίας για ενεργητική διπλωματική και πολιτική παρέμβαση στο θέμα αυτό με στόχο τον αποκλεισμό της λεκάνης της Μεσογείου, ως τόπο όχι μόνο εναπόθεσης αλλά και διεξαγωγής της υδρόλυσης. Δεύτερον, η πλήρης και έγκαιρη ενημέρωση της ελληνικής κοινωνίας και όχι οι ένοχες σιωπές και οι παραπειστικές δηλώσεις. Και εδώ οφείλω να επισημάνω και την προκλητική συνομωσία σιωπής των κεντρικών μέσων ενημέρωσης. Τρίτον, η ασφάλεια, η υγεία και η αξιοπρέπεια των ανθρώπων αυτής της χώρας να είναι πάνω από δεσμεύσεις και εξαρτήσεις παντός είδους.
Και βεβαίως, το τελευταίο είναι ότι απαιτείται ένα κοινό μέτωπο με τα κινήματα και τους λαούς της ευρύτερης περιοχής, για να αποτρέψουμε αυτά τα σχέδια και να διεκδικήσουμε μία Ευρώπη και μία Μεσόγειο, της ειρήνης, της Δημοκρατίας, της κοινωνικής δικαιοσύνης, της προστασίας του περιβάλλοντος, του σεβασμού των ανθρωπίνων δικαιωμάτων και ελευθεριών, του πολιτισμού και της επικοινωνίας των λαών.
(Χειροκροτήματα από τον πτέρυγα του ΣΥΡΙΖΑ)",104438,""," ΑΝΔΡΕΑΣ ΞΑΝΘΟΣ",212,"",212
"4807","
"," Ευχαριστούμε, κύριε Ξανθέ. 
Ο κ. Αθανάσιος Πετράκος έχει τον λόγο.",104439,"Chairman","ΠΡΟΕΔΡΕΥΟΥΣΑ",125,"",125
"4808"," 
"," Ευχαριστώ, κυρία Πρόεδρε. Θα πάρω όλο το χρόνο μου στη πρωτολογία μου, σας παρακαλώ. 
Κύριε Υπουργέ, στο δικό μου μυαλό είναι αδιανόητο το ότι δέχθηκε η Κυβέρνηση την καταστροφή των χημικών της Συρίας εντός της λεκάνης της Μεσογείου. Και είναι δυο φορές αδιανόητο διότι δεν αξιοποιήσατε ούτε τη συγκυρία ότι η Ελλάδα είναι Προεδρεύουσα χώρα και δεν θέσατε το ζήτημα ψηλά στην ατζέντα. 
Είναι απαράδεκτος ο ενδοτισμός που έδειξε η Κυβέρνηση, αφού δεν κατάφερε να εκμεταλλευτεί το πλεονέκτημα που είχε αυτήν την περίοδο. Δεν έχετε συνειδητοποιήσει ότι ο ενδοτισμός που έδειξαν και οι προηγούμενες Κυβερνήσεις, του κ. Παπαδήμου και του κ. Παπανδρέου, οδήγησαν τη χώρα σε αυτήν την καταστροφή στην οποία βρισκόμαστε σήμερα, με ένα εκατομμύριο επτακόσιες χιλιάδες ανέργους και με 40% μείωση των εισοδημάτων των Ελλήνων; Και έρχεστε, βέβαια, σήμερα και πανηγυρίζετε γιατί -με όλα αυτά έχουμε υποστεί και φτάσει τους ένα εκατομμύριο επτακόσιες χιλιάδες ανέργους- δανειζόμαστε από τις αγορές με χειρότερους όρους απ’ ό,τι πριν.
Και λέω ότι ο ενδοτισμός που επιδείξατε είναι απαράδεκτος διότι δεν θεωρείτε ότι υπάρχουν κίνδυνοι και συνέπειες; Και αν δεν το θεωρείτε, πώς εξηγείται το γεγονός ότι άλλες χώρες, οι οποίες έχουν και τεχνογνωσία, αρνήθηκαν να γίνει η καταστροφή των χημικών στην επικράτειά τους; 
Ο ΣΥΡΙΖΑ από την πρώτη στιγμή έθεσε το θέμα και με την επιστολή του Προέδρου και με την ερώτηση του Ευρωβουλευτή του ΣΥΡΙΖΑ, του Νίκου Χουντή, στο Ευρωπαϊκό Κοινοβούλιο.
Είναι, όμως, άξιο απορίας το ότι δεχθήκατε την επιλογή η καταστροφή να γίνει σε μια κλειστή θάλασσα. Δηλαδή, να εξαρτάται το μέλλον της Μεσογείου από την επιτυχή έκβαση ενός πειράματος, το οποίο γίνεται για πρώτη φορά με αυτόν τον τρόπο, για την καταστροφή δηλαδή των χημικών της Συρίας κάπου εν πλω στη Μεσόγειο. 
Το πρόβλημα δεν αφορά μόνο την Κρήτη. Είναι προς τιμήν των πολιτών της Κρήτης και των οργανώσεών της ότι έχουν ξεσηκωθεί σε όλη την Κρήτη και έχουν αναπτύξει μεγάλες κινητοποιήσεις. Το πρόβλημα αφορά όλη την νότια Ελλάδα, αφού τα θαλάσσια ρεύματα μπορούν να μεταφέρουν την πιθανή μόλυνση σε μεγάλες αποστάσεις, χωρίς αυτό να μπορεί να ελεγχθεί. 
Η νότια Πελοπόννησος και ο Νομός Μεσσηνίας, αλλά και όλη η δυτική Ελλάδα, είναι οι πρώτοι που θα υποστούν και αυτοί μαζί με την Κρήτη τις συνέπειες σε περίπτωση κάποιου ατυχήματος. Θα υποστούν δηλαδή ανυπολόγιστες περιβαλλοντικές συνέπειες. 
Και είναι ευθύνη μεγάλη του κ. Σαμαρά, ο οποίος πρέπει να θυμάται ότι είναι Βουλευτής του Νομού Μεσσηνίας, αφού η καταστροφή θα γίνει σαράντα δύο χιλιόμετρα δίπλα στο ακρωτήριο Ακρίτα, το οποίο ανήκει στο δήμο του κ. Σαμαρά. Έχει λοιπόν τεράστια ευθύνη και ως Βουλευτής του Νομού Μεσσηνίας γι’ αυτό το ζήτημα. Τη βασική ευθύνη βέβαια, την έχει ως Πρωθυπουργός της χώρας. 
Να είναι βέβαιη, όμως, η Κυβέρνηση και ο κ. Βενιζέλος, ο οποίος απορεί γιατί δεν ξεσηκώνονται και στην υπόλοιπη Ελλάδα, ότι ο αγώνας ενάντια στην υποκρισία των μεγάλων δυνάμεων αλλά και στην ενδοτικότητα της Κυβέρνησης θα πάρει πανελλαδικά χαρακτηριστικά. Ο αγώνας θα ενταθεί και στη Μεσσηνία και στην υπόλοιπη Πελοπόννησο και σε όλα τα Ιόνια νησιά, με τη συμβολή της Παγκρήτιας Συντονιστικής Επιτροπής. 
Είναι, επίσης, αξιοσημείωτο, την ώρα που κλείνουμε τα σύνορα στους πρόσφυγες της Συρίας, να ανοίγουμε τις πόρτες της Μεσογείου για την υποδοχή των τοξικών χημικών της χώρας αυτής, με ελάχιστες εγγυήσεις, όπως τονίζουν οι επιστήμονες, το Πολυτεχνείο της Κρήτης, οικολογικές οργανώσεις και μία σειρά ειδικοί επιστήμονες.
Όσον αφορά τα χημικά όπλα της Συρίας, όπως προείπαν και άλλοι συνάδελφοί μου, θα έπρεπε να είχατε θέσει το θέμα να καταστραφούν στις χώρες οι οποίες τα παράγουν και τα πουλούν.  
Δεν κατάλαβα, δηλαδή, οι Ηνωμένες Πολιτείες δίνουν στη Διεθνή Κοινότητα ένα πλοίο τριάντα έξι ετών και μας κάνουν χάρη; Να βρουν τον τρόπο μία από αυτές τις χώρες, οι οποίες παράγουν και πωλούν όπλα και έχουν μεγάλη συμβολή για τον εμφύλιο πόλεμο που αναπτύχθηκε στη Συρία, να καταστραφούν στο έδαφός τους. 
Γιατί, κύριε Υπουργέ, δεν θέσατε θέμα βέτο, και δεν βάλατε το ζήτημα την ευθύνη του κόστους για την ασφαλή καταστροφή των όπλων, να την αναλάβουν αυτές οι χώρες και ανάμεσα σε αυτές οι Ηνωμένες Πολιτείες της Αμερικής;
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)",104440,""," ΑΘΑΝΑΣΙΟΣ ΠΕΤΡΑΚΟΣ",236,"",236
"4809"," 
"," Ευχαριστούμε, κύριε Πετράκο. Κλείστε.",104441,"Chairman","ΠΡΟΕΔΡΕΥΟΥΣΑ",125,"",125
"4810","
"," Αυτό σας ζητάμε. Και σας ζητάμε, επίσης, να θέσετε βέτο στον ΟΗΕ να μην γίνει αυτό το οικολογικό έγκλημα στη Μεσόγειο.
Σας ευχαριστώ.",104442,""," ΑΘΑΝΑΣΙΟΣ ΠΕΤΡΑΚΟΣ",236,"",236
"4811","
"," Τον λόγο έχει η κ. Μαρία Διακάκη.",104443,"Chairman","ΠΡΟΕΔΡΕΥΟΥΣΑ",125,"",125
"4812","
"," Ευχαριστώ πολύ, κυρία Πρόεδρε.
Σφύζει πάλι από ζωή εδώ μέσα σήμερα, όπως συμβαίνει συνήθως!
Κύριε Υπουργέ, ανάμεσα στην Κρήτη, τη Μάλτα και τη Λιβύη με τις ευλογίες της ελληνικής Κυβέρνησης ετοιμάζεται να συντελεστεί ένα τεράστιο έγκλημα για το περιβάλλον και τους λαούς της Μεσογείου. Με την εποπτεία του ΟΗΕ και του Οργανισμού για την Απαγόρευση των Χημικών Όπλων και με τη συνεργασία βεβαίως των χωρών του ΝΑΤΟ μέσω του Πολεμικού Ναυτικού των Ηνωμένων Πολιτειών επιχειρείται μια άκρως επικίνδυνη μέθοδος καταστροφής των χημικών όπλων της Συρίας με υδρόλυση εν πλω. Αυτή η υδρόλυση θα έχει απρόβλεπτες συνέπειες για ολόκληρο τον πλανήτη κατά τη γνώμη μου.
Και σε ό,τι αφορά τη συγκεκριμένη μέθοδο, η υδρόλυση είναι μία μέθοδος κατά την οποία τα τοξικά αραιώνονται με ζεστό νερό και υπό πίεση σε συνδυασμό με διαλυτικά, όπως είναι το χλώριο. Το τελικό διάλυμα μετά την υδρόλυση θα έχει όγκο πέντε έως δεκατέσσερις φορές μεγαλύτερο από τον αρχικό, δηλαδή, από τους επτακόσιους τόνους θα μπορέσει να φτάσει και τους δέκα χιλιάδες. Μετά την υδρόλυση το τελικό υγρό παραμένει τοξικό και διαβρωτικό βεβαίως, αλλά όχι σε βαθμό να σκοτώνει άμεσα.
Η υδρόλυση αυτή έχει ποσοστό επιτυχίας 99,9% μόνο εάν τα χημικά έχουν την αρχική τους σύσταση και δεν έχουν αλλοιωθεί μετά που βγήκαν από το εργοστάσιο. Την έχουν όμως; Μιλάμε για εμπόλεμες καταστάσεις, μιλάμε ότι φυλάσσονται σε συνθήκες πολέμου και χρησιμοποιούνται και έτσι η χημική τους καθαρότητα δεν έχει καν μετρηθεί.
Σύμφωνα με τον επιθεωρητή χημικών όπλων των Ηνωμένων Εθνών στον πόλεμο του Ιράκ το ’94 «δεν υπάρχει εκτίμηση περιβαλλοντικού κινδύνου, δεν υπάρχει προηγούμενο, όλοι κάνουμε εικασίες».
Τα ερωτήματα, λοιπόν, που ανακύπτουν, κύριε Υπουργέ, είναι αρκετά σοβαρά. 
Πρώτον, δεν γνωρίζει κανείς εάν τα χημικά περιέχουν προσμείξεις, άρα δεν γνωρίζουμε εάν υδρολύονται. Δεν γνωρίζουμε εάν η διαδικασία της υδρόλυσης δουλεύει εν πλω με τα μηχανήματα να κουνιούνται και σε άλλο επίπεδο ύψους και άρα και πίεσης με τα χημικά. Ακόμα και αν η υδρόλυση δουλέψει εν πλω, δεν υπάρχει μελέτη περιβαλλοντικών επιπτώσεων σε περιπτώσεις ατυχήματος, οι επιπτώσεις δηλαδή που θα υπάρχουν και σε ένα ατύχημα. Αλλά ούτε εκτίμηση κινδύνου, δηλαδή πόσο πιθανό είναι ένα τέτοιο ατύχημα.
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Παίρνω όλον τον χρόνο μου, κυρία Πρόεδρε.
Το πλοίο αυτό -πρέπει να τονίσουμε- ότι έχει ένα και μόνο στρώμα στεγανών. Πόσο ασφαλές είναι να υπάρχουν σε ένα πλοίο είκοσι δύο χιλιάδων τόνων, χημικά δέκα χιλιάδων τόνων στην τελική τους μορφή μετά την υδρόλυση; Και πού θα καταλήξουν αυτοί οι δέκα χιλιάδες τόνοι; Και γιατί ξεκινάει η υδρόλυση χωρίς ακόμα να έχουμε βρει ποιος θα τα διαχειριστεί αυτά; Αφού καμμιά χώρα δεν δεχόταν την υδρόλυση στο έδαφός της, γιατί να δεχθεί τα δεκατετραπλάσια σε όγκο τοξικά απόβλητα; 
Συνεπώς, κύριε Υπουργέ, με ποια ευκολία μάς καθησυχάζετε για ό,τι πρόκειται να συμβεί; Με ποια ελαφρότητα και με ποια γνώση -αφού δεν υπάρχει γνώση- αποφασίζετε να δρομολογήσετε τις τύχες μας και τις τύχες των επόμενων γενεών;
Ξέρετε, κύριε Υπουργέ, ο πόλεμος είναι μια μεγάλη επιχείρηση της αγοράς. Γύρω απ’ αυτόν συγκεντρώνονται και διακινούνται τα μεγαλύτερα κονδύλια, παράγονται πάρα πολλά κέρδη και έτσι οξυγονώνεται το σύστημα. Οι κυβερνήσεις, ως πολιτικό προσωπικό αυτών των πολεμοκάπηλων, τροφοδοτούν την πολεμική βιομηχανία λόγω των τεράστιων κερδών, αλλά κυρίως γιατί το κοινωνικό και περιβαλλοντικό κόστος δεν το πληρώνουν όσοι καρπώνονται τα κέρδη, αλλά οι λαοί του κόσμου. 
Τελειώνοντας έχω να σας μεταφέρω ένα σαφές, σαφέστατο μήνυμα απ’ όλους τους φορείς της Κρήτης: Σε καμμία απολύτως περίπτωση δεν θα αφήσουν να εναποτεθούν χημικά τοξικά απόβλητα στην περιοχή της Μεσογείου. Αυτό σας το λέμε και σας το τονίζουμε.
Ευχαριστώ πολύ.",104444,""," ΜΑΡΙΑ ΔΙΑΚΑΚΗ",71,"",71
"4813","
"," Σας ευχαριστώ πολύ.
Τον λόγο έχει, εκ μέρους της Κυβέρνησης, ο Υφυπουργός Εξωτερικών, κ. Δημήτριος Κούρκουλας.",104445,"Chairman","ΠΡΟΕΔΡΕΥΟΥΣΑ",125,"",125
"4814","
"," Κυρία Πρόεδρε, αξιότιμα μέλη του Κοινοβουλίου, δεν ήρθα εδώ για να καθησυχάσω, ήρθα για να ενημερώσω, διότι πράγματι υπάρχει ένα μεγάλο κενό ενημέρωσης, και να παρουσιάσω τα γεγονότα όπως έχουν.
Άκουσα με πολλή προσοχή τις παρεμβάσεις των Βουλευτών, διάβασα, επίσης πολύ προσεκτικά την απάντηση της Συντονιστικής Επιτροπής στην επιστολή του Αντιπροέδρου, του κ. Βενιζέλου, και θα προσπαθήσω να απαντήσω ένα προς ένα στα αντικειμενικά ζητήματα που θέτει η επιστολή της Παγκρήτιας Επιτροπής και βεβαίως και η ερώτησή σας.
Πρώτο θέμα. Το ότι δεν υπάρχει διαφάνεια, όλα γίνονται στα σκοτεινά, δεν υπάρχει παρουσίαση της μεθοδολογίας και των τεχνικών προδιαγραφών της επιχείρησης, είναι λάθος. Δεν μιλάω για την ιστοσελίδα στην οποία, όμως, υπάρχει λεπτομερής καταγραφή κάθε εβδομάδα για τις ποσότητες που έχουν εξαχθεί από τη Συρία, για τις ποσότητες που έχουν μεταφερθεί κ.λπ.. Υπάρχει συνεχής ενημέρωση και από τον Οργανισμό για την Απαγόρευση των Χημικών Όπλων, υπάρχει ενημέρωση των μέσων μαζικής ενημέρωσης από τον οργανισμό που εδρεύει στη Χάγη, διότι ο Οργανισμός κάνει την αδρανοποίηση και την καταστροφή και όχι εμείς, υπάρχει ενημέρωση των Μη Κυβερνητικών Οργανώσεων, υπάρχουν αναλυτικές απαντήσεις σε πάρα πολλά απ’ αυτά τα ερωτήματα τα οποία μου θέσατε –και θα προσπαθήσω να απαντήσω εάν μου φτάσει ο χρόνος- υπάρχει ακόμα και συνέντευξη Τύπου, η οποία έχει βγει στο διαδίκτυο και είναι εύκολο να την αναζητήσετε, του αμερικανικού Υπουργείου Άμυνας, που κάλεσε δημοσιογράφους πάνω στο «CAPE RAY», στην Ισπανία όπου είναι ελλιμενισμένο. Άκουσα: «Μυστήρια, δεν ξέρουμε που είναι». Όλα αυτά είναι καταγραμμένα, είναι δημόσια. Υπήρχαν πάρα πολλές ερωτήσεις, σημαντικές. 
Εγώ δεν θέτω σε αμφισβήτηση το γεγονός ότι όταν ακούει κάποιος χημικά κ.λπ.. ανησυχεί. Όπως σας είπα, δεν ήρθα εδώ για να σας καθησυχάσω διότι αυτή η όλη η επιχείρηση γίνεται υπό την ευθύνη του Οργανισμού για την Απαγόρευση των Χημικών Όπλων, ο οποίος είναι οργανισμός του ΟΗΕ, γίνεται μετά από απόφαση του Συμβουλίου Ασφαλείας. Επειδή άκουσα και κάτι περί διεθνούς κοινότητας και ιμπεριαλισμού, δεν θα υποστηρίξω τη διεθνή κοινότητα για όλες τις αποφάσεις της, αλλά νομίζω  ότι αυτή η απόφαση για την καταστροφή των χημικών όπλων που ελήφθη ομόφωνα στο Συμβούλιο Ασφαλείας, ήταν μία από τις καλές στιγμές της διεθνούς κοινότητας. Και δεν μπορώ να κατηγορήσω τη διεθνή κοινότητα σε αυτό το θέμα για υποκρισία. 
Άκουσα πολλές κατηγορίες για τη διεθνή κοινότητα, αλλά δεν άκουσα τίποτα για το καθεστώς του Άσαντ το οποίο είχε παραγάγει αυτά τα χημικά όπλα, τα είχε αποθηκεύσει και -όπως ξέρουμε- κάτω από απαράδεκτες συνθήκες. Οι αποθήκες που σήμερα φυλάσσονται αυτά τα χημικά όπλα, όταν ελέχθησαν από τον Οργανισμό Ηνωμένων Εθνών, είπαν ότι αυτό πραγματικά ήταν κίνδυνος και βόμβα για τη Μεσόγειο.
Θέλω να πω ότι δεν πρέπει να μας παρασύρει αυτό το μένος εναντίον της διεθνούς κοινότητας. Εν πάση περιπτώσει, αυτός ο οργανισμός, ο οποίος είναι οργανισμός των Ηνωμένων Εθνών, έχει μέχρι τώρα καταστρέψει τεράστιες ποσότητες χημικών όπλων σε πάρα πολλά σημεία του πλανήτη. Δεν είναι η πρώτη φορά που ασχολείται με αυτό και δυστυχώς, επειδή υπάρχουν ακόμα πάρα πολλά χημικά όπλα στον πλανήτη μας, θα συνεχίσει να κάνει κάτι τέτοιο. 
Αυτός ο οργανισμός έχει καθήκον, το οποίο του έχει ανατεθεί από τον ΟΗΕ, να παρακολουθεί τη σωστή καταστροφή, ώστε ακριβώς να μην υπάρξουν περιβαλλοντικές επιπτώσεις. 
Παράλληλα, ο οργανισμός που εδρεύει στη Χάγη είναι σε συνεχή επαφή με την Εθνική Αρχή Χημικών Όπλων, η οποία ιδρύθηκε το 2002, όταν η Ελλάδα προσχώρησε με το ν. 2991 στην εφαρμογή της συνθήκης απαγόρευσης. Ιδρύθηκε Εθνική Αρχή Χημικών Όπλων, στην οποία συμμετέχει το Υπουργείο Εξωτερικών και έχει το συντονισμό και είναι και άλλα Υπουργεία. Το Γενικό Χημείο του Κράτους είναι σε συνεχή επαφή και έχει πλήρη και λεπτομερή εικόνα της διαδικασίας και θα επανέλθω σε αυτό. 
Ο Γραμματέας της Εθνικής Αρχής, ο καθηγητής κ. Σεϊμένης, παρακολουθεί από κοντά και είναι σε συνεννόηση και με τις διπλωματικές αρχές στη Χάγη. Μετέβη ο ίδιος την περασμένη Παρασκευή, ανέβηκε στο πλοίο όπου θα γίνει η αδρανοποίηση των χημικών όπλων, ενημερώθηκε από τους τεχνικούς και τους αξιωματικούς του πλοίου για όλη τη διαδικασία και θα σας διαβάσω και αποσπάσματα από την έκθεσή του.
Όπως είπα, είναι λάθος αυτό που αναφέρεται στην επιστολή της συντονιστικής επιτροπής, ότι θα γίνει αδρανοποίηση του χημικού VX. Θα γίνει αδρανοποίηση μόνο ποσοτήτων μουστάρδας και σαρίν. 
Όπως ενημερωθήκαμε από τον καθηγητή κ. Σεϊμένη, που επισκέφθηκε και επιθεώρησε το πλοίο την περασμένη Παρασκευή, αυτά τα χημικά θα μπουν σε ειδικά δοχεία και θα τοποθετηθούν στο μεσαίο από τα πέντε καταστρώματα του πλοίου, το οποίο κατάστρωμα είναι ερμητικά κλειστό. Κατά τη διαδικασία αδρανοποίησης αυτό το κατάστρωμα θα βρίσκεται υπό αρνητική πίεση και είναι εξοπλισμένo με ειδικά φίλτρα άνθρακα, ώστε να μην υπάρχει καμμία διαρροή αερίου. Τίποτα δεν θα πέσει στη θάλασσα. 
Ως προς το ερώτημα που ετέθη «γιατί δεν έγινε διαβούλευση εδώ ή γιατί όταν ρίχνουμε χημικά πολύ πιο ανώδυνα, χρειάζεται διαβούλευση» κ.λπ., θέλω να πω ότι δεν έγινε διαβούλευση και δεν ισχύουν οι διεθνείς συνθήκες για την απόρριψη χημικών ή άλλων, διότι δεν προβλέπεται και δεν πρέπει να πέσει ούτε μισή σταγόνα στη Μεσόγειο. 
Αυτό το καράβι θα έχει περίπου τετρακόσιους εβδομήντα τόνους από τις δύο ουσίες που σας ανέφερα, οι οποίες μετά την αδρανοποίηση μέσω υδρόλυσης θα παραγάγουν περίπου πεντέμισι χιλιάδες τόνους, οι οποίοι θα παραμείνουν στο καράβι και θα σας εξηγήσω ακριβώς πώς θα παραμείνουν.
Η χωρητικότητα των σύγχρονων ειδικά διασκευασμένων δεξαμενών του πλοίου χωρούν δεκαεννέα χιλιάδες τόνους. Άρα το καράβι έχει την ικανότητα να κρατήσει όλα αυτά τα απόβλητα από την αδρανοποίηση, τα οποία είναι τοξικά, αλλά λιγότερο τοξικά απ’ ό,τι το αρχικό και θα τα μεταφέρουν στη Φινλανδία, στο Ηνωμένο Βασίλειο, στη Γερμανία και στις Ηνωμένες Πολιτείες, διότι είναι οι τέσσερις εταιρείες αυτών των χωρών, οι οποίες έπειτα από διεθνή διαγωνισμό που έγινε δημόσια -παρουσία δημοσιογράφων ανοίχθηκαν οι προσφορές- θα αναλάβουν την επεξεργασία των αποβλήτων. 
Οι τετρακόσιοι εβδομήντα τόνοι, στους οποίους θα γίνει η υδρόλυση, είναι ένα μικρό κομμάτι των χημικών. Για τα υπόλοιπα χημικά έχει αποφασιστεί ότι δεν θα γίνει υδρόλυση -είναι άλλου είδους χημικά- αλλά θα γίνει κατευθείαν καταστροφή σε άλλες χώρες εκτός Μεσογείου.
Διερωτάται η συντονιστική επιτροπή εάν έχει γίνει ανάλυση κινδύνου και λέει για τη διαδικασία, όπως ακούστηκε και εδώ, ότι είναι η πρώτη φορά που γίνεται κ.λπ.. Όχι, η υδρόλυση χρησιμοποιείται συστηματικά και από τις Ηνωμένες Πολιτείες και από τη Ρωσία για την καταστροφή χημικών. Εν πλω είναι πρώτη φορά που γίνεται.",104446,"","ΔΗΜΗΤΡΗΣ ΚΟΥΡΚΟΥΛΑΣ",310,"",310
"4815","
"," Έτσι.",104447,""," ΜΙΧΑΗΛ ΚΡΙΤΣΩΤΑΚΗΣ",147,"",147
"4816","
"," Όχι, γιατί ακούστηκε ότι δεν ξέρουμε τι σημαίνει υδρόλυση. Ξέρουμε πολύ καλά, οι ειδικοί, κι όχι εμείς, έχουν πολύ καλή γνώση και εικόνα τού τι σημαίνει υδρόλυση, έχουν γνώση όλων αυτών που ειπώθηκαν, απ’ ό,τι ενημερώθηκα κι εγώ, όσον αφορά την περιεκτικότητα των χημικών. 
Μάλιστα, όλοι μάς διαβεβαιώνουν -εγώ αυτό το καταθέτω, μπορείτε να το πιστέψετε ή όχι- ο Οργανισμός για την Απαγόρευση των Χημικών Όπλων, η κυβέρνηση των Ηνωμένων Πολιτειών, η κυβέρνηση της Νορβηγίας, η κυβέρνηση της Δανίας, που η Νορβηγία και η Δανία είναι χώρες οι οποίες αν μη τι άλλο δείχνουν μια περιβαλλοντική ευαισθησία και έχουν παραχωρήσει τα καράβια που μεταφέρουν από τη Συρία τα χημικά, είτε αυτά που πάνε για υδρόλυση είτε αυτά που πάνε κατευθείαν για καταστροφή. 
Υπενθυμίζω ότι αυτά τα καράβια ελλιμενίζονται στην Κύπρο συνέχεια, όποτε υπάρχει ανάγκη πηγαίνουν στη Λαττάκεια και φορτώνουν, κρατούν τα χημικά επάνω και ξαναπηγαίνουν μετά από λίγο, όταν οι συνθήκες ασφαλείας το επιτρέψουν. Υπενθυμίζω ότι η Πρωθυπουργός της Δανίας επισκέφθηκε πριν από τέσσερις εβδομάδες, μαζί με τον Πρόεδρο Αναστασιάδη, το δανέζικο καράβι που φορτώνει χημικά. Υπενθυμίζω ότι η μεταφόρτωση των χημικών αυτών που προορίζονται για υδρόλυση θα γίνει σε καράβι της Καλαβρίας της Ιταλίας. Δεν είμαστε η μόνη χώρα που έχουμε περιβαλλοντικές ευαισθησίες ούτε η μόνη χώρα που έχουμε τουρισμό. 
Εκτοξεύθηκε η κατηγορία ότι παρακάμφθηκαν οι ερευνητικοί φορείς. Δεν αληθεύει. Όπως είπα, η Εθνική Αρχή Χημικών Όπλων είναι ενημερωμένη. Ο κ. Σεϊμένης μάλιστα βρίσκεται στη Χάγη και παρακολουθεί από κοντά όλες τις αποφάσεις τις οποίες λαμβάνει, όχι η Ευρωπαϊκή Ένωση, αλλά ο Οργανισμός για την Απαγόρευση των Χημικών Όπλων. Η Ευρωπαϊκή Ένωση συγχρηματοδοτεί, μαζί με άλλους, και το ποσό που έχει συγκεντρωθεί είναι υπεραρκετό για όλη τη διαδικασία καταστροφής των χημικών όπλων, όχι μόνο αυτών που θα γίνουν με υδρόλυση, όλων. 
Άρα δεν ευσταθεί ότι όλα γίνονται εν κρυπτώ, το αντίθετο. Ενδεικτικά αναφέρω ότι στις 11 Μαρτίου πραγματοποιήθηκε στο Υπουργείο Εξωτερικών τηλεδιάσκεψη με τη συμμετοχή όλων των Αμερικανών ειδικών, εκπροσώπων, οι οποίοι γνωρίζουν τη διαδικασία. Από τη δική μας πλευρά ήταν και η Εθνική Αρχή Χημικών Όπλων και το Γενικό Χημείο του κράτους. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Στις 11 ή στις 13 Μαρτίου;",104448,"","ΔΗΜΗΤΡΗΣ ΚΟΥΡΚΟΥΛΑΣ",310,"",310
"4817","
"," Στις 11 Μαρτίου.
Θα διαβάσω τώρα μερικά συμπεράσματα από αυτήν την τηλεδιάσκεψη. 
«Οι εργαζόμενοι στο πλοίο έχουν εμπειρία στην καταστροφή των χημικών όπλων. Μερικοί από τους εμπλεκόμενους έχουν λάβει μέρος στον σχεδιασμό, την ανάπτυξη και κατασκευή του συστήματος αδρανοποίησης. Οι διαδικασίες ελέγχου και καταγραφής των χημικών στους περιέκτες αρχίζει από το έδαφος της Συρίας, όπου τα χημικά μεταφέρονται σε ασφαλείς και προστατευόμενους περιέκτες των οποίων το περιεχόμενο ελέγχεται με ακτίνες Χ κατά τη φόρτωση στο δανέζικο πλοίο. Οι διαδικασίες υδρόλυσης των χημικών της Συρίας θα ολοκληρωθούν στο πλοίο «CAPE RAY» και στη συνέχεια τα προϊόντα υδρόλυσης θα εκφορτωθούν απ’ το πλοίο όταν αυτό βρίσκεται σε λιμάνι». Εννοεί σε λιμάνι της Φινλανδίας, της Αγγλίας κ.λπ., δηλαδή από τη στιγμή που θα γίνει η υδρόλυση το καράβι θα φύγει από τη Μεσόγειο και θα ξεφορτώσει εκτός Μεσογείου. 
Το πλοίο έχει ειδικό σύστημα πλοήγησης και το σύστημα υδρόλυσης μπορεί να λειτουργεί μέχρι το καράβι να πάρει κλίση πέντε μοιρών. Σε περίπτωση που οι καιρικές συνθήκες δεν το επιτρέπουν γίνεται διακοπή της επιχείρησης. Υπάρχουν διαδικασίες ασφάλειας στο πλοίο, τόσο σε κάθετο όσο και σε οριζόντιο επίπεδο για την περίπτωση που συμβεί κάποιο ατύχημα, παραδείγματος χάριν φωτιά. Το κάθε κατάστρωμα απομονώνεται, όπως επίσης σταματά και η ροή διοχέτευσης στους αγωγούς. Δεν υπάρχει πιθανότητα διαρροής του συστήματος. Έχουν γίνει δοκιμές και έλεγχος λειτουργίας της διαδικασίας, τόσο σε λιμάνι όσο και στη θάλασσα. Η επιχείρηση αδρανοποίησης θα ξεκινήσει μόνο εφόσον πληρούνται όλες οι προϋποθέσεις και οι περιορισμοί. Τα χημικά φυλάσσονται σε περιέκτες conex στο μεσαίο κατάστρωμα, όπου και λαμβάνει χώρα η καταστροφή. Όλο είναι εφοδιασμένο με ειδικά σχεδιασμένα φίλτρα άνθρακα, ώστε να μην υπάρχει δυνατότητα εξόδου του αέρα προς τα υπόλοιπα καταστρώματα. 
Πριν από το άνοιγμα κάθε περιέκτη, αυτός θα ελέγχεται για τυχόν διαρροή. Σημειώνεται ότι για τη μεταφορά οι περιέκτες των χημικών βρίσκονται μέσα σε άλλους ειδικούς περιέκτες προδιαγραφών ISO. Δεν μεταφέρονται περιέκτες ή δεξαμενές από κατάστρωμα σε κατάστρωμα. Τα λύματα στη συνέχεια μεταφέρονται με αντλία σε δεξαμενή, όπου γίνεται ρύθμιση του ΡΗ και κατόπιν σε δεξαμενές ISO, οι οποίες είναι κατάλληλες για τη φύλαξή τους κ.λπ..
Τέθηκε το ερώτημα, γιατί η καταστροφή δεν γίνεται σε επίγειες εγκαταστάσεις, όχι βεβαίως της Συρίας, διότι κανείς δεν το πρότεινε αυτό, αλλά στις χώρες παραγωγής των χημικών. Σας πληροφορώ ότι οι πρώτες ύλες που χρησιμοποιήθηκαν και χρησιμοποιούνται –χρησιμοποιούντο μέχρι πρόσφατα- από τη Συρία για την κατασκευή των χημικών όπλων, έχουν παραχθεί σχεδόν σε όλες τις αναπτυγμένες χώρες του κόσμου. Δεν υπάρχει μία πηγή, μία χώρα ή δύο ή τρεις, διότι εσύ αγοράζεις διάφορες χημικές ουσίες, τις παίρνεις, κάνεις διάφορες χημικές ενώσεις και κάνεις το χημικό όπλο.
Νομίζω ότι πρέπει να αναγνωρίσουμε ότι είναι τεράστια πρόοδος προς την κατεύθυνση προστασίας της Μεσογείου το γεγονός ότι η Συρία αναγκάστηκε ή αποφάσισε να προσυπογράψει τη συνθήκη για την απαγόρευση των χημικών όπλων και επιπλέον ότι αναγκάστηκε να δεχθεί να γίνει υπό την ευθύνη του Οργανισμού Ηνωμένων Εθνών η καταστροφή. Νομίζω ότι αυτό και σε επίπεδο περιβαλλοντικής προστασίας αυξάνει την προστασία της Μεσογείου, δεν τη μειώνει.
Δεν είναι τυχαίο –πρέπει να το λάβουμε υπ’ όψιν μας- ότι στις άλλες παράκτιες χώρες της Μεσογείου, οι οποίες και αυτές ενημερώνονται, και αυτές έχουν πρεσβείες στη Χάγη, έχουν και εθνικές αρχές χημικών όπλων, δεν έχουν διατυπωθεί υπερβολικές ή αβάσιμες θεωρίες κινδύνων.
Ανέφερα πριν το θέμα της Κύπρου, όπου ελλιμενίζονται τακτικά το νορβηγικό και το δανέζικο καράβι που μεταφέρουν. Μέσα στην επιστολή της συντονιστικής επιτροπής διατυπώνεται ένα σημαντικό επιχείρημα, σχετικά με το πώς θα προστατευθούμε εμείς στην Ελλάδα σε περίπτωση που υπάρξει διαρροή ανησυχητικής παραπληροφόρησης για λόγους δόλιους, για λόγους ανταγωνισμού και πώς θα μπορέσουμε να αποτρέψουμε κάτι τέτοιο, ώστε να μην κινδυνεύσει ο τουρισμός μας.
Είναι εύλογη η ερώτηση. Εγώ πιστεύω ότι κανείς δεν μπορεί να αποκλείσει ότι ορισμένοι θα θελήσουν με παραπληροφόρηση ή με εσφαλμένη ψευδή πληροφόρηση να πλήξουν τον τουρισμό μας. Η καλύτερη απάντηση σε αυτήν την περίπτωση, σε περίπτωση τέτοιας ύπουλης επίθεσης, είναι ακριβώς η εμμονή στην πιστή τήρηση όλων των προδιαγραφών ασφαλείας που εγγυάται ο Οργανισμός για την Απαγόρευση των Χημικών Όπλων, που εγγυώνται οι Κυβερνήσεις των Ηνωμένων Πολιτειών, της Δανίας, της Νορβηγίας.
Πιστεύω ότι σε περίπτωση τέτοιας ύπουλης επικοινωνιακής επίθεσης, αυτοί θα είναι οι πιο πειστικοί και αξιόπιστοι παράγοντες, που θα διαψεύσουν κάθε τέτοια κακοπιστία, η οποία θα μπορούσε πράγματι να μας κάνει ζημιά. Πιστεύω ότι οι υποψήφιοι τουρίστες πιο πολύ θα δείξουν εμπιστοσύνη στον ΟΗΕ, στη Δανία και στη Νορβηγία, παρά σε κάποιους κακόπιστους, οι οποίοι θα θελήσουν να εκμεταλλευτούν αυτήν τη διαδικασία για να μας θίξουν.
Οι εγγυήσεις λοιπόν που παρέχονται είναι σημαντικές. Η όλη επιχείρηση, όπως είπα, διεξάγεται σε εκτέλεση απόφασης του Συμβουλίου Ασφαλείας και του αρμόδιου βραχίονα, που είναι ο ΟΑΧΟ, ο Οργανισμός Απαγόρευσης Χημικών Όπλων. Κανείς νομίζω δεν μπορεί να εγγυηθεί διεθνώς την προστασία του περιβάλλοντος περισσότερο απ’ ό,τι ο ΟΗΕ. 
Η Διεθνής Σύμβαση για την Απαγόρευση των Χημικών Όπλων απαγορεύει, όπως είναι αυτονόητο, ρητώς τη ρίψη στη θάλασσα οποιουδήποτε χημικού υλικού ή κατάλοιπου. Άλλωστε, τα Ηνωμένα Έθνη, η ίδια η Κυβέρνηση των Ηνωμένων Πολιτειών, καθώς και όλες οι εμπλεκόμενες κυβερνήσεις διαβεβαιώνουν ότι δεν πρόκειται να ριφθεί στη θάλασσα τίποτα. Ούτε στον αέρα θα φύγει τίποτα, όπως σας περιέγραψα πριν.
Έχει γίνει, όπως είπα, διεθνής διαγωνισμός για την επεξεργασία των αποβλήτων που θα προκύψουν από την υδρόλυση. Σας είπα και ορισμένα ποσοτικά στοιχεία.
Το καράβι αυτό είναι ειδικά διαρρυθμισμένο, ώστε να μπορεί να έχει χωρητικότητα πολύ μεγαλύτερη, τριπλάσια από αυτήν που θα προκύψει από την υδρόλυση. Έχουν δοθεί πολιτικές και θεσμικές εγγυήσεις -όπως είπα- στη διεθνή κοινότητα. Διότι αυτό δεν είναι απόφαση δικιά μας ούτε της Ευρωπαϊκής Ένωσης.
Βεβαίως, εμείς εξαρχής είχαμε προσπαθήσει, όπως έχει ενημερώσει τη Βουλή και ο Αντιπρόεδρος και Υπουργός Εξωτερικών, και είχαμε κινητοποιηθεί, γι’ αυτό δεν δέχομαι και την κριτική ότι αδρανεί ή κοιμάται κ.λπ. το Υπουργείο. Είχαμε μάλιστα πάρει την πρωτοβουλία, μήπως αυτό θα μπορούσε να γίνει εκτός Μεσογείου, στις Αζόρες, στην Πορτογαλία. Τελικά, ο Διεθνής Οργανισμός δεν θέλησε να πάει στον Ατλαντικό, για λόγους που αναφέρθηκαν, μεταξύ των οποίων είναι και οι μετεωρολογικές συνθήκες.
Υπάρχουν λοιπόν πρακτικές και τεχνικές εγγυήσεις. Όπως είπα, έγινε τηλεδιάσκεψη και εξηγήθηκε στους αρμόδιους όλη η διαδικασία. Αυτή η υδρόλυση εν πλω θα γίνει υπό διεθνή έλεγχο. Μπορεί το καράβι να είναι αμερικανικό, αλλά θα λειτουργεί επ’ ονόματι του Οργανισμού Ηνωμένων Εθνών και του Οργανισμού για την Απαγόρευση των Χημικών. Άρα θα τελεί υπό διεθνή έλεγχο.
Νομίζω ότι έγινε κάποια ειρωνική αναφορά στην παρουσία του ελληνικού υποβρυχίου, την οποία επιστρέφω. Νομίζω ότι είναι πολύ σημαντικό το ότι θα υπάρξει και ελληνικό υποβρύχιο, όχι για να βλέπει αν θα πέσει κάποιο χημικό στη θάλασσα, γιατί σας είπα ότι δεν υπάρχει τέτοια περίπτωση, αλλά για την ασφάλεια του πλοίου.",104449,"","ΔΗΜΗΤΡΗΣ ΚΟΥΡΚΟΥΛΑΣ",310,"",310
"4818","
"," Γιατί τόσων ετών το πλοίο; Γιατί τριάντα και πάνω;",104450,""," ΜΙΧΑΗΛ ΚΡΙΤΣΩΤΑΚΗΣ",147,"",147
"4819","
"," Κοιτάξτε, δεν είμαι τεχνικός. Το πλοίο είναι μεν τόσων ετών, αλλά μας λένε οι αρμόδιοι τεχνικοί, οι οποίοι το γνωρίζουν περισσότερο και το επισκέφτηκαν, ότι έχει γίνει συνολική ή, εν πάση περιπτώσει, μεγάλη αναβάθμιση και εκσυγχρονισμός του πρόσφατα.",104451,"","ΔΗΜΗΤΡΗΣ ΚΟΥΡΚΟΥΛΑΣ",310,"",310
"4820","
"," Είναι «ληγμένο» χρονικά.",104452,""," ΜΙΧΑΗΛ ΚΡΙΤΣΩΤΑΚΗΣ",147,"",147
"4821","
"," Δεν είμαι ειδικός. Δεν μπορώ να σας δώσω απάντηση. Όμως, δεν νομίζω ότι με τόσα και τόσα που έχουν γίνει και με τόσα χρήματα τα οποία θα ξοδευτούν –γιατί όλη αυτή η διαδικασία είναι κοστοβόρα και αυτό το πληρώνει η διεθνής κοινότητα- δεν θα υπάρχει εκσυγχρονισμός.",104453,"","ΔΗΜΗΤΡΗΣ ΚΟΥΡΚΟΥΛΑΣ",310,"",310
"4822","
"," Γιατί δεν το έχετε ρωτήσει;",104454,""," ΜΙΧΑΗΛ ΚΡΙΤΣΩΤΑΚΗΣ",147,"",147
"4823","
"," Κύριε Υπουργέ, σας παρακαλώ, ολοκληρώστε την πρώτη σας τοποθέτηση και βλέπουμε τι πρέπει να απαντήσετε μετά.",104455,"Chairman","ΠΡΟΕΔΡΕΥΟΥΣΑ",125,"",125
"4824","
"," Όχι, το έχουμε ρωτήσει και η απάντηση είναι ότι το πλοίο είναι παλιό, αλλά έχουν γίνει όλες οι μετασκευές και τεχνολογικά είναι ό,τι καλύτερο υπάρχει στον κόσμο για τέτοιου είδους διεργασίες.
Επίσης, σας είπα και για την επιθεώρηση την οποία έκανε ο Γενικός Γραμματέας Εθνικής Αρχής Χημικών Όπλων, ο καθηγητής, ο κ. Σεϊμένης, ο οποίος έχει μια εμπειρία δεκαπέντε ετών σε αυτά τα θέματα. Είναι ο Γενικός Γραμματέας της Εθνικής Αρχής από τότε που ιδρύθηκε και συμμετέχει ενεργά και σε πάρα πολλές σημαντικές ομάδες εργασίας του οργανισμού.
Άρα πιστεύω ότι όσον αφορά την τεχνική της υδρόλυσης –και το γεγονός ότι είναι και νομικά, αλλά και τεχνικά δεδομένο– δεν θα υπάρξει καμμία απόρριψη στη Μεσόγειο.",104456,"","ΔΗΜΗΤΡΗΣ ΚΟΥΡΚΟΥΛΑΣ",310,"",310
"4825","
"," Δεν υπάρχει γνώση.",104457,""," ΜΑΡΙΑ ΔΙΑΚΑΚΗ",71,"",71
"4826","
"," Αυτό εξηγεί και το γεγονός ότι καμμία άλλη χώρα, όταν εμείς προσπαθήσαμε να πείσουμε τη διεθνή κοινότητα να γίνει υδρόλυση εκτός Μεσογείου, δεν μας ακολούθησε.
Όταν έγινε πρόσκληση, για να γίνει επιθεώρηση του πλοίου μόνο εμείς πήγαμε, διότι οι άλλοι θεωρούν ότι το θέμα το χειρίζεται ο κατ’ εξοχήν αρμόδιος και ένας οργανισμός τον οποίον εμπιστευόμαστε. Αν δεν εμπιστευόμαστε και τον Οργανισμό Ηνωμένων Εθνών για την προστασία του περιβάλλοντος, τότε δεν ξέρω τι πρέπει να εμπιστευτούμε.
(Θόρυβος στην Αίθουσα)",104458,"","ΔΗΜΗΤΡΗΣ ΚΟΥΡΚΟΥΛΑΣ",310,"",310
"4827","
"," Κύριε Υπουργέ, σας παρακαλώ μην απαντάτε σε κάθε ερώτηση συναδέλφου. Ολοκληρώστε τη βασική σας εισήγηση, για να προχωρήσουμε.",104459,"Chairman","ΠΡΟΕΔΡΕΥΟΥΣΑ",125,"",125
"4828","
"," Ολοκληρώνω, κυρία Πρόεδρε, λέγοντας ότι και η χρηματοδότηση του εγχειρήματος έχει υπερκαλυφθεί. Οι τεχνικές προδιαγραφές του καραβιού υπερκαλύπτουν τις ανάγκες για σώρευση των αποβλήτων, τα οποία είναι λιγότερο τοξικά –αλλά παρ’ όλα αυτά είναι τοξικά– τα οποία μετά θα μεταφερθούν στο Ηνωμένο Βασίλειο, στη Φινλανδία, στη Γερμανία και στις Ηνωμένες Πολιτείες.
Νομίζω ότι με βάση αυτά τα δεδομένα μπορούμε να καθησυχάσουμε και τους συμπατριώτες μας, διότι όλοι έχουμε την ίδια ευαισθησία για τη Μεσόγειο, όλοι γνωρίζουμε τη σημασία αυτής της θάλασσας για όλους τους λαούς και τις χώρες της Μεσογείου και ειδικά για την Ελλάδα.
Νομίζω ότι με αυτές τις διαβεβαιώσεις μπορούμε να καθησυχάσουμε τους πάντες ότι δεν θα υπάρξει κίνδυνος. Παρ’ όλα αυτά, εμείς θα συνεχίσουμε να παρακολουθούμε στενά όλες τις διαδικασίες.
Πολλές αποφάσεις θα ληφθούν τελευταία στιγμή, ανάλογα με τη μετεωρολογία και το ακριβές σημείο στο οποίο θα γίνει. Γι’ αυτό δεν μπορώ να σας πω, δεν ξέρω σε ποιο ακριβές σημείο θα γίνει. Πάντως κατά πάσα πιθανότητα θα γίνει σε σημείο που θα είναι εγγύτερα σε άλλες χώρες παρά στην Κρήτη.
Ευχαριστώ πολύ.",104460,"","ΔΗΜΗΤΡΗΣ ΚΟΥΡΚΟΥΛΑΣ",310,"",310
"4829","
"," Ευχαριστούμε, κύριε Υπουργέ.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι οι Υπουργοί Πολιτισμού και Αθλητισμού, Οικονομικών, Παιδείας και Θρησκευμάτων, Δικαιοσύνης, Διαφάνειας και Ανθρωπίνων Δικαιωμάτων, Δημόσιας Τάξης και Προστασίας του Πολίτη, Ναυτιλίας και Αιγαίου και ο Αντιπρόεδρος της Κυβέρνησης και Υπουργός Εξωτερικών κατέθεσαν σχέδιο νόμου «Κύρωση του πρωτοκόλλου μεταξύ της Κυβέρνησης της Ελληνικής Δημοκρατίας και της Κυβέρνησης της Δημοκρατίας της Τουρκίας για την παρεμπόδιση και πρόληψη της παράνομης εισαγωγής, εξαγωγής, διακίνησης και μεταβίβασης κυριότητας πολιτιστικών αγαθών».
Παραπέμπεται στην αρμόδια Διαρκή Επιτροπή.
Τον λόγο έχει ο Κοινοβουλευτικός Εκπρόσωπος του ΣΥΡΙΖΑ, κ. Παναγιώτης Κουρουμπλής.",104461,"Chairman","ΠΡΟΕΔΡΕΥΟΥΣΑ",125,"",125
"4830","
"," Κυρία Πρόεδρε, για άλλη μία φορά ο Κανονισμός της Βουλής ευτελίζεται, διότι η Κυβέρνηση, στη λογική της απαξίωσης του Κοινοβουλίου, της αποφυγής του ουσιαστικού ελέγχου, ή δεν έρχεται στις ερωτήσεις των Βουλευτών ή έρχονται Υφυπουργοί της. Αλλά τώρα τελευταία οι Υφυπουργοί έρχονται και στις επερωτήσεις που υποβάλλουν τα κόμματα, που είναι μια ύψιστη διαδικασία κοινοβουλευτικού ελέγχου.
Γι’ αυτό έχει ευθύνες και το Προεδρείο της Βουλής. Το Προεδρείο της Βουλής έχει ευθύνη να προστατεύει τους θεσμούς και να μην εφαρμόζει τον Κανονισμό κατά βούληση, κυρία Πρόεδρε. Δεν σας άκουσα μέχρι σήμερα να κάνετε παρατηρήσεις στην Κυβέρνηση γι’ αυτήν την απαράδεκτη διαδικασία που ακολουθεί.
Κυρίες και κύριοι συνάδελφοι, το παρελθόν πολλές φορές μας εκπλήσσει με την επικαιρότητά του. Η Ελλάδα σήμερα ζει στον αστερισμό του «αποφασίζομεν και διατάσσομεν». Η δημοκρατία, δηλαδή, στην Ελλάδα τελεί υπό απαγόρευση. Απαγορεύονται οι συγκεντρώσεις!
Πρέπει να είναι περιχαρής και να χαμογελά ο ελληνικός λαός, με τα τρία εκατομμύρια ανασφάλιστους Έλληνες, με το γεγονός ότι είμαστε η πρώτη χώρα στην Ευρώπη με τους περισσότερους θανάτους από γρίπη. Αλλά οι αρμόδιοι Υπουργοί μάς λένε ότι άμα ψηφίσει ο ελληνικός λαός τον ΣΥΡΙΖΑ, θα φέρει τους μουρλούς στην εξουσία. Ευτυχώς που έχει τους σώφρονες αυτήν την περίοδο στην εξουσία και τον σώζουν!
Κυρίες και κύριοι συνάδελφοι, τα αλαλάζοντα μικρόφωνα διατυμπανίζουν το μεγάλο και χαρμόσυνο γεγονός της ηρωικής εξόδου της Ελλάδος στις αγορές, προκειμένου να πέσει ο ελληνικός λαός στην τοξική αγκαλιά των τοκογλύφων. Αλλά η Κυβέρνηση ούτε για αυτό είχε την ευγένεια και την ευαισθησία να έρθει και να ενημερώσει εδώ, στο ναό της δημοκρατίας, τον ελληνικό λαό.
Βεβαίως, την καλούμε να έρθει και κυρίως να καταθέσει στη Βουλή, κύριε Υπουργέ, τα νομικά έγγραφα που διέπουν αυτό το ομόλογο. Διότι οι πληροφορίες που έχουμε είναι ότι έχετε αλλάξει ακόμα και το νομικό καθεστώς που διέπει τα ομόλογα τα τελευταία εκατό χρόνια, προκειμένου μαζί με το Αγγλικό Δίκαιο, το οποίο εισαγάγατε στη χώρα στο πλαίσιο του μνημονίου, να δεσμεύσετε με τον πιο έντονο και αποφασιστικό τρόπο για την υπεράσπιση των συμφερόντων των τοκογλύφων τον ελληνικό λαό.
Και μία τρίτη παρατήρηση, κυρία Πρόεδρε: εχθές, έπειτα από δύο χρόνια προσπαθειών των «κομάντο» της Αντιπολίτευσης, συνεκλήθη και συλλειτούργησε η επιτροπή των γερμανοκατοχικών εκκρεμοτήτων προς την Ελλάδα.
Διαβάζοντας κανείς μiα έρευνα της εφημερίδας «ΠΟΝΤΙΚΙ» προχθές…",104462,""," ΠΑΝΑΓΙΩΤΗΣ ΚΟΥΡΟΥΜΠΛΗΣ",141,"",141
"4831","
"," Δεν θα έχετε άλλα λεπτά επί του θέματος, αν συνεχίσετε έτσι.",104463,"Chairman","ΠΡΟΕΔΡΕΥΟΥΣΑ",125,"",125
"4832","
"," Ορίστε;",104464,""," ΠΑΝΑΓΙΩΤΗΣ ΚΟΥΡΟΥΜΠΛΗΣ",141,"",141
"4833","
"," Έχετε δώδεκα λεπτά για να αναπτύξετε το θέμα της επερώτησης.",104465,"Chairman","ΠΡΟΕΔΡΕΥΟΥΣΑ",125,"",125
"4834","
"," Εντάξει, κυρία Πρόεδρε. Μην είστε τόσο αυστηρή.",104466,""," ΠΑΝΑΓΙΩΤΗΣ ΚΟΥΡΟΥΜΠΛΗΣ",141,"",141
"4835","
"," Ναι, ναι. Πρέπει να είμαι σήμερα. Το έχω εξηγήσει στους συναδέλφους.",104467,"Chairman","ΠΡΟΕΔΡΕΥΟΥΣΑ",125,"",125
"4836","
"," Ασκώ το δικαίωμά μου. Μη με διακόπτετε.",104468,""," ΠΑΝΑΓΙΩΤΗΣ ΚΟΥΡΟΥΜΠΛΗΣ",141,"",141
"4837","
"," Ωραία. Άλλο χρόνο δεν θα έχετε.",104469,"Chairman","ΠΡΟΕΔΡΕΥΟΥΣΑ",125,"",125
"4838","
"," Εντάξει, αν βιάζεστε εσείς δεν φταίμε εμείς.",104470,""," ΠΑΝΑΓΙΩΤΗΣ ΚΟΥΡΟΥΜΠΛΗΣ",141,"",141
"4839","
"," Επί του θέματος.",104471,""," ΕΛΕΥΘΕΡΙΟΣ ΑΥΓΕΝΑΚΗΣ",22,"",22
"4840","
"," Οι υπόλοιποι; Ούτε εμείς φταίμε.",104472,""," ΣΟΦΙΑ ΒΟΥΛΤΕΨΗ",39,"",39
"4841","
"," Ο ελληνικός λαός, λοιπόν…",104473,""," ΠΑΝΑΓΙΩΤΗΣ ΚΟΥΡΟΥΜΠΛΗΣ",141,"",141
"4842","
"," Όταν σας αφήνω να μιλάτε πολλές ώρες, όμως, είναι καλά, κύριε Κουρουμπλή; Εντάξει.",104474,"Chairman","ΠΡΟΕΔΡΕΥΟΥΣΑ",125,"",125
"4843","
"," Να μου κρατήσετε τον χρόνο.",104475,""," ΠΑΝΑΓΙΩΤΗΣ ΚΟΥΡΟΥΜΠΛΗΣ",141,"",141
"4844","
"," Ευχαριστώ πολύ για τον σεβασμό.",104476,"Chairman","ΠΡΟΕΔΡΕΥΟΥΣΑ",125,"",125
"4845","
"," Να μου κρατήσετε τον χρόνο.",104477,""," ΠΑΝΑΓΙΩΤΗΣ ΚΟΥΡΟΥΜΠΛΗΣ",141,"",141
"4846","
"," Ωραία, ναι. Θα σας τον κρατήσω.",104478,"Chairman","ΠΡΟΕΔΡΕΥΟΥΣΑ",125,"",125
"4847","
"," Ο Κοινοβουλευτικός Εκπρόσωπος δικαιούται το χρόνο επί όποιου ζητήματος θέλει. Επί παντός επιστητού είναι τα παραμύθια που λέτε στον κόσμο και του Βενιζέλου τις ιστορίες, ότι το χρέος είναι βιώσιμο;",104479,""," ΑΘΑΝΑΣΙΟΣ ΠΕΤΡΑΚΟΣ",236,"",236
"4848","
"," Κύριε Πετράκο, δεν είναι ώρα γι’ αυτά. Για τα χημικά είναι η ώρα. Είπατε πόσα σοβαρά πράγματα…",104480,"Chairman","ΠΡΟΕΔΡΕΥΟΥΣΑ",125,"",125
"4849","
"," Κυρία Πρόεδρε, κρατήστε τη θέση σας, σας παρακαλώ. Ασκείτε τα καθήκοντα του Προέδρου της Βουλής αυτήν τη στιγμή.",104481,""," ΠΑΝΑΓΙΩΤΗΣ ΚΟΥΡΟΥΜΠΛΗΣ",141,"",141
"4850","
"," Ναι, ευχαριστώ, κύριε συνάδελφε…",104482,"Chairman","ΠΡΟΕΔΡΕΥΟΥΣΑ",125,"",125
"4851","
"," Λέω, λοιπόν, ότι η επιτροπή αποφάσισε και υπέβαλε διά του Προέδρου της Βουλής αίτημα για συνάντηση της επιτροπής με την κ. Μέρκελ, έπειτα και από την παρέμβαση του Προέδρου κ. Μανώλη Γλέζου στον Πρόεδρο της Γερμανικής Δημοκρατίας κατά την επίσκεψη του στην Ελλάδα, στη διάρκεια της οποίας ζητήθηκε να μεταφερθεί το αίτημα –και δεσμεύθηκε ότι θα μεταφέρει το αίτημα αυτό– στη γερμανική Κυβέρνηση.
Συζητούμε, λοιπόν, σήμερα μία επίκαιρη καθ’ όλα επερώτηση, κυρίες και κύριοι συνάδελφοι, που αφορά ένα ύψιστο θέμα ζωής, που έχει να κάνει με την προστασία του περιβάλλοντος στη Μεσόγειο.
Ο ελληνικός λαός κι άλλοι λαοί της Μεσογείου καλούνται σήμερα να πληρώσουν την κερδοσκοπία των «πολιτισμένων» της Ευρώπης, που από τη μια μεριά βεβαίως, κατηγορούσαν το καθεστώς Άσαντ, αλλά από την άλλη μεριά πουλούσαν χημικά όπλα στο καθεστώς αυτό, τα τελευταία είκοσι χρόνια.
Εταιρείες λοιπόν από τη Μεγάλη Βρετανία και πάρα πολλές εταιρείες από τη Γερμανία έχουν πουλήσει χημικά όπλα στη Συρία.",104483,""," ΠΑΝΑΓΙΩΤΗΣ ΚΟΥΡΟΥΜΠΛΗΣ",141,"",141
"4852","
"," Στη Ρωσία;",104484,""," ΕΛΕΥΘΕΡΙΟΣ ΑΥΓΕΝΑΚΗΣ",22,"",22
"4853","
"," Αντί, λοιπόν, να αναλάβουν την ευθύνη αυτή η καταστροφή να γίνει στις χώρες αυτές, έρχονται εδώ και μας λένε ότι πρέπει να καταστραφούν για πρώτη φορά με αυτόν τον τρόπο που επιχειρείται. Και κανείς δεν ξέρει τι μπορεί να προκύψει. Κανείς δεν μπορεί να διαβεβαιώσει ότι μπορεί να μην υπάρξει ατύχημα, κύριε Υπουργέ. Δεν ξέρω τι θα λέτε μετά στα παιδιά σας, αν προκύψει ένα τέτοιο ατύχημα.
Υπάρχει ένα δεύτερο ερώτημα, κύριε Υπουργέ: γιατί η ελληνική Κυβέρνηση δεν προέβαλε αντίσταση; Δεν διαθέτετε το πολιτικό κουράγιο ούτε της αλβανικής Κυβέρνησης, για να πείτε όχι σε αυτό το ζήτημα; Ο αλβανικός λαός κατόρθωσε μαζί με την κυβέρνησή του να αποτρέψει την εναπόθεση αυτών των λυμάτων και των υπολειμμάτων μιας τέτοιας προσπάθειας.
Και η ελληνική Κυβέρνηση –σας άκουγα με πολύ προσοχή, είμαι βέβαιος ότι δεν έχετε πείσει ούτε τον εαυτό σας, είμαι βέβαιος για αυτό- προσπαθούσε με δυσκολία να μας πείσει ότι έχουν ληφθεί όλα εκείνα τα μέτρα, τα οποία θα προστατεύσουν τη διαδικασία αυτή.
Υπάρχει, επίσης, ένα άλλο ερώτημα, κύριε Υπουργέ: Δεν έχει θάλασσες η Γερμανία; Οι άλλες χώρες, τις οποίες μας αναφέρατε και η Μεγάλη Βρετανία, που κερδοφόρησαν από την πώληση αυτών των χημικών, δεν έχουν θάλασσες;
Η ελληνική Κυβέρνηση -και ως ελληνική Κυβέρνηση και ως ασκούσα την Προεδρία- προσεχώρησε στη διαδικασία αυτή με βάση αυτά που μας είπατε. Δεν μας είπατε, όμως, ούτε μια κουβέντα ότι φέρατε αντίρρηση ή ότι έγινε μια διαπραγμάτευση. Σας έπεισαν και προσχωρήσατε αμέσως. Κι αν σας λέμε ότι αυτό είναι εθελοδουλία, λέτε ότι είναι υπερβολή. 
Οι προλαλήσαντες συνάδελφοι σας έθεσαν πάρα πολλά ερωτήματα: Γιατί επελέγη ένα πλοίο, η παλαιότητά του οποίου είναι πάνω από εννέα χρόνια από την κανονική του δυνατότητα να πλέει; 
Είναι ερωτήματα μικρά και μεγάλα, κρίσιμα, για τα οποία είστε υπόλογοι ενώπιον του ελληνικού λαού. Δεν μπορεί να αγνοείτε ή να μην προβάλλετε το δικαίωμα του ελληνικού λαού να επικαλείται μέσα από την Κυβέρνησή του διεθνείς συνθήκες, την Ευρωπαϊκή Σύμβαση, την Ευρωπαϊκή Συνθήκη -άρθρα 191 και 192- που υποχρεώνουν τον ρυπαίνοντα να πληρώνει και να αναλαμβάνει τις ευθύνες αυτών των προϊόντων που διακινεί και πωλεί σε διάφορες χώρες του κόσμου. 
Δεν αισθανθήκαμε, λοιπόν, σε αυτόν τον τόπο ότι υπάρχει μια κυβέρνηση που διαθέτει σπονδυλική στήλη υπεράσπισης των δικαιωμάτων του ελληνικού λαού. Και μας λέτε ότι έχουν ληφθεί όλες οι πρόνοιες. 
Το ερώτημα είναι το εξής: Αν υπάρξει διάλυσή ενός τέτοιου προϊόντος, που επιχειρείται για πρώτη φορά σε θαλάσσιο χώρο, θα πείτε στον ελληνικό λαό ότι ένα γραμμάριο να πέσει στη θάλασσα ή να αγγίξει έναν άνθρωπο μπορεί σε πέντε λεπτά να του τελειώσει τη ζωή; 
Τα αποκρύπτετε αυτά, τις καταστροφικές συνέπειες, δηλαδή, που μπορεί να προκύψουν από την ανοχή σας να συμβεί αυτό το γεγονός για πρώτη φορά στη Μεσόγειο και συγκεκριμένα στις θάλασσες της Κρήτης. 
Ακούστε, κύριε Υπουργέ. Εφόσον δεν αναλαμβάνετε εσείς να υπερασπιστείτε αυτόν τον τόπο, θα τον υπερασπιστεί ο ελληνικός λαός με πρωτοπόρο τον περήφανο κρητικό λαό που με την πολιτική του ηγεσία, με την Εκκλησία θα δώσει πρώτος τη μάχη για να αποτραπεί αυτό το επιχειρούμενο έγκλημα που μπορεί να μετατρέψει για πενήντα και εξήντα χρόνια τη Μεσόγειο σε νεκρή θάλασσα. 
(Χειροκροτήματα από την πτέρυγα του ΣΥΡΙΖΑ)
Οφείλετε να αναλάβετε τις ευθύνες σας απέναντι στον ελληνικό λαό και απέναντι στο μέλλον και την ιστορία αυτού του τόπου. 
Σας ευχαριστώ.
(Χειροκροτήματα από την πτέρυγα του ΣΥΡΙΖΑ)",104485,""," ΠΑΝΑΓΙΩΤΗΣ ΚΟΥΡΟΥΜΠΛΗΣ",141,"",141
"4854","
"," Ευχαριστώ κι εγώ. 
Τον λόγο έχει η Κοινοβουλευτική Εκπρόσωπος της Νέας Δημοκρατίας κ. Βούλτεψη.",104486,"Chairman","ΠΡΟΕΔΡΕΥΟΥΣΑ",125,"",125
"4855"," 
"," Κυρία Πρόεδρε, ευχαριστώ. 
Ίσως είναι από τις λίγες φορές που ορθώς ο Κοινοβουλευτικός Εκπρόσωπος του ΣΥΡΙΖΑ ξεκίνησε με άλλο θέμα. Σήμερα είναι η τρίτη μέρα μοιρολογιού. Τρεις μέρες τον κλαίνε τον νεκρό για την έξοδο στις αγορές, οπότε έπρεπε να δοθεί και σήμερα η ευκαιρία να ολοκληρωθεί η διαδικασία του μοιρολογιού. Διότι αυτόν τον καιρό προβάλλεται το εξής έργο στη χώρα: «Τι θα κάνουμε χωρίς μνημόνια; Τι θα γίνει; Τι θα κάνουμε χωρίς βαρβάρους; Τι ωραία που ήταν στην ασφαλή αγκαλιά του μνημονίου, που δανειζόμασταν λίγο, που μας έβαζαν όρους, που ήταν ωραία;». Παίζεται αυτό το έργο και υπήρξε η τρίτη μέρα του μοιρολογιού. 
Ακούστηκαν, βέβαια, κι άλλα περί Αγγλικού Δικαίου. Ξέρετε ότι αυτά είναι καθαρά προπαγάνδα, για να τρομάζει ο λαός. Όποιος ξέρει τι σημαίνει Αγγλικό Δίκαιο, ξέρει ότι βασίζεται στη νομολογία, άρα εκεί υπάρχουν περισσότερες ευκαιρίες να βρεις ευεργετική απόφαση για σένα και να τη χρησιμοποιήσεις. Δεν είναι όπως τα άλλα δίκαια, στα οποία το δικαστήριο εκείνη την ώρα ό,τι θέλει αποφασίζει.",104487,""," ΣΟΦΙΑ ΒΟΥΛΤΕΨΗ",39,"",39
"4856"," 
"," Δεν τα ξέρετε όλα.",104488,""," ΑΝΔΡΕΑΣ ΞΑΝΘΟΣ",212,"",212
"4857","
"," Ναι, ναι, τα ξέρετε όλα εσείς.
Δεν έχετε το προνόμιο της ευαισθησίας και ειδικά σε αυτό το θέμα, διότι τα αντανακλαστικά σας ήταν πολύ καθυστερημένα. 
Η υπόθεση ξεκίνησε στην Κρήτη από Βουλευτές της Νέας Δημοκρατίας και από τον παριστάμενο εδώ Λευτέρη Αυγενάκη. Εκείνοι έτρεξαν, εκείνοι ασχολήθηκαν, εκείνοι μάζεψαν υπογραφές και μου τις έφεραν εμένα που είμαι Κοινοβουλευτικός Εκπρόσωπος για την Κρήτη. Πήγαν σε φορείς, πήγαν και συζήτησαν με την Εκκλησία, γιατί η Εκκλησία της Κρήτης έδειξε μια ιδιαίτερη ευαισθησία. 
(Θόρυβος στην Αίθουσα)
Θα σταματήσετε;
Στα επιμελητήρια κ.λπ. ξεκίνησε το θέμα. Μόλις ξεκίνησε το θέμα, ήρθε ο ΣΥΡΙΖΑ να το αγκαλιάσει και να πει για τον κρητικό λαό, ο οποίος λίγες μέρες νωρίτερα, βέβαια, δεν ενδιαφέρθηκε για το πλοίο ασφαλείας και για τα προϊόντα του κρητικού λαού που πλήττονται κάθε φορά και σαπίζουν με κάθε απεργία.",104489,""," ΣΟΦΙΑ ΒΟΥΛΤΕΨΗ",39,"",39
"4858","
"," Τι λες;",104490,""," ΚΩΝΣΤΑΝΤΙΝΟΣ ΔΕΡΜΙΤΖΑΚΗΣ",67,"",67
"4859","
"," Τώρα, βέβαια, για ένα θέμα για το οποίο όλοι έχουν ευαισθησία, δεν υπάρχει κανείς σε αυτήν τη χώρα…",104491,""," ΣΟΦΙΑ ΒΟΥΛΤΕΨΗ",39,"",39
"4860","
"," Ο κρητικός λαός…
(Θόρυβος στην Αίθουσα)",104492,""," ΠΑΝΑΓΙΩΤΗΣ ΚΟΥΡΟΥΜΠΛΗΣ",141,"",141
"4861","
"," Κύριοι συνάδελφοι, αυτά θέλει να πει η Κοινοβουλευτικός Εκπρόσωπος.
Συνεχίστε, κυρία συνάδελφε.",104493,"Chairman","ΠΡΟΕΔΡΕΥΟΥΣΑ",125,"",125
"4862"," 
"," Εντάξει, αφήστε τώρα τα του κρητικού λαού και εν όψει αυτοδιοικητικών εκλογών, η πραγματικότητα είναι μία, αυτή είναι. 
Εσείς κοντέψατε να μας πείτε ότι οι αγορές ξαφνικά τρελάθηκαν και αποφάσισαν να συνωμοτήσουν, για να βγάλουμε δημάρχους στην Αθήνα. Αυτό μας είπατε, ότι μας έδωσαν το δάνειο γιατί κινδυνεύει να μη βγει περιφερειάρχης στην Κεντρική Μακεδονία ή στην Αττική. 
Αυτό κάνετε τώρα, είναι σαφές, φέρνετε το θέμα, ενώ στην πραγματικότητα δεν υπάρχει κανείς που να θέλει να απορριφθούν χημικά στη Μεσόγειο και μάλιστα στην Κρήτη. Δηλαδή, ποιος είναι αυτός; Ακούσατε κανέναν και καταγγέλλετε; 
Είπατε για την Αλβανία και αυτό είναι πάρα πολύ ενοχλητικό, κύριε Κουρουμπλή, ότι η ελληνική Κυβέρνηση δεν έδειξε ούτε το σθένος της αλβανικής να πει «όχι». Συγγνώμη, στην Αλβανία αυτή θα ήταν η διαδικασία; Δεν είναι έτσι. Η Αλβανία έχει ένα από τα τρία εργοστάσια καταστροφής χημικών πάνω στο έδαφος, στην ξηρά.",104494,""," ΣΟΦΙΑ ΒΟΥΛΤΕΨΗ",39,"",39
"4863","
"," Παρά ταύτα δεν το δέχθηκε. Σας ακούει ο λαός, σας ακούει και η Κρήτη.",104495,""," ΠΑΝΑΓΙΩΤΗΣ ΚΟΥΡΟΥΜΠΛΗΣ",141,"",141
"4864"," 
"," Κατέστρεψε ήδη χημικά. Και δεν είναι χώρα που έχει περιβαλλοντικά, για δικά τους εκλογικά το έκαναν. Έχει καταστρέψει άπειρα χημικά η Αλβανία, χωρίς να ενοχληθεί ποτέ κανείς. Τώρα επειδή βρίσκονται σε σύγκρουση τα δύο κόμματα έγινε αυτό και ο ένας έβαζε φιτιλιές στον άλλο. Κατέστρεψαν όλο το οπλοστάσιο του Χότζα το 2007. Είναι πιστοποιημένη η ικανότητα της Αλβανίας να καταστρέφει τέτοια. Αν το δέχθηκαν, ήταν επειδή ήταν πάνω σε έδαφος.",104496,""," ΣΟΦΙΑ ΒΟΥΛΤΕΨΗ",39,"",39
"4865","
"," Παρά ταύτα δεν το δέχθηκε. Δεν απαντάτε. Παρά ταύτα δεν το δέχθηκε.",104497,""," ΠΑΝΑΓΙΩΤΗΣ ΚΟΥΡΟΥΜΠΛΗΣ",141,"",141
"4866"," 
"," Ακούστε, δεν θα με διακόπτετε. Το καταλαβαίνετε; Μην κάνετε συνέχεια τους έξυπνους!",104498,""," ΣΟΦΙΑ ΒΟΥΛΤΕΨΗ",39,"",39
"4867"," 
"," Μη διακόπτετε! Σεβαστείτε λίγο τη διαδικασία!",104499,""," ΑΘΑΝΑΣΙΟΣ ΜΠΟΥΡΑΣ",201,"",201
"4868"," 
"," Δεν είστε μόνος σε αυτήν την Αίθουσα!",104500,""," ΕΛΕΥΘΕΡΙΟΣ ΑΥΓΕΝΑΚΗΣ",22,"",22
"4869","
"," Κύριοι συνάδελφοι, έλεος! Εσάς σας ακούσαμε με σεβασμό!
Συνεχίστε, κυρία Βούλτεψη.",104501,"Chairman","ΠΡΟΕΔΡΕΥΟΥΣΑ",125,"",125
"4870"," 
"," Αυτή είναι η αλήθεια για την Αλβανία. Η Αλβανία δεν ήθελε πάνω στο έδαφος. Είναι σαν να λέμε ότι θα τα καταστρέψει πάνω στην Κρήτη. 
Εδώ μιλάμε για μία διαδικασία υπό την έγκριση και την επίβλεψη του ΟΗΕ και του ΟΑΧΟ, ο οποίος πήρε το Νόμπελ Ειρήνης για τις προσπάθειες που κάνει να καταστραφούν τα χημικά όπλα. Με συγκεκριμένη διαδικασία η Ολλανδή συντονίστρια του ΟΑΧΟ έχει πάει ήδη από τον Οκτώβριο του 2013 στη Συρία, τα έχει δει, μιλάμε για εκατό εμπειρογνώμονες. Η Ελλάδα έχει βάλει υποψηφιότητα με δικό της εμπειρογνώμονα, έχει βάλει πλοίο που θα ακολουθεί. 
Έχουμε τη δήλωση της ίδιας της Κάθριν Άστον που είπε συγκεκριμένα απαντώντας σε Ευρωβουλευτές στις 12 Μαρτίου του 2014: «Δεν υπάρχει πρόθεση απόρριψης χημικών στη θάλασσα. Ύστερα από υδρόλυση αυτά θα αποθηκευτούν στο σκάφος και θα μεταφερθούν σε προεπιλεγμένες εμπορικές υποδομές για τελική καταστροφή και αποτέφρωση». 
Δεν υπάρχει περίπτωση να πέσουν χημικά. Εμείς δεν θα το δεχόμασταν, όχι εσείς. Αυτή είναι η πραγματικότητα. 
Επίσης, στις 22 Ιανουαρίου του 2014 τρεις περιβαλλοντικές Οργανώσεις, η «GREENPEACE», η «OCEANICA» και η «WWF», έλαβαν τη διαβεβαίωση από τον Γενικό Διευθυντή του Οργανισμού για την Απαγόρευση των Χημικών Όπλων ότι τίποτα δεν θα απορριφθεί στη Μεσόγειο κατά τη διαδικασία εξουδετέρωσης των χημικών της Συρίας. Αυτήν τη διαβεβαίωση τη μετέφεραν στον Υπουργό των Εξωτερικών, είπαν ότι την έλαβαν και τη δέχονται. Δεν είστε εσείς περισσότερο ευαίσθητοι από την «GREENPEACE», την «OCEANICA» και τη «WWF». 
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Δώστε μου μισό λεπτό ακόμα, κυρία Πρόεδρε. 
Η Ιταλία έδωσε ένα λιμάνι της στην Καλαβρία γ’ αυτήν τη δουλειά και δεν είναι η πρώτη φορά που την κάνει αυτήν τη δουλειά. 
Εάν είχαμε ευαισθησία, θα είχαμε κάνει πολύ μεγάλες φασαρίες εδώ και δύο-τρεις δεκαετίες, το ’80 και ’90, με τη μαφία να μεταφέρει τοξικά απόβλητα. 
Εσείς έρχεστε τώρα να καταγγείλετε μία ασφαλή κατά τα φαινόμενα μέθοδο, δεν είδα τον Πρόεδρό σας, ο οποίος ήταν στη Σικελία, στην πατρίδα της μαφίας τις προάλλες…",104502,""," ΣΟΦΙΑ ΒΟΥΛΤΕΨΗ",39,"",39
"4871","
"," Ήταν προσκεκλημένος της μαφίας!",104503,""," ΝΙΚΟΛΑΟΣ ΒΟΥΤΣΗΣ",40,"",40
"4872","
"," Σας παρακαλώ, κύριοι συνάδελφοι, ησυχάστε. Κάποιοι έχουν δευτερολογίες. Θα απαντήσετε.",104504,"Chairman","ΠΡΟΕΔΡΕΥΟΥΣΑ",125,"",125
"4873","
"," Από την πατρίδα της μαφίας εγώ δεν άκουσα να τους πει «για μαζέψτε λίγο τους μαφιόζους», παρά, αφού κατήγγειλε όλους εμάς ως μαφιόζους, πήγε κι έκανε τους μαφιόζους «αγγέλους με φτερά» και τους είπε ότι νίκησε τη μαφία η «κοινωνία των πολιτών».
Το όψιμο ενδιαφέρον σας δεν έχει αξία τούτη την ώρα. Τούτη την ώρα έχουμε όλοι ενδιαφέρον και κάποιοι είχαν ενδιαφερθεί πριν από εσάς.
(Χειροκροτήματα από την πτέρυγα της Νέας Δημοκρατίας)",104505,""," ΣΟΦΙΑ ΒΟΥΛΤΕΨΗ",39,"",39
"4874","
"," Ευχαριστούμε, κυρία Βούλτεψη.",104506,"Chairman","ΠΡΟΕΔΡΕΥΟΥΣΑ",125,"",125
"4875","
"," Κυρία Πρόεδρε, θα μπορούσα να έχω τον λόγο μετά τους Κοινοβουλευτικούς Εκπροσώπους; Ξέρω ότι δεν επιτρέπεται…",104507,""," ΕΛΕΥΘΕΡΙΟΣ ΑΥΓΕΝΑΚΗΣ",22,"",22
"4876","
"," Λυπάμαι, κύριε συνάδελφε, αλλά δεν μπορείτε να τοποθετηθείτε.",104508,"Chairman","ΠΡΟΕΔΡΕΥΟΥΣΑ",125,"",125
"4877","
"," Έστω μετά το τέλος των Κοινοβουλευτικών Εκπροσώπων.",104509,""," ΕΛΕΥΘΕΡΙΟΣ ΑΥΓΕΝΑΚΗΣ",22,"",22
"4878","
"," Ξέρω ότι έχετε ενδιαφέρον και ότι είστε Βουλευτής της Κρήτης και προφανώς θα θέλατε να τοποθετηθείτε, λυπάμαι, όμως, λόγω Κανονισμού δεν υπάρχει περίπτωση. Τα είπε η κυρία Βούλτεψη.",104510,"Chairman","ΠΡΟΕΔΡΕΥΟΥΣΑ",125,"",125
"4879"," 
"," Μετά το τέλος των Κοινοβουλευτικών Εκπροσώπων να μιλήσω;",104511,""," ΕΛΕΥΘΕΡΙΟΣ ΑΥΓΕΝΑΚΗΣ",22,"",22
"4880","
"," Όχι, κύριε συνάδελφε. Λυπάμαι. Καταλαβαίνω, αλλά δεν μπορώ να σας δώσω τον λόγο.
Τον λόγο έχει ο κ. Κωνσταντινόπουλος.",104512,"Chairman","ΠΡΟΕΔΡΕΥΟΥΣΑ",125,"",125
"4881","
"," Κυρία Πρόεδρε, κύριε Υπουργέ, κύριοι συνάδελφοι, ναι, πραγματικά, μας βλέπουν τα παιδιά και φορείς από την Κρήτη και νομίζω ότι μπορούν να αξιολογήσουν, κύριε Βούτση, τις προθέσεις και τις διαθέσεις του καθενός μας.
Υπάρχουν δύο θέματα:
Το ένα θέμα αφορά την αγωνία, τις ευαισθησίες των κατοίκων της περιοχής και νομίζω όχι μόνο της Κρήτης, οι οποίοι ανησυχούν για ένα σημαντικό θέμα και αυτό νομίζω ότι είναι κατανοητό. 
Το άλλο θέμα είναι το πολιτικό ζήτημα, που πάντα έχει να κάνει με πολιτικές σκοπιμότητες και πολλές άλλες παραμέτρους.
Η πρώτη διαδικασία έχει να κάνει με τους πολίτες, με τους φορείς, οι οποίοι αγωνιούν για την περιοχή τους, αγωνιούν για τις οικογένειές τους, για τον τουρισμό τους, για την παραγωγή τους.
Κύριε Υπουργέ, νομίζω ότι η σημερινή ενημέρωση που έγινε και η επιστολή θα μπορούσε να είναι και πληρέστερη. Θα έπρεπε να είναι σε καθημερινή επαφή όλοι οι τεχνοκράτες του Υπουργείου και όσοι εμπλέκονται, έτσι ώστε οι πολίτες να μην έχουν  παραπληροφόρηση, η οποία γίνεται σκοπίμως από οποιονδήποτε. Είναι παραπληροφόρηση ανάλογη με αυτήν γύρω από την τραγωδία με το μαλαισιανό Βoeing, της κρίσης, όπου ο καθένας έγινε ειδικός και με εύκολη ανάρτηση στα social media ή στις ιστοσελίδες μπορεί να παίζει με την ευαισθησία των ανθρώπων που δεν γνωρίζουν και δεν έχουν τα επιστημονικά κριτήρια για όλες αυτές τις διαδικασίες.
Χρειάζεται, λοιπόν, μία συνεχής ενημέρωση και επαφή με τους εκπροσώπους, με το συντονιστικό και με άλλους ανθρώπους, που μπορούν να την κάνουν αυτοί που λειτουργούν μέσα σε αυτήν τη διαδικασία.
Διερωτώμαι: η Αξιωματική Αντιπολίτευση εμπιστεύεται το δημόσιο και μιλάει πάντα -και νομίζω κι εμείς- για τους ανθρώπους που δίνουν μία μεγάλη μάχη στο ελληνικό δημόσιο ως καταρτισμένοι επιστήμονες. Αυτοί οι άνθρωποι που είναι στο Γενικό Χημείο του Κράτους -αφήστε τα κόμματα- οι οποίοι συμμετέχουν σε όλες τις τηλεδιασκέψεις, δεν θέλουν το καλό της χώρας;",104513,""," ΟΔΥΣΣΕΑΣ ΚΩΝΣΤΑΝΤΙΝΟΠΟΥΛΟΣ",153,"",153
"4882","
"," Μόνο ο ΣΥΡΙΖΑ το θέλει!",104514,""," ΣΟΦΙΑ ΒΟΥΛΤΕΨΗ",39,"",39
"4883","
"," Νομίζω ότι πρέπει να αφήσουμε τη διεθνή κοινότητα, τον ΟΗΕ και να πάμε στο Γενικό Χημείο του Κράτους, το οποίο συμμετέχει. Αυτοί οι άνθρωποι δεν θέλουν το καλό της χώρας τους;
Το κύριο ερώτημα, που το θέτουν όλοι είναι, θα υπάρξει επικοινωνιακή επίθεση από γειτονικές μας -καταλαβαίνω χώρες- που θα λένε «στην περιοχή αυτή καταστρέφονται τα πάντα, έχετε πρόβλημα ρύπανσης» ή οτιδήποτε άλλο. 
Μα, δεν χρειάζεται να γίνει από κανέναν άλλον καμμία άλλη επικοινωνιακή προσπάθεια, αρκεί να άκουγε μόνο τον Κοινοβουλευτικό σας Εκπρόσωπο που μίλησε για νεκρή θάλασσα. Ο Κοινοβουλευτικός Εκπρόσωπος του ΣΥΡΙΖΑ πριν ακόμη φτάσει το πλοίο, λίγο πριν αρχίσει η τουριστική περίοδος, μιλώντας στον περήφανο κρητικό λαό, του λέει ότι θα γίνει νεκρή θάλασσα. Άρα λέει στους τουρίστες, λέει σε όλους «μην πάτε». Δεν το ακούσατε;",104515,""," ΟΔΥΣΣΕΑΣ ΚΩΝΣΤΑΝΤΙΝΟΠΟΥΛΟΣ",153,"",153
"4884","
"," Θα μας μαλώσετε;",104516,""," ΚΩΝΣΤΑΝΤΙΝΟΣ ΔΕΡΜΙΤΖΑΚΗΣ",67,"",67
"4885","
"," Είμαι σίγουρος ότι κανείς εδώ μέσα δεν θέλει να δημιουργηθεί τέτοια κατάσταση. Θα πρέπει, λοιπόν, να είμαστε προσεχτικοί, να βάζουμε τα θέματα στη σειρά και να θέτουμε τις αγωνίες μας. Δεν μπορούμε όμως να μιλάμε από το Βήμα της Βουλής, πιστεύοντας ότι θα κερδίσουμε κάποιο ψηφαλάκι παραπάνω, και να λέμε ότι θα γίνει νεκρή θάλασσα η Μεσόγειος. Οι άνθρωποι στην Ιταλία, στη Μάλτα, στην Κύπρο είναι λιγότερο ευαίσθητοι από εμάς; Δεν θέλω να το πιστέψω. 
Άρα, κύριε Υπουργέ, εμείς πρέπει να κάνουμε όλες αυτές τις διαδικασίες που θα διασφαλίζουν ότι τα πράγματα θα γίνουν με τέτοιον τρόπο για να μην υπάρξει κανένα πρόβλημα.
Πάμε τώρα στο πολιτικό θέμα, γιατί υπάρχει και απευθύνομαι πάλι στους πολίτες και τους φορείς. Υπάρχει παραπληροφόρηση και εδώ και τρία χρόνια η προσπάθεια να χωριστεί ο κόσμος -ο πολιτικός κόσμος και η κοινωνία- στους καλούς και τους κακούς, στους πατριώτες και τους ενδοτικούς, σε κάποιους που θέλουν να πετάγονται τα χημικά στη Μεσόγειο και σε κάποιους άλλους που αγωνιούν. Δεν υπάρχει τέτοιο θέμα.
Θέλω να σας πω ότι εμείς όλοι εδώ στο τέλος αυτής της συζήτησης πρέπει να στείλουμε ένα πραγματικό μήνυμα όχι μόνο στην Ελλάδα, στο εσωτερικό, αλλά και στο εξωτερικό, που να λέει ότι θα έχουμε καθαρές θάλασσες, ότι δεν θα υπάρξει κανένα πρόβλημα, ότι θέλουμε όλοι -και οι Ευρωπαίοι και οι Αμερικάνοι και οι Κινέζοι και οι Ασιάτες- να επισκεφθούν το καλοκαίρι την Κρήτη και γενικά την Ελλάδα, με μεγαλύτερους ρυθμούς -που, όπως φαίνεται, θα ισχύσει- σε σχέση με το περυσινό καλοκαίρι και τα δεκαοκτώ εκατομμύρια που ήρθαν. Άρα αυτό πρέπει να είναι το μήνυμα που πρέπει να στείλουμε προς όλους. 
Και τελειώνω με το εξής, το Αγγλικό Δίκαιο. Εγώ δεν είμαι νομικός, αλλά γιατρός και δεν μπορώ να μιλήσω για το Αγγλικό Δίκαιο. Θυμάμαι όμως κάτι. Εδώ και τρία χρόνια με το Αγγλικό Δίκαιο θα μας έπαιρναν τον Παρθενώνα, τα νησιά, τα λιμάνια, το Υπουργείο Εξωτερικών κ.λπ.. Αφήστε τι λένε. Ήρθε κανείς να μας πάρει τίποτε;",104517,""," ΟΔΥΣΣΕΑΣ ΚΩΝΣΤΑΝΤΙΝΟΠΟΥΛΟΣ",153,"",153
"4886","
"," Όχι, τους τα δώσαμε!",104518,""," ΝΙΚΟΛΑΟΣ ΒΟΥΤΣΗΣ",40,"",40
"4887"," 
"," Όχι μόνο δεν ήρθε, φοβάμαι ότι δεν θέλουμε να αφήσουμε. Ευτυχώς που πήραμε τη μεγάλη απόφαση –και πρέπει να το καταλάβετε και φυσικά πρέπει η Κυβέρνηση να προχωρήσει και να μην κάνει πίσω σε τίποτε- να προχωρήσουμε σε ανάλογες κινήσεις, ώστε να υπάρξει αξιοποίηση χώρων, όπως το Ελληνικό και να έχουμε νέες θέσεις εργασίας.
Ευχαριστώ πολύ.",104519,""," ΟΔΥΣΣΕΑΣ ΚΩΝΣΤΑΝΤΙΝΟΠΟΥΛΟΣ",153,"",153
"4888","
"," Και εμείς ευχαριστούμε.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, είκοσι εννέα μαθητές και μαθήτριες και δύο εκπαιδευτικοί από το Γυμνάσιο του Αριστοτελείου Κολλεγίου Θεσσαλονίκης. 
Η Βουλή τούς καλωσορίζει. 
(Χειροκροτήματα απ’ όλες τις πτέρυγες της Βουλής)
Τον λόγο έχει ο Κοινοβουλευτικός Εκπρόσωπος των Ανεξάρτητων Ελλήνων κ. Επαμεινώνδας Μαριάς.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κυρία Πρόεδρε, κύριε Υπουργέ, κυρίες και κύριοι Βουλευτές, το θέμα που συζητούμε σήμερα είναι πολύ σοβαρό και σημαντικό. 
Μετά τις μαζικές κινητοποιήσεις που έχουν γίνει στην Κρήτη και ιδιαίτερα στο Αρκάδι, μετά τη μεγάλη συζήτηση, αυτήν τη στιγμή -όπως βλέπετε, κύριε Υπουργέ- έχουν έρθει φορείς από την Κρήτη και παρακολουθούν τη συζήτησή μας. Να είστε βέβαιος ότι η συζήτηση παρακολουθείται και στο νησί, αλλά και στην υπόλοιπη Ελλάδα.
Κυρίες και κύριοι συνάδελφοι, ένα θέμα που ξεκίνησε ως ζήτημα περιβαλλοντικό, δηλαδή με ανησυχίες και προβληματισμούς ότι η διαδικασία υδρόλυσης εν πλω είναι επικίνδυνη, έχει μετατραπεί μετά την ουκρανική κρίση σε ένα θέμα άμυνας και ασφάλειας, σε ένα θέμα επικινδυνότητας στο πλαίσιο στρατηγιών επιλογών.
Κι αυτήν τη διάσταση θα αναδείξουμε εδώ, την οποία αναδείξαμε, κύριε Υπουργέ, και με ερώτησή μας στις 10 Μαρτίου, αλλά δυστυχώς ούτε ο κ. Βενιζέλος αλλά ούτε κι εσείς ήρθατε να απαντήσετε. 
Θα σας θέσω, λοιπόν, υπ’ όψιν τα έγγραφα που υπάρχουν αυτήν τη στιγμή στην Ομοσπονδιακή Δημοκρατία της Γερμανίας, γιατί την Τετάρτη -και ίσως το ξέρετε- έγινε μία σημαντική συζήτηση για το αν και υπό ποιες προϋποθέσεις οι Γερμανοί με τη φρεγάτα «AUGSBURG» θα συνοδεύσουν το συγκεκριμένο πλοίο. 
Επομένως να βάλουμε τα πράγματα στη διάστασή τους. Πρώτη παρατήρηση: Το θέμα αυτό όταν στις 10 Ιανουαρίου σε επίκαιρη επερώτηση της ΔΗΜΑΡ για τη νησιωτικότητα το έθεσα εδώ, μου απήντησε η κ. Βούλτεψη ότι δεν ισχύει. Και να φέρετε τα Πρακτικά να δείτε τι μου είπε. Ο δε παριστάμενος Υπουργός Ναυτιλίας δεν είπε τίποτε.",104520,"Chairman","ΠΡΟΕΔΡΕΥΟΥΣΑ",125,"",125
"4889"," 
"," Δεν είπα «δεν ισχύει». Είπα «δεν θα γίνει».
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Ετέθη το θέμα τότε στις 10 Ιανουαρίου από τη δική μας πλευρά και μόνο η Νέα Δημοκρατία απήντησε και μάλιστα χλευαστικά και αρνητικά.",104521,""," ΣΟΦΙΑ ΒΟΥΛΤΕΨΗ",39,"",39
"4890"," 
"," Είπα «δεν θα γίνει».
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Θα τα πείτε μετά ό,τι είναι.",104522,""," ΣΟΦΙΑ ΒΟΥΛΤΕΨΗ",39,"",39
"4891","
"," Δεν έχω μετά. Να μη στρεβλώνετε την κατάσταση. Είπα «δεν θα δεχθούμε».
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Μπορείτε να σταματήσετε τον χρόνο; Δεν είναι δυνατόν. Θα τα ακούσει όλα.",104523,""," ΣΟΦΙΑ ΒΟΥΛΤΕΨΗ",39,"",39
"4892","
"," Ψέματα δεν θέλουμε.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κυρία Πρόεδρε, τι θα γίνει; Να πάρει μετά τον λόγο.",104524,""," ΣΟΦΙΑ ΒΟΥΛΤΕΨΗ",39,"",39
"4893"," 
"," Θα απαντήσετε τώρα; Τι θέλετε να κάνω;
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Να σταματήσουμε τον χρόνο. Ήδη μου έχει φάει μισό λεπτό.",104525,"Chairman","ΠΡΟΕΔΡΕΥΟΥΣΑ",125,"",125
"4894","
"," Συνεχίστε.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Δεύτερον, στις 9 Ιανουαρίου καταθέσαμε ως Ανεξάρτητοι Έλληνες αναφορά για την καταστροφή του χημικού οπλοστασίου. 
Στις 22 Ιανουαρίου εξηγήσαμε ότι το «CAPE RAY» είναι ακατάλληλο. Είναι πλοίο τριάντα έξι ετών, δεν διαθέτει εγκάρσια διαφράγματα και είναι προβληματικό. Στις 22 Ιανουαρίου καταθέσαμε νέα αναφορά για τη μεταφορά των χημικών της Συρίας. Στις 28 Ιανουαρίου, επειδή κανείς δεν ασχολείτο, το θέμα τέθηκε στο Συμβούλιο της Ευρώπης.
Επειδή δεν κάνατε καμμία παρέμβαση στο διεθνές πεδίο, στις 26 Φεβρουαρίου που ήμουν στη Μάλτα με αποστολή του Συμβουλίου της Ευρώπης συναντήθηκα με αντίστοιχους οργανισμούς, οι οποίοι είναι αρμόδιοι γι’ αυτά τα θέματα και θέσαμε τα ζητήματα. Μέχρι τότε δεν είχατε κάνει τίποτα στο διεθνές πεδίο. 
Όταν ήρθε ο κ. Βενιζέλος στην επιτροπή και μας μίλησε στις 26 Φεβρουαρίου του ζητήσαμε να κάνει παρέμβαση. Στις 28 Φεβρουαρίου είχαμε την ευκαιρία να θέσουμε το ζήτημα στην Κοινοβουλευτική Συνέλευση της Μεσογείου, στην PAM. Είχαμε την ευκαιρία να θέσουμε το θέμα σε αυτούς που είναι αρμόδιοι, στην REMPEC, στο Περιφερειακό Κέντρο Καταπολέμησης Εκτάκτων Περιστατικών Θαλάσσιας Μόλυνσης -ούτε εκεί πήγατε- και μου είπε εκεί ο Γενικός Διευθυντής ότι από όλα τα κράτη μόνο η Δανία πήγε εκεί και ενδιαφέρθηκε.
(Στο σημείο αυτό την Προεδρική Έδρα καταλαμβάνει ο A΄ Αντιπρόεδρος της Βουλής κ. ΙΩΑΝΝΗΣ ΤΡΑΓΑΚΗΣ )",104526,"Chairman","ΠΡΟΕΔΡΕΥΟΥΣΑ",125,"",125
"4895","
"," Πιο ήρεμα. Είναι δυνατή η φωνή.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Είναι δυνατή, αλλά δεν πειράζει, κύριε Πρόεδρε.
Το επόμενο ήταν στις 7 Μαρτίου η διαμαρτυρία της Βιάννου.
Υποβάλαμε λοιπόν, κύριε Υπουργέ -κι εκεί είναι το πρόβλημα- στις 10 Μαρτίου μία ερώτηση και είπαμε ότι αυτή η επιχείρηση που εμφανίστηκε ως επιχείρηση όλης της διεθνούς κοινότητας, μετά τη ρήξη Ρωσίας και Ηνωμένων Πολιτειών για την ουκρανική κρίση, μετετράπη πλέον σε μία επιχείρηση του ΝΑΤΟ και των Ηνωμένων Πολιτειών.
Με δήλωση του κ. Ράσμουσεν αποκλείστηκαν οι Ρώσοι από οποιαδήποτε συμμετοχή στο εγχείρημα. Απαγορεύτηκε στα καράβια τους να συνοδεύσουν. Ταυτόχρονα, αποκλείστηκαν στην πράξη και οι Κινέζοι και μετετράπη σε μία δράση των Ηνωμένων Πολιτειών.
Και είπαμε στην ερώτησή μας στις 10 Μαρτίου -που δεν ήρθατε να απαντήσετε- ότι εν όψει της κρίσης, εν όψει του ότι για να γίνει η υδρόλυση χρειάζονται τουλάχιστον ενενήντα μέρες και θα έχεις ένα καράβι φορτωμένο με χημικά ενενήντα μέρες που μπορεί να αποτελεί και στόχο στη φάση μίας κρίσης και εν όψει του ότι τα αμερικανικά πλοία έχουν φύγει πλέον κι έχουν πάει στη Μαύρη Θάλασσα, αποφασίστηκε αυτό για λόγους ασφαλείας. Και ίσως μερικοί δεν κατάλαβαν ότι όταν είπε «ασφαλείας» και «το υποβρύχιο» δεν εννοεί ότι το καράβι είναι χαλασμένο και μπορεί να βυθιστεί, αλλά πώς θα προφυλαχθεί το σκάφος αυτό από ενδεχόμενη επίθεση.
Καταθέτω λοιπόν στα Πρακτικά της Βουλής μία επιστολή που υπάρχει από το Υπουργείο Άμυνας της Γερμανίας της 9ης Απριλίου, δηλαδή μεταγενέστερη της ερώτησης που κάναμε, για να δείτε ότι ούτε καν ήρθατε να μας απαντήσετε. 
Λέει ότι στην επιχείρηση του «CAPE RAY» θα συνοδεύεται από ένα υποβρύχιο ελληνικό, ενώ ο κ. Βενιζέλος, απαντώντας στις 27 Μαρτίου στους φορείς, είπε ότι ζητήθηκε η συμμετοχή στην επιχείρηση πλοίου, το οποίο θα ακολουθεί, δηλαδή απλά θα παρακολουθεί.
Όχι. Πηγαίνετε εκεί, γιατί υπάρχουν θέματα άμυνας και ασφάλειας.
Θα βρίσκονται βελγική φρεγάτα, λοιπόν, αμερικανική φρεγάτα, γερμανική φρεγάτα, ενώ Ιταλία, Βρετανία, Τουρκία θα δουν τι θα κάνουν.
Επιπλέον, πρέπει να μας απαντήσετε στην απόφαση της γερμανικής Βουλής την Τετάρτη το βράδυ, όπου αποφασίστηκε να συνοδεύσει το «CAPE RAY» η συγκεκριμένη φρεγάτα. Ξέρετε ότι υπάρχει εντολή να πάει η γερμανική συνοδεία όχι μόνο στη Μεσόγειο, αλλά να συνοδεύσει και να υπάρχει επιχείρηση στον βόρειο Ατλαντικό και εκείθεν; Αυτό σημαίνει τι; Ότι ακόμη και οι Γερμανοί, όπως και πάρα πολλοί άλλοι, προβληματίζονται ότι ενδεχόμενα η επιχείρηση θα γίνει και εκτός.
(Στο σημείο αυτό ο Βουλευτής κ. Επαμεινώνδας (Νότης) Μαριάς καταθέτει για τα Πρακτικά την προαναφερθείσα επιστολή, η οποία βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Αυτά, λοιπόν, είναι θέματα στα οποία θέλουμε να μας απαντήσετε. Την Τετάρτη το βράδυ συζητήθηκαν και ψηφίστηκαν στη γερμανική Βουλή και η μόνη πολιτική δύναμη- η πλειοψηφία της- που το καταψήφισε ήταν το κόμμα Die Linke. Όλοι οι υπόλοιποι ψήφισαν να γίνει αυτή η διαδικασία.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Άρα λοιπόν -για να κλείνουμε- εδώ το θέμα δεν είναι μόνο ότι έχει μια τεράστια οικολογική και περιβαλλοντική διάσταση, αλλά πλέον το καράβι αυτό είναι στόχος στη σύγκρουση Ηνωμένων Πολιτειών-Ρωσίας εν όψει της ουκρανικής κρίσης, είναι στόχος και γι’ αυτό συνοδεύεται και φυλάσσεται από καράβια του ΝΑΤΟ. Αυτή, λοιπόν, είναι η νέα διάσταση. Σας τη θέσαμε από τις 10 Μαρτίου και σας είπαμε να δράσετε σε αυτή την κατεύθυνση. Γι’ αυτό υπάρχει ένας επιπλέον λόγος να ακυρωθεί η υδρόλυση εντός της Μεσογείου. Είναι λόγοι άμυνας και ασφάλειας και πρέπει τα πράγματα να πάνε να γίνουν αλλού, σε απόμακρο και ακατοίκητο μέρος του πλανήτη και να τα χρεωθούν αυτοί που πούλησαν τα χημικά και εισέπραξαν.",104527,"Chairman","ΠΡΟΕΔΡΕΥΩΝ",275,"",275
"4896","
"," Ολοκληρώστε, παρακαλώ.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Τελειώνω, κύριε Πρόεδρε.
Διότι το τέλος του αποτελέσματος της υδρόλυσης θα πάει σε μια γερμανική επιχείρηση την οποία γνωρίζουν και οι ίδιοι οι Γερμανοί.",104528,"Chairman","ΠΡΟΕΔΡΕΥΩΝ",275,"",275
"4897","
"," Ευχαριστούμε.",104529,"Chairman","ΠΡΟΕΔΡΕΥΩΝ",275,"",275
"4898","
"," Κύριε Πρόεδρε, μπορώ να πω κάτι, να δώσω μια διευκρίνιση επί προσωπικού;",104530,""," ΣΟΦΙΑ ΒΟΥΛΤΕΨΗ",39,"",39
"4899","
"," Ορίστε, δικαιούστε για ένα λεπτό τον λόγο να μας πείτε αν υπάρχει προσωπικό. Δεν ήμουν παρών.",104531,"Chairman","ΠΡΟΕΔΡΕΥΩΝ",275,"",275
"4900","
"," Υπήρξε, αλλά λείπατε.",104532,""," ΑΘΑΝΑΣΙΟΣ ΜΠΟΥΡΑΣ",201,"",201
"4901","
"," Εντάξει. Θα κρίνουμε.",104533,"Chairman","ΠΡΟΕΔΡΕΥΩΝ",275,"",275
"4902","
"," Απλά -δεν έχω τίποτα με τον συνάδελφο, προς Θεού!- επειδή ο συνάδελφος είπε ότι την πρώτη μέρα που ετέθη το θέμα εδώ, εγώ το χλεύασα και λίγο περίπου το υποβάθμισα, θέλω να διευκρινίσω και να πω ότι υπάρχει στα Πρακτικά ότι πρώτη -έτυχε, δεν θέλω να πάρω την πρωτιά- δήλωσα ότι δεν πρόκειται να δεχθούμε απόρριψη χημικών στη Μεσόγειο και στην περιοχή της Κρήτης και αυτό είναι δημοσιευμένο και από το Αθηναϊκό Πρακτορείο, αλλά και από όλους τους ιστότοπους και τα blogs της Κρήτης, που το αναπαρήγαγαν την ίδια μέρα. Αυτό ήθελα να πω.
Ευχαριστώ.",104534,""," ΣΟΦΙΑ ΒΟΥΛΤΕΨΗ",39,"",39
"4903","
"," Ωραία. Άρα, λοιπόν, δεν υπάρχει θέμα, ήταν μια διευκρίνιση.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, παρακαλώ να μου δώσετε τον λόγο επί προσωπικού, γιατί αναφέρθηκε σε μένα.",104535,"Chairman","ΠΡΟΕΔΡΕΥΩΝ",275,"",275
"4904","
"," Όχι, μια διευκρίνιση έκανε. Δεν υπάρχουν προσωπικά.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Αναφέρθηκε σε μένα, απαντώντας και εγώ σε τριάντα δευτερόλεπτα…",104536,"Chairman","ΠΡΟΕΔΡΕΥΩΝ",275,"",275
"4905","
"," Δεν αναφέρθηκε σε εσάς. Παρακαλώ!
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Τριάντα δευτερόλεπτα, κύριε Πρόεδρε, για να απαντήσω…",104537,"Chairman","ΠΡΟΕΔΡΕΥΩΝ",275,"",275
"4906","
"," Να απαντήσετε; Σε τι; Στην απάντηση; Τότε θα απαντήσει στην απάντηση.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Θα είναι τέτοια η απάντηση που δεν θα χρειαστεί.",104538,"Chairman","ΠΡΟΕΔΡΕΥΩΝ",275,"",275
"4907","
"," Σας παρακαλώ!
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, αναφέρθηκα και θα μοιράσω τα Πρακτικά πλήρη, όχι αυτά που αναδημοσιεύτηκαν μόνο, όπου υποβάθμισε σαφέστατα την καταγγελία…",104539,"Chairman","ΠΡΟΕΔΡΕΥΩΝ",275,"",275
"4908","
"," Καλά, εντάξει, κατά τη δική σας άποψη. Η κ. Βούλτεψη…
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Δεσμεύομαι ότι θα δημοσιεύσω όλο το κείμενο και με τους χαρακτηρισμούς που κάνατε κατά την παρέμβαση.",104540,"Chairman","ΠΡΟΕΔΡΕΥΩΝ",275,"",275
"4909","
"," Εννοείται. Φυσικά την υποβάθμισα και…",104541,""," ΣΟΦΙΑ ΒΟΥΛΤΕΨΗ",39,"",39
"4910","
"," Κυρία Βούλτεψη, κατά τη δική του άποψη…",104542,"Chairman","ΠΡΟΕΔΡΕΥΩΝ",275,"",275
"4911","
"," Είναι και δικό μας θέμα να προστατέψουμε την Κρήτη.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Μπράβο! Γι’ αυτό φτάσαμε εδώ, επειδή το υποβαθμίσατε.",104543,""," ΣΟΦΙΑ ΒΟΥΛΤΕΨΗ",39,"",39
"4912","
"," Η Κρήτη είναι και δικό μας θέμα.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Και το υποβαθμίσατε…",104544,""," ΣΟΦΙΑ ΒΟΥΛΤΕΨΗ",39,"",39
"4913","
"," Παρακαλώ! Παρακαλώ!",104545,"Chairman","ΠΡΟΕΔΡΕΥΩΝ",275,"",275
"4914","
"," Μην κάνετε παραστάσεις.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Παραστάσεις κάνετε εσείς.",104546,""," ΣΟΦΙΑ ΒΟΥΛΤΕΨΗ",39,"",39
"4915","
"," Παρακαλώ, κυρία Βούλτεψη και κύριε Μαριά.
Κυρία Γιαννακάκη, έχετε τον λόγο για έξι λεπτά.",104547,"Chairman","ΠΡΟΕΔΡΕΥΩΝ",275,"",275
"4916","
"," Ευχαριστώ πολύ, κύριε Πρόεδρε.
Κύριε Υπουργέ, κυρίες και κύριοι Βουλευτές, κατ’ αρχάς, πρέπει να πούμε το εξής. Εγώ άναυδη άκουσα την Κοινοβουλευτική Εκπρόσωπο της Νέας Δημοκρατίας να αναφέρεται στο τι γίνεται επί δεκαετίες από τη μαφία, η οποία χύνει χημικά και τα θάβει στη Μεσόγειο.
Οφείλω, βέβαια, να ομολογήσω ότι δεν είναι η πρώτη φορά που το ακούω. Έχω ακούσει άλλες δύο φορές το ίδιο «επιχείρημα» -εντός εισαγωγικών- από τον Υπουργό Εξωτερικών και Αντιπρόεδρο της Κυβέρνησης και στο Εθνικό Συμβούλιο Εξωτερικής Πολιτικής και στην αρμόδια επιτροπή της Βουλής, όπου είχαμε ενημέρωση. 
Ερωτώ, λοιπόν, το εξής: Είναι αυτό επιχείρημα; Είναι επίσημο κράτος η μαφία; Να ξεκινήσουμε και συνομιλίες τότε μαζί της.",104548,""," ΜΑΡΙΑ ΓΙΑΝΝΑΚΑΚΗ",54,"",54
"4917","
"," Δεν καταλάβατε. Δεν είναι επιχείρημα.",104549,""," ΣΟΦΙΑ ΒΟΥΛΤΕΨΗ",39,"",39
"4918","
"," Κατάλαβα πάρα πολύ καλά.",104550,""," ΜΑΡΙΑ ΓΙΑΝΝΑΚΑΚΗ",54,"",54
"4919","
"," Άλλο επιχείρημα ήταν. Τα μπερδεύετε.",104551,""," ΣΟΦΙΑ ΒΟΥΛΤΕΨΗ",39,"",39
"4920","
"," Κατάλαβα πάρα πολύ καλά.",104552,""," ΜΑΡΙΑ ΓΙΑΝΝΑΚΑΚΗ",54,"",54
"4921","
"," Κυρία Γιαννακάκη, μπορείτε, σας παρακαλώ, να μπείτε στην τοποθέτησή σας;",104553,"Chairman","ΠΡΟΕΔΡΕΥΩΝ",275,"",275
"4922","
"," Τοποθέτησή μου είναι, κύριε Πρόεδρε.",104554,""," ΜΑΡΙΑ ΓΙΑΝΝΑΚΑΚΗ",54,"",54
"4923","
"," Στην τοποθέτησή σας δεν αντιδικείτε.
Ορίστε, συνεχίστε.",104555,"Chairman","ΠΡΟΕΔΡΕΥΩΝ",275,"",275
"4924","
"," Αυτή είναι η τοποθέτησή μου…",104556,""," ΜΑΡΙΑ ΓΙΑΝΝΑΚΑΚΗ",54,"",54
"4925","
"," Να μην αντιδικείτε.",104557,"Chairman","ΠΡΟΕΔΡΕΥΩΝ",275,"",275
"4926","
"," …και θα κριθώ γι’ αυτήν.",104558,""," ΜΑΡΙΑ ΓΙΑΝΝΑΚΑΚΗ",54,"",54
"4927","
"," Συνεχίστε, σας παρακαλώ.",104559,"Chairman","ΠΡΟΕΔΡΕΥΩΝ",275,"",275
"4928","
"," Επίσης, ενημερώνω ότι οι μαφιόζικες μέθοδοι δεν συνδέονται με συγκεκριμένες γεωγραφικές περιοχές. Αυτό είναι μία αντίληψη, η οποία παραπέμπει σε άλλες θεάσεις της ζωής.
Από εκεί και πέρα, κύριε Υπουργέ, επειδή γνωριζόμαστε αρκετά καλά, το μόνο για το οποίο δεν μπορείτε να με κατηγορήσετε είναι για κακοπιστία. Υπάρχουν μερικά ερωτήματα, τα οποία έχουν μείνει αναπάντητα. Νομίζω ότι η επιλογή του να γίνει η καταστροφή των χημικών σε διεθνή ύδατα δεν μπορεί να είναι τυχαία με την έννοια ότι τα διεθνή ύδατα διασφαλίζουν τη μη κάλυψη από το Διεθνές Δίκαιο για τα ζητήματα της θάλασσας. Έτσι, δυστυχώς, καθίσταται μία θαλάσσια περιοχή ελεύθερης ζώνης. Όμως, ελεύθερης ζώνης από τι; Καθίσταται ελεύθερης ζώνης από τον δημοκρατικό έλεγχο και από περιορισμούς περιβαλλοντικούς και κοινωνικούς.
Είπατε στην τοποθέτησή σας ότι η συγκεκριμένη μέθοδος και καταστροφή θα γίνει εγγύτερα σε άλλες χώρες της Μεσογείου απ’ ό,τι θα γίνει στην Ελλάδα και την Κρήτη.
Τώρα, πραγματικά, επιτρέψτε μου να σας πω ότι υποτιμάτε τον εαυτό σας με αυτό που λέτε. Η Μεσόγειος είναι μία θάλασσα η οποία είναι κοινή. Δεν μπορεί κάποιος να πει ότι αν συμβεί κάποιο ατύχημα –το οποίο φαντάζομαι ότι όλοι απευχόμεθα με όλη τη δύναμη της ψυχής μας- αυτό θα επηρεάσει περισσότερο την Ιταλία απ’ ό,τι θα επηρεάσει την Ελλάδα ή την Αλβανία.
Επίσης, δεν απαντήθηκε το ερώτημα γιατί επελέγη τελικά ένα τόσο παλαιό πλοίο, ένα πλοίο το οποίο ανήκει στον αμερικανικό στόλο και του οποίου αποστολή είναι να μεταφέρει στρατιωτικό εξοπλισμό. Από εκεί και πέρα, πρώτον, είναι πάρα πολύ ευάλωτο και σε πυρκαγιές, αλλά και σε εισροή υδάτων και ήδη εδώ και έξι χρόνια τουλάχιστον, απ’ ό,τι λέει η διεθνής βιβλιογραφία –γιατί, φυσικά, εγώ δεν είμαι ειδικός- θα έπρεπε να έχει πάει για διάλυση.
Μας είπατε, λοιπόν, ότι έχει γίνει πλήρης ανακαίνιση. Γνωρίζετε, όμως, καλύτερα από εμένα ότι σ’ αυτές τις περιπτώσεις δεν διασφαλίζεται καν το αξιόπλοο, πόσω μάλλον το να γίνει μία τόσο δύσκολη διαδικασία, η οποία για πρώτη φορά –και σ’ αυτό νομίζω ότι συμφωνήσαμε όλοι- δοκιμάζεται εν πλω και είναι σε πειραματικό και πιλοτικό στάδιο. Μάλιστα, η ανάπτυξη αυτού του σχεδίου που ήταν όμως για καταστροφή στη στεριά, τελείωσε πέρυσι το καλοκαίρι και η επιστημονική κοινότητα δεν έχει ακόμα καταλήξει σε ασφαλή αποτελέσματα.
Επίσης, η ικανότητα αυτού του συστήματος είναι να επεξεργάζεται –επαναλαμβάνω, επί εδάφους- συνεχώς και με ασφάλεια πεντακόσιους έως εξακόσιους τόνους τοξικών ουσιών και αυτό ακόμα δεν έχει αποδειχθεί ούτε καν επί εδάφους, πόσω μάλλον εν πλω που είναι μία εντελώς νέα διαδικασία, η οποία θα δοκιμαστεί τώρα σ’ αυτήν την περίπτωση.
Επίσης, μας είπατε ότι καμμία χώρα δεν μας ακολούθησε, όταν εμείς προτείναμε να γίνει εκτός Μεσογείου στην ανοιχτή θάλασσα και απ’ ό,τι μαθαίνουμε, έξω από τις Αζόρες. Μαθαίνουμε από το διεθνή Τύπο ότι αυτό το είχε δεχθεί η Πορτογαλία. 
Ξέρετε ποια είναι η απάντηση. Δεν το δέχθηκε καμμία χώρα, γιατί όλες συμφωνούν –και νομίζω ότι συμφωνούμε κι εμείς- για το πόσο επικίνδυνο είναι να πλέει ένα τέτοιο πλοίο και να μεταφέρει τα τοξικά για μεγάλο χρονικό διάστημα. Προσπάθησαν, λοιπόν, αυτή η διαδικασία να συμπτυχθεί όσο το δυνατόν περισσότερο, προκειμένου να μην πλέει στη θάλασσα.
Επίσης, θα συμφωνήσω μαζί σας ότι αυτή η απόφαση καταστροφής –το τονίζω- των χημικών υπαγορεύθηκε από το Συμβούλιο Ασφαλείας των Ηνωμένων Εθνών και όχι από σκοτεινές και ανεξιχνίαστες δυνάμεις.
Όμως, η απόφαση αφορά στην καταστροφή, δεν λέει ούτε το πώς ούτε το πού, κυρίως. Και εδώ πέρα αναρωτιέμαι και θα ήθελα μία απάντηση για το αν πραγματικά εξαντλήθηκαν όλες οι δυνατότητες, προκειμένου να υπάρξει μία άλλη λύση.
Σας ευχαριστώ πολύ.",104560,""," ΜΑΡΙΑ ΓΙΑΝΝΑΚΑΚΗ",54,"",54
"4929","
"," Ευχαριστούμε πολύ, κυρία συνάδελφε.
Τον λόγο έχει ο κ. Χαλβατζής.",104561,"Chairman","ΠΡΟΕΔΡΕΥΩΝ",275,"",275
"4930","
"," Ευχαριστώ, κύριε Πρόεδρε.
Θέλω να ξεκινήσω από ένα σχόλιο, επειδή ειπώθηκαν πάρα πολλά πέρα από την επερώτηση. Ειπώθηκε λόγου χάριν από την Κοινοβουλευτική Εκπρόσωπο της Νέα Δημοκρατίας ότι από προχθές το μνημόνιο έφυγε. Θέλουμε να τονίσουμε ότι η εφαρμοζόμενη πολιτική εδώ και αρκετά χρόνια έφερε ερείπια, τα οποία παραμένουν. 
Οι μειώσεις μισθών και συντάξεων των τεσσάρων τελευταίων χρόνων παραμένουν και συνεχίζονται. Η κατάργηση κοινωνικών επιδομάτων θερίζει. Η δραστική μείωση των κρατικών δαπανών στην υγεία, την πρόνοια, την παιδεία συνεχίζεται. Η πλήρης ανατροπή των εργασιακών σχέσεων είναι, δυστυχώς, μια σκληρή πραγματικότητα. Επίσης, η εξαθλίωση του ενάμισι εκατομμυρίου ανέργων είναι πράγματι μια θλιβερή πραγματικότητα, καθώς και το γεγονός ότι δυόμισι περίπου εκατομμύρια είναι ανασφάλιστοι. 
Και όλα αυτά δεν είναι αποτελέσματα τυχαία, ούτε είναι το μνημόνιο. Είναι η λειτουργία του καπιταλιστικού δρόμου ανάπτυξης που εφαρμόζεται τουλάχιστον τα τελευταία σαράντα χρόνια και σήμερα επιδιώκει να ξεπεράσει την οικονομική καπιταλιστική κρίση, φορτώνοντας τα βάρη στις πλάτες της εργατικής τάξης και όλων των εργαζομένων για να εξασφαλιστεί η κερδοφορία των βιομηχάνων, των τραπεζών, των εφοπλιστών και άλλων μεγάλων επιχειρηματικών ομίλων.
Τώρα, σ’ ότι αφορά στην επερώτηση, ο Αντιπρόεδρος της Κυβέρνησης και Υπουργός  Εξωτερικών κ. Βενιζέλος στην απάντησή του με ημερομηνία 7-2-2014 σε ερώτηση των Βουλευτών του ΚΚΕ κ. Παφίλη και κυρίας Κανέλλη από 15-1-2014 προσπαθεί να καθησυχάσει ή και να διασκεδάσει την ανησυχία που υπάρχει, όχι μόνο στην Κρήτη και στους κατοίκους της, αλλά γενικότερα στον ελληνικό λαό και τους εργαζομένους. Πρόκειται για ανησυχία που σχετίζεται με τη συνδρομή της χώρας μας στην επιχείρηση καταστροφής των χημικών όπλων της Συρίας στη θάλασσα της Μεσογείου. Η ανησυχία βέβαια αυτή μεταφράζεται σε αγώνες, σε κινητοποιήσεις των εργαζομένων και της νεολαίας στην Κρήτη, τις οποίες το Κομμουνιστικό Κόμμα Ελλάδας στηρίζει. 
Αντίστοιχη απάντηση έδωσε και η Ύπατη Αρμοστής της Ευρωπαϊκής Ένωσης κ. Κάθριν Άστον, όταν υποβλήθηκε ερώτημα από τους Ευρωβουλευτές του Κομμουνιστικού Κόμματος Ελλάδας.
Ωστόσο, τα δημοσιεύματα επιμένουν ότι η εξουδετέρωση των χημικών της Συρίας πρόκειται να γίνει στη θαλάσσια περιοχή ανάμεσα στην Ιταλία, στην Κρήτη και στη Μάλτα. Είναι φανερό ότι μεγαλώνουν οι ανησυχίες, γιατί οι επιπτώσεις θα είναι σοβαρότατες και στο περιβάλλον και σε ανθρώπους από την καταστροφή των χημικών σε μια κλειστή θάλασσα όπως είναι η Μεσόγειος. Περί αυτού δεν πρέπει να υπάρχει καμμία αμφιβολία. 
Θα χαρακτηρίζαμε αυτήν την ενέργεια σαν έναν ακόμα κρίκο στην αλυσίδα των ιμπεριαλιστικών εγκλημάτων των συγκεκριμένων κέντρων, των ΗΠΑ, του ΝΑΤΟ, της Ευρωπαϊκής Ένωσης, μετά την επέμβαση αυτών των δυνάμεων στη Συρία και στη στήριξη των λεγόμενων αντικαθεστωτικών.
Το Κομμουνιστικό Κόμμα Ελλάδας δεν παίρνει στην πλάτη του το καθεστώς της Συρίας. Αλίμονο! Ωστόσο, θεωρούμε ότι το πρόβλημα θα το λύσει ο συριακός λαός και όχι οι ιμπεριαλιστικές επεμβάσεις. Αυτό το χαρακτήρα δίνουμε στην ενέργεια, στην προσπάθειά τους να απορρίψουν τα χημικά της Συρίας στη Μεσόγειο και πιο συγκεκριμένα σε αυτήν την περιοχή που αναφέραμε.
Και ανησυχούμε ιδιαίτερα, γιατί οι δηλώσεις εδώ στη Βουλή στις 3-2-2014 και του κυρίου Υφυπουργού Εξωτερικών ήταν και γενικές και ασαφείς. Είχε πει τότε ότι ως Κυβέρνηση, έχουμε μεταφέρει τις ανησυχίες μας όσον αφορά τον οριστικό τρόπο καταστροφής των χημικών όπλων και προς τις Ηνωμένες Πολιτείες της Αμερικής. Επίσης, διατύπωσε και κάποιες ευχές, δηλαδή ότι πρέπει να ληφθούν όλα τα απαραίτητα μέτρα, ώστε αυτή η διαδικασία καταστροφής να μην οδηγήσει σε άλλους κινδύνους. Όλοι καταλαβαίνουν ότι υπάρχουν κίνδυνοι.
(Στο σημείο αυτό κτυπάει προειδοποιητικά το κουδούνι λήξεως του χρόνου ομιλίας του κυρίου Βουλευτή)
Εμείς θεωρούμε ότι δεν πρέπει να γίνει καμμία καταστροφή των επικίνδυνων χημικών της Συρίας στη θαλάσσια περιοχή της Μεσογείου και γενικά να αποκλειστεί κάθε μέθοδος που είναι καταστροφική για το περιβάλλον. 
Και με τη σημερινή ευκαιρία υπογραμμίζουμε την επιτακτική ανάγκη να απεμπλακεί, κύριε Υπουργέ, η χώρα μας από τους ιμπεριαλιαστικούς σχεδιασμούς και τις επεμβάσεις, γιατί αυτές οι επεμβάσεις έχουν ως αποτέλεσμα την καταστροφή χωρών, τη δολοφονία λαών και την καταστροφή του περιβάλλοντος. 
Κύριε Υπουργέ, η Κυβέρνηση έχει σοβαρή ευθύνη για την εξέλιξη αυτή -όχι βέβαια ότι είναι δική της υπόθεση, αλίμονο. Έχει ευθύνη με την έννοια ότι δεν αντιδρά ουσιαστικά σε αυτήν τη δράση των ιμπεριαλιστικών δυνάμεων των ΗΠΑ και της Ευρωπαϊκής Ένωσης, που είναι γνωστό ότι περιφρονούν την ανθρώπινη ζωή και καταστρέφουν το περιβάλλον. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Τελειώνω, κύριε Πρόεδρε. 
Και βέβαια έχουν τουλάχιστον, αυταπάτες όσοι υποστηρίζουν τον ευρωμονόδρομο στην πορεία της Ευρωπαϊκής Ένωσης -μέσα σε αυτούς είναι και ο ΣΥΡΙΖΑ- που θεωρούν ότι η Ευρωπαϊκή Ένωση μπορεί να έχει και ευαισθησίες. Καμμία ευαισθησία δεν έχουν οι ιμπεριαλιστικές δυνάμεις. 
Το Κομμουνιστικό Κόμμα Ελλάδας θα συνεχίζει να στηρίζει τις κινητοποιήσεις, τους αγώνες των εργαζομένων και της νεολαίας της Κρήτης και κάθε περιοχής της χώρας ενάντια και σε αυτό το προγραμματισμένο πλέον, έγκλημα των ιμπεριαλιστών. Αλλά θα συνεχίσουμε και τον αγώνα για να κλείσει τώρα η βάση της Σούδας, που εκτός των άλλων συνιστά μόνιμο κίνδυνο για τη χώρα μας.
Σας ευχαριστώ, κύριε Πρόεδρε.",104562,""," ΣΠΥΡΙΔΩΝ ΧΑΛΒΑΤΖΗΣ",289,"",289
"4931","
"," Και εμείς σας ευχαριστούμε, κύριε Χαλβατζή.
Τον λόγο έχει εκπρόσωπος των Ανεξάρτητων Δημοκρατικών Βουλευτών κ. Οδυσσέας Βουδούρης για έξι λεπτά.
Κύριε Βουδούρη, θα ανεβείτε στο Βήμα; 
ΟΔΥΣΣΕΑΣ ΒΟΥΔΟΥΡΗΣ: Μάλιστα.",104563,"Chairman","ΠΡΟΕΔΡΕΥΩΝ",275,"",275
"4932"," 
"," Θα ήθελα να υπενθυμίσω στους κυρίους συναδέλφους ότι το Βήμα είναι για ομιλίες των οκτώ λεπτών, αλλά μιας και κάναμε την αρχή …
ΟΔΥΣΣΕΑΣ ΒΟΥΔΟΥΡΗΣ: Κύριε Πρόεδρε, κύριε Υπουργέ, αγαπητοί συνάδελφοι, να υπενθυμίσουμε κατ’ αρχάς ορισμένα στοιχεία. 
Γνωρίζουμε πλέον ότι τον Σεπτέμβριο του 2013 το Συμβούλιο Ασφαλείας του ΟΗΕ πήρε αυτήν την ομόφωνη απόφαση για την καταστροφή των χημικών όπλων της Συρίας και μετά ακολούθησε μία σειρά από αρνήσεις για την ανάληψη αυτής της καταστροφής αρχικά από την Αλβανία, μετά από το Βέλγιο, τη  Γερμανία, τη Νορβηγία και έτσι καταλήξαμε στην εναλλακτική μέθοδο της υδρόλυσης. 
Πριν ενάμιση με δύο μήνες περίπου, στις 18 Φεβρουαρίου του 2014, η Ευρωπαϊκή Ένωση επισήμως παραδέχθηκε ότι κατόπιν αυτών των αρνήσεων, έχει παρθεί η απόφαση να εκτελεστεί η καταστροφή αυτή με υδρόλυση στην περιοχή νότια της Κρήτης και αυτή η καταστροφή αφορά είκοσι τόνους αερίου μουστάρδας, περίπου χίλιους τόνους προδρόμων ουσιών και περίπου επτακόσιους τόνους αερίου σαρίν. Ο καθένας γνωρίζει βέβαια -και ειπώθηκε και από τους προηγούμενους ομιλητές- ότι η Μεσόγειος είναι μία μικρή θάλασσα, η οποία ήδη επιβαρύνεται από τη βιομηχανική δραστηριότητα και από τα παράκτια αστικά κέντρα. 
Επίσης, υπάρχει αυτό το θέμα με την παράνομη βύθιση αυτών των πλοίων, όπου εμπλέκεται και η μαφία. Είναι γεγονότα όλα αυτά. Έχουμε μάθει ότι αυτό το πλοίο, το οποίο αναλαμβάνει αυτήν την αποστολή, είναι ένα πλοίο υπέργηρο, η καλή λειτουργία του οποίου συνεπώς εξαρτάται από τις καιρικές συνθήκες, που είναι πάντα αβέβαιες. Αλλά το πιο σημαντικό είναι ότι αυτό το πλοίο είναι μονοπύθμενο και συνεπώς είναι εξαιρετικά ευάλωτο σε οποιαδήποτε αβαρία, ακόμα και στο να βυθιστεί. 
Να σημειώσουμε σχετικά με αυτό το θέμα ότι από το 2002 η Ευρωπαϊκή Ένωση απαγορεύει τη μεταφορά πετρελαιοειδών με μονοπύθμενα πλοία και προφανώς, πόσω μάλλον, για τοξικές επικίνδυνες χημικές ουσίες. 
Τέλος,  πάρα πολύ σημαντικό είναι επίσης το αέριο σαρίν που φαίνεται ότι είναι και ο μεγαλύτερος όγκος των χημικών που προέρχονται από τη Συρία. Γνωρίζουμε ότι είναι μία φωσφορούχος οργανική ένωση, η υδρόλυση της οποίας είναι εξαιρετικά αβέβαιη, αναποτελεσματική, διότι διασπάται και παράγεται υδροφθορικό οξύ και βέβαια τίθεται το ερώτημα τι θα γίνει αυτό το υδροφθορικό οξύ. Ειπώθηκε ότι δεν θα διαχυθεί τίποτα στη θάλασσα, αλλά τέτοιες διαβεβαιώσεις, προφανώς, δεν πείθουν. 
Τα ερωτήματα τα οποία μένουν αναπάντητα είναι γιατί όλες αυτές οι χώρες, η Αλβανία, το Βέλγιο, η Γερμανία, η Νορβηγία, διαδοχικά αρνήθηκαν. Πώς γίνεται και δρομολογούμε μία τέτοια αποστολή, παραβιάζοντας τις διεθνείς συνθήκες της MARPOL, τις διεθνείς συνθήκες για την πρόληψη της ρύπανσης από πλοία, που όπως πρέπει να γνωρίζουμε ρητά απαγορεύουν την απόρριψη τοξικών ουσιών στη Μεσόγειο. Βέβαια παραμένει αναπάντητο και το ερώτημα πώς θα γίνει πραγματικά με ασφάλεια αυτή η υδρόλυση, γιατί γίνεται σε μία κλειστή θάλασσα σαν τη Μεσόγειο και δεν γίνεται σε μεγάλους ωκεανούς. Αυτά τα ερωτήματα δεν έχουν απαντηθεί, παραμένουν. 
Θα μου επιτρέψετε να θέσω αυτό το πρόβλημα σε ένα γενικότερο πλαίσιο, με αφορμή την αναφορά που έγινε στο θέμα της μνημονιακής πολιτικής. Από ό,τι κατάλαβα, κάποιοι αντέδρασαν, διότι θεωρούν ότι είναι εκτός θέματος. Υπάρχει, όμως, ένα κοινό σημείο ανάμεσα στην πολιτική την οποία ακολουθεί η Κυβέρνηση σχετικά με το μνημόνιο και την πολιτική την οποία ακολουθεί σχετικά με τα χημικά. Αυτό το κοινό σημείο είναι πάρα πολύ απλό. Έχουμε μία Κυβέρνηση, η οποία δεν διαπραγματεύεται τίποτα. Έχουμε μία Κυβέρνηση η οποία πιστά, τυφλά θα έλεγα, εφαρμόζει τις οδηγίες -όσον αφορά την πολιτική η οποία πρέπει να ακολουθηθεί εντός της χώρας- τόσο όσον αφορά την εσωτερική πολιτική, όσο και όσον αφορά την καταστροφή των χημικών. 
Σχετικά με το θέμα το οποίο ανέφερε η κ. Βούλτεψη, ότι τελειώνει το μνημόνιο, θα ήθελα να κάνω μία παρατήρηση. Ξέρετε, πολλές φορές η λέξη είναι και μία παγίδα. Τι σημαίνει μνημόνιο; Σημαίνει memorandum. Είναι μία συμφωνία. Είναι μία ουδέτερη λέξη. Προφανώς μπορούν να υπάρχουν συμφωνίες, μνημόνια, memorandum. Εμείς εδώ στη Βουλή ψηφίζουμε περίπου πέντε μνημόνια την εβδομάδα, μνημόνια διασυνοριακής συνεργασίας μεταξύ ορισμένων χωρών.
Αυτό που έχει σημασία -και θέλω να το τονίσω εδώ, με αυτήν την ευκαιρία- είναι τι κρύβεται πίσω από αυτήν τη λέξη. Αυτό που κρύβεται πίσω από αυτήν τη λέξη, είναι μία ακραία νεοφιλελεύθερη πολιτική. Δεν ξέρω τι θα γίνει με τα μνημόνια, αν θα συνεχίσουμε να μιλάμε για μνημόνια, για πρόγραμμα ή αν θα βρούμε μία άλλη λέξη για να εξωραΐσουμε αυτήν την πολιτική. Εγώ προτιμώ να μιλώ για την ουσία, η οποία είναι ακραία νεοφιλελεύθερη πολιτική, με όλα τα χαρακτηριστικά. Και αυτή, δυστυχώς, η πολιτική συνεχίζεται. 
Θα ήθελα να κάνω και μία τελευταία παρατήρηση. Νομίζω ότι το θέμα της καταστροφής των χημικών δεν μπορούμε να το αποσυνδέσουμε από το θέμα της γενικότερης πολιτικής που έχει ακολουθήσει η Ελλάδα, σχετικά με την κρίση στη Συρία. Επειδή πήγα πρόσφατα στη Συρία, μπορώ να σας πω πως σε όλη τη Μέση Ανατολή, ειδικά στη Συρία και από όλες τις πλευρές, το κύρος της Ελλάδας παραμένει πάρα πολύ σημαντικό. Όλοι οι λαοί, οι κυβερνήσεις και οι δυνάμεις οι οποίες αντιπαρατίθενται αυτήν τη στιγμή, περιμένουν μία πιο παρεμβατική στάση της ελληνικής Κυβέρνησης, για να βοηθήσει στην επίλυση ενός προβλήματος, το οποίο πέρα από την ανθρωπιστική του διάσταση δεν μπορεί να μας είναι αδιάφορο, διότι ανήκουμε σε αυτήν την ευρύτερη περιοχή. Η Ελλάδα έχει εθνικά συμφέροντα σε αυτήν την περιοχή. Δυστυχώς διαπιστώνω μία αδράνεια, μία διπλωματική απουσία σε αυτήν την κρίση. 
Με αυτήν την ευκαιρία, λοιπόν, θα ήθελα να θέσω και αυτό το ερώτημα. Πώς παρεμβαίνει; Μάλιστα το θέτω, αν θέλετε, πέρα από στενά κομματικά όρια, γιατί ειλικρινά πιστεύω, κύριε Υπουργέ, ότι ορισμένα θέματα είναι εθνικά και πέρα από τις διαφωνίες που μπορούμε να έχουμε σε πάρα πολύ σημαντικά ζητήματα, η διεθνής πολιτική πρέπει να έχει ορισμένες σταθερές.  
Η ερώτηση, λοιπόν, είναι η εξής: Πώς γίνεται και σ’ όλη αυτή την τρομερή κρίση η Ελλάδα ήταν απούσα και ποιοι είναι οι σχεδιασμοί του Υπουργείου Εξωτερικών για να μπορέσει η Ελλάδα να παίξει έναν διαμεσολαβητικό, σταθεροποιητικό ρόλο σ’ αυτήν την κρίση;
Σας ευχαριστώ πολύ.",104564,"Chairman","ΠΡΟΕΔΡΕΥΩΝ",275,"",275
"4933","
"," Ευχαριστούμε τον κ. Βουδούρη.
Γίνεται γνωστό στο Σώμα ότι οι Υπουργοί Οικονομικών, Ανάπτυξης και Ανταγωνιστικότητας, Παιδείας και Θρησκευμάτων, Διοικητικής Μεταρρύθμισης και Ηλεκτρονικής Διακυβέρνησης, Εργασίας, Κοινωνικής Ασφάλισης και Πρόνοιας, Δικαιοσύνης, Διαφάνειας και Ανθρωπίνων Δικαιωμάτων και Πολιτισμού και Αθλητισμού κατέθεσαν σχέδιο νόμου: «Πρόσβαση στη δραστηριότητα των πιστωτικών ιδρυμάτων και προληπτική εποπτεία πιστωτικών ιδρυμάτων και επιχειρήσεων επενδύσεων (ενσωμάτωση της οδηγίας 2013/36/ΕΕ), κατάργηση του ν. 3601/2007 και άλλες διατάξεις».
Παραπέμπεται στην αρμόδια Διαρκή Επιτροπή.
Τον λόγο έχει ο κ. Κριτσωτάκης.",104565,"Chairman","ΠΡΟΕΔΡΕΥΩΝ",275,"",275
"4934","
"," Κύριε Πρόεδρε, θέλω να σας πω ότι ο κύριος Υφυπουργός Εξωτερικών που ήταν αρμόδιος να εκπροσωπήσει την Κυβέρνηση και να μας ενημερώσει και να απαντήσει στις ανησυχίες μας -που είναι ανησυχίες των φορέων της Κρήτης αλλά και άλλων, γιατί ανησυχούμε για τη Μεσόγειο και όχι μόνο για την κοντινή στην Κρήτη θάλασσα- με έπεισε για κάτι, ότι όντως ο ΣΥΡΙΖΑ με τέτοιον τρόπο δεν μπορεί να κυβερνήσει. Απέναντι, δηλαδή, σ’ όλα αυτά που ρωτάμε και που είναι σημαντικά, απέναντι σ’ όλα τα κύρια που θέσαμε αλλά και στα μικρά, μπορεί να απαντήσει μόνο σε κάποια μικρά, να μην απαντήσει σε κάποια άλλα μικρά και σε κάποια να απαντήσει παρελκυστικά. Τα μεγάλα τα άφησε απ’ έξω.
Εδώ, λοιπόν, θα πω το εξής. «Καθησυχάζει», λέει. Είπε ότι ήλθε να καθησυχάσει, αλλά απαντά χωρίς νόημα. Δεν καθησυχάσατε ούτε τους Βουλευτές της Κυβέρνησης. Ο κ. Αυγενάκης που ζητούσε τον λόγο και δεν τον πήρε, έχει ξεσηκώσει ολόκληρο τον κόσμο –και καλά κάνει- μόνο που περιορίζει το ζήτημα στο ότι φταίει ο Υπουργός Εξωτερικών κ. Βενιζέλος και δεν φταίνε ο Πρωθυπουργός και η Κυβέρνηση. Αυτό μπορεί να είναι κομματική θεώρηση των πραγμάτων, αλλά δεν παύει να είναι αντίθετο προς την υδρόλυση εν πλω και να «φωνάζει». Έχουμε βγει μαζί στα κανάλια και έχουμε συμφωνήσει σε πολλά εκτός από το πού είναι οι ευθύνες.
Επίσης, θα σας πω ότι δεν μας είπατε για τα κεντρικά, για τα βαριά, για τα λογικά επιχειρήματα και τις αιτιάσεις. Το πρώτο: Μιλήσατε για διαφάνεια. Εσείς και ο Υπουργός Εξωτερικών προφανώς έχετε ενημερωθεί από αλλού για να έλθετε να ενημερώσετε εμάς, αλλά παραδέχεστε ότι όλη αυτή η υπόθεση είναι με στρατιωτικό χαρακτήρα, άρα με ορισμένη και ελλιπή ενημέρωση. Αυτήν μας μεταφέρετε. Πώς το παίρνετε πάνω σας; Πώς εσείς μπορείτε να πάρετε όλες αυτές τις ευθύνες και να έρχεστε στην Αίθουσα του ελληνικού Κοινοβουλίου και να παίρνετε αυτές τις ευθύνες θεσμικά και πρακτικά; Δεν ακούτε όλα αυτά τα ερωτήματα που έχουμε θέσει; 
Εγώ θα θέσω και άλλα ζητήματα, όπως, για παράδειγμα, το θέμα τού πώς συγκεντρώθηκαν όλα αυτά στο λιμάνι της Λαττάκειας. Είπατε ακόμη ότι έχουν καταστραφεί και αλλού. Μετά την καταστροφή, ξέρετε πού πηγαίνετε; Έχετε ζητήσει έναν φάκελο, για να έχουμε ενημέρωση, για το τι γίνεται μ’ όλα αυτά, ή όλα πηγαίνουν καλά επειδή εμείς δεν μαθαίνουμε τίποτα, επειδή δεν βλέπουμε τον κίνδυνο ή επειδή δεν μπορούμε να αποδείξουμε ότι υπάρχει, άρα δεν υπάρχει; Αυτό δεν είναι λογική που μπορεί να σταθεί πουθενά, ούτε φυσικά στο Κοινοβούλιο. Η Κυβέρνηση αυτή δεν μπορεί να μας ενημερώσει. Αυτό φαίνεται καθαρά και από μακριά. 
Επίσης, υπάρχουν άλλα ζητήματα που είναι πάρα πολύ σοβαρά. Είπατε ότι είναι πρόοδος, αλλά εγώ σας λέω ότι δεν είναι πρόοδος το ότι είναι στη Μεσόγειο. Δεν είναι πρόοδος το ότι είναι υδρόλυση εν πλω, δεν είναι πρόοδος το ότι γίνεται με στρατιωτικό χαρακτήρα για τους λόγους που ήδη σας είπα. 
Για τις φοβέρες για τον τουρισμό, όπου κι εσείς είπατε κάτι -αλλά κυρίως από αλλού ακούστηκε περισσότερο- θα σας πω ότι κάποιοι εμφανίζονται ολοφυρόμενοι όταν αγωνίζονται οι ναυτεργάτες ή οι αγρότες, διότι θίγουμε την εικόνα της χώρας και θα θιχτεί ο τουρισμός. Τώρα, λοιπόν, που έρχεται αυτό που έχει τον κίνδυνο που όλοι έχουμε καταλάβει και περιγράφουμε, δεν βλέπουμε την ίδια συμπεριφορά. Δύο μέτρα, δύο σταθμά. Εκεί δεν έχετε απαντήσει και δεν μπορείτε να απαντήσετε.
Όσο για τα πυρηνικά απόβλητα με τα καράβια που βυθίζονται που ανέφερε η Κοινοβουλευτική Εκπρόσωπος της Νέας Δημοκρατίας, έκανε δύο λάθη. 
Πρώτον, εγώ είπα ότι έχουμε καταθέσει δύο επίκαιρες ερωτήσεις και ασχολούμαστε με το θέμα και δεν μας απαντούσε ούτε η προηγούμενη κυβέρνηση ούτε αυτή και μας κατηγορεί ότι εμείς δεν ασχολούμαστε, όταν εσείς που είστε Κυβέρνηση δεν απαντάτε.
Από την άλλη πλευρά, έχω να πω ότι συνδέει τη μαφία με την Ιταλία -ελπίζω ότι έκανε λάθος και να ζητήσει μια συγγνώμη- και προχωρεί σε άλλο πράγματα. Καράβι, λοιπόν, τριάντα έξι ετών, όταν στα τριάντα χρόνια αποσύρεται είναι ασφαλές ενώ δεν είναι καν αξιόπλοο. 
Υπάρχει το θέμα της μελέτης περιβαλλοντικών επιπτώσεων, που δεν υφίσταται. Δεν λέμε ότι είναι κακή αλλά δεν υπάρχει πουθενά. Και υπάρχει το γιατί να μην αποφύγουμε εν πλω στη Μεσόγειο και όλα τα υπόλοιπα. 
Επιπλέον, έχουμε την Ελληνική Προεδρεία που συμπίπτει με το έτος 2014 το οποίο είναι έτος προστασίας της Μεσογείου. Τι κάνετε για την προστασία της Μεσογείου, όταν είστε η Προεδρεία της Ευρωπαϊκής Ένωσης; 
Καταλήγω, λοιπόν, ότι είστε μία Κυβέρνηση σε πλήρη διάσταση και μεγάλη απόσταση από τις θελήσεις του ελληνικού λαού και σ’ αυτό το θέμα όπως ακριβώς και στην κρίση, στο χρέος και στο μνημόνιο που ήρθατε να λύσετε το θέμα κρίση και χρέος, φέρνοντας το μνημόνιο και προσθέτοντας τρίτο πρόβλημα στα δύο αντί να τα λύσετε. Μου φαίνεται ότι το ίδιο πράγμα κάνετε με μια ίσως ακροβατική συσχέτιση που κάνω εγώ αλλά μην πείτε ότι δεν είναι λογική. 
Τελειώνω, κύριε Πρόεδρε, προτείνοντας τρία πράγματα. 
Πρώτον, προτείνουμε να ματαιωθεί η διαδικασία καταστροφής των χημικών όπλων της Συρίας στη Μεσόγειο και μάλιστα αυτό να γίνει άμεσα και αποφασιστικά. Το έχουμε προτείνει και στην Ευρωπαϊκή Επιτροπή και στην ελληνική Κυβέρνηση. 
Δεύτερον, να ανακαλέσει τη χρηματοδότηση η Ευρωπαϊκή Ένωση –πρέπει να το ζητήσουμε εμείς ως Κυβέρνηση όμως για να γίνει- της καταστροφής των χημικών της Συρίας, εφόσον αυτή πραγματοποιηθεί στη Μεσόγειο. 
Και τρίτον, να ασκήσει πιέσεις προς τον ΟΗΕ η ελληνική Κυβέρνηση αλλά και η Ευρωπαϊκή Ένωση, με στόχο τον αποχαρακτηρισμό της επιχείρησης ως στρατιωτικής και τη μετατροπή της σε ειρηνευτική επιχείρηση –όχι στρατιωτική- για την καταστροφή των χημικών της Συρίας εκτός της Μεσογείου και με απόλυτα διαφανείς διαδικασίες. 
Αν δεν το κάνετε, σας λέω ότι θα γίνει με τη δύναμη του ελληνικού λαού. Αυτό σας λένε και σήμερα οι φορείς που βλέπουν από πάνω και ο Αρχιεπίσκοπος Κρήτης Ειρηναίος,  που λείπει για λόγους υγείας. 
Ευχαριστώ.",104566,""," ΜΙΧΑΗΛ ΚΡΙΤΣΩΤΑΚΗΣ",147,"",147
"4935"," 
"," Ευχαριστώ πολύ.
Τον λόγο έχει η κ. Καφαντάρη για τρία λεπτά ακριβώς.",104567,"Chairman","ΠΡΟΕΔΡΕΥΩΝ",275,"",275
"4936"," 
"," Κύριε Υπουργέ, δυστυχώς δεν μας πείσατε. Δεν μας πείσατε πέρα από τις γενικότητες στις οποίες αναφερθήκατε σχετικά με τον ΟΗΕ, σχετικά με το Διεθνή Οργανισμό Χημικών Όπλων που επιτρέπουν αυτήν τη διαδικασία κ.λπ. Θα ζητούσαμε αυτά τα Πρακτικά, αυτές οι αποφάσεις να έχουν κατατεθεί στη Βουλή για να γνωρίζουμε και να πούμε ότι έτσι πραγματικά είναι. 
Διότι, διαβάζουμε και λέμε ότι τα σχετικά με τη μέθοδο της υδρόλυσης που δοκιμάστηκε για πρώτη φορά και έχουν γίνει σχετικά πειράματα από το Διεθνή Οργανισμό για την Απαγόρευση Χημικών Όπλων, ακόμα δεν έχουν δημοσιευθεί. Εντούτοις, αυτά τα πράγματα τουλάχιστον έπρεπε να είναι σε γνώση της ελληνικής Βουλής. Έπρεπε να έχουν κατατεθεί για να γνωρίζουμε σχετικά. 
Επιπλέον, θα έλεγα ότι δεν υπάρχει αυτό που λέμε «περιβαλλοντικός κίνδυνος», γιατί μπορεί όλα να γίνουν «καλά», όμως ο περιβαλλοντικός κίνδυνος υπάρχει. Άρα, πρέπει να υπάρχουν συγκεκριμένα στοιχεία. Υπάρχει ο κίνδυνος ενός ατυχήματος, υπάρχει το σοβαρό ζήτημα της συγκεκριμένης περιοχής Μάλτα-Ιταλία-Ελλάδα, όπου υπάρχει ο μεγαλύτερος βυθός, το πιο βαθύ σημείο της Μεσογείου, ένα σημείο που ο φλοιός της γης είναι πέντε με οκτώ χιλιόμετρα, με έντονη σεισμικότητα. Και σε αυτό το σημείο, θα πάει να γίνει αυτή η διαδικασία με όποιους κινδύνους και σε σχέση με όποιες μετεωρολογικές συνθήκες. 
Επίσης, ένα άλλο ζήτημα πάρα πολύ σοβαρό. Εάν ενδιαφερόταν πραγματικά η ελληνική Κυβέρνηση, αν είχε το σθένος και αν είχε σηκώσει κεφάλι –να το πω έτσι απλά- πρώτα από όλα θα διαβουλεύετο με την εξαιρετική επιστημονική κοινότητα της χώρας. Αυτό έχει να κάνει με τα πανεπιστήμια, έχει να κάνει –αν θέλετε- και με το Πολυτεχνείο Κρήτης, με τα ερευνητικά ιδρύματα, με το ΕΛΚΕΘΕ. Είναι μια διαδικασία και διαβούλευση η οποία δεν έχει γίνει. 
Γνωρίζω, δε, επειδή κάποιος συνάδελφος κοινοβουλευτικός της Συμπολίτευσης ανέφερε ότι, η Ένωση Ελλήνων Χημικών έχει εκδώσει και συγκεκριμένη θέση σε σχέση με το εν λόγω ζήτημα. 
Τέλος, κύριε Υπουργέ, αυτό το οποίο ήθελα να πω, είναι ότι από την Ελληνική και την Ιταλική Προεδρεία, το 2014 έχει οριστεί σαν «έτος Μεσογείου» και η Ελλάδα σαν προεδρεύουσα χώρα έχει θέσει σαν προτεραιότητα τη γαλάζια ανάπτυξη με βάση τη σχετική οδηγία 56/2008 για τη θαλάσσια στρατηγική, η οποία στοχεύει στην προαγωγή της αειφόρου χρήσης των θαλασσών, στη διατήρηση των θαλάσσιων οικοσυστημάτων και όλα αυτά. 
Μέσα, λοιπόν, σε αυτές τις συνθήκες, επιχειρείτε κατά κάποιο τρόπο –υπάρχει ο κίνδυνος, κατά κάποιο τρόπο, θα λέγατε εσείς- να γίνει και να μετατραπεί η Μεσόγειος σε σκουπιδότοπο τοξικών και χημικών αποβλήτων.
Εμείς ως ΣΥΡΙΖΑ, προκαλέσαμε και συζήτηση στην Επιτροπή Περιβάλλοντος της Βουλής μαζί με την Επιτροπή Εξωτερικών. Ήταν παρών και ο κ. Βενιζέλος σε αυτήν τη συζήτηση. Εκεί φάνηκε και είναι γνωστό –και φαντάζομαι ότι το γνωρίζετε, φυσικά, ως Υφυπουργός- ότι υπάρχουν συνθήκες και πρωτόκολλα, όπως το Πρωτόκολλο του Λονδίνου του 1996, που αφορούν την απαγόρευση απορρίψεων και η συνθήκη για την απομάκρυνση ναυαγίων. Είναι συνθήκες οι οποίες δεν έχουν κυρωθεί από την ελληνική Βουλή. Μήπως είναι καιρός να προχωρήσει και η ελληνική Βουλή στην κύρωση αυτών των συνθηκών;
Ευχαριστώ.",104568,""," ΧΑΡΟΥΛΑ ΚΑΦΑΝΤΑΡΗ",114,"",114
"4937","
"," Τον λόγο έχει ο κ. Δερμιτζάκης.",104569,"Chairman","ΠΡΟΕΔΡΕΥΩΝ",275,"",275
"4938","
"," Κύριε Πρόεδρε, θα ήθελα να σταθώ σε δυο παραμέτρους που κατά τη γνώμη μου είναι σημαντικές και δείχνουν την τεράστια διαφορά, που προσεγγίζουν το θέμα από τη μια μεριά η επιστημονική κοινότητα και από την άλλη η Κυβέρνηση.
Θέλω να αναφερθώ ειδικά στην Ένωση Χημικών Ελλάδος, στην ανακοίνωση της οποίας τονίζεται ότι δεν έχει δοθεί καμμιά επιστημονική διαβεβαίωση για την αποτελεσματικότητα της μεθόδου, η οποία είχε επιλεγεί, ούτε καμμιά τεχνική διαβεβαίωση για την καταλληλότητα των πλοίων, τόσο όσον αφορά την ασφαλή μεταφορά όσο και στην καταστροφή των φορτίων των χημικών όπλων. Και κυρίως δεν έχει δοθεί καμμιά διεθνής δεσμευτική διαβεβαίωση για τη μη απόρριψη των απενεργοποιημένων χημικών όπλων στην κλειστή θάλασσα της Μεσογείου.
Η σοβαρότητα του θέματος, η ανησυχία για τις βραχυπρόθεσμες και κυρίως μακροπρόθεσμες επιπτώσεις της εσκεμμένης ή από ατύχημα απόρριψης των χημικών όπλων, επιβάλλει στην Ένωση Χημικών ως συμβούλων του κράτους σε θέματα χημείας, να εκφράσει την αντίθεσή της.
Επίσης, την αντίθεσή τους εκφράζουν τόσο ο «Δημόκριτος» όσο και το Πολυτεχνείο Κρήτης. Ιδιαίτερα το Πολυτεχνείο Κρήτης αναφέρει ότι πρώτον, το μεγάλο πρόβλημα που διαπιστώνουν ανεξάρτητοι εμπειρογνώμονες, αποτελεί η εισαγωγή και η προσαρμογή των χημικών όπλων και των πρόδρομων χημικών ενώσεων στο σύστημα υδρόλυσης. Για το σκοπό αυτό πρέπει να μετακινούνται, σε συνεχή κλίμακα, κοντέινερ στο πλοίο και αρκετά δοχεία να αδειάζουν, μάλιστα, στον αντιδραστήρα χειρωνακτικά. Αυτή η ενέργεια από μόνη της εγκυμονεί κινδύνους.
Λαμβάνοντας υπ’ όψιν ότι το όλο εγχείρημα εξελίσσεται σε έναν ασταθή θαλάσσιο χώρο με προσαρμογή κι ανάπτυξη της διαδικασίας σε τρία επίπεδα με περισσότερα καταστρώματα, δημιουργεί προβληματισμό κι ανησυχία.
Ένα δεύτερο πρόβλημα, έχει να κάνει με το γεγονός ότι η σύσταση του επεξεργασμένου υλικού περιέχει, σε υψηλές θερμοκρασίες, ενώσεις υδροφθορίου, φθοριούχου νατρίου και υδροχλωρικού οξέως, οι οποίες αποτελούν επιθετικές και διαβρωτικές ουσίες.
Ενδεχόμενα προβλήματα από ένα σύστημα πιλοτικού χαρακτήρα που μπορεί να προκύψουν, σύμφωνα με επιθεωρητές που γνωρίζουν τις διεργασίες του συστήματος, είναι διάβρωση στην έξοδο του αντιδραστήρα και υψηλή περιεκτικότητα σε αλατούχες ενώσεις. Οι ενώσεις αυτές μπορούν να οδηγήσουν σε διαρροές μονώσεων και σε φραξίματα αγωγών.
Στο αντίποδα, τώρα, αυτών των δηλώσεων των επιστημονικών φορέων, βρίσκεται και η δική σας τοποθέτηση, κύριε Υφυπουργέ, που ενώ είπατε ότι δεν θέλετε να είστε καθησυχαστικός, καθησυχάσατε διά μέσου της Βουλής τον ελληνικό λαό και βεβαίως η επιστολή του Αντιπροέδρου της Κυβέρνησης και Υπουργού Εξωτερικών, ο οποίος, αφού επί έξι μήνες αγνοούσε τους φορείς της Κρήτης, αδιαφορώντας για τις ανησυχίες και τις αντιδράσεις τους, στην επιστολή που τους απέστειλε –ανάμεσα στις άλλες δικαιολογίες που επικαλείται για την αδράνεια και την έλλειψη αντίστασης που έδειξε η Κυβέρνηση- αναφέρει ότι δεν υπήρξε κι από άλλες μεσογειακές χώρες ανάλογη αντίδραση.
Εδώ θα μπορούσε να πει κανείς ότι, πρωτίστως, η Ελλάδα έπρεπε να αντιδράσει, αφού η επιχείρηση εξελίσσεται δίπλα μας με απρόβλεπτες συνέπειες.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Επίσης, αναφέρει ότι υπήρξε προσφορά κάποιου πορτογαλικού λιμανιού, στις Αζόρες μάλιστα, στη μέση του Ατλαντικού, για να καταστραφούν αυτά τα χημικά αλλά η Κυβέρνηση υποχώρησε, γιατί η Ιταλία είχε ήδη διαθέσει δικό της λιμάνι για τη μεταφόρτωση των υλικών.",104570,""," ΚΩΝΣΤΑΝΤΙΝΟΣ ΔΕΡΜΙΤΖΑΚΗΣ",67,"",67
"4939","
"," Ωραία, ευχαριστούμε.",104571,"Chairman","ΠΡΟΕΔΡΕΥΩΝ",275,"",275
"4940","
"," Μισό λεπτό, κύριε Πρόεδρε, τελειώνω.
Όλα αυτά λοιπόν –και ανάμεσα στα άλλα το ότι η διαδρομή στη Μεσόγειο είναι μικρότερη κ.λπ.– πιστεύω ότι προκαλούν τη νοημοσύνη μας. Το ίδιο κάνει και η στάση του Κοινοβουλευτικού Εκπροσώπου αλλά και του κυρίου Αντιπροέδρου, που κατηγορεί τον ΣΥΡΙΖΑ ότι μέσα από αυτές τις διαδικασίες δυσφημίζει τη χώρα μας και τον τουρισμό. Σε λίγο θα φτάσετε να κατηγορήσετε και τους ίδιους τους Κρητικούς, που αντιστέκονται και διαμαρτύρονται, ότι δυσφημίζουν τον τουρισμό της πατρίδας μας.
Δεν νομίζω ότι αυτά τα πρωτοφανή έχουν κάποια βάση. Ο λαός μας, αυτός που έχει αποδείξει ότι ξέρει να αγωνίζεται για την αξιοπρέπεια και την ελευθερία, για το μέλλον των παιδιών του, θα αποτρέψει και αυτήν την καταστροφή και θα δώσει οσονούπω τέλος και στις δικές σας καταστροφικές πολιτικές.
Εάν μου δίνατε λίγο χρόνο επειδή αναφέρθηκε από την κυρία Κοινοβουλευτική Εκπρόσωπο για το πλοίο ασφαλείας…",104572,""," ΚΩΝΣΤΑΝΤΙΝΟΣ ΔΕΡΜΙΤΖΑΚΗΣ",67,"",67
"4941","
"," Όχι, όχι. Δεν θα απαντήσετε. Ευχαριστώ πολύ, έληξε ο χρόνος σας.
Ο κ. Ξανθός έχει τον λόγο.",104573,"Chairman","ΠΡΟΕΔΡΕΥΩΝ",275,"",275
"4942","
"," Όχι, κύριε Πρόεδρε, είμαι εντάξει.",104574,""," ΑΝΔΡΕΑΣ ΞΑΝΘΟΣ",212,"",212
"4943","
"," Δεν θέλετε; Εντάξει.
Τον λόγο έχει ο Υφυπουργός Εξωτερικών, κ. Δημήτρης Κούρκουλας.",104575,"Chairman","ΠΡΟΕΔΡΕΥΩΝ",275,"",275
"4944","
"," Ευχαριστώ πολύ, κύριε Πρόεδρε.
Στην πρωτολογία μου παρέλειψα να αναφέρω ότι θα έχω, αμέσως μετά από αυτήν τη συνεδρίαση, συνάντηση με τους φορείς, για να μπορέσω, όπως είπα, να τους ενημερώσω με βάση τα στοιχεία τα οποία έχουμε στη διάθεσή μας. Επαναλαμβάνω αυτό που είπα και στην αρχή, ότι ο ρόλος μας και η αποστολή μας και η βούλησή μας δεν είναι ούτε να διασκεδάσουμε τις ανησυχίες ούτε να καθησυχάσουμε. Εμείς μεταφέρουμε αντικειμενικά και ειλικρινά τη γνώση την οποία έχουμε και τα γεγονότα τα οποία γνωρίζουμε.
Ξεκινάω, λοιπόν, γιατί τέθηκαν πολλά θέματα και νομίζω ότι η όλη συζήτηση έριξε φως σε πάρα πολλές πτυχές. Όσον αφορά τον στρατιωτικό χαρακτήρα, θέλω να πω ότι δεν πρόκειται για στρατιωτική επιχείρηση. Οι προδιαγραφές ασφαλείας είναι στρατιωτικές και πρέπει να είναι στρατιωτικές και ευτυχώς που είναι στρατιωτικές, διότι τα καράβια τα οποία μεταφέρουν τα χημικά, βρίσκονται σε εμπόλεμη κατάσταση, σε εμπόλεμη περιοχή. Τι θα γίνει αν μια οβίδα πέσει στο καράβι που μεταφέρει χημικά από τη Λατάκεια; Βεβαίως και καλά κάνουν.
Ακόμα και στην υδρόλυση που θα γίνει στη Μεσόγειο, ευτυχώς έχουν ληφθεί όλες οι πρόνοιες, ώστε να υπάρχει ένα αμυντικό τείχος σε περίπτωση που υπάρχει τρομοκρατική επίθεση, όπως και στο βόρειο Ατλαντικό, όταν μεταφέρει μετά τα λύματα.",104576,"","ΔΗΜΗΤΡΗΣ ΚΟΥΡΚΟΥΛΑΣ",310,"",310
"4945","
"," Αυτή είναι μεγάλη κουβέντα.",104577,""," ΜΙΧΑΗΛ ΚΡΙΤΣΩΤΑΚΗΣ",147,"",147
"4946","
"," Βεβαίως, μεταφέρονται κάθε μέρα χιλιάδες τόνοι τοξικά και χημικά παγκοσμίως και διά θαλάσσης και διά ξηράς. Αυτό, όμως, γίνεται με τις υψηλότερες δυνατές προδιαγραφές. Βεβαίως –και εδώ απαντάω στον κ. Μαριά- θα υπάρχει συνοδευτικό ρωσικό. Η κρίση η οποία έχει ενσκήψει πρόσφατα στη συνεργασία ΝΑΤΟ-Ρωσίας έχει πολλές επιπτώσεις στη συνεργασία τους αλλά όχι σε αυτό. Υπενθυμίζω ότι σε αυτήν την επιχείρηση θα υπάρχει και ρωσικό συνοδευτικό, όπως θα είμαστε ευτυχείς –και θέλουμε και το ζητήσαμε και το πετύχαμε- να υπάρχει και το ελληνικό υποβρύχιο.
Επειδή ετέθη το θέμα από τον κ. Κουρουμπλή, γιατί δεν γίνεται στις χώρες προμήθειας, θέλω να τονίσω ότι η βασική χώρα προμήθειας των χημικών όπλων στη Συρία είναι η Ρωσία. Γιατί αναφέρθηκε και η Αγγλία και η Γερμανία. Αλλά είναι πάρα πολλές αυτές οι χώρες, διότι πολλές φορές δεν δίνεις το χημικό έτοιμο, δίνεις τις χημικές ουσίες και γίνεται η ανάμιξη. Άρα, δεν ήταν εφικτό να βρεθεί μία χώρα, στην οποία η διεθνής κοινότητα να πει, εσύ θα το κάνεις.",104578,"","ΔΗΜΗΤΡΗΣ ΚΟΥΡΚΟΥΛΑΣ",310,"",310
"4947","
"," Μόνο η Ελλάδα.",104579,""," ΜΙΧΑΗΛ ΚΡΙΤΣΩΤΑΚΗΣ",147,"",147
"4948","
"," Επίσης, εγώ προσωπικά δεν έχω ακούσει καμμία άρνηση από Γερμανία και Βέλγιο για να κάνουν την καταστροφή αυτών των συγκεκριμένων στην ξηρά.
Υπήρξε άρνηση της Αλβανίας και είμαστε πανευτυχείς που υπήρξε άρνηση και δουλέψαμε, για να μη γίνει στην Αλβανία, γιατί θεωρούσαμε ότι θα υπήρχε μεγαλύτερος κίνδυνος μόλυνσης του υδροφόρου ορίζοντα εάν αυτό γινόταν στην Αλβανία. Το προτιμάμε και έχουμε μεγαλύτερη εμπιστοσύνη στην τεχνολογία άλλων χωρών, παρά της Αλβανίας – με συγχωρείτε.
Κύριε Κουρουμπλή, δεν δέχομαι επ’ ουδενί λόγο τους απαράδεκτους χαρακτηρισμούς σας για εθελοδουλία στην εξωτερική πολιτική. Δεν ξέρω αν οφείλεται στο ότι, από ό,τι φαίνεται, έχετε ελλιπή γνώση των διεθνών σχέσεων. Μόνο για εθελοδουλία δεν μπορείτε να μας κατηγορήσετε. Είναι βαριά κατηγορία και πρέπει να μετράτε τα λόγια σας.
Εγώ προτιμάω, ναι –και εργαστήκαμε γι’ αυτό- να γίνει υπό την εποπτεία άλλων χωρών παρά της Αλβανίας. Η τεχνολογική εξέλιξη της γείτονος χώρας δεν είναι από τις υψηλότερες.",104580,"","ΔΗΜΗΤΡΗΣ ΚΟΥΡΚΟΥΛΑΣ",310,"",310
"4949","
"," Μα τι λέτε τώρα; Και στην Αλβανία υπό εποπτεία άλλων θα γινόταν, όχι της Αλβανίας. Έχουμε και νοημοσύνη.",104581,""," ΠΑΝΑΓΙΩΤΗΣ ΚΟΥΡΟΥΜΠΛΗΣ",141,"",141
"4950","
"," Παρακαλώ. Μην απαντάτε, κύριε Υπουργέ.",104582,"Chairman","ΠΡΟΕΔΡΕΥΩΝ",275,"",275
"4951","
"," Η Πορτογαλία διεκδίκησε, θέλησε να γίνει στις Αζόρες αλλά δεν επελέγη για να γίνει, διότι προσφέρθηκε η Ιταλία, η οποία είναι πολύ πιο κοντά, άρα, είναι και πολύ μικρότερος ο κίνδυνος και το κόστος.
Ο κ. Μαριάς μάς είπε τώρα διάφορες θεωρίες για τις νέες εξελίξεις στη συνεργασία Ηνωμένων Πολιτειών – Ρωσίας και για τη στρατιωτική φύση των προδιαγραφών. Είπα και στην αρχή ότι οι προδιαγραφές είναι στρατιωτικής ασφάλειας. Έτσι πρέπει να είναι και είμαστε ευτυχείς που είναι έτσι, διότι σημαίνει πιο υψηλές προδιαγραφές ασφάλειας.
Η κ. Γιαννακάκη, μίλησε για την επιλογή να γίνει αυτό στα διεθνή ύδατα και μήπως υπάρχει η πρόθεση να μην καλύπτεται από κανένα δίκαιο. Όχι. Και στα διεθνή ύδατα, όπου θα γίνει η υδρόλυση, ισχύει ο κανόνας ότι. εάν υπάρξει μόλυνση, ο μολύνων πληρώνει. Άρα, υπάρχει κάλυψη, γιατί έτσι λένε οι διεθνείς κανόνες. Το έχει πει επίσημα και η αμερικανική πλευρά αυτό, ότι αναλαμβάνει την ευθύνη, την αστική, αν θέλετε, σε περίπτωση μόλυνσης.
Απ’ ό,τι καταλαβαίνω η άποψη ορισμένων Βουλευτών για το πόσο ασφαλές είναι ένα δίπατο ή ένα μονόπατο πλοίο, έχει άμεση σχέση με το πόσο κοντά ή μακριά είναι στη μνημονιακή πολιτική. Τα δίπατα πλοία υπάρχουν γι’ αυτά που μεταφέρουν πετρέλαιο, υγρό φορτίο μέσα στο ίδιο το σκαρί τους. Εδώ μιλάμε για μεταφορά ειδικών κοντέινερ, τα οποία βρίσκονται σε άλλο ειδικό κοντέινερ. Άρα, η ερώτηση για το δίπατο δεν νομίζω ότι έχει αντικείμενο.
Παρ’ όλο που δεν είμαι ειδικός, υπάρχουν πάρα πολλά στοιχεία. Παροτρύνω ειλικρινά τους Βουλευτές –που δικαίως ενδιαφέρονται- να αναζητήσουν στοιχεία στο διαδίκτυο. Τίποτα δεν γίνεται κρυφά. Η πολιτική του Οργανισμού για την Απαγόρευση των Χημικών Όπλων είναι πολιτική διαφάνειας. Αυτό αισθάνομαι εγώ τουλάχιστον. Δεν μπορώ να σας δώσω καμμία διαβεβαίωση για τίποτα, γιατί δεν το κάνω εγώ ούτε η ελληνική Κυβέρνηση. Όμως, μπορώ να σας διαβεβαιώσω ότι αυτός ο οργανισμός είναι σοβαρότατος, ότι λειτουργεί κάτω από κανόνες διαφάνειας και πολύ υψηλών προδιαγραφών ασφάλειας, ότι έχει αποστολή ακριβώς να αποτρέπει την απόρριψη οποιονδήποτε αποβλήτων των χημικών όπλων στη θάλασσα ή την ξηρά.
Βεβαίως εθίγη και το θέμα –το γνωρίζουμε όλοι- ότι δυστυχώς, υπάρχουν πάρα πολλά χημικά, τα οποία έχουν ριχτεί στη θάλασσα. Ο οργανισμός ακριβώς έχει αποστολή να αποφεύγει, όσον αφορά τα χημικά όπλα, να γίνεται τέτοιου είδους διαχείριση των αποβλήτων και αντίθετα να γίνεται πολύ σωστή.
Αυτό, λοιπόν, που μπορώ να σας διαβεβαιώσω και σας διαβεβαιώνω και εξ ονόματος της ελληνικής Κυβέρνησης, είναι ότι ο οργανισμός αυτός έχει λάβει όλα τα μέτρα και έχει –διότι τέθηκε το θέμα ανοιχτής διαβούλευσης στο διαδίκτυο ή για παράδειγμα με την Ένωση Χημικών– τους λίγους από τους ελάχιστους ανθρώπους στην Ευρώπη, στον κόσμο, που έχουν την ειδική γνώση. Μεταξύ αυτών ανέφερα και τον κ. Σεϊμένη, τον καθηγητή, ο οποίος το παρακολουθεί στενά. Άκουσα ότι το Πολυτεχνείο Κρήτης έχει κάποια στοιχεία. Δεν τα έχω δει δυστυχώς ούτε έχω δει τίποτα από το «Δημόκριτο».
Εν πάση περιπτώσει, εμείς είμαστε εδώ να δώσουμε όση πληροφόρηση έχουμε σε οποιονδήποτε θέλει. Όμως, να βγάζουμε επιστημονικά πορίσματα μετά λόγου γνώσεως κα βάση της υπεύθυνης πληροφόρησης.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υφυπουργού)",104583,"","ΔΗΜΗΤΡΗΣ ΚΟΥΡΚΟΥΛΑΣ",310,"",310
"4952","
"," Έχετε χρόνο, κύριε Υπουργέ. Είναι δέκα τα λεπτά που έχετε.",104584,"Chairman","ΠΡΟΕΔΡΕΥΩΝ",275,"",275
"4953","
"," Όχι, τελειώνω. Ούτως ή άλλως δεν θα τον πάρω όλο το χρόνο, γιατί νομίζω ότι πάρα πολλά θέματα τα κάλυψα και στην πρωτολογία μου.
Αναφέρθηκε πάλι το ζήτημα της παλαιότητας του πλοίου. Εγώ δεν θέλω να προσποιηθώ για κάτι αλλά και πάλι βλέπω ότι σε όσο πιο αντιμνημονιακό κόμμα ανήκει κάποιος, τόσο η παλαιότητα του πλοίου τού δημιουργεί θέματα ασφάλειας – υπάρχει μια σχέση.",104585,"","ΔΗΜΗΤΡΗΣ ΚΟΥΡΚΟΥΛΑΣ",310,"",310
"4954","
"," Ενώ όσο πιο μνημονιακό είναι το κόμμα, τόσο δεν τον πειράζει.",104586,""," ΜΙΧΑΗΛ ΚΡΙΤΣΩΤΑΚΗΣ",147,"",147
"4955","
"," Τι να σας πω; Εγώ αυτό που ξέρω είναι ότι έχει γίνει ειδική ανακαίνιση και ο εξοπλισμός του είναι υπερσύγχρονος.
Και αυτό το διαβεβαιώνουν και οι περιβαλλοντικές οργανώσεις, οι οποίες καλούνται τακτικά και οι οποίες ενημερώνονται, όπως είχε δηλώσει και ο Αντιπρόεδρος της Κυβέρνησης κ. Βενιζέλος.
Και είχαν βγει ορισμένοι να αμφισβητήσουν, λέγοντας ότι δεν υπάρχουν αυτές οι οργανώσεις. Επιβεβαιώνω ότι αυτές οι οργανώσεις υπάρχουν, αυτές οι οργανώσεις καλούνται. Η τελευταία ενημέρωση τύπου –χθες το έμαθα– έγινε χθες. Εκλήθησαν με πρωτοβουλία του οργανισμού –εμείς δεν εμπλεκόμαστε σε αυτό- δημοσιογράφοι διεθνών πρακτορείων, διεθνών μέσων ενημέρωσης και μη κυβερνητικές οργανώσεις από τον οργανισμό στη Χάγη.
Άρα, θέλω να πω ότι η καχυποψία ότι γίνεται κάτι μυστικά, στρατιωτικά κ.λπ. δεν ισχύει. Βεβαίως, ορισμένα στοιχεία, όπως το ακριβές σημείο, ίσως να μην ανακοινωθούν εκ των προτέρων.
Επειδή ακούστηκε και κάποιο σχόλιο για το πόση απόσταση θα έχει, εγώ είπα ότι το μεγαλύτερο κομμάτι του χώρου, που έχει προσδιοριστεί για να γίνει η υδρόλυση –που είναι μια μεγάλη έκταση- κατά πάσα πιθανότητα είναι πιο μακριά από την Κρήτη. Αυτό δεν σημαίνει, βεβαίως, ότι αν γίνει ατύχημα, αν υπάρξει μόλυνση, δεν θα υπάρχει πρόβλημα.",104587,"","ΔΗΜΗΤΡΗΣ ΚΟΥΡΚΟΥΛΑΣ",310,"",310
"4956","
"," Αυτό είναι το πρόβλημα.",104588,""," ΑΠΟΣΤΟΛΟΣ ΑΛΕΞΟΠΟΥΛΟΣ",7,"",7
"4957","
"," Αυτό, όμως, που μας λένε όλοι και σας μεταφέρω, είναι ότι δεν υπάρχει περίπτωση και όχι μόνο δεν προβλέπεται αλλά έχουν ληφθεί όλα τα μέτρα για να μη χυθεί ούτε μία σταγόνα είτε βγει σε αέρια ή σε υγρή μορφή.
Βεβαίως, αυτό δεν προβλέπεται, διότι αυτή είναι η αποστολή του οργανισμού. Και οι κανόνες περιβαλλοντικής μελέτης και επιπτώσεων, οι οποίοι ισχύουν σε άλλες περιπτώσεις όπου πρόκειται να ριχτούν στη θάλασσα απόβλητα, δεν τηρούνται εκ των προτέρων, διότι ακριβώς δεν προβλέπεται, δεν πρέπει να γίνει και δεν θα γίνει κάτι τέτοιο.
Νομίζω ότι έχω καλύψει τις περισσότερες από τις ερωτήσεις που ετέθησαν. Το Υπουργείο είναι στη διάθεσή σας και στη διάθεση οποιουδήποτε για πληροφόρηση, στο μέτρο που έχουμε κι εμείς πληροφόρηση.",104589,"","ΔΗΜΗΤΡΗΣ ΚΟΥΡΚΟΥΛΑΣ",310,"",310
"4958","
"," Τώρα μιλάτε σωστά. Αυτό ήταν σωστό.",104590,""," ΜΙΧΑΗΛ ΚΡΙΤΣΩΤΑΚΗΣ",147,"",147
"4959","
"," Όταν δεν έχουμε πληροφόρηση, μπορούμε να ζητήσουμε και όποτε έχουμε ζητήσει έχουμε λάβει.
Σας είπα ότι με δική μας πρωτοβουλία, ο κ. Σεϊμένης ο καθηγητής, πήγε και έκανε επιθεώρηση του πλοίου. Με δική μας πρωτοβουλία έγινε τηλεδιάσκεψη πριν από μερικές ημέρες, όπου και οι επιστήμονες του Γενικού Χημείου του Κράτους και της Εθνικής Επιτροπής, είχαν τη δυνατότητα να μάθουν με λεπτομέρειες βήμα-βήμα τη διαδικασία, η οποία θα ακολουθηθεί. Και βεβαίως είμαστε στη διάθεση και των φορέων της Κρήτης. Θα τους δω, όπως είπα, αμέσως μετά.
Πιστεύω ότι, βεβαίως, και εμείς –και εγώ και ο κ. Βενιζέλος και όλη η Κυβέρνηση– θα ήμασταν πιο ευτυχείς, αν δεν υπήρχαν καθόλου χημικά όπλα. Ας ξεκινήσουμε από αυτό. Τα χημικά όπλα δεν τα φτιάξαμε εμείς. Ο κ. Βενιζέλος κατηγορείται για πάρα πολλά, άκουσα τώρα ότι κατηγορήθηκε και για τα χημικά όπλα της Συρίας. Σας υπενθυμίζω ότι όταν αποφασίστηκε η καταστροφή των χημικών όπλων, δεν ήταν Υπουργός Εξωτερικών ο κ. Βενιζέλος. Τουλάχιστον γι’ αυτό ας μην τον κατηγορήσουμε.
Επίσης, θέλω να επαναλάβω –διότι νομίζω ότι μερικοί δεν θέλουν να το ακούν- ότι είχαμε και έχουμε κάνει πολύ μεγάλη κινητοποίηση, περισσότερο από οποιοδήποτε άλλη χώρα. Ο κ. Βενιζέλος έχει θέσει το θέμα και στους Ιταλούς ομολόγους του, στους διαδοχικούς Υπουργούς Εξωτερικών, όταν τους συνάντησε, και στην Ευρωπαϊκή Ένωση, στην κ. Άστον, και στους Πορτογάλους και στους Αμερικάνους, όποτε συζητάμε. Θέλω να πω ότι δεν μπορεί κανείς να ισχυριστεί ότι το Υπουργείο Εξωτερικών αδρανεί. Και, βεβαίως, απορρίπτω ακόμα μια φορά κάθετα την κατηγορία περί εθελοδουλίας.
Κλείνω, λοιπόν, την παρέμβασή μου, ευχαριστώντας το Κοινοβούλιο και τους επερωτώντες, που μας έδωσαν την ευκαιρία να ενημερώσουμε και την κοινή γνώμη σε ένα θέμα, που, πράγματι, απασχολεί την κοινή γνώμη και στην Κρήτη και αλλού.
Πιστεύω και ελπίζω ότι τα στοιχεία τα οποία έθεσα υπ’ όψιν της Βουλής αλλά και άλλα στοιχεία, τα οποία θα θέσω υπ’ όψιν των φορέων –όσα δεν πρόλαβα εδώ– τουλάχιστον θα καθησυχάσουν την κοινή γνώμη. Διότι, πράγματι, πιστεύω ότι όλες οι ενδείξεις συγκλίνουν στο ότι γίνεται μια καταστροφή, η οποία θα καταστήσει τη Μεσόγειο λιγότερο ευάλωτη και επικίνδυνη στα χημικά όπλα απ’ ότι το σημερινό στάτους, το οποίο συνίσταται στην αποθήκευση αυτών των χημικών όπλων σε κάποιες παλιές αποθήκες σε μια εμπόλεμη ζώνη.
Ευχαριστώ.",104591,"","ΔΗΜΗΤΡΗΣ ΚΟΥΡΚΟΥΛΑΣ",310,"",310
"4960","
"," Κι εμείς ευχαριστούμε.",104592,"Chairman","ΠΡΟΕΔΡΕΥΩΝ",275,"",275
"4961"," 
"," Κύριε Πρόεδρε, μπορώ να έχω τον λόγο για ένα λεπτό;",104593,""," ΕΛΕΥΘΕΡΙΟΣ ΑΥΓΕΝΑΚΗΣ",22,"",22
"4962","
"," Ένα λεπτό, κύριε Αυγενάκη.
Θα ζητήσω την άδεια του Σώματος να δώσω τον λόγο, παρά τον Κανονισμό, για δυο λεπτά στον κ. Γλέζο και για δυο λεπτά στον κ. Αυγενάκη και μετά θα μιλήσει ο κ. Κουρουμπλής και θα κλείσουμε τη συνεδρίαση.
Ορίστε, κύριε Γλέζο, έχετε τον λόγο.
ΜΑΝΩΛΗΣ ΓΛΕΖΟΣ: Με είχε διαβεβαιώσει η Αντιπρόεδρος ότι θα μου δώσει τον λόγο και γι’ αυτό τον ζήτησα.",104594,"Chairman","ΠΡΟΕΔΡΕΥΩΝ",275,"",275
"4963","
"," Θα σας τον έδινα εγώ ούτως ή άλλως.
ΜΑΝΩΛΗΣ ΓΛΕΖΟΣ: Δεν πειράζει.
Δεν θα έλθουμε σε αντίθεση με τη διαβεβαίωση της εκπροσώπου της Νέας Δημοκρατίας ότι ξεκίνησε πρώτη τον αγώνα εναντίον των χημικών όπλων. Δεν θα μαλώσουμε. Το ερώτημα όμως είναι. Από εκεί και πέρα, γιατί δεν συνεχίστηκε η προσπάθεια και η προβολή του θέματος; Γιατί δεν κάνατε εσείς μια επίκαιρη επερώτηση; Είναι ένα ερώτημα που πηγάζει αυθαίρετα από  το όλο θέμα.
Οι πωλήσαντες τα χημικά όπλα ή τις πρώτες ύλες είναι οι κύριοι υπεύθυνοι για την κατάσταση. Όλοι αυτοί έχουν ενδιαφερθεί, για να μεταφερθούν είτε με σιδηροδρόμους είτε με αυτοκίνητα τα πλοία στην Αττάλεια. Γιατί δεν εξασφαλίζεται ότι η υδρόλυση θα γίνει στην  περιοχή της Αττάλειας; 
Προβλήθηκε το θέμα ότι μπορεί να πέσει καμμία οβίδα. Μα αυτό είναι το θέμα, να εξασφαλίσουν ότι θα υπάρξει ανακωχή σε όλη τη διάρκεια της υδρόλυσης η οποία θα γίνει σε εκείνο το έδαφος. Γιατί εμείς δεν ζητήσαμε να υπάρξει ανακωχή για την υδρόλυση επί τόπου στη Συρία; Δεν μπορεί να γίνει αυτό; Αυτοί οι οποίοι πούλησαν τις πρώτες ύλες και αυτοί οι οποίοι πούλησαν απευθείας χημικά όπλα, να αναλάβουν την ευθύνη. Ανάμεσα σε αυτούς απ’ ό,τι φαίνεται, είναι και η Ιταλία. Να γίνει σε οποιοδήποτε λιμάνι της Ιταλίας η αποβίβαση αμέσως και από εκεί να μεταφερθούν με τα αυτοκίνητα και με σιδηροδρόμους όπου αλλού θέλουν, για να γίνει υδρόλυση.
Όλα τα στοιχεία που μας παραθέσατε, αγαπητέ Υπουργέ, τα παρακολούθησα με πολλή μεγάλη προσοχή. Όταν μιλάμε για τη διασφάλιση μη τυχόν υπάρξει διαρροή, σημαίνει ότι υπάρχει κίνδυνος αφ’ εαυτού, εξ ορισμού. Το ερώτημα, λοιπόν, είναι. Ποιος, λοιπόν, μας διασφαλίζει από μία σύγκρουση πλοίων μέσα στη νύκτα; Ποιος μας διασφαλίζει από έναν μετεωρίτη που είναι η πιο απίθανη περίπτωση;",104595,"Chairman","ΠΡΟΕΔΡΕΥΩΝ",275,"",275
"4964"," 
"," Όχι…
ΜΑΝΩΛΗΣ ΓΛΕΖΟΣ: Μη λέτε ποτέ όχι.",104596,"","ΔΗΜΗΤΡΗΣ ΚΟΥΡΚΟΥΛΑΣ",310,"",310
"4965","
"," Δεν μας διασφαλίζει κανείς. 
ΜΑΝΩΛΗΣ ΓΛΕΖΟΣ: Το αεροπλάνο της Μαλαισίας αποδεικνύει ότι πολλά μπορούν να γίνουν και να υπάρξουν. Μη λέτε, λοιπόν, ποτέ όχι σ’ αυτήν την περίπτωση.",104597,"","ΔΗΜΗΤΡΗΣ ΚΟΥΡΚΟΥΛΑΣ",310,"",310
"4966","
"," Το αντίθετο λέω. Λέω ότι κανείς δεν μπορεί να μας διασφαλίσει.",104598,"","ΔΗΜΗΤΡΗΣ ΚΟΥΡΚΟΥΛΑΣ",310,"",310
"4967","
"," Πάντως, ο μετεωρίτης είναι λίγο δύσκολο να…
ΜΑΝΩΛΗΣ ΓΛΕΖΟΣ: Οι χώρες που τα πούλησαν έχουν υποχρέωση να το διαλύσουν. Για μας υπάρχει κίνδυνος και αυτόν τον κίνδυνο οφείλει να τον αντιμετωπίσει η Κυβέρνηση.",104599,"Chairman","ΠΡΟΕΔΡΕΥΩΝ",275,"",275
"4968","
"," Ευχαριστούμε.
Ορίστε, κύριε Αυγενάκη, έχετε και εσείς τον λόγο για δυο λεπτά με την άδεια του Σώματος.",104600,"Chairman","ΠΡΟΕΔΡΕΥΩΝ",275,"",275
"4969","
"," Σας ευχαριστώ πολύ και ευχαριστώ που μου δίνεται η ευκαιρία να μιλήσω, παρ’ ότι δεν προβλέπεται από τον Κανονισμό.
Κύριε Γλέζο, επίκαιρες ερωτήσεις έχουν κατατεθεί και από εμένα τον ίδιο αρχικά και μετέπειτα και από άλλους Βουλευτές κατ’ επανάληψη.",104601,""," ΕΛΕΥΘΕΡΙΟΣ ΑΥΓΕΝΑΚΗΣ",22,"",22
"4970","
"," Επίκαιρη επερώτηση;",104602,""," ΜΙΧΑΗΛ ΚΡΙΤΣΩΤΑΚΗΣ",147,"",147
"4971","
"," Επίκαιρη ερώτηση, επαναλαμβάνω. Άρα, το θέμα συζητήθηκε εδώ στη Βουλή παρουσία του κ. Κούρκουλα για πρώτη φορά μετά από παρέμβαση του υποφαινόμενου ως Κρητικού Βουλευτή της Νέας Δημοκρατίας. Αυτό είναι το ένα.",104603,""," ΕΛΕΥΘΕΡΙΟΣ ΑΥΓΕΝΑΚΗΣ",22,"",22
"4972","
"," Έχετε δίκιο.",104604,"Chairman","ΠΡΟΕΔΡΕΥΩΝ",275,"",275
"4973","
"," Δεύτερον, επειδή το θέμα είναι επικίνδυνο, επειδή το θέμα είναι σοβαρό, γίνεται και συζήτηση. Αν δεν ήταν επικίνδυνο και αν δεν ήταν σοβαρό, δεν θα κάναμε καμμία κουβέντα. Θα το εξαντλούσαμε σε μια συνάντηση. Όμως, το θέμα είναι ιδιαίτερα ευαίσθητο και κυρίαρχα πολιτικό. 
Και εδώ θα μου επιτρέψετε να πω μια κουβέντα μόνο και θα πάω παρακάτω σε κάποια άλλα ζητήματα για το τι κάνει η Ευρώπη και τι Ευρώπη θέλουμε. Είναι ένα δίλημμα, που, βεβαίως, πρέπει να μας απασχολήσει μια και σε ένα μήνα θα έχουμε ευρωεκλογές. 
Άρα, λοιπόν, όταν παρακολουθούμε αυτήν την ώρα να εξελίσσεται στην Ευρώπη μια υπόθεση μέσα στα πόδια της και βλέπουμε μια Ευρώπη νωχελικά να λειτουργεί ως παρατηρητής και όχι ως έχων τον πρώτον λόγο, αντιλαμβανόμαστε όλοι ότι αυτή η Ευρώπη που έχει διαμορφωθεί, θέλει εξέλιξη. Και εδώ είναι το δικό μας στοίχημα και τα δικά μας ζητήματα που πρέπει να τεθούν.
Κύριε Κριτσωτάκη, σχολιάσατε πριν στην τοποθέτησή σας -σας έβλεπα ευρισκόμενος έξω, έχοντας ένα ραντεβού- για το εάν είμαι αντίθετος με τους χειρισμούς του κ. Βενιζέλου. Σαφέστατα! Και χαίρομαι που ο κ. Κούρκουλας φαίνεται, πλέον, εξαιρετικά ενημερωμένος σε σχέση με την πρώτη φορά που βρεθήκαμε στο Κοινοβούλιο, που ομολογουμένως το Υπουργείο Εξωτερικών έδειχνε να αγνοεί -ή τουλάχιστον εγώ αυτό εισέπραξα- εξαιρετικά πολλές λεπτομέρειες αλλά λεπτομέρειες ουσίας. 
Ο κ. Βενιζέλος ας μην κάνει επίπληξη, όπως προχθές στη διακαναλική συνέντευξη που έδωσε, όπου, ούτε λίγο ούτε πολύ, έδειξε ότι θα μας κάνει «ντα», επειδή ασχολούμαστε με ένα ζήτημα. Ασχολούμαστε όχι επειδή θέλουμε να κάνουμε μεταξύ μας σπέκουλα ή να κάνουμε πολιτικές συγκρούσεις, σε ένα ζήτημα εξαιρετικά ευαίσθητο. Όχι! Ασχολούμαστε επειδή έχουμε μια αγωνία παραπάνω, επειδή, τέλος πάντων, είναι κυριολεκτικά μπροστά στα πόδια μας. Και, βεβαίως, σεβόμαστε και εμπιστευόμαστε τους διεθνείς οργανισμούς αλλά επιτέλους αφήστε να έχουμε κι εμείς τις δικές μας ανησυχίες.   
Από την άλλη τώρα, οι περιβαλλοντικές οργανώσεις, οι οικολογικές οργανώσεις, οι τρεις στον αριθμό, είπαν τα δικά τους, έδωσαν στη δημοσιότητα τις δικές τους εκθέσεις. Επιτρέψτε μας, όμως, να πούμε το εξής. Ναι στους διεθνείς οργανισμούς, οι περιβαλλοντικές οργανώσεις έχουν τις δικές τους θέσεις αλλά δεν θα υποκαταστήσουν σε καμμία των περιπτώσεων την αγωνία των πολιτών, την αγωνία των θεσμικών οργάνων, την επίσημη θέση της ελληνικής Κυβέρνησης και φυσικά τις ευθύνες που πρέπει να αναλάβει ο κάθε ένας εκ των συμμετεχόντων σε ένα τέτοιο τραπέζι διεθνών οργανισμών. 
Και ένα τελευταίο. Κύριε Υπουργέ, κατ’ επανάληψη -και προσωπικά- ζητούσαμε με κάθε τρόπο και σε κάθε τόνο τρία πράγματα. 
Πρώτα απ’ όλα, ζητούσαμε ενημέρωση όλων των εκπροσώπων των φορέων της Κρήτης για το θέμα αυτό, έστω και σήμερα, μετά τη συζήτηση. Δεσμευθήκατε ότι θα το κάνετε και σας ευχαριστούμε πολύ γι’ αυτό. 
Δεύτερον, διεκδικήσαμε, πέρα από την επιθεώρηση που έκανε ο κ. Σεϊμένης -και καλώς έγινε- να υπάρχει μια παρουσία, τουλάχιστον, Έλληνα επιστήμονα στο πλοίο κατά τη διαδικασία της υδρόλυσης. 
Και τρίτον, κύριε Υπουργέ, παρακαλώ πολύ να εξετάσετε το ενδεχόμενο εάν μπορεί το ΕΚΕΘΕ για παράδειγμα, να πάρει μετρήσεις πριν, κατά τη διάρκεια και μετά. Τα στοιχεία αυτά τα οποία θα συγκεντρώσει, είμαι βέβαιος ότι θα είναι η καλύτερη απάντηση σε οποιονδήποτε θα θελήσει να χτίσει την όποια παραπληροφόρηση με αφορμή αυτό το γεγονός. 
Ευχαριστώ.",104605,""," ΕΛΕΥΘΕΡΙΟΣ ΑΥΓΕΝΑΚΗΣ",22,"",22
"4974"," 
","  Ευχαριστούμε πολύ.",104606,"Chairman","ΠΡΟΕΔΡΕΥΩΝ",275,"",275
"4975"," 
"," Κύριε Πρόεδρε, θα ήθελα τον λόγο επί προσωπικού.",104607,"","ΔΗΜΗΤΡΗΣ ΚΟΥΡΚΟΥΛΑΣ",310,"",310
"4976"," 
"," Δεν υπάρχει προσωπικό, κύριε Υπουργέ.",104608,"Chairman","ΠΡΟΕΔΡΕΥΩΝ",275,"",275
"4977"," 
"," Υπάρχει προσωπικό και θα ήθελα τον λόγο.",104609,"","ΔΗΜΗΤΡΗΣ ΚΟΥΡΚΟΥΛΑΣ",310,"",310
"4978","
"," Κύριε Υπουργέ, όταν απευθύνονται σε εσάς, δεν υπάρχει προσωπικό. Είστε ο Υπουργός και σας ρωτούν. Δεν θα σας δώσω τον λόγο επί προσωπικού αλλά έχετε το δικαίωμα…",104610,"Chairman","ΠΡΟΕΔΡΕΥΩΝ",275,"",275
"4979"," 
"," Υπάρχει προσωπικό.",104611,"","ΔΗΜΗΤΡΗΣ ΚΟΥΡΚΟΥΛΑΣ",310,"",310
"4980"," 
"," Έχετε το δικαίωμα να τριτολογήσετε.",104612,"Chairman","ΠΡΟΕΔΡΕΥΩΝ",275,"",275
"4981","  
"," Επιχειρήθηκε μια μικροκομματική προβοκάτσια…",104613,"","ΔΗΜΗΤΡΗΣ ΚΟΥΡΚΟΥΛΑΣ",310,"",310
"4982","
"," Κατάλαβα τι θέλετε να πείτε. Θα τριτολογήσετε, κύριε Υπουργέ. 
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρία της Βουλής, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, τριάντα τρείς φοιτητές και φοιτήτριες και τρείς εκπαιδευτικοί - συνοδοί τους από το Πανεπιστήμιο Λέιντεν της Ολλανδίας, οι οποίοι πραγματοποιούν επίσκεψη στη Βουλή.
Η Βουλή τούς καλωσορίζει.
(Χειροκροτήματα απ’ όλες τις πτέρυγες της Βουλής)
Τον λόγο έχει ο κ. Κουρουμπλής. 
Μέχρι τώρα η συζήτηση πάει καλά. Για να την κλείσουμε και καλά, θα πρέπει να είμαστε στο χρόνο μας όλοι. Ευχαριστώ πολύ.",104614,"Chairman","ΠΡΟΕΔΡΕΥΩΝ",275,"",275
"4983"," 
"," Δεκτές οι συστάσεις, κύριε Πρόεδρε.
Κύριε Πρόεδρε, εχθές ακούσαμε κάτι ακόμα εκπληκτικό, που μας άφησε εμβρόντητους. Ακούσαμε, λοιπόν, τον αξιότιμο Αντιπρόεδρο της Κυβέρνησης να λέει ότι το χρέος το ελληνικό είναι βιώσιμο. 
Αυτό σημαίνει, κύριε Πρόεδρε, ότι προσφέρουμε ένα δώρο στην κ. Μέρκελ, που έρχεται σήμερα στην Ελλάδα, για τα αντίδωρα που υποτίθεται θα μας δώσει. 
Εκδηλώνεται πλέον η πολιτική της Κυβέρνησης, η οποία έλεγε εδώ και δύο χρόνια ότι θα έρθει η ώρα του κουρέματος και σήμερα θυσιάζει το κούρεμα του δημοσίου χρέους του ελληνικού λαού στο βωμό της παρουσίας της κ. Μέρκελ στην Ελλάδα. Είναι ένα μεγάλο δώρο της ετοιμόρροπης Κυβέρνησης, η οποία πνέει τα λοίσθια -τα πολιτικά λοίσθια-  εν όψει των εκλογών της 25ης Μαΐου. 
Κύριε Πρόεδρε, ακούσαμε και κάτι ακόμα εκπληκτικό. Ακούσαμε Έλληνα Βουλευτή να είναι περιχαρής για την εφαρμογή, τη θέσπιση και υλοποίηση σε ό,τι αφορά τα ελληνικά ομόλογα του Αγγλικού Δικαίου. 
Μας είπε μάλιστα, θεωρώντας ότι είναι χαμηλή και η νοημοσύνη μας, πως εμείς φανταζόμαστε ότι θα έρθουν εδώ να μας πάρουν την Ακρόπολη. 
Κύριε Πρόεδρε, την Ακρόπολη κανείς δεν φαντάζεται ότι μπορούν να την πάρουν. Τα έσοδα, όμως, της Ακρόπολης, είναι σίγουρο ότι μπορεί κάποιοι να τα διεκδικήσουν στο πλαίσιο διεκδίκησης και υλοποίησης των δεσμεύσεων που έχει λάβει η Κυβέρνηση σε αυτήν τη σημερινή έκδοση είτε αφορά το Αγγλικό Δίκαιο είτε τους νέους νομικούς δεσμούς και τις νέες νομικές δεσμεύσεις που έχει αναλάβει.
Τώρα να έρθουμε στο ζήτημα το επίδικο. 
Κύριε Υπουργέ, πραγματικά σας θέσαμε πάρα πολλά ερωτήματα και δεν απαντήσατε σε κανένα. Σας ρωτώ, λοιπόν. Διεκδικήσατε να μην προωθηθεί η υδρόλυση στην περιοχή αυτή, στους αρμόδιους οργανισμούς είτε στην Ευρωπαϊκή Ένωση είτε στον αρμόδιο Οργανισμό καταπολέμησης των Χημικών Όπλων; Προβήκατε σε κανένα τέτοια διάβημα; Όχι. Πρώτο «όχι».
Δεύτερον, πείτε μας έναν επιστημονικό φορέα, το Πανεπιστήμιο Αθηνών, το Χημείο Αθηνών, το Πανεπιστήμιο Κρήτης, τον «Δημόκριτο». Μας φέρνετε εδώ κάποιον κ. Σεϊμένη. Τι θα πει, κύριε Υπουργέ, ο κ. Σεϊμένης; Τι είναι ο κ. Σεϊμένης; Εκπροσωπεί κανέναν επιστημονικό φορέα της χώρας, ο οποίος δεσμεύεται ότι αυτή η διαδικασία είναι ελεγχόμενη;
Μας είπατε, λοιπόν, κάτι άλλο, εντελώς απίθανο, ότι δεν συμφωνήσατε και εσείς να γίνουν στην Αλβανία. Δηλαδή, προβήκατε σε διάβημα; Καταθέστε το στη Βουλή. Τι μας λέτε τώρα; Σε ποιους απευθύνεστε, κύριε Υπουργέ; Σε ποιους απευθύνεστε όταν λέτε ότι, συμφωνήσαμε και εμείς να μη γίνει στην Αλβανία; 
Δεν έγινε στην Αλβανία, γιατί ξεσηκώθηκε ο αλβανικός λαός. Και είναι προς τιμήν του και προς τιμή της κυβέρνησης του, η οποία πραγματικά υπήκουσε στην εντολή του λαού και όχι στην εντολή των συμφερόντων της Γερμανίας, της Αγγλίας και όλων αυτών που πούλησαν τα χημικά όπλα στη Συρία και σε άλλες χώρες. Και έρχεστε εδώ και μας λέτε ότι συμφωνήσατε να μη γίνει στην Αλβανία και δεχθήκατε. Και το λέτε στον ελληνικό λαό! Το να μας πείτε ότι τέλος πάντων δεν είχαμε –υποτίθεται- άλλη επιλογή, να δείξουμε κατανόηση. Αλλά, να μας πείτε ότι συμφωνήσατε να μη γίνει στην Αλβανία για να γίνει μέσα στη Μεσόγειο; 
Δεχθήκατε, λοιπόν, να γίνει στη Μεσόγειο. Να πάμε και εκεί. Καταθέστε μας, λοιπόν, τη μελέτη προφύλαξης, πρόληψης, εγγύτητας, ασφάλειας, όλα αυτά που θα προστατεύσουν, πραγματικά, τη διαδικασία από απρόβλεπτες συνέπειες. Διότι ξέρετε πολύ καλά ότι η περιοχή είναι υψηλής σεισμικότητας. Εάν προκύψει ένας σεισμός, ποιος θα αναλάβει την ευθύνη; 
Και επειδή ειπώθηκαν εδώ πολύ ωραία ορισμένες εξυπνάδες από ορισμένους συναδέλφους, πείτε μας, λοιπόν, κύριε Υπουργέ, στην περίπτωση που γίνει ένα ατύχημα -εγώ σας λέω 1% ή 1‰- τι μπορεί να συμβεί στη Μεσόγειο; Μπορείτε να απαντήσετε σε αυτό; Θα αναλάβετε την ευθύνη ότι  η Μεσόγειος θα καταστραφεί για τα επόμενα πενήντα χρόνια; Και μας λέτε εδώ ότι νοιάζεστε για τον τουρισμό, έμπλεοι μεγάλου πατριωτισμού, ενώ εμείς που δεν διαθέτουμε αυτό το αίσθημα, λέμε πράγματα που δημιουργούν προβλήματα στον τουρισμό.
Κύριε Υπουργέ, δεν είναι τόσο απλά τα πράγματα. Είναι μια πολύ μεγάλη και επικίνδυνη επιχείρηση. Είναι ρίσκο. Και δεν μας πείθετε για τις προσπάθειες που έπρεπε να κάνετε -και δεν κάνατε- προκειμένου να αποφύγουμε αυτήν την υπόθεση. Σε λίγο θα μας πείτε ότι πρέπει να είμαστε και περιχαρείς! 
Δεν τολμήσατε ούτε να βάλετε το ζήτημα να υπάρξει ανακωχή από το αιματοκύλισμα στη Συρία και να επιλεγεί ενδεχομένως ένας άλλος χώρος. Ούτε αυτό μας είπατε. Τίποτα δεν μας είπατε, παρά μόνο ήρθατε να διασκεδάσετε εδώ για άλλη μια φορά την αγωνία ενός ολόκληρου λαού και κυρίως του κρητικού λαού.
Ε, λοιπόν, εγώ σας το λέω, επειδή ξέρω τι σημαίνει Κρήτη και ξέρω την ιστορία αυτού του λαού και ξέρω την ψυχολογία του. Δεν θα γίνει αυτή η ιστορία. Σας το λέω και είμαι σίγουρος ότι δεν θα το επιτρέψει ο κρητικός λαός.",104615,""," ΠΑΝΑΓΙΩΤΗΣ ΚΟΥΡΟΥΜΠΛΗΣ",141,"",141
"4984","
"," Ολοκληρώσατε. Ευχαριστούμε.",104616,"Chairman","ΠΡΟΕΔΡΕΥΩΝ",275,"",275
"4985","
"," Ολοκλήρωσα, κύριε Πρόεδρε, ευπειθής εις τα συστάσεις σας.",104617,""," ΠΑΝΑΓΙΩΤΗΣ ΚΟΥΡΟΥΜΠΛΗΣ",141,"",141
"4986","
"," Πάντοτε.
Τον λόγο έχει ο κύριος Υπουργός.",104618,"Chairman","ΠΡΟΕΔΡΕΥΩΝ",275,"",275
"4987","
"," Δεν ζητάω την κατανόησή σας, γιατί παρ’ όλες τις εξηγήσεις, φαίνεται ότι δεν συνεννοούμαστε. 
Εσείς επενδύετε στο φόβο, εσείς επενδύετε σε παράλογους φόβους. Μιλάτε τώρα για καταστροφή της Μεσογείου επί πενήντα χρόνια, λες και είμαστε οι μόνοι οι οποίοι ενδιαφερόμαστε για τη Μεσόγειο, λες και δεν υπάρχουν άλλες παράκτιες χώρες, λες και δεν υπάρχουν διεθνείς οργανισμοί, λες και δεν υπάρχει ο Οργανισμός Ηνωμένων Εθνών. Εσείς επενδύετε στον φόβο, τον παράλογο φόβο, τον υπερβολικό φόβο. 
Σας είπα ότι η πρώτη αποστολή αυτού του διεθνούς οργανισμού, είναι να κάνει ανάλυση κινδύνων. Αυτό κάνει. Και διάλεξε ως την πιο ασφαλή μέθοδο αυτήν που διάλεξε. Δεν ήταν δική μας επιλογή ούτε ερωτηθήκαμε εμείς. Ούτε εμείς ούτε κανείς άλλος.",104619,"","ΔΗΜΗΤΡΗΣ ΚΟΥΡΚΟΥΛΑΣ",310,"",310
"4988"," 
"," Δεν επέλεξαν το συγκεκριμένο χώρο, κύριε Υπουργέ.",104620,""," ΠΑΝΑΓΙΩΤΗΣ ΚΟΥΡΟΥΜΠΛΗΣ",141,"",141
"4989","
"," Παρακαλώ, να μη διακόπτει κανένας.",104621,"Chairman","ΠΡΟΕΔΡΕΥΩΝ",275,"",275
"4990","
"," Ο οργανισμός αυτός έχει ένα εκτελεστικό συμβούλιο το οποίο απαρτίζεται από ειδικούς, διότι αυτό δεν είναι πολιτική απόφαση, είναι απόφαση τεχνική, επιστημονική. Ο οργανισμός αυτός έχει καταστρέψει χημικά όπλα…",104622,"","ΔΗΜΗΤΡΗΣ ΚΟΥΡΚΟΥΛΑΣ",310,"",310
"4991","
"," Ποιανού; Επιστημονικού φορέα της Ελλάδας;",104623,""," ΠΑΝΑΓΙΩΤΗΣ ΚΟΥΡΟΥΜΠΛΗΣ",141,"",141
"4992"," 
"," Παρακαλώ, αφήστε με να μιλήσω. Τρομάζετε τον κόσμο χωρίς λόγο.",104624,"","ΔΗΜΗΤΡΗΣ ΚΟΥΡΚΟΥΛΑΣ",310,"",310
"4993","
"," Παρακαλώ να διευκολύνετε τη συζήτηση.",104625,"Chairman","ΠΡΟΕΔΡΕΥΩΝ",275,"",275
"4994","
"," Ήρθε τώρα ένας Βουλευτής ή ένα κόμμα να μας πει ότι είναι το μόνο που ενδιαφέρεται. 
Σας λέω ότι έχω θέσει και εγώ το ερώτημα κατ’ ιδίαν τι θα γίνει αν γίνει ατύχημα, αν πέσει μετεωρίτης.",104626,"","ΔΗΜΗΤΡΗΣ ΚΟΥΡΚΟΥΛΑΣ",310,"",310
"4995"," 
"," Αν πέσει μετεωρίτης, «γαία πυρί μειχθήτω». Το πλοίο θα σκεφτούμε;",104627,"Chairman","ΠΡΟΕΔΡΕΥΩΝ",275,"",275
"4996","
"," Ακούστηκε και αυτό.
Κύριε Γλέζο, εγώ δεν μπορώ να δώσω διαβεβαίωση, διότι στη ζωή και στο σύμπαν ολόκληρο δεν υπάρχει απόλυτη ασφάλεια. Όμως έθεσα το ερώτημα, διότι ενδιαφερόμουν και εγώ ως απλός πολίτης, για το τι θα γίνει αν πέσει μετεωρίτης και γίνει ατύχημα. Βεβαίως, θα γίνει κάποια μόλυνση αλλά αυτά που ακούω από τον κ. Κουρουμπλή για «πενήντα χρόνια νεκρή θάλασσα», πριν ακόμα ξεκινήσει, είναι υπερβολικά, δεν έχουν καμμία επιστημονική βάση. 
Και αυτό δεν σας το λέω εγώ ούτε σας το λέει το Υπουργείο Εξωτερικών, το οποίο -ανοίγω παρένθεση- λειτουργεί ως Υπουργείο Εξωτερικών, κύριε Αυγενάκη. Βεβαίως, μερικά στοιχεία που σας έδωσα σήμερα, δεν σας είχαν δοθεί τις προάλλες, πριν από ένα μήνα, διότι σας είπα ότι και ο οργανισμός αυτός συνεχίζει…",104628,"","ΔΗΜΗΤΡΗΣ ΚΟΥΡΚΟΥΛΑΣ",310,"",310
"4997","
"," Πολύ ωραία, δεν υπάρχει παρεξήγηση. Λύθηκε το θέμα.",104629,"Chairman","ΠΡΟΕΔΡΕΥΩΝ",275,"",275
"4998","
"," Το Υπουργείο Εξωτερικών έχει πάγια πολιτική, διότι τέθηκε και το ερώτημα τι έχει κάνει το Υπουργείο.",104630,"","ΔΗΜΗΤΡΗΣ ΚΟΥΡΚΟΥΛΑΣ",310,"",310
"4999","
"," Προέκυψαν. Πολύ σωστά.",104631,""," ΕΛΕΥΘΕΡΙΟΣ ΑΥΓΕΝΑΚΗΣ",22,"",22
"5000","
"," Το αναγνωρίζει ότι λύθηκε και ο κ. Αυγενάκης. Έκλεισε.",104632,"Chairman","ΠΡΟΕΔΡΕΥΩΝ",275,"",275
"5001"," 
"," Για την Αλβανία, πράγματι η Αλβανία δεν δέχθηκε, διότι υπήρχαν κινητοποιήσεις. Αλλά, εμείς -εγώ προσωπικά και το Υπουργείο- είμαστε ευχαριστημένοι που δεν δέχθηκε η Αλβανία, διότι θεωρούσαμε και συνεχίζουμε να θεωρούμε -μη γελάτε, κύριε Κουρουμπλή, αυτή είναι η γνώμη μας- ότι οι κίνδυνοι μόλυνσης του υδροφόρου ορίζοντα ήταν μεγαλύτεροι. Και όπως σας είπα πριν, για τέτοιου είδους δουλειές, όπως και να το κάνουμε, προτιμώ τους Αμερικάνους. Μπορεί να μην τους προτιμάω για χίλια δύο άλλα πράγματα, σε αυτό, όμως, τους προτιμώ. Τι να κάνουμε;
Όσον αφορά το αν είπαμε «όχι» στην υδρόλυση. Σας είπα ότι η επιλογή γίνεται από αυτόν τον διεθνή οργανισμό, ο οποίος είναι αυτόνομος. Δηλαδή, δεν ψηφίζουν τα κράτη, δεν γίνεται παζάρι, δεν γίνεται ποιος έχει ειδική ή αυξημένη πλειοψηφία.",104633,"","ΔΗΜΗΤΡΗΣ ΚΟΥΡΚΟΥΛΑΣ",310,"",310
"5002","
"," Πώς αντέδρασε η Αλβανία και είπε «όχι» και εμείς δεν το κάνουμε; Παλεύετε με τη λογική και φυσικά χάνετε, κύριε Υπουργέ.",104634,""," ΜΙΧΑΗΛ ΚΡΙΤΣΩΤΑΚΗΣ",147,"",147
"5003","
"," Το ρωτήσατε αυτό και δίνει απάντηση.",104635,"Chairman","ΠΡΟΕΔΡΕΥΩΝ",275,"",275
"5004","
"," Η απόφαση του οργανισμού, είναι να γίνει υδρόλυση στα διεθνή ύδατα. Με συγχωρείτε, μην παραβιάζουμε βασικές αρχές.",104636,"","ΔΗΜΗΤΡΗΣ ΚΟΥΡΚΟΥΛΑΣ",310,"",310
"5005","
"," Άλλο το ένα άλλο το άλλο.",104637,"Chairman","ΠΡΟΕΔΡΕΥΩΝ",275,"",275
"5006","
"," Εμείς δεχθήκαμε να γίνει στα χωρικά μας ύδατα ή στο έδαφός μας κάτι; Όχι. Αλλά ο διεθνής οργανισμός δεν κάνει ψηφοφορία μεταξύ των χωρών, όταν αποφασίσει να κάνει κάτι στα διεθνή ύδατα. Είναι απλό.
Ομολογώ ότι δεν έχω ενημερωθεί από τους τεχνικούς τι θα μπορούσε να συμβεί αν γίνει σεισμός. Υπενθυμίζω ότι είναι πάνω σε καράβι.",104638,"","ΔΗΜΗΤΡΗΣ ΚΟΥΡΚΟΥΛΑΣ",310,"",310
"5007"," 
"," Μπορεί να γίνει τσουνάμι.",104639,""," ΚΩΝΣΤΑΝΤΙΝΟΣ ΔΕΡΜΙΤΖΑΚΗΣ",67,"",67
"5008","
"," Αν γίνει τσουνάμι, τότε δεν ξέρω.",104640,"","ΔΗΜΗΤΡΗΣ ΚΟΥΡΚΟΥΛΑΣ",310,"",310
"5009","
"," Μισό λεπτό, κύριε Υπουργέ. 
Από τους σεισμούς πήγαμε στο τσουνάμι τώρα; Δεν αφήσαμε τίποτα. Για όνομα του Θεού!
Συνεχίστε, κύριε Υπουργέ.",104641,"Chairman","ΠΡΟΕΔΡΕΥΩΝ",275,"",275
"5010","
"," Θέλω να καταλήξω, χωρίς να θέλω να αμφισβητήσω ή να υποτιμήσω το εύλογο ενδιαφέρον όλων μας για το περιβάλλον, για τη Μεσόγειο, λέγοντας ότι είναι ένα ενδιαφέρον, που συμμερίζονται και η Ευρωπαϊκή Ένωση και τα κράτη τα οποία βρέχονται από τη Μεσόγειο…",104642,"","ΔΗΜΗΤΡΗΣ ΚΟΥΡΚΟΥΛΑΣ",310,"",310
"5011","
"," Και για την Κρήτη ιδιαίτερα, κύριε Υπουργέ.",104643,"Chairman","ΠΡΟΕΔΡΕΥΩΝ",275,"",275
"5012"," 
"," Και για την Κρήτη ιδιαίτερα αλλά θέλω να πω ότι πάντα στη διαχείριση του κινδύνου και του φόβου πρέπει να υπάρχει μία λογική. Για το μόνο που κάνω έκκληση, είναι να μην υπερβούμε τα όρια της λογικής.
Ευχαριστώ.",104644,"","ΔΗΜΗΤΡΗΣ ΚΟΥΡΚΟΥΛΑΣ",310,"",310
"5013","
"," Κυρίες και κύριοι συνάδελφοι…",104645,"Chairman","ΠΡΟΕΔΡΕΥΩΝ",275,"",275
"5014","
"," Έχω δικαίωμα τριτολογίας, κύριε Πρόεδρε.",104646,""," ΠΑΝΑΓΙΩΤΗΣ ΚΟΥΡΟΥΜΠΛΗΣ",141,"",141
"5015","
"," Θέλετε να το συνεχίσετε το πινγκ πονγκ;",104647,"Chairman","ΠΡΟΕΔΡΕΥΩΝ",275,"",275
"5016","
"," Θέλω τον λόγο για τρία λεπτά.",104648,""," ΠΑΝΑΓΙΩΤΗΣ ΚΟΥΡΟΥΜΠΛΗΣ",141,"",141
"5017","
"," Τον λόγο έχει ο κ. Κουρουμπλής.",104649,"Chairman","ΠΡΟΕΔΡΕΥΩΝ",275,"",275
"5018"," 
"," Είπαμε, κύριε Πρόεδρε, να τηρούμε τους κανόνες, το χρόνο αλλά όχι και να καταργούμε και το δικαίωμα.",104650,""," ΠΑΝΑΓΙΩΤΗΣ ΚΟΥΡΟΥΜΠΛΗΣ",141,"",141
"5019"," 
"," Γιατί μέχρι τώρα τους τηρήσαμε;",104651,"Chairman","ΠΡΟΕΔΡΕΥΩΝ",275,"",275
"5020"," 
"," Κύριε Πρόεδρε, η Αξιωματική Αντιπολίτευση δεν υποκύπτει ποτέ στον πειρασμό να ισχυρίζεται ότι νοιάζεται μόνο αυτός ο χώρος γι’ αυτά τα ζητήματα. Είναι προς τιμήν του συναδέλφου, του κ. Αυγενάκη, ότι ουσιαστικά έχει συστρατευτεί σε αυτήν την αγωνία. Και στη Νέα Δημοκρατία υπάρχουν πάρα πολλές δυνάμεις που έχουν αυτήν την αγωνία και στο ΠΑΣΟΚ και σε όλα τα κόμματα. 
Δεν είναι μία υπόθεση που αφορά, κύριε Υπουργέ, κάποιο κόμμα, αφορά όλο τον ελληνικό λαό και σε όλες τις πολιτικές δυνάμεις υπάρχουν άνθρωποι που έχουν την ίδια αγωνία. Ως εκ τούτου, μακριά από εμάς αυτού του είδους οι πειρασμοί των υπερπατριωτισμών που εκδηλώνονται από άλλες πλευρές. Καλό θα είναι να είναι λίγο συγκρατημένοι, γιατί ο καθένας έχει την ιστορία του σε αυτόν τον τόπο. Να μην πάμε, λοιπόν, παραπίσω.
Κύριε Πρόεδρε, δεν ήρθε εδώ μία μελέτη από οποιονδήποτε μαζικό, κοινωνικό και κυρίως επιστημονικό φορέα της χώρας, που να επιδεικνύει τουλάχιστον ανοχή γι’ αυτό που επιχειρείται να γίνει. Φέρτε μας, λοιπόν, την άποψη που έχει ο «Δημόκριτος», γιατί εγώ μπορώ να σας πω ότι έχω άποψη για το ποια άποψη έχουν οι επιστήμονες του «Δημόκριτου».",104652,""," ΠΑΝΑΓΙΩΤΗΣ ΚΟΥΡΟΥΜΠΛΗΣ",141,"",141
"5021","
"," Φέρτε την.",104653,"","ΔΗΜΗΤΡΗΣ ΚΟΥΡΚΟΥΛΑΣ",310,"",310
"5022","
"," Φέρτε μας, λοιπόν, το Πανεπιστήμιο της Κρήτης. Ποιο επιστημονικό κέντρο; Μας λέτε ένα όνομα, του κ. Σεϊμένη. Και επειδή το είπε ο κ. Σεϊμένης, ο οποίος δεν ξέρω ποιος είναι και τι εξαρτήσεις έχει…",104654,""," ΠΑΝΑΓΙΩΤΗΣ ΚΟΥΡΟΥΜΠΛΗΣ",141,"",141
"5023","
"," Είναι Γενικός Γραμματέας της Εθνικής Αρχής.",104655,"","ΔΗΜΗΤΡΗΣ ΚΟΥΡΚΟΥΛΑΣ",310,"",310
"5024"," 
"," …θα πρέπει να πειστούμε εδώ, στο ελληνικό Κοινοβούλιο, ότι πρέπει να τηρηθεί αυτή η διαδικασία;",104656,""," ΠΑΝΑΓΙΩΤΗΣ ΚΟΥΡΟΥΜΠΛΗΣ",141,"",141
"5025"," 
"," Είναι Γενικός Γραμματέας της Εθνικής Αρχής Χημικών Όπλων εδώ και δεκαπέντε χρόνια. Πώς μιλάτε έτσι για δημόσιους λειτουργούς;",104657,"","ΔΗΜΗΤΡΗΣ ΚΟΥΡΚΟΥΛΑΣ",310,"",310
"5026","
"," Σας ρώτησα σε μία εκρηκτικά σεισμογενή περιοχή, σε μία περιοχή που δεν ελέγχονται τα ρεύματα της θάλασσας…",104658,""," ΠΑΝΑΓΙΩΤΗΣ ΚΟΥΡΟΥΜΠΛΗΣ",141,"",141
"5027","
"," Είναι Γενικός Γραμματέας εδώ και δεκαπέντε χρόνια…",104659,"","ΔΗΜΗΤΡΗΣ ΚΟΥΡΚΟΥΛΑΣ",310,"",310
"5028","
"," Είναι επιστημονικός φορέας ο κ. Σεϊμένης;",104660,""," ΠΑΝΑΓΙΩΤΗΣ ΚΟΥΡΟΥΜΠΛΗΣ",141,"",141
"5029"," 
"," Είναι Γενικός Γραμματέας εδώ και δεκαπέντε χρόνια με νόμο που ψήφισε η ελληνική Βουλή.",104661,"","ΔΗΜΗΤΡΗΣ ΚΟΥΡΚΟΥΛΑΣ",310,"",310
"5030"," 
"," Σας ρωτώ, κύριε Υπουργέ. Είναι επιστημονικός φορέας ο Σεϊμένης;",104662,""," ΠΑΝΑΓΙΩΤΗΣ ΚΟΥΡΟΥΜΠΛΗΣ",141,"",141
"5031"," 
"," Ντροπή σας!",104663,"","ΔΗΜΗΤΡΗΣ ΚΟΥΡΚΟΥΛΑΣ",310,"",310
"5032"," 
"," Κύριε Κουρουμπλή, πιο ήρεμα. Είναι καθηγητής ο κ. Σεϊμένης.",104664,"Chairman","ΠΡΟΕΔΡΕΥΩΝ",275,"",275
"5033","
"," Μιλάτε εν τη απουσία του. Ντροπή σας!",104665,"","ΔΗΜΗΤΡΗΣ ΚΟΥΡΚΟΥΛΑΣ",310,"",310
"5034","
"," Να ντρέπεστε εσείς, όταν έρχεστε στο Κοινοβούλιο και λέτε άρρητα ρήματα.",104666,""," ΠΑΝΑΓΙΩΤΗΣ ΚΟΥΡΟΥΜΠΛΗΣ",141,"",141
"5035"," 
"," Κύριε Κουρουμπλή, παρακαλώ πιο ήρεμα. Μην κλείσουμε τη συνεδρίαση με ένταση τώρα που πάμε και για το Πάσχα.",104667,"Chairman","ΠΡΟΕΔΡΕΥΩΝ",275,"",275
"5036","
"," Κύριε Πρόεδρε, εγώ μιλώ με επιχειρήματα, δεν μιλώ με προσωπικές…",104668,""," ΠΑΝΑΓΙΩΤΗΣ ΚΟΥΡΟΥΜΠΛΗΣ",141,"",141
"5037","
"," Υποβαθμίζετε τα πάντα. Υπάρχει εθνική αρχή, υπάρχει Γενικό Χημείο του Κράτους.",104669,"","ΔΗΜΗΤΡΗΣ ΚΟΥΡΚΟΥΛΑΣ",310,"",310
"5038","
"," Κύριε Υπουργέ, παρακαλώ. 
Πάντως, το Προεδρείο έχει μία απορία, πώς ο σεισμός θα επηρεάσει το πλοίο.",104670,"Chairman","ΠΡΟΕΔΡΕΥΩΝ",275,"",275
"5039"," 
"," Φέρτε μου, λοιπόν, έναν επιστημονικό φορέα που υποστηρίζει την άποψή σας.",104671,""," ΠΑΝΑΓΙΩΤΗΣ ΚΟΥΡΟΥΜΠΛΗΣ",141,"",141
"5040"," 
"," Επενδύετε στο φόβο. Ντροπή σας!",104672,"","ΔΗΜΗΤΡΗΣ ΚΟΥΡΚΟΥΛΑΣ",310,"",310
"5041"," 
"," Μόλις σας έδωσαν εντολή, μπήκατε στη λογική της εκτέλεσης, γιατί δεν είχατε το κουράγιο να πείτε ένα «όχι» ποτέ και σε κανένα φορέα.",104673,""," ΠΑΝΑΓΙΩΤΗΣ ΚΟΥΡΟΥΜΠΛΗΣ",141,"",141
"5042"," 
"," Από τσάμπα μάγκες έχουμε χορτάσει!",104674,"","ΔΗΜΗΤΡΗΣ ΚΟΥΡΚΟΥΛΑΣ",310,"",310
"5043","
"," Καταθέστε, λοιπόν, τις πρωτοβουλίες σας που εξαντλήσατε για να αποφευχθεί αυτό το πρόβλημα. Καταθέστε τα στη Βουλή, για να ζητήσουμε συγγνώμη. Ειδάλλως, μη μας λέτε αυτού του είδους τα ψευδοεπιχειρήματα.",104675,""," ΠΑΝΑΓΙΩΤΗΣ ΚΟΥΡΟΥΜΠΛΗΣ",141,"",141
"5044"," 
"," Ήρεμα και κλείστε.",104676,"Chairman","ΠΡΟΕΔΡΕΥΩΝ",275,"",275
"5045","
"," Κλείνω, κύριε Πρόεδρε.
Δεν υπάρχει αυτήν τη στιγμή πολίτης και δεν υπάρχει φορέας, που να συμφωνεί γι’ αυτό εγχείρημα. Ξέρετε, κύριε Πρόεδρε, όχι μόνο στο ότι δεν προεβλήθη αντίσταση από την ελληνική Κυβέρνηση, όπως έγινε από άλλες κυβερνήσεις, όχι μόνο γιατί πρέπει εκείνοι που πούλησαν, να αναλάβουν την ευθύνη, όχι γιατί δεν εξασφαλίζει ούτε το πλοίο εγγυήσεις, αλλά κυρίως, κύριε Πρόεδρε, πρέπει να πούμε ότι ούτε γι’ αυτό το συγκεκριμένο εγχείρημα, ο αξιότιμος κύριος Υπουργός δεν είχε το κουράγιο να φέρει μελέτη. Έχετε μελέτη για όλα αυτά που προϋποτίθεται ότι θα γίνουν σε αυτήν την περιοχή;",104677,""," ΠΑΝΑΓΙΩΤΗΣ ΚΟΥΡΟΥΜΠΛΗΣ",141,"",141
"5046"," 
"," Ωραία, το είπατε τέσσερις φορές. Κλείνουμε τη συζήτηση…",104678,"Chairman","ΠΡΟΕΔΡΕΥΩΝ",275,"",275
"5047","
"," Ούτε γι’ αυτό δεν έχετε μελέτη. Είστε, λοιπόν, υπόλογοι απέναντι στον ελληνικό λαό.",104679,""," ΠΑΝΑΓΙΩΤΗΣ ΚΟΥΡΟΥΜΠΛΗΣ",141,"",141
"5048"," 
"," Ολοκληρώσατε, κύριε συνάδελφε. 
Πάντως, δεν κατάλαβα γιατί δημιουργήθηκε τέτοιου είδους ένταση και μάλιστα και ο κύριος Υπουργός δεν μας έχει συνηθίσει και απορώ. Μάλλον, τον θίξατε, για να πω την αλήθεια. 
Κυρίες και κύριοι συνάδελφοι, κηρύσσεται περαιωμένη η συζήτηση επί της υπ’ αριθμόν 22/22/24-2-2014 επίκαιρης επερώτησης των Βουλευτών του ΣΥΡΙΖΑ προς τους Υπουργούς Εξωτερικών, Περιβάλλοντος, Ενέργειας και Κλιματικής Αλλαγής και Εθνικής Άμυνας, σχετικά με το ζήτημα της καταστροφής των χημικών όπλων της Συρίας στη θαλάσσια περιοχή της Μεσογείου.
Κύριοι συνάδελφοι, δέχεστε στο σημείο αυτό να λύσουμε τη συνεδρίαση και να διακόψουμε τις εργασίες της Ολομέλειας της Βουλής, λόγω των εορτών του Πάσχα;",104680,"Chairman","ΠΡΟΕΔΡΕΥΩΝ",275,"",275
"5049","
"," Μάλιστα, μάλιστα.
Με τη συναίνεση του Σώματος και ώρα 15.22΄ λύεται η συνεδρίαση για τη Δευτέρα 28 Απριλίου 2014 και ώρα 18.00΄, σύμφωνα με την ημερήσια διάταξη που θα σας διανεμηθεί. 
    Ο",104681,"","ΟΛΟΙ ΟΙ ΒΟΥΛΕΥΤΕΣ",NA,"",NA
