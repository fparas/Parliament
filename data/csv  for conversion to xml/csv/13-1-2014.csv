"","Misc","SpeechBody","SpeechID","ParliamentaryRole","Speaker","SpeakerID","Date","id"
"6517","2
ΣΥΝΕΔΡΙΑΣΗ "," Κυρίες και κύριοι συνάδελφοι, αρχίζει η συνεδρίαση.
Έχω την τιμή να ανακοινώσω στο Σώμα το δελτίο αναφορών και ερωτήσεων της Τρίτης 14 Ιανουαρίου 2014.
Α.  ΑΝΑΦΟΡΕΣ-ΕΡΩΤΗΣΕΙΣ Πρώτου Κύκλου (Άρθρο 130 παράγραφος 5 του Κανονισμού της Βουλής)
1. Η με αριθμό 4418/29-11-2013 ερώτηση του Βουλευτή Ιωαννίνων της Νέας Δημοκρατίας κ. Σταύρου Καλογιάννη προς τον Υπουργό Αγροτικής Ανάπτυξης και Τροφίμων, σχετικά με το πρόγραμμα διατήρησης αυτόχθονων σπάνιων φυλών αγροτικών ζώων.
2. Η με αριθμό 4758/10-12-2013 ερώτηση της Βουλευτού Μαγνησίας των Ανεξάρτητων Ελλήνων κ. Μαρίνας Χρυσοβελώνη προς τον Υπουργό Υγείας, σχετικά με την έλλειψη παιδιάτρων στη Μαγνησία.
 3. Η με αριθμό 2054/26-9-2013 ερώτηση του Βουλευτή Νομού Αττικής της Δημοκρατικής Αριστεράς κ. Βασιλείου Οικονόμου προς τον Υπουργό Παιδείας και Θρησκευμάτων, σχετικά με τη μετατροπή του κτηρίου που κατασκευάστηκε για να στεγαστεί το 13ο Γυμνάσιο σε αστυνομικό τμήμα στην Αυλίζα Αχαρνών.
 Β. ΑΝΑΦΟΡΕΣ-ΕΡΩΤΗΣΕΙΣ Δεύτερου Κύκλου (Άρθρο 130 παράγραφος 5 του Κανονισμού της Βουλής)
1. Η με αριθμό 2595/11-102013 ερώτηση του Βουλευτή Α΄ Αθηνών της Νέας Δημοκρατίας κ. Νικήτα Κακλαμάνη προς τον Υπουργό Υγείας, σχετικά με τη λειτουργία των Κοινωνικών Φαρμακείων.
Κυρίες και κύριοι συνάδελφοι, έχω την τιμή να ανακοινώσω στο Σώμα τα εξής:
Πρώτον, ο Υπουργός Οικονομικών, ο Αντιπρόεδρος της Κυβέρνησης και Υπουργός Εξωτερικών και ο Υπουργός Ανάπτυξης και Ανταγωνιστικότητας κατέθεσαν σχέδιο νόμου: «Κύρωση της Συμφωνίας μεταξύ της Κυβέρνησης της Ελληνικής Δημοκρατίας και του Κράτους του Γκέρνσεϋ για την ανταλλαγή πληροφοριών σχετικά με φορολογικά θέματα».
Δεύτερον, ο Αντιπρόεδρος της Κυβέρνησης και Υπουργός Εξωτερικών και οι Υπουργοί Οικονομικών, Εσωτερικών, Δικαιοσύνης, Διαφάνειας και Ανθρωπίνων Δικαιωμάτων και Δημόσιας Τάξης και Προστασίας του Πολίτη κατέθεσαν σχέδιο νόμου: «Κύρωση του Πρωτοκόλλου για τα Προνόμια και τις Ασυλίες του Κέντρου Επιβολής Νόμου της Νοτιοανατολικής Ευρώπης». 
Παραπέμπονται στις αρμόδιες Διαρκείς Επιτροπές. 
Επίσης, θέλω να ανακοινώσω στο Σώμα ότι ο Βουλευτής Β΄ Αθηνών κ. Πέτρος Τατσόπουλος με επιστολή του προς τον Πρόεδρο της Βουλής κ. Ευάγγελο Μεϊμαράκη γνωστοποιεί την παραίτησή του από το αξίωμα του Βουλευτή.",8128,"Chairman","ΠΡΟΕΔΡΕΥΩΝ",90,"13-1-2014",90
"6518","
Σημείωση: Ο παρακάτω πίνακας περιεχομένων δεν αποτελεί το τελικό κείμενο, διότι εκκρεμούν ορθογραφικές και συντακτικές διορθώσεις)
ΠΙΝΑΚΑΣ ΠΕΡΙΕΧΟΜΕΝΩΝ
ΙΕ΄ ΠΕΡΙΟΔΟΣ 
ΠΡΟΕΔΡΕΥΟΜΕΝΗΣ ΚΟΙΝΟΒΟΥΛΕΥΤΙΚΗΣ ΔΗΜΟΚΡΑΤΙΑΣ
ΣΥΝΟΔΟΣ Β΄
ΣΥΝΕΔΡΙΑΣΗ ΞΔ΄
Δευτέρα  13 Ιανουαρίου 2014
ΘΕΜΑΤΑ
 
Α. ΕΙΔΙΚΑ ΘΕΜΑΤΑ 
1. Ανακοινώνεται ότι ο Βουλευτής Β΄ Αθήνας κ. Πέτρος Τατσόπουλος, με επιστολή του προς τον Πρόεδρο της Βουλής κ. Ευάγγελο Μεϊμαράκη γνωστοποιεί την απόφασή του να ανεξαρτητοποιηθεί, αποχωρώντας από την Κοινοβουλευτική Ομάδα του Συνασπισμού Ριζοσπαστικής Αριστεράς (ΣΥΡΙΖΑ), σελ. 
2. Επί διαδικαστικού θέματος, σελ. 
 
Β. ΚΟΙΝΟΒΟΥΛΕΥΤΙΚΟΣ ΕΛΕΓΧΟΣ 
1. Απαντήσεις Υπουργών σε ερωτήσεις Βουλευτών, σελ. 
2. Ανακοίνωση του δελτίου αναφορών και ερωτήσεων της Τρίτης 14 Ιανουαρίου 2014, σελ. 
3. Συζήτηση επίκαιρης ερώτησης προς τον Υπουργό Υγείας, σχετικά με την Προγραμματική Σύμβαση για τη Λειτουργία των Κέντρων Πρόληψης και τις οφειλές του ΟΚΑΝΑ, σελ. 
 
Γ. ΝΟΜΟΘΕΤΙΚΗ ΕΡΓΑΣΙΑ 
Κατάθεση σχεδίων νόμων:
   α) Ο Υπουργός Οικονομικών, ο Αντιπρόεδρος της Κυβέρνησης και Υπουργός Εξωτερικών και ο Υπουργός Ανάπτυξης και Ανταγωνιστικότητας κατέθεσαν σχέδιο νόμου: «Κύρωση της Συμφωνίας μεταξύ της Κυβέρνησης της Ελληνικής Δημοκρατίας και του Κράτους του Γκέρνσεϋ για την ανταλλαγή πληροφοριών σχετικά με φορολογικά θέματα», σελ. 
   β) Ο Αντιπρόεδρος της Κυβέρνησης και Υπουργός Εξωτερικών και οι Υπουργοί Οικονομικών, Εσωτερικών, Δικαιοσύνης, Διαφάνειας και Ανθρωπίνων Δικαιωμάτων και Δημόσιας Τάξης και Προστασίας του Πολίτη κατέθεσαν σχέδιο νόμου: «Κύρωση του Πρωτοκόλλου για τα Προνόμια και τις Ασυλίες του Κέντρου Επιβολής Νόμου της Νοτιοανατολικής Ευρώπης», σελ. 

ΠΡΟΕΔΡΕΥΩΝ
ΚΑΛΑΝΤΖΗΣ Γ. , σελ.

ΟΜΙΛΗΤΕΣ

Α. Επί διαδικαστικού θέματος:
ΓΕΩΡΓΙΑΔΗΣ Σ. , σελ.
ΚΑΛΑΝΤΖΗΣ Γ. , σελ.

Β. Επί της επίκαιρης επερώτησης:
ΓΕΩΡΓΙΑΔΗΣ Σ. , σελ.
ΚΥΡΙΑΚΑΚΗΣ Β. , σελ.

 
ΠΡΑΚΤΙΚΑ ΒΟΥΛΗΣ
ΙΕ’ ΠΕΡΙΟΔΟΣ
ΠΡΟΕΔΡΕΥΟΜΕΝΗΣ ΚΟΙΝΟΒΟΥΛΕΥΤΙΚΗΣ ΔΗΜΟΚΡΑΤΙΑΣ
ΣΥΝΟΔΟΣ Β’
ΣΥΝΕΔΡΙΑΣΗ ΞΔ’
Δευτέρα 13 Ιανουαρίου 2014
Αθήνα, σήμερα στις 13 Ιανουαρίου 2014, ημέρα Δευτέρα και ώρα 18.03΄ συνήλθε στην Αίθουσα των συνεδριάσεων του Βουλευτηρίου η Βουλή σε ολομέλεια για να συνεδριάσει υπό την προεδρία του Β΄ Αντιπροέδρου αυτής κ. ΓΕΩΡΓΙΟΥ ΚΑΛΑΝΤΖΗ.
"," Από το αξίωμα του Βουλευτή;",8129,""," ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",51,"",51
"6519","
"," Η επιστολή του κ. Τατσόπουλου δεν λέει κάτι τέτοιο. Η επιστολή λέει τα εξής: «Γνωρίζω την απόφασή μου να ανεξαρτητοποιηθώ, αποχωρώντας από την Κοινοβουλευτική Ομάδα του Συνασπισμού Ριζοσπαστικής Αριστεράς.» Έγινε εκ παραδρομής.",8130,"Chairman","ΠΡΟΕΔΡΕΥΩΝ",90,"",90
"6520","
"," Θα τη διαβάσουμε τώρα για να μην υπάρξει παρεξήγηση. 
Ο κ. Πέτρος-Γεώργιος Τατσόπουλος Βουλευτής Β΄ Αθηνών με επιστολή του προς τον Πρόεδρο της Βουλής των Ελλήνων, αναφέρει τα εξής: «Αξιότιμε κύριε Πρόεδρε, με την επιστολή μου αυτή σας γνωρίζω την απόφασή μου να ανεξαρτητοποιηθώ, αποχωρώντας από την Κοινοβουλευτική Ομάδα του Συνασπισμού Ριζοσπαστικής Αριστεράς (ΣΥΡΙΖΑ). Με τιμή Πέτρος-Γεώργιος Τατσόπουλος.»
Για να μη μας κατηγορούν ότι μόνο εμείς κάνουμε λάθη, που κάνουμε.
Κατατίθεται για τα Πρακτικά.
(Στο σημείο αυτό κατατίθεται για τα Πρακτικά το προαναφερθέν έγγραφο, το οποίο έχοει ως εξής:
(Να μπει η σελ. 5)",8131,"Chairman"," ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",90,"",90
"6521"," 
"," Κυρίες και κύριοι συνάδελφοι, εισερχόμαστε στη συζήτηση των 
ΕΠΙΚΑΙΡΩΝ ΕΡΩΤΗΣΕΩΝ
Θα συζητηθεί η δεύτερη με αριθμό 395/7-1-2014 επίκαιρη ερώτηση πρώτου κύκλου του Βουλευτή Φθιώτιδας του Συνασπισμού Ριζοσπαστικής Αριστεράς κ. Βασιλείου Κυριακάκη προς τον Υπουργό Υγείας, σχετικά με την Προγραμματική Σύμβαση για τη Λειτουργία των Κέντρων Πρόληψης και τις οφειλές του ΟΚΑΝΑ.
Κύριε συνάδελφε, έχετε το λόγο.",8132,"Chairman","ΠΡΟΕΔΡΕΥΩΝ",90,"",90
"6522","
"," Ευχαριστώ, κύριε Πρόεδρε.
Κύριε Υπουργέ, γνωρίζετε ότι τα Κέντρα Πρόληψης και Προαγωγής της Ψυχοκοινωνικής Υγείας λειτουργούν ως εβδομήντα τρεις ξεχωριστές αστικές εταιρείες που κάθε μια συμβάλλεται διμερώς με τον ΟΚΑΝΑ, επιχορηγείται από δύο Υπουργεία μέσα από δαιδαλώδεις διαδρομές και λειτουργεί με δικές της ταχύτητες η καθεμία.
Το πλαίσιο αυτό είναι απαράδεκτο και το έχουμε καταγγείλει πολλές φορές. Μάλιστα, με συγκεκριμένη τροπολογία έχουμε προτείνει την αλλαγή του. Σήμερα ουσιαστικά η συνέχιση της λειτουργίας τους βασίζεται κυρίως στο φιλότιμο των εργαζομένων που στην πλειοψηφία τους συνεχίζουν να προσφέρουν στην κοινωνία και παράλληλα να διεκδικούν δυναμικά τα δικαιώματά τους. 
Από την τελευταία έκθεση του ΕΚΤΕΠΝ, προκύπτει ότι περισσότεροι από πενήντα χιλιάδες άνθρωποι στη χώρας δέχονται τις υπηρεσίες τους πανελλαδικά. Γι’ αυτό, άλλωστε, ασχολούμαστε και με το ζήτημα. Διότι πιστεύουμε ότι το έργο των Κέντρων Πρόληψης αξίζει. Μάλιστα, έχουμε καταθέσει πρόταση διασφάλισης του δημόσιου χαρακτήρα του με τη μετεξέλιξη των δομών σε παραρτήματα δεκατριών ΝΠΔΔ ανά διοικητική περιφέρεια και υπαγόμενα στο Υπουργείο Υγείας. Μέχρι να το πετύχουμε, η κεντρική προγραμματική σύμβαση για τη λειτουργία των Κέντρων Πρόληψης είναι η ελάχιστη για τη λειτουργία τους ως σύνολο δομών. Η ισχύουσα σύμβαση έληξε και δεν έχει υπογραφεί η ανανέωσή της από τους συνομολογούντες, ανάμεσα στους οποίους είναι και το Υπουργείο Υγείας. 
Το σχέδιο της νέας προγραμματικής σύμβασης έχει αποσταλεί στις ηγεσίες και προφανώς έχει φτάσει και σε εσάς. Στο σχέδιο προβλέπονταν ως ελάχιστο ετήσιο ποσό επιχορήγησης των Κέντρων Πρόληψης τα 16 εκατομμύρια ευρώ, από τα οποία 8 εκατομμύρια ευρώ θα έπρεπε να εγγραφούν στον κωδικό «2555»  του προϋπολογισμού του Υπουργείου Υγείας για το 2014. Τελικά εγγράφηκαν 6,5 εκατομμύρια ευρώ. 
Το πρώτο ερώτημα, λοιπόν, είναι το εξής: Θα υπογράψετε και με ποια ποσά την προγραμματική σύμβαση για τη λειτουργία των Κέντρων Πρόληψης; Θα φροντίσετε, ώστε μέχρι την υπογραφή της να παραταθεί η ισχύς της προγραμματικής σύμβασης του 2009-2013; 
Επίσης, στις 25-9-2013 κατατέθηκε από Βουλευτές του ΣΥΡΙΖΑ ερώτηση –την οποία είχα συνυπογράψει- με την οποία ζητούσαμε τον ακριβή υπολογισμό και την απόδοση των οφειλομένων ποσών, ποσών δηλαδή που το Υπουργείο Υγείας είχε διαθέσει στον ΟΚΑΝΑ αποκλειστικά για τα Κέντρα Πρόληψης για την περίοδο 1η Ιανουαρίου 2009 έως τον Ιούλιο του 2013. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Αυτή η ερώτηση είχε βασιστεί στην αντιπαραβολή στοιχείων που είχαμε κάνει από έγγραφο που μας είχε δώσει η Πρόεδρος του ΟΚΑΝΑ -στην ΕΕΚΕ Υγείας του ΣΥΡΙΖΑ- μετά από συνάντηση που είχαμε. Το δεύτερο στοιχείο που πήραμε είναι επίσημα στοιχεία από το Υπουργείο Υγείας για τη χρηματοδότηση των Κέντρων Πρόληψης. Έτσι, λοιπόν, είδαμε ότι υπήρχε ένα υπόλοιπο χρηματοδότησης γύρω στα 7 εκατομμύρια ευρώ, τα οποία δεν είχαν κατανεμηθεί από τον ΟΚΑΝΑ στα Κέντρα Πρόληψης μέχρι το Σεπτέμβριο του 2013. Εκείνη η ερώτησή μας δεν απαντήθηκε, ενώ δεν κατατέθηκαν και τα ζητούμενα έγγραφα. 
(Στο σημείο αυτό κτυπάει επαναληπτικά το κουδούνι λήξεως του χρόνου ομιλίας του κυρίου Βουλευτή)
Κύριε Πρόεδρε, ολοκληρώνω.
Στο μεταξύ, όμως, η Διοίκηση του ΟΚΑΝΑ με ανακοινώσεις της τον Νοέμβρη και τον Δεκέμβρη του 2013 αναγνωρίζει ότι δεν έχει αποδώσει 2.518.000 ευρώ σε Κέντρα Πρόληψης. 
Το δεύτερο, λοιπόν, ερώτημα είναι ποιο είναι ακριβώς το ύψος των χρημάτων που έχει εκταμιεύσει το Υπουργείο Υγείας για τα Κέντρα Πρόληψης και η Διοίκηση του ΟΚΑΝΑ δεν έχει αποδώσει σε αυτά. Επίσης, θα φροντίσετε για την άμεση απόδοσή τους, κύριε Υπουργέ; 
Σας ευχαριστώ.",8133,""," ΒΑΣΙΛΕΙΟΣ ΚΥΡΙΑΚΑΚΗΣ",149,"",149
"6523","
"," Ευχαριστούμε, κύριε συνάδελφε. 
Τον λόγο έχει ο Υπουργός Υγείας κ. Γεωργιάδης.",8134,"Chairman","ΠΡΟΕΔΡΕΥΩΝ",90,"",90
"6524"," 
"," Ευχαριστώ πολύ, κύριε Πρόεδρε. 
Θα ήθελα να ευχηθώ καλή χρονιά και καλή νέα περίοδο.",8135,""," ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",51,"",51
"6525"," 
"," Και σε εσάς ιδιαίτερα, κύριε Γεωργιάδη.",8136,"Chairman","ΠΡΟΕΔΡΕΥΩΝ",90,"",90
"6526"," 
"," Κύριε Πρόεδρε, είδατε ότι εντυπωσιάστηκα πριν με το λάθος για τον κ. Τατσόπουλο, διότι νόμιζα ότι βρήκα και μιμητή. Διότι υπενθυμίζω, κύριε Πρόεδρε, ότι εγώ στην αντίστοιχη περίπτωση, όταν είχα διαγραφεί από την Κοινοβουλευτική Ομάδα του ΛΑΟΣ, είχα παραδώσει και την έδρα μου στο πρώην κόμμα μου. Νόμιζα, λοιπόν, ότι για πρώτη φορά βρήκα άλλον έναν μιμητή. Όμως, τελικώς παραμένω μόνος μου. 
Έρχομαι λοιπόν, κύριε συνάδελφε, στα συγκεκριμένα. 
Πρώτα απ’ όλα, θα ήθελα να σας πω ότι το Υπουργείο Υγείας έχει ήδη ετοιμάσει τη νέα προγραμματική σύμβαση και αυτήν τη στιγμή που μιλάμε έχει ήδη διαβιβαστεί στο Ελεγκτικό Συνέδριο, όπου κατά το νόμο πρέπει να προηγηθεί προληπτικός έλεγχος του Ελεγκτικού Συνεδρίου για να προχωρήσουμε στην τελική υπογραφή. Είναι θέμα ημερών, λοιπόν, να μπει η υπογραφή της νέας προγραμματικής συμβάσεως από την αρμόδια Υφυπουργό κ. Μακρή, με την επίβλεψη της οποίας έχει εκπονηθεί και όλη αυτή η εργασία για να ετοιμαστεί η νέα προγραμματική συμφωνία. Όπως ξέρετε, δεν υπογράφει μόνο το Υπουργείο Υγείας, αλλά διάφοροι, αλλά υπό την επίβλεψη του Υπουργείου Υγείας και συγκεκριμένα της κ. Μακρή. 
Τώρα όσον αφορά το ζήτημα του προϋπολογισμού, όπως σωστά γράφετε στην ερώτησή σας, ο προϋπολογισμός είναι μειωμένος. Είναι στα 6,5 εκατομμύρια ευρώ κατά έτος. Υπενθυμίζω ότι 6,5 εκατομμύρια ευρώ δίνει το Υπουργείο Υγείας και 6,5 εκατομμύρια ευρώ το Υπουργείο Εσωτερικών, άλλα τόσα δηλαδή. Αρχικά η αίτηση ήταν για 8 και 8 εκατομμύρια ευρώ, δηλαδή στο σύνολο για 16 εκατομμύρια ευρώ, ενώ τελικώς στο σύνολο θα είναι 13 εκατομμύρια ευρώ. Αυτό το λέω γιατί θέλω να είμαι ακριβής. Και προλαβαίνοντας ενδεχόμενη ερώτησή σας, η μείωση αυτή έχει να κάνει με τη γενικότερη μείωση όλων των προϋπολογισμών που αφορούσαν στο Υπουργείο Υγείας φέτος –περίπου κατά 20%- για να είμαστε εντός των στόχων του προϋπολογισμού του 2014, όσον αφορά τις προσπάθειές μας. 
Τώρα, ως προς το δεύτερο ερώτημα για τα οφειλόμενα χρήματα, μετά τον έλεγχο ο οποίος διενεργήθη από προηγούμενη κοινοβουλευτική ερώτηση -νομίζω και η δική σας κοινοβουλευτική ερώτηση είχε παίξει ρόλο σε αυτό- τέθηκε ερώτημα προς τον ΟΚΑΝΑ. Όπως μας ενημερώνει ο ΟΚΑΝΑ, λοιπόν, δεν έχει αποδώσει μέχρι σήμερα 2.583.000 ευρώ από την προηγούμενη προγραμματική σύμβαση. Είναι χρήματα τα οποία ο ΟΚΑΝΑ τελικώς χρησιμοποίησε σε άλλες λειτουργικές του ανάγκες, όπως φάρμακα, υγειονομικό υλικό, εργοδοτικές εισφορές και  μισθοδοσία. Άρα, αυτή τη στιγμή δεν είναι διαθέσιμα τα χρήματα αυτά στον ΟΚΑΝΑ για να δοθούν και θα πρέπει να καλυφθούν ενδεχομένως με έκτακτη χρηματοδότηση από το Υπουργείο Υγείας και το Υπουργείο Εσωτερικών. 
Σας ευχαριστώ πολύ.",8137,""," ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",51,"",51
"6527"," 
"," Κι εμείς ευχαριστούμε, κύριε Υπουργέ.
Κύριε συνάδελφε, έχετε το λόγο για τη δευτερολογία σας.",8138,"Chairman","ΠΡΟΕΔΡΕΥΩΝ",90,"",90
"6528","
"," Κύριε Υπουργέ, η πολιτική σας γενικά για την υγεία, που αφορά, όμως, και τα Κέντρα Πρόληψης, θα μου επιτρέψετε να πω ότι μας κάνει να ανησυχούμε και για αυτά. Γι’ αυτό, μεταξύ των άλλων, υπήρξε σοβαρός λόγος να πάρουμε τις απαντήσεις σας. 
Ξέρουμε ότι προωθείτε γενικά τη διάλυση της δημόσιας υγείας. Οι δομές αντιμετώπισης της εξάρτησης εντάσσονται στο γενικό κωδικό Φ2.10 του Υπουργείου Υγείας, ο οποίος έχει συνολική μείωση περίπου 1,1 δισεκατομμύρια ευρώ σε σχέση με το 2013. Μόνο που τα ποσά αυτά για τα Κέντρα Πρόληψης αντιστοιχούν σε υπηρεσίες που η κοινωνία έχει ανάγκη, που οι άνθρωποι της έχουν ανάγκη. 
Αναλαμβάνετε την Προεδρία της Ευρωπαϊκής Ένωσης μεταξύ των άλλων και για τα ναρκωτικά. Δεν νομίζω ότι οι φιέστες μπορούν να κρύψουν την υγειονομική τραγωδία που υπάρχει στη χώρα μας.
Τώρα όσον αφορά τις απαντήσεις: Είναι σημαντικό που έστω και μετά από καθυστερήσεις μηνών, μας λέτε στη Βουλή πως θα υπογραφεί προγραμματική σύμβαση. Μάλιστα, δίνετε, από ό,τι κατάλαβα, ένα χρονοδιάγραμμα πολύ σύντομο. 
Εμείς θα παρακολουθούμε τις εξελίξεις, γιατί, δυστυχώς, πολλές φορές στο παρελθόν έχουμε διαβεβαιωθεί από συναδέλφους σας και δεν έχουμε πεισθεί ότι αυτά θα γίνουν. 
Βεβαίως, δεν απαντήσατε στο ερώτημα αν ως τότε θα παραταθεί η προγραμματική σύμβαση που υπάρχει ήδη. Διότι, γνωρίζετε ότι τα Κέντρα Πρόληψης επιτελούν ένα σημαντικό έργο. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Οπωσδήποτε χρειάζεται ένα χρονοδιάγραμμα για την υπογραφή της προγραμματικής σύμβασης, μέσα στο οποίο εάν μεν είναι ημερών μπορεί να μην υπάρχει πρόβλημα, εάν όμως όχι, θα πρέπει να φροντίσετε για την παράταση της ισχύουσας σύμβασης. Γιατί αυτό; Διότι περιμένουν την απάντησή σας τετρακόσιοι εργαζόμενοι, από τους οποίους, μάλιστα, μερικοί σήμερα είναι και απλήρωτοι, αρκετοί δουλεύουν σε δομές που οφείλουν εισφορές στο ΙΚΑ ή έχουν απλήρωτους λογαριασμούς για τα βασικά. Σε αρκετές περιπτώσεις δεν υπάρχουν χρήματα ούτε για πετρέλαιο θέρμανσης στο χώρο εργασίας, εκεί που γίνονται οι συνεδρίες. 
Γνωρίζετε ότι το ετήσιο κόστος λειτουργίας έχει υπολογιστεί ακριβώς στα 16 εκατομμύρια, αυτό που είπατε, ότι οκτώ δίνονται από το Υπουργείο Υγείας -αυτά δίνονταν- και οκτώ από το Υπουργείο Εσωτερικών. Ωστόσο, το Υπουργείο Εσωτερικών «πατάει» εδώ και χρόνια σε αυτό το 50% που δίνεται από το Υπουργείο Υγείας και γι’ αυτό μείωσε την επιχορήγηση στα 6,5 εκατομμύρια στο φετινό προϋπολογισμό. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Μισό λεπτό, κύριε Πρόεδρε.
Αυτό, λοιπόν, είναι ένα σοβαρό πρόβλημα. Και θέλουμε να μας πείτε το εξής: Εγγυάστε τη λειτουργία των Κέντρων Πρόληψης και τη θέση των εργαζομένων και των δομών όπως είναι μέχρι σήμερα με αυτό το μειωμένο ποσό; Εγγυάστε ότι αυτό το ποσό δεν θα μειωθεί παραπέρα; Σε αυτά θέλουμε να μας απαντήσετε στη συνέχεια. 
Τώρα, όσον αφορά το θέμα των οφειλόμενων ποσών: Ξέρουμε ότι η Διοίκηση του ΟΚΑΝΑ στην πορεία αποκάλεσε αυτό το υπόλοιπο των 7 εκατομμυρίων «εσωτερικό δανεισμό», τη μη απόδοση, δηλαδή, των χρημάτων στα Κέντρα Πρόληψης. 
Κάτι τέτοιο όμως δεν ισχύει, διότι τα χρήματα του Υπουργείου Υγείας την περίοδο 2009-2013 αφ’ ενός προορίζονταν αποκλειστικά για τα Κέντρα Πρόληψης, αφ’ ετέρου τα Κέντρα Πρόληψης δεν είναι δομές του ΟΚΑΝΑ, δηλαδή δεν έχουν οργανική σχέση με τον ΟΚΑΝΑ. 
Όταν, λοιπόν, υπήρξε η πίεση προς τη Διοίκηση του ΟΚΑΝΑ και εντάθηκε αυτή, παραδέχθηκε επίσημα ότι τα χρήματα δεν αποδόθηκαν. Τα προσδιορίζει βέβαια σε δυόμισι εκατομμύρια. Αυτό κατά τη γνώμη μας δεν είναι έτσι. 
Βέβαια, είναι σημαντικό που παραπέμφθηκε η υπόθεση, όπως είπατε, με πρωτοβουλία σας στη δικαιοσύνη. Θα παρακολουθούμε και αυτό το θέμα, διότι περιμένουμε να ελεγχθεί και αν βρεθούν μη νόμιμες ενέργειες, να αποδοθούν ευθύνες. Θέλουμε ενημέρωση για τη διαδικασία αυτή στη συνέχεια. Ωστόσο παραμένει το πρόβλημα πότε θα αποδοθούν αυτά τα ποσά στα Κέντρα Πρόληψης, δηλαδή τα δυόμισι εκατομμύρια ή αν βρεθούν ότι οφείλονται και άλλα, όπως υποστηρίζουμε εμείς. Διότι αυτήν τη στιγμή το Κέντρο Πρόληψης στην Πελοπόννησο λειτουργεί με έναν εργαζόμενο και καλείται να εξυπηρετήσει έναν ολόκληρο νομό. Στη Φθιώτιδα, απ’ όπου εκλέγομαι, τρεις εργαζόμενοι καλούνται να καλύψουν το νομό. Άρα αυτήν τη στιγμή έχουν άμεση ανάγκη να δοθούν αυτά τα χρήματα. 
Ερωτούμε, λοιπόν, πόσο άμεσο μπορεί να είναι αυτό. Θα δεσμευθείτε ότι θα είναι μέσα στις προτεραιότητές σας, για να μπορέσουν τα Κέντρα Υγείας – Πρόληψης να παράγουν αυτό το έργο και αυτήν την προσφορά που έχουν στην κοινωνία, δηλαδή να συνεχίσουν και μέσα στη χρονιά αυτή;
Ευχαριστούμε.",8139,""," ΒΑΣΙΛΕΙΟΣ ΚΥΡΙΑΚΑΚΗΣ",149,"",149
"6529","
"," Ορίστε, κύριε Υπουργέ, έχετε το λόγο.",8140,"Chairman","ΠΡΟΕΔΡΕΥΩΝ",90,"",90
"6530"," 
"," Ευχαριστώ πολύ, κύριε Πρόεδρε. 
Εντάξει, θα αντιπαρέλθω τους χαρακτηρισμούς ότι το πρόγραμμά μας είναι η διάλυση της δημόσιας υγείας. Ξέρετε, κύριε συνάδελφε, καλό είναι να μην είστε τόσο οξύς στην κριτική σας, γιατί καμμιά φορά τα φέρνει έτσι η ζωή που αλλάζουν οι ρόλοι και τότε ανακαλύπτεις πόση διαφορά έχει η θεωρία από την πράξη. Επειδή και εγώ έχω υπάρξει Βουλευτής της Αντιπολιτεύσεως και έχω ασκήσει κατά καιρούς πολύ δριμεία κριτική στους κυβερνώντες, θεωρήστε το ως μια απλή συναδελφική αποκάλυψη, ότι καλό είναι να μην κάνουμε τόσο ακραίους χαρακτηρισμούς. 
Σας διαβεβαιώ ότι κανένας Υπουργός Υγείας δεν αναλαμβάνει αυτήν τη θέση για να διαλύσει τη δημόσια υγεία. Κανένας! Μακάρι να είχαμε χρήματα, για να τα διαθέτουμε πλουσιοπάροχα σε όλους και σε όσους τα χρωστούμε –διότι σε πολλούς χρωστούμε και όχι μόνο στα Κέντρα Πρόληψης- αλλά και για να μπορούμε να καλύψουμε όλες τις ανάγκες που τυχόν παρουσιάζονται μπροστά μας. 
Όμως, δυστυχώς δεν ζούμε σε αυτές τις εποχές. Ζούμε σε εποχές ισχνών αγελάδων και, όπως έχει πει πολύ προ εμού ένας σπουδαίος ρήτωρ των Αθηνών, «δει δη χρημάτων, ω άνδρες Αθηναίοι, και άνευ τούτων ουδέν εστί γενέσθαι των δεόντων». Άρα να είστε λίγο πιο προσεκτικός.  
Το βέβαιον είναι πως δεν πρόκειται να αφήσουμε τη δημόσια υγεία να καταρρεύσει και με τις μεταρρυθμίσεις που εφαρμόζουμε σύντομα θα λειτουργούν όλα πολύ καλύτερα. 
Έχουμε και σήμερα καλά νέα. Απόψε το βράδυ πρόκειται να επισκεφθώ το Γενικό Ογκολογικό Νοσοκομείο Αγίων Αναργύρων στην Κηφισιά, που σήμερα για πρώτη φορά ξεκινάει τη γενική του εφημερία. Έτσι έχουμε ένα επιπλέον μεγάλο νοσοκομείο που εντάσσεται στο σύστημα της γενικής εφημερίας στην Αττική. Αυτό είναι αποτέλεσμα της μεταρρυθμίσεως του θέρους και της κινητικότητας, που με τόσο σθένος και εσείς προσωπικά πολεμήσατε. Άρα ας μην τα βλέπουμε όλα μαύρα!
Τώρα ως προς το συγκεκριμένο θέμα, όσον αφορά τις ενέργειες της δικαιοσύνης, θα σας ενημερώνουμε προϊόντος του χρόνου. Δεν παρεμβαίνουμε στη δικαιοσύνη. Έχουμε ενημερώσει τη δικαιοσύνη και περιμένουμε τις δικές της ενέργειες. 
Όσον αφορά την προγραμματική συμφωνία, δική μου παράλειψη ήταν και πρέπει να το αναφέρω πως όχι μόνο είναι έτοιμη, αλλά και πως είναι θέμα ημερών να υπογραφεί. Όπως σας είπα, έχει ήδη αποσταλεί στο Ελεγκτικό Συνέδριο. Άρα δεν έχει άλλη περαιτέρω διαδικασία. Προβλέπεται όμως για πρώτη φορά να είναι επταετής και όχι πενταετής. Αυτό γίνεται για να υπάρχει μεγαλύτερο εύρος χρόνου και μεγαλύτερη εργασιακή ασφάλεια σε όσους εργάζονται σε αυτές τις δομές, το έργο των οποίων και αναγνωρίζουμε και τιμούμε και θέλουμε να προστατέψουμε –προσέξτε όμως τη διαφορά μας!- στο μέτρο των σημερινών δημοσιονομικών μας δυνατοτήτων. 
Όσον αφορά τα χρήματα που δεν έχουν αποδοθεί από τον ΟΚΑΝΑ, σας είπα πως ο ΟΚΑΝΑ μάς ενημερώνει πως είναι 2.583.000 ευρώ. Κατά τη διάρκεια τους έτους θα δούμε τις εξελίξεις των προϋπολογισμών του Υπουργείου Υγείας, για να εξετάσουμε την πιθανότητα έκτακτης χρηματοδότησης, πάντα σε σχέση και με την εξέλιξη των ερευνών από την ελληνική δικαιοσύνη γι’ αυτά τα χρήματα. 
Σας ευχαριστώ πάρα πολύ.",8141,""," ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",51,"",51
"6531"," 
"," Ευχαριστούμε, κύριε Υπουργέ.
Η πρώτη με αριθμό 404/7-1-2014 επίκαιρη ερώτηση πρώτου κύκλου του Βουλευτή Χανίων της Νέας Δημοκρατίας κ. Μανούσου Βολουδάκη προς τον Υπουργό Αγροτικής Ανάπτυξης και Τροφίμων, σχετικά με τη θέση της Κυβέρνησης στις προτάσεις του Οργανισμού Οικονομικής Συνεργασίας και Ανάπτυξης (ΟΟΣΑ) για το ελαιόλαδο δεν θα συζητηθεί και διαγράφεται.
Η τρίτη με αριθμό 397/7-1-2014 επίκαιρη ερώτηση πρώτου κύκλου του Βουλευτή Β’ Αθηνών των Ανεξάρτητων Ελλήνων κ. Βασιλείου Καπερνάρου προς τον Υπουργό Εσωτερικών, σχετικά με την κατεδάφιση αυθαίρετων κατασκευών σε καταυλισμό Αθιγγάνων στα Μέγαρα Αττικής, δεν θα συζητηθεί και διαγράφεται. 
Η τέταρτη με αριθμό 402/7-1-2014 επίκαιρη ερώτηση πρώτου κύκλου του Βουλευτή Λαρίσης του Λαϊκού Συνδέσμου – Χρυσή Αυγή κ. Χρυσοβαλάντη Αλεξόπουλου προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την καταβολή του ενιαίου οικογενειακού επιδόματος σε πολύτεκνες και τρίτεκνες οικογένειες που επαναπατρίστηκαν τα τελευταία χρόνια δεν θα συζητηθεί και διαγράφεται.
Η πέμπτη με αριθμό 399/7-1-2014 επίκαιρη ερώτηση πρώτου κύκλου του Βουλευτή Α΄ Θεσσαλονίκης του Κομμουνιστικού Κόμματος Ελλάδας κ. Θεοδοσίου Κωνσταντινίδη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την αντιμετώπιση των προβλημάτων στην επιχείρηση «ΑΡΒΑΝΙΤΙΔΗΣ ΑΕΕΕ» δεν θα συζητηθεί και διαγράφεται.
Η πρώτη με αριθμό 405/7-1-2014 επίκαιρη ερώτηση δεύτερου κύκλου του Βουλευτή Δωδεκανήσου της Νέας Δημοκρατίας κ. Εμμανουήλ Κόνσολα προς τους Υπουργούς Οικονομικών και Εργασίας, Κοινωνικής Ασφάλισης και Πρόνοιας, σχετικά με την αναγκαιότητα αναστολής της καταβολής φορολογικών, ασφαλιστικών και λοιπών υποχρεώσεων προς χρηματοπιστωτικά ιδρύματα από τους πολίτες και τις επιχειρήσεις που υπέστησαν ζημιές από τις πλημμύρες στη Ρόδο και την Ψέριμο, δεν θα συζητηθεί και διαγράφεται.
Η δεύτερη με αριθμό 396/7-1-2014 επίκαιρη ερώτηση δεύτερου κύκλου της Βουλευτού Β΄ Θεσσαλονίκης του Συνασπισμού Ριζοσπαστικής Αριστεράς κ. Ευαγγελίας Αμμανατίδου-Πασχαλίδου προς τον Υπουργό Αγροτικής Ανάπτυξης και Τροφίμων, σχετικά με τη χρηματοδότηση του Τμήματος Παθολογίας Υδρόβιων Οργανισμών στη Θεσσαλονίκη δεν θα συζητηθεί και διαγράφεται.
Η τρίτη με αριθμό 400/7-1-2014 επίκαιρη ερώτηση δεύτερου κύκλου του Βουλευτή Β΄ Αθηνών του Κομμουνιστικού Κόμματος Ελλάδας κ. Χρήστου Κατσώτη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την αντιμετώπιση των προβλημάτων για τους απολυμένους στο φαρμακευτικό όμιλο «ALAPIS»  δεν θα συζητηθεί και διαγράφεται.
Κύριοι συνάδελφοι, δέχεστε στο σημείο αυτό να λύσουμε τη συνεδρίαση;",8142,"Chairman","ΠΡΟΕΔΡΕΥΩΝ",90,"",90
"6532"," 
"," Μάλιστα, μάλιστα.
Με τη συναίνεση του Σώματος και ώρα 18.22’ λύεται η συνεδρίαση για αύριο ημέρα Τρίτη 14 Ιανουαρίου 2014 και ώρα 18.00΄, με αντικείμενο εργασιών του Σώματος: κοινοβουλευτικό έλεγχο, συζήτηση αναφορών και ερωτήσεων. 
Ο",8143,"","ΟΛΟΙ ΟΙ ΒΟΥΛΕΥΤΕΣ",NA,"",NA
