<html><head><meta name="cp:revision" content="2"><meta name="date" content="2013-03-15T08:44:00Z"><meta name="Company" content="OTS"><meta name="Keywords" content=""><meta name="meta:word-count" content="3270"><meta name="subject" content=""><meta name="dc:creator" content="Production"><meta name="extended-properties:Company" content="OTS"><meta name="meta:print-date" content="2013-03-15T07:55:00Z"><meta name="Word-Count" content="3270"><meta name="dcterms:created" content="2013-03-15T08:44:00Z"><meta name="dcterms:modified" content="2013-03-15T08:44:00Z"><meta name="Last-Modified" content="2013-03-15T08:44:00Z"><meta name="Last-Save-Date" content="2013-03-15T08:44:00Z"><meta name="meta:character-count" content="17659"><meta name="Template" content="Normal.dot"><meta name="meta:save-date" content="2013-03-15T08:44:00Z"><meta name="dc:title" content="(Σημείωση: Ο παρακάτω πίνακας περιεχομένων δεν αποτελεί το τελικό κείμενο, διότι εκκρεμούν ορθογραφικές και συντακτικές διορθώσεις)"><meta name="Application-Name" content="Microsoft Office Word"><meta name="modified" content="2013-03-15T08:44:00Z"><meta name="Edit-Time" content="3000000000"><meta name="cp:subject" content=""><meta name="Content-Type" content="application/msword"><meta name="creator" content="Production"><meta name="meta:author" content="Production"><meta name="dc:subject" content=""><meta name="extended-properties:Application" content="Microsoft Office Word"><meta name="meta:creation-date" content="2013-03-15T08:44:00Z"><meta name="Last-Printed" content="2013-03-15T07:55:00Z"><meta name="meta:last-author" content="k.arapi"><meta name="Comments" content=""><meta name="Creation-Date" content="2013-03-15T08:44:00Z"><meta name="xmpTPg:NPages" content="1"><meta name="resourceName" content="12-3-2013.doc"><meta name="Last-Author" content="k.arapi"><meta name="w:comments" content=""><meta name="Character Count" content="17659"><meta name="Page-Count" content="1"><meta name="Revision-Number" content="2"><meta name="extended-properties:Template" content="Normal.dot"><meta name="meta:keyword" content=""><meta name="Author" content="Production"><meta name="comment" content=""><meta name="meta:page-count" content="1"></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta>(Σημείωση: Ο παρακάτω πίνακας περιεχομένων δεν αποτελεί το τελικό κείμενο, διότι εκκρεμούν ορθογραφικές και συντακτικές διορθώσεις)</head>
<body>ΣΥΝΕΔΡΙΑΣΗ 12-3-2013		ΣΕΛ. 3
(Σημείωση: Ο παρακάτω πίνακας περιεχομένων δεν αποτελεί το τελικό κείμενο, διότι εκκρεμούν ορθογραφικές και συντακτικές διορθώσεις)
ΠΙΝΑΚΑΣ ΠΕΡΙΕΧΟΜΕΝΩΝ
 ΙΕ΄ ΠΕΡΙΟΔΟΣ 
ΠΡΟΕΔΡΕΥΟΜΕΝΗΣ ΚΟΙΝΟΒΟΥΛΕΥΤΙΚΗΣ ΔΗΜΟΚΡΑΤΙΑΣ
ΣΥΝΟΔΟΣ Α΄
ΣΥΝΕΔΡΙΑΣΗ ΡΜΓ΄
Τρίτη  12 Μαρτίου 2013
ΘΕΜΑΤΑ
 
Α. ΕΙΔΙΚΑ ΘΕΜΑΤΑ 
1. Επικύρωση Πρακτικών, σελ. 
2. Επί διαδικαστικού θέματος, σελ. 
 
Β. ΚΟΙΝΟΒΟΥΛΕΥΤΙΚΟΣ ΕΛΕΓΧΟΣ 
1. Απαντήσεις Υπουργών σε ερωτήσεις Βουλευτών, σελ. 
2. Συζήτηση αναφορών και ερωτήσεων:
Προς τον Υπουργό Οικονομικών, σχετικά με τη φορολόγηση των αυτοκινήτων των πολυτέκνων, σελ. 
 
Γ. ΝΟΜΟΘΕΤΙΚΗ ΕΡΓΑΣΙΑ 
1. Συζήτηση και ψήφιση επί του συνόλου του σχεδίου νόμου του Υπουργείου Δικαιοσύνης, Διαφάνειας και Ανθρωπίνων Δικαιωμάτων: &quot;Νόμος περί εξαρτησιογόνων ουσιών και άλλες διατάξεις&quot;, σελ. 
2. Συζήτηση και ψήφιση επί του συνόλου του σχεδίου νόμου του Υπουργείου Περιβάλλοντος, Ενέργειας και Κλιματικής Αλλαγής: &quot;Επείγουσες ρυθμίσεις του Υπουργείου Περιβάλλοντος, Ενέργειας και Κλιματικής Αλλαγής και άλλες διατάξεις&quot;, σελ. 

ΠΡΟΕΔΡΕΥΩΝ
ΓΡΗΓΟΡΑΚΟΣ Λ. , σελ.

ΟΜΙΛΗΤΕΣ

Α. Επί διαδικαστικού θέματος:
ΓΡΗΓΟΡΑΚΟΣ Λ. , σελ.
ΜΑΡΙΑΣ Ε. , σελ.

Β. Επί των αναφορών και ερωτήσεων:
ΑΛΕΞΟΠΟΥΛΟΣ Χ. , σελ.
ΜΑΥΡΑΓΑΝΗΣ Γ. , σελ.

Γ. Επί του σχεδίου νόμου του Υπουργείου Δικαιοσύνης, Διαφάνειας και Ανθρωπίνων Δικαιωμάτων:
ΡΟΥΠΑΚΙΩΤΗΣ Α. , σελ.

Δ. Επί σχεδίου νόμου του Υπουργείου Περιβάλλοντος, Ενέργειας και Κλιματικής Αλλαγής:
ΚΑΛΑΦΑΤΗΣ Σ. , σελ.
ΠΡΑΚΤΙΚΑ ΒΟΥΛΗΣ
ΙΕ΄ ΠΕΡΙΟΔΟΣ 
ΠΡΟΕΔΡΕΥΟΜΕΝΗΣ ΚΟΙΝΟΒΟΥΛΕΥΤΙΚΗΣ ΔΗΜΟΚΡΑΤΙΑΣ
ΣΥΝΟΔΟΣ Α΄
ΣΥΝΕΔΡΙΑΣΗ ΡΜΓ΄
Τρίτη 12 Μαρτίου 2013
Αθήνα, σήμερα στις 12 Μαρτίου 2013, ημέρα Τρίτη και ώρα 18.05΄ συνήλθε στην Αίθουσα των συνεδριάσεων του Βουλευτηρίου η Βουλή σε ολομέλεια για να συνεδριάσει υπό την προεδρία του Ε΄ Αντιπροέδρου αυτής κ. ΛΕΩΝΙΔΑ ΓΡΗΓΟΡΑΚΟΥ.
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Κυρίες και κύριοι συνάδελφοι, αρχίζει η συνεδρίαση.
Εισερχόμαστε στη συζήτηση των 
ΑΝΑΦΟΡΩΝ ΚΑΙ ΕΡΩΤΗΣΕΩΝ
Η πρώτη με αριθμό 6179/23-1-2013 ερώτηση πρώτου κύκλου του Βουλευτή A´ Αθήνας της Νέας Δημοκρατίας κ. Ανδρέα Ψυχάρη προς τον Υπουργό Οικονομικών, σχετικά με τα αποτελέσματα από την πάταξη της φοροδιαφυγής, δεν θα συζητηθεί λόγω του ότι ικανοποιήθηκε ο Βουλευτής από τη γραπτή απάντηση του κυρίου Υπουργού και διαγράφεται.
Η δεύτερη με αριθμό 5985/551/17-1-2013 ερώτηση πρώτου κύκλου και αίτηση κατάθεσης εγγράφων του &#160;Βουλευτή Ευβοίας του Συνασπισμού Ριζοσπαστικής Αριστεράς – Ενωτικού Κοινωνικού Μετώπου κ.&#160;Ευάγγελου Αποστόλου &#160;προς τον Υπουργό Αγροτικής Ανάπτυξης &amp; Τροφίμων, σχετικά με τη λειτουργία των συνεταιριστικών και συνδικαλιστικών οργανώσεων του αγροτικού χώρου, δεν συζητείται λόγω κωλύματος του κυρίου Υπουργού και διαγράφεται.
Η τρίτη με αριθμό 3168/19-10-2012 ερώτηση πρώτου κύκλου του Βουλευτή Ηρακλείου του&#160;Πανελλήνιου Σοσιαλιστικού Κινήματος κ. Βασιλείου Κεγκέρογλου προς τον Υπουργό Εργασίας, Κοινωνικής Ασφάλισης και Πρόνοιας, σχετικά με το εργασιακό μέλλον των εργαζομένων του προγράμματος «Βοήθεια στο Σπίτι», δεν συζητείται λόγω κωλύματος του κυρίου Υπουργού και διαγράφεται.
Η πέμπτη με αριθμό 6133/22-1-2013 ερώτηση πρώτου κύκλου του Βουλευτή Αττικής της Δημοκρατικής Αριστεράς κ. Βασιλείου Οικονόμου προς τον Υπουργό Εργασίας, Κοινωνικής Ασφάλισης και Πρόνοιας, σχετικά με τη φιλοξενία των παιδιών ανέργων και χαμηλόμισθων στις παιδικές κατασκηνώσεις, δεν συζητείται λόγω κωλύματος του κυρίου Υπουργού και διαγράφεται.
Η έκτη με αριθμό 5444/27-12-2012 ερώτηση πρώτου κύκλου του Βουλευτή Β´ Αθήνας του Κομμουνιστικού Κόμματος Ελλάδας&#160;κ. Χρήστου Κατσώτη &#160;προς τον Υπουργό Παιδείας, Θρησκευμάτων, Πολιτισμού και Αθλητισμού, σχετικά με τις συγχωνεύσεις και καταργήσεις τμημάτων στην πρωτοβάθμια και δευτεροβάθμια εκπαίδευση, δεν συζητείται λόγω κωλύματος του κυρίου Υπουργού και διαγράφεται.
Η πρώτη με αριθμό 6018/19-1-2013 ερώτηση δευτέρου κύκλου του Βουλευτή Λακωνίας&#160;της Νέας Δημοκρατίας κ. Αθανασίου Δαβάκη προς τον Υπουργό Υγείας, σχετικά με την καθυστέρηση στην χορήγηση των οδοιπορικών στους νεφροπαθείς, δεν συζητείται λόγω κωλύματος του κυρίου Υπουργού και διαγράφεται.
Η δεύτερη με αριθμό 6631/1-2-2013 ερώτηση δευτέρου κύκλου του Βουλευτή Μεσσηνίας του Συνασπισμού Ριζοσπαστικής Αριστεράς – Ενωτικού Κοινωνικού Μετώπου κ.&#160;Αθανασίου Πετράκου&#160;προς τον Υπουργό Εργασίας, Κοινωνικής Ασφάλισης και Πρόνοιας,&#160;σχετικά με τη χορήγηση επιδόματος ανεργίας για τους Ελεύθερους Επαγγελματίες με ασφάλιση ΟΓΑ, δεν συζητείται λόγω κωλύματος του κυρίου Υπουργού και διαγράφεται.
Η τρίτη με αριθμό 6814/7-2-2013 ερώτηση δευτέρου κύκλου του Ανεξάρτητου Βουλευτή Μαγνησίας&#160;κ. Παρίση Μουτσινά προς την Υπουργό Εργασίας, Κοινωνικής Ασφάλισης και Πρόνοιας, σχετικά με την άνιση μεταχείριση των ασφαλισμένων του ΟΓΑ σε σχέση με τους υπολοίπους ασφαλισμένους του ΕΟΠΠΥ ως προς την νοσοκομειακή τους περίθαλψη στις ιδιωτικές κλινικές, δεν συζητείται λόγω κωλύματος του κυρίου Υπουργού και διαγράφεται.
 Θα συζητηθεί η τέταρτη με αριθμό 6700/4-2-2013 ερώτηση πρώτου κύκλου του Βουλευτή Λάρισας &#160;&#160;του Λαϊκού Συνδέσμου – Χρυσή Αυγή κ. Χρυσοβαλάντη Αλεξόπουλου&#160;προς τον Υπουργό Οικονομικών, σχετικά με τη φορολόγηση των αυτοκινήτων των πολυτέκνων.
Ο κ. Χρυσοβαλάντης Αλεξόπουλος έχει το λόγο για δύο λεπτά.</ChairmanSpeech>
<Speech><Parlmember>ΧΡΥΣΟΒΑΛΑΝΤΗΣ ΑΛΕΞΟΠΟΥΛΟΣ</Parlmember>: Ευχαριστώ πολύ, κύριε Πρόεδρε.</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Τυχερός είστε!</ChairmanSpeech> 
<Speech><Parlmember>ΧΡΥΣΟΒΑΛΑΝΤΗΣ ΑΛΕΞΟΠΟΥΛΟΣ</Parlmember>: Ευχαριστώ πάρα πολύ για την τιμή στον κύριο Υπουργό. 
Κύριε Υπουργέ, στο πλαίσιο της άσκησης...</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Οφείλουμε να λέμε ότι είναι συνεπέστατος ο κύριος Υπουργός. Ειδικά, ο συγκεκριμένος Υπουργός είναι συνεπέστατος. Τώρα, για τους άλλους δεν μπορώ να πω. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Να κάνουμε ερωτήσεις μόνο στον συγκεκριμένο Υπουργό!</ChairmanSpeech>
 <Speech><Parlmember>ΧΡΥΣΟΒΑΛΑΝΤΗΣ ΑΛΕΞΟΠΟΥΛΟΣ</Parlmember>: Οφείλουμε να το πούμε αυτό, κύριε Πρόεδρε. Και εάν θέλει βοήθεια μετά με τους τροϊκανούς, μπορούμε να έρθουμε και εμείς κοινοβουλευτικά, όλη η Χρυσή Αυγή, να τους το υπενθυμίσουμε. 
Στο πλαίσιο της άσκησης μιας υποτυπώδους, κύριε Υπουργέ, κοινωνικής πολιτικής το κράτος έχει προχωρήσει στη θέσπιση ορισμένων διευκολύνσεων προς τους πολύτεκνους, σχετικά με την αγορά αυτοκινήτων μεγάλου κυβισμού. Κάτι τέτοιο εξάλλου αποτελεί αναγκαιότητα, δεδομένων των αναγκών μετακίνησης που έχει μία πολυμελής οικογένεια. Δυστυχώς η σημερινή φορολογική νομοθεσία αναιρεί επί της ουσίας τα εν λόγω προνόμια. 
Συγκεκριμένα, σύμφωνα και με σχετικές παραγγελίες μελών πολύτεκνων οικογενειών, το κράτος ζητά από αυτούς να πληρώσουν φόρο που αγγίζει ή και ξεπερνά ακόμη τα 400 ευρώ για αυτοκίνητα, την αγορά των οποίων διευκόλυνε το ίδιο το κράτος μέσω των ανωτέρω προνομίων. 
Πρόκειται για μία αντιφατική πολιτική, η οποία θα πρέπει να εξαλειφθεί δεδομένης της παρούσης οικονομικής κρίσης, αλλά και των σημαντικών μειώσεων που έχουν υποστεί οι πολύτεκνες οικογένειες στα σχετικά επιδόματα που λαμβάνουν.
Κύριε Υπουργέ, για ποιο λόγο υφίσταται η αυξημένη φορολόγηση επί αντικειμένων, των οποίων την αγορά το ίδιο το κράτος ευνοεί; Ποια ακριβώς είναι σήμερα τα σχετικά προνόμια των πολυτέκνων, αναφορικά με τα αυτοκίνητα μεγάλου κυβισμού και ποια η φορολόγησή τους; Και τρίτον, προτίθενται να προβούν σε οριστική φοροαπαλλαγή των αυτοκινήτων των πολύτεκνων οικογενειών, μετά την ολοκλήρωση των απαραίτητων ελέγχων για την αποφυγή καταχρηστικής άσκησης του σχετικού δικαιώματος;
Ευχαριστώ.</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Ο κ. Μαυραγάνης έχει το λόγο για τρία λεπτά.</ChairmanSpeech>
<Speech><Parlmember>ΓΕΩΡΓΙΟΣ ΜΑΥΡΑΓΑΝΗΣ</Parlmember> (Υφυπουργός Οικονομικών): Κύριε Πρόεδρε, κύριε Βουλευτά, στην παρούσα κρίσιμη δημοσιονομική κατάσταση της χώρας, η ανάγκη για συμμετοχή στα δημόσια βάρη, ανάλογα με την περιουσιακή κατάσταση, μας υποχρέωσε να επιβάλουμε με το ν. 4111/2013 φόρο πολυτελούς διαβίωσης στα ποσά της ετήσιας αντικειμενικής δαπάνης, που προκύπτουν από την κυριότητα και κατοχή επιβατικών αυτοκινήτων ιδιωτικής χρήσης μεγάλου κυβισμού, αεροσκαφών, ελικοπτέρων, ανεμοπτέρων, δεξαμενών κολύμβησης, όπως αυτά προκύπτουν από τις δηλώσεις φορολογίας εισοδήματος που έχει στη διάθεσή της η Γενική Γραμματεία Πληροφοριακών Συστημάτων.
Ειδικότερα, για τα επιβατικά αυτοκίνητα, στα οποία αναφερθήκατε, ο φόρος υπολογίζεται από 1.928 κυβικά έως 2.500 κυβικά με το γινόμενο του ποσού της ετήσιας αντικειμενικής δαπάνης επί συντελεστή 5%. Για δε επιβατικά αυτοκίνητα πάνω από 2.500 κυβικά, ο φόρος ισούται με το γινόμενο του ποσού της ετήσιας αντικειμενικής δαπάνης με συντελεστή 10%. 
Από την επιβολή του φόρου αυτού εξαιρούνται τα αυτοκίνητα ιδιωτικής χρήσης με παλαιότητα άνω των δέκα ετών από το πρώτο έτος της κυκλοφορίας τους στην Ελλάδα, καθώς και τα επιβατικά αυτοκίνητα ιδιωτικής χρήσης αναπήρων, τα οποία απαλλάσσονται από τέλη κυκλοφορίας.
Τυχόν προτάσεις για παροχή ισοδύναμων μέτρων προς τους πολυτέκνους, κατόχους επιβατικών αυτοκινήτων, δύναται να εξεταστούν στο μέλλον και υπό προϋποθέσεις, όπως ακριβώς αναφέρθηκε και στην ερώτησή σας έτσι, ώστε να μην έχουμε κατάχρηση μέτρων.
Περαιτέρω στη δεύτερη ενότητα της ερώτησής σας, απαντώ ότι σύμφωνα με τις διατάξεις του άρθρου 36 του ν.1563/1985, οι πολύτεκνοι γονείς που έχουν τέσσερα τέκνα ανήλικα ή προστατευόμενα, απαλλάσσονται πλήρως από το προβλεπόμενο τέλος ταξινόμησης για αυτοκίνητα κυλινδρισμού μέχρι και 2.000 κυβικά εκατοστά, για δε αυτοκίνητα με κυλινδρισμό κινητήρα άνω των 2.000 κυβικών εκατοστών, η απαλλαγή περιορίζεται στο 50% του προβλεπόμενου τέλους ταξινόμησης. Αυτή η απαλλαγή παρέχεται μόνο για μία φορά και για ένα αυτοκίνητο κατά οικογένεια.
Η ανωτέρω απαλλαγή παρέχεται για δεύτερη και τελευταία φορά μετά την πάροδο πέντε ετών από την ημερομηνία χρήσης του δικαιώματος αυτού, εφόσον από το πιστοποιητικό της οικογενειακής κατάστασης προκύπτει ότι οι ενδιαφερόμενοι πολύτεκνοι γονείς έχουν, κατά τον εκτελωνισμό του αυτοκινήτου, τουλάχιστον τέσσερα ανήλικα παιδιά.
Ευχαριστώ.</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Ο κ. Αλεξόπουλος έχει το λόγο για τρία λεπτά.</ChairmanSpeech>
<Speech><Parlmember>ΧΡΥΣΟΒΑΛΑΝΤΗΣ ΑΛΕΞΟΠΟΥΛΟΣ</Parlmember>: Κύριε Υπουργέ, ειδικά στα θέματα των αυτοκινήτων, αλλά και σε άλλα φορολογικά μέτρα που έχουν παρθεί τα τελευταία χρόνια, δεν πιστεύω να υπάρχει άλλη χώρα εκτός από την Ελλάδα στην Ευρώπη να είναι τόσο αντιφατική στα μέτρα που έχει πάρει αλλά και σε συνεχόμενα νομοσχέδια αλλαγής της φορολόγησης.
Θυμίστε μου αν κάνω λάθος, αλλά κάποια στιγμή η κυβέρνηση Σημίτη είχε απαλλάξει τους Έλληνες μέχρι και 50.000 ευρώ να αγοράζουν πολυτελή αυτοκίνητα, με αποτέλεσμα να χαθεί πολύ χρήμα προς το εξωτερικό –έτσι νομίζω- και να έρθει εδώ κάποτε όλη η σαβούρα της Γερμανίας και να κυκλοφορούν κάποιοι σχεδόν νεόπλουτοι, με Porsche Cayenne και άλλα αυτοκίνητα. Από τότε μέχρι τώρα έχουμε δει πολλούς διαφορετικούς τρόπους φορολόγησης και στα αυτοκίνητα και αλλού. Δεν πιστεύω να υπάρχει άλλη χώρα -οικονομολόγος δεν είμαι, ούτε έχω σπουδάσει- που να αλλάζει τόσο πολύ και συνεχόμενα τους φόρους. Δηλαδή πλέον ο Έλληνας πολίτης δεν ξέρει τι θα κάνει αύριο. Δεν υπάρχει μία σταθερή πολιτική στη φορολόγηση.
Συγκεκριμένα για τα αυτοκίνητα των πολυτέκνων, ένα «Mercedes» που μπορεί να είναι πολύ καλό, πολυτελείας και ακριβό, 1.800 κυβικών, με πολλά άλογα, δεν φορολογείται. Αντιθέτως για ένα «Opel Vectra» παλιότερης τεχνολογίας, που μπορεί να έχει μία πολύτεκνη οικογένεια για να καλύπτουν την ανάγκη ο πατέρας και η μητέρα σε αυτούς τους δύσκολους καιρούς να μεταφέρουν τα παιδιά τους από το σχολείο ή να τα πάνε σε κάποια εργασία που χρειάζεται, αυτοί οι άνθρωποι φορολογούνται. Ενώ μπορεί κάποιος άλλος με ένα πολυτελές αυτοκίνητο «Mercedes» μέχρι 1.800 κυβικά -λέω ενδεικτικά μία μάρκα- ή ένα «Audi» να μη φορολογείται. 
Αυτό το μέτρο δεν είναι άδικο; Δεν πρέπει να ληφθούν όλα αυτά υπ’ όψιν και να δούμε το θέμα βάσει των πραγματικών γεγονότων που υπάρχουν; Δεν μπορεί ο ένας να μη φορολογείται και ο άλλος που έχει και παιδιά και προσφέρει στο ελληνικό έθνος να βρίσκεται κολλημένος στον τοίχο. Αυτά είχα να πω. 
Ευχαριστώ.</Speech> 
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>):  Το λόγο έχει ο κύριος Υπουργός για τρία λεπτά.</ChairmanSpeech> 
<Speech><Parlmember>ΓΕΩΡΓΙΟΣ ΜΑΥΡΑΓΑΝΗΣ</Parlmember> (Υφυπουργός Οικονομικών): Θα ήθελα να επισημάνω ότι ακριβώς το αίτημα για φορολογική σταθερότητα πρέπει να είναι ο οδηγός από εδώ και πέρα. Πρέπει, δηλαδή, να νομοθετούμε, εκτός εξαιρετικών περιστάσεων, μόνο για να θεσμοθετήσουμε ένα σταθερό φορολογικό πλαίσιο. Η πρωτοβουλία αυτής της Κυβέρνησης είναι να φέρει ένα νέο Κώδικα Φορολογίας Εισοδήματος και έναν Κώδικα Φορολογικής Διαδικασίας την άνοιξη, έτσι ώστε να έχουμε πλέον απλούς κανόνες, οι οποίοι επιθυμούμε να μην αλλάζουν, έτσι ώστε και ο Έλληνας πολίτης αλλά και ο κάθε υποψήφιος επενδυτής να γνωρίζει ποιο είναι το φορολογικό περιβάλλον. 
Στο θέμα δε που αναφερθήκατε για τον κυβισμό, είναι ένα ζήτημα το οποίο μας έχει απασχολήσει και το εξετάζουμε ακριβώς στην κατεύθυνση που είπατε, ότι δηλαδή πολλές φορές τα κυβικά δεν είναι αυτά που δίνουν την πραγματική αξία. Πολλές φορές τα κυβικά δεν έχουν σχέση με την εργοστασιακή αξία. Είναι ένα θέμα το οποίο εξετάζουμε, για να δούμε αν μπορούν σε αυτό το κομμάτι της νομοθεσίας να υπάρξουν σοβαρές αλλαγές. 
Σας ευχαριστώ πολύ.</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>):  Ολοκληρώθηκε η συζήτηση των αναφορών και ερωτήσεων.</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Κυρίες και κύριοι συνάδελφοι, εισερχόμαστε στην ημερήσια διάταξη της 
ΝΟΜΟΘΕΤΙΚΗΣ ΕΡΓΑΣΙΑΣ
Ψήφιση στο σύνολο του σχεδίου νόμου του Υπουργείου Δικαιοσύνης, Διαφάνειας και Ανθρωπίνων Δικαιωμάτων: «Νόμος περί εξαρτησιογόνων ουσιών και άλλες διατάξεις».</ChairmanSpeech> 
<Speech><Parlmember>ΑΝΤΩΝΙΟΣ ΡΟΥΠΑΚΙΩΤΗΣ</Parlmember> (Υπουργός  Δικαιοσύνης, Διαφάνειας και Ανθρωπίνων Δικαιωμάτων): Κύριε Πρόεδρε, μπορώ να έχω το λόγο;</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Ορίστε, κύριε Υπουργέ.</ChairmanSpeech>
<Speech><Parlmember>ΑΝΤΩΝΙΟΣ ΡΟΥΠΑΚΙΩΤΗΣ</Parlmember> (Υπουργός  Δικαιοσύνης, Διαφάνειας και Ανθρωπίνων Δικαιωμάτων): Κύριε Πρόεδρε, να μου επιτρέψετε, στο άρθρο 50…
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, δεν μπορεί να γίνει τέτοια διαδικασία.</Speech> 
<Speech><Parlmember>ΑΝΤΩΝΙΟΣ ΡΟΥΠΑΚΙΩΤΗΣ</Parlmember> (Υπουργός  Δικαιοσύνης, Διαφάνειας και Ανθρωπίνων Δικαιωμάτων): Είναι νομοτεχνική βελτίωση. Ακούστε με σας παρακαλώ.</Speech> 
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Είναι νομοτεχνική βελτίωση.</ChairmanSpeech> 
<Speech><Parlmember>ΑΝΤΩΝΙΟΣ ΡΟΥΠΑΚΙΩΤΗΣ</Parlmember> (Υπουργός  Δικαιοσύνης, Διαφάνειας και Ανθρωπίνων Δικαιωμάτων): Ακούστε με πρώτα, κύριε Μαριά και μετά αντιδράτε.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, είναι τελείως διαδικαστικό το θέμα. Με συγχωρείτε!</Speech>
<Speech><Parlmember>ΑΝΤΩΝΙΟΣ ΡΟΥΠΑΚΙΩΤΗΣ</Parlmember> (Υπουργός  Δικαιοσύνης, Διαφάνειας και Ανθρωπίνων Δικαιωμάτων): Αν έχετε την ευγενή καλοσύνη, ας την ακούσετε πρώτα.</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Είναι νομοτεχνική βελτίωση. Μπορεί να βελτιώσει…
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, μπορώ να πάρω το λόγο;</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Ορίστε, κύριε Μαριά, έχετε το λόγο.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Σύμφωνα με τη διαδικασία, ήρθαμε να ψηφίσουμε επί του συνόλου. Κατά την έννοια αυτή, έχω την άποψη ότι δεν μπορεί να γίνει καμμία αλλαγή. Και με αυτή την έννοια ήρθαμε εδώ. Οποιαδήποτε αλλαγή –που ο κύριος Υπουργός μπορεί να την λέει νομοτεχνική- μπορεί να χρειάζεται να τη δούμε πενήντα φορές. Ακριβώς επειδή είχαμε πολλές τροπολογίες, η ψήφιση στο σύνολο ήρθε σε άλλη συνεδρίαση. Σύμφωνα με τον Κανονισμό, η διαδικασία είναι μόνο ψηφοφορία και τίποτε άλλο.</ChairmanSpeech> 
<Speech><Parlmember>ΑΝΤΩΝΙΟΣ ΡΟΥΠΑΚΙΩΤΗΣ</Parlmember> (Υπουργός  Δικαιοσύνης, Διαφάνειας και Ανθρωπίνων Δικαιωμάτων): Εάν με ακούγατε πρώτα, εάν είχατε την ευγενή καλοσύνη και μετά…</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Κύριε Υπουργέ, σας παρακαλώ, ένα λεπτό. 
Κύριε Μαριά, σύμφωνα με το άρθρο 104 παράγραφος 5 του Κανονισμού της Βουλής, «Κατά την ψήφιση στο σύνολο του συναρμολογημένου κειμένου του νομοσχεδίου ή της πρότασης νόμου δεν είναι επιτρεπτή καμμία μεταβολή του, εκτός εάν αφορά αποκλειστικά είτε τη διόρθωση φραστικών ή νομοτεχνικών λαθών και αβλεψιών είτε την αρίθμηση των άρθρων και των διατάξεων και τις παραπομπές σε άλλες διατάξεις είτε βελτιώσεις γλωσσικές, γραμματικές, συντακτικές. Οι διορθώσεις ή βελτιώσεις αυτού του κειμένου δεν πρέπει να μεταβάλλουν την έννοιά του.»
Αυτό κάνει ο κύριος Υπουργός τώρα. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Αυτό δεν γίνεται στην τελευταία συνεδρίαση, κύριε Πρόεδρε. Αυτό έπρεπε να έχει γίνει σε προηγούμενη συνεδρίαση. Δεν έχουμε τον εισηγητή μας εδώ. Ήρθαμε για να ψηφίσουμε. Αυτά έπρεπε να τα κάνει την προηγούμενη φορά και όχι αφού μεσολάβησαν δέκα ημέρες.</ChairmanSpeech> 
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Ο Υπουργός λειτουργεί κατά τον Κανονισμό της Βουλής και το Σύνταγμα. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Θα μας δώσετε μετά το λόγο να τοποθετηθούμε.</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Όχι, κύριε Μαριά. Το λόγο έχει μόνο ο κύριος Υπουργός. 
Ορίστε, κύριε Υπουργέ, έχετε το λόγο.</ChairmanSpeech> 
<Speech><Parlmember>ΑΝΤΩΝΙΟΣ ΡΟΥΠΑΚΙΩΤΗΣ</Parlmember> (Υπουργός Δικαιοσύνης, Διαφάνειας και Ανθρωπίνων Δικαιωμάτων): Κυρίες και κύριοι Βουλευτές, στο άρθρο 50 στη σελίδα 31 ήδη –στο περιθώριο- είχε καταγραφεί και έχει ψηφιστεί: «Η επιτροπή συντάσσει κάθε χρόνο έκθεση σχετικά με την εφαρμογή και την αξιολόγηση του εθνικού σχεδίου δράσης για τα ναρκωτικά, την οποία υποβάλλει στην αρμόδια επιτροπή της Βουλής των Ελλήνων. Την έκθεση παρουσιάζει στην ως άνω επιτροπή ο εθνικός συντονιστής σε σχετική ειδική επί του θέματος συνεδρίαση της». 
Αυτό ήδη υπήρχε και ψηφίστηκε. Τι προστίθεται, λοιπόν; Προστίθεται το εξής: «κατά τα οριζόμενα στον Κανονισμό της Βουλής». Αυτό είναι όλο.</Speech> 
<Speech><Parlmember>ΒΑΣΙΛΙΚΗ ΚΑΤΡΙΒΑΝΟΥ</Parlmember>: Εντάξει.</Speech> 
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>):  Ευχαριστούμε, κύριε Υπουργέ.
Ερωτάται το Σώμα: Γίνεται δεκτό το νομοσχέδιο του Υπουργείου Δικαιοσύνης, Διαφάνειας και Ανθρωπίνων Δικαιωμάτων «Νόμος περί εξαρτησιογόνων ουσιών και άλλες διατάξεις» ως διενεμήθη και με τη νομοτεχνική βελτίωση του κυρίου Υπουργού και στο σύνολο;</ChairmanSpeech>
<Speech><Parlmember>ΠΟΛΛΟΙ ΒΟΥΛΕΥΤΕΣ</Parlmember>:  Δεκτό, δεκτό.</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Το νομοσχέδιο έγινε δεκτό και στο σύνολο κατά πλειοψηφία.
Συνεπώς το νομοσχέδιο του Υπουργείου Δικαιοσύνης, Διαφάνειας και Ανθρωπίνων Δικαιωμάτων: «Νόμος περί εξαρτησιογόνων ουσιών και άλλες διατάξεις» έγινε δεκτό κατά πλειοψηφία σε μόνη συζήτηση, επί της αρχής, των άρθρων και του συνόλου και έχει ως εξής: 
(Να καταχωριστεί το κείμενο του νομοσχεδίου)</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Ψήφιση στο σύνολο του σχεδίου νόμου του Υπουργείου Περιβάλλοντος, Ενέργειας και Κλιματικής Αλλαγής: «Επείγουσες ρυθμίσεις του Υπουργείου Περιβάλλοντος, Ενέργειας και Κλιματικής Αλλαγής και άλλες διατάξεις».</ChairmanSpeech>
<Speech><Parlmember>ΣΤΑΥΡΟΣ ΚΑΛΑΦΑΤΗΣ</Parlmember> (Αναπληρωτής Υπουργός Περιβάλλοντος, Ενέργειας και Κλιματικής Αλλαγής): Κύριε Πρόεδρε, θα ήθελα το λόγο για να κάνω μια νομοτεχνική βελτίωση ολίγων λέξεων.</Speech> 
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Ορίστε, κύριε Υπουργέ.</ChairmanSpeech>
<Speech><Parlmember>ΣΤΑΥΡΟΣ ΚΑΛΑΦΑΤΗΣ</Parlmember> (Αναπληρωτής Υπουργός Περιβάλλοντος, Ενέργειας και Κλιματικής Αλλαγής): Ευχαριστώ, κύριε Πρόεδρε.
 Στην τροπολογία που κατατέθηκε στο παρόν σχέδιο νόμου με γενικό αριθμό 254 και ειδικό αριθμό 25/1-3-2013, στην παράγραφο 2 του άρθρου μόνου αυτής, μετά τη φράση «Απαλλάσσονται από το τέλος ταξινόμησης  και τους πάσης φύσεως φόρους και τέλη», παρακαλώ όπως προστεθούν οι λέξεις «πλην εισαγωγικού δασμού και ΦΠΑ» που εκ παραδρομής δεν εισήχθησαν. Αυτό είναι μονάχα.
Σας ευχαριστώ πολύ.</Speech>
 ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Ευχαριστούμε, κύριε Υπουργέ.</ChairmanSpeech>
<Speech><Parlmember>ΒΑΣΙΛΕΙΟΣ ΧΑΤΖΗΛΑΜΠΡΟΥ</Parlmember>: Κύριε Πρόεδρε, μπορούμε κι εμείς να κάνουμε φραστικές βελτιώσεις;</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Όχι, κύριοι, δεν μπορείτε και το ξέρετε. 
Ερωτάται το Σώμα. Γίνεται δεκτό το νομοσχέδιο του Υπουργείου Περιβάλλοντος, Ενέργειας και Κλιματικής Αλλαγής: «Επείγουσες ρυθμίσεις του Υπουργείου Περιβάλλοντος, Ενέργειας και Κλιματικής Αλλαγής και άλλες διατάξεις» ως διενεμήθη και με τη νομοτεχνική βελτίωση του κυρίου Υπουργού και στο σύνολο;</ChairmanSpeech>
<Speech><Parlmember>ΠΟΛΛΟΙ ΒΟΥΛΕΥΤΕΣ</Parlmember>: Δεκτό, δεκτό.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.</Speech> 
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Το νομοσχέδιο έγινε δεκτό και στο σύνολο κατά πλειοψηφία.
Συνεπώς το νομοσχέδιο του Υπουργείου Περιβάλλοντος, Ενέργειας και Κλιματικής Αλλαγής: «Επείγουσες ρυθμίσεις του Υπουργείου Περιβάλλοντος, Ενέργειας και Κλιματικής Αλλαγής και άλλες διατάξεις» έγινε δεκτό κατά πλειοψηφία, σε μόνη συζήτηση, επί της αρχής, των άρθρων και του συνόλου και έχει ως εξής: 
(Να καταχωριστεί το κείμενο του νομοσχεδίου σελ.19α)</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>):  Κυρίες και κύριοι συνάδελφοι, παρακαλώ το Σώμα να εξουσιοδοτήσει το Προεδρείο για την υπ’ ευθύνη του επικύρωση των Πρακτικών ως προς την ψήφιση στο σύνολο των παραπάνω νομοσχεδίων.</ChairmanSpeech>
<Speech><Parlmember>ΟΛΟΙ ΟΙ ΒΟΥΛΕΥΤΕΣ</Parlmember>: Μάλιστα, μάλιστα.</Speech> 
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Το Σώμα παρέσχε τη ζητηθείσα εξουσιοδότηση.
Κύριοι συνάδελφοι, δέχεστε στο σημείο αυτό να λύσουμε τη συνεδρίαση;</ChairmanSpeech>
<Speech><Parlmember>ΟΛΟΙ ΟΙ ΒΟΥΛΕΥΤΕΣ</Parlmember>: Μάλιστα, μάλιστα.
Με τη συναίνεση του Σώματος και ώρα 18.23’ λύεται η συνεδρίαση για αύριο ημέρα Τετάρτη 13 Μαρτίου 2013 και ώρα 10.00΄, με αντικείμενο εργασιών του Σώματος: α) νομοθετική εργασία, Μόνη συζήτηση επί της αρχής, των άρθρων και του συνόλου του σχεδίου νόμου του Υπουργείου Δικαιοσύνης, Διαφάνειας και Ανθρωπίνων Δικαιωμάτων: «Κύρωση του Πρωτοκόλλου συνεργασίας μεταξύ του Υπουργείου Δικαιοσύνης, Διαφάνειας και Ανθρωπίνων Δικαιωμάτων της Ελληνικής Δημοκρατίας και του Υπουργείου Δικαιοσύνης της Ουκρανίας» και β) Συζήτηση και λήψη απόφασης, σύμφωνα με το άρθρο 62 του Συντάγματος και τα άρθρα 43 Α και 83 του Κανονισμού της Βουλής, για τις αιτήσεις άρσης της ασυλίας Βουλευτών σύμφωνα με την ημερήσια διάταξη που έχει διανεμηθεί. 
Ο</Speech> ΠΡΟΕΔΡΟΣ                                                        ΟΙ ΓΡΑΜΜΑΤΕΙΣ 
Τελευταία Αποθήκευση:	15/3/2013 9:58:00 πμ	Από:	Γεωργοπαπαδάκου Κανέλλα 
Εκτυπώθηκε:	15/3/2013 9:55:00 πμ</body>
</html>