<html><head><meta name="cp:revision" content="2"><meta name="date" content="2012-11-07T10:55:00Z"><meta name="Company" content="OTS"><meta name="Keywords" content=""><meta name="meta:word-count" content="9750"><meta name="subject" content=""><meta name="dc:creator" content="Production"><meta name="extended-properties:Company" content="OTS"><meta name="meta:print-date" content="2012-11-07T08:35:00Z"><meta name="Word-Count" content="9750"><meta name="dcterms:created" content="2012-11-07T10:55:00Z"><meta name="dcterms:modified" content="2012-11-07T10:55:00Z"><meta name="Last-Modified" content="2012-11-07T10:55:00Z"><meta name="Last-Save-Date" content="2012-11-07T10:55:00Z"><meta name="meta:character-count" content="52656"><meta name="Template" content="Normal.dot"><meta name="meta:save-date" content="2012-11-07T10:55:00Z"><meta name="dc:title" content="ΠΡΑΚΤΙΚΑ ΒΟΥΛΗΣ"><meta name="Application-Name" content="Microsoft Office Word"><meta name="modified" content="2012-11-07T10:55:00Z"><meta name="cp:subject" content=""><meta name="Content-Type" content="application/msword"><meta name="creator" content="Production"><meta name="meta:author" content="Production"><meta name="dc:subject" content=""><meta name="extended-properties:Application" content="Microsoft Office Word"><meta name="meta:creation-date" content="2012-11-07T10:55:00Z"><meta name="Last-Printed" content="2012-11-07T08:35:00Z"><meta name="meta:last-author" content="k.arapi"><meta name="Comments" content=""><meta name="Creation-Date" content="2012-11-07T10:55:00Z"><meta name="xmpTPg:NPages" content="1"><meta name="resourceName" content="31-10-2012.doc"><meta name="Last-Author" content="k.arapi"><meta name="w:comments" content=""><meta name="Character Count" content="52656"><meta name="Page-Count" content="1"><meta name="Revision-Number" content="2"><meta name="extended-properties:Template" content="Normal.dot"><meta name="meta:keyword" content=""><meta name="Author" content="Production"><meta name="comment" content=""><meta name="meta:page-count" content="1"></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta>ΠΡΑΚΤΙΚΑ ΒΟΥΛΗΣ</head>
<body>ΣΥΝΕΔΡΙΑΣΗ 31-10-2012		ΣΕΛ. 5
(Σημείωση: Ο παρακάτω πίνακας περιεχομένων δεν αποτελεί το τελικό κείμενο, διότι εκκρεμούν ορθογραφικές και συντακτικές διορθώσεις)
ΠΙΝΑΚΑΣ ΠΕΡΙΕΧΟΜΕΝΩΝ
 ΙΕ’ ΠΕΡΙΟΔΟΣ 
ΠΡΟΕΔΡΕΥΟΜΕΝΗΣ ΚΟΙΝΟΒΟΥΛΕΥΤΙΚΗΣ ΔΗΜΟΚΡΑΤΙΑΣ
ΣΥΝΟΔΟΣ Α΄
ΣΥΝΕΔΡΙΑΣΗ Ξ΄
Τετάρτη  31 Οκτωβρίου 2012
ΘΕΜΑΤΑ
 
Α. ΕΙΔΙΚΑ ΘΕΜΑΤΑ 
1. Επικύρωση Πρακτικών, σελ. 
2. Ανακοινώνεται ότι τη συνεδρίαση παρακολουθούν μαθητές από το 6ο Δημοτικό Σχολείο  Άνω Λοσίων, το 1ο ΕΠΑΛ Αμαρουσίου, το 6ο Δημοτικό Σχολείο Ζωγράφου, το 1ο Δημοτικό Σχολείο Τρίπολης και το 1ο Γυμνάσιο Μεσσήνης, σελ. 
3. Επί διαδικαστικού θέματος, σελ. 
4. Ανακοινώνεται ότι ο Υπουργός Οικονομικών κ. Ιωάννης Στουρνάρας, καταθέτει στον Πρόεδρο της Βουλής κ. Ευάγγελο-Βασίλειο Μεϊμαράκη με τη μορφή stick (ψηφιακό μέσο αποθήκευσης) τον Κρατικό Προϋπολογισμό του οικονομικού έτους 2013 και τους Προϋπολογισμούς ορισμένων ειδικών ταμείων και υπηρεσιών του οικονομικού έτους 2013, σελ. 
 
Γ. ΝΟΜΟΘΕΤΙΚΗ ΕΡΓΑΣΙΑ 
1. Συζήτηση και ψήφιση επί της αρχής, των άρθρων και του συνόλου του σχεδίου νόμου του Υπουργείου Εξωτερικών &quot;Κύρωση της Συμφωνίας μεταξύ της Ελληνικής Δημοκρατίας και του Καναδά σχετικά με την κινητικότητα των νέων&quot;, σελ. 
2. Συζήτηση και ψήφιση στο σύνολο του σχεδίου νόμου του Υπουργείου Οικονομικών: &quot;Κύρωση της από 6 Σεπτεμβρίου 2012 Πράξης Νομοθετικού Περιεχομένου &quot;Τροποποίηση του τελευταίου εδαφίου της παραγράφου 1 του άρθρου 3 του νόμου 3986/2011 &quot;Επείγοντα μέτρα Εφαρμογής Μεσοπροθέσμου Πλαισίου Δημοσιονομικής Στρατηγικής 2012-2015&quot; (Α΄152), όπως ισχύει&quot; (Α΄174), της από 7 Σεπτεμβρίου 2012 Πράξης Νομοθετικού Περιεχομένου &quot;Κατάργηση ελάχιστου ποσοστού Ελληνικού Δημοσίου σε ΕΛΠΕ, ΔΕΗ, ΟΠΑΠ, ΟΔΙΕ, ΕΥΔΑΠ, ΕΥΑΘ, ΕΛΤΑ, Οργανισμό Λιμένος Πειραιώς, Θεσσαλονίκης, Αλεξανδρούπολης, Βόλου, Ελευσίνας, Ηγουμενίτσας, Ηρακλείου, Καβάλας, Κέρκυρας, Λαυρίου, Πατρών και Ραφήνας, καθώς και την κατάργηση του άρθρου 11 του ν. 3631/2008 (Α΄6)&quot; (Α΄175) και άλλες διατάξεις&quot;, σελ. 
3. Δήλωση του Υπουργού Οικονομικών κ. Ι. Στουρνάρα ότι αποσύρει την τροπολογία με γενικό αριθμό 37 και ειδικό αριθμό 16, που είναι σχετική με το ν.2971/2001 &quot;Αιγιαλός, παραλία και άλλες διατάξεις&quot;, σελ. 
4. Αίτηση ονομαστικής ψηφοφορίας Βουλευτών του Συνασπισμού Ριζοσπαστικής Αριστεράς/Ενωτικού Κοινωνικού Μετώπου επί των άρθρων 1, 2, 3, 4, 5, 6 και της τροπολογίας με γενικό αριθμό 38 και ειδικό 17 του Υπουργείου Οικονομικών, σελ. 
5. Ονομαστική ψηφοφορία επί των άρθρων 1, 2, 3, 4, 5, 6 και της τροπολογίας με γενικό αριθμό 38 και ειδικό 17 του σχεδίου νόμου του Υπουργείου Οικονομικών, σελ. 
6. Επιστολικές ψήφοι επί της ονομαστικής ψηφοφορίας, επί του σχεδίου νόμου του Υπουργείου Οικονομικών, σελ. 
ΠΡΟΕΔΡΟΣ
ΜΕΪΜΑΡΑΚΗΣ Ε., σελ.
ΠΡΟΕΔΡΕΥΟΝΤΕΣ
ΜΑΡΚΟΓΙΑΝΝΑΚΗΣ Χ., σελ.
ΤΡΑΓΑΚΗΣ Ι., σελ.

ΟΜΙΛΗΤΕΣ

Α. Επί διαδικαστικού θέματος:
ΑΒΡΑΜΟΠΟΥΛΟΣ Δ. , σελ.
ΚΑΚΛΑΜΑΝΗΣ Α. , σελ.
ΚΟΥΙΚ Τ. , σελ.
ΜΑΡΚΟΓΙΑΝΝΑΚΗΣ Χ. , σελ.
ΜΕΪΜΑΡΑΚΗΣ Ε. , σελ.
ΠΑΠΑΔΗΜΟΥΛΗΣ Δ. , σελ.
ΤΡΑΓΑΚΗΣ Ι. , σελ.

Β. Επί της κατάθεσης του Κρατικού Προϋπολογισμού:
ΜΕΪΜΑΡΑΚΗΣ Ε. , σελ.
ΣΤΟΥΡΝΑΡΑΣ Ι. , σελ.

Γ. Επί του σχεδίου νόμου του Υπουργείου Εξωτερικών:
ΑΒΡΑΜΟΠΟΥΛΟΣ Δ. , σελ.
ΚΑΝΕΛΛΗ Γ. , σελ.
ΚΟΥΙΚ Τ. , σελ.
ΠΑΠΑΔΗΜΟΥΛΗΣ Δ. , σελ.
ΤΡΙΑΝΤΑΦΥΛΛΟΥ Μ. , σελ.

ΠΡΑΚΤΙΚΑ ΒΟΥΛΗΣ
ΙΕ΄ ΠΕΡΙΟΔΟΣ
ΠΡΟΕΔΡΕΥΟΜΕΝΗΣ ΚΟΙΝΟΒΟΥΛΕΥΤΙΚΗΣ ΔΗΜΟΚΡΑΤΙΑΣ
ΣΥΝΟΔΟΣ Α΄
ΣΥΝΕΔΡΙΑΣΗ Ξ΄
Τετάρτη 31 Οκτωβρίου 2012
Αθήνα, σήμερα στις 31 Οκτωβρίου 2012, ημέρα Τετάρτη και ώρα 10.13΄ συνήλθε στην Αίθουσα των συνεδριάσεων του Βουλευτηρίου η Βουλή σε ολομέλεια για να συνεδριάσει υπό την προεδρία του Γ΄ Αντιπροέδρου αυτής κ. ΧΡΗΣΤΟΥ ΜΑΡΚΟΓΙΑΝΝΑΚΗ .
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Κυρίες και κύριοι συνάδελφοι, αρχίζει η συνεδρίαση.
(</ChairmanSpeech><Speech><Parlmember>ΕΠΙΚΥΡΩΣΗ ΠΡΑΚΤΙΚΩΝ</Parlmember>: Σύμφωνα με την από 30 Οκτωβρίου 2012 εξουσιοδότηση του Σώματος, επικυρώθηκαν με ευθύνη του Προεδρείου τα Πρακτικά της ΝΘ΄ συνεδριάσεώς του, της Τρίτης 30 Οκτωβρίου 2012, σε ό,τι αφορά την ψήφιση στο σύνολο του σχεδίου νόμου: «Κύρωση της Συνθήκης μεταξύ των κρατών-μελών της Ευρωπαϊκής Ένωσης και της Δημοκρατίας της Κροατίας, σχετικά με την προσχώρηση της Δημοκρατίας της Κροατίας στην Ευρωπαϊκή Ένωση και της Τελικής Πράξης αυτής».
Κυρίες και κύριοι συνάδελφοι, έχω την τιμή να ανακοινώσω στο Σώμα το δελτίο επικαίρων ερωτήσεων της Πέμπτης 1 Νοεμβρίου 2012.
Α.  ΕΠΙΚΑΙΡΕΣ ΕΡΩΤΗΣΕΙΣ  Πρώτου Κύκλου (Άρθρο 130 παράγραφοι 2 και 3 του Κανονισμού της Βουλής)  
1. Η με αριθμό 514/29-10-2012 επίκαιρη ερώτηση του Γ΄ Αντιπροέδρου της Βουλής και Βουλευτή Χανίων της Νέας Δημοκρατίας κ. Χρήστου Μαρκογιαννάκη προς τον Υπουργό Εθνικής Άμυνας, σχετικά με τη συνέχιση λειτουργίας του Κέντρου Εκπαίδευσης Νεοσυλλέκτων Ρεθύμνου.
2. Η με αριθμό 521/29-10-2012 επίκαιρη ερώτηση της Βουλευτού Λαρίσης του Συνασπισμού Ριζοσπαστικής Αριστεράς - Ενωτικού Κοινωνικού Μετώπου κ. Ηρούς Διώτη προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με την εκχώρηση δημοσίων αγαθών. 
3. Η με αριθμό 517/29-10-2012 επίκαιρη ερώτηση του Βουλευτή Δωδεκανήσου του Πανελλήνιου Σοσιαλιστικού Κινήματος κ. Δημήτριου Κρεμαστινού προς τον Υπουργό Οικονομικών, σχετικά με την κατάργηση ή  τη συγχώνευση εφοριών στα νησιά.
4. Η με αριθμό 512/29-10-2012 επίκαιρη ερώτηση της Βουλευτού Δωδεκανήσου των Ανεξαρτήτων Ελλήνων κ. Τσαμπίκας (Μίκας) Ιατρίδη προς τον Υπουργό Παιδείας και Θρησκευμάτων, Πολιτισμού και Αθλητισμού, σχετικά με τη λήψη μέτρων για την κάλυψη των κενών σε καθηγητές στα σχολεία της Κάσου και του Καστελλόριζου. 
5. Η με αριθμό 524/29-10-2012 επίκαιρη ερώτηση του Βουλευτή Αχαΐας του Λαϊκού Συνδέσμου - Χρυσή Αυγή κ. Μιχαήλ Αρβανίτη προς τον Υπουργό  Εθνικής Άμυνας, σχετικά με την πιθανή μετεγκατάσταση του Κέντρου Εκπαιδεύσεως Τεχνικού (ΚΕΤΧ) στην Πάτρα.
6. Η με αριθμό 519/29-10-2012 επίκαιρη ερώτηση του Βουλευτή Αττικής της Δημοκρατικής Αριστεράς κ. Βασίλη Οικονόμου προς τον Υπουργό Υγείας,  σχετικά με την συνέχιση της λειτουργίας του Πρότυπου Ειδικού Οικοτροφείου «οι Άγιοι Ανάργυροι» στην Κάντζα Παλλήνης.
7. Η με αριθμό 527/29-10-2012 επίκαιρη ερώτηση του Βουλευτή Β΄ Αθηνών του Κομμουνιστικού Κόμματος Ελλάδας κ. Σπυρίδωνος Χαλβατζή προς τον Υπουργό Παιδείας και Θρησκευμάτων, Πολιτισμού και Αθλητισμού,  σχετικά με τα ερευνητικά κέντρα της χώρας.
Β. ΕΠΙΚΑΙΡΕΣ ΕΡΩΤΗΣΕΙΣ  Δεύτερου Κύκλου ( Άρθρο 130 παράγραφοι 2 και 3 του Κανονισμού της Βουλής)
1. Η με αριθμό 515/29-10-2012 επίκαιρη ερώτηση του Βουλευτή Ρεθύμνης της Νέας Δημοκρατίας κ. Ιωάννη Κεφαλογιάννη προς τον Υπουργό Εθνικής Άμυνας, σχετικά με τη λειτουργία του Κέντρου Εκπαίδευσης Νεοσυλλέκτων Ρεθύμνου.
2.  Η με αριθμό 522/29-10-2012 επίκαιρη ερώτηση της Βουλευτού Α΄ Θεσσαλονίκης του Συνασπισμού Ριζοσπαστικής Αριστεράς - Ενωτικού Κοινωνικού Μετώπου κ. Δέσποινας Χαραλαμπίδου προς τον Υπουργό Εργασίας, Κοινωνικής Ασφάλισης και Πρόνοιας, σχετικά με τις απολύσεις εργαζομένων στα έργα του ΜΕΤΡΟ Θεσσαλονίκης. 
3. Η με αριθμό 523/29-10-2012 επίκαιρη ερώτηση της Βουλευτού Νομού Αττικής του Πανελλήνιου Σοσιαλιστικού Κινήματος κ. Εύης Χριστοφιλοπούλου προς τους Υπουργούς Δημόσιας Τάξης και Προστασίας του Πολίτη  και Παιδείας και Θρησκευμάτων, Πολιτισμού και Αθλητισμού, σχετικά με τις καταλήψεις από εξωπανεπιστημιακούς παράγοντες σε χώρους των πανεπιστημίων και ΤΕΙ. 
4. Η με αριθμό 513/29-10-2012 επίκαιρη ερώτηση του Βουλευτή Νομού Αττικής των Ανεξαρτήτων Ελλήνων κ. Παύλου Χαϊκάλη προς τον Υπουργό Οικονομικών, σχετικά με τις αρμοδιότητες της Τράπεζας της Ελλάδος στην περίπτωση του Επικουρικού Κεφαλαίου. 
5. Η με αριθμό 525/29-10-2012 επίκαιρη ερώτηση του Βουλευτή Β´ Αθήνας του Λαϊκού Συνδέσμου - Χρυσή Αυγή κ. Ηλία Παναγιώταρου προς τους Υπουργούς Δημόσιας Τάξης και Προστασίας του Πολίτη και Εθνικής Άμυνας, σχετικά με τα δημοσιεύματα που αφορούν στα «Οχυρά Ρούπελ».
6. Η με αριθμό 520/29-10-2012 επίκαιρη ερώτηση του Βουλευτή Α΄ Αθήνας της Δημοκρατικής Αριστεράς κ.  Ιωάννη Πανούση προς τον Υπουργό Διοικητικής Μεταρρύθμισης και Ηλεκτρονικής Διακυβέρνησης, σχετικά με την αξιοποίηση των αποφοίτων των Εθνικών Σχολών Δημόσιας Διοίκησης και Τοπικής Αυτοδιοίκησης.
7. Η με αριθμό 528/29-10-2012 επίκαιρη ερώτηση του Βουλευτή Αιτωλοακαρνανίας του Κομμουνιστικού Κόμματος Ελλάδας κ. Νικόλαου Μωραΐτη προς τους Υπουργούς Οικονομικών και Αγροτικής Ανάπτυξης και Τροφίμων, σχετικά με την ιδιωτικοποίηση της γαλακτοβιομηχανίας «ΔΩΔΩΝΗ».  
Κυρίες και κύριοι συνάδελφοι, εισερχόμεθα στην ημερήσια διάταξη  της 
ΝΟΜΟΘΕΤΙΚΗΣ ΕΡΓΑΣΙΑΣ
Μόνη συζήτηση επί της αρχής, των άρθρων και του συνόλου του σχεδίου νόμου του Υπουργείου Εξωτερικών: «Κύρωση της Συμφωνίας μεταξύ της Ελληνικής  Δημοκρατίας και του Καναδά σχετικά με την κινητικότητα των νέων».
Το νομοσχέδιο αυτό ψηφίστηκε στη Διαρκή Επιτροπή κατά πλειοψηφία.  Εισάγεται για συζήτηση στη Βουλή με τη διαδικασία του άρθρου 108 του Κανονισμού της Βουλής. Συνεπώς μπορούν να λάβουν το λόγο όσοι έχουν αντίρρηση επί της κυρώσεως αυτής της Συμφωνίας. 
Θέλει κάποιος κύριος συνάδελφος να λάβει το λόγο;
Η κ. Κανέλλη έχει το λόγο.</Speech> 
<Speech><Parlmember>ΛΙΑΝΑ ΚΑΝΕΛΛΗ</Parlmember>: Ευχαριστώ πολύ, κύριε Πρόεδρε, αλλά έχω την εντύπωση ότι αλλάξαμε την κοινοβουλευτική σειρά.</Speech> 
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Δεν  πειράζει.</ChairmanSpeech> 
<Speech><Parlmember>ΛΙΑΝΑ ΚΑΝΕΛΛΗ</Parlmember>:  Μην αλλάζετε σειρές αυτές τις μέρες!</Speech> 
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Όπως αντελήφθην να σηκώνονται τα χέρια…</ChairmanSpeech>
<Speech><Parlmember>ΛΙΑΝΑ ΚΑΝΕΛΛΗ</Parlmember>:  Αστειεύομαι. 
Παίρνω το λόγο για να διευκρινίσω κάτι. Θεωρητικά και πρακτικά, εάν διαβάσει κανείς αυτήν τη σύμβαση με τον Καναδά, θα δει ότι είναι μια εξαιρετικά πολιτισμένη σύμβαση, η οποία διευκολύνει φοιτητές να πάνε στον Καναδά, να αποκτήσουν μια, ευλόγου διαρκείας, άδεια παραμονής και ενδεχομένως και να εργαστούν. Θα πει κάποιος: «Μύγα σας τσίμπησε και έρχεστε εδώ και το συζητάτε»;
Χρειάζονται τρεις-τέσσερις επισημάνσεις, οι οποίες είναι καίριας σημασίας, για να καταλάβει ο κόσμος και οι νέοι. 
Κυριολεκτικά αφαιμάζεται η χώρα σε αναζήτηση εργασίας και αναγκαστικά από την εξαθλιωτική πραγματικότητα, μία μερίδα νέων βγαίνει σε νεογκασταρμπάιτερ μορφή στο εξωτερικό, για να μπορέσει να σταθεί στα πόδια της και να επιζήσει. Χρησιμοποιούνται πάρα πολλά προσχήματα. 
Αντίστοιχα προσχήματα -για να πάω στην επικαιρότητα, κύριε Υπουργέ, γιατί αργά ή γρήγορα θα το αντιμετωπίσετε κι εσείς- έχουμε με την ευγενική προσφορά του Τζωρτζ Σόρος, να κτίσει κατοικίες για τους μετανάστες στην Ελλάδα, δίνοντας τα χρήματα σε μη κυβερνητικές οργανώσεις που ενδιαφέρονται πάρα πολύ. Αυτό εμάς μάς «μυρίζει» κατευθείαν παρέμβαση στο κοινωνικό σώμα αυτήν τη στιγμή, σ’ ένα πολιτικό επίπεδο, από μία οικονομικοδιεθνή πολιτική φυσιογνωμία, που έχει βάλει το χεράκι της στο να δημιουργηθούν πρόσφυγες απανταχού του κόσμου και κυρίως στην Ευρώπη. 
Μ’ αυτό το σκεπτικό κοιτάξτε τι συμβαίνει μ’ αυτήν τη σύμβαση: Πρώτα απ’ όλα έχει το χαρακτηριστικό της αμοιβαιότητας, ένα ψεύδος ασύστολο. Ποια αμοιβαιότητα; Έλεγα και στην επιτροπή ότι αμοιβαιότητα έχει και η φωνή της Αμερικής σε σχέση με τη φωνή της Ελλάδος στις Ηνωμένες Πολιτείες. Αμοιβαιότητα έχει και η βάση της Σούδας με την αντίστοιχη τεχνική βάση στην Αμερική. 
Αυτά είναι κυριολεκτικά προφάσεις εν αμαρτίαις. Τι υποκρύπτεται κάτω από μία τέτοια θεωρητικώς και πρακτικώς διευκολυντική για τη νεολαία μετακίνηση; Η έννοια της μετακίνησης αυτή καθ’ εαυτή. Κανένας δεν σηκώνεται να πάει κάπου αλλού, αν μπορεί να ζήσει και να σπουδάσει με αξιοπρέπεια στον τόπο του. Αν μπορούσες να σπουδάσεις εδώ τους αρχαίους συγγραφείς, δεν θα έπαιρνες μεταπτυχιακό μονίμως από την Οξφόρδη, το Κέιμπριτζ και το Πανεπιστήμιο της Λειψίας, γιατί και για τον Σαίξπηρ εκεί πας. Δεν υπάρχει κανένας που να σπουδάζει τον Σαίξπηρ στην Ελλάδα. Δεν καταφέραμε τόσα χρόνια να αναβαθμίσουμε τα πανεπιστήμιά μας σε επίπεδο αμοιβαιότητας, ώστε αυτοί να έρχονται εδώ και να μαθαίνουν τον Αριστοτέλη και τον Πλάτωνα κι εμείς να πηγαίνουμε εκεί και να μαθαίνουμε τον Σαίξπηρ. Αμερικάνικη, αγγλική, γερμανική και ό,τι άλλο θέλετε αρχαιολογική σχολή έχουμε εδώ. Δεν έχουμε αντίστοιχες ελληνικές σχολές ούτε ελληνικό ινστιτούτο σαν το Ινστιτούτο Γκαίτε. 
Επομένως το πρόσχημα της παιδείας είναι και για εξαγορά και για χρησιμοποίηση με μειωμένα εργατικά δικαιώματα, διότι υπάρχει η προσωρινότητα της έννοιας του φοιτητή, η προσωρινότητα της έννοιας του νέου, διότι προσωρινός είναι ο νέος, δεν είναι κάτι στο οποίο μπορεί κάποιος να αποφασίσει να μείνει για το υπόλοιπο του βίου του. Δεν είναι ελευθέρα τη βουλήσει. Τα νιάτα είναι φάση της ζωής των ανθρώπων, όπως και οι σπουδές. 
Δεύτερον, είναι υπερεκμετάλλευση μέχρι την τελευταία αντίληψη και ιδέα. Αν θέλετε να με πείσετε ότι θα έλθει Καναδός φοιτητής στην Ελλάδα και θα προτιμήσει το ελληνικό μεροκάματο για νέο και την ελληνική ασφάλιση για νέα και μου τον βρείτε, να τον κάνουμε και πρωτοσέλιδο διότι δεν είναι αληθές. 
Η αμοιβαιότητα λοιπόν χρησιμοποιείται ως πρόσχημα. Το ζήτημα της βελτίωσης των σπουδών είναι, γιατί σε χώρες αναπτυγμένες, όπως ο Καναδάς, οι Έλληνες φοιτητές εξαγοράζονται ευκολότερα και μένουν εκεί. 
Χάνουμε υψηλότατο δυναμικό. Η μετακίνηση των νέων είναι μία μορφή που μοιάζει με πολιτισμένη νεοδουλεία και μετακίνηση. Υπάρχουν κίνητρα. Είμαστε μία χώρα που «κόβει» τη φορολογική απαλλαγή στα παιδιά, των οποίων οι γονείς ενδεχομένως, παξιμάδι έχουν κάνει, ξέρετε τι –για να σεβαστώ και το χώρο- για να τα σπουδάσουν. 
Μέσα στη σύμβαση, κύριε Υπουργέ, προλάβατε και το εξής καταπληκτικό: Ενώ όλο αυτό μοιάζει να είναι πάρα πολύ ωραίο, το παιδί που θα φύγει από ’δω –και δεν αφορά μόνο το παιδί, αφορά και επαγγελματίες αργότερα, θα το δείτε στη σύμβαση- πρέπει να έχει προεξασφαλίσει –άκουσον άκουσον, εκεί καταλαβαίνεις το νόημα- τα εισιτήρια τού «πήγαινε» και τα εισιτήρια του «γύρνα». Μη μας ξεφύγει κιόλας. Πρέπει να έχει δηλώσει ότι έχει και επαρκές κεφάλαιο ενάρξεως.
Αν το δείτε στη φιλοσοφία του, δεν διαφέρει από το εμπόριο ανθρώπων. Οι λαθρέμποροι που κουβαλάνε ανθρώπους στην Ελλάδα, τους κουβαλάνε με 3000 και 4000 δολάρια το κεφάλι. Επενδύει κάποιος τρία χιλιάρικα πάνω σ’ αυτούς τους παράνομους μετανάστες, που κουβαλάνε για μαύρη εργασία εδώ. Έρχεται λοιπόν τώρα η νόμιμη μετανάστευση του παιδιού, που δεν μπορεί να σπουδάσει εδώ, που δεν μπορεί να βρει δουλειά εδώ. Θα διευκολυνθεί να πάει στον Καναδά, αφού έχει εξασφαλίσει κεφάλαιο -από πού θα το εξασφαλίσει;- για να ξεκινήσει να βρει πού θα είναι, πού δεν θα είναι, πού θα μείνει. Ποιος την κάνει την επένδυση; Ο τόπος μας την κάνει την επένδυση αυτή πάνω στα νιάτα του; Όχι. 
Αυτά ήθελα να επισημάνω. Για να μην παγιδευτεί σε ψεύτικα όνειρα ανοίγματος διαδρόμων μια νεολαία, η οποία δεν αντέχει, δεν μπορεί να μείνει εδώ και να παλέψει για ένα καλύτερο αύριο δικό της και του τόπου της. 
Κατ’ αυτήν την έννοια, δεσμεύομαι από τη λειτουργικότητα, για να μη διευκολυνθεί κάποιος που αναγκαστικά έχει βρεθεί να το αποφασίζει και μοιάζει να είναι ελευθερία τη βουλήσει του και ψηφίζω απλώς «ΠΑΡΩΝ».</Speech> 
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Κυρίες και κύριοι συνάδελφοι, έχω την τιμή να ανακοινώσω στο Σώμα ότι από τα άνω δυτικά θεωρεία παρακολουθούν τη συνεδρίαση, αφού ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, πενήντα μαθητές και μαθήτριες και δύο εκπαιδευτικοί από το 6ο Δημοτικό Σχολείο Άνω Λιοσίων.
Η Βουλή τούς καλωσορίζει και τους εύχεται καλή πρόοδο.
(Χειροκροτήματα απ’ όλες τις πτέρυγες της Βουλής)
Το λόγο έχει η Βουλευτής του ΣΥΡΙΖΑ κ. Μαρία Τριανταφύλλου.</ChairmanSpeech> 
<Speech><Parlmember>ΛΙΑΝΑ ΚΑΝΕΛΛΗ</Parlmember>: Στο Χάρβαρντ θα τα στείλουμε τα παιδιά να σπουδάσουν με τέτοιες συμφωνίες.</Speech> 
<Speech><Parlmember>ΜΑΡΙΑ ΤΡΙΑΝΤΑΦΥΛΛΟΥ</Parlmember>: Κυρίες και κύριοι συνάδελφοι, καλούμαστε σήμερα να κυρώσουμε ένα σχέδιο νόμου που πράγματι φαίνεται ισοβαρές. Ίσως προκαλεί έκπληξη και η δική μας στάση που δηλώσαμε «ΠΑΡΩΝ».
Είχαμε πει και στην επιτροπή πως δύσκολα μπορεί να διαφωνήσει κανείς μ’ αυτό που λέμε πολιτιστικές ανταλλαγές ή ανταλλαγές μεταξύ πανεπιστημίων. Όπως προκύπτει όμως, το ουσιώδες ζήτημα για εμάς δεν είναι οι πολιτιστικές ανταλλαγές, αλλά οι άδειες εργασίας. Και επιπροσθέτως το συγκεκριμένο σχέδιο νόμου περιέχει ασάφειες. Ας τα πάρουμε από την αρχή.
Στο άρθρο 2 ορίζονται ποιες κατηγορίες Ελλήνων και Καναδών πολιτών μπορούν να επιλεγούν, για να υπαχθούν στις διατάξεις της συγκεκριμένης συμφωνίας. Αναφέρεται σε σπουδαστές ή αποφοίτους μεταδευτεροβάθμιας ή τριτοβάθμιας εκπαίδευσης, οι οποίοι πάνε εκεί, για να ανελιχθούν επαγγελματικά οι πρώτοι -οι απόφοιτοι- και οι δεύτεροι -οι σπουδαστές- για να εκπληρώσουν μέρος του ακαδημαϊκού προγράμματος στη χώρα υποδοχής, ολοκληρώνοντας μια προκαθορισμένη πρακτική άσκηση σχετική με τον τομέα των σπουδών τους. 
Ασάφεια πρώτη: Ποιοι σπουδαστές ή απόφοιτοι θα είναι αυτοί; Ποιων γνωστικών αντικειμένων; Πώς θα επιλέγονται; Ποια είναι τα κριτήρια; Αν θα υπάρξουν παραπάνω αιτήσεις, πώς θα επιλεγούν αυτοί οι εκατό ή διακόσιοι που μας είπαν ότι θα λειτουργήσουν πιλοτικά  στην αρχή; 
Θα μου επιτρέψετε και ένα σχόλιο για την τρίτη κατηγορία πολιτών, δηλαδή για Έλληνες πολίτες που προτίθενται να ταξιδέψουν στη χώρα υποδοχής για διακοπές και να αποκτήσουν προσωρινή εργασία, για να συμπληρώσουν τους οικονομικούς τους πόρους. Αναρωτιέμαι ποιοι Έλληνες έχουν πλέον τη δυνατότητα να ταξιδέψουν στο μακρινό Καναδά, πληρώνοντας ένα μη ευκαταφρόνητο ποσό για εισιτήρια, όταν δυσκολεύονται να πάνε διακοπές  μια φορά το χρόνο στην Ελλάδα, όταν δεν μπορούν να μετακινήσουν τα αυτοκίνητά τους. 
Ασάφεια δεύτερη: Πώς διασφαλίζεται η απόκτηση εργασιακής εμπειρίας; Το σχέδιο νόμου δεν αναφέρει τίποτα γι’  αυτό. 
Ασάφεια τρίτη. Ποιοι οργανισμοί εμπλέκονται σ’ αυτή΅ν τη συμφωνία; Ποιοι τρέχουν αυτήν τη συμφωνία; 
Στο άρθρο 5 καθορίζεται το νομικό καθεστώς που διέπει τους πολίτες κάθε χώρας, κάθε μέρους, ιδιαίτερα σε σχέση με την εργατική και ασφαλιστική νομοθεσία, δηλαδή μισθοί, συνθήκες εργασίας, παροχές ασφάλισης, απασχόλησης επαγγελματικής υγείας κ.λπ.. 
Για τον Καναδά οι νόμοι και οι κανονισμοί, σχετικά με τις προδιαγραφές απασχόλησης, εμπίπτουν κυρίως στη δικαιοδοσία των επαρχιών και των περιφερειών. Υπάρχει κεντρική διαπραγμάτευση ή μη κεντρική διαπραγμάτευση; 
Ο κ. Τσιάρας είχε αναφέρει ότι το σχέδιο νόμου αποτελεί συνέχεια και τόνωση και ενίσχυση των διπλωματικών σχέσεων μεταξύ των δύο χωρών. Φέτος κλείνουν εβδομήντα χρόνια τέτοιων διπλωματικών σχέσεων. 
Ο Καναδάς έχει συνάψει αρκετές τέτοιες συμφωνίες με άλλες χώρες, κυρίως της Αφρικής. Και η Ελλάδα, όμως, απ’ ότι ειπώθηκε, έχει συνάψει παρόμοιες συμφωνίες με άλλες χώρες. Χώρες μόνο ευρωπαϊκές ή όχι;
Αυτό που, επίσης, ειπώθηκε από τον κ. Τσιάρα, είναι ότι παρ’ όλα αυτά, καμμιά από αυτές τις ανταλλαγές, συμφωνίες, που έχει συνάψει κατά καιρούς το Υπουργείο Εξωτερικών, δεν έχει αξιολογηθεί ως τώρα. 
Ειπώθηκε, επίσης, πως το σχέδιο νόμου δεν έχει καμμία σχέση με τη μετανάστευση. 
Ακόμα κι αν από τη μεριά μας δεν χρησιμοποιηθεί το επιχείρημα ότι στέλνονται νέοι για μετανάστευση, πρέπει να σταθούμε, νομίζω, σε κάποια σημεία.
Σημείο πρώτο: Ο Καναδάς από χρόνια είναι οργανωμένος στην υποδοχή μεταναστών.
Επιπλέον, είναι σε όλους μας γνωστό ότι αυτά τα τελευταία χρόνια της κρίσης γίνεται πολλή κουβέντα -ας μην πω ότι γίνεται ευρεία προπαγάνδα- για μετοίκιση στον Καναδά και εύρεση εργασίας εκεί. 
Σημείο δεύτερο: Αυτού του είδους οι ανταλλαγές είναι πάγιο αίτημα της ομογένειας. Μάλλον προσδοκούν διακίνηση για τις επιχειρήσεις τους εκεί.
Στον Καναδά, ξέρετε, είναι εύκολο, αν μπεις στη χώρα, να βρεις δουλειά. Δεν υπάρχει πρόβλημα εύρεσης εργασίας.
Σημείο τρίτο: Στέλνουμε εκατό έως διακόσιους νέους Έλληνες μορφωμένους στον Καναδά, που αν αποδειχθούν λειτουργικοί, αν δοκιμαστούν, αν η επιχείρηση κρίνει πως είναι κατάλληλοι, θα τους κρατήσει. Με πρόσκληση θα τους κρατήσει. Αυτό δεν αλλάζει.
Τα άρθρα, που διαβάσαμε, προβλέπουν πως οι πολίτες που ωφελούνται από τη συμφωνία, ωφελούνται για δώδεκα μήνες με ανανέωση δύο φορές μόνο. Ωστόσο, να είστε σίγουροι ότι αν κάποιος Έλληνας βρει εργασία στον Καναδά, θα παραμείνει. Εκτός συμφωνίας, ναι, αλλά θα παραμείνει.
Είναι πράγματι αδύνατο να απαγορευτεί κάτι τέτοιο -δεν το θεωρώ λογικό- ειδικά τώρα που η ανεργία γιγαντώνεται στη χώρα μας. Σίγουρα η διευκόλυνση λήψης άδειας εργασίας, έστω για προσωρινό διάστημα ενός έτους, είναι κάτι το αναγκαίο, είναι κάτι το εξυπηρετικό, είναι κάτι το σημαντικό για το μεμονωμένο άτομο που το ζητά. 
Εδώ, όμως, πολύ φοβάμαι –παρά τις διαβεβαιώσεις- ότι δεν μιλάμε για μεμονωμένα άτομα αλλά για μία πολιτική κατεύθυνση.
Στην Ελλάδα ζούμε μία περίοδο αποδόμησης εργασιακών σχέσεων, ζούμε σε περίοδο όπου η ανεργία των νέων αγγίζει και ξεπερνά το 50%. Στην Ελλάδα οι νέοι καλούνται να δουλέψουν –αν δουλέψουν- με επαχθείς όρους, να αντιμετωπίσουν τη λαίλαπα των μέτρων που θέσπισε ο Γεώργιος Παπανδρέου και που υπογράψατε, με μισθούς 500, 530 ευρώ και αν. Και είναι άξιο απορίας γιατί δεν ασχολείστε με τις εργασιακές σχέσεις και τους νέους ανθρώπους που βογκούν και ασφυκτιούν μέσα στο πλαίσιό τους, προσπαθώντας να επιβιώσουν.
Τι κάνετε για όλα αυτά; Στέλνετε εκατό, διακόσιους νέους Έλληνες ως φθηνό επιστημονικό προσωπικό μέσω μιας συμφωνίας. 
Θα ήθελα να σας πω να μην εκπλήσσεστε από αυτά που λέμε, γιατί ζούμε σε ειδικό καθεστώς και μία τέτοια συμφωνία –ας την πούμε ουδέτερη- χρωματίζεται διαφορετικά στο σήμερα. Ενδεχομένως μία διακρατική συμφωνία τέτοιου είδους δεν θα μπορούσε να έχει προνοήσει για δικλίδες ασφαλείας, ώστε να μην υπάρχουν οι αρνητικές συνέπειες που αναφέραμε, δηλαδή η διευκόλυνση εγκατάλειψης της χώρας από τους νέους. Αυτό είναι μέλημα εσωτερικής πολιτικής.
Στη σημερινή Ελλάδα της οικονομικής κρίσης, της ανθρωπιστικής κρίσης, στη σημερινή Ελλάδα που ακολουθείται πιστά η πολιτική των μνημονίων, που υπηρετείται η τρόικα, που σε λίγο, σήμερα, θα κληθούν οι Βουλευτές της χώρας να επικυρώσουν την απαρχή του ξεπουλήματός της, στη σημερινή Ελλάδα του άκριτου και γενοκτόνου νεοφιλελευθερισμού, ναι, οι νέοι Έλληνες και οι νέοι επιστήμονες εξωθούνται στη μετανάστευση. Και αυτό δεν το λέμε εμείς μόνο. 
Φοβάμαι ότι δεν διδάσκεστε αρκετά απ’ ό,τι βλέπετε γύρω σας, από τα αδιέξοδα που αναφύονται και πνίγουν τους νέους Έλληνες. 
Νομίζω ότι η χώρα έχει ανάγκη από άλλες προτάσεις, από ανακουφιστικά μέτρα που δεν τα ακούω. Η τρικομματική Κυβέρνηση δεν βλέπω να φέρνει κάτι θετικό για τον ελληνικό λαό. Δεν φέρνει προτάσεις, δεν φέρνει μέτρα που θα επιτρέψουν σε πολλούς νέους να μείνουν στην πατρίδα τους, να συνεχίσουν τις σπουδές τους που τις σταματούν λόγω οικονομικής ανέχειας. Δεν φέρνει μέτρα ώστε να μην υπολειτουργούν ολόκληρα πανεπιστήμια, να μην κλείνουν τμήματα, να μην εξαφανίζεται ο τομέας της φοιτητικής μέριμνας. Δεν φέρνει μέτρα που θα δώσουν λύσεις για το πώς θα θερμανθούν οι Έλληνες φέτος το χειμώνα, πώς θα έχουν φάρμακα, περίθαλψη, παιδεία, βασικά κοινωνικά αγαθά.
Η κοινωνία μας και οι νέοι έχουν ανάγκη από προτάσεις για την ανακούφισή τους, όπως η σεισάχθεια για τα υπερχρεωμένα νοικοκυριά, η κατάργηση των ρυθμίσεων του μνημονίου 2 για τον κατώτατο μισθό, για τη μετενέργεια, τις οποίες φέρνει ο ΣΥΡΙΖΑ κι άλλες δυνάμεις της Αριστεράς και τις απορρίπτει η τριμερής κυβερνητική Πλειοψηφία.
Νομίζω ότι από τέτοιες προτάσεις έχει ανάγκη ο λαός μας, μαζί με την οργάνωση της παραγωγικής ανασυγκρότησης, με τη διαφύλαξη της εθνικής ανεξαρτησίας, της δημοκρατίας και της αξιοπρέπειας και όχι από ασαφείς διακρατικές συμφωνίες.
Ξαναλέω, μη σας δημιουργεί έκπληξη η στάση μας. Μια παρόμοια συμφωνία, αν ερχόταν κάμποσα χρόνια πριν, θα ήταν μια άλλη συμφωνία, μια ουδέτερη και αδιάφορη συμφωνία. Τώρα προτείνεται σε έδαφος όπου κυριαρχεί έκτακτο καθεστώς, γι’ αυτό επιμένουμε στο «ΠΑΡΩΝ».</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Ευχαριστούμε, κυρία συνάδελφε.
Το λόγο έχει ο κ. Τέρενς Κουΐκ, εκ μέρους των Ανεξάρτητων Ελλήνων.
ΤΕΡΕΝΣ – ΣΠΕΝΣΕΡ -</ChairmanSpeech> <Speech><Parlmember>ΝΙΚΟΛΑΟΣ ΚΟΥΪΚ</Parlmember>: Ευχαριστώ, κύριε Πρόεδρε.
Κύριε Υπουργέ, θα ήθελα να κάνω μερικές τεχνικές παρατηρήσεις, δεδομένου ότι είπα στην επιτροπή πως είμαστε κατ’ αρχάς θετικοί, αλλά επιφυλασσόμεθα προκειμένου να τοποθετηθούμε με περισσότερες λεπτομέρειες και στην Ολομέλεια. Θα ήθελα τώρα να θέσω δύο - τρία τεχνικά ζητήματα.
Κατ’ αρχάς στο άρθρο 3, παράγραφος 1, εδάφιο 6 αναφέρεται το εξής:  «διαθέτουν επαρκείς χρηματικούς πόρους για να καλύψουν τις δαπάνες που απαιτούνται από την αρχή της διαμονής τους». Θα έλεγα, κύριε Υπουργέ, ότι αυτή είναι μια εντελώς αόριστη τοποθέτηση, γιατί άλλο το κόστος ζωής στην Ελλάδα και άλλο το κόστος ζωής στον Καναδά και ομοίως, βεβαίως, και άλλη η αγοραστική δύναμη του Έλληνα και άλλη του Καναδού. 
Επίσης, παρακαλώ πολύ σημειώστε: Στο άρθρο 3, παράγραφος 1, εδάφιο ζ αναφέρεται ότι «καταβάλλουν το εφαρμοστέο ή τα εφαρμοστέα τέλη για να ωφεληθούν από την εφαρμογή της παρούσας συμφωνίας». Αναρωτιόμαστε σε τι ποσό ανέρχεται το τέλος αυτό και γιατί πρέπει να επιβληθεί για την υλοποίηση της διακρατικής συμφωνίας, με δεδομένο ότι -κατά την άποψή μας- αυτό περιορίζει την κινητικότητα των νέων μόνο σε εκείνους, οι οποίοι έχουν λεφτά, είναι οικονομικά πιο εύποροι.
Επίσης, στο άρθρο 3, παράγραφος 2 -κάτι που το είχα πει στην επιτροπή, αλλά το διευκρινίζω- αναφέρεται ότι η αίτηση του νέου για την υπαγωγή στο πρόγραμμα δεν αφορά τα εξαρτώμενα μέλη της οικογενείας του. Επιτρέψτε μου να διαφωνήσουμε ως Ανεξάρτητοι Έλληνες, επειδή θεωρούμε πως σε περίπτωση που ο συγκεκριμένος δικαιούχος είναι παντρεμένος με παιδί ή παιδιά πρέπει να μπορεί να αναφέρει τα προστατευόμενη μέλη της οικογενείας του στα εξαρτώμενα μέλη. Δηλαδή διαφωνώ, διότι είπαμε ότι, ο συγκεκριμένος δικαιούχος πρέπει να συμπεριλαμβάνεται χωρίς να απαιτούνται νέες ξεχωριστές αιτήσεις, όπως προβλέπει το σχέδιο νόμου, επειδή αφορά μόνο τον ίδιο, αλλά γραφειοκρατικά καλό θα ήταν να μπει και η ομπρέλα για τους δικούς του. Επαναλαμβάνω, αν είναι παντρεμένος ή αν έχει παιδιά.
Τώρα σ’ ό,τι αφορά την ουσία, εμένα δεν με χαλάει, κύριε Υπουργέ, το γεγονός ότι εκατό έως διακόσιοι νέοι από τον Καναδά θα έρθουν εδώ και εκατό έως διακόσια ελληνόπουλα θα πάνε εκεί. Και ούτε μπορούμε να πούμε ότι μ’ αυτήν τη διακρατική συμφωνία τα εξωθούμε στη μετανάστευση, γιατί έτσι και αλλιώς λαμπερά μυαλά φεύγουν από την Ελλάδα και γίνονται οι καλύτεροι πρεσβευτές μας στο εξωτερικό, ανεξάρτητα με το αν εμείς ως μητέρα Ελλάδα δεν τα «εκμεταλλευόμαστε». 
Για παράδειγμα το Συμβούλιο Αποδήμου Ελληνισμού, αυτός ο αμαρτωλός οργανισμός που ορθώς τον ανασυγκροτείτε, ουδέποτε κάθισε να ασχοληθεί με όλη αυτήν τη δεξαμενή των λαμπερών εγκεφάλων που έχουμε στο εξωτερικό. Οπότε εμένα δεν με χαλάει να πάνε οι νέοι εκεί και αν η μοίρα τους είναι να παραμείνουν εκεί εργαζόμενοι, αλλά ως Ελληνόπουλα με τις προϋποθέσεις που θα τους δώσουμε και από τη μητέρα Ελλάδα. Διότι εδώ πέρα με τα μνημόνια αρχίζουμε και κλείνουμε ελληνόφωνα σχολεία στο εξωτερικό, και με τα δόντια προσπαθούμε να κρατήσουμε κάποιες έδρες Ελληνικών Σπουδών, προσπαθούμε να μαζέψουμε λεφτά για να φτιάξουμε σε σχέση μ’ αυτό που είπε και η συνάδελφος κ. Κανέλλη προηγουμένως μια έδρα Ελληνικών Σπουδών στο Κέιμπριτζ. Ο κ. Μαρκάτος, ο πρώην πρύτανης του πολυτεχνείου, ο οποίος είναι και αναπληρωτής πρόεδρος στον τομέα μου των εξωτερικών, είναι σταυροφόρος σ’ αυτήν την ιστορία. 
Ομολογώ ότι ούτε με χαλάει από την άλλη πλευρά να έρθουν εδώ εκατό, διακόσια Καναδόπουλα, τα οποία θα γαλουχηθούν για όσο καιρό μείνουν στον ελληνικό πολιτισμό με την ελληνική γλώσσα μέσα στην Ελλάδα μας, για να γυρίσουν πίσω στην πατρίδα τους και να είναι οι δικοί μας οι κήρυκες εκεί και μάλιστα σε μια χώρα, κύριε Υπουργέ, όπου οι Σκοπιανοί δίνουν και παίρνουν με τα λεφτά του κ. Σόρος, ο οποίος θέλει να μας φτιάξει και ξενώνες για τους λαθρομετανάστες εδώ και να τους συντηρεί. Λαμπρή ιδέα, όπως είπε ο καθηγητής του Χάρβαρντ, Γιώργος Παπανδρέου. Διαβάστε τα.
Από εκεί και πέρα, θα ήθελα να κάνω μια τελευταία παρατήρηση: Φαντάζομαι ότι αν δεν ήταν συμφωνία διακίνησης νέων μεταξύ Ελλάδας και Καναδά και ήταν διακίνηση συμφωνίας νέων μεταξύ Ελλάδας και Πακιστάν, Αφγανιστάν ή Τουρκίας, δεν θα υπήρχαν πολλές αντιρρήσεις μέσα σε αυτήν την Αίθουσα. Θα τις περνούσαμε απνευστί. Φαντάζομαι ότι το μήνυμα λαμβάνεται από εκεί που πρέπει να λαμβάνεται. Ξέρετε και η έξοδος του Μεσολογγίου έχει κι αυτή κάποια ιστορικά όρια, για να μπορούμε να λέμε τα πράγματα με τ’ όνομά τους. 
Κύριε Πρόεδρε, με την ευκαιρία πρέπει να σας πω ότι αυτήν τη στιγμή διαδηλώνουν έξω από το προαύλιο της Βουλής κάτοικοι από τη Φλώρινα για το  πετρέλαιο θέρμανσης. Ήθελα απλά να σας το επισημάνω. Και θέλω να σας ευχαριστήσω θερμά που μου δώσατε το λόγο.
Σαφώς ψηφίζουμε υπέρ της κύρωσης.</Speech> 
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>):  Ευχαριστούμε. 
Έχει ζητήσει το λόγο ο κ. Παπαδημούλης ως Κοινοβουλευτικός Εκπρόσωπος του ΣΥΡΙΖΑ. 
Κύριε Παπαδημούλη, έχετε το λόγο, παρ’ ότι δεν προβλέπεται από τη σχετική  διαδικασία. Εντούτοις, μπορείτε να μιλήσετε για πέντε λεπτά. 
Ορίστε, έχετε το λόγο, κύριε συνάδελφε.</ChairmanSpeech>
<Speech><Parlmember>ΔΗΜΗΤΡΙΟΣ ΠΑΠΑΔΗΜΟΥΛΗΣ</Parlmember>: Ευχαριστώ, κύριε Πρόεδρε.
 Κάνω χρήση μιας δυνατότητας που μου δίνει και ο Κανονισμός.</Speech> 
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>):  Εντάξει.</ChairmanSpeech>
<Speech><Parlmember>ΔΗΜΗΤΡΙΟΣ ΠΑΠΑΔΗΜΟΥΛΗΣ</Parlmember>: Κοιτάξτε, σε ό,τι αφορά τη συμφωνία μεταξύ Ελλάδος και Καναδά, η αρμόδια εισηγήτριά μας κ. Τριανταφύλλου με τρόπο τεκμηριωμένο και εποικοδομητικό εξέθεσε τα ερωτηματικά μας, τις ενστάσεις μας, που μας οδηγούν στο να μη δώσουμε θετική ψήφο στις συγκεκριμένες συνθήκες, όπως θα μπορούσε να γίνει πριν μερικά χρόνια. 
Δράττομαι, όμως, της ευκαιρίας, κύριε Πρόεδρε, της παρουσίας του Υπουργού Εξωτερικών, που είναι κορυφαίο κυβερνητικό στέλεχος, αλλά και της δικής σας παρουσίας στο Προεδρείο, που διακρίνεστε για το αδέκαστο πνεύμα σας ως πρώην δικαστικός, για να επισημάνω ένα σοβαρό πολιτικό θέμα. 
Αν δει κανείς αυτούς τους τέσσερις μήνες νομοθετικού έργου της Βουλής…</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>):  Κύριε Παπαδημούλη, προφανώς αν μεν, αναφέρεστε σε θέματα εφαρμογής του Κανονισμού, να απευθυνθείτε στο Προεδρείο, αν όμως είναι θέματα Υπουργείου Εξωτερικών…</ChairmanSpeech>
<Speech><Parlmember>ΔΗΜΗΤΡΙΟΣ ΠΑΠΑΔΗΜΟΥΛΗΣ</Parlmember>: Κύριε Πρόεδρε, δεν αμφισβητώ τις μαντικές σας ικανότητες αλλά αφήστε να πω αυτό που θέλω να πω.</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>):  Παρακαλώ πάρα πολύ. Θέλω εκ των προτέρων να κάνουμε μια συμφωνία, γιατί πρέπει να είμαστε εντός του θέματος. Δεν μπορούμε να είμαστε εκτός θέματος. 
Εάν αυτά που θέλετε να πείτε είναι θέματα εφαρμογής του Κανονισμού, θα σας απαντήσω εγώ, εάν, όμως, είναι θέματα γενικότερης κυβερνητικής πολιτικής, που ασφαλώς είναι αρμοδιότητας κι άλλων Υπουργών, μπορείτε να κάνετε μια επίκαιρη ερώτηση στον κύριο Πρωθυπουργό, μπορείτε να φέρετε μια προ ημερησίας διατάξεως συζήτηση. Δεν μπορείτε, όμως, στο πλαίσιο μιας κύρωσης συμβάσεως να έχουμε μια γενικευμένη τοποθέτηση της Αντιπολίτευσης σε ζητήματα κυβερνητικής πολιτικής. 
Σας παρακαλώ πάρα πολύ.</ChairmanSpeech> 
<Speech><Parlmember>ΔΗΜΗΤΡΙΟΣ ΠΑΠΑΔΗΜΟΥΛΗΣ</Parlmember>: Παρακολούθησα με ενδιαφέρον την εκτενή διακοπή σας. Αφήστε να πω αυτό που θέλω να πω, να το αξιολογήσετε και ύστερα θα απαντήσετε κατά το μέρος που σας αφορά ως Προεδρείο και ο κύριος Υπουργός, αν θεωρεί ότι αυτά που λέω έχουν ένα ενδιαφέρον και πρέπει να τ’ απαντήσει, θα τα απαντήσει, αλλιώς, ξέρουμε τον τρόπο με τον οποίο μπορούμε να θέτουμε θέματα. 
Έλεγα, λοιπόν, ότι αν δει κανείς, τι έχει νομοθετήσει αυτή η Βουλή με πρωτοβουλία κυβερνητική αυτούς τους τέσσερις μήνες, θα διαπιστώσει μια σκανδαλώδη υποβάθμιση της Βουλής στα όρια του εξευτελισμού της. 
Η πλειοψηφία των νομοθετημάτων, κύριε Υπουργέ, είναι κυρώσεις συμβάσεων και κυρώσεις πράξεων νομοθετικού περιεχομένου. Πού είναι τα έξι νομοσχέδια που θα έφερνε τις πρώτες μέρες κι εβδομάδες η Κυβέρνηση; Πού είναι η ουσιαστική συμμετοχή του Κοινοβουλίου;</Speech> 
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>):  Κύριε Παπαδημούλη, παρακαλώ πάρα πολύ.</ChairmanSpeech> 
<Speech><Parlmember>ΔΗΜΗΤΡΙΟΣ ΠΑΠΑΔΗΜΟΥΛΗΣ</Parlmember>: Κι εγώ σας παρακαλώ.</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>):  Παρακαλώ, να μην εξερχόμεθα του θέματος.</ChairmanSpeech>
<Speech><Parlmember>ΔΗΜΗΤΡΙΟΣ ΠΑΠΑΔΗΜΟΥΛΗΣ</Parlmember>: Δεν είμαι καθόλου εκτός του θέματος.</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>):  Είστε εκτός θέματος.</ChairmanSpeech> 
<Speech><Parlmember>ΔΗΜΗΤΡΙΟΣ ΠΑΠΑΔΗΜΟΥΛΗΣ</Parlmember>: Είμαι εντός θέματος και σας παρακαλώ μη με διακόπτετε.</Speech> 
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>):  Έχουμε κύρωση μιας σύμβασης. Επί της συμβάσεως αυτής έχετε αντιρρήσεις;</ChairmanSpeech> 
<Speech><Parlmember>ΔΗΜΗΤΡΙΟΣ ΠΑΠΑΔΗΜΟΥΛΗΣ</Parlmember>: Επί της συμβάσεως μιλάω.</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>):  Κύριε Παπαδημούλη, επί της συμβάσεως έχετε αντιρρήσεις; Εφόσον, έχετε αντιρρήσεις, παρακαλώ πάρα πολύ, ως Βουλευτής πλέον, να τις εκθέσετε.</ChairmanSpeech> 
<Speech><Parlmember>ΔΗΜΗΤΡΙΟΣ ΠΑΠΑΔΗΜΟΥΛΗΣ</Parlmember>: Κύριε Πρόεδρε, έχω αντιρρήσεις στη διαρκή υποβάθμιση της Βουλής ως Κοινοβουλευτικός Εκπρόσωπος του ΣΥΡΙΖΑ.</Speech> 
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>):  Θα σας απαντήσω επί του θέματος εγώ.</ChairmanSpeech>
<Speech><Parlmember>ΔΗΜΗΤΡΙΟΣ ΠΑΠΑΔΗΜΟΥΛΗΣ</Parlmember>: Σας λέω, κύριε Υπουργέ, διακοπτόμενος από τον Προεδρεύοντα, ότι τέσσερις μήνες η Κυβέρνηση διαπραγματεύεται μεταξύ της το περίφημο πακέτο των μέτρων. Οι τρεις Αρχηγοί έχουν μαζευτεί καμμιά δεκαπενταριά φορές και έχουν συναντηθεί με την τρόικα οι αρμόδιοι Υπουργοί δεκάδες φορές. 
Αποφασίσατε, λοιπόν, αυτό που σας απασχόλησε τέσσερις μήνες, να το φέρετε με τη διαδικασία του κατεπείγοντος και με μία ψηφοφορία σε λίγες ημέρες. Δεν είναι αυτό υποβάθμιση του Κοινοβουλίου; 
Χθες, ο κύριος Πρωθυπουργός, αφού συνομίλησε, σύμφωνα με το κυβερνητικό ρεπορτάζ, ακόμη και με το Θεό, εκήρυξε τη λήξη της διαπραγμάτευσης. Με τους Βουλευτές, όμως, πότε θα συζητήσουμε με όρους κοινοβουλευτικής δημοκρατίας; Με ένα πολυνομοσχέδιο 13,5 δισεκατομμυρίων ευρώ, που θα έρθει με ένα άρθρο, σε μία ψηφοφορία, με τη διαδικασία του κατεπείγοντος; Είναι αυτό διαδικασία Κοινοβουλίου;
Σε λίγες ώρες θα ψηφιστεί με ονομαστική ψηφοφορία το «ξήλωμα» μίας διάταξης νόμου, που δεν την καθιέρωσε η Αριστερά, κύριε Υπουργέ, αλλά η Νέα Δημοκρατία.</Speech> 
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Κύριε Παπαδημούλη, είστε εκτός θέματος! Σας παρακαλώ πολύ!</ChairmanSpeech>
<Speech><Parlmember>ΔΗΜΗΤΡΙΟΣ ΠΑΠΑΔΗΜΟΥΛΗΣ</Parlmember>: Κατά την άποψή σας. Κλείνω, πάντως, σε τριάντα δευτερόλεπτα.
Σας θέτω, λοιπόν, το θέμα: Ως πότε το Κοινοβούλιο, με κυβερνητική ευθύνη, θα μετατρέπεται σε ένα όργανο, που απλώς κυρώνει πράξεις νομοθετικού περιεχομένου και διεθνείς συμβάσεις και τα ουσιώδη, τα μεγάλα, αυτά που απασχολούν την κοινωνία, την πολιτική ζωή, την οικονομία θα έρχονται με διαδικασίες «ψεκάστε, σκουπίστε, τελειώσατε»; Νομίζω, κύριε Υπουργέ, ότι οφείλετε μία απάντηση.</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Κύριε Παπαδημούλη, εγώ σας έδωσα το λόγο, επειδή σήμερα, όπως βλέπετε, τη διαδικασία την πήγαμε λίγο εκτός Κανονισμού και όσον αφορά το χρόνο και τη σειρά των ομιλητών, επειδή είχαμε άνεση χρόνου. Αναφερθήκατε, όμως, κυρίως σε θέματα τελείως διαφορετικά απ’ αυτά τα οποία έχουμε να συζητήσουμε σήμερα, που είναι μία κύρωση σύμβασης. Θα παρακαλούσα πολύ, επειδή είστε εμπειρότερος από πολλούς εδώ μέσα, να μην γίνεται αυτό το πράγμα, διότι θα αναγκάσετε κάποια στιγμή το Προεδρείο να εφαρμόσει κατά γράμμα τον Κανονισμό ως προς κάθε ομιλητή.
Τελειώνοντας τη δική μου παρέμβαση, θα ήθελα να σας πω το εξής: Όσον αφορά το Προεδρείο, κάνει τη δουλειά του κατά τον καλύτερο τρόπο και σε κάθε περίπτωση θα πρέπει να ξέρετε ότι και οι πράξεις νομοθετικού περιεχομένου πρέπει κάποια στιγμή να κυρωθούν σε ορισμένη προθεσμία και οφείλει η Κυβέρνηση να φέρει προς κύρωση αυτές τις πράξεις. Απ’ ό,τι βλέπετε, δόξα τω Θεώ, και νομοσχέδια ουσίας ουκ ολίγα έχουν έρθει και έχουν συζητηθεί.
Το λόγο έχει ο Υπουργός Εξωτερικών κ. Δημήτριος Αβραμόπουλος.</ChairmanSpeech> 
<Speech><Parlmember>ΔΗΜΗΤΡΙΟΣ ΑΒΡΑΜΟΠΟΥΛΟΣ</Parlmember> (Υπουργός Εξωτερικών): Ευχαριστώ, κύριε Πρόεδρε.
Πριν αναφερθώ στο θέμα για το οποίο βρισκόμαστε σήμερα εδώ, θα ήθελα να κάνω μία πολύ απλή παρατήρηση που συνιστά και απάντηση στον κ. Παπαδημούλη. 
Κύριε Παπαδημούλη, είμαστε μία συντεταγμένη κοινωνία. Υπάρχει Σύνταγμα και Κανονισμός της Βουλής. Τηρούνται απαρέγκλιτα. Όμως, μιας και κάνατε αυτή την επισήμανση και παρατήρηση, θα ήθελα να σας πω ότι τα όσα είπατε συνοδεύτηκαν και από ένα παράδειγμα, αυτό που κάνατε εσείς σήμερα. Για άλλο ήρθαμε εδώ και για άλλο συζητάτε. Συνεπώς, μην καταγγέλλετε συνολικά τη διαδικασία, την Κυβέρνηση, αλλά δείτε το πώς συμπεριφέρεστε και εσείς μέσα στη Βουλή. 
Ας μπούμε στο θέμα μας. Η Ολομέλεια της Βουλής των Ελλήνων σήμερα εξετάζει πραγματικά μία κύρωση ξεχωριστής και σημαντικής αξίας, μία κύρωση συμφωνίας ανάμεσα στην Ελλάδα και τον Καναδά, που υπεγράφη κατά την επίσκεψη που πραγματοποίησε ο Καναδός Πρωθυπουργός κ. Χάρπερ στην Ελλάδα το Μάιο του 2011. Τότε, είχε ανακοινωθεί ότι σύντομα η Βουλή των Ελλήνων θα την επικύρωνε. Είναι μία δέσμευσή μας, η οποία τηρήθηκε. 
Πολλά συμβαίνουν αυτό τον καιρό στην Ελλάδα. Όμως, δεν έχει πάψει η συνέχεια της λειτουργίας της ελληνικής πολιτείας. Ειδικότερα δε αυτήν την εποχή, οι διεθνείς μας σχέσεις είναι στην πρώτη γραμμή των προτεραιοτήτων, διότι έχουν να κάνουν με τη διεθνή εικόνα της χώρας, η οποία είναι λαβωμένη εξαιτίας των όσων έχουν συμβεί τον τελευταίο καιρό και οφείλουμε όλοι μαζί σε αυτήν την Αίθουσα να συνεννοηθούμε και να συνεργαστούμε, ώστε να αλλάξει αυτή η εικόνα. 
Η συμφωνία έχει ήδη κυρωθεί από τον Καναδά και μην κατηγορήσετε τον Καναδά ότι κρύβει σκοπιμότητες πίσω απ’ αυτήν του την ενέργεια. Είμαι, πράγματι, ιδιαίτερα ευτυχής που η Διαρκής Επιτροπή Εξωτερικών και Άμυνας αποφάσισε κατά πλειοψηφία υπέρ της κύρωσής της, παρά τις επιφυλάξεις που είχαν εκφράσει κόμματα κατά τη συζήτηση στην επιτροπή την 23η Οκτωβρίου. 
Πρόθεσή μας ήταν να συνδυαστεί η κύρωση της συμφωνίας αυτής με τον εορτασμό των εβδομήντα χρόνων αφότου συνήφθησαν διπλωματικές σχέσεις ανάμεσα στην Ελλάδα και τον Καναδά. Και βέβαια αυτό θα γινόταν στην Οττάβα στο πλαίσιο της επίσημης επίσκεψης που είχε προγραμματιστεί για σήμερα.
Η πρωτοφανής σφοδρότητα του τυφώνα Σάντι που έπληξε τις Ανατολικές Ακτές των Ηνωμένων Πολιτειών και του Καναδά, μας επέβαλε, δυστυχώς, να αναβάλουμε την επίσημη επίσκεψη. Σε λίγες, όμως, ώρες από τώρα στην Καναδική Γερουσία θα γίνει μια ειδική συνεδρίαση, δεδομένων των όσων σας είπα πρωτύτερα για να χαιρετιστεί αυτή η συμφωνία. 
Χθες το βράδυ επικοινώνησα με τον ομόλογό μου Υπουργό Εξωτερικών του Καναδά, τον κ. Τζον Μπάιρντ, στον οποίο εξέφρασα καταρχήν τη συμπαράσταση και την αλληλεγγύη του ελληνικού λαού στις δύσκολες ώρες που περνάει η ευρύτερη περιοχή του Καναδά, ενώ συμφωνήσαμε να πραγματοποιηθεί πολύ σύντομα η επίσκεψη που ανεβλήθη και που επρόκειτο, όπως σας είπα, να γίνει αυτές τις ημέρες.
Ο Καναδάς, κυρίες και κύριοι συνάδελφοι, είναι μια χώρα με την οποία η Ελλάδα έχει στενή συνεργασία και άριστες σχέσεις σε διμερές, πολυμερές και διατλαντικό επίπεδο. 
Θέλω να σημειώσετε ότι κατά τη διάρκεια αυτών των δυο πράγματι ιδιαίτερα δύσκολων χρόνων που διέρχεται η πατρίδα μας, η στάση του Καναδά απέναντι στην Ελλάδα είναι ιδιαίτερα θετική. Θα έλεγα δε, πως με ικανοποίησε το γεγονός ότι ασκήθηκε μεγάλη επιμονή για να πραγματοποιηθεί αυτή η επίσκεψη αυτήν την ώρα. 
Οι δυο φίλες χώρες μας έχουν επενδύσει με ιδιαίτερη προσπάθεια τα τελευταία χρόνια σε μία σειρά επαφών υψηλού επιπέδου, με αποτέλεσμα να παρατηρείται μια ιδιαίτερα θετική κινητικότητα στις διμερείς σχέσεις μας επ’ ωφελεία βέβαια των δυο χωρών και των δυο λαών μας.
 Στο σημείο αυτό θεωρώ υποχρέωσή μου να υπογραμμίσω ότι το μέγεθος, τη σημασία και το υψηλό επίπεδο της Κοινότητας Καναδών ελληνικής καταγωγής. Γνωρίζετε -και απλά το υπενθυμίζω- ότι όπως και στις Ηνωμένες Πολιτείες της Αμερικής στατιστικά το ελληνικό στοιχείο πραγματικά διακρίνεται, ξεχωρίζει, διαπρέπει και σε επίπεδο επιστημονικό αυτή τη στιγμή η Ελλάδα κατέχει μια από τις πρώτες θέσεις και στη μια και στην άλλη χώρα σε ό,τι αφορά τους επιστήμονες και τους διακεκριμένους στον τομέα της έρευνας και της τεχνολογίας. Ένα ιδιαίτερα δυναμικό κομμάτι του ελληνισμού της διασποράς που είναι πλήρως εντεταγμένο στον καναδικό πολυπολιτισμικό περιβάλλον, αλλά και που διατηρεί στενούς παραδοσιακούς και ισχυρούς δεσμούς με την Ελλάδα. Μπορούμε και στις δυο χώρες να είμαστε υπερήφανοι γι’ αυτό.
Η συμφωνία τώρα για την κινητικότητα των νέων εντάσσεται και αυτή στο θετικό αυτό πλαίσιο που χαρακτηρίζει τις σχέσεις ανάμεσα στις δυο χώρες μας. Για την Ελλάδα είναι μια πρωτοποριακή συμφωνία, η οποία θα υλοποιηθεί σε ισότιμη και αμοιβαία βάση. Τέτοιας μορφής προγράμματα εφαρμόζονται εδώ και πάρα πολλά χρόνια με ιδιαίτερη επιτυχία ανάμεσα σε πολλές χώρες. Δεν την ανακαλύπτουμε αυτή τη σχέση εμείς σήμερα εδώ. 
Ο Καναδάς αξίζει να γνωρίζετε ότι ήδη έχει θέσει σε εφαρμογή τριάντα τέτοιες συμφωνίες με αντίστοιχες χώρες, ανάμεσα στις οποίες και δεκαοκτώ χώρες της Ευρωπαϊκής Ένωσης. Εκτιμώ -και ελπίζω να συμφωνείτε μαζί μου- ότι δεν απειλείται το επιστημονικό δυναμικό των δεκαοκτώ αυτών χωρών της Ευρωπαϊκής Ένωσης από μια τέτοια συμφωνία. Αντίθετα, συμβάλει στον αμοιβαίο εμπλουτισμό σε γνώση και σε εμπειρία, σε μια εποχή, κυρίες και κύριοι συνάδελφοι, που βιώνουμε ως γενεά το άνοιγμα των συνόρων, βιώνουμε μια νέα πραγματικότητα όπου η επανάσταση που έχει συντελεστεί στις νέες τεχνολογίες, μεταφορές, επικοινωνίες, έχει ανοίξει τους ορίζοντες και επιτρέπει ιδιαίτερα στους νέους ανθρώπους να ανακαλύπτουν θέματα, χώρες, πολιτισμούς, να διευρύνουν και να εμβαθύνουν τη γνώση τους. Και αυτή η συμφωνία συμβάλλει σίγουρα σε αυτό. 
Κρίνω σκόπιμο να διευκρινίσω και ενώπιον της Ολομέλειας σήμερα ότι αυτή η Συμφωνία δεν αφορά σε καμμία περίπτωση και ούτε έχει στόχο της τη μετανάστευση. Γιατί ακούστηκε κάτι τέτοιο πρωτύτερα. Και βέβαια δεν έχει να κάνει με διαρροή εγκεφάλων που κάποιες φορές αυτή συνεπάγεται, δεν αποσκοπεί στην εξεύρεση μόνιμης εργασίας στον Καναδά ή στην Ελλάδα αντίστοιχα, αντίθετα, όπως είπα πρωτύτερα, ανοίγει δρόμους για την επιστημονική ολοκλήρωση των Ελλήνων ερευνητών και επιστημόνων, αλλά και όχι μόνο γι’ αυτούς. Έχει να κάνει και με την καθημερινότητά μας με νέα παιδιά που σε κάποια στιγμή θέλουν να αναζητήσουν τη γνώση και την εμπειρία έξω και πέρα από τα σύνορα.
Το λέμε αυτό σήμερα εμείς εδώ που είμαστε κατ’ εξοχήν λαός πολιτών του κόσμου. Πριν ακόμη ανακαλύψουν άλλοι λαοί τον κόσμο, τον είχαν ανακαλύψει οι πρόγονοί μας και συνέβαλαν στην ανάπτυξη, την πρόοδο των χωρών που επέλεξαν να ασκήσουν το δικαίωμά τους στη ζωή. Στην εποχή, λοιπόν, του νέου αυτού ανοιχτού κόσμου δεν μπορούμε να μιλάμε με όρους εσωστρέφειας, ούτε πρέπει να επιτρέψουμε την απομόνωση. Και αυτό επιτρέψτε μου να το σημειώσω ιδιαίτερα και με τα όσα συμβαίνουν αυτόν τον καιρό στην Ελλάδα.
Ο δε αριθμός των συμμετεχόντων στις δύο χώρες είναι ίσος και δεν λαμβάνεται υπ’ όψιν το πληθυσμιακό στοιχείο των δύο χωρών γιατί μία τέτοια επισήμανση έγινε νομίζω κατά τη διάρκεια της συζήτησης που έγινε στην αρμόδια Επιτροπή. Συγκεκριμένα, η συμφωνία προβλέπει απλοποιημένες διαδικασίες σύμφωνα με την αντίστοιχη εθνική νομοθεσία της κάθε πλευράς, προκειμένου Έλληνες και Καναδοί νέοι πολίτες από δεκαοκτώ έως τριάντα πέντε ετών να έχουν τη δυνατότητα να ταξιδέψουν, να διαμείνουν και να απασχοληθούν έως δώδεκα μήνες στην κάθε χώρα αντίστοιχα, υπό την προϋπόθεση, όμως, ότι πληρούν μία από τις τρεις κατηγορίες. Πρώτον, να είναι απόφοιτοι ιδρυμάτων μεταδευτεροβάθμιας ή τριτοβάθμιας εκπαίδευσης στη χώρα τους και θέλουν να αποκτήσουν στην άλλη χώρα εργασιακή εμπειρία με προκαθορισμένο συμβόλαιο απασχόλησης. Δεύτερον, ως σπουδαστές ιδρυμάτων μεταδευτεροβάθμιας ή τριτοβάθμιας εκπαίδευσης επιθυμούν να πραγματοποιήσουν στην άλλη χώρα μία προκαθορισμένη πρακτική άσκηση. Τρίτον, επιθυμούν να ταξιδέψουν στην κάθε χώρα για μακράς διάρκειας διακοπές με δυνατότητα να εργαστούν προσωρινά και να συμπληρώσουν τους οικονομικούς πόρους τους. 
Τι το καλύτερο, λοιπόν, για τους νέους ανθρώπους; Θυμίζω ότι αυτό γίνεται εκτενέστατα στους κόλπους της ευρωπαϊκής οικογένειας. 
Είναι, λοιπόν, μία νέα μορφή αυτού που παλαιότερα αποκαλούσαμε –αν θυμάστε- εμπειρία στη διεθνή διαβίωση. Μόνο που τώρα αυτό γίνεται συμβατικά. Σε κάθε νέο ή νέα μπορεί να επιτραπεί να επανενταχθεί στο πρόγραμμα μόνο για άλλη μία φορά αλλά σε διαφορετική κατηγορία. Βεβαίως, έχουν ληφθεί υπ’ όψιν οι υποχρεώσεις της Ελλάδος από το Δίκαιο της Ευρωπαϊκής Ένωσης και της Συμφωνίας Σένγκεν.
Οι Έλληνες που θα επωφεληθούν από τη Συμφωνία θα έχουν ευκαιρία σε μία μεγάλη σύγχρονη δημοκρατική και ιδιαίτερα φιλική σε εμάς χώρα να διευρύνουν τους ορίζοντές τους αποκτώντας συγκριτικά πλεονεκτήματα στη μετέπειτα ζωή και σταδιοδρομία τους στο δύσκολο ανταγωνιστικό, εθνικό και διεθνές περιβάλλον, ειδικότερα σε μία περίοδο όπως αυτή που βιώνουμε σήμερα που η χώρα μας διέρχεται τη μεγαλύτερη και κοινωνική και οικονομική κρίση μετά το Β’ Παγκόσμιο Πόλεμο.
Αντίστοιχα τώρα οι Καναδοί νέοι, που θα γνωρίσουν, θα έρθουν πιο κοντά και θα αγαπήσουν την Ελλάδα μετέχοντας της ελληνικής παιδείας, του πολιτισμού και της καθημερινότητας των Ελλήνων πολιτών, είναι βέβαιο –έχουμε την εμπειρία αυτή και από τον τουρισμό μας- θα προστεθούν στους φίλους της Ελλάδας ανά τον κόσμο. Όπως σωστά -είπε πρωτύτερα νομίζω ο κ. Κουίκ- θα γίνουν πρέσβεις της Ελλάδας σε ολόκληρο τον κόσμο. 
Σας διαβεβαιώνω, κυρίες και κύριοι συνάδελφοι, ότι το Υπουργείο Εξωτερικών θα λάβει πλήρως υπόψη του τα σχόλια και πολλές εποικοδομητικές παρατηρήσεις των κ.κ. Βουλευτών στη Διαρκή Επιτροπή Εξωτερικών και Άμυνας. Σε συνεννόηση με τις συναρμόδιες υπηρεσίες θα καταβάλει κάθε δυνατή προσπάθεια ώστε η συμφωνία αυτή να εφαρμοστεί γρήγορα και αποτελεσματικά, να αξιολογείται τακτικά με γραπτή ενημέρωση της Επιτροπής από το Υπουργείο Εξωτερικών κάθε φορά που εφαρμόζεται το πρόγραμμα και να γίνεται ένας γενικός ετήσιος απολογισμό της Επιτροπής Εξωτερικών Υποθέσεων και Άμυνας για την εξέλιξη του προγράμματος σε ειδική συνεδρίαση της Επιτροπής. 
Άλλωστε θεωρώ και είμαι βέβαιος ότι η συμφωνία αυτή που σήμερα συζητούμε αποτελεί προσφορά στις νεολαίες των δύο χωρών μας και θα ανοίξει νέους ορίζοντες, νέες ευκαιρίες, νέες εμπειρίες και νέες προοπτικές για το αύριο της Ελλάδος και του Καναδά. Είναι μια προσφορά πράγματι στη νεολαία μας που είναι τελικά μια επένδυση για το μέλλον του τόπου μας.
Σας ευχαριστώ.
(Χειροκροτήματα από την πτέρυγα της Νέας Δημοκρατίας)</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Κι εμείς ευχαριστούμε, κύριε Υπουργέ.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής σαράντα εννιά μαθητές και μαθήτριες και τρεις εκπαιδευτικοί από το 1ο ΕΠΑΛ Αμαρουσίου, Α’ Τμήμα.
Η Βουλή τούς καλωσορίζει και εύχεται καλή πρόοδο.
(Χειροκροτήματα απ’ όλες τις πτέρυγες της Βουλής)
Κηρύσσεται περαιωμένη η συζήτηση επί της αρχής, των άρθρων και του συνόλου του σχεδίου νόμου του Υπουργείο Εξωτερικών: «Κύρωση της Συμφωνίας μεταξύ της Ελληνικής Δημοκρατίας και του Καναδά σχετικά με την κινητικότητα των νέων». 
Ερωτάται το Σώμα: Γίνεται δεκτό το νομοσχέδιο;</ChairmanSpeech> 
<Speech><Parlmember>ΠΟΛΛΟΙ ΒΟΥΛΕΥΤΕΣ</Parlmember>: Δεκτό, δεκτό.</Speech>
<Speech><Parlmember>ΛΙΑΝΑ ΚΑΝΕΛΛΗ</Parlmember>: Κατά πλειοψηφία.</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Συνεπώς, το νομοσχέδιο του Υπουργείο Εξωτερικών «Κύρωση της Συμφωνίας μεταξύ της Ελληνικής Δημοκρατίας και του Καναδά σχετικά με την κινητικότητα των νέων» έγινε δεκτό κατά πλειοψηφία σε μόνη συζήτηση επί της αρχής, των άρθρων και του συνόλου και έχει ως εξής:
(Να καταχωριστεί το κείμενο του νομοσχεδίου σελ. 40α)</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Παρακαλώ το Σώμα να εξουσιοδοτήσει το Προεδρείο για την υπ’ ευθύνη του επικύρωση των Πρακτικών της σημερινής συνεδρίασης ως προς την ψήφιση στο σύνολο του παραπάνω νομοσχεδίου.</ChairmanSpeech>
<Speech><Parlmember>ΟΛΟΙ ΟΙ ΒΟΥΛΕΥΤΕΣ</Parlmember>: Μάλιστα, μάλιστα.</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Το Σώμα παρέσχε τη ζητηθείσα εξουσιοδότηση.
Κυρίες και κύριοι συνάδελφοι, απ’ ότι ξέρετε έχουμε μετά από λίγο την ονομαστική ψηφοφορία την οποία έχουν ζητήσει συνάδελφοι από το ΣΥΡΙΖΑ.
Στο σημείο αυτό θα κάνουμε μια διακοπή δέκα λεπτών και θα επανέλθουμε.
(Στο σημείο αυτό την Προεδρική Έδρα καταλαμβάνει ο Πρόεδρος της Βουλής κ. ΕΥΑΓΓΕΛΟΣ-ΒΑΣΙΛΕΙΟΣ Ι. ΜΕΙΜΑΡΑΚΗΣ )
(ΔΙΑΚΟΠΗ)
 (ΜΕΤΑ ΤΗ ΔΙΑΚΟΠΗ)</ChairmanSpeech>
ΠΡΟΕΔΡΟΣ (<ChairmanSpeech><Parlmember>Ευάγγελος-Βασίλειος Ι. Μεϊμαράκης</Parlmember>): Κυρίες και κύριοι συνάδελφοι, επαναλαμβάνεται η διακοπείσα συνεδρίαση.
(Στο σημείο αυτό εισέρχεται στην Αίθουσα ο Πρόεδρος της Κυβέρνησης κ. Αντώνιος Σαμαράς χειροκροτούμενος από τους Βουλευτές του κόμματός του)
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού συμμετείχαν στο εκπαιδευτικό πρόγραμμα «Εργαστήρι Δημοκρατίας» που οργανώνει το Ίδρυμα της Βουλής δεκαεννιά μαθητές και μαθήτριες και μία εκπαιδευτικός από το 6ο Δημοτικό Σχολείο Ζωγράφου.
Τους υποδεχόμαστε και τους καλωσορίζουμε.
(Χειροκροτήματα απ’ όλες τις πτέρυγες της Βουλής)
Κυρίες και κύριοι συνάδελφοι, έχω την τιμή να ανακοινώσω προς το Σώμα ότι ο Υπουργός Οικονομικών, κ. Ιωάννης Στουρνάρας θα καταθέσει τον Κρατικό Προϋπολογισμό οικονομικού έτους 2013.
Ο κύριος Υπουργός Οικονομικών κ. Στουρνάρας έχει το λόγο.</ChairmanSpeech>
<Speech><Parlmember>ΙΩΑΝΝΗΣ ΣΤΟΥΡΝΑΡΑΣ</Parlmember> (Υπουργός Οικονομικών): Κύριε  Πρόεδρε, κυρίες και κύριοι συνάδελφοι, έχω την ιδιαίτερη τιμή να καταθέσω στο Σώμα τον Κρατικό Προϋπολογισμό του οικονομικού έτους 2013 και τους Προϋπολογισμούς ορισμένων ειδικών ταμείων και υπηρεσιών του οικονομικού έτους 2013.
Καταθέτω επίσης το Μεσοπρόθεσμο Πρόγραμμα Δημοσιονομικής Στρατηγικής 2013-2016 και τον τόμο που αναφέρεται στις εκθέσεις των γενικών διευθυντών φορολογίας και φορολογικών ελέγχων, τελωνείων και ειδικών φόρων κατανάλωσης, διοίκησης και δημοσιονομικών ελέγχων του Υπουργείου Οικονομικών καθώς και τις δηλώσεις που προβλέπονται στο άρθρο 8 του ν.2262/1995 όπως αυτό ισχύει.
(Στο σημείο αυτό ο Υπουργός Οικονομικών κ. Ιωάννης Στουρνάρας καταθέτει στον Πρόεδρο της Βουλής με μορφή stick (ψηφιακό μέσο αποθήκευσης) τον Γενικό Προϋπολογισμό του Κράτους για το οικονομικό έτος 2013 και τους Προϋπολογισμούς ορισμένων ειδικών ταμείων και υπηρεσιών του οικονομικού έτους 2013.
Επίσης, καταθέτει το Μεσοπρόθεσμο Πρόγραμμα Δημοσιονομικής Στρατηγικής 2013-2016 και τον τόμο που αναφέρεται στις εκθέσεις των γενικών διευθυντών φορολογίας και φορολογικών ελέγχων, τελωνείων και ειδικών φόρων κατανάλωσης, διοίκησης και δημοσιονομικών ελέγχων του Υπουργείου Οικονομικών, καθώς και τις δηλώσεις που προβλέπονται στο άρθρο 8 του ν.2262/1995 όπως αυτό ισχύει)
(Ζωηρά χειροκροτήματα)</Speech>
ΠΡΟΕΔΡΟΣ (<ChairmanSpeech><Parlmember>Ευάγγελος-Βασίλειος Ι. Μεϊμαράκης</Parlmember>): Κυρίες και κύριοι συνάδελφοι, θα συνεννοηθώ με τον Πρόεδρο της Διαρκούς Επιτροπής Οικονομικών Υποθέσεων για να προσδιοριστούν οι συνεδριάσεις της Επιτροπής και της Ολομέλειας της Βουλής αμέσως μετά. 
Προχωρούμε στην ψήφιση των άρθρων και της τροπολογίας με γενικό αριθμό 38 και ειδικό αριθμό 17.</ChairmanSpeech> 
<Speech><Parlmember>ΙΩΑΝΝΗΣ ΣΤΟΥΡΝΑΡΑΣ</Parlmember> (Υπουργός Οικονομικών): Κύριε Πρόεδρε, θα μπορούσα να πω κάτι;</Speech> 
ΠΡΟΕΔΡΟΣ (<ChairmanSpeech><Parlmember>Ευάγγελος-Βασίλειος Ι. Μεϊμαράκης</Parlmember>): Ορίστε, κύριε Υπουργέ.</ChairmanSpeech>
<Speech><Parlmember>ΙΩΑΝΝΗΣ ΣΤΟΥΡΝΑΡΑΣ</Parlmember> (Υπουργός Οικονομικών): Θα ήθελα να πω ότι η τροπολογία με γενικό αριθμό 37 και ειδικό αριθμό 16 αποσύρεται, με σκοπό να ενταχθεί σε σχέδιο νόμου για θέματα αιγιαλού και παραλίας που θα κατατεθεί μέχρι το τέλος του έτους. 
(Θόρυβος στην Αίθουσα)</Speech>
<Speech><Parlmember>ΘΕΑΝΩ ΦΩΤΙΟΥ</Parlmember>: Ποια είναι αυτή;</Speech> 
ΠΡΟΕΔΡΟΣ (<ChairmanSpeech><Parlmember>Ευάγγελος-Βασίλειος Ι. Μεϊμαράκης</Parlmember>): Μάλιστα.
Για την ψήφιση, λοιπόν, των άρθρων και της τροπολογίας με γενικό αριθμό 38 και ειδικό αριθμό 17...</ChairmanSpeech>
<Speech><Parlmember>ΑΠΟΣΤΟΛΟΣ ΚΑΚΛΑΜΑΝΗΣ</Parlmember>: Κύριε Πρόεδρε!</Speech>
ΠΡΟΕΔΡΟΣ (<ChairmanSpeech><Parlmember>Ευάγγελος-Βασίλειος Ι. Μεϊμαράκης</Parlmember>): Παρακαλώ, κύριε Πρόεδρε.</ChairmanSpeech>
 <Speech><Parlmember>ΑΠΟΣΤΟΛΟΣ ΚΑΚΛΑΜΑΝΗΣ</Parlmember>: Να εξηγήσει ο κύριος Υπουργός, να ξέρει η Βουλή τι ψηφίζει. Τι μας είπε τώρα; Δεν καταλάβαμε. Να μας πει τι είναι αυτή η τροπολογία.</Speech>
ΠΡΟΕΔΡΟΣ (<ChairmanSpeech><Parlmember>Ευάγγελος-Βασίλειος Ι. Μεϊμαράκης</Parlmember>): Έχει προηγηθεί συζήτηση. Έχει προηγηθεί αναλυτική συζήτηση επί του θέματος.</ChairmanSpeech>
<Speech><Parlmember>ΙΩΑΝΝΗΣ ΣΤΟΥΡΝΑΡΑΣ</Parlmember> (Υπουργός Οικονομικών): Έγινε χθες το βράδυ η συζήτηση. Δέχθηκα μία τροπολογία την οποία, όμως το συναρμόδιο Υπουργείο θέλει να την κοιτάξουμε προσεκτικότερα. Είναι τροπολογία που έχει να κάνει με το ν. 2971/2001 «Αιγιαλός, παραλία και άλλες διατάξεις». 
Η τροπολογία έχει ως ακολούθως: 
«Στη διάταξη της παραγράφου 3 του άρθρου 5 του ν. 2971/2001 «Αιγιαλός, παραλία και άλλες διατάξεις» προστίθεται διάταξη προσθήκης ως εδάφιο Β της παραγράφου 3 αυτού ως εξής: «Η διοικητική πράξη του επανακαθορισμού του Παλαιού Αιγιαλού δύναται να αμφισβητηθεί από τους έχοντες έννομο συμφέρον ενώπιον Δευτεροβάθμιας Επιτροπής, η οποία συστήνεται με απόφαση του Υπουργού Οικονομικών και εδρεύει στην αρμόδια Διεύθυνση της Κεντρικής Δημόσιας Υπηρεσίας. Έργο της Δευτεροβάθμιας Επιτροπής μεταξύ των άλλων θα είναι ο έλεγχος της εφαρμογής όλων των απαιτούμενων στοιχείων για την ακριβή οριοθέτηση του Παλαιού Αιγιαλού, όπως αυτά αναφέρονται στο άρθρο 6, του ν. 2971/2001.»
Θέλουμε να την ξαναδούμε.</Speech> 
ΠΡΟΕΔΡΟΣ (<ChairmanSpeech><Parlmember>Ευάγγελος-Βασίλειος Ι. Μεϊμαράκης</Parlmember>): Μάλιστα. 
Κατόπιν αυτού, για την ψήφιση των άρθρων και της τροπολογίας με γενικό αριθμό 38 και ειδικό αριθμό 17 του σχεδίου νόμου του Υπουργείου Οικονομικών έχει υποβληθεί αίτηση ονομαστικής ψηφοφορίας Βουλευτών του Συνασπισμού Ριζοσπαστικής Αριστεράς--Ενωτικού Κοινωνικού Μετώπου, της οποίας το κείμενο έχει ως εξής:</ChairmanSpeech>
ΠΡΟΕΔΡΟΣ (<ChairmanSpeech><Parlmember>Ευάγγελος-Βασίλειος Ι. Μεϊμαράκης</Parlmember>): Θα αναγνώσω τον κατάλογο των υπογραφόντων την αίτηση Βουλευτών για να διαπιστωθεί αν υπάρχει ο απαιτούμενος από τον Κανονισμό αριθμός για την υποβολή της. 
Ζωή Κωνσταντοπούλου. Παρούσα.
Σταύρος Κοντονής. Παρών.
Νίκος Συρμαλένιος. Παρών.
Αφροδίτη Σταμπουλή. Παρούσα.
Αλέξιος Μητρόπουλος. Παρών.
Βασίλειος Κυριακάκης. Παρών.
Μαρία Τριανταφύλλου. Παρούσα.
Ευκλείδης Τσακαλώτος. Παρών.
Μαρία Μπόλαρη. Παρούσα.
Δημήτριος Γάκης. Παρών.
Θεανώ Φωτίου. Παρούσα. 
Δημήτριος Τσουκαλάς. Παρών.
Θεόδωρος Δρίτσας. Παρών.
Ρένα Δούρου. Παρούσα. 
Χρήστος Καραγιαννίδης. Παρών.
Ηρώ Διώτη. Παρούσα. 
Κύριοι συνάδελφοι, υπάρχει ο απαιτούμενος από τον Κανονισμό αριθμός υπογραφόντων την αίτηση ονομαστικής ψηφοφορίας Βουλευτών. 
Συνεπώς, διακόπτουμε…</ChairmanSpeech>
<Speech><Parlmember>ΠΑΝΑΓΙΩΤΗΣ ΛΑΦΑΖΑΝΗΣ</Parlmember>: Κύριε Πρόεδρε, θα ήθελα να πω κάτι, όχι για την ψηφοφορία, γι αυτό που είπε ο Υπουργός. 
Δεν ζητάω το λόγο παράλογα. Θέλω να πω κάτι…</Speech>
ΠΡΟΕΔΡΟΣ (<ChairmanSpeech><Parlmember>Ευάγγελος-Βασίλειος Ι. Μεϊμαράκης</Parlmember>): Συνεπώς, διακόπτουμε τη συνεδρίαση για δέκα λεπτά, σύμφωνα με τον Κανονισμό.
(ΔΙΑΚΟΠΗ)
(ΜΕΤΑ ΤΗ ΔΙΑΚΟΠΗ)</ChairmanSpeech>
ΠΡΟΕΔΡΟΣ (<ChairmanSpeech><Parlmember>Ευάγγελος-Βασίλειος Ι. Μεϊμαράκης</Parlmember>): Επαναλαμβάνεται η διακοπείσα συνεδρίαση. 
Κύριοι συνάδελφοι, δέχεστε να συμπτύξουμε τις προβλεπόμενες ονομαστικές ψηφοφορίες σε μία;</ChairmanSpeech> 
<Speech><Parlmember>ΠΟΛΛΟΙ ΒΟΥΛΕΥΤΕΣ</Parlmember>: Μάλιστα, μάλιστα.</Speech>
ΠΡΟΕΔΡΟΣ (<ChairmanSpeech><Parlmember>Ευάγγελος-Βασίλειος Ι. Μεϊμαράκης</Parlmember>): Το Σώμα συμφωνεί. 
Επομένως θα διεξαχθεί ονομαστική ψηφοφορία επί των άρθρων πρώτου, δευτέρου, τρίτου, τετάρτου, πέμπτου και έκτου και της τροπολογίας με γενικό αριθμό 38 και ειδικό 17 του σχεδίου νόμου του Υπουργείου Οικονομικών. 
Καλούνται επί του καταλόγου οι Βουλευτές κ. Δημήτριος Τσουμάνης από τη Νέα Δημοκρατία και κ. Ηρώ Διώτη από το ΣΥΡΙΖΑ.
Οι αποδεχόμενοι τα άρθρα και την τροπολογία λέγουν «ΝΑΙ».
Οι μη αποδεχόμενοι τα άρθρα και την τροπολογία λέγουν «ΟΧΙ».
Οι αρνούμενοι ψήφο λέγουν «ΠΑΡΩΝ».
Σας ενημερώνω ότι έχουν έρθει στο Προεδρείο τηλεομοιοτυπίες συναδέλφων, σύμφωνα με το άρθρο 70Α΄ του Κανονισμού της Βουλής, με τις οποίες γνωστοποιούν την ψήφο τους επί των άρθρων και της τροπολογίας του νομοσχεδίου. Οι ψήφοι θα ανακοινωθούν και θα συνυπολογιστούν στην καταμέτρηση, η οποία θα ακολουθήσει. 
Παρακαλώ να αρχίσει η ανάγνωση του καταλόγου. 
(ΨΗΦΟΦΟΡΙΑ)
(ΔΙΑΡΚΟΥΣΗΣ ΤΗΣ ΨΗΦΟΦΟΡΙΑΣ)</ChairmanSpeech>
ΠΡΟΕΔΡΟΣ (<ChairmanSpeech><Parlmember>Ευάγγελος-Βασίλειος Ι. Μεϊμαράκης</Parlmember>): Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής των Ελλήνων, σαράντα τρεις  μαθητές και μαθήτριες και τέσσερις εκπαιδευτικοί τους, από το 1ο ΕΠΑΛ, το Δεύτερο Τμήμα. 
Η Βουλή τούς καλωσορίζει.	
(Χειροκροτήματα απ’ όλες τις πτέρυγες της Βουλής)
(Στο σημείο αυτό την Προεδρική Έδρα  καταλαμβάνει ο  Α΄ Αντιπρόεδρος της Βουλής κ.  ΙΩΑΝΝΗΣ ΤΡΑΓΑΚΗΣ )
(ΜΕΤΑ ΚΑΙ ΤΗ ΔΕΥΤΕΡΗ ΑΝΑΓΝΩΣΗ ΤΟΥ ΚΑΤΑΛΟΓΟΥ)</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Τραγάκης</Parlmember>): Υπάρχει συνάδελφος, ο οποίος δεν άκουσε το όνομά του; Κανείς.
Οι επιστολές, οι οποίες απεστάλησαν στο Προεδρείο από τους συναδέλφους, σύμφωνα με το άρθρο 70Α΄ του Κανονισμού της Βουλής, καταχωρίζονται στα Πρακτικά και έχουν ως εξής:
(Να φωτογραφηθούν οι σελ. 53-54)</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Τραγάκης</Parlmember>): Κυρίες και κύριοι συνάδελφοι, σας ενημερώνω ότι έχει έλθει στο Προεδρείο επιστολή του συναδέλφου κ. Κατσώτη, ο οποίος μας γνωρίζει ότι απουσιάζει από την ψηφοφορία και ότι αν ήταν παρών θα ψήφιζε «ΟΧΙ».
Η επιστολή αυτή, η οποία εκφράζει πρόθεση ψήφου, θα καταχωρισθεί στα Πρακτικά της σημερινής συνεδρίασης αλλά δεν συνυπολογίζεται στην καταμέτρηση των ψήφων.
(Η προαναφερθείσα επιστολή καταχωρίζεται στα Πρακτικά και έχει ως εξής:
(Να φωτογραφηθεί η σελ. 56)</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Τραγάκης</Parlmember>): Κυρίες και κύριοι συνάδελφοι, κηρύσσεται περαιωμένη η ψηφοφορία και παρακαλώ τους κυρίους ψηφολέκτες να προβούν στην καταμέτρηση των ψήφων και την εξαγωγή του αποτελέσματος.
(ΚΑΤΑΜΕΤΡΗΣΗ)</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Τραγάκης</Parlmember>): Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, σαράντα δύο μαθητές και τέσσερις εκπαιδευτικοί συνοδοί τους από το 1ο Δημοτικό Σχολείο Τρίπολης. 
Η Βουλή τούς καλωσορίζει. 
(Χειροκροτήματα απ’ όλες τις πτέρυγες της Βουλής)
(Στο σημείο αυτό την Προεδρική Έδρα καταλαμβάνει ο Β΄ Αντιπρόεδρος της Βουλής κ. ΑΘΑΝΑΣΙΟΣ ΝΑΚΟΣ )</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Επίσης, κυρίες και κύριοι συνάδελφοι, τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, σαράντα εννέα μαθητές και μαθήτριες και τρεις εκπαιδευτικοί συνοδοί τους από το 1ο Γυμνάσιο Μεσσήνης. 
Η Βουλή τούς καλωσορίζει. 
(Χειροκροτήματα απ’ όλες τις πτέρυγες της Βουλής)
Θα ήθελα να ενημερώσω τους μαθητές και τους συνοδούς τους ότι αυτήν τη στιγμή είμαστε στη διαδικασία της καταμέτρησης των ψήφων μετά από ονομαστική ψηφοφορία σε συγκεκριμένο σχέδιο νόμου που τίθεται υπό την έγκριση της Βουλής. 
(ΜΕΤΑ ΤΗΝ ΚΑΤΑΜΕΤΡΗΣΗ)
(Στο σημείο αυτό την Προεδρική Έδρα καταλαμβάνει ο Α΄ Αντιπρόεδρος της Βουλής κ. ΙΩΑΝΝΗΣ ΤΡΑΓΑΚΗΣ )</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Τραγάκης</Parlmember>): Κυρίες και κύριοι συνάδελφοι –αφού ευχαριστήσουμε τους ψηφολέκτες, διότι ο ρόλος τους ήταν πολύ δύσκολος σε αυτή την ψηφοφορία- έχω την τιμή να ανακοινώσω στο Σώμα το αποτέλεσμα της διεξαχθείσης ονομαστικής ψηφοφορίας. 
Ψήφισαν συνολικά 293 Βουλευτές.
Επί του άρθρου πρώτου:
«ΝΑΙ» εψήφισαν 173 Βουλευτές. 
«ΟΧΙ» εψήφισαν 120 Βουλευτές.
Συνεπώς το άρθρο πρώτο έγινε δεκτό κατά πλειοψηφία. 
Επί του άρθρου δεύτερου:
«ΝΑΙ» εψήφισαν 147 Βουλευτές.
«ΟΧΙ» εψήφισαν 140 Βουλευτές.
«ΠΑΡΩΝ» εψήφισαν 6 Βουλευτές.
Συνεπώς το άρθρο δεύτερο έγινε δεκτό, όπως τροποποιήθηκε από τον κύριο Υπουργό, κατά πλειοψηφία.
Επί του άρθρου τρίτου:
«ΝΑΙ» εψήφισαν 155 Βουλευτές.
«ΟΧΙ» εψήφισαν 136 Βουλευτές.
«ΠΑΡΩΝ» εψήφισαν 2 Βουλευτές.
Συνεπώς το άρθρο τρίτο έγινε δεκτό, όπως τροποποιήθηκε από τον κύριο Υπουργό, κατά πλειοψηφία.
Επί του άρθρου τέταρτου:
«ΝΑΙ» εψήφισαν 146 Βουλευτές.
«ΟΧΙ» εψήφισαν 121 Βουλευτές.
«ΠΑΡΩΝ» εψήφισαν 26 Βουλευτές.
Συνεπώς το άρθρο τέταρτο έγινε δεκτό, όπως τροποποιήθηκε από τον κύριο Υπουργό, κατά πλειοψηφία.
Επί του άρθρου πέμπτου:
«ΝΑΙ» εψήφισαν 158 Βουλευτές.
«ΟΧΙ» εψήφισαν 135 Βουλευτές.
Συνεπώς το άρθρο πέμπτο έγινε δεκτό, όπως τροποποιήθηκε από τον κύριο Υπουργό, κατά πλειοψηφία.
Επί του άρθρου έκτου:
«ΝΑΙ» εψήφισαν 173 Βουλευτές.
«ΟΧΙ» εψήφισαν 120 Βουλευτές.
Συνεπώς το άρθρο έκτο έγινε δεκτό κατά πλειοψηφία.
Για την τροπολογία με γενικό αριθμό 38 και ειδικό αριθμό17:
«ΝΑΙ» εψήφισαν 136 Βουλευτές.
«ΟΧΙ» εψήφισαν 143 Βουλευτές.
«ΠΑΡΩΝ» εψήφισαν 14 Βουλευτές.
Συνεπώς η τροπολογία με γενικό αριθμό 38 και ειδικό αριθμό 17 δεν έγινε δεκτή σύμφωνα με το παρακάτω πρωτόκολλο ονομαστικής ψηφοφορίας.
(Να φωτογραφηθεί το πρωτόκολλο σελ. 62α)</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Τραγάκης</Parlmember>): Ερωτάται το Σώμα: Γίνεται δεκτή η τροπολογία με γενικό αριθμό 33 και ειδικό αριθμό 12, όπως τροποποιήθηκε από τον κύριο Υπουργό;</ChairmanSpeech>
<Speech><Parlmember>ΠΟΛΛΟΙ ΒΟΥΛΕΥΤΕΣ</Parlmember>: Δεκτή, δεκτή.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Τραγάκης</Parlmember>): Συνεπώς η τροπολογία με γενικό αριθμό 33 και ειδικό αριθμό 12 έγινε δεκτή, όπως τροποποιήθηκε από τον κύριο Υπουργό, κατά πλειοψηφία και εντάσσεται στο νομοσχέδιο ως ίδιο άρθρο.
Εισερχόμαστε στην ψήφιση του ακροτελεύτιου άρθρου του νομοσχεδίου.
Ερωτάται το Σώμα: Γίνεται δεκτό το ακροτελεύτιο άρθρο;</ChairmanSpeech>
<Speech><Parlmember>ΠΟΛΛΟΙ ΒΟΥΛΕΥΤΕΣ</Parlmember>: Δεκτό, δεκτό.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Τραγάκης</Parlmember>): Το ακροτελεύτιο άρθρο έγινε δεκτό κατά πλειοψηφία.
Συνεπώς το νομοσχέδιο του Υπουργείου Οικονομικών: «Κύρωση της από 6 Σεπτεμβρίου 2012 Πράξης Νομοθετικού Περιεχομένου «Τροποποίηση του τελευταίου εδαφίου της παραγράφου 1 του άρθρου 3 του νόμου 3986/2011 «Επείγοντα μέτρα Εφαρμογής Μεσοπρόθεσμου Πλαισίου Δημοσιονομικής Στρατηγικής 2012-2015» (Α΄152), όπως ισχύει» (Α΄ 174), της από 7 Σεπτεμβρίου 2012 Πράξης Νομοθετικού Περιεχομένου «Κατάργηση ελάχιστου ποσοστού Ελληνικού Δημοσίου σε ΕΛΠΕ, ΔΕΗ, ΟΠΑΠ, ΟΔΙΕ, ΕΥΔΑΠ, ΕΥΑΘ, ΕΛΤΑ, Οργανισμό Λιμένος Πειραιώς, Θεσσαλονίκης, Αλεξανδρούπολης, Βόλου, Ελευσίνας, Ηγουμενίτσας, Ηρακλείου, Καβάλας, Κέρκυρας, Λαυρίου, Πατρών και Ραφήνας, καθώς και κατάργηση του άρθρου 11 του ν. 3631/2008 (Α΄6)» (Α΄175) και άλλες διατάξεις», έγινε δεκτό επί της αρχής και επί των άρθρων κατά πλειοψηφία.
Ερωτάται το Σώμα: Γίνεται δεκτό το νομοσχέδιο και στο σύνολο;</ChairmanSpeech> 
<Speech><Parlmember>ΠΟΛΛΟΙ ΒΟΥΛΕΥΤΕΣ</Parlmember>: Δεκτό, δεκτό.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Τραγάκης</Parlmember>): Το νομοσχέδιο έγινε δεκτό και στο σύνολο κατά πλειοψηφία.
Συνεπώς το νομοσχέδιο του Υπουργείου Οικονομικών: «Κύρωση της από 6 Σεπτεμβρίου 2012 Πράξης Νομοθετικού Περιεχομένου «Τροποποίηση του τελευταίου εδαφίου της παραγράφου 1 του άρθρου 3 του νόμου 3986/2011 “Επείγοντα μέτρα Εφαρμογής Μεσοπρόθεσμου Πλαισίου Δημοσιονομικής Στρατηγικής 2012-2015” (Α΄152), όπως ισχύει» (Α΄ 174), της από 7 Σεπτεμβρίου 2012 Πράξης Νομοθετικού Περιεχομένου «Κατάργηση ελάχιστου ποσοστού Ελληνικού Δημοσίου σε ΕΛΠΕ, ΔΕΗ, ΟΠΑΠ, ΟΔΙΕ, ΕΥΔΑΠ, ΕΥΑΘ, ΕΛΤΑ, Οργανισμό Λιμένος Πειραιώς, Θεσσαλονίκης, Αλεξανδρούπολης, Βόλου, Ελευσίνας, Ηγουμενίτσας, Ηρακλείου, Καβάλας, Κέρκυρας, Λαυρίου, Πατρών και Ραφήνας, καθώς και κατάργηση του άρθρου 11 του ν. 3631/2008 (Α΄6)» (Α΄175) και άλλες διατάξεις», έγινε δεκτό κατά πλειοψηφία σε μόνη συζήτηση επί της αρχής, των άρθρων και του συνόλου και έχει ως εξής:
(Να καταχωρισθεί το κείμενο του νομοσχεδίου σελ. 64α)
(Θόρυβος στην Αίθουσα)</ChairmanSpeech>
<Speech><Parlmember>ΤΕΡΕΝΣ- ΣΠΕΝΣΕΡ- ΝΙΚΟΛΑΟΣ ΚΟΥΪΚ</Parlmember>: Κύριε Πρόεδρε, το άρθρο τέταρτο δεν περνάει.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Τραγάκης</Parlmember>): Δεν γνωρίζετε τον Κανονισμό ίσως, κύριε Κουϊκ, διότι λέει επί των παρόντων και επομένως το άρθρο τέταρτο έγινε δεκτό.
Κυρίες και κύριοι συνάδελφοι, παρακαλώ το Σώμα να εξουσιοδοτήσει το Προεδρείο για την υπ’ ευθύνη του επικύρωση των Πρακτικών ως προς την ψήφιση στο σύνολο του παραπάνω νομοσχεδίου.</ChairmanSpeech>
<Speech><Parlmember>ΟΛΟΙ ΟΙ ΒΟΥΛΕΥΤΕΣ</Parlmember>: Μάλιστα, μάλιστα.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Τραγάκης</Parlmember>): Το Σώμα παρείσχε τη ζητηθείσα εξουσιοδότηση.
Κύριοι συνάδελφοι, δέχεστε στο σημείο αυτό να λύσουμε τη συνεδρίαση;</ChairmanSpeech>
<Speech><Parlmember>ΟΛΟΙ ΟΙ ΒΟΥΛΕΥΤΕΣ</Parlmember>: Μάλιστα, μάλιστα.
Με τη συναίνεση του Σώματος και ώρα 14.12΄ λύεται η συνεδρίαση για αύριο ημέρα Πέμπτη 1η Νοεμβρίου 2012 και ώρα 09.30΄, με αντικείμενο εργασιών του Σώματος: κοινοβουλευτικό έλεγχο, συζήτηση επικαίρων ερωτήσεων. 
Ο</Speech> ΠΡΟΕΔΡΟΣ                                                        ΟΙ ΓΡΑΜΜΑΤΕΙΣ 
Τελευταία Αποθήκευση:	7/11/2012 10:41:00 πμ	Από:	K.arapi
Εκτυπώθηκε:	7/11/2012 10:35:00 πμ</body>
</html>