<html><head><meta name="cp:revision" content="4"><meta name="date" content="2014-12-06T09:25:00Z"><meta name="Company" content="OTS"><meta name="Keywords" content=""><meta name="meta:word-count" content="5951"><meta name="subject" content=""><meta name="dc:creator" content="Production"><meta name="extended-properties:Company" content="OTS"><meta name="Word-Count" content="5951"><meta name="dcterms:created" content="2014-12-06T09:23:00Z"><meta name="dcterms:modified" content="2014-12-06T09:25:00Z"><meta name="Last-Modified" content="2014-12-06T09:25:00Z"><meta name="Last-Save-Date" content="2014-12-06T09:25:00Z"><meta name="meta:character-count" content="32137"><meta name="Template" content="Normal"><meta name="meta:save-date" content="2014-12-06T09:25:00Z"><meta name="dc:title" content=""><meta name="Application-Name" content="Microsoft Office Word"><meta name="modified" content="2014-12-06T09:25:00Z"><meta name="Edit-Time" content="600000000"><meta name="cp:subject" content=""><meta name="Content-Type" content="application/msword"><meta name="creator" content="Production"><meta name="meta:author" content="Production"><meta name="dc:subject" content=""><meta name="extended-properties:Application" content="Microsoft Office Word"><meta name="meta:creation-date" content="2014-12-06T09:23:00Z"><meta name="meta:last-author" content="katerinag"><meta name="Creation-Date" content="2014-12-06T09:23:00Z"><meta name="xmpTPg:NPages" content="34"><meta name="resourceName" content="10-11-2014.doc"><meta name="Last-Author" content="katerinag"><meta name="Character Count" content="32137"><meta name="Page-Count" content="34"><meta name="Revision-Number" content="4"><meta name="extended-properties:Template" content="Normal"><meta name="meta:keyword" content=""><meta name="Author" content="Production"><meta name="meta:page-count" content="34"></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></head><body>ΣΥΝΕΔΡΙΑΣΗ 10-11-2014		ΣΕΛ.34
(Σημείωση: Ο παρακάτω πίνακας περιεχομένων δεν αποτελεί το τελικό κείμενο, διότι εκκρεμούν ορθογραφικές και συντακτικές διορθώσεις)
ΠΙΝΑΚΑΣ ΠΕΡΙΕΧΟΜΕΝΩΝ
ΙΕ΄ ΠΕΡΙΟΔΟΣ 
ΠΡΟΕΔΡΕΥΟΜΕΝΗΣ ΚΟΙΝΟΒΟΥΛΕΥΤΙΚΗΣ ΔΗΜΟΚΡΑΤΙΑΣ
ΣΥΝΟΔΟΣ Γ΄
ΣΥΝΕΔΡΙΑΣΗ ΚΓ΄
Δευτέρα  10 Νοεμβρίου 2014
ΘΕΜΑΤΑ
 
Α. ΕΙΔΙΚΑ ΘΕΜΑΤΑ 
1. Ανακοινώνεται ότι τη συνεδρίαση παρακολουθούν μαθητές από το 3ο Γενικό Λύκειο Κοζάνης, σελ. 
2. Ανακοινώνεται ότι με την υπ&apos; αριθμ. 10846/7254 από 10 Νοεμβρίου 2014 απόφαση του Προέδρου της Βουλής κ. Ευάγγελου Μεϊμαράκη συγκροτήθηκε η προβλεπόμενη από το άρθρο 32 παράγραφος 8 του Κανονισμού της Βουλής: «Υποεπιτροπή για τη μελέτη και αντιμετώπιση του προβλήματος των ναρκωτικών» της Διαρκούς Επιτροπής Κοινωνικών Υποθέσεων για τη Γ΄ Σύνοδο της ΙΕ΄ Βουλευτής Περιόδου, σελ. 
3. Ανακοινώνεται ότι με την υπ’ αριθμ. 10845/7253 από 10 Νοεμβρίου 2014 απόφαση του Προέδρου της Βουλής κ Ευάγγελου Μεϊμαράκη, συγκροτήθηκαν οι προβλεπόμενες από τα άρθρα 31Α, 31Β και 31Γ του Κανονισμού της Βουλής, Ειδικές Διαρκείς Επιτροπές, για τη Γ΄ Σύνοδο της ΙΕ΄ Βουλευτικής Περιόδου, σελ. 
4. Επί διαδικαστικού θέματος, σελ. 
 
Β. ΚΟΙΝΟΒΟΥΛΕΥΤΙΚΟΣ ΕΛΕΓΧΟΣ 
1. Απαντήσεις Υπουργών σε ερωτήσεις Βουλευτών, σελ. 
2. Ανακοίνωση του δελτίου αναφορών και ερωτήσεων της Τρίτης 11 Νοεμβρίου 2014, σελ. 
3. Συζήτηση επικαίρων ερωτήσεων:
    α) Προς τον Υπουργό Δημόσιας Τάξης και Προστασίας του Πολίτη, σχετικά με την ενίσχυση της Αστυνομικής Διεύθυνσης Σερρών με αστυνομικό προσωπικό για τις ανάγκες φρούρησης της ανασκαφής στην Αμφίπολη, σελ. 
    β) Προς τον Υπουργό Υποδομών, Μεταφορών και Δικτύων:, σελ. 
        i. σχετικά με τη διακοπή των εργασιών του υπό κατασκευή έργου: «Αναβάθμιση Κεντρικού Κτηρίου Γενικού Νοσοκομείου Πατρών «ο  Άγιος Ανδρέας» και Προμήθεια -Εγκατάσταση Ξενοδοχειακού Εξοπλισμού», σελ. 
        ii. σχετικά με την αντιμετώπιση του ζητήματος της στέγασης των μαθητών στο Δήμο της Πάτρας, σελ. 
 
Γ. ΝΟΜΟΘΕΤΙΚΗ ΕΡΓΑΣΙΑ 
1. Κατάθεση Εκθέσεως Διαρκούς Επιτροπής:
Η Διαρκής Επιτροπή Μορφωτικών Υποθέσεων και η Ειδική Μόνιμη Επιτροπή  Έρευνας και Τεχνολογίας καταθέτουν την  Έκθεσή τους στο σχέδιο νόμου του Υπουργείου Παιδείας και Θρησκευμάτων: « Έρευνα, τεχνολογική ανάπτυξη και καινοτομία και άλλες διατάξεις», σελ. 
2. Κατάθεση σχεδίου νόμου:
Ο Υπουργός Υποδομών, Μεταφορών και Δικτύων, ο Αντιπρόεδρος της Κυβέρνησης και Υπουργός Εξωτερικών και ο Υπουργός Οικονομικών κατέθεσαν σχέδιο νόμου: «Κύρωση της Συμφωνίας μεταξύ της Κυβέρνησης της Ελληνικής Δημοκρατίας και της Κυβέρνησης της Δημοκρατίας της Λευκορωσίας για τις διεθνείς οδικές επιβατικές και εμπορευματικές μεταφορές», σελ. 

ΠΡΟΕΔΡΕΥΩΝ
ΚΑΛΑΝΤΖΗΣ Γ. , σελ.

ΟΜΙΛΗΤΕΣ

Α. Επί διαδικαστικού θέματος:
ΚΑΛΑΝΤΖΗΣ Γ. , σελ.
ΤΣΟΥΚΑΛΗΣ Ν. , σελ.

Β. Επί των επικαίρων ερωτήσεων:
ΑΡΑΜΠΑΤΖΗ Φ. , σελ.
ΚΑΛΑΝΤΖΗΣ Γ. , σελ.
ΚΑΡΑΘΑΝΑΣΟΠΟΥΛΟΣ Ν. , σελ.
ΚΙΚΙΛΙΑΣ Β. , σελ.
ΤΣΟΥΚΑΛΗΣ Ν. , σελ.
ΧΡΥΣΟΧΟΪΔΗΣ Μ. , σελ.
ΠΡΑΚΤΙΚΑ ΒΟΥΛΗΣ
ΙΕ΄ ΠΕΡΙΟΔΟΣ 
ΠΡΟΕΔΡΕΥΟΜΕΝΗΣ ΚΟΙΝΟΒΟΥΛΕΥΤΙΚΗΣ ΔΗΜΟΚΡΑΤΙΑΣ
ΣΥΝΟΔΟΣ Γ΄
ΣΥΝΕΔΡΙΑΣΗ  ΚΓ΄
Δευτέρα 10 Νοεμβρίου 2014
Αθήνα, σήμερα στις 10 Νοεμβρίου 2014, ημέρα Δευτέρα και ώρα 18.10΄ συνήλθε στην Αίθουσα των συνεδριάσεων του Βουλευτηρίου η Βουλή σε ολομέλεια για να συνεδριάσει υπό την προεδρία του Β΄ Αντιπροέδρου αυτής κ. ΓΕΩΡΓΙΟΥ ΚΑΛΑΝΤΖΗ.
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Κυρίες και κύριοι συνάδελφοι, αρχίζει η συνεδρίαση.
Έχω την τιμή να ανακοινώσω στο Σώμα το δελτίο αναφορών και ερωτήσεων της Τρίτης 11 Νοεμβρίου 2014.
Α. ΑΝΑΦΟΡΕΣ-ΕΡΩΤΗΣΕΙΣ Πρώτου Κύκλου (Άρθρο 130 παράγραφος 5 του Κανονισμού της Βουλής)
1. Η με αριθμό 3287/3-10-2014 ερώτηση του Βουλευτή Χανίων της Νέας Δημοκρατίας κ. Μανούσου Βολουδάκη προς τον Υπουργό Παιδείας και Θρησκευμάτων, σχετικά με τον προϋπολογισμό του Πολυτεχνείου Κρήτης για το 2015.
2. Η με αριθμό 32/18-6-2014 ερώτηση του Βουλευτή Κερκύρας του Συνασπισμού Ριζοσπαστικής Αριστεράς κ. Στέφανου Σαμοΐλη προς τον Υπουργό Υγείας, σχετικά με τη μεταβίβαση του ακινήτου του παλιού Ψυχιατρείου Κερκύρας στο ΤΑΙΠΕΔ.
3. Η με αριθμό 1894/19-8-2014 ερώτηση του πρώην Προέδρου της Βουλής και Βουλευτή Β΄ Αθηνών του Πανελληνίου Σοσιαλιστικού Κινήματος κ. Απόστολου Κακλαμάνη προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με τις μεταρρυθμίσεις στη δημόσια διοίκηση.
4. Η με αριθμό 3199/1-10-2014 ερώτηση της Βουλευτού Β΄ Αθηνών του Λαϊκού Συνδέσμου-Χρυσή Αυγή κ. Ελένης Ζαρούλια προς τον Υπουργό Παιδείας και Θρησκευμάτων, σχετικά με την «πολιτική προπαγάνδα» στα σχολεία.
5. Η με αριθμό 1207/18-7-2014 ερώτηση του Βουλευτή Β΄ Αθηνών του Κομμουνιστικού Κόμματος Ελλάδας κ. Χρήστου Κατσώτη προς τον Υπουργό Οικονομικών, σχετικά με την παρακράτηση φόρου για μισθωτούς διπλωματούχους ξεναγούς, που παρέχουν υπηρεσίες ορισμένου χρόνου με σχέση εξαρτημένης εργασίας.
6. Η με αριθμό 2178/2-9-2014 ερώτηση του Προέδρου των Ανεξάρτητων Δημοκρατικών Βουλευτών και Βουλευτή Μαγνησίας κ. Παρίση Μουτσινά προς τον Υπουργό Αγροτικής Ανάπτυξης και Τροφίμων, σχετικά με τη λήψη μέτρων για την αντιμετώπιση του καταρροϊκού πυρετού στα πρόβατα και τη στήριξη των κτηνοτρόφων.
Β. ΑΝΑΦΟΡΕΣ-ΕΡΩΤΗΣΕΙΣ Δεύτερου Κύκλου (Άρθρο 130 παράγραφος 5 του Κανονισμού της Βουλής)
1. Η με αριθμό 3226/1-10-2014 ερώτηση του Βουλευτή Ιωαννίνων της Νέας Δημοκρατίας κ. Σταύρου Καλογιάννη προς τον Υπουργό Οικονομικών, σχετικά με τη λειτουργία του Αγροτικού Συνεταιρισμού Δολιανών.
2. Η με αριθμό 1953/22-8-2014 ερώτηση του Βουλευτή Μεσσηνίας του Συνασπισμού Ριζοσπαστικής Αριστεράς κ. Αθανασίου Πετράκου προς τον Υπουργό Οικονομικών, σχετικά με την ενέργεια της Τράπεζας Πειραιώς να αφαιρέσει χρηματικό ποσό από λογαριασμό ταμιευτηρίου αγρότη δανειολήπτη για εξόφληση ενήμερου δανείου.
Κυρίες και κύριοι συνάδελφοι, εισερχόμαστε στη συζήτηση των 
ΕΠΙΚΑΙΡΩΝ ΕΡΩΤΗΣΕΩΝ
Θα συζητηθεί η πρώτη με αριθμό 219/4-11-2014 επίκαιρη ερώτηση πρώτου κύκλου της Βουλευτού Σερρών της Νέας Δημοκρατίας κ. Φωτεινής Αραμπατζή προς τον Υπουργό Δημόσιας Τάξης και Προστασίας του Πολίτη, σχετικά με την ενίσχυση της Αστυνομικής Διεύθυνσης Σερρών με αστυνομικό προσωπικό για τις ανάγκες φρούρησης της ανασκαφής στην Αμφίπολη. 
Τον λόγο έχει η κυρία συνάδελφος.</ChairmanSpeech> 
<Speech><Parlmember>ΦΩΤΕΙΝΗ ΑΡΑΜΠΑΤΖΗ</Parlmember>: Ευχαριστώ, κύριε Πρόεδρε. 
Κύριε Υπουργέ, μετά τις εξαιρετικές οικουμενικές αποκαλύψεις στον λόφο Καστά της Αμφίπολης και λόγω της σπουδαιότητας μιας τεράστιας ανασκαφής σε εξέλιξη, που καθημερινά μας εκπλήσσει και πραγματικά μας καθιστά περήφανους με τα αναπάντεχα και συγκλονιστικά ευρήματά της, οι ανάγκες αστυνομικής φύλαξης, φρούρησης του ευρύτερου χώρου της ανασκαφής έχουν αυξηθεί κατακόρυφα. Αυτό γιατί θα πρέπει να περιφρουρηθεί η κοπιώδης, απαιτητική εθνική ανασκαφική δραστηριότητα σε ένα ανοιχτό εργοτάξιο, που είναι επί της ουσίας ο χώρος της ανασκαφής, με εγγενείς εδαφολογικές και καιρικές δυσκολίες και να διατηρηθεί, βεβαίως, αλώβητο το ανασκαφικό πρωτόκολλο. 
Είναι ανάγκες φύλαξης που συνδέονται, βεβαίως, με την ολοένα και αυξανόμενη επισκεψιμότητα στον χώρο, σε έναν αρχαιολογικό χώρο εν εξελίξει, που είναι φυσικό να είναι απαράσκευος και πρόχειρος να τους υποδεχτεί. 
Αυτές οι αυξημένες ανάγκες φύλαξης, κύριε Υπουργέ, εξυπηρετούνται αποκλειστικά από τις αστυνομικές υπηρεσίες του Νομού Σερρών. Ειδικότερα, το αστυνομικό προσωπικό που απασχολείται καθημερινά σε εικοσιτετράωρες βάρδιες ανέρχεται στους δέκα αστυνομικούς, προκαλώντας δυσχέρειες στη λειτουργία ειδικά των περιφερειακών υπηρεσιών της Αστυνομικής Διεύθυνσης, των οποίων όλες οι βάρδιες μένουν πολλές φορές με έναν αστυνομικό. 
Επιπρόσθετα, οι αστυνομικοί που μεταβαίνουν από την έδρα της Αστυνομικής Διεύθυνσης στον λόφο Καστά διανύουν καθημερινά περί τα εξήντα χιλιόμετρα, με αυτοκίνητα πεπαλαιωμένα, δυστυχώς, αμφίβολης ασφάλειας για τη μετακίνησή τους. 
Όπως γνωρίζετε, η οργανική δύναμη του Νομού Σερρών είναι ελλιπής –και θα το αναπτύξω στη δευτερολογία μου-, υπολείπεται περίπου κατά εκατό άνδρες και ο αντίκτυπος είναι ιδιαίτερα αρνητικός στα επαρχιακά τμήματα, όπως, για παράδειγμα, –και ξέρω ότι το γνωρίζετε καλά- σε αυτό της Ηράκλειας και της Βισαλτίας, όπου οι κάτοικοι ζουν καθημερινά με τον τρόμο των κλοπών. 
Γνωρίζοντας το ενδιαφέρον σας για την καθημερινή βελτιστοποίηση των αστυνομικών υπηρεσιών από άκρη σε άκρη της Ελλάδας, πολλώ δε μάλλον στο επίκεντρο του αρχαιολογικού και πολιτιστικού ενδιαφέροντος, που είναι η Αμφίπολη, σας ερωτώ, κύριε Υπουργέ, εάν προτίθεστε να προβείτε σε έκτακτες αποσπάσεις ικανού αριθμού αστυνομικών, με δεδομένο ότι η φρούρηση και η αστυνόμευση στον λόφο Καστά καλύπτει πλέον διαρκείς ανάγκες με μακροπρόθεσμο ορίζοντα.</Speech> 
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Εμείς ως Καβαλιώτες συμφωνούμε απόλυτα με αυτά που λέει η αγαπητή συνάδελφος, κύριε Υπουργέ, διότι, όπως ξέρετε, για να πας στην Αμφίπολη, περνάς τον Στρυμόνα και περνάς και λίγο από Καβάλα. Άρα σε ό,τι λέει η κυρία συνάδελφος έχει απόλυτο δίκιο. 
Ορίστε, έχετε τον λόγο, κύριε Υπουργέ.</ChairmanSpeech> 
<Speech><Parlmember>ΒΑΣΙΛΕΙΟΣ ΚΙΚΙΛΙΑΣ</Parlmember> (Υπουργός Δημόσιας Τάξης και Προστασίας του Πολίτη): Ευχαριστώ, κύριε Πρόεδρε. 
Κυρία συνάδελφε, πρώτα απ’ όλα, θέλω να πω και να δηλώσω ειλικρινώς ότι το ενδιαφέρον σας δεν είναι όψιμο. Επανειλημμένως, τουλάχιστον σε αυτούς τους τεσσερισήμισι μήνες που εγώ έχω την τιμή να κατέχω τη θέση του Υπουργού Δημοσίας Τάξης και Προστασίας του Πολίτη, έχετε επανέλθει σε θέματα τα οποία αφορούν τον Νομό Σερρών, δείχνοντας ένα ιδιαίτερο ενδιαφέρον, πόσω μάλλον δε τώρα, που η εξαιρετική αυτή ανακάλυψη στη γη της Μακεδονίας, για την οποία ο ίδιος ο Πρωθυπουργός μίλησε και αναφέρθηκε σε μοναδικούς θησαυρούς παγκόσμιας αξίας και ακτινοβολίας, έχει αλλάξει πράγματι τα δεδομένα. 
Θα προβώ σε λεπτομερή ανάλυση, για τη δομή της Ελληνικής Αστυνομίας στον νομό και το πώς λειτουργούμε, στη δευτερολογία μου. 
Θα ήθελα, όμως, να πω ότι θα ξέρετε ότι ανά βάρδια φρουρούν τέσσερις αστυνομικοί τον συγκεκριμένο χώρο –την είσοδο εννοώ- και ότι υπάρχει μέριμνα και από τον Περιφερειάρχη Κεντρικής Μακεδονίας και από τον Προϊστάμενο της Διεύθυνσης στον Νομό Σερρών, έτσι ώστε απρόσκοπτα αυτοί οι αστυνομικοί με υπηρεσιακά μόνο αυτοκίνητα να πηγαίνουν και να έρχονται από και προς τον νομό στην εξαιρετική αυτή ανακάλυψη, τα βήματα της οποίας όλοι παρακολουθούμε μέρα με τη μέρα, καθώς και το πώς εξελίσσεται, προκειμένου να μην υπάρχουν κατά το δυνατόν προβλήματα. 
Βεβαίως, οφείλω να ομολογήσω ότι πάντα εχθρός του καλού είναι το καλύτερο και στο σκεπτικό αυτό είναι καλοδεχούμενες όλες οι προτάσεις προς το γραφείο μου από τους συναδέλφους Βουλευτές και πόσω μάλλον από ανθρώπους που ζουν και κινούνται στην περιοχή και είναι σε μόνιμη τριβή και με τους κατοίκους και με τους αστυνομικούς, έτσι ώστε κατά τόπους να μπορούμε μόνιμα να βελτιωνόμαστε και μόνιμα να παρέχουμε ακόμη μεγαλύτερες και καλύτερες υπηρεσίες ασφάλειας και στον νομό αλλά και γενικά στη χώρα. 
Θα επανέλθω λεπτομερώς στη δευτερολογία μου.</Speech> 
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Ορίστε, αγαπητή κυρία συνάδελφε, έχετε τον λόγο.</ChairmanSpeech> 
<Speech><Parlmember>ΦΩΤΕΙΝΗ ΑΡΑΜΠΑΤΖΗ</Parlmember>: Ευχαριστώ, κύριε Πρόεδρε. 
Κύριε Υπουργέ, αναντίρρητα οι προσπάθειες και οι επιτυχίες της Ελληνικής Αστυνομίας που σημειώνονται και υπό την ηγεσία σας στο Υπουργείο Δημόσιας Τάξης εμπεδώνουν το αίσθημα ασφάλειας και μάλιστα στην παρούσα δημοσιονομική συγκυρία.
Γι’ αυτό και ζητώ την προσοχή και το ενδιαφέρον σας, κύριε Υπουργέ, για τις αδιαμφισβήτητες ανάγκες της Αμφίπολης. Δεν το λέω –πιστέψτε με- από τοπικιστική, μεροληπτική προσέγγιση. Γι’ αυτό το οποίο υποστηρίζω συνηγορούν τα νούμερα και οι αριθμοί. 
Όπως είχα την ευκαιρία να σας ενημερώσω στις 18 Ιουνίου του 2014 κατά τη συνάντηση εργασίας μας, ο Νομός Σερρών, ο δεύτερος μεγαλύτερος της Μακεδονίας, με επτά ακριτικούς δήμους, ο οποίος επιπροσθέτως αντιμετωπίζει και το πρόβλημα της παραμεθορίου πύλης του Προμαχώνα, είναι δυστυχώς υποστελεχωμένος, υποστελέχωση που επιτείνεται και από τις αποσπάσεις, για παράδειγμα, στον Έβρο, αλλά και από τις καθημερινές μεταγωγές, κύριε Υπουργέ, από και προς το σωφρονιστικό κατάστημα Νιγρίτας και βεβαίως τις καθημερινές σχεδόν μετακινήσεις των κρατουμένων προς το νοσοκομείο. 
Βεβαίως, στο διάστημα που μεσολάβησε από την τελευταία μας συνάντηση στο Υπουργείο για την Αμφίπολη έγιναν κάποια θετικά βήματα, μειώθηκαν οι αποσπάσεις στον Έβρο κατά πέντε άνδρες και έγιναν και πέντε έκτακτες αποσπάσεις.
Η δικαιολογημένη, όμως, παγκόσμια δημοσιότητα των αρχαιολογικών ευρημάτων, που έχει καταστήσει την Αμφίπολη τουριστικό πόλο έλξης, χωρίς ουσιαστικά καμμία υποδομή, δυσκολεύει τις ανάγκες φύλαξης και νομίζω πως επιβάλλει πρόσθετα μέτρα.
Καθημερινά επισκέπτονται τον λόφο Καστά κατά μέσο όρο διακόσιοι επισκέπτες, τριάντα με σαράντα αυτοκίνητα και περισσότερα από χίλια άτομα το Σαββατοκύριακο, για να πλησιάσουν ουσιαστικά μέσα από τα χωράφια –γιατί ο χώρος ανασκαφής χωράφι είναι- προκειμένου να δουν τη θέα αυτού του μεγαλειώδους, μοναδικού ταφικού μνημείου. Λάβετε υπ’ όψιν σας, κύριε Υπουργέ, ότι οι αστυνομικοί που είναι επιφορτισμένοι με το έργο της φρούρησης και της ασφάλειας της περιοχής δεν έχουν στη διάθεσή τους ένα περιπολικό τζιπ προκειμένου να κινηθούν στοιχειωδώς από το φυλάκιο της κάτω μεριάς, εάν σημειωθεί κάποια ύποπτη και -θα τολμήσω να πω- αντεθνική κίνηση, ιδίως τις βραδινές ώρες. Σε αυτήν την περίπτωση -ο μη γένοιτο- αντιλαμβάνεστε ότι δεν θα μπορέσει να διανυθεί ακτίνα διακοσίων μέτρων μέσα στις λάσπες, κύριε Υπουργέ, με τα πόδια, γιατί, όπως είπα και προηγουμένως, οι συνθήκες οι εδαφολογικές είναι αυτής της μορφής.
Κύριε Υπουργέ, η πολυθρύλητη μακεδονική γη είναι βέβαιο ότι διανοίγει μία χρυσοφόρα προοπτική τουριστικής ανάπτυξης για την οποία διψά ο τόπος μας.
Επιβάλλεται, λοιπόν, κεντρικός σχεδιασμός πολλών Υπουργείων, του Υπουργείου Πολιτισμού, βεβαίως, πρώτα απ’ όλα, Τουρισμού, Ενέργειας, Υποδομών, Μεταφορών και Δικτύων –είναι εδώ και ο κύριος Υπουργός-, Ναυτιλίας και Εργασίας και φυσικά του Υπουργείου Δημόσιας Τάξης, προκειμένου να εκμεταλλευτούμε ως οφείλουμε αυτά που απλόχερα μας προσφέρει η μακεδονική γη. Έχω ζητήσει μάλιστα και από τον Υπουργό Επικρατείας να υπάρξει μέριμνα για στοχευμένο και κεντρικό σχεδιασμό ενός τόσο μεγάλου έργου. 
Το Υπουργείο σας πρέπει να προλάβει τις γοργές εξελίξεις φροντίζοντας για τη μόνιμη περιφρούρηση και την ασφάλεια της περιοχής. Ο δήμαρχος της περιοχής μιλά μάλιστα για μόνιμο και αυτόνομο αστυνομικό τμήμα –διαθέτει μάλιστα και τη σχετική αίθουσα του συνεταιρισμού-, προκειμένου να επιτευχθεί η φρούρηση και η φύλαξη της περιοχής και των πολλών αρχαιολογικών ευρημάτων –δεν είναι μόνο ο λόφος Καστά, είναι κι η Παλαίστρα, το Γυμνάσιο, η Ελληνιστική Οικία και βεβαίως ο Λέων της Αμφίπολης. 
Περιμένουμε, λοιπόν, μετ’ επιτάσεως και με αγωνία τις ενέργειές σας και ζητάμε στο μεσοδιάστημα τη διάθεση ενός υπηρεσιακού λεωφορείου, για να μπορούν να μετακινούνται οι άνδρες οι οποίοι προορίζονται για την καθημερινή φύλαξη της περιοχής και, βεβαίως, κύριε Υπουργέ, τη διάθεση αυτού του περιπολικού τζιπ, προκειμένου αυτοί οι αστυνομικοί στοιχειωδώς να εκτελούν τα καθήκοντά τους.
Ευχαριστώ.</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Και εμείς ευχαριστούμε.
Κυρίες και κύριοι συνάδελφοι, να πω προς ενημέρωσή σας ότι η κ. Περιστέρη, η οποία κάνει τόσο καλή δουλειά, είναι Καβαλιώτισσα, συμμαθήτριά μου, μικρότερη βέβαια, και βέβαια έχει αγαπήσει τας Σέρρας θέλω να πιστεύω τουλάχιστον σαν την Καβάλα ή και περισσότερο.</ChairmanSpeech>
<Speech><Parlmember>ΦΩΤΕΙΝΗ ΑΡΑΜΠΑΤΖΗ</Parlmember>: Σαν δεύτερη πατρίδα της.</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Ναι, βέβαια. Έχει κάνει πολύ καλή δουλειά σε πολλές περιοχές.
Κύριε Υπουργέ, όπως λέει η κ. Αραμπατζή, η Αμφίπολη είναι στας Σέρρας, αλλά είναι της Ελλάδας, όχι μόνο της Μακεδονίας. Άρα η ευθύνη όλων μας και δυστυχώς και η δική σας είναι μεγάλη.
Ορίστε, έχετε τον λόγο.</ChairmanSpeech>
<Speech><Parlmember>ΒΑΣΙΛΕΙΟΣ ΚΙΚΙΛΙΑΣ</Parlmember> (Υπουργός Δημόσιας Τάξης και Προστασίας του Πολίτη): Ευχαριστώ, κύριε Πρόεδρε, και για τη διευκρίνιση για την κ. Περιστέρη, η οποία κάνει πράγματι πολύ καλή δουλειά. Είναι και μικρότερή σας. Έτσι δεν είναι;</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Το είπα.</ChairmanSpeech>
<Speech><Parlmember>ΒΑΣΙΛΕΙΟΣ ΚΙΚΙΛΙΑΣ</Parlmember> (Υπουργός Δημόσιας Τάξης και Προστασίας του Πολίτη): Ωραία.
Κυρία συνάδελφε, μου αρέσει να απαντάω πολιτικά, αλλά είμαι υποχρεωμένος για τα Πρακτικά να δώσω τα στοιχεία, τα οποία μού έχει δώσει η Ελληνική Αστυνομία, σε ό,τι έχει να κάνει με τη φύλαξη του χώρου και τις θέσεις οι οποίες έχουν προκηρυχθεί στον Νομό Σερρών.
Άρα το 2014 η Διεύθυνση της Αστυνομίας Σερρών προκήρυξε δύο θέσεις που αντιστοιχούν στον βαθμό του ανθυπαστυνόμου και αρχιφύλακα και μια θέση στο βαθμό του ανθυπαστυνόμου, αρχιφύλακα και υπαρχιφύλακα. Οι θέσεις αυτές καλύφθηκαν. Επίσης, μιλάμε για δύο υπαστυνόμους προερχόμενους από το Τμήμα Επαγγελματικής Μετεκπαίδευσης Ανθυπαστυνόμων και προβλέφθηκαν  άλλες πέντε θέσεις από το προσωπικό που κατέχει οργανική θέση αστυφύλακα, με συμπληρωματικές μεταθέσεις του 2014, οι οποίες θα καλυφθούν μέχρι το τέλος Νοεμβρίου. 
Επίσης, θέλω να σας πω ότι σύμφωνα με το Σύνταγμα και τους νόμους μας είναι στη διακριτική ευχέρεια, και του Περιφερειάρχη Κεντρικής Μακεδονίας της Αστυνομίας και του Αστυνομικού Διευθυντή, να κάνουν μεταθέσεις μέχρι τον βαθμό του αστυνόμου Α΄, ανάλογα με τις ανάγκες τις υπηρεσίας, έτσι ώστε να μπορούμε ως Ελληνική Αστυνομία να έχουμε μία ευλυγισία και μία δυνατότητα τακτικών ελιγμών, όταν χρειάζεται. 
Συνοψίζοντας, θέλω να πω ότι έχουν εξοικονομηθεί δώδεκα αστυνομικοί, που μέχρι σήμερα καλύπτουν ανάγκες αστυνόμευσης της περιοχής. Μέχρι το τέλος Νοεμβρίου ο αριθμός θα ανέβει στους δεκαεπτά.
Την τελευταία τριετία μιλάμε για εβδομήντα πέντε οχήματα διαφόρων τύπων, δεκαέξι καινούργια οχήματα, επτά επιβατικά, δύο τζιπ, πέντε μοτοσικλέτες, ένα λεωφορείο και ένα φορτηγό σε πολύ καλή κατάσταση, όπως και εξήντα αλεξίσφαιρα, είκοσι τέσσερα κράνη, τέσσερις συσκευές ανίχνευσης πλαστών ταξιδιωτικών εγγράφων, επτά συσκευές ανίχνευσης ποιότητας των ελαστικών, διόπτρες νυχτερινής παρατήρησης, τέσσερις κάμερες θερμικής απεικόνισης, διόπτρες σημαίας κ.λπ..
Εγώ βλέπω την αγωνία και το ενδιαφέρον σας, το δικό σας και του κυρίου Προέδρου. Προφανώς είναι μία εν εξελίξει έρευνα, που δεν αφορά μόνο την Ελλάδα, αλλά όλο τον κόσμο. Εμείς, ως Έλληνες, σκύβουμε με πολλή αγάπη και ενδιαφέρον πάνω από αυτήν την προσπάθεια.
Αυτό που εγώ μπορώ να κάνω και πρέπει –γιατί νομίζω ότι θεσμικά δεν επιτρέπεται σε έναν Υπουργό Δημόσιας Τάξης να παρεμβαίνει στον τρόπο με τον οποίο υλοποιείται ενδεχομένως μία ενέργεια ή μία δράση της Ελληνικής Αστυνομίας- είναι η παραίνεσή μου προς τον Αρχηγό της Ελληνικής Αστυνομίας αλλά και στους στρατηγούς, έτσι ώστε -εκτός από αυτά που αποφασίστηκαν ήδη, εκτός από τις χημικές τουαλέτες, εκτός από ένα μόνιμο κατάλυμα για τους αστυνομικούς στην είσοδο της ανακάλυψης αυτής- ενδεχομένως να εξετάσουμε και αυτήν την πρόταση για το αστυνομικό τμήμα.
Εγώ ακούω εσάς και την παρότρυνσή σας για έκτακτες μετακινήσεις. Θα το μεταφέρω και αυτό στο Αρχηγείο της Ελληνικής Αστυνομίας. Θα γίνει ό,τι είναι δυνατόν βάσει της εποχής, των καταστάσεων και των συνθηκών στις οποίες ζούμε. 
Θα ήθελα απλά να υπενθυμίσω -και να κλείσω, κύριε Πρόεδρε- ότι δυστυχώς δεν βρισκόμαστε στο 2004, στις εποχές των παχειών αγελάδων. Φοβάμαι ότι τότε ούτε η ελληνική κοινωνία ούτε η ελληνική πολιτεία, πολλές φορές ούτε και το Υπουργείο μας δεν υλοποίησαν ενδεχομένως και τους προϋπολογισμούς του με το βλέμμα στο μέλλον. 
Δεν μιλάω για τη χρονική στιγμή ακριβώς του 2004, μιλάω για τη γενική εποχή που βιώσαμε τότε. Τώρα βρισκόμαστε στο 2014 και είμαστε υποχρεωμένοι να αναπροσαρμόσουμε -με βάση το βιοτικό επίπεδο των Ελλήνων και τη μεγάλη προσπάθεια και τον αγώνα που κάνουμε- το δημοσιονομικό-οικονομικό πρόγραμμα στο οποίο βρισκόμαστε και προσπαθούμε να βγούμε από αυτό, αλλά και τις συνθήκες που επικρατούν.
Παρ’ όλα αυτά δεν παραγνωρίζω τις ιδιαιτερότητες του νομού ως προς την Αμφίπολη, όπως επίσης και το ειλικρινές ενδιαφέρον σας. Σε ό,τι με αφορά στο πολιτικό επίπεδο, θα κάνω αυτό που πρέπει, θα μεταφερθούν αυτά που ζητήσατε στο Αρχηγείο της Ελληνικής Αστυνομίας και νομίζω ότι σύντομα θα έχουμε να πούμε κι άλλα.
Ευχαριστώ πολύ.</Speech> 
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Και εμείς ευχαριστούμε.
Συνεχίζουμε με την τέταρτη με αριθμό 216/4-11-2014 επίκαιρη ερώτηση πρώτου κύκλου του Βουλευτή Αχαΐας της Δημοκρατικής Αριστεράς κ. Νικολάου Τσούκαλη προς τον Υπουργό Υποδομών, Μεταφορών και Δικτύων, σχετικά με τη διακοπή των εργασιών του υπό κατασκευή έργου «Αναβάθμιση Κεντρικού Κτηρίου Γενικού Νοσοκομείου Πατρών «Ο Άγιος Ανδρέας» και Προμήθεια –Εγκατάσταση Ξενοδοχειακού Εξοπλισμού».
Τον λόγο έχει ο αγαπητός συνάδελφος κ. Τσούκαλης.</ChairmanSpeech>
<Speech><Parlmember>ΝΙΚΟΛΑΟΣ ΤΣΟΥΚΑΛΗΣ</Parlmember>: Ευχαριστώ, κύριε Πρόεδρε.
Κύριε Υπουργέ, οι φορείς, η κοινωνία της Πάτρας, του Νομού Αχαΐας και -χωρίς να υπερβάλλω- της Περιφέρειας Δυτικής Ελλάδας είναι όλοι ανήσυχοι για την ομαλή υλοποίηση του έργου αναβάθμισης του παλιού πολυώροφου κτηρίου, του περιφερειακού νοσοκομείου «Ο Άγιος Ανδρέας». 
Η συγκεκριμένη ερώτηση υποβάλλεται ως επίκαιρη μετά από την απλή έγγραφη ερώτηση που είχα καταθέσει για τον ίδιο λόγο στις 30 Σεπτεμβρίου. Τότε είχα μία απάντηση από το Υπουργείο Ανάπτυξης, που περιέγραφε τα στοιχεία του έργου. 
Η ανησυχία όλων των φορέων είναι έκδηλη, δεδομένου ότι, σύμφωνα με τις ροές χρηματοδότησης από το συγκεκριμένο πρόγραμμα, το έργο αυτό είναι πολύ δύσκολο να υλοποιηθεί μέχρι τις 30 Οκτωβρίου 2015, όταν, δηλαδή, λήγει η σύμβαση.
Το συγκεκριμένο έργο έχει ενταχθεί στο περιφερειακό πρόγραμμα της αποκεντρωμένης διοίκησης το 2011 για ποσό 15 εκατομμυρίων ευρώ και μέχρι το τέλος του 2014 προβλεπόταν η εκταμίευση του ποσού των 700.000 ευρώ. 
Πρόσφατα ο Περιφερειάρχης Δυτικής Ελλάδας με τους επικεφαλής των παρατάξεων επισκέφθηκαν, εκτός των άλλων, και τον αρμόδιο για το ΕΣΠΑ Υφυπουργό κ. Κωνσταντινόπουλο κι εκεί εξασφάλισαν μία υπόσχεση ότι μέχρι το τέλος του χρόνου θα προστεθεί 1 εκατομμύριο ευρώ ακόμη. Πλην όμως, είναι βέβαιο ότι, αν δεν εκταμιευθούν μέχρι το τέλος του χρόνου 4 εκατομμύρια ευρώ, κύριε Υπουργέ, είναι αδύνατον να υλοποιηθεί το έργο μέσα στο προβλεπόμενο χρονοδιάγραμμα.
Αυτό το οποίο πρέπει να σας πω, για να κλείσω, είναι ότι αυτό το νοσοκομείο είχε πληγεί καίρια από τον μεγάλο σεισμό του Ιουνίου του 2008. Έχουν περάσει έξι χρόνια από τότε και δυστυχώς δεν έχει ολοκληρωθεί.
Πρόκειται για τη δεύτερη μεγαλύτερη τριτοβάθμια μονάδα ολόκληρης της Περιφέρειας Δυτικής Ελλάδας κι όχι μόνο, αλλά και της διευρυμένης Περιφέρειας, και η ολοκλήρωσή της, βεβαίως, θα αποσυμφορούσε και το άλλο μεγάλο πανεπιστημιακό νοσοκομείο, όσον αφορά την τριτοβάθμια περίθαλψη των κατοίκων της δυτικής Ελλάδας.
Ευχαριστώ.</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Κύριε Υπουργέ, έχετε τον λόγο.</ChairmanSpeech>
<Speech><Parlmember>ΜΙΧΑΗΛ ΧΡΥΣΟΧΟΪΔΗΣ</Parlmember> (Υπουργός Υποδομών, Μεταφορών και Δικτύων): Ευχαριστώ, κύριε Πρόεδρε.
Πράγματι, το νοσοκομείο «Ο Άγιος Ανδρέας» έχει πληγεί από τον σεισμό του Ιουνίου του 2008 κι έχει υποστεί πολύ μεγάλες ζημιές. Υπήρξε μία μελέτη και στη συνέχεια ένας διαγωνισμός, ο οποίος έγινε τον Νοέμβριο του 2011, με προϋπολογισμό 21 εκατομμύρια ευρώ, και τελικώς έγινε μία σύμβαση για 15 εκατομμύρια ευρώ, με λήξη και υλοποίηση της σύμβασης μέχρι τον Οκτώβριο του 2015. Τα πράγματα είναι όπως τα είπε ο κύριος συνάδελφος, ότι υπάρχει, δηλαδή, υποχρηματοδότηση του έργου. 
Πριν από λίγο καιρό, αφού κάνατε κι εσείς πολύ καλά και σωστά τις ενέργειές σας, το Υπουργείο Υποδομών ζήτησε χρηματοδότηση για τα 6 εκατομμύρια ευρώ. Κάναμε μία συμβιβαστική πρόταση τελικώς για όλο το πρόγραμμα, επειδή υπάρχει «overbooking» στο Υπουργείο Υποδομών και τελικώς ελπίζουμε -έστω και κάτι λιγότερο- να πάρουμε τα χρήματα, έτσι ώστε πολύ γρήγορα να ξεκινήσουν ξανά οι εργασίες του έργου και να υπάρξουν πληρωμές, για να υλοποιηθεί το έργο μέχρι τη συμβατική προθεσμία που αναφέραμε κι εσείς κι εγώ προηγουμένως και αναφέρεται και στη σύμβαση, δηλαδή τον Οκτώβριο του 2015.
Ελπίζω, λοιπόν, ότι σε λίγες ημέρες θα έχουμε τη δυνατότητα να πάρουμε μία απόφαση από το Υπουργείο Ανάπτυξης και Ανταγωνιστικότητας που θα μας καθορίζει ένα ποσό, έτσι ώστε να κάνουμε τα επόμενα βήματα. Αυτό έχω να πω. 
Έχω μιλήσει κι εγώ με τον προηγούμενο αρμόδιο Υπουργό κ. Δένδια και θα μιλήσω και με τον νέο τώρα Υπουργό, έτσι ώστε σύντομα να αρχίσουμε ξανά το έργο, γιατί είναι αναγκαίο όχι μόνο, όπως είπε σωστά ο κύριος συνάδελφος, για την πόλη της Πάτρας και την Αχαΐα, αλλά συνολικότερα για την Περιφέρεια Δυτικής Ελλάδας.
Ευχαριστώ.</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Κύριε συνάδελφε, έχετε τον λόγο.</ChairmanSpeech>
<Speech><Parlmember>ΝΙΚΟΛΑΟΣ ΤΣΟΥΚΑΛΗΣ</Parlmember>: Κύριε Πρόεδρε, δεν θα εξαντλήσω τον χρόνο.
 Είναι προφανές, κύριε Υπουργέ, ότι είναι πάρα πολύ δύσκολη η κατανομή των κονδυλίων, όμως εδώ θα πρέπει, πραγματικά, να κάνετε μία παρέμβαση που θα καταδείξει και την αξιολόγηση του Υπουργείου σε σχέση με την κατανομή των κονδυλίων. Να θυμίσω – και το γνωρίζετε πολύ καλά- ότι οι ανταγωνιστικές δράσεις στο συγκεκριμένο πρόγραμμα είναι οι αυτοκινητόδρομοι. 
Έναντι λοιπόν των αυτοκινητοδρόμων, η ολοκλήρωση –να το επαναλάβω- της δεύτερης μεγαλύτερης τριτοβάθμιας νοσηλευτικής μονάδας ολόκληρου του δυτικού άξονα, που είναι το Περιφερειακό Γενικό Νοσοκομείο «Ο Άγιος Ανδρέας», είναι ζωτικής σημασίας, σε μία περίοδο που πραγματικά, πέραν της γενικότερης απαξίωσης του τομέα της υγείας, βιώνει η Πάτρα ως το νοσηλευτικό-υγειονομικό, αν θέλετε, κέντρο όλου του δυτικού άξονα μία απίστευτη πίεση και συμφόρηση υγειονομικής περίθαλψης. Και αν δεν ολοκληρωθεί εγκαίρως το συγκεκριμένο έργο, δεν ξέρω κατά πόσον θα καταφέρει να διατηρηθεί.
Το γνωρίζετε. Αν δεν σας έχουν δώσει τα στοιχεία, μπορείτε να ενημερωθείτε για το ποια είναι η κατάσταση με το Πανεπιστημιακό Νοσοκομείο της Πάτρας. Εξάλλου, είναι κάτι το οποίο οφείλει η πολιτεία έναντι της Αχαΐας και της Ηλείας γενικότερα, από τον σεισμό του 2008. Τη στιγμή που η χώρα βιώνει αυτή την περίοδο ίδια φαινόμενα συνειρμικά, το να ολοκληρώνονται εγκαίρως τέτοια έργα, ξέρετε ότι, αν μη τι άλλο, στέλνουν και ένα μήνυμα προς την ελληνική κοινωνία.
Κύριε Υπουργέ, αν δεν εξασφαλιστούν 4 εκατομμύρια -πράγμα που είναι το ελάχιστο και ως ειδικός το καταλαβαίνετε- είναι αδύνατον να απορροφηθούν μέχρι το τέλος του Οκτωβρίου του 2015 τα υπόλοιπα 13,3 εκατομμύρια, τα οποία θα απομείνουν ακόμα και μετά τη βελτιωτική παρέμβαση του κ. Κωνσταντινόπουλου να προσφέρει άλλο ένα εκατομμύριο. Πρέπει πάση θυσία να εξασφαλιστούν τα 4 εκατομμύρια.
Ευχαριστώ πολύ.</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Ευχαριστούμε.
Κύριε Υπουργέ, έχετε τον λόγο.</ChairmanSpeech>
<Speech><Parlmember>ΜΙΧΑΗΛ ΧΡΥΣΟΧΟΪΔΗΣ</Parlmember> (Υπουργός Υποδομών, Μεταφορών και Δικτύων): Εγώ θα είμαι ικανοποιημένος να παίρναμε τώρα άμεσα τα 3 εκατομμύρια και πιστεύω ότι θα τα πάρουμε. Αυτό μπορώ να σας πω με σχετική ασφάλεια.</Speech>
<Speech><Parlmember>ΝΙΚΟΛΑΟΣ ΤΣΟΥΚΑΛΗΣ</Parlmember>: Τρία είπατε;</Speech>
<Speech><Parlmember>ΜΙΧΑΗΛ ΧΡΥΣΟΧΟΪΔΗΣ</Parlmember> (Υπουργός Υποδομών, Μεταφορών και Δικτύων): Μάλιστα.</Speech>
<Speech><Parlmember>ΝΙΚΟΛΑΟΣ ΤΣΟΥΚΑΛΗΣ</Parlmember>: Εκτός των επτακοσίων;</Speech>
<Speech><Parlmember>ΜΙΧΑΗΛ ΧΡΥΣΟΧΟΪΔΗΣ</Parlmember> (Υπουργός Υποδομών, Μεταφορών και Δικτύων): Ναι. Αύξηση του ορίου εκτός των 700 σε άλλα 3 εκατομμύρια και μπορώ να το πω με σχετική ασφάλεια έως ότου επιβεβαιωθώ ή διαψευσθώ, αλλά πιστεύω ότι θα επιβεβαιωθώ, έτσι ώστε να τρέξουμε γρήγορα πληρωμές για τους αυτοκινητόδρομους.
Θέλω να σας πω ότι εκεί τα έργα αφορούν πληρωμές και η χώρα έχει ανάγκη από πληρωμές, κύριε Πρόεδρε, κύριε συνάδελφε, γιατί μέσα από τις πληρωμές δημιουργούνται και θέσεις εργασίας, πληρώνονται οι άνθρωποι, κινείται η αγορά και κινείται συνολικότερα η οικονομία.
Ελπίζω, κύριε Τσούκαλη, ότι η ερώτησή σας θα είναι η αφορμή για να ανακοινώσουμε σε λίγες μέρες αυτό το ποσό που σας είπα προηγουμένως.
Ευχαριστώ πολύ.</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Κυρίες και κύριοι συνάδελφοι, έχω την τιμή να ανακοινώσω στο Σώμα ότι με την υπ’ αριθμόν 10846/7254 από 10 Νοεμβρίου 2014 απόφαση του Προέδρου της Βουλής, συγκροτήθηκε η προβλεπόμενη από το άρθρο 32 παράγραφος 8 του Κανονισμού της Βουλής «Υποεπιτροπή για τη μελέτη και αντιμετώπιση του προβλήματος των ναρκωτικών» της Διαρκούς Επιτροπής Κοινωνικών Υποθέσεων.
Η σχετική απόφαση θα καταχωρισθεί στα Πρακτικά της σημερινής συνεδρίασης.
(Η προαναφερθείσα απόφαση καταχωρίζεται στα Πρακτικά και έχει ως εξής:
(Να καταχωρισθούν οι σελ. 25-26)</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Η Διαρκής Επιτροπή Μορφωτικών Υποθέσεων και η Ειδική Μόνιμη Επιτροπή Έρευνας και Τεχνολογίας καταθέτουν την έκθεσή τους στο σχέδιο νόμου του Υπουργείου Παιδείας και Θρησκευμάτων: «Έρευνα, τεχνολογική ανάπτυξη και καινοτομία και άλλες διατάξεις».
Τέλος, κυρίες και κύριοι συνάδελφοι, έχω την τιμή να ανακοινώσω στο Σώμα ότι με την υπ’ αριθμόν 10845/7253 από 10 Νοεμβρίου 2014 απόφαση του Προέδρου της Βουλής, συγκροτήθηκαν οι προβλεπόμενες από τα άρθρα 31Α, 31Β και 31Γ του Κανονισμού της Βουλής, Ειδικές Διαρκείς Επιτροπές.
Η σχετική απόφαση θα καταχωρισθεί στα Πρακτικά της σημερινής συνεδρίασης.
(Η προαναφερθείσα απόφαση καταχωρίζεται στα Πρακτικά και έχει ως εξής:
(Να καταχωρισθούν οι σελ 28-31)</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Συνεχίζουμε με τη συζήτηση της τρίτης με αριθμό 227/4-11-2014 επίκαιρης ερώτησης δεύτερου κύκλου του Βουλευτή Αχαΐας του Κομμουνιστικού Κόμματος Ελλάδος κ. Νικολάου Καραθανασόπουλου προς τους Υπουργούς Παιδείας και Θρησκευμάτων και Υποδομών, Μεταφορών και Δικτύων, σχετικά με την αντιμετώπιση του ζητήματος της στέγασης των μαθητών στον Δήμο της Πάτρας.
Τον λόγο έχει ο κύριος συνάδελφος.</ChairmanSpeech>
<Speech><Parlmember>ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ</Parlmember>: Ευχαριστώ πολύ, κύριε Πρόεδρε.
Βεβαίως, είναι φανερό ότι η σημερινή μας παρέμβαση δεν σκοπεύει να εξαντλήσει συνολικά το ζήτημα των τεράστιων αναγκών των κτηριακών υποδομών στην Πάτρα αλλά και συνολικότερα στον Νομό Αχαΐας, αλλά ούτε βεβαίως και τις ανάγκες που προκύπτουν για την αντισεισμική θωράκιση των κτηρίων.
Χθες έγινε ένας μεγάλος σεισμός στο Αίγιο. Υπάρχουν κτήρια, σχολεία τα οποία έχουν γίνει με παλαιότερο αντισεισμικό κανονισμό, πολύ παλιά και καταλαβαίνετε την ανάγκη άμεσης προώθησης των ζητημάτων αντισεισμικής θωράκισης. Όμως, περιορίζεστε σε ένα επιμέρους ζήτημα, την έλλειψη δηλαδή αιθουσών σε μια σειρά σχολικά συγκροτήματα, ενώ έχει ήδη ξεκινήσει το σχολικό έτος. Είναι μία έλλειψη η οποία προήλθε από τη συγχώνευση σχολείων και την κατάργηση μιας σειράς σχολικών μονάδων.
Από αυτή την άποψη, βεβαίως είναι φανερό ότι ενώ συγχωνεύονται τα σχολεία, δημιουργούνται νέες ανάγκες στις ήδη υπάρχουσες δομές.
Αυτό είχε και έναν ανορθολογισμό, κύριε Υπουργέ. Το Υπουργείο Παιδείας συγχωνεύει τα σχολεία και το δικό σας Υπουργείο, που έχει την ευθύνη των «Κτηριακών Υποδομών Α.Ε.», πρέπει να καλύψει τις ανάγκες.
Απ’ αυτήν την άποψη, βεβαίως, άμεσο ζήτημα και επιτακτική ανάγκη είναι να υπάρξει μία προσθήκη στις υπάρχουσες αίθουσες. Αυτό μπορεί να αντιμετωπιστεί μόνο με προκάτ σχολικές αίθουσες που να μπορέσουν να καλύψουν τις άμεσες και επιτακτικές ανάγκες. Αλλιώς υπάρχει κίνδυνος πολλά παιδιά να μην μπορέσουν να παρακολουθήσουν έτσι όπως πρέπει τα μαθήματα.
Κατά τη γνώμη μας, κύριε Υπουργέ, αυτό είναι ένα πάρα πολύ σημαντικό και σοβαρό ζήτημα. Το Υπουργείο Υποδομών, Μεταφορών και Δικτύων πρέπει άμεσα με τις κτηριακές υποδομές να δώσει λύση στο συγκεκριμένο θέμα.</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Ορίστε, κύριε Υπουργέ, έχετε τον λόγο.</ChairmanSpeech>
<Speech><Parlmember>ΜΙΧΑΗΛ ΧΡΥΣΟΧΟΪΔΗΣ</Parlmember> (Υπουργός Υποδομών, Μεταφορών και Δικτύων): Ευχαριστώ, κύριε Πρόεδρε.
Κατ’ αρχάς η Αχαΐα είναι μία σεισμόπληκτη περιοχή και πριν από λίγες ημέρες είχαμε μία αρκετά έντονη σεισμική δραστηριότητα, με αποτέλεσμα να έχουμε μεν μικροζημιές, αλλά εκτεταμένες. Προχωρούμε στην καταγραφή τους, ούτως ώστε οι άνθρωποι να αποκαταστήσουν αυτές τις μικρές ζημιές.
Θα ήθελα, όμως, να πω ότι για το θέμα των σχολείων έχουν δοθεί πολύ αυστηρές οδηγίες στις καθ’ ύλην αρμόδιες περιφέρειες και στους δήμους, προκειμένου τα ζητήματα που έχουν σχέση με την αντισεισμική θωράκιση των σχολείων, όπως και των δημόσιων κτηρίων, να αποτελέσουν πρώτη προτεραιότητα.
Χαίρομαι που επισημαίνετε αυτήν την αντίφαση που υπάρχει στην προσπάθεια για τη συγχώνευση των σχολικών μονάδων. Ενώ προκύπτουν καινούργιες ανάγκες για στέγαση αυτών των σχολικών μονάδων, την ίδια ώρα υποθέτω ότι εγκαταλείπονται κάποιες σχολικές μονάδες –ιδιαίτερα στην ύπαιθρο- με αποτέλεσμα να αργούν πολλές φορές και καινούργιες υποδομές, οι οποίες, δυστυχώς, πολλές φορές αχρηστεύονται και εγκαταλείπονται.
Θέλω να σας πω, λοιπόν, κύριε συνάδελφε, ότι καλό θα ήταν κατ’ αρχάς ο δήμος να μας υποβάλει μία έκθεση αναγκών, γιατί δεν έχουμε κάτι μέχρι στιγμής.</Speech>
<Speech><Parlmember>ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ</Parlmember>: Την έχει υποβάλει.</Speech>
<Speech><Parlmember>ΜΙΧΑΗΛ ΧΡΥΣΟΧΟΪΔΗΣ</Parlmember> (Υπουργός Υποδομών, Μεταφορών και Δικτύων): Είδα τον δήμαρχο πριν από λίγες ημέρες, αλλά κουβεντιάσαμε μία σειρά από άλλα ζητήματα. Είμαστε εδώ να αντιμετωπίσουμε το πρόβλημα.
Κατά δεύτερον, σε είκοσι ημέρες περίπου θα υπάρξει η υλοποίηση μίας παραγγελίας περίπου εκατό προκάτ αιθουσών. Έτσι, θα μπορούσαμε να ικανοποιήσουμε τις ανάγκες. Όμως, θα παρακαλέσω πάρα πολύ ο δήμος –ή και η αρμόδια Διεύθυνση Πρωτοβάθμιας και Δευτεροβάθμιας Εκπαίδευσης- να στείλει άμεσα κατάλογο με τις ανάγκες, ούτως ώστε να καλύψουμε κατά προτεραιότητα απ’ αυτές τις παραγγελίες την Πάτρα.</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Κύριε συνάδελφε, ορίστε, έχετε τον λόγο για τη δευτερολογία σας.</ChairmanSpeech>
<Speech><Parlmember>ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ</Parlmember>: Βεβαίως, ο δήμος είχε στείλει έκθεση, αλλά την έστειλε στο Υπουργείο Παιδείας. 
Σήμερα, απ’ ό,τι έμαθα, η αρμόδια αντιδημαρχία έστειλε έκθεση στο δικό σας Υπουργείο για τις συγκεκριμένες ανάγκες, προκειμένου να καλυφθούν οι άμεσες απαιτήσεις. 
Υπάρχουν και άλλα ζητήματα τα οποία πρέπει να συζητηθούν πολύ σοβαρά, κύριε Υπουργέ, εκτός από το ζήτημα των προκάτ, από το οποίο προκύπτουν πολύ σημαντικά προβλήματα. Για παράδειγμα, σήμερα, όπως διάβαζα, είδα ότι υπάρχει δημοτικό σχολείο που στεγάζεται σε κτήριο εκατόν πενήντα πέντε χρόνων, δηλαδή του 1870, χωρίς αυλή, χωρίς τίποτα. 
Επίσης, υπάρχει τεχνικό επαγγελματικό λύκειο, τα μέρη του οποίου στεγάζονται το ένα στην ανατολή και το άλλο στη δύση. Το σχολείο είναι χωρισμένο στα δύο άκρα της Πάτρας. Υπάρχουν σχολεία που είναι σε κοντέινερ λόγω ακριβώς των σεισμών του 2008. Γκρεμίστηκαν και οι μαθητές εξακολουθούν να στεγάζονται στα κοντέινερ, χωρίς να έχουν ξεκινήσει οι εργασίες κατασκευής νέων σχολικών μονάδων. Αυτά είναι παραλογισμοί. 
Πολύ δε περισσότερο, η κατάργηση του Οργανισμού Σχολικών Κτηρίων πήγε πίσω, κύριε Υπουργέ, το πρόβλημα της σχολικής στέγης. Μάλιστα, τα ανησυχητικά μηνύματα έρχονται από το νέο ευρωπαϊκό πρόγραμμα, στο οποίο η Περιφέρεια Δυτικής Ελλάδας δεν έχει εντάξει καμμία κατασκευή σχολικού συγκροτήματος. Καταλαβαίνετε πάρα πολύ καλά ότι θα επιβαρυνθεί ακόμα περισσότερο η κατάσταση το επόμενο χρονικό διάστημα.</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Κύριε Υπουργέ, ορίστε, έχετε τον λόγο.</ChairmanSpeech>
<Speech><Parlmember>ΜΙΧΑΗΛ ΧΡΥΣΟΧΟΪΔΗΣ</Parlmember> (Υπουργός Υποδομών, Μεταφορών και Δικτύων): Κύριε Πρόεδρε και κύριε συνάδελφε, θα επαναλάβω την έκκλησή μου για να γίνουν γνωστές από την πλευρά του δήμου οι άμεσες κτηριακές ανάγκες, που θα μπορούσαμε να αντιμετωπίσουμε με κάποιες προκάτ αίθουσες, όπως και οι προτάσεις του για το συνολικότερο στεγαστικό ζήτημα της Πάτρας άμεσα. 
Επαναλαμβάνω ότι με τον δήμαρχο είχαμε μια εξαιρετική συνεργασία πριν από δύο εβδομάδες περίπου, προκειμένου να καταγράψουμε τις άμεσες προτεραιότητες, γιατί ελπίζω και πιστεύω ότι σύντομα θα υπάρχει ένα πρόγραμμα εκτεταμένο από την Ευρωπαϊκή Τράπεζα Επενδύσεων, μέσω των Κτηριακών Υποδομών, δηλαδή του τέως ΟΣΚ, προκειμένου να κάνουμε τέτοιου είδους, μεγαλύτερες πια, παρεμβάσεις, πέρα από τις προκάτ αίθουσες που θα λύσουν πολύ γρήγορα το όλο πρόβλημα. 
Συνεπώς θα αναμένω και θα σας ενημερώσω πάλι.
Ευχαριστώ πολύ.</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Κι εμείς ευχαριστούμε, κύριε Υπουργέ.
Έχω την τιμή να ανακοινώσω στο Σώμα ότι ο Υπουργός Υποδομών, Μεταφορών και Δικτύων, ο Αντιπρόεδρος της Κυβέρνησης και Υπουργός Εξωτερικών και ο Υπουργός Οικονομικών κατέθεσαν σχέδιο νόμου: «Κύρωση της Συμφωνίας μεταξύ της Κυβέρνησης της Ελληνικής Δημοκρατίας και της Κυβέρνησης της Δημοκρατίας της Λευκορωσίας για τις διεθνείς οδικές επιβατικές και εμπορευματικές μεταφορές».
Παραπέμπεται στην αρμόδια Διαρκή Επιτροπή.
Η δεύτερη με αριθμό 222/4-11-2014 επίκαιρη ερώτηση πρώτου κύκλου της Βουλευτού Β΄ Αθηνών του Συνασπισμού Ριζοσπαστικής Αριστεράς κ. Άννας Χατζησοφιά προς τον Υπουργό Πολιτισμού και Αθλητισμού, σχετικά με την αντιμετώπιση των οικονομικών προβλημάτων του Κρατικού Θεάτρου Βορείου Ελλάδος, δεν συζητείται λόγω κωλύματος του κυρίου Υπουργού και διαγράφεται.
Η τρίτη με αριθμό 228/4-11-2014 επίκαιρη ερώτηση πρώτου κύκλου του Βουλευτή Αχαΐας των Ανεξαρτήτων Ελλήνων κ. Νικολάου Νικολόπουλου προς τον Υπουργό Οικονομικών, σχετικά με τις υπογεγραμμένες δανειακές συμβάσεις με τους δανειστές και το ΔΝΤ, δεν συζητείται λόγω κωλύματος του κυρίου Υπουργού και διαγράφεται.
Η τρίτη με αριθμό 226/4-11-2014 επίκαιρη ερώτηση πρώτου κύκλου του Βουλευτή Νομού Αττικής του Κομμουνιστικού Κόμματος Ελλάδας κ. Ιωάννη Γκιόκα προς τον Υπουργό Εργασίας, Κοινωνικής Ασφάλισης και Πρόνοιας, σχετικά με τη λήψη μέτρων για οικονομική ενίσχυση στους εργαζόμενους της ναυπηγοεπισκευαστικής ζώνης, δεν συζητείται λόγω κωλύματος του κυρίου Υπουργού και διαγράφεται.
Η πρώτη με αριθμό 223/4-11-2014 επίκαιρη ερώτηση δεύτερου κύκλου της Βουλευτού Β΄ Αθηνών του Συνασπισμού Ριζοσπαστικής Αριστεράς κ. Ελένης Αυλωνίτου προς τον Υπουργό Παιδείας και Θρησκευμάτων, σχετικά με την αδυναμία αποφοίτησης των φοιτητών της Ενόργανης Γυμναστικής από το ΤΕΦΑΑ του Εθνικού και Καποδιστριακού Πανεπιστημίου Αθηνών, δεν συζητείται λόγω κωλύματος του κυρίου Υπουργού και διαγράφεται.
Επίσης, η δεύτερη με αριθμό 217/4-11-2014 επίκαιρη ερώτηση δεύτερου κύκλου της Βουλευτού Αιτωλοακαρνανίας της Δημοκρατικής Αριστεράς κ. Νίκης Φούντα προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με την ανάγκη χωροταξικού σχεδιασμού και θωράκισης της χώρας από τις πλημμύρες, δεν συζητείται λόγω κωλύματος του κυρίου Υπουργού και διαγράφεται.
Ολοκληρώθηκε η συζήτηση των επικαίρων ερωτήσεων.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, σαράντα τρεις μαθήτριες και μαθητές και τρεις εκπαιδευτικοί συνοδοί τους από το 3ο Γενικό Λύκειο Κοζάνης. 
Η Βουλή τούς καλωσορίζει. 
(Χειροκροτήματα απ’ όλες τις πτέρυγες της Βουλής)
Κύριοι συνάδελφοι, δέχεστε στο σημείο αυτό να λύσουμε τη συνεδρίαση;</ChairmanSpeech>
<Speech><Parlmember>ΟΛΟΙ ΟΙ ΒΟΥΛΕΥΤΕΣ</Parlmember>: Μάλιστα, μάλιστα.
Με τη συναίνεση του Σώματος και ώρα 18.47΄ λύεται η συνεδρίαση για αύριο Τρίτη 11 Νοεμβρίου και ώρα 18.00΄, με αντικείμενο εργασιών του Σώματος: α) κοινοβουλευτικό έλεγχο, συζήτηση αναφορών και ερωτήσεων και β) νομοθετική εργασία, σύμφωνα με την ημερήσια διάταξη που έχει διανεμηθεί. 
  Ο</Speech> ΠΡΟΕΔΡΟΣ                                                        ΟΙ ΓΡΑΜΜΑΤΕΙΣ  
Τελευταία Αποθήκευση:	07/07/2014	Από:	 
Εκτυπώθηκε:	10/11/2014 7:04:00 μμ</body>
</html>