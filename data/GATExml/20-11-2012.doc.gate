<html><head><meta name="cp:revision" content="2"><meta name="date" content="2012-11-23T09:56:00Z"><meta name="Company" content="OTS"><meta name="Keywords" content=""><meta name="meta:word-count" content="8001"><meta name="subject" content=""><meta name="dc:creator" content="Production"><meta name="extended-properties:Company" content="OTS"><meta name="meta:print-date" content="2012-11-23T08:44:00Z"><meta name="Word-Count" content="8001"><meta name="dcterms:created" content="2012-11-23T09:56:00Z"><meta name="dcterms:modified" content="2012-11-23T09:56:00Z"><meta name="Last-Modified" content="2012-11-23T09:56:00Z"><meta name="Last-Save-Date" content="2012-11-23T09:56:00Z"><meta name="meta:character-count" content="43211"><meta name="Template" content="Normal.dot"><meta name="meta:save-date" content="2012-11-23T09:56:00Z"><meta name="dc:title" content="ΠΡΑΚΤΙΚΑ ΒΟΥΛΗΣ"><meta name="Application-Name" content="Microsoft Office Word"><meta name="modified" content="2012-11-23T09:56:00Z"><meta name="cp:subject" content=""><meta name="Content-Type" content="application/msword"><meta name="creator" content="Production"><meta name="meta:author" content="Production"><meta name="dc:subject" content=""><meta name="extended-properties:Application" content="Microsoft Office Word"><meta name="meta:creation-date" content="2012-11-23T09:56:00Z"><meta name="Last-Printed" content="2012-11-23T08:44:00Z"><meta name="meta:last-author" content="m.velioti"><meta name="Comments" content=""><meta name="Creation-Date" content="2012-11-23T09:56:00Z"><meta name="xmpTPg:NPages" content="1"><meta name="resourceName" content="20-11-2012.doc"><meta name="Last-Author" content="m.velioti"><meta name="w:comments" content=""><meta name="Character Count" content="43211"><meta name="Page-Count" content="1"><meta name="Revision-Number" content="2"><meta name="extended-properties:Template" content="Normal.dot"><meta name="meta:keyword" content=""><meta name="Author" content="Production"><meta name="comment" content=""><meta name="meta:page-count" content="1"></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta>ΠΡΑΚΤΙΚΑ ΒΟΥΛΗΣ</head>
<body>PAGE  
3
ΣΥΝΕΔΡΙΑΣΗ 20-11-2012
(Σημείωση: Ο παρακάτω πίνακας περιεχομένων δεν αποτελεί το τελικό κείμενο, διότι εκκρεμούν ορθογραφικές και συντακτικές διορθώσεις)
ΠΙΝΑΚΑΣ ΠΕΡΙΕΧΟΜΕΝΩΝ
 ΙΕ’ ΠΕΡΙΟΔΟΣ 
ΠΡΟΕΔΡΕΥΟΜΕΝΗΣ ΚΟΙΝΟΒΟΥΛΕΥΤΙΚΗΣ ΔΗΜΟΚΡΑΤΙΑΣ
ΣΥΝΟΔΟΣ Α΄
ΣΥΝΕΔΡΙΑΣΗ ΟΕ΄
Τρίτη  20 Νοεμβρίου 2012
ΘΕΜΑΤΑ
 
Α. ΕΙΔΙΚΑ ΘΕΜΑΤΑ 
1. Επικύρωση Πρακτικών, σελ. 
2. Άδεια απουσίας των Βουλευτών κ.κ. Γ. Παπανδρέου, Π. Καμμένου και Δ. Αυγερινοπούλου, σελ. 
3. Επί διαδικαστικού θέματος, σελ. 
 
Β. ΚΟΙΝΟΒΟΥΛΕΥΤΙΚΟΣ ΕΛΕΓΧΟΣ 
1. Απαντήσεις Υπουργών σε ερωτήσεις Βουλευτών, σελ. 
2. Συζήτηση αναφορών και ερωτήσεων:
    α) Προς τον Υπουργό Οικονομικών: 
         i) σχετικά με το θεσμό των λαϊκών αγορών, σελ. 
         ii) σχετικά με την επανεξέταση της συστέγασης και επαναλειτουργίας των ΔΟΥ στα τελωνεία περιοχών όπως η Νεάπολη και το Γύθειο Λακωνίας, σελ. 
     β) Προς τον Υπουργό Εργασίας, Κοινωνικής Ασφάλισης και Πρόνοιας, σχετικά με τη λήψη μέτρων για την ανάσχεση της ανεργίας και τη μείωση του κόστους διαβίωσης, σελ. 
     γ) Προς τον Υπουργό Υγείας, σχετικά με την επίλυση των λειτουργικών προβλημάτων και ελλείψεων του νοσοκομείου ΠΑΝΑΓΙΑ, πρώην Β΄ Νοσοκομείο ΙΚΑ Θεσσαλονίκης, σελ. 

ΠΡΟΕΔΡΕΥΩΝ
ΜΑΡΚΟΓΙΑΝΝΑΚΗΣ Χ. , σελ.
ΟΜΙΛΗΤΕΣ

Α. Επί διαδικαστικού θέματος:
ΜΑΡΙΑΣ Ε. , σελ.
ΜΑΡΚΟΓΙΑΝΝΑΚΗΣ Χ. , σελ.

Β. Επί των αναφορών και ερωτήσεων:
ΔΑΒΑΚΗΣ Α. , σελ.
ΚΕΓΚΕΡΟΓΛΟΥ Β. , σελ.
ΚΩΝΣΤΑΝΤΙΝΙΔΗΣ Θ. , σελ.
ΛΑΓΟΣ Ι. , σελ.
ΛΥΚΟΥΡΕΝΤΖΟΣ Α. , σελ.
ΜΑΥΡΑΓΑΝΗΣ Γ. , σελ.
ΠΑΝΑΓΙΩΤΟΠΟΥΛΟΣ Ν. , σελ.

ΠΡΑΚΤΙΚΑ ΒΟΥΛΗΣ
ΙΕ΄ ΠΕΡΙΟΔΟΣ
ΠΡΟΕΔΡΕΥΟΜΕΝΗΣ ΚΟΙΝΟΒΟΥΛΕΥΤΙΚΗΣ ΔΗΜΟΚΡΑΤΙΑΣ
ΣΥΝΟΔΟΣ Α΄
ΣΥΝΕΔΡΙΑΣΗ ΟΕ΄
Τρίτη 20 Νοεμβρίου 2012
Αθήνα, σήμερα στις 20 Νοεμβρίου 2012, ημέρα Τρίτη και ώρα 18.04΄ συνήλθε στην Αίθουσα των συνεδριάσεων του Βουλευτηρίου η Βουλή σε ολομέλεια για να συνεδριάσει υπό την προεδρία του Γ΄ Αντιπροέδρου αυτής κ. ΧΡΗΣΤΟΥ ΜΑΡΚΟΓΙΑΝΝΑΚΗ .
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Κυρίες και κύριοι συνάδελφοι, αρχίζει η συνεδρίαση.
Εισερχόμαστε στη συζήτηση των
ΑΝΑΦΟΡΩΝ ΚΑΙ ΕΡΩΤΗΣΕΩΝ
Η πρώτη με αριθμό 2568/4-10-2012 ερώτηση πρώτου κύκλου του Βουλευτή Δράμας της Νέας Δημοκρατίας κ. Δημητρίου Κυριαζίδη προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με τη συγχώνευση του Φορέα Διαχείρισης Οροσειράς Ροδόπης με το Φορέα Διαχείρισης Δέλτα Νέστου Βιστωνίδας Ισμαρίδας, δεν συζητείται κατόπιν συνεννόησης του Υπουργού και του Βουλευτή και διαγράφεται.
Η δεύτερη με αριθμό 2369/201/1-10-2012 ερώτηση πρώτου κύκλου και αίτηση κατάθεσης εγγράφων του Βουλευτή Μεσσηνίας του Συνασπισμού Ριζοσπαστικής Αριστεράς – Ενωτικού Κοινωνικού Μετώπου κ. Αθανασίου Πετράκου προς τον Υπουργό Οικονομικών, σχετικά με τη ματαίωση της ιδιωτικοποίησης των εταιρειών ΔΕΠΑ και ΔΕΣΦΑ, δεν συζητείται λόγω κωλύματος του κυρίου Υπουργού και διαγράφεται.
Εισερχόμαστε στη συζήτηση της πέμπτης υπ’ αριθμ. 3129/18-10-2012 ερώτησης του Βουλευτή Β΄ Πειραιά του Λαϊκού Συνδέσμου – Χρυσή Αυγή κ. Ιωάννη Λαγού προς τον Υπουργό Οικονομικών, σχετικά με το θεσμό των λαϊκών αγορών.
Στον κ. Λαγό θα απαντήσει ο Υφυπουργός Οικονομικών κ. Γεώργιος Μαυραγάνης.
Κύριε συνάδελφε, έχετε το λόγο για δύο λεπτά.</ChairmanSpeech>
<Speech><Parlmember>ΙΩΑΝΝΗΣ ΛΑΓΟΣ</Parlmember>: Κύριε Πρόεδρε, κύριε Υπουργέ, η ερώτησή μας αφορά το θέμα των λαϊκών αγορών. 
Συγκεκριμένα θέλουμε να σταθούμε σε ένα γεγονός το οποίο έχει γίνει από το 2010 και με το ν. 3842. Όπως θα ξέρετε, όλοι οι παραγωγοί, που παράλληλα ήταν και μικροπωλητές και πωλούσαν τα προϊόντα τους στις λαϊκές, ενώ μέχρι τότε έδιναν κάθε χρόνο εφάπαξ ένα ποσό και μπορούσαν να κάνουν αυτήν τη διαδικασία και να πωλούν τα προϊόντα τους, από το 2010 και με το ν. 3842 μπήκαν στη διαδικασία να έχουν ταμειακές μηχανές προκειμένου να ασκούν το επάγγελμά τους. Ουσιαστικά, δηλαδή, έχουν μπει σε μία διπλή φορολόγηση. Πρώτον, φορολογούνται με ένα 13% ΦΠΑ για όλες τις πωλήσεις. Δεύτερον, οι παραγωγοί, που είναι παράλληλα και πωλητές, φορολογούνται και ως έμποροι από τη στιγμή που πληρώνουν ΦΠΑ γι’ αυτά που χρησιμοποιούν, δηλαδή τους σπόρους τους, τα ψυκτικά τους κ.λπ., ο οποίος είναι γύρω στο 23%.
Οι άνθρωποι αυτοί, λοιπόν, έχουν διπλό πρόβλημα, διότι δίνουν διπλή εισφορά. 
Θα θέλαμε να δούμε πώς μπορούμε να αντιμετωπίσουμε το γεγονός αυτό, διότι ο συγκεκριμένος νόμος ουσιαστικά δεν έφερε τα αποτελέσματα που περίμενε το κράτος, δηλαδή δεν αυξήθηκαν τα έσοδα. Απεναντίας, λόγω και της κρίσης που υπάρχει στο επάγγελμα και γενικά στο χώρο, τα έσοδα έχουν μειωθεί αρκετά.
Θα θέλαμε, λοιπόν, να ρωτήσουμε τον κύριο Υπουργό εάν υπάρχει σκέψη να γίνει επαναφορά στο προηγούμενο φορολογικό πλαίσιο, στην εφάπαξ εισφορά, δηλαδή, για τους αγρότες - παραγωγούς κι επίσης, εάν θα καταργηθεί η φορολόγηση 13% επί του τζίρου, η οποία τελικά δεν έφερε κανένα ουσιαστικό αποτέλεσμα.</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Ο κύριος Υφυπουργός έχει το λόγο για τρία λεπτά.</ChairmanSpeech>
<Speech><Parlmember>ΓΕΩΡΓΙΟΣ ΜΑΥΡΑΓΑΝΗΣ</Parlmember> (Υφυπουργός Οικονομικών): Ευχαριστώ, κύριε Πρόεδρε.
Κύριε Βουλευτά, σε σχέση με τη φορολόγηση των αγροτών – μικροπωλητών θα ήθελα να πω τα εξής: Όντως για τη δραστηριότητά τους αυτή υπάγονται σε βιβλία και στην έκδοση των σχετικών αποδείξεων. Σε σχέση, όμως, με το ΦΠΑ που είπατε, για τη δραστηριότητα αυτή, συμψηφίζουν το φόρο που καταβάλλουν για την πραγματοποίηση της παραγωγής τους κι έτσι έχουν τη δυνατότητα να εκπίπτουν όλο το ποσό σε σχέση με την παραγωγή που πωλούν.
Αυτό το οποίο θα ήθελα να μου διευκρινίσετε, πραγματικά, είναι το 13% που λέτε στον τζίρο. Αυτό δεν ισχύει. Για το κομμάτι το οποίο είναι γεωργικό εισόδημα και δεν έχει σχέση με πώληση φορολογούνται τεκμαρτά όπως όλοι οι αγρότες και για το κομμάτι το οποίο έχουν την εμπορική δραστηριότητα στις λαϊκές αγορές φορολογούνται κανονικά σαν έμποροι. Πραγματικά, θα ήθελα να μου το εξηγήσετε, γιατί οι υπηρεσίες εμένα μου λένε ότι 13% στον τζίρο δεν υπάρχει. Είτε υπάρχει φορολόγηση τεκμαρτά σαν αγρότες είτε σαν έμποροι - λιανοπωλητές: δηλαδή έσοδα - έξοδα, καθαρό αποτέλεσμα.
Ευχαριστώ πολύ.</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>):  Κύριε συνάδελφε, έχετε το λόγο για τρία λεπτά.</ChairmanSpeech> 
<Speech><Parlmember>ΙΩΑΝΝΗΣ ΛΑΓΟΣ</Parlmember>: Οι πληροφορίες που μας έχουν δώσει εμάς οι άνθρωποι που ήρθαν και μας βρήκαν για να μας πουν το πρόβλημά τους είναι ακριβώς οι συγκεκριμένες. Εμάς μας είπαν ότι φορολογούνται με 13% στις ταμειακές μηχανές, στις αποδείξεις που κόβουν. Εκεί δέχονται ένα 13%, το οποίο είναι διπλό σάς λέω. Έχουν αυτή κατ’αρχάς τη φορολογική εισφορά και είναι και αυτά που πληρώνουν για την παραγωγή την οποία κάνουν, που πληρώνουν κανονικά γύρω στο 23%. Οι άνθρωποι αυτοί θα ήθελαν να γλιτώσουν το ένα από τα δύο. 
Αυτό που προτείνει η Χρυσή Αυγή είναι να επανέλθουμε στο αρχικό στάδιο που υπήρχε. Δηλαδή να καταβάλλουν εφάπαξ μια εισφορά, η οποία -ίσως να συμφωνήσουμε και εμείς εδώ πέρα- μπορεί να ήταν και χαμηλή, μπορεί να μην άρμοζε σ’ αυτό που έπρεπε να πληρώνουν. Ας γίνει, όμως, ένας δίκαιος καταμερισμός εκεί πέρα, να πληρώνουν αυτά τα χρήματα εφάπαξ, να μπουν σε μια διαδικασία, γιατί υπάρχει και ένα πρόβλημα ακόμα που είναι ουσιαστικό και πρακτικό. 
Σε μια λαϊκή αγορά κατά τη διάρκεια που γίνεται η δοσοληψία, που αγοράζουν, που πουλάνε, το να έχουν μια ταμειακή μηχανή και να κόβουν αποδείξεις δεν είναι σωστό, δεν είναι το πρέπον, δηλαδή είναι και ασύμφορο γενικά. Πέρα απ’ αυτό έχουν κάνει παράπονα ότι δεν μπορούν να τα κάνουν αυτά τα πράγματα. Έχουν αναγκαστεί να πάρουν κάποιον δεύτερο άνθρωπο για να χειρίζεται την ταμειακή μηχανή. Στη λαϊκή αγορά το να υπάρχει ταμειακή μηχανή και να τη χειρίζεται ο άλλος εκείνη την ώρα είναι και λίγο αστείο, έτσι όπως βγαίνει. Ας μπορέσουμε να κάνουμε ειδικά γι’ αυτούς τους ανθρώπους μια διαδικασία, όπως ίσχυε και μέχρι πριν από το 2010, να μπουν στο πλαίσιο αυτό και να μπορέσουμε από εκεί και πέρα να κινηθούμε κανονικά.
Γιατί, όπως ξέρετε και εσείς, στις λαϊκές αγορές θα πάνε οι χαμηλοσυνταξιούχοι, οι χαμηλόμισθωτοι, άνθρωποι δηλαδή οι οποίοι θέλουν να πάρουν τα πράγματα λίγο πιο φθηνά. Αν μπούμε σ’ αυτήν τη διαδικασία και δεν μπορέσουμε να αντεπεξέλθουμε και σιγά – σιγά η λαϊκή αγορά αρχίζει να εκλείπει, τότε κάποια καρτέλ θα πάρουν την όλη διαδικασία, θα μπουν να πουλάνε με όποιες τιμές θέλουν και θα μπούμε και σ’ ένα τέτοιο παιχνίδι.
Εμείς κάνουμε αυτήν την πρόταση και θέλουμε να μας απαντήσετε αν σκέφτεσθε να ξαναγυρίσουμε στο προηγούμενο καθεστώς.</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Ευχαριστούμε, κύριε συνάδελφε.
Κύριε Υφυπουργέ, έχετε το λόγο για τρία λεπτά.</ChairmanSpeech>
<Speech><Parlmember>ΓΕΩΡΓΙΟΣ ΜΑΥΡΑΓΑΝΗΣ</Parlmember> (Υφυπουργός Οικονομικών): Από την εποχή που πέρασε αυτός ο νόμος γενικά αντιμετωπίζονται οι επιτηδευματίες, όπως χαρακτηρίζονται -γιατί γι’ αυτήν την εργασία είναι επιτηδευματίες- σαν υποκείμενα στους κανόνες που ισχύουν για όλους. Με αυτήν τη λογική έχουν βιβλία - στοιχεία και εκπίπτουν, όπως σας είπα, για το κομμάτι αυτό όλο το ΦΠΑ. Εκεί, δηλαδή, έχουν μάλιστα ένα όφελος, διότι ενώ στα υπόλοιπα σαν γεωργοί εκπίπτουν τεκμαρτά το ΦΠΑ, εκεί μπορούν να εκπέσουν για το κομμάτι αυτό της δραστηριότητας τους πλήρως το ΦΠΑ, οπότε έχουν και ένα όφελος.
Αυτό, όμως, που για εμένα είναι πολύ σημαντικό είναι να μην υπάρχουν πλέον αποκλίσεις στο φορολογικό σύστημα, για να μη δημιουργούνται κάποια ερωτηματικά. Ακούω τις προτάσεις σας και αυτό που θα ήθελα πραγματικά -και αν θέλατε να μου στείλετε και τα σχετικά- είναι να μάθω εάν υπάρχει θέμα διπλής φορολόγησης. Το 13% στον τζίρο εμείς δεν το βλέπουμε ότι υπάρχει. Πραγματικά, εάν υπάρχει θέμα διπλής φορολόγησης, εκεί να το δούμε και να είμαστε σε θέση να το διορθώσουμε.
Ευχαριστώ πολύ.</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Ευχαριστούμε, κύριε Υπουργέ.
Εισερχόμεθα στην πρώτη με αριθμό 2476/3-10-2012&#160;ερώτηση δευτέρου κύκλου του Βουλευτή Λακωνίας της Νέας Δημοκρατίας κ. Αθανασίου Δαβάκη &#160; προς τον Υπουργό Οικονομικών, σχετικά με την επανεξέταση της συστέγασης και επαναλειτουργίας των ΔΟΥ, στα τελωνεία περιοχών όπως η Νεάπολη και το Γύθειο Λακωνίας.
Στην ερώτηση θα απαντήσει ο Υφυπουργός κ. Γεώργιος Μαυραγάνης.
Ορίστε, κύριε Δαβάκη, έχετε το λόγο να αναπτύξετε την ερώτησή σας για δύο λεπτά.</ChairmanSpeech>
<Speech><Parlmember>ΑΘΑΝΑΣΙΟΣ ΔΑΒΑΚΗΣ</Parlmember>: Ευχαριστώ, κύριε Πρόεδρε.
Η θεματολογία της ερώτησης έχει την επικαιρότητα της ημέρας που κατετέθη, 3 Οκτωβρίου 2012. Έκτοτε έχει περάσει αρκετός καιρός και αντιλαμβάνομαι ότι, για να γίνει μια επικαιροποιημένη συζήτηση, πρέπει να διαμορφώσουμε ορισμένα ζητήματα, τα οποία ήδη έχουν επιλυθεί –και πολύ σωστά- εκ μέρους της Κυβερνήσεως. Είναι, όμως, και ορισμένα άλλα, για τα οποία θα ήθελα από τον παριστάμενο κύριο Υπουργό να δώσει ορισμένες διευκρινίσεις.
Πρόκειται για τις συγχωνεύσεις των διαφόρων ΔΟΥ ανά τη χώρα με την επίκληση εκ μέρους της Κυβερνήσεως και της πολιτικής ηγεσίας του Υπουργείου Οικονομικών της εξοικονόμησης δαπανών και πόρων, που πράγματι πρέπει να εξοικονομηθούν αυτήν τη δύσκολη περίοδο την οποία ζούμε.
Το θέμα αυτό είναι βέβαιο ότι έχει έρθει από πολλούς συναδέλφους, ιδιαίτερα της ελληνικής περιφέρειας, στην Αίθουσα αυτή ως ζήτημα και κατά τούτο νομίζω ότι ο κύριος Υπουργός είναι πολύ πρόχειρος να δώσει ορισμένες απαντήσεις. 
Η ιδιαιτερότητα της σημερινής ερώτησης, που συνεχίζει να είναι επίκαιρη, κύριε Πρόεδρε, είναι ότι αυτήν τη στιγμή αυτό το οποίο τείνει ή γίνεται προσπάθεια να επιτευχθεί εκ μέρους της Κυβερνήσεως, η εξοικονόμηση πόρων, δεν θα επιτευχθεί σε πολλές περιπτώσεις της ελληνικής επικράτειας. Και δεν θα επιτευχθεί, διότι και πολλές εργατοώρες θα δαπανηθούν από τους φορολογουμένους -οι οποίοι θέλουν να εξυπηρετηθούν- και καύσιμα θα καταναλωθούν σε αυτή την εποχή που όλοι σκέφτονται και τα καύσιμα και όλα εκείνα τα οποία συνθέτουν αυτή τη ζοφερή πραγματικότητα την οποία περνάει ο λαός.
Θα έλεγα, λοιπόν, ότι θα πρέπει να υπάρξει μια επανεκτίμηση ορισμένων ζητημάτων και ορισμένων καταργήσεων ΔΟΥ ανά τη χώρα, οι οποίες πράγματι αφορούν «παραμεθόριες» περιοχές.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή) 
Θα ήθελα ένα λεπτό, κύριε Πρόεδρε.
 Όταν μιλούμε, παραδείγματος χάριν, για το κλείσιμο της ΔΟΥ της Νεάπολης Βοιών που είναι μία εμβληματική για την υπόθεση των οικονομικών υπηρεσιών υπόθεση στον Καβομαλιά, που θέλει εβδομήντα πέντε χιλιόμετρα για να πάει και άλλα εβδομήντα πέντε χιλιόμετρα για να γυρίσει ο φορολογούμενος- θεωρώ ότι θα φτάσουμε μετά από λίγο καιρό να αναθεωρούμε την απόφασή μας, κύριε Υπουργέ, κάτι το οποίο δεν είναι σπάνιο στην ελληνική πολιτεία. 
Καλό θα είναι, λοιπόν, από εδώ και μπρος να το σκεφτούμε λίγο περισσότερο, για να δούμε τι πρόκειται να γίνει.
Σας ευχαριστώ.</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Ευχαριστούμε, κύριε συνάδελφε. 
Το λόγο έχει ο Υφυπουργός Οικονομικών κ. Μαυραγάνης για τρία λεπτά.</ChairmanSpeech>
<Speech><Parlmember>ΓΕΩΡΓΙΟΣ ΜΑΥΡΑΓΑΝΗΣ</Parlmember> (Υφυπουργός Οικονομικών): Κύριε Πρόεδρε, κύριε Βουλευτά, στην ερώτηση που έχετε απευθύνει στο Υπουργείο Οικονομικών, όπως γνωρίζετε, η απάντηση είναι ότι υπάρχει ένα πόρισμα μιας επιτροπής, η οποία συστάθηκε για αυτόν το σκοπό και η οποία κατέληξε στις 30 Σεπτεμβρίου σε συμπεράσματα τα οποία εφαρμόζονται με βάση κριτήρια περιοχών, εσόδων ανά ΔΟΥ, κριτήρια βέλτιστης λειτουργίας των δημοσίων οικονομικών υπηρεσιών στη συγκεκριμένη περιοχή, όπως επίσης και άλλα κριτήρια, σχετικά με τη δυνατότητα ύπαρξης κριτηρίων μισθωμένων ή μη κτιρίων, αναγκών της υπηρεσίας κ.λπ..
Αυτό που έχει πάρα πολύ μεγάλη σημασία είναι να ειπωθεί ότι το μοντέλο της ΔΟΥ που ξέραμε στο παρελθόν, όπου ήταν αναγκαία η προσέλευση του πολίτη για πάρα πολλές υποθέσεις του, έχει αρχίσει πλέον και ξεπερνιέται. Βλέπετε ότι ακόμα και τα τέλη κυκλοφορίας, τα οποία κατά καιρούς έδιναν τροφή και σε ρεπορτάζ με ουρές, τις τελευταίες μέρες έχουν περάσει σε μια ηλεκτρονική μορφή. Ακόμα και άλλες συναλλαγές, όπως, για παράδειγμα, οι πληρωμές, οι οποίες μέχρι το τέλος του χρόνου και αυτές δεν θα γίνονται πλέον στις ΔΟΥ.
Άρα το αντικείμενο των ΔΟΥ μικραίνει ως προς μια σειρά από συναλλαγές, που παλιά ήταν αναγκαίο για τον πολίτη να περνάει από το γραφείο της ΔΟΥ.
Συνεπώς αυτά τα οποία μένουν είναι ελάχιστα και με την προσπάθεια που κάνει το υπουργείο, σε συνδυασμό και με την αναβάθμιση του «TAXIS» σε «TAXIS» 2, θα περάσουμε σε μια πλήρη ηλεκτρονικοποίηση των συναλλαγών. Άρα η παρουσία του πολίτη στις ΔΟΥ δεν θα είναι πλέον αναγκαία. Και υπάρχει και ο νέος Κώδικας Ορολογικής Απεικόνισης Συναλλαγών, ο οποίος έχει καταργήσει πάρα πολλές υποχρεώσεις από τους επιτηδευματίες, οπότε και εκεί διευκολύνουμε και πάλι τους φορολογούμενους. 
Σε σχέση με περιπτώσεις όπου είναι αναγκαία σε αυτήν τη μεταβατική περίοδο μια παρουσία γραφείου εξυπηρέτησης των φορολογουμένων για κάποια θέματά τους, έχει γίνει και γι’ αυτό πρόβλεψη. Οπότε νομίζω ότι μέσα σε αυτό το πλαίσιο γίνεται προσπάθεια για να αντιμετωπιστεί όποιο πρόβλημα δημιουργείται σε κάποια τοπική κοινωνία. 
Ευχαριστώ πάρα πολύ.</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Ευχαριστούμε, κύριε Υπουργέ.
Ο συνάδελφος κ. Δαβάκης έχει το λόγο για τρία λεπτά.</ChairmanSpeech>
<Speech><Parlmember>ΑΘΑΝΑΣΙΟΣ ΔΑΒΑΚΗΣ</Parlmember>: Ευχαριστώ, κύριε Πρόεδρε.
Σίγουρα, κύριε Υπουργέ, ο πολιτικός πρέπει να κοιτάει με τόλμη το μέλλον και μάλιστα με τέτοια τόλμη, που πολλές εκ των επικαίρων ερωτήσεων που έρχονται πολλές φορές σε αυτήν την Αίθουσα μετά από λίγα χρόνια μπορεί να φαντάζουν ως μια μακρινή νοσταλγία, με βάση το σκεπτικό το οποίο και εσείς είπατε. Αλλά οι συνθήκες και οι εποχές τις οποίες βιώνει σήμερα η ελληνική επικράτεια -και ιδιαίτερα η ελληνική περιφέρεια- είναι πρωτόγνωρες και θα συστοιχιστώ με τη δική σας άποψη -που σωστά το λέτε-, ότι αυτό το μεταβατικό διάστημα  κανένας δεν ξέρει ποιο θα είναι. 
Ξέρετε στη Λακωνία -εξαιτίας ιστορικών λόγων- η ελληνική πολιτεία έδινε με το σταγονόμετρο ό,τι έδινε και γι’ αυτό υπήρξαν πολλοί Λάκωνες ευεργέτες, οι οποίοι προσέφεραν κτήρια ιδίοις αναλώμασι, προκειμένου να στεγαστούν δημόσιες υπηρεσίες. Οπότε η ουσία της φιλοσοφίας, αν θέλετε, για να κλείσουν αυτές οι ΔΟΥ, δεν υφίσταται στην περίπτωση του Νομού Λακωνίας, δεδομένου, για παράδειγμα, ότι η ΔΟΥ Αρεοπόλεως, η οποία ήδη έχει κλείσει, στεγαζόταν με μηδέν λειτουργικά έξοδα σε κτήριο το οποίο έχει δωριθεί από ευεργέτη.
 Από την άλλη μεριά, το πρώην Δημόσιο Ταμείο και η Εφορία του Δήμου Βοιών που εδώ και ένα χρόνο έχει κλείσει, αλλά λειτουργεί εβδομήντα πέντε χιλιόμετρα μακριά, στους Μολάους -ως ΔΟΥ Νεαπόλεως όμως, όχι ως συγχωνευθείσα- αφορά στην ταλαιπωρία πολύ κόσμου, ο οποίος θα κληθεί, όπως σας είπα προηγουμένως, να διανύσει σε μια μέρα εκατόν πενήντα χιλιόμετρα πήγαινε-έλα, προκειμένου να εξυπηρετηθεί και αν εξυπηρετηθεί. 
Έρχεται ο κ. Μαυραγάνης –και σωστά, θα έλεγα- και λέει ότι πλέον μπαίνουμε σε μια νέα εποχή ηλεκτρονικού χαρακτήρα, πατάμε ένα κουμπί, πηγαίνουμε εκεί, κάνουμε αυτό και τα τέλη κυκλοφορίας πλέον θα γίνονται με άλλο, πιο σύγχρονο τρόπο. Συμφωνώ, αλλά δεν μπορούν όλα αυτά να υποσκελιστούν σε μια φιλοσοφία τέτοια, που σήμερα, εάν θέλεις να κάνεις μια εργασία στη ΔΟΥ -την οποία είχες δυο στενά δίπλα από το σπίτι σου- να μην μπορείς και να πρέπει να διανύσεις εκατόν πενήντα χιλιόμετρα. Απαντήστε σε αυτό το ερώτημα. Εγώ δεν μπορώ να απαντήσω στον πολίτη της ελληνικής περιφέρειας και της ακριτικής περιφέρειας, όπως είναι η περιοχή του Καβομαλιά στη Νεάπολη, που ιδιαίτερα κατά την προηγούμενη κυβέρνηση -έχει πληγεί βάναυσα όσον αφορά την ερήμωσή της. 
Έχουμε σήμερα και την εφορία, χωρίς να σημαίνει ότι δεν μπορούμε να προσχωρήσουμε στην άποψη τη δική σας. Συμφωνώ. Αλλά αυτήν τη μεταβατική περίοδο εγώ περιμένω να μου πείτε ότι θα λειτουργήσει ένα κέντρο εξυπηρέτησης φορολογουμένων, μια παρουσία οικονομικής υπηρεσίας σε αυτούς τους ανθρώπους, που μπορεί να μπαίνουν πέντε στο αυτοκίνητο, διότι σκέφτονται τα έξοδα, για να πάνε και να έρθουν στους Μολάους.
 Είναι πολύ σοβαρό αυτό, κύριε Υπουργέ, και επειδή και εσείς αυτήν τη στιγμή μπαίνετε σε μια διαδικασία πολιτικής -θα έλεγα- διευθέτησης και συνέργειας πάνω σε ζητήματα που αφορούν καυτά θέματα του ελληνικού λαού, θα πρέπει να προσχωρήσετε σε αυτήν τη λαϊκή -αν θέλετε- αγανάκτηση και δυσκολία, η οποία υπάρχει σήμερα στον ελληνικό λαό.
Θα παρακαλούσα, λοιπόν, και θα πρότεινα να δείτε κυρίως το ζήτημα της Οικονομικής Υπηρεσίας Νεαπόλεως, η οποία πρέπει να επανεμφανιστεί στην περιοχή μετά από ενάμιση χρόνο, δεδομένου ότι και οι δύο δήμαρχοι -και του Δήμου Ανατολικής Μάνης και του Δήμου Μονεμβασιάς- προσφέρουν χώρους στα ΚΕΠ τους, προκειμένου -σε αυτό το μεταβατικό έστω διάστημα, που επαναλαμβάνω ότι δεν ξέρουμε πόσο θα είναι- να στεγαστούν οι οικονομικές υπηρεσίες. 
Σας ευχαριστώ.</Speech> 
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Ευχαριστούμε, κύριε συνάδελφε.
Κύριε Υπουργέ,  έχετε το λόγο και πάλι για τρία λεπτά.</ChairmanSpeech>
<Speech><Parlmember>ΓΕΩΡΓΙΟΣ ΜΑΥΡΑΓΑΝΗΣ</Parlmember> (Υφυπουργός Οικονομικών): Ήθελα, κύριε Πρόεδρε, να δευτερολογήσω λέγοντας ότι, όταν έχει κλείσει μία ΔΟΥ, δεν μπορεί εύκολα να επανασυσταθεί, γιατί υπάρχουν σοβαρά προβλήματα. Μπορεί, όμως, μέσα από τα κέντρα εξυπηρέτησης -που έχουμε πει ότι θα αφήσουμε στις ΔΟΥ, οι οποίες καταργούνται ή συγχωνεύονται- να εξυπηρετηθεί, όπως είπα, σε μεγάλο βαθμό ο πολίτης μεταβατικά και πολύ γρήγορα -γιατί το μεταβατικό στάδιο δεν μπορεί να είναι μακρύ- να μπορέσει ο πολίτης να εξυπηρετείται πλέον ηλεκτρονικά.
Θα σας πω ότι υπάρχει πρόβλημα όχι μόνο οικονομικό, δηλαδή να δει κάποιος εάν μία ΔΟΥ με βάση τον προϋπολογισμό της είναι ικανή να διατηρηθεί, αλλά υπάρχει και πρόβλημα προσωπικού πλέον. Δηλαδή θα πρέπει να συγκεντρώσουμε το προσωπικό, να διώξουμε από τις ΔΟΥ, όπως σας είπα, με τις  ηλεκτρονικές συναλλαγές -το κάνουμε- τα έργα αυτά, τα οποία δεν έχουν σχέση τόσο πολύ με το αντικείμενο το ελεγκτικό και να οδηγήσουμε πλέον τις ΔΟΥ σε μια άλλη μορφή αντιμετώπισης των φορολογικών προβλημάτων, δηλαδή να τις οδηγήσουμε περισσότερο στον έλεγχο και όχι στη διαδικασία.
Ακούω με προσοχή εκείνα τα οποία μου είπατε. Είμαι στη διάθεσή σας για ο,τιδήποτε χρειάζεται για να μπορέσουμε να ξεπεράσουμε προβλήματα, τα οποία προκαλούνται σ’ αυτό το μεταβατικό στάδιο. Όμως, θα πρέπει να αντιληφθούμε όλοι ότι πρέπει να μεταβούμε σε ένα νέο μοντέλο για να μπορέσουμε αυτήν τη φορά να οδηγήσουμε τη χώρα στα πρότυπα των φορολογικών συστημάτων και φορολογικών διοικήσεων των προηγμένων χωρών.
Σας ευχαριστώ πολύ.</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Ευχαριστούμε, κύριε Υπουργέ.
Ακολουθεί η τρίτη με αριθμό 1390/6-9-2012 ερώτηση πρώτου κύκλου του Βουλευτή Ηρακλείου του&#160;Πανελλήνιου Σοσιαλιστικού Κινήματος κ. Βασιλείου Κεγκέρογλου προς τον Υπουργό Εργασίας, Κοινωνικής Ασφάλισης και Πρόνοιας, &#160;σχετικά με τη λήψη μέτρων για την ανάσχεση της ανεργίας και τη μείωση του κόστους διαβίωσης.
Στην ερώτηση θα απαντήσει ο Υφυπουργός Εργασίας, Κοινωνικής Ασφάλισης και Πρόνοιας κ. Νικόλαος Παναγιωτόπουλος.
Κύριε συνάδελφε, έχετε το λόγο για δύο λεπτά, για να αναπτύξετε την ερώτησή σας.</ChairmanSpeech>
<Speech><Parlmember>ΒΑΣΙΛΕΙΟΣ ΚΕΓΚΕΡΟΓΛΟΥ</Parlmember>: Ευχαριστώ, κύριε Πρόεδρε.
Κύριε Υπουργέ,  πιστεύω ότι γνωρίζετε -έχετε καθημερινά μηνύματα όπως όλοι μας- τα σημαντικά προβλήματα που αντιμετωπίζει η κοινωνία και η κάθε οικογένεια. Διαφορετικά είναι για τον επαγγελματία, τον αγρότη, τον εργαζόμενο. Όμως, ένα πρόβλημα είναι κοινό για όλες τις οικογένειες και αυτό δεν είναι άλλο από την ανεργία.
Θεωρώ ότι δημιουργούνται σιγά-σιγά οι προϋποθέσεις, προκειμένου να υπάρξει ανάκαμψη της οικονομίας. Αυτό δείχνει η όλη προσπάθεια που κάνει η Κυβέρνηση. Όμως, από τις προϋποθέσεις μέχρι αυτή η ανάκαμψη να οδηγήσει σε νέες θέσεις εργασίας θα περάσει σημαντικό χρονικό διάστημα.
Βεβαίως, θα πρέπει να λάβετε υπ’ όψιν σας ότι στην πρώτη φάση λειτουργεί το φαινόμενο της άναρχης ανάπτυξης. Δεν θα έχουμε άμεση απόδοση θέσεων εργασίας. 
Επομένως, μέχρι τότε θα πρέπει να δούμε χρήσιμα εργαλεία και προγράμματα, τα οποία θα αποδώσουν μέσα στην κρίση, προγράμματα, όπως αυτό της κοινωφελούς εργασίας, που έδωσαν σε εξήντα-εβδομήντα χιλιάδες νέους ανθρώπους δουλειά το προηγούμενο διάστημα, που, όμως, πρέπει να διευρυνθούν και στον ιδιωτικό τομέα.
Θεωρώ, δηλαδή, ότι πρέπει να δείτε ένα διάδοχο πρόγραμμα κοινωφελούς εργασίας για την τοπική ανάπτυξη σε συνεργασία με τους ΟΤΑ –τους δήμους- και τους άλλους φορείς, αλλά και ένα πρόγραμμα για τον ιδιωτικό τομέα με καλές προϋποθέσεις -τα διάφορα προγράμματα που λειτουργούν τώρα δεν είναι ελκυστικά στην περίοδο της κρίσης- και ιδιαίτερα να αφορά νέους επιστήμονες και, βέβαια, ανθρώπους που είναι κοντά στη σύνταξη.
Με αφορμή, λοιπόν, την ερώτηση θέλω να μου πείτε τι έχετε σχεδιάσει για τα προγράμματα αυτά και, βεβαίως, ένα σημαντικό θέμα είναι αυτό που αφορά την πληρωμή των εργαζομένων για την κοινωφελή εργασία. Στην Κρήτη έχουμε την «Αλληλεγγύη Κρήτης», η οποία έχει προχωρήσει τις διαδικασίες και θα ήθελα ενημέρωση και γι’ αυτό το θέμα.
Στη δευτερομιλία μου θα δώσω τα υπόλοιπα.
Ευχαριστώ, κύριε Πρόεδρε.</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>):  Το λόγο έχει ο Υφυπουργός Εργασίας, Κοινωνικής Ασφάλισης και Πρόνοιας κ. Νικόλαος Παναγιωτόπουλος για τρία λεπτά.</ChairmanSpeech> 
<Speech><Parlmember>ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ</Parlmember> (Υφυπουργός Εργασίας, Κοινωνικής Ασφάλισης και Πρόνοιας): Ευχαριστώ, κύριε Πρόεδρε.
Επειδή πιθανολογώ ότι δε θα μου δώσετε τα είκοσι πέντε λεπτά, τα οποία μου χρειάζονται για να αναπτύξω αυτό το θέμα στην πρωτολογία μου –ο χρόνος είναι πολύ λιγότερος- θα προσπαθήσω να καλύψω όσο περισσότερα ζητήματα μπορώ απέναντι στην ερώτηση του συναδέλφου που προφανώς γνωρίζει για ποιο θέμα μιλάει. Παράλληλα, θα προσπαθήσω να μην ακουστώ και αποσπασματικός. 
Θα ξεκινήσω, όμως, από το τέλος. Αυτό, άλλωστε, μας ενδιαφέρει, γιατί αυτή την ώρα που μιλάμε άνθρωποι που προέρχονται από μακροχρόνια ανεργία έχουν ενταχθεί σε αυτά τα ομολογουμένως χρήσιμα προγράμματα κοινωφελούς εργασίας για το πεντάμηνο και σε αυτά τα προγράμματα υπάρχουν προβλήματα πληρωμών. Όπως, καταλαβαίνετε, ένα πρώην άνεργος και νυν εργαζόμενος, αλλά απλήρωτος βρίσκεται σε δυσχερέστατη θέση όσο υπάρχουν καθυστερήσεις. 
Σχετικά με τη συγκεκριμένη μη κυβερνητική οργάνωση, σας ενημερώνω ότι τα νομιμοποιητικά έγγραφα που είναι απαραίτητα για την πληρωμή ήρθαν την προηγούμενη Πέμπτη στις δέκα πέντε του μηνός το απόγευμα στο Υπουργείο Εργασίας. Ο υπόλογος βρίσκεται σε άδεια. Θα επιστρέψει μεθαύριο, όπου θα προχωρήσει άμεσα στον έλεγχο τους για να γίνει και η πληρωμή. Επομένως, εντός των ημερών θα καταβληθούν τα χρήματα της συγκεκριμένης δόσης στους εργαζόμενους σε αυτό το πρόγραμμα κοινωφελούς εργασίας μέσω της συγκεκριμένης μη κυβερνητικής οργάνωσης. 
Γνωρίζετε ίσως ότι σε αυτή τη φάση που βρισκόμαστε παρουσιάζονται καθυστερήσεις, όσον αφορά την καταβολή της δεύτερης δόσης στα προγράμματα αυτά, λόγω τεχνικών –θα έλεγα- δυσκολιών αναφορικά με τις καλύψεις των θέσεων της προκήρυξης. Έχουν προκηρυχθεί συγκεκριμένες θέσεις, οι οποίες δεν καλύπτονται. Ο νόμος λέει ότι πρέπει να καλυφθούν, προκειμένου να προχωρήσουμε σε πληρωμές. Εξετάζουμε αυτήν την ώρα μια βελτίωση της κείμενης νομοθεσίας, ώστε να μπορέσουμε να πάμε στην πληρωμή των δεύτερων δόσεων -οι οποίες είναι πολλές ανά την Ελλάδα- χωρίς να εκπληρώνεται αυτή η προϋπόθεση που δυσκολεύει τα πράγματα. 
Συμφωνούμε, όμως, όλοι ότι πρόκειται για ένα χρήσιμο θεσμό. Πρώτοι απ’ όλους το παραδέχονται οι δήμοι και οι Οργανισμοί Τοπικής Αυτοδιοίκησης που επωφελούνται από αυτά τα προγράμματα. Επομένως, αυτήν την ώρα πρέπει να σχεδιάσουμε ενδεχομένως και τη δεύτερη φάση των προγραμμάτων αυτών, βάζοντας στο τραπέζι και θέματα όπως αυτά που θίξατε περί ανάληψης τέτοιων προγραμμάτων και από τον ιδιωτικό τομέα. 
Από εκεί και πέρα, όσον αφορά τα υπόλοιπα ζητήματα, η βασική αρχή –και νομίζω αρχή της Κυβέρνησης- σε ό,τι αφορά τον ασφαλέστερο τρόπο καταπολέμησης της ανεργίας και τόνωσης πολιτικών απασχόλησης είναι η αναστροφή της υφεσιακής πορείας της οικονομίας. Εκεί είναι στραμμένη και όλη η προσοχή της Κυβέρνησης, τουλάχιστον την επόμενη μέρα μετά το πακέτο των μέτρων που πέρασε. Άλλος τρόπος, νομίζω, ώστε να μιλάμε για μια ολοκληρωμένη και ασφαλή πολιτική ανάσχεσης δεν υπάρχει. Αυτό που χρειαζόμαστε, λοιπόν, είναι η επαναφορά σε τροχιά ανάπτυξης. Από εκεί και πέρα, όμως, το Υπουργείο Εργασίας επεξεργάζεται πάρα πολλές συγκεκριμένες πολιτικές τόνωσης της απασχόλησης. 
Χθες, ήρθε στον ΟΑΕΔ –και είναι ανακοινώσιμο- το σχετικό έγγραφο. Τις επόμενες μέρες πρόκειται να υπογραφεί συμφωνία συνεργασίας μεταξύ του ΟΑΕΔ και των αντίστοιχων οργανισμών της Γερμανίας, της Σουηδίας και της Μεγάλης Βρετανίας στο αντικείμενο της παροχής τεχνογνωσίας, με σκοπό τον επαναπροσδιορισμό του επιχειρησιακού μοντέλου λειτουργίας του οργανισμού, στα πλαίσια του νέου ΕΣΠΑ και του Ευρωπαϊκού Κοινωνικού Ταμείου. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υφυπουργού) 
Στα πλαίσια αυτής της συμφωνίας θα μπουν στο τραπέζι –αν θέλετε- του επανασχεδιασμού και δράσεις όπως ο σχεδιασμός των ενεργητικών μέτρων απασχόλησης σύμφωνα με τις ανάγκες της αγοράς, η αναβάθμιση της υποστήριξης των σπουδαστών της μαθητείας του ΟΑΕΔ και στρατηγικές συμπράξεις με φορείς του δημοσίου και ιδιωτικού τομέα.  Αυτή είναι μια συμφωνία η οποία νομίζω θα δώσει  απαντήσεις –όχι συνολικές- πολλές, όσον αφορά τα ζητήματα της τόνωσης της απασχόλησης.</Speech> 
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>):  Ολοκληρώστε, κύριε Υπουργέ.</ChairmanSpeech> 
<Speech><Parlmember>ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ</Parlmember> (Υφυπουργός Εργασίας, Κοινωνικής Ασφάλισης και Πρόνοιας): Από εκεί και πέρα, νομίζω ότι στη δευτερολογία μου θα μπορέσω να αναπτύξω, κύριε Πρόεδρε και κάποια συγκεκριμένα προγράμματα που τρέχουν μέσα από τον ΟΑΕΔ, καθώς και το θέμα των προγραμμάτων αυτεπιστασίας των δήμων, το οποίο έχει τη δική του σημασία. Αυτό είναι κάτι άλλο, το οποίο οι δήμοι ζητούν και μπορούμε εμείς να έχουμε εκεί μια ουσιαστική συμμετοχή. 
Ευχαριστώ πολύ.</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Ευχαριστούμε πολύ. 
Ανάλογη μεταχείριση ως προς το χρόνο θα έχει και ο κ. Κεγκέρογλου.
Κύριε Κεγκέρογλου, έχετε το λόγο.</ChairmanSpeech>
<Speech><Parlmember>ΒΑΣΙΛΕΙΟΣ ΚΕΓΚΕΡΟΓΛΟΥ</Parlmember>: Ευχαριστώ, κύριε Πρόεδρε.
Κύριε Υπουργέ, θα σας πω συγκεκριμένα πράγματα. Πρώτον, για το θέμα της πληρωμής είναι ικανοποιητική η απάντηση για μένα, αλλά θα είναι απόλυτα ικανοποιητική και για τους εργαζόμενους εάν την Πέμπτη φροντίζετε προσωπικά ο να ολοκληρωθεί ο έλεγχος που είναι γρήγορος και τυπικός, θα έλεγα, γιατί έχει προηγηθεί ο έλεγχος της διαχειριστικής και εφόσον δεν υπάρξει πρόβλημα, να δοθεί στο φορέα το 40%, που νομίζω ότι προβλέπεται ως πρώτη δόση, προκειμένου να πληρωθούν οι εργαζόμενοι και μέχρι την Παρασκευή να έχουν τα χρήματα στα χέρια τους. Σε αυτό θέλω την προσωπική σας αν γίνεται φροντίδα για να το διασφαλίσουμε.
Δεύτερον, τα προγράμματα που τρέχουν τώρα της κοινωφελούς εργασίας, αλλά και τα προγράμματα που αφορούν τα ΤΟΠΣΑ, τις δράσεις για τη φτώχεια που τώρα φτάνουν στον πολίτη σιγά-σιγά, έχουν προετοιμαστεί και είχα την τιμή να συμμετέχω κι εγώ στο Υπουργείο Εργασίας από τη θέση τη δικιά σας, πριν ενάμισι-δύο χρόνια. Γιατί το λέω αυτό; Τώρα πρέπει ενεργοποιήσουμε όσο το δυνατόν γρηγορότερα προγράμματα που χρειάζονται για το 2013 και το 2014. Το 2013 και το 2014 θα είναι οι κρισιμότερες χρονιές. Πάρα πολύ μεγάλη σημασία πρέπει να δώσουμε σε αυτό το θέμα της απασχόλησης. Δεν θα υπάρξει η αναμενόμενη δημιουργία νέων θέσεων εργασίας στην πρώτη φάση της ανάκαμψης.
Έτσι, λοιπόν, χρειαζόμαστε και το πρόγραμμα της αυτεπιστασίας των δήμων που έχει ευθύνη βέβαια και το Υπουργείο Εσωτερικών, σε συνεργασία μαζί σας και με τον ΟΑΕΔ, αλλά και το διάδοχο πρόγραμμα της κοινωφελούς εργασίας και πρόγραμμα για νέους ειδικούς επιστήμονες που έχουμε στην Ελλάδα, δόξα τω Θεώ, γιατί φτιάξαμε πανεπιστήμια, επενδύσαμε σαν χώρα και δεν είμαστε αυτοί που ήμασταν ούτε το ’67 ούτε το ’74. Αυτούς τους νέους επιστήμονες πρέπει να τους δώσουμε στις επιχειρήσεις. Να φτιάξουμε ένα πρόγραμμα αποκλειστικό για αυτούς τους νέους ανθρώπους που μπορούν να συνδράμουν στην προσπάθεια της ανάκαμψης.
Και βέβαια όλες οι επεξεργασίες και οι προσπάθειες που ξέρω ότι γίνονται στο Υπουργείο σήμερα να ολοκληρωθούν για να πάρουν τη μορφή δράσεων, να μην μείνουν στα χαρτιά ή να μην συζητάμε ατέρμονα για το ζήτημα της ανεργίας. 
Το επόμενο θέμα που θέλω να σας θέσω έχει σχέση με την εργασία και αυτό και είναι το ζήτημα της διαθεσιμότητας, αλλά κυρίως το θέμα που αφορά το Υπουργείο Εργασίας σε σχέση με την κάλυψη θέσεων σε υπηρεσίες πρώτης γραμμής που έχουν ανάγκη από στελέχωση. Είδα από τον Τύπο ότι ο κ. Μανιτάκης έστειλε μια επιστολή σε όλα τα Υπουργεία και ζητάει την καταγραφή των ελλείψεων προκειμένου να τοποθετήσει εκεί τους υπό διαθεσιμότητα υπαλλήλους. Είναι αυτό που είχαμε προτείνει και από το καλοκαίρι του 2011 οκτώ Βουλευτές, που είχαμε λοιδορηθεί τότε, ότι πρώτα πρέπει να γίνουν οι μετατάξεις σε υπηρεσίες πρώτης γραμμής και μετά να δείτε ποιοι περισσεύουν. Και επαναλαμβάνουμε το ίδιο λάθος σήμερα. 
Άρα, σας ρωτάω εάν έχετε προχωρήσει στην καταγραφή των κενών που υπάρχουν στο ΣΕΠΕ, στο Σώμα Επιθεώρησης Εργασίας, που ελέγχει τη μαύρη εργασία που τα ασφαλιστικά ταμεία χάνουν γιατί πολλοί -μιλάμε για έναν αριθμό πάνω από εκατό με εκατόν πενήντα χιλιάδες σήμερα- εργάζονται κανονικότατα χωρίς ασφάλεια και αυτό είναι εις βάρος και των ασφαλιστικών ταμείων και των εσόδων, αλλά και των ίδιων των εργαζομένων με αυτόν τον τρόπο. Χρειάζεται, λοιπόν, στελέχωση του ΣΕΠΕ είναι και μνημονιακή υποχρέωση. Αν θυμάμαι καλά πρέπει να έχει εξακόσια κενά.
Δεύτερον, ο ΟΑΕΔ που υλοποιεί αυτά τα προγράμματα για την ανεργία χρειάζεται στελέχωση. Αυτοί οι άνθρωποι μπορούν να βοηθήσουν. 
Τρίτον, τα ίδια τα ασφαλιστικά ταμεία που εκδίδουν συντάξεις μετά από δύο, τρεις, πέντε, έξι μήνες –τώρα θα με ακούν και θα λένε ότι λέω λίγους μήνες- πιάνουν δυστυχώς πολλές φορές τα δύο χρόνια, κύριε Πρόεδρε.
Άρα, λοιπόν, πείτε μας εάν έχετε καταγράψει τα κενά και εάν έχετε στείλει στον κ. Μανιτάκη τις ελλείψεις για αυτές τις υπηρεσίες πρώτης γραμμής για την εξυπηρέτηση του πολίτη, προκειμένου να υπάρξει η άμεση επανατοποθέτηση των ανθρώπων που είναι σε διαθεσιμότητα.
Σας ευχαριστώ.</Speech> 
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Σας ευχαριστούμε πολύ, κύριε Κεγκέρογλου. 
Κύριε Υπουργέ, έχετε το λόγο για τρία λεπτά.</ChairmanSpeech> 
<Speech><Parlmember>ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ</Parlmember> (Υφυπουργός Εργασίας, Κοινωνικής Ασφάλισης και Πρόνοιας): Ως προς το πρώτο και το αυτονόητο και το εύκολο –αν θέλετε- προφανώς την Πέμπτη θα δοθούν οι εντολές και από το Υπουργείο, προκειμένου να προχωρήσει με τους ταχύτερους δυνατούς ρυθμούς η εξέταση των δικαιολογητικών που έχουν ήδη υποβληθεί, ώστε πάρα πολύ γρήγορα να προχωρήσουμε σε πληρωμές. Υπολογίζω ότι την Πέμπτη και την Παρασκευή θα διεκπεραιωθεί η διαδικασία από το Υπουργείο, οπότε αρχές της άλλης εβδομάδας τα λεφτά θα φθάσουν μέσω της Τράπεζας της Ελλάδας στη ΜΚΟ για να πληρώσει. 
Όσον αφορά το πολύ κρίσιμο ζήτημα που θίξατε για τα κενά στις υπηρεσίες, ήδη από χθες δόθηκαν οι σχετικές εντολές από την πολιτική ηγεσία του Υπουργείου Εργασίας στους γενικούς και ειδικούς γραμματείς –και λέω ειδικούς, γιατί μεταξύ τους είναι και ο Ειδικός Γραμματέας του Σώματος Επιθεώρησης Εργασίας- προκειμένου να καταγράψουν και να κάνουν προτάσεις ως προς τα κενά οργανικών θέσεων στις υπηρεσίες τους.
Προφανώς ο Γενικός Γραμματέας Κοινωνικής Ασφάλισης θα μας υποβάλει τις προτάσεις του ως προς τα κενά στα ασφαλιστικά ταμεία –γνωρίζουμε ότι υπάρχουν πάρα πολλά- ώστε γρήγορα-γρήγορα να καλύψουμε όσα από αυτά μπορούμε μέσα από το θεσμό των τιθεμένων σε διαθεσιμότητα. Ευχής έργο να τα καλύψουμε όλα! 
Φυσικά, το ίδιο ισχύει και για το Σώμα Επιθεώρησης Εργασίας, το οποίο ούτως ή άλλως έχει ζητήσει επιπλέον προσωπικό μέσα από τη διαδικασία των μετατάξεων. 
Θεωρώ ότι πολύ γρήγορα όλες αυτές οι υπηρεσίες θα έχουν τονωθεί σε προσωπικό. 
Βέβαια, οφείλω εδώ να σας πω ότι είναι υπό εξέλιξη και η διαδικασία –θα έλεγα- αναδιοργάνωσης της οργανωτικής δομής του Υπουργείου Εργασίας -στο οποίο υπάγεται το ΣΕΠΕ- μέσα από τη συνέργεια με την task force και το Υπουργείο Διοικητικής Μεταρρύθμισης. 
Στόχος μας είναι όλα αυτά να τρέξουν μαζί και το τελικό αποτέλεσμα να είναι και οριστικό, για παράδειγμα να μην καλύψουμε τις οργανωτικές ανάγκες του ΣΕΠΕ και βρεθούμε σε μία νέα δομή –ας πούμε- δύο ή τρεις μήνες από σήμερα. Σκοπός είναι να τα κάνουμε όλα ταυτοχρόνως. 
Τέλος –και κλείνω- θίξατε το θέμα της ανεργίας και των δράσεων που βρίσκονται σε εξέλιξη. Θα σας πως δυο λόγια μόνο για τα ανοιχτά προγράμματα για υποβολή αιτήσεων μέσω του ΟΑΕΔ. 
Το πρώτο είναι αυτό που θίξατε και εσείς πολύ σωστά, το Πρόγραμμα Επιχορήγησης Επιχειρήσεων για την πρόσληψη πέντε χιλιάδων ανέργων πτυχιούχων ανωτάτων εκπαιδευτικών ιδρυμάτων πανεπιστημιακού και τεχνολογικού τομέα νέων έως τριάντα πέντε ετών, με σκοπό βέβαια, τη δημιουργία πέντε χιλιάδων θέσεων εργασίας πλήρους απασχόλησης με εξειδικευμένο επιστημονικό προσωπικό. Τρέχει, είναι ανοικτό, δέχεται αιτήσεις. 
Το δεύτερο, είναι το «Επιταγή Επανένταξης στην Αγορά Εργασίας» με μετατροπή του επιδόματος ανεργίας σε οικονομική ενίσχυση για την εργασία και την επαγγελματική κατάρτιση δέκα χιλιάδων επιδοτούμενων ανέργων. 
Το τρίτο, είναι το πρόγραμμα «Επιχορήγηση Επιχειρήσεων Τοπικής Αυτοδιοίκησης Α΄ και Β΄ Βαθμού», δηλαδή δήμων και περιφερειών, για την απασχόληση πέντε χιλιάδων ανέργων ηλικίας πενήντα πέντε έως εξήντα τεσσάρων ετών, ανέργων δηλαδή που είναι κοντά στην ηλικία συνταξιοδότησης και για αυτούς είναι κρίσιμο το να βρίσκονται έξω από την εργασία, ακόμα και για να συμπληρώσουν τα ένσημα που τους χρειάζονται για να συνταξιοδοτηθούν. Το πρόγραμμα αυτό υλοποιείται από τις 19 Δεκεμβρίου του περασμένου έτους. 
Θα μπορούσα να αναφέρω και άλλα. Όμως, ο χρόνος με περιορίζει. Φαντάζομαι ότι καταλαβαίνετε και εσείς -και αποδεικνύεται- ότι υπάρχουν προγράμματα τόνωσης της απασχόλησης που τρέχουν από τον Οργανισμό Απασχόλησης Εργατικού Δυναμικού. Ψάχνουμε τρόπους βελτίωσης και ενδεχομένως επεξεργασίας και εκπόνησης νέων προγραμμάτων, για παράδειγμα στις εποχικές εργασίες, ιδίως στον τουρισμό, όπου τα πράγματα εκεί πέρα είναι κρίσιμα και χρειάζονται και άλλες λύσεις.</Speech> 
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Συντομεύετε, κύριε Υπουργέ.</ChairmanSpeech>
<Speech><Parlmember>ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ</Parlmember> (Υφυπουργός Εργασίας, Κοινωνικής Ασφάλισης και Πρόνοιας): Αυτήν την ώρα, βρισκόμαστε σε διαβούλευση με το αρμόδιο Υπουργείο Τουρισμού και νομίζω ότι εντός των ημερών θα είμαστε σε θέση να προβούμε και σε ανακοινώσεις προγραμμάτων εποχικής εργασίας  ειδικά –και το αναφέρω ως παράδειγμα- για τον τουρισμό. 
Πάντως το Υπουργείο είναι ενεργό και θα ήθελα να είστε σίγουροι ότι μέρα-νύχτα το απασχολεί αυτό το πρόβλημα, ιδίως τώρα με τις αυξημένες ανάγκες της εποχής.</Speech> 
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Ευχαριστούμε πολύ. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, έχετε παραλείψει την ερώτηση με αριθμό 843/48/20-8-2012.</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Ναι, ναι συγγνώμη.
Η τέταρτη με αριθμό 843/48/20-8-2012 ερώτηση πρώτου κύκλου και αίτηση κατάθεσης εγγράφων του Βουλευτή Νομού Ηρακλείου των Ανεξάρτητων Ελλήνων κ. Επαμεινώνδα Μαριά προς τον Υπουργό Οικονομικών, σχετικά με την εξόφληση ομολόγου του ελληνικού δημοσίου ύψους 3,2 δισεκατομμυρίων ευρώ, που κατέχει η Ευρωπαϊκή Κεντρική Τράπεζα, δεν συζητείται λόγω κωλύματος του κυρίου Υπουργού και διαγράφεται.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Θέλω το λόγο, κύριε Πρόεδρε.</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Ορίστε, έχετε το λόγο για ένα λεπτό.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, όπως βλέπετε αυτήν την ερώτηση την κατέθεσα στις 20 Αυγούστου του 2012 ως γραπτή ερώτηση. Μετά έγινε επίκαιρη ερώτηση. Έχει έρθει τρεις φορές σ’ αυτήν την Αίθουσα και ο Αναπληρωτής Υπουργός Οικονομικών αρνείται να έρθει. Την προτελευταία φορά μάλιστα, στις 6 το απόγευμα αρνήθηκε να έρθει λόγω κωλύματος και στις 8 ήρθε και ψήφισε στην ονομαστική ψηφοφορία για τις ιδιωτικοποιήσεις των ΔΕΚΟ.
Θεωρώ ότι αυτό που γίνεται είναι απαράδεκτο, ιδίως σε μια φάση που η Κυβέρνηση με τις πράξεις νομοθετικού περιεχομένου περιφρονεί τη Βουλή. Θα ήθελα να μεταφέρετε, κύριε Πρόεδρε, ειδικά στον Πρόεδρο της Βουλής ότι δεν είναι δυνατόν να συμβαίνει αυτό. 
Αντιλαμβάνεστε ότι είναι μια πάρα πολύ σοβαρή ερώτηση γιατί αφορά το κούρεμα των ελληνικών ομολόγων που κατέχει η ΕΚΤ και το ζήτημα αυτό συζητείται σήμερα στο Eurogroup. Πέραν τούτου ο κ. Μαυραγάνης, δηλαδή ένας εκ των τριών της ηγεσίας του Υπουργείου Οικονομικών, ήταν εδώ. Δεν είναι δυνατόν να περιφρονείται με αυτόν τον τρόπο η Βουλή από την Κυβέρνηση.</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Κύριε Μαριά, όσον αφορά πάντως τη σημερινή απουσία του Αναπληρωτού Υπουργού Οικονομικών πρέπει όλοι να πούμε ότι είναι δικαιολογημένη. Συμμετέχει μαζί με τον Υπουργό Οικονομικών και τον Πρωθυπουργό στο Eurogroup. Η μέρα είναι κρίσιμη για την Ελλάδα. Ο Υφυπουργός κ. Μαυραγάνης δεν έχει αρμοδιότητα επί του συγκεκριμένου θέματος. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Έχουμε δει πολλές φορές τον Υπουργό Οικονομικών…</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Μου ζητήσατε το λόγο; 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: ...να διαβάζει την απάντηση. Αυτό είναι ένα σοβαρό ζήτημα και πιστεύω ότι θα έπρεπε να συζητηθεί στη Βουλή των Ελλήνων. Θα μπορούσε έστω ο κ. Μαυραγάνης να διαβάσει την απάντηση.</ChairmanSpeech> 
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Για ένα τόσο σοβαρό θέμα κάντε επερώτηση. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Ο Σόιμπλε πριν πάει στο Eurogroup ενημέρωσε τη γερμανική Βουλή. Εδώ δεν πρέπει να έχουμε ενημέρωση; Σας παρακαλώ πολύ να μεταφέρετε στον Πρόεδρο ότι θα πρέπει να ενημερώσει τον Πρωθυπουργό, γιατί δεν είναι δυνατόν να συμβαίνει αυτό επανειλημμένα. 
Ευχαριστώ πολύ.</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Εγώ θα μεταφέρω στον Πρόεδρο της Βουλής τα παράπονά σας.
Εισερχόμαστε τώρα στην έβδομη με αριθμό 1627/13-9-2012 ερώτηση πρώτου κύκλου του Βουλευτή Α΄ Θεσσαλονίκης του Κομμουνιστικού Κόμματος Ελλάδας κ. Θεοδοσίου Κωνσταντινίδη προς τον Υπουργό Υγείας, σχετικά με την επίλυση των λειτουργικών προβλημάτων και ελλείψεων του Νοσοκομείου «Παναγία», πρώην Β΄ Νοσοκομείο ΙΚΑ Θεσσαλονίκης. 
Στην ερώτηση θα απαντήσει ο Υπουργός Υγείας κ. Λυκουρέντζος.
Κύριε συνάδελφε, έχετε το λόγο για τρία λεπτά να αναπτύξετε την ερώτησή σας.</ChairmanSpeech> 
<Speech><Parlmember>ΘΕΟΔΟΣΙΟΣ ΚΩΝΣΤΑΝΤΙΝΙΔΗΣ</Parlmember>: Ευχαριστώ, κύριε Πρόεδρε.
Κύριε Υπουργέ, υπάρχει μια σημαντική αναστάτωση στους κατοίκους της Καλαμαριάς, αλλά και της ευρύτερης ανατολικής περιοχής της περιφερειακής ενότητας Θεσσαλονίκης, από τη συνεχή υποβάθμιση και τις μεγάλες ελλείψεις του Νοσοκομείου «Παναγία». 
Όπως είναι γνωστό, το Νοσοκομείο «Παναγία» συγχωνεύτηκε με το Νοσοκομείο «Άγιος Παύλος» το 2011. Εξακολουθεί να λειτουργεί σε κτήριο το οποίο έχει περιέλθει στην ιδιοκτησία της EUROMEDICA και από όσο γνωρίζουμε ενώ έληξε η μίσθωση, δεν έχει ανανεωθεί. 
Ταυτόχρονα στον ίδιο χώρο εξήντα πέντε άτομα από το προσωπικό του νοσοκομείου -που είναι νοσηλευτές, προσωπικό κουζίνας, προσωπικό καθαριότητας ή τεχνικό προσωπικό- ανήκουν στην EUROMEDICA και έχουν να πληρωθούν, με σημερινές πληροφορίες, από τον Ιούλιο του 2012. 
Παρά την υποβάθμισή του, στο νοσοκομείο εξακολουθούν να λειτουργούν καταξιωμένες κλινικές. Υπάρχει μονάδα τεχνητού νεφρού με είκοσι καρέκλες και με πολλές αιμοκαθάρσεις ανά μήνα. Επίσης υπάρχει το μοναδικό στη βόρεια Ελλάδα τμήμα λιθοτριψίας, που εξυπηρετεί εκατόν τριάντα πέντε ασθενείς το μήνα. 
Αυτό το επίπεδο λειτουργίας, εξασφαλίζεται από το φιλότιμο και την προσφορά του προσωπικού που πολλές φορές δουλεύει δωδεκάωρα χωρίς ρεπό, με ό,τι μπορεί αυτό να συνεπάγεται για τους εργαζόμενους και τους ασθενείς. 
Σας ρωτάμε, κύριε Υπουργέ, τι μέτρα θα πάρετε για να σταματήσει η υποβάθμιση του νοσοκομείου, τι μέτρα θα πάρετε για την ανάπτυξη του νοσοκομείου με βάση τις ανάγκες για την προστασία της υγείας των κατοίκων, όπως ζητούν φορείς και κάτοικοι της περιοχής, αλλά και με κοινή τους δήλωση οι τέσσερις δήμαρχοι της ανατολικής περιοχής της Θεσσαλονίκης που συμπτωματικά ανήκουν και στην συγκυβερνώσα συμμαχία. 
Επίσης, θα θέλαμε να μας πείτε πότε θα καταβληθούν τα δεδουλευμένα που οφείλονται από υπερωρίες-νυχτερινά στους γιατρούς και τους εργαζόμενους και αν θα ασκηθεί πίεση στη «EUROMEDICA» να πληρώσει τους εξήντα πέντε εργαζόμενους του χώρου.
Ευχαριστώ πολύ.</Speech> 
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Ευχαριστούμε πολύ. Πάντως, αυτό το «συγκυβερνώσα συμμαχία» έγραψε! 
Ορίστε, κύριε Υπουργέ, έχετε το λόγο για τρία λεπτά.</ChairmanSpeech> 
<Speech><Parlmember>ΑΝΔΡΕΑΣ ΛΥΚΟΥΡΕΝΤΖΟΣ</Parlmember> (Υπουργός Υγείας): Ευχαριστώ, κύριε Πρόεδρε. 
Κύριε συνάδελφε, εκτιμώ ως ειλικρινές το ενδιαφέρον σας για την παροχή υπηρεσιών υγείας υψηλού επιπέδου στους κατοίκους της ευρύτερης περιοχής της Καλαμαριάς στην πόλη της Θεσσαλονίκης και συνεπώς τις αγωνίες, τις οποίες εκφράζετε, τις συμμερίζομαι απολύτως. 
Όμως, η λειτουργία των θεραπευτηρίων εντάσσεται στη στρατηγική που αναπτύσσουμε της συνένωσης κλινικών, τμημάτων, ανθρώπινου δυναμικού, με στόχο πάντοτε τη βελτίωση των παρεχομένων υπηρεσιών υγείας, την ανάπτυξη του ΕΣΥ κατά τέτοιο τρόπο, ώστε οι πολίτες να έχουν άμεση και άνετη πρόσβαση στις υπηρεσίες, στα θεραπευτήρια και στις νοσηλευτικές μας μονάδες. 
Όπως σωστά είπατε, έχει υπάρξει συνένωση του συγκεκριμένου θεραπευτηρίου με το Νοσοκομείο «Άγιος Παύλος» και το ζήτημα της λειτουργίας των κλινικών αντιμετωπίζεται σε αυτό το πλαίσιο, δηλαδή οι υφιστάμενες κλινικές θα εξακολουθήσουν να καλύπτουν τους ασθενείς, τους οποίους μέχρι τώρα θεραπεύουν. 
Δεν σημαίνει κατ’ ανάγκη ότι το συγκεκριμένο κτήριο αν εξακολουθήσει να λειτουργεί, δεν θα λειτουργεί η κλινική σε κάποιο άλλο κτήριο. Αυτό, όπως ανέφερα και προηγουμένως, συμβαίνει στο πλαίσιο της στρατηγικής των συνενώσεων κλινικών. Ουδείς εκ των ασφαλισμένων θα μείνει εκτός περίθαλψης και ιδιαίτερα οι νεφροπαθείς, με όποια απόφαση και αν πάρουμε. 
Παρακολουθούμε την υπόθεση από κοντά. Ξέρουμε το πρόβλημα που έχει δημιουργηθεί με τη συγκεκριμένη ιδιωτική εταιρεία, όπως και για τους υπαλλήλους, οι οποίοι καλύπτονται από τη συγκεκριμένη εταιρεία. Για το αν η εταιρεία δεν είναι συνεπής προς τις υποχρεώσεις της, δεν είμαι εγώ εκείνος που θα απαντήσω. Η ίδια η εταιρεία είναι εκείνη, η οποία πρέπει να δώσει εξηγήσεις.
Σε ότι αφορά τις υποχρεώσεις μας για εφημερίες, νυχτερινά και εξαιρέσιμα των υπαλλήλων, οι οποίοι ανήκουν στο Εθνικό Σύστημα Υγείας, σας βεβαιώνω ότι με την τακτική χρηματοδότηση που υπάρχει από την πλευρά της ηγεσίας του Υπουργείου Υγείας προς τα νοσοκομεία, αυτές θα αντιμετωπιστούν. 
Επαναλαμβάνω και σήμερα στη Βουλή –το ανακοίνωσα χθες- ότι 300 εκατομμύρια ευρώ διετέθησαν για την ενίσχυση της υποστήριξης των νοσοκομείων μας και θα εξακολουθήσουμε σε αυτή την κατεύθυνση να υποστηρίζουμε τη λειτουργία των μονάδων του Εθνικού Συστήματος Υγείας. 
Θα ήθελα, λοιπόν, συμπερασματικά να σας διαβεβαιώσω ότι λαμβάνω υπ’ όψιν τις παρατηρήσεις. Συμμερίζομαι τις αγωνίες σας –είναι και δικές μας αγωνίες- για την καλύτερη περίθαλψη των ασφαλισμένων, αλλά η αναθεώρηση του συστήματος είναι στρατηγική μας, υπό το βάρος των σημερινών δεινών οικονομικών συνθηκών. 
Σας ευχαριστώ.</Speech> 
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Ευχαριστούμε, κύριε Υπουργέ. 
Το λόγο έχει ο κ. Κωνσταντινίδης για τρία λεπτά.</ChairmanSpeech> 
<Speech><Parlmember>ΘΕΟΔΟΣΙΟΣ ΚΩΝΣΤΑΝΤΙΝΙΔΗΣ</Parlmember>: Κύριε Υπουργέ, δεν έχουμε τη φιλοδοξία με μια απλή ερώτηση να σας υποχρεώσουμε να αλλάξετε τη στρατηγική σας. Αυτή την αντιλαμβάνεται ο ελληνικός λαός, την καταλαβαίνει. Καταλαβαίνουμε στο πετσί μας την υποβάθμιση των υπηρεσιών της δημόσιας υγείας και δεν θέλω να μακρηγορήσω επ’ αυτού. Ωστόσο, θα θέλαμε συγκεκριμένες δεσμεύσεις σε ό,τι αφορά το νοσοκομείο, ανεξάρτητα από το χώρο στον οποίο στεγάζεται, διότι η τυχόν συγχώνευση των κλινικών, χωρίς τη μεταφορά των κλινών, θα δημιουργήσει σημαντικό πρόβλημα στην περιοχή. 
Τη διαβεβαίωση της αποπληρωμής των δεδουλευμένων και των χρεωστουμένων την ακούμε ως ευχάριστο νέο και μακάρι να γίνει άμεσα, διότι ήδη οι καθυστερήσεις είναι πάρα πολύ μεγάλες. 
Φυσικά, θα θέλαμε και μία διαβεβαίωση –ίσως έχετε την ευκαιρία να το πράξετε- σε ότι αφορά τις υπόλοιπες εξειδικευμένες διεργασίες που γίνονται σ’ αυτό το νοσοκομείο, όπως είναι αυτό που σας ανέφερα για το τμήμα λιθοτριψίας, το οποίο, απ’ όσο γνωρίζω –αν έχετε καλύτερες πληροφορίες, διαψεύστε με- καλύπτει ανάγκες για όλη τη βόρεια Ελλάδα. Πώς θα γίνει αυτή η μεταφορά και πότε; 
Επίσης, σε ότι έχει να κάνει με την ανατολική Θεσσαλονίκη, θα θέλαμε να σας πούμε ότι η χωροταξία της τοποθέτησης των νοσοκομειακών μονάδων στη Θεσσαλονίκη είναι τέτοια που υπάρχει ένα κενό στην ανατολική Θεσσαλονίκη. Από τα Νοσοκομεία «Παναγία» και «Άγιο Παύλο» εξυπηρετούνται, όχι μόνο η Καλαμαριά και συνολικά η ανατολική Θεσσαλονίκη και η ανατολική ύπαιθρος, αλλά και ένα πολύ μεγάλο κομμάτι της Χαλκιδικής που είναι πιο κοντά στην ανατολική Θεσσαλονίκη απ’ ό,τι στον Πολύγυρο, όπου ξέρουμε ότι και το νοσοκομείο του είναι υποβαθμισμένο.</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Ευχαριστούμε, κύριε συνάδελφε.
Κύριε Υπουργέ, έχετε το λόγο για τρία λεπτά.</ChairmanSpeech>
<Speech><Parlmember>ΑΝΔΡΕΑΣ ΛΥΚΟΥΡΕΝΤΖΟΣ</Parlmember> (Υπουργός Υγείας): Ευχαριστώ πολύ, κύριε Πρόεδρε.
Κύριε συνάδελφε, δεν θεωρώ ότι παρέχουμε υποβαθμισμένες υπηρεσίες υγείας ούτε οι νοσοκομειακές μας μονάδες είναι υποβαθμισμένου επιστημονικού ή λειτουργικού επιπέδου. Είναι άξιοι επιστήμονες αυτοί που υπηρετούν, ιατροί, νοσηλευτές, διοικητικό προσωπικό…</Speech>
<Speech><Parlmember>ΘΕΟΔΟΣΙΟΣ ΚΩΝΣΤΑΝΤΙΝΙΔΗΣ</Parlmember>: Δεν αναφερόμαστε στους επιστήμονες, κύριε Υπουργέ!</Speech>
<Speech><Parlmember>ΑΝΔΡΕΑΣ ΛΥΚΟΥΡΕΝΤΖΟΣ</Parlmember> (Υπουργός Υγείας): Σε τι αναφέρεστε; Στον εξοπλισμό; Τελευταία έχω υπογράψει 21 εκατομμύρια ευρώ για έναν εξοπλισμό και υπογράφω όλες τις εισηγήσεις των γενικών γραμματέων των περιφερειαρχών, διότι υπάρχουν διαθέσιμοι πόροι και είμαι έτοιμος να υποδεχθώ και άλλες τέτοιες προτάσεις και να εγκρίνω την ένταξή τους στην Δ΄ Προγραμματική Περίοδο. Σε όποιους μας ζητούν εξοπλισμό, υπογράφουμε, εγκρίνουμε. Υπάρχει οικονομική δυνατότητα και ευχέρεια στο πλαίσιο του ΕΣΠΑ. Οι κτηριακές υποδομές εμφανίζουν, βέβαια, μία γήρανση σε ορισμένες περιπτώσεις από τα χρόνια κατασκευής τους.
Αυτή είναι η πραγματικότητα στο εθνικό μας σύστημα. Πρέπει να είμαστε υπερήφανοι για το ανθρώπινο δυναμικό, να κάνουμε αγώνα να αποκτήσουμε σύγχρονο εξοπλισμό και να καινοτομούμε. Καινοτομεί και η ιδιωτική πρωτοβουλία, η οποία στηρίζεται μέσω των ασφαλιστικών ταμείων, διότι για τους ασθενείς οι οποίοι καταφεύγουν στα ιδιωτικά νοσοκομεία, πληρώνουν τα νοσήλια τα ασφαλιστικά ταμεία. 
Αυτό το λέω για να ξέρουμε για τι μιλάμε, γιατί εδώ ακούω να λέτε «τα δώσατε όλα στην ιδιωτική πρωτοβουλία».  Ποια ιδιωτική πρωτοβουλία; Η ιδιωτική πρωτοβουλία στηρίζεται στους πόρους των ασφαλιστικών ταμείων.
Εν πάση περιπτώσει, όπως είπα, εκτιμώ ειλικρινά και τιμώ το ενδιαφέρον σας για τους ασθενείς, τους νεφροπαθείς και τους άλλους που καταφεύγουν σε λιθοτριψία, όπως επίσης για την υποδοχή ασθενών από την ανατολική Θεσσαλονίκη και από τη Χαλκιδική. 
(Στο σημείο αυτό κτυπάει προειδοποιητικά το κουδούνι λήξεως του χρόνου ομιλίας του κυρίου Υπουργού)
Μην ξεχνάτε ότι η Θεσσαλονίκη διαθέτει μεγάλα νοσοκομεία, τα οποία μπορούν να υποδεχθούν ασθενείς από κάθε περιοχή της Μακεδονίας μας. Μιλάμε για ονομαστά νοσοκομεία, που έχουν αποκτήσει φήμη, διότι κάποια προέρχονται από ευεργεσία συμπολιτών μας, όπως το «Παπαγεωργίου», το «Παπανικολάου» και άλλα. Δεν θέλω να αδικήσω κανένα νοσοκομείο της Θεσσαλονίκης. Όλα τα τιμώ και τα αναγνωρίζω ως μονάδες υψηλού επιστημονικού κύρους και παροχής υπηρεσιών στους συμπολίτες μας. 
Υπάρχει δίκτυο σε σχέση με την αναλογία του πληθυσμού. Είμαστε πάνω  από το μέσο όρο των ευρωπαϊκών δεδομένων σε ό,τι αφορά την κάλυψη του πληθυσμού και ειλικρινά σας διαβεβαιώνω ότι το ενδιαφέρον των ιατρών και των νοσηλευτών που υπηρετούν εκεί είναι καθημερινό και αμείωτο για τους ασθενείς. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υπουργού)
Χρειάζεται να προσπαθήσουμε. Δεν θεωρώ ότι η κατάσταση είναι ειδυλλιακή μ’ αυτά τα οποία αναφέρω. Δεν θεωρώ ότι επιλύσαμε όλα τα προβλήματα ούτε θεωρώ ότι με την παρουσία μου στο Υπουργείο Υγείας θα καταφέρω από τη μια στιγμή στην άλλη να αντιμετωπίσω χρόνια προβλήματα, που δεν αντιμετωπίστηκαν σε άλλες εποχές, που ήταν ευχερέστερη η χρηματοδότηση. Λέγω, όμως, ότι με τη συνδρομή όλων των συναδέλφων της Βουλής των Ελλήνων και με τις υποδείξεις σας μπορούμε να βελτιώσουμε την κατάσταση.
Αυτή είναι η προσπάθεια την οποία καταβάλλουμε καθημερινά και σας ευχαριστώ για την ερώτηση που υποβάλατε.</Speech>  
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Ευχαριστούμε, κύριε Υπουργέ. 
Κυρίες και κύριοι συνάδελφοι, η έκτη με αριθμό 2828/11-10-2012 ερώτηση πρώτου κύκλου του Βουλευτή Αττικής της Δημοκρατικής Αριστεράς κ. Βασιλείου Οικονόμου προς τον Υπουργό Οικονομικών, σχετικά με την προμήθεια μηχανημάτων για την καταπολέμηση της λαθρεμπορίας τσιγάρων, δεν συζητείται λόγω κωλύματος του κυρίου Υπουργού και διαγράφεται. 
Επίσης, η δεύτερη με αριθμό 3070/17-10-2012 ερώτηση δεύτερου κύκλου του Βουλευτή Ευβοίας του Συνασπισμού Ριζοσπαστικής Αριστεράς-Ενωτικού Κοινωνικού Μετώπου κ. Ευάγγελου Αποστόλου προς τον Υπουργό Αγροτικής Ανάπτυξης και Τροφίμων, σχετικά με την αντιμετώπιση των προβλημάτων του κλάδου της πτηνοτροφίας δεν συζητείται λόγω κωλύματος του κυρίου Υπουργού και διαγράφεται. 
Κυρίες και κύριοι συνάδελφοι, ολοκληρώθηκε η συζήτηση των αναφορών και ερωτήσεων. 
Στο σημείο αυτό, θα ήθελα να κάνω στο Σώμα τρεις ανακοινώσεις. 
Ο πρώην Πρωθυπουργός και Βουλευτής Αχαΐας, κ. Γεώργιος Παπανδρέου, ο Πρόεδρος των Ανεξαρτήτων Ελλήνων και Βουλευτής Β΄ Περιφέρειας Αθηνών, κ. Παναγιώτης Καμμένος και η κ. Διονυσία - Θεοδώρα Αυγερινοπούλου Βουλευτής Ηλείας, αιτούνται άδεια ολιγοήμερης απουσίας στο εξωτερικό. 
Η Βουλή εγκρίνει;</ChairmanSpeech> 
<Speech><Parlmember>ΠΟΛΛΟΙ ΒΟΥΛΕΥΤΕΣ</Parlmember>: Μάλιστα, μάλιστα.</Speech> 
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Συνεπώς η Βουλή ενέκρινε τις  ζητηθείσες άδειες. 
Επίσης, κυρίες και κύριοι συνάδελφοι, έχω την τιμή να σας ανακοινώσω ότι έχουν διανεμηθεί τα Πρακτικά των συνεδριάσεων της Τρίτης 23ης Οκτωβρίου και της Τετάρτης 24ης Οκτωβρίου πρωί και απόγευμα και ερωτάται το Σώμα αν τα επικυρώνει.</ChairmanSpeech> 
<Speech><Parlmember>ΟΛΟΙ ΟΙ ΒΟΥΛΕΥΤΕΣ</Parlmember>: Μάλιστα, μάλιστα.</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Συνεπώς, τα Πρακτικά της Τρίτης 23ης Οκτωβρίου και της Τετάρτης 24ης Οκτωβρίου, πρωί και απόγευμα, επικυρώθηκαν. 
Κύριοι συνάδελφοι, δέχεστε στο σημείο αυτό να λύσουμε τη συνεδρίαση;</ChairmanSpeech>
<Speech><Parlmember>ΟΛΟΙ ΟΙ ΒΟΥΛΕΥΤΕΣ</Parlmember>: Μάλιστα, μάλιστα.
Με τη συναίνεση του Σώματος και ώρα 19.03΄ λύεται η συνεδρίαση για αύριο ημέρα Τετάρτη 21 Μαρτίου 2012 και ώρα 10.00΄, με αντικείμενο εργασιών του Σώματος νομοθετική εργασία, σύμφωνα με την ημερήσια διάταξη που έχει διανεμηθεί. 
Ο</Speech> ΠΡΟΕΔΡΟΣ                                                        ΟΙ ΓΡΑΜΜΑΤΕΙΣ
Τελευταία Αποθήκευση:	23/11/2012 10:49:00 πμ	Από:	A.zoudiari
Εκτυπώθηκε:	23/11/2012 10:44:00 πμ</body>
</html>