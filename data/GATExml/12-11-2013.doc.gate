<html><head><meta name="cp:revision" content="2"><meta name="date" content="2013-11-20T08:03:00Z"><meta name="Company" content="OTS"><meta name="meta:word-count" content="12913"><meta name="dc:creator" content="Production"><meta name="extended-properties:Company" content="OTS"><meta name="Word-Count" content="12913"><meta name="dcterms:created" content="2013-11-20T08:03:00Z"><meta name="dcterms:modified" content="2013-11-20T08:03:00Z"><meta name="Last-Modified" content="2013-11-20T08:03:00Z"><meta name="Last-Save-Date" content="2013-11-20T08:03:00Z"><meta name="meta:character-count" content="69731"><meta name="Template" content="Normal"><meta name="meta:save-date" content="2013-11-20T08:03:00Z"><meta name="Application-Name" content="Microsoft Office Word"><meta name="modified" content="2013-11-20T08:03:00Z"><meta name="Edit-Time" content="1800000000"><meta name="Content-Type" content="application/msword"><meta name="creator" content="Production"><meta name="meta:author" content="Production"><meta name="extended-properties:Application" content="Microsoft Office Word"><meta name="meta:creation-date" content="2013-11-20T08:03:00Z"><meta name="meta:last-author" content="e.gouma"><meta name="Creation-Date" content="2013-11-20T08:03:00Z"><meta name="xmpTPg:NPages" content="84"><meta name="resourceName" content="12-11-2013.doc"><meta name="Last-Author" content="e.gouma"><meta name="Character Count" content="69731"><meta name="Page-Count" content="84"><meta name="Revision-Number" content="2"><meta name="extended-properties:Template" content="Normal"><meta name="Author" content="Production"><meta name="meta:page-count" content="84"></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></head><body>ΣΥΝΕΔΡΙΑΣΗ 12-11-2013		ΣΕΛ.3
(Σημείωση: Ο παρακάτω πίνακας περιεχομένων δεν αποτελεί το τελικό κείμενο, διότι εκκρεμούν ορθογραφικές και συντακτικές διορθώσεις)
ΠΙΝΑΚΑΣ ΠΕΡΙΕΧΟΜΕΝΩΝ
ΙΕ’ ΠΕΡΙΟΔΟΣ 
ΠΡΟΕΔΡΕΥΟΜΕΝΗΣ ΚΟΙΝΟΒΟΥΛΕΥΤΙΚΗΣ ΔΗΜΟΚΡΑΤΙΑΣ
ΣΥΝΟΔΟΣ Β΄
ΣΥΝΕΔΡΙΑΣΗ ΚΖ΄
Τρίτη  12 Νοεμβρίου 2013
ΘΕΜΑΤΑ
 
Α. ΕΙΔΙΚΑ ΘΕΜΑΤΑ 
Επί διαδικαστικού θέματος, σελ. 
 
Β. ΚΟΙΝΟΒΟΥΛΕΥΤΙΚΟΣ ΕΛΕΓΧΟΣ 
1. Κατάθεση αναφορών, σελ. 
2. Απαντήσεις Υπουργών σε ερωτήσεις Βουλευτών, σελ. 
3. Συζήτηση ερώτησης προς τον Υπουργό Υγείας, σχετικά με τα προβλήματα του Νοσοκομείου Ιεράπετρας, σελ. 
 
Γ. ΝΟΜΟΘΕΤΙΚΗ ΕΡΓΑΣΙΑ 
Συζήτηση επί των άρθρων και των τροπολογιών του σχεδίου νόμου του Υπουργείου Διοικητικής Μεταρρύθμισης και Ηλεκτρονικής Διακυβέρνησης: &quot;Ρυθμίσεις Υπουργείου Διοικητικής Μεταρρύθμισης και Ηλεκτρονικής Διακυβέρνησης και άλλες διατάξεις&quot;, σελ. 
ΠΡΟΕΔΡΕΥΩΝ
ΚΑΛΑΝΤΖΗΣ Γ., σελ.

ΟΜΙΛΗΤΕΣ

Α. Επί διαδικαστικού θέματος:
ΚΑΛΑΝΤΖΗΣ Γ. , σελ.

Β. Επί της ερώτησης:
ΓΕΩΡΓΙΑΔΗΣ Σ. , σελ.
ΛΑΜΠΡΟΥΛΗΣ Γ. , σελ.

Γ. Επί του σχεδίου νόμου του Υπουργείου Διοικητικής Μεταρρύθμισης και Ηλεκτρονικής Διακυβέρνησης:
ΚΑΛΑΝΤΖΗΣ Γ. , σελ.
ΚΑΠΕΡΝΑΡΟΣ Β. , σελ.
ΚΑΤΣΩΤΗΣ Χ. , σελ.
ΚΟΥΚΟΥΛΟΠΟΥΛΟΣ Π. , σελ.
ΚΟΥΚΟΥΤΣΗΣ Δ. , σελ.
ΜΗΤΡΟΠΟΥΛΟΣ Α. , σελ.
ΠΑΝΟΥΣΗΣ Ι. , σελ.
ΣΚΟΡΔΑΣ Α. , σελ.
ΧΡΙΣΤΟΦΙΛΟΠΟΥΛΟΥ Π. , σελ.
ΧΡΥΣΟΒΕΛΩΝΗ Μ. , σελ.
ΠΡΑΚΤΙΚΑ ΒΟΥΛΗΣ
ΙΕ΄ ΠΕΡΙΟΔΟΣ 
ΠΡΟΕΔΡΕΥΟΜΕΝΗΣ ΚΟΙΝΟΒΟΥΛΕΥΤΙΚΗΣ ΔΗΜΟΚΡΑΤΙΑΣ
ΣΥΝΟΔΟΣ Β΄
ΣΥΝΕΔΡΙΑΣΗ ΚΖ΄
Τρίτη 12 Νοεμβρίου 2013
Αθήνα, σήμερα στις 12 Νοεμβρίου 2013, ημέρα Τρίτη και ώρα 18.10΄ συνήλθε στην Αίθουσα των συνεδριάσεων του Βουλευτηρίου η Βουλή σε ολομέλεια για να συνεδριάσει υπό την προεδρία του Β΄ Αντιπροέδρου αυτής κ. ΓΕΩΡΓΙΟΥ ΚΑΛΑΝΤΖΗ.
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Κυρίες και κύριοι συνάδελφοι, αρχίζει η συνεδρίαση.
Παρακαλείται ο κύριος Γραμματέας να ανακοινώσει τις αναφορές προς το Σώμα.
(Ανακοινώνονται προς το Σώμα από τον κ. Απόστολο Αλεξόπουλο, Βουλευτή Β΄ Αθηνών, τα ακόλουθα:
Α. ΚΑΤΑΘΕΣΗ ΑΝΑΦΟΡΩΝ
1. Οι Βουλευτές Ηρακλείου κ. ΜΑΡΙΑ ΔΙΑΚΑΚΗ και κ. ΜΙΧΑΗΛ ΚΡΙΤΣΩΤΑΚΗΣ κατέθεσαν αναφορά με την οποία  ο Οργανισμός Εγγείων Βελτιώσεων της Γ΄ Ζώνης Μεσσαρά διαμαρτύρεται γιατί δραστηριοποιούνται κτηνοτροφικές επιχειρήσεις στο Δήμο Φαιστού, χωρίς την απαιτούμενη άδεια.
2. Η Βουλευτής Μαγνησίας κ. ΜΑΡΙΝΑ ΧΡΥΣΟΒΕΛΩΝΗ κατέθεσε αναφορά με την οποία ο πρόεδρος του περιφερειακού τμήματος Μαγνησίας του τεχνικού επιμελητηρίου Ελλάδος εκφράζει τη διαμαρτυρία του για την καθυστέρηση του έργου επαναδημιουργίας της λίμνης Κάρλας με αποτέλεσμα την περιβαλλοντική υποβάθμιση του τόπου και αιτείται την άμεση επανεκκίνηση του έργου.
3. Η Βουλευτής Μαγνησίας κ. ΜΑΡΙΝΑ ΧΡΥΣΟΒΕΛΩΝΗ κατέθεσε αναφορά με την οποία ο πρόεδρος του Συλλόγου Εκπαιδευτικών της Πρωτοβάθμιας Εκπαίδευσης του Νομού Μαγνησίας εκφράζει την διαμαρτυρία του για τις μετατάξεις των εκπαιδευτικών της δευτεροβάθμιας εκπαίδευσης στην πρωτοβάθμια ,καθώς και για την υποχρηματοδότηση της εκπαίδευσης, η οποία καθιστά εξαιρετικά δύσκολη τη λειτουργία των σχολικών μονάδων του Νομού Μαγνησίας.
4. Οι Βουλευτές Ηρακλείου κ. ΜΑΡΙΑ ΔΙΑΚΑΚΗ, και κ. ΜΙΧΑΗΛ ΚΡΙΤΣΩΤΑΚΗΣ κατέθεσαν αναφορά με την οποία  ο Δήμαρχος Βιάννου του Νομού Ηρακλείου εκφράζει τη διαμαρτυρία του για τη δέσμευση των πόρων από το Περιφερειακό Επιχειρησιακό Πρόγραμμα Κρήτης, καθώς και για την μεταφορά των εντεταγμένων έργων στην επόμενη προγραμματική περίοδο, η οποία στερεί από την Τοπική Αυτοδιοίκηση σημαντικά κονδύλια που αφορούν σε αναγκαία έργα υποδομών.
5. Ο Βουλευτής Πιερίας κ. ΚΩΝΣΤΑΝΤΙΝΟΣ ΚΟΥΚΟΔΗΜΟΣ κατέθεσε αναφορά με την οποία  αγρότες νεφροπαθείς που υποβάλλονται σε αιμοκάθαρση στο Γενικό Νοσοκομείο Κατερίνης, ασφαλισμένοι στον ΟΓΑ διαμαρτύρονται ότι παρά τα όσα προβλέπονται στον Κανονισμό του ΕΟΠΥΥ για δαπάνη που αφορά μεταφορά ασθενούς, δεν τους καταβλήθηκαν τα αντίστοιχα έξοδα από 1-5-2012 έως 31-12-2012.
6. Ο Βουλευτής Δωδεκανήσου κ. ΔΗΜΗΤΡΗΣ ΓΑΚΗΣ κατέθεσε αναφορά με την οποία  ο Δήμος Κάσου αιτείται τροποποιήσεις των δρομολογίων της ακτοπλοϊκής και αεροπορικής σύνδεσης του νησιού, καθώς επίσης και τη μείωση της τιμής των εισιτηρίων για τις αεροπορικές μετακινήσεις.
7. Οι Βουλευτές Ηρακλείου κ. ΜΙΧΑΗΛ ΚΡΙΤΣΩΤΑΚΗΣ, και κ. ΜΑΡΙΑ ΔΙΑΚΑΚΗ κατέθεσαν αναφορά με την οποία  η Περιφερειακή Ένωση Δήμων Κρήτης αιτείται την εξασφάλιση των απαραίτητων πιστώσεων για την πρόσληψη των εκπαιδευτικών που έχει ανάγκη ο Νομός Ηρακλείου.
8. Ο Βουλευτής Πιερίας κ. ΚΩΝΣΤΑΝΤΙΝΟΣ ΚΟΥΚΟΔΗΜΟΣ κατέθεσε αναφορά με την οποία  η Πανελλήνια Ομοσπονδία Ενώσεων Προσωπικού του Λιμενικού Σώματος εκφράζει τη διαφωνία της στην υποβάθμιση του Υπολιμεναρχείου Σκάλας Κατερίνης και στη διακοπή λειτουργίας του Λιμενικού σταθμού Πλαταμώνα.
9. Η Βουλευτής Β΄ Θεσσαλονίκης κ. ΣΤΑΥΡΟΥΛΑ ΞΟΥΛΙΔΟΥ κατέθεσε αναφορά με την οποία  η Ένωση Αστυνομικών Υπαλλήλων Θεσσαλονίκης αιτείται τη συμμετοχή σε κατατακτήριες εξετάσεις για τα πανεπιστήμια και των αποφοίτων υπερδιετών και διετών Ανωτάτων και Ανωτέρων Σχολών Φοίτησης.
10. Ο Βουλευτής Κυκλάδων κ. ΠΑΝΑΓΙΩΤΗΣ ΡΗΓΑΣ κατέθεσε αναφορά με την οποία το Ίδρυμα Στήριξης του Πολυδύναμου Περιφερειακού Ιατρείου Σερίφου  επισημαίνει την ανάγκη  κάλυψης παιδιατρικών υπηρεσιών υγείας στη Νήσο Σέριφο.
11. Οι Βουλευτές Ηρακλείου κ. ΜΙΧΑΗΛ ΚΡΙΤΣΩΤΑΚΗΣ, και κ. ΜΑΡΙΑ ΔΙΑΚΑΚΗ κατέθεσαν αναφορά με την οποία ο Δήμαρχος Χερσονήσου του Νομού Ηρακλείου αιτείται την αναθεώρηση του Επιχειρησιακού Προγράμματος «Ενίσχυση της Προσπελασιμότητας 2007-2013» διότι επηρεάζει σημαντικά έργα της Κρήτης.
12. Οι Βουλευτές, Β΄ Αθηνών κ. ΙΩΑΝΝΗΣ ΔΗΜΑΡΑΣ και Α΄ Θεσσαλονίκης κ. ΓΑΒΡΙΗΛ ΑΒΡΑΜΙΔΗΣ κατέθεσαν αναφορά με την οποία  οι υποψήφιοι προς διορισμό διακριθέντες αθλητές, βάσει του ν. 2725/1999 αιτούνται την ολοκλήρωση της διαδικασίας που αφορά τον διορισμό τους.
13. Η Βουλευτής Μαγνησίας κ. ΜΑΡΙΝΑ ΧΡΥΣΟΒΕΛΩΝΗ κατέθεσε αναφορά με την οποία ο κ. Δημητριάδης Ιωάννης αιτείται την επανεξέταση του πλαισίου της κατά προτεραιότητα μετάταξης ή μεταφοράς των τρίτεκνων υπαλλήλων.
14. Η Βουλευτής Λακωνίας κ. ΦΕΒΡΩΝΙΑ ΠΑΤΡΙΑΝΑΚΟΥ κατέθεσε αναφορά με την οποία  οι τοπικοί φορείς του Δήμου Σπάρτης αιτούνται τη βελτίωση του οδικού δικτύου της Εθνικής Οδού Σπάρτης-Μεγαλόπολης στο 3ο χιλιόμετρο.
15. Οι Βουλευτές Ηρακλείου κ. ΜΑΡΙΑ ΔΙΑΚΑΚΗ και κ. ΜΙΧΑΗΛ ΚΡΙΤΣΩΤΑΚΗΣ κατέθεσαν αναφορά με την οποία  τα Επιμελητήρια της Κρήτης διαμαρτύρονται για αφαίρεση πόρων από την Κρήτη στο πλαίσιο της αναθεώρησης του ΕΣΠΑ.
16. Ο Βουλευτής Φλωρίνης κ. ΑΘΑΝΑΣΙΟΣ ΓΕΡΜΑΝΙΔΗΣ κατέθεσε αναφορά με την οποία  ο κ. Παύλος Σολάκης αιτείται να ενημερωθεί σχετικά με τους λόγους καθυστέρησης καταβολής της διαδοχικής σύνταξής του, (εξαιτίας αναπηρίας) από το ΙΚΑ.
17. Ο Βουλευτής Ηλείας κ. ΑΝΔΡΕΑΣ ΜΑΡΙΝΟΣ κατέθεσε δημοσίευμα εφημερίδας το οποίο αναφέρεται στη διακοπή λειτουργίας του Ταμείου της Δ.Ε.Η. στον Πύργο Ηλείας λόγω ένοπλης ληστείας από το 2011.
18. Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία η Ένωση Ιατρών του Εθνικού Οργανισμού Παροχής Υπηρεσιών Υγείας αιτείται τη συγκρότηση, επιτροπής μεταξύ Υπουργείου Υγείας και ένωσης Ιατρών Ε.Ο.Π.Υ.Υ., για την εξέταση σοβαρών θεσμικών θεμάτων.
19. Ο Βουλευτής Ηρακλείου κ. ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ κατέθεσε αναφορά με την οποία  η Εθνική Συνομοσπονδία Ατόμων με Αναπηρία διαμαρτύρεται για την υπαγωγή των ατόμων με αναπηρία στο νομοσχέδιο του Υπουργείου Οικονομικών για τον Ενιαίο Φόρο Ακινήτων.
20. Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία η Πανελλήνια Συνδικαλιστική Ομοσπονδία Νοσηλευτικού Προσωπικού παραθέτει τις προτάσεις της για την χρηματοδότηση του συστήματος υγείας, καθώς επίσης και για τη δημιουργία ενός ολοκληρωμένου δικτύου δομών παροχής Πρωτοβάθμιας Φροντίδας Υγείας.
21. Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αφορά την πώληση του Ραδιομέγαρου της Παλαιάς ΕΡΤ στο Ταμείο Αξιοποίησης Ιδιωτικής Περιουσίας του Δημοσίου.
22. Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αφορά στα προγράμματα κατασκηνώσεων για την επόμενη χρονιά αλλά και για τον τρόπο που ο Υπουργός Εργασίας προσπαθεί να φανεί φιλολαϊκός μέσω αυτών των ενεργειών.
23. Ο Βουλευτής Ηλείας κ. ΑΝΔΡΕΑΣ ΜΑΡΙΝΟΣ κατέθεσε δημοσίευμα εφημερίδας το οποίο αφορά σε ελλείψεις εκπαιδευτικού προσωπικού στο 2ο Λύκειο Αμαλιάδας.
24. Ο Βουλευτής Ηρακλείου κ. ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ κατέθεσε δημοσίευμα εφημερίδας το οποίο αφορά ελλείψεις σε πολλές ειδικότητες, όπως αυτή του οδοντοτεχνίτη, στον ΕΟΠΥΥ Ηρακλείου Κρήτης.
25. Ο Βουλευτής Ηρακλείου κ. ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ κατέθεσε δημοσίευμα εφημερίδας το οποίο αφορά διαμαρτυρία των κατοίκων του Μάλεμε στο ενδεχόμενο εκποίησης του αεροδρομίου της περιοχής.
26. Ο Βουλευτής Ηρακλείου κ. ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ κατέθεσε δημοσίευμα εφημερίδας το οποίο αφορά στη διάλυση της Τράπεζας Διατήρησης Γενετικού Υλικού, με αποτέλεσμα να κινδυνεύει άμεσα η διατροφική μας κληρονομιά.
27. Ο Βουλευτής Ηρακλείου κ. ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ κατέθεσε αναφορά με την οποία  ο Εμπορικός Σύλλογος Ηρακλείου αιτείται την ιατροφαρμακευτική κάλυψη για όλους τους ασφαλισμένους, ανεξαρτήτως οφειλών, το διαχωρισμό του κλάδου υγείας και σύνταξης και την υιοθέτηση μια σειρά ακόμη προτάσεων για τον ΟΑΕΕ.
28. Ο Βουλευτής Ηρακλείου κ. ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ κατέθεσε αναφορά με την οποία  ο Φορέας Διαχείρισης Στερεών Αποβλήτων Βόρειας Πεδιάδας Α.Ε. Ο.Τ.Α. στο Δήμο Χερσονήσου Κρήτης αιτείται τη χορήγηση επιδόματος ανθυγιεινής εργασίας σε εργαζόμενους σε ΧΥΤΑ και σταθμούς μεταφόρτωσης απορριμμάτων.
29. Ο Βουλευτής Δωδεκανήσου κ. ΒΑΣΙΛΕΙΟΣ-ΝΙΚΟΛΑΟΣ ΥΨΗΛΑΝΤΗΣ κατέθεσε αναφορά με την οποία ο Σύλλογος Γονέων και Κηδεμόνων Σαντραπείας Αττικής Σχολής Μεγίστης Καστελλόριζου εκφράζει την αντίθεσή του στη λειτουργία του σχολείου ως διθέσιο με ολοήμερο, επειδή θα πολλαπλασιάσει τα ήδη υπάρχοντα μαθησιακά προβλήματα.
30. Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  η Ένωση Λειτουργών Τεχνικής και Επαγγελματικής Εκπαίδευσης Ηρακλείου Κρήτης εκφράζει τη διαμαρτυρία του για την απορρύθμιση και διάλυση των δομών της επαγγελματικής και τεχνικής εκπαίδευσης που ξεκίνησε το καλοκαίρι του 2013.
31. Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται στην κρίσιμη πορεία της οικονομίας και στη συνοχή της κυβέρνησης.
32. Η Βουλευτής Καρδίτσης κ. ΑΣΗΜΙΝΑ ΣΚΟΝΔΡΑ κατέθεσε αναφορά με την οποία  οι Σχολικοί Φύλακες Κτηρίων του Δήμου Καρδίτσας αιτούνται την υπογραφή κοινής υπουργικής απόφασης για την επιστροφή τους στα σχολεία, ως επιστάτες.
33. Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία η Συντεχνία Αρτοποιών Αθηνών Προαστίων και Περιχώρων, εκφράζει τη δυσαρέσκειά της, για την επιβολή έκτακτου φόρου με αναδρομική ισχύ στις πωλήσεις φυσικού αερίου.
34. Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία ο Σύλλογος Διοικητικού Προσωπικού του Πανεπιστημίου Θεσσαλίας διαμαρτύρεται για την εισαγωγή στο Δημοσιοϋπαλληλικό κώδικα του πειθαρχικού παραπτώματος της μη συμμόρφωσης στην ατομική ηλεκτρονική απογραφή προσόντων εντός οριζόμενης προθεσμίας, με προβλεπόμενη ποινή την αργία.
35. Ο Βουλευτής Κερκύρας κ. ΣΤΕΦΑΝΟΣ ΣΑΜΟΪΛΗΣ κατέθεσε αναφορά με την οποία  η Επιτροπή Πρωτοβουλίας Κατοίκων Εργατικών Κατοικιών του Οικισμού «Κέρκυρα ΙV Κουλίνα» αιτείται την επιβεβλημένη μετεγκατάσταση των οικιστών λόγω υψηλής επικινδυνότητας των κτηρίων και την ανακατασκευή των εργατικών κατοικιών.
36. Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία η εταιρεία «ΑΦΟΙ ΓΕΩΡΓΙΟΥ ΑΕ» αιτείται την επιβεβλημένη παρέμβαση του ελληνικού κοινοβουλίου για την προστασία του δημόσιου συμφέροντος, σχετικά με την παροχή και τη διαχείριση των εγγυήσεων του ελληνικού δημοσίου αλλά και των κρατικών ενισχύσεων προς τις επιχειρήσεις.
37. Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  ο Ιωάννης Βορδογιάννης, επισημαίνει την ανάγκη για αξιοποίηση της νομίμως εκμισθωθείσας λατομικής έκτασης ζεολίθου στα Πετρωτά Βορείου Έβρου, καθώς παρανόμως δεν χορηγείται η σχετική άδεια εκμετάλλευσης.
38. Η Βουλευτής Σάμου κ. ΑΓΝΗ ΚΑΛΟΓΕΡΗ κατέθεσε αναφορά με την οποία ο Δήμαρχος Ικαρίας διαμαρτύρεται για τη μείωση των τριών κατοχυρωμένων δρομολογίων της άγονης γραμμής σύνδεσης του Αγίου Κηρύκου με τους Φούρνους και τον Πειραιά.
39. Ο Βουλευτής Κυκλάδων κ. ΝΙΚΟΛΑΟΣ ΣΥΡΜΑΛΕΝΙΟΣ κατέθεσε αναφορά με την οποία  ο Εμποροεπαγγελματικός και Βιοτεχνικός Σύλλογος Τήνου, παραθέτει τις προτάσεις του, με σκοπό την οριστική λύση του προβλήματος του ασφαλιστικού οργανισμού των ελευθέρων επαγγελματιών.
40. Ο Βουλευτής Ζακύνθου κ. ΧΑΡΑΛΑΜΠΟΣ-ΣΤΑΥΡΟΣ ΚΟΝΤΟΝΗΣ κατέθεσε αναφορά με την οποία  το Περιφερειακό Συμβούλιο Ιονίων Νήσων αιτείται την αναβάθμιση των δικτυακών υποδομών και των ευρυζωνικών υπηρεσιών στο νησί της Ζακύνθου.
41. Ο Βουλευτής Ηρακλείου κ. ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ κατέθεσε δημοσίευμα εφημερίδας το οποίο αφορά  σενάρια για την κατάργηση των δημοτικών υπηρεσιών καθαριότητας.
42. Ο Βουλευτής Κορινθίας κ. ΝΙΚΟΛΑΟΣ ΤΑΓΑΡΑΣ κατέθεσε αναφορά με την οποία ο Διευθυντής της ΔΟΥ Κορίνθου αιτείται τη μείωση των τιμών ανά τετραγωνικό μέτρο για τον προσδιορισμό του Φόρου Ακίνητης Περιουσίας των οικοπέδων του Νομού Κορινθίας.
43. Ο Βουλευτής Κυκλάδων κ. ΠΑΝΑΓΙΩΤΗΣ ΡΗΓΑΣ κατέθεσε αναφορά με την οποία ο Δήμαρχος Θήρας επισημαίνει την ανάγκη να καλυφθούν τα κενά σε εκπαιδευτικό προσωπικό των σχολείων Θήρας και Θηρασίας.
44. Η Βουλευτής Τρικάλων κ. ΠΑΝΑΓΙΩΤΑ ΔΡΙΤΣΕΛΗ κατέθεσε αναφορά με την οποία ο Σύλλογος Γονέων και Κηδεμόνων του 3ου και 32ου Δημοτικού Σχολείου Τρικάλων επισημαίνει την ανάγκη να αποκατασταθούν άμεσα τα τεχνικά προβλήματα των κτηρίων του 3ου και 32ου Δημοτικού Σχολείου Τρικάλων.
45. Ο Βουλευτής Κοζάνης κ. ΓΕΩΡΓΙΟΣ ΚΑΣΑΠΙΔΗΣ κατέθεσε αναφορά με την οποία οι Σχολικοί φύλακες Πτολεμαΐδος - Κοζάνης αιτούνται την επανεξέταση της λειτουργίας του θεσμού των σχολικών φυλάκων, έστω και με διαφορετική δομή.
46. Ο Βουλευτής Πιερίας κ. ΚΩΝΣΤΑΝΤΙΝΟΣ ΚΟΥΚΟΔΗΜΟΣ κατέθεσε αναφορά με την οποία οι Αλιευτικοί Σύλλογοι, Δήμου Κατερίνης «Θερμαϊκός Πρόοδος», Δήμου Πύνδας-Κολινδρού και «Δίου Ολύμπου» διαμαρτύρονται για την παραβίαση των ζωνών που λειτουργούν ως ιχθυογεννητικοί σταθμοί και για τη διακοπή της δορυφορικής παρακολούθησης, που θα παρείχε τη δυνατότητα της βεβαίωσης της παράβασης.
47. Ο Βουλευτής Β΄ Αθηνών κ. ΑΠΟΣΤΟΛΟΣ ΚΑΚΛΑΜΑΝΗΣ κατέθεσε αναφορά με την οποία ο Πανελλήνιος Σύλλογος Παραπληγικών, παραθέτει τις προτάσεις του, για μια αξιοπρεπή διαβίωση των παραπληγικών ατόμων, προκειμένου να μη γίνουν τα θύματα της εισοδηματικής πολιτικής που επιβάλλεται.
48. Ο Βουλευτής Β΄ Αθηνών κ. ΑΠΟΣΤΟΛΟΣ ΚΑΚΛΑΜΑΝΗΣ κατέθεσε αναφορά με την οποία  ο Σύλλογος Φυσικών Προσώπων Ομολογιούχων του ελληνικού δημοσίου διαμαρτύρεται γιατί υφίστανται τα βάρβαρα μέτρα για την αντιμετώπιση της κρίσης, με απολύσεις, μειώσεις μισθών και χαράτσια, έχοντας ήδη πληρώσει με τη δήμευση των αποταμιεύσεών τους.
49. Οι Βουλευτές, Σερρών κ. ΑΦΡΟΔΙΤΗ ΣΤΑΜΠΟΥΛΗ και Α΄ Θεσσαλονίκης κ. ΙΩΑΝΝΗΣ ΑΜΑΝΑΤΙΔΗΣ κατέθεσαν αναφορά με την οποία  ο Σύλλογος Εκπαιδευτικών Πρωτοβάθμιας Εκπαίδευσης του Νομού Σερρών αιτείται τη μη  αντικατάσταση του διευθυντή εκπαίδευσης στην Πρωτοβάθμια Εκπαίδευση Σερρών, γιατί θα φέρει αναστάτωση στα σχολεία και δυσλειτουργία στα υπηρεσιακά συμβούλια.
50. Ο Βουλευτής Β΄ Αθηνών κ. ΙΩΑΝΝΗΣ ΔΗΜΑΡΑΣ κατέθεσε αναφορά με την οποία η κ. Ρίζου Μαρία, αιτείται την μετάθεση του κ. Ρίζου Σωτήριου σε στρατιωτική μονάδα στο Νομό Αττικής, λόγω οικονομικών προβλημάτων.
51. Ο Βουλευτής Πιερίας κ. ΚΩΝΣΤΑΝΤΙΝΟΣ ΚΟΥΚΟΔΗΜΟΣ κατέθεσε αναφορά με την οποία  οι Αλιευτικοί Σύλλογοι, Δήμου Κατερίνης «Θερμαϊκός Πρόοδος» ,Δήμου Πύνδας-Κολινδρού, Δίου Ολύμπου και ο σύλλογος Μυδοκαλλιεργητών Μακρυγιαλού εκφράζουν την αντίθεσή τους σε αλλαγή χρήσης και κατασκευή εμπορικού λιμένα στη θέση του ήδη υπάρχοντα λιμένα της Γρίτσας Δίου Ολύμπου, γιατί θα επιβαρυνθεί η ποιότητα των υδάτων, με αρνητικά αποτελέσματα για τα αλιεύματα και τον τουρισμό της περιοχής.
52. Ο Βουλευτής Καρδίτσης κ. ΣΠΥΡΙΔΩΝ ΤΑΛΙΑΔΟΥΡΟΣ κατέθεσε αναφορά με την οποία ο Δήμαρχος Σοφάδων  αιτείται την μη καταβολή του τέλους επιτηδεύματος χρήσης 2012 σε χωριά με πληθυσμό κάτω από πεντακόσιους κατοίκους.
53. Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται σε δύο θέματα που βρίσκονται στο ανακριτικό στάδιο υπόθεσης, όπου εμπλέκεται πρώην προϊστάμενος της Πολεοδομίας και πρώην υπάλληλος του πρώην Δήμου της ανατολικής Αιγιάλειας.
54. Ο Βουλευτής Β΄ Αθηνών κ. ΑΠΟΣΤΟΛΟΣ ΚΑΚΛΑΜΑΝΗΣ κατέθεσε δημοσίευμα εφημερίδας το οποίο αναφέρεται στα ζητήματα που έχουν σχέση με την επιβίωση των ατόμων με αναπηρία και τη λήψη προστατευτικών μέτρων, για την αποφυγή της πλήρους και οριστικής τους φτωχοποίησης.
55. Ο Βουλευτής Πέλλης κ. ΓΕΩΡΓΙΟΣ ΚΑΡΑΣΜΑΝΗΣ κατέθεσε αναφορά με την οποία οι Διακριθέντες Αθλητές αιτούνται την ολοκλήρωση της διαδικασίας που αφορά στον διορισμό τους βάσει του ν.2725/1999
56. Ο Βουλευτής Β΄ Αθηνών κ. ΑΠΟΣΤΟΛΟΣ ΚΑΚΛΑΜΑΝΗΣ κατέθεσε αναφορά με την οποία  ο κ. Κώστας Πασσιάς παραθέτει τις προτάσεις του για την αύξηση εσόδων του κράτους και την καταστολή της εισφοροδιαφυγής και φοροδιαφυγής.
57. Ο Βουλευτής Β΄ Αθηνών κ. ΑΠΟΣΤΟΛΟΣ ΚΑΚΛΑΜΑΝΗΣ κατέθεσε δημοσίευμα εφημερίδας το οποίο αναφέρεται στην εξεύρεση άμεσης λύσης για την προστασία των ατόμων με αναπηρία και των οικογενειών τους από την οικονομική και κοινωνική εξαθλίωση. 
58. Ο Βουλευτής Ηλείας κ. ΓΕΩΡΓΙΟΣ ΚΟΝΤΟΓΙΑΝΝΗΣ κατέθεσε αναφορά με την οποία ο Δήμαρχος Πηνειού του Νομού Ηλείας αιτείται τη διατήρηση της λειτουργίας του Κέντρου Υγείας Γαστούνης διότι είναι το μεγαλύτερο σε διαχείριση αριθμού περιστατικών στην περιοχή.
59. Ο Βουλευτής Κορινθίας κ. ΧΡΙΣΤΟΣ ΔΗΜΑΣ κατέθεσε αναφορά με την οποία  ο Σύλλογος Γονέων με Τρία Παιδιά του Νομού Κορινθίας αιτείται την υιοθέτηση πρότασης της Πανελλαδικής Ένωσης Συλλόγων Πολυτέκνων Οικογενειών με τρία τέκνα σχετικά με τον ενιαίο φόρο ακινήτων.
60. Ο Βουλευτής Κορινθίας κ. ΧΡΙΣΤΟΣ ΔΗΜΑΣ κατέθεσε αναφορά με την οποία  η Ομοσπονδία Εμπορικών Συλλόγων Πελοποννήσου και Νοτιοδυτικής Ελλάδος και οι Εμπορικοί Σύλλογοι Κορίνθου και Κιάτου «Ο Ερμής» αιτούνται την υιοθέτηση προτάσεών τους για τον ΟΑΕΕ, προκειμένου να καταστεί βιώσιμος και να εξασφαλίζει αξιοπρεπείς όρους ασφάλισης στους ασφαλισμένους.
61. Η Βουλευτής Β΄ Θεσσαλονίκης κ. ΣΤΑΥΡΟΥΛΑ ΞΟΥΛΙΔΟΥ κατέθεσε αναφορά με την οποία  η Ένωση Αστυνομικών Υπαλλήλων Ροδόπης και η Ένωση Αξιωματικών Ελληνικής Αστυνομίας Ανατολικής Μακεδονίας και Θράκης διαμαρτύρεται για τις ελλείψεις αστυνομικού προσωπικού και τα τεράστια προβλήματα που δημιουργεί αυτή η κατάσταση σε όλη την κοινωνία και αιτείται την αναβάθμιση της εκπαίδευσης των επιτυχόντων στις Αστυνομικές Σχολές.
62. Ο Βουλευτής Β΄ Αθηνών κ. ΑΠΟΣΤΟΛΟΣ ΚΑΚΛΑΜΑΝΗΣ κατέθεσε αναφορά με την οποία ο Θανάσης Μαρκαντώνης (Χημικός Μηχανικός ΕΜΠ), αιτείται τη συνταξιοδότηση γονέα με είκοσι επτά χρόνια εργασίας και τέσσερα ανήλικα παιδιά, ένα εκ των οποίων έχει 67% ποσοστό αναπηρίας.
63. Ο Βουλευτής Φλωρίνης κ. ΑΘΑΝΑΣΙΟΣ ΓΕΡΜΑΝΙΔΗΣ κατέθεσε αναφορά με την οποία η ΕΛΜΕ Φλώρινας, αιτείται την ίδρυση Επαγγελματικού Λυκείου στη Φλώρινα.
64. Η Βουλευτής Σερρών κ. ΑΦΡΟΔΙΤΗ ΣΤΑΜΠΟΥΛΗ κατέθεσε αναφορά με την οποία  ο Σύλλογος Γονέων και κηδεμόνων του Λυκείου Νέου Σκοπού Σερρών διαμαρτύρεται για την μη τοποθέτηση μαθηματικού στο Γενικό Λύκειο Νέου Σκοπού Σερρών.
65. Βουλευτής Νομού Αττικής κ. ΓΕΩΡΓΙΟΣ ΠΑΝΤΖΑΣ κατέθεσε αναφορά με την οποία ο Δήμαρχος Ασπροπύργου αιτείται να εξαιρεθεί το Ιατρείο ΕΟΠΥΥ Ασπροπύργου από οποιοδήποτε σχέδιο αναστολής των ιατρείων της περιοχής, καθώς είναι η μόνη μονάδα που εξυπηρετεί σαράντα χιλιάδες κατοίκους και δέκα χιλιάδες εργαζόμενους στη Βιομηχανική περιοχή.
66. Ο Βουλευτής Κυκλάδων κ. ΝΙΚΟΛΑΟΣ ΣΥΡΜΑΛΕΝΙΟΣ κατέθεσε αναφορά με την οποία  ο Δήμαρχος Άνδρου  διαμαρτύρεται για τις κενές θέσεις καθηγητών στα ΕΠΑΛ Άνδρου
67. Ο Βουλευτής Ιωαννίνων κ. ΣΤΑΥΡΟΣ ΚΑΛΟΓΙΑΝΝΗΣ κατέθεσε αναφορά με την οποία  ο Δήμαρχος Κόνιτσας  αιτείται τη μείωση του εκτάκτου ειδικού τέλους ακινήτων στα απομακρυσμένα χωριά του Δήμου Κόνιτσας.
68. Ο Βουλευτής Πιερίας κ. ΚΩΝΣΤΑΝΤΙΝΟΣ ΚΟΥΚΟΔΗΜΟΣ κατέθεσε αναφορά με την οποία η Ένωση Προσωπικού Λιμενικού Σώματος Κεντρικής Μακεδονίας διαμαρτύρεται γιατί τα Λιμενικά καταστήματα Νέου Μαρμαρά και Νέας Μηχανιώνας αδυνατούν να φιλοξενήσουν προσωπικό και συναλλασσόμενους πολίτες, με κίνδυνο πολλές φορές τη σωματική ακεραιότητα των ευρισκομένων εντός του κτηρίου.
69. Ο Βουλευτής Ιωαννίνων κ. ΣΤΑΥΡΟΣ ΚΑΛΟΓΙΑΝΝΗΣ κατέθεσε αναφορά με την οποία  ο Κωνσταντίνος Πέτσιος αιτείται τη ρύθμιση των οφειλών του προς το δημόσιο λόγω σοβαρών και δικαιολογημένων αδυναμιών εκπλήρωσης των συμβατικών του υποχρεώσεων.
70. Οι Βουλευτές Ηρακλείου κ. ΜΙΧΑΗΛ ΚΡΙΤΣΩΤΑΚΗΣ, και κ. ΜΑΡΙΑ ΔΙΑΚΑΚΗ κατέθεσαν αναφορά με την οποία ο Σύλλογος Γονέων και Κηδεμόνων των 1ου, 2ου και 3ου Ειδικών Δημοτικών Σχολείων του Νομού Ηρακλείου επισημαίνει την άμεση ανάγκη τοποθέτησης προσωπικού για τα Ειδικά Δημοτικά Σχολεία του νομού, προκειμένου οι μαθητές να έχουν τη δυνατότητα παρακολούθησης των σχολικών προγραμμάτων.
71. Ο Βουλευτής Πιερίας κ. ΚΩΝΣΤΑΝΤΙΝΟΣ ΚΟΥΚΟΔΗΜΟΣ κατέθεσε αναφορά με την οποία ο αγροτικός Συνεταιρισμός Μυδοκαλλιεργητών Μακρυγιαλλού και αλιευτικοί Σύλλογοι του Νομού Πιερίας εκφράζουν τη διαφωνία τους στην υποβάθμιση του Υπολιμεναρχείου Σκάλας Κατερίνης και στη διακοπή λειτουργίας του Λιμενικού σταθμού Πλαταμώνα.
72. Ο Βουλευτής Πέλλης κ. ΙΟΡΔΑΝΗΣ (ΔΑΝΗΣ) ΤΖΑΜΤΖΗΣ κατέθεσε αναφορά με την οποία  η κ Γαρυφαλλιά Κόρακα διαμαρτύρεται γιατί η αίτηση ειδικότητας που έκανε ως ιατρός στο Γενικό Νοσοκομείο Καβάλας  δεν αντιμετωπίστηκε ως έπρεπε με αποτέλεσμα να χαθούν οι  προθεσμίες υποβολής, κατατάσσοντάς την δέκα θέσεις χαμηλότερα.
73. Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται σε ποινικές διώξεις που έχουν ασκηθεί σε σύμβουλο του περιφερειάρχη Αττικής.
74. Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αφορά στο Υπουργείο  Εσωτερικών της Βουλγαρίας και το οποίο ισχυρίζεται ότι η φερόμενη μητέρα του τετράχρονου κοριτσιού είχε δηλώσει ότι γέννησε το παιδί στην Πάτρα.
75. Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αφορά σε αντιπαράθεση του Δημάρχου Αιγιάλειας με πρώην συνεργάτη του και στέλεχος του ιδίου δήμου, για τα χρέη της ΔΗΠΕΚΑ.
76. Ο Βουλευτής Μαγνησίας κ. ΑΛΕΞΑΝΔΡΟΣ ΜΕΪΚΟΠΟΥΛΟΣ κατέθεσε αναφορά με την οποία ο Αντιδήμαρχος Κοινωνικής Προστασίας, Παιδείας και Πολιτισμού του Δήμου Βόλου αιτείται την τακτοποίηση, με νομοθετική ρύθμιση, του ζητήματος της σίτισης των μαθητών του Μουσικού Σχολείου Βόλου.
77. Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται στο κρίσιμο θέμα της χωροθέτησης εγκεκριμένων χώρων αξιοποίησης ή διάθεσης αποβλήτων εκσκαφών, κατασκευών και κατεδαφίσεων (ΑΕΚΚ).
78. Ο Βουλευτής Α΄ Πειραιώς κ. ΘΕΟΔΩΡΟΣ ΔΡΙΤΣΑΣ κατέθεσε αναφορά με την οποία η Πανελλήνια Ένωση Ναυτών Εμπορικού Ναυτικού καταγγέλλει το πογκρόμ απολύσεων σε όλα τα ακτοπλοϊκά πλοία, κατ εφαρμογή του ν. 4150/13.
79. Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας στο οποίο αφορά στον μη εκτελωνισμό αναγκαίου ασθενοφόρου για τους κατοίκους της Αχαϊας, λόγω γραφειοκρατίας του Δημοσίου.
80. Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται στην έφοδο της Δίωξης Ναρκωτικών στο Μητροπολιτικό κοινωνικό ιατρείο του Ελληνικού και στο ιατρείο των Γιατρών του κόσμου.
81. Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται σε ατύχημα δεκαεννιάμηνου κοριτσιού μετά από κακή συντήρηση στην παιδική χαρά της πλατείας της Παναχαϊκής στην Πάτρα.
82. Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία αναφέρεται σε παράνομη ανάθεση εργασίας σε ιδιωτική εταιρεία  για τη  φύλαξη του Πανεπιστημιακού Γενικού Νοσοκομείου Πατρών.
83. Ο Βουλευτής Α΄ Πειραιώς κ. ΘΕΟΔΩΡΟΣ ΔΡΙΤΣΑΣ κατέθεσε αναφορά με την οποία η Επιτροπή Εγχωρίου Περιουσίας Κυθήρων-Αντικυθήρων διαμαρτύρεται για την εγκριθείσα ακινησία του πλοίου «Βιτσέντσος Κορνάρος» της εταιρείας ΛΑΝΕ από 1-11-2013 έως 30-12-2013, χωρίς τη δρομολόγηση άλλου πλοίου, για την αντικατάστασή του.
84. Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται σε αίτημα του Συλλόγου, ΑγκαλιάΖΩ, για την δημιουργία Μονάδας Ανακουφιστικής Φροντίδας σε καρκινοπαθείς τελικού σταδίου.
85. Ο Βουλευτής Ηρακλείου κ. ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ κατέθεσε δημοσίευμα εφημερίδας σύμφωνα με το οποίο οι μαθητές της Γ΄τάξης του Λυκείου Σφακίων δεν διδάσκονται βασικά μαθήματα λόγω  έλλειψης εκπαιδευτικών.
86. Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται στην αναστολή λειτουργίας του Τομέα Αποκατάστασης Σεισμοπλήκτων της Πάτρας με αποτέλεσμα να υπάρχουν σοβαρές εκκρεμότητες προς τους δικαιούχους αποζημιώσεων.
87. Ο Βουλευτής Ηρακλείου κ. ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ κατέθεσε αναφορά με την οποία τα Επιμελητήρια των Νομών της Κρήτης διαμαρτύρονται για την αφαίρεση πόρων από την Κρήτη, στο πλαίσιο της αναθεώρησης του ΕΣΠΑ.
88. Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται στον διεθνή διαγωνισμό για τα απορρίμματα της Πελοποννήσου και το «στημένο» παρασκήνιο.
89. Ο Βουλευτής Πιερίας κ. ΚΩΝΣΤΑΝΤΙΝΟΣ ΚΟΥΚΟΔΗΜΟΣ κατέθεσε αναφορά με την οποία  η Ένωση Εργοληπτών-Κατασκευαστών Δημοσίων Ιδιωτικών Έργων-Εργολάβων, Οικοδόμων-Διαχειριστών-Εκμεταλλευτών Ακινήτων Ελλάδος εκφράζει τον προβληματισμό της για το νομοσχέδιο που αφορά στον ενιαίο φόρο ακινήτων και κάνει λόγο για κίνδυνο κατάρρευσης του κλάδου, από τις συνεχιζόμενες φοροεπιβαρύνσεις.
90. Η Βουλευτής Μαγνησίας κ. ΜΑΡΙΝΑ ΧΡΥΣΟΒΕΛΩΝΗ κατέθεσε αναφορά με την οποία η κ. Πολυξένη Καρκαλά αιτείται την ανάγκη ρύθμισης των χρεών των μικρών ξενοδοχειακών μονάδων σύμφωνα με το νόμο 3869/10.
91. Η Βουλευτής Α΄ Θεσσαλονίκης κ. ΑΣΗΜΙΝΑ ΞΗΡΟΤΥΡΗ - ΑΙΚΑΤΕΡΙΝΑΡΗ κατέθεσε αναφορά με την οποία η Ομοσπονδία Βιοτεχνών Υδραυλικών Ελλάδας αιτείται την έκδοση υπουργικής απόφασης, η οποία θα διασφαλίζει ότι με την κατάθεση ή καταχώρηση της υπεύθυνης δήλωσης καλής εκτέλεσης στα κατά τόπους σωματεία υδραυλικών θα προσκομίζεται και αντίγραφο τιμολογίου, ή απόδειξη παροχής υπηρεσιών, με σκοπό την προστασία  του καταναλωτή και τον περιορισμό της φοροδιαφυγής.
92. Ο Βουλευτής Ηρακλείου κ. ΙΩΑΝΝΗΣ ΜΙΧΕΛΟΓΙΑΝΝΑΚΗΣ κατέθεσε αναφορά με την οποία  η Ομοσπονδία Επαγγελματιών, Βιοτεχνών και  Εμπόρων του Νομού Ηρακλείου διαμαρτύρεται για την άρνηση των Ελληνικών Τραπεζών να παραλάβουν δηλώσεις καταθετών του άρθρου 20 του ν.4161/2013 περί ακατάσχετου των τραπεζικών λογαριασμών.
93. Ο Βουλευτής Κυκλάδων κ. ΝΙΚΟΛΑΟΣ ΣΥΡΜΑΛΕΝΙΟΣ κατέθεσε αναφορά με την οποία ο Δήμος Ανάφης του Νομού Κυκλάδων διαμαρτύρεται για την παντελή έλλειψη ιατρικού προσωπικού στο Πολυδύναμο Περιφερειακό Ιατρείο Ανάφης.
94. Ο Βουλευτής Έβρου κ. ΜΑΡΙΝΟΣ ΟΥΖΟΥΝΙΔΗΣ κατέθεσε αναφορά με την οποία ο κ. Χατζηαντωνάκης Θεόδωρος διαμαρτύρεται για τη διακοπή της αναπηρικής του σύνταξης καθώς πρόσφατα του μειώθηκε το ποσοστό αναπηρίας από 70% σε 58%.
95. Ο Βουλευτής Έβρου κ. ΜΑΡΙΝΟΣ ΟΥΖΟΥΝΙΔΗΣ κατέθεσε αναφορά με την οποία  οκτώ υπάλληλοι της τοπικής αυτοδιοίκησης του Δήμου Ορεστιάδας αιτούνται την αποσαφήνιση της μοριοδότησής τους, ανάλογα με τα προσόντα τους.
96. Η Βουλευτής Μαγνησίας κ. ΜΑΡΙΝΑ ΧΡΥΣΟΒΕΛΩΝΗ κατέθεσε αναφορά με την οποία  ο Εμπορικός Σύλλογος Βόλου και Νέας Ιωνίας αιτείται την υιοθέτηση της πρότασης της Εθνικής Συνομοσπονδίας Ελληνικού Εμπορίου για την κεφαλαιοποίηση των οφειλών των εμπόρων και λοιπών επαγγελματιών προς τον ΟΑΕΕ.
97. Ο Βουλευτής Κορινθίας κ. ΧΡΙΣΤΟΣ ΔΗΜΑΣ κατέθεσε αναφορά με την οποία  ο Εμπορικός Σύλλογος Ξυλοκάστρου του Νομού Κορινθίας παραθέτει τις προτάσεις του για μια οριστική λύση του προβλήματος των ασφαλισμένων εμπόρων του ΟΑΕΕ.
98. Η Βουλευτής Μαγνησίας κ. ΜΑΡΙΝΑ ΧΡΥΣΟΒΕΛΩΝΗ κατέθεσε αναφορά με την οποία ο Πρόεδρος του ΤΕΙ Θεσσαλίας αιτείται την επίλυση θέματος που αφορά στη χρηματοδότηση του εν λόγω ιδρύματος για τη σίτιση των σπουδαστών του.
99. Ο Βουλευτής Ηρακλείου κ. ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ κατέθεσε αναφορά με την οποία ο Δήμος Βιάννου του Νομού Ηρακλείου εκφράζει την διαμαρτυρία του για την επιβολή του ενιαίου φόρου ακινήτων στα αγροτεμάχια.
100. Ο Βουλευτής Ηρακλείου κ. ΕΛΕΥΘΕΡΙΟΣ ΑΥΓΕΝΑΚΗΣ κατέθεσε αναφορά με την οποία η Ομάδα Εκπαιδευτικών σε Διαθεσιμότητα  Περιφέρειας Κρήτης αιτείται την άμεση λειτουργία των τομέων- ειδικοτήτων στην τυπική δευτεροβάθμια εκπαίδευση και την επαναφορά τους στις οργανικές τους θέσεις.
101. Ο Βουλευτής Κορινθίας κ. ΝΙΚΟΛΑΟΣ ΤΑΓΑΡΑΣ κατέθεσε αναφορά με την οποία ο Εμπορικός Σύλλογος Κορίνθου αιτείται την υιοθέτηση των προτάσεών του για την οριστική λύση του προβλήματος του ΟΑΕΕ και για τη βιωσιμότητά του στο μέλλον. 
102. Ο Βουλευτής Ηρακλείου κ. ΕΛΕΥΘΕΡΙΟΣ ΑΥΓΕΝΑΚΗΣ κατέθεσε αναφορά με την οποία η Εθνική Συνομοσπονδία Ατόμων με Αναπηρία επισημαίνει τη λήψη άμεσων μέτρων προστασίας των ατόμων με αναπηρία και των οικογενειών τους.
103. Η Βουλευτής Β΄ Θεσσαλονίκης κ. ΣΤΑΥΡΟΥΛΑ ΞΟΥΛΙΔΟΥ κατέθεσε αναφορά με την οποία η Πανελλήνια Ένωση Επιχειρηματιών Ιδιοκτητών Στεγασμένων Σταθμών Αυτοκινήτων ΠΕΕΙΣΣΑ εκφράζει τη διαμαρτυρία της για την επιβολή του Ενιαίου φόρου ακινήτων στα κτήρια των πάρκινγκ.
104. Ο Βουλευτής Κορινθίας κ. ΧΡΙΣΤΟΣ ΔΗΜΑΣ κατέθεσε αναφορά με την οποία  η Πανελλήνια Ομοσπονδία Ιδιοκτητών Κέντρων Ξένων Γλωσσών  αιτείται την απάλειψη των παθογενειών που υπάρχουν στο θεσμικό πλαίσιο αποδοχής πιστοποιητικών γλωσσομάθειας για διορισμούς στο δημόσιο.
Β. ΑΠΑΝΤΗΣΕΙΣ ΥΠΟΥΡΓΩΝ ΣΕ ΕΡΩΤΗΣΕΙΣ ΒΟΥΛΕΥΤΩΝ
1. Στην με αριθμό 843/23-08-2013 ερώτηση του Βουλευτή κ. Κουτσογιαννακόπουλου Κωνσταντίνου δόθηκε με το υπ’ αριθμ. 29960/22-10-2013 έγγραφο από τον Υφυπουργό Πολιτισμού και Αθλητισμού η ακόλουθη απάντηση:
2. Στην με αριθμό 2176/30-09-2013 ερώτηση του Βουλευτή κ. Αυγενάκη Ελευθερίου δόθηκε με το υπ’ αριθμ. 856/24-10-2013 έγγραφο από τον Υπουργό Δικαιοσύνης, Διαφάνειας και Ανθρωπίνων Δικαιωμάτων η ακόλουθη απάντηση:
3. Στην με αριθμό 2343/04-10-2013 ερώτηση του Βουλευτή κ. Κακλαμάνη Νικήτα δόθηκε με το υπ’ αριθμ. 876/24-10-2013 έγγραφο από τον Υπουργό Δικαιοσύνης, Διαφάνειας και Ανθρωπίνων Δικαιωμάτων η ακόλουθη απάντηση:
�
4. Στην με αριθμό 2348/04-10-2013 ερώτηση του Βουλευτή κ. Νικολόπουλου Νικόλαου δόθηκε με το υπ’ αριθμ. Φ.900α/9818/13598/24-10-2013 έγγραφο από την Αναπληρώτρια Υπουργό Εθνικής Άμυνας η ακόλουθη απάντηση:</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Κυρίες και κύριοι συνάδελφοι, εισερχόμαστε στη συζήτηση των 
ΑΝΑΦΟΡΩΝ ΚΑΙ ΕΡΩΤΗΣΕΩΝ
Θα συζητηθεί η τέταρτη με αριθμό 1725/17-9-2013 ερώτηση πρώτου κύκλου του Βουλευτή Λαρίσης του Κομμουνιστικού Κόμματος Ελλάδας κ. Γεωργίου Λαμπρούλη προς τον Υπουργό Υγείας , σχετικά με τα προβλήματα του Νοσοκομείου Ιεράπετρας.
Κύριε συνάδελφε, έχετε το λόγο.</ChairmanSpeech>
<Speech><Parlmember>ΓΕΩΡΓΙΟΣ ΛΑΜΠΡΟΥΛΗΣ</Parlmember>: Ευχαριστώ, κύριε Πρόεδρε.
Η ερώτησή μου αφορά το Νοσοκομείο Ιεράπετρας. Η κατάσταση των νοσοκομείων γενικά στο Νομό Λασιθίου είναι τραγική. Είναι τεράστια τα προβλήματα και λόγω υποχρηματοδότησης αλλά και λόγω έλλειψης προσωπικού, υποστελέχωσης. 
Ένα από αυτά τα νοσοκομεία είναι το Νοσοκομείο της Ιεράπετρας, το οποίο καλύπτει σε υγειονομικές υπηρεσίες τα 2/3 του νομού συν ένα μεγάλο μέρος του Νομού Ηρακλείου λόγω γεωμορφολογίας της περιοχής, με αποτέλεσμα τη μεγάλη ζήτηση υπηρεσιών υγείας από το Νοσοκομείο, το οποίο, βεβαίως, κατά τους θερινούς μήνες και κατά την τουριστική περίοδο επιβαρύνεται με την προσέλευση τουριστών. 
Τα προβλήματα είναι καταγεγραμμένα και στην ερώτηση. Θα αναφερθώ και στο δεύτερο μέρος της τοποθέτησής μου. 
Το ζήτημα –κι αυτό που ζητούμε εμείς από τον Υπουργό- είναι να τοποθετηθεί σε ό,τι αφορά τις ελλείψεις σε προσωπικό, που είναι, βεβαίως, οξυμμένο σε όλα τα τμήματα του νοσοκομείου, αλλά πολύ πιο οξυμμένο σε ό,τι αφορά την Παθολογική και Χειρουργική Κλινική. Το καλοκαίρι ήδη η Παθολογική αδυνατώντας να εφημερεύσει, λειτουργούσε -ή εφημέρευε, αν θέλετε- για δεκαπέντε μέρες το μήνα από τον Ιούλιο και πέρα, όπως, επίσης, η Χειρουργική από το Σεπτέμβριο, αντίστοιχα, μπορεί να καλύπτει εφημεριακά μόνο το μισό μήνα. 
Από εκεί και πέρα, το ερώτημα είναι εάν θα ανταποκριθεί ο Υπουργός, το Υπουργείο, η Κυβέρνηση στη στελέχωση του νοσοκομείου λόγω των τεράστιων ελλείψεων σε προσωπικό, όπως, επίσης και στις ανάλογες πιστώσεις, χρηματοδοτήσεις, ούτως ώστε να αντεπεξέλθει το νοσοκομείο στα έξοδα και στις ελλείψεις υλικών που έχει.</Speech> 
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Κύριε Υπουργέ, έχετε το λόγο. 
ΣΠΥΡΙΔΩΝ -</ChairmanSpeech> <Speech><Parlmember>ΑΔΩΝΙΣ ΓΕΩΡΓΙΑΔΗΣ</Parlmember> (Υπουργός Υγείας): Ευχαριστώ πάρα πολύ, κύριε Πρόεδρε. 
Κύριε συνάδελφε, να εικάσω από την ερώτηση ότι θεωρείτε πως έχουμε τραγικές ελλείψεις μόνο στην Ιεράπετρα ή η ερώτηση είναι καθ’ άπασα την επικράτεια; 
Το λέω υπό την εξής έννοια: Ελλείψεις έχουμε σχεδόν σε όλα τα νοσοκομεία. Δεν ήρθα εδώ για να σας υποκριθώ ότι διάγουμε κάποια περίοδο μεγίστης ευημερίας και ότι όλα πάνε καλά. Έχουμε προβλήματα. 
Όμως, πρέπει να σας πω ότι ειδικά για το Γενικό Νοσοκομείο της Ιεράπετρας τα προβλήματα δεν είναι περισσότερο οξυμμένα από ό,τι σε άλλες περιοχές. Αντιθέτως, το κράτος -όπως θα σας πω στη συνέχεια και θα σας το παρουσιάσω και με τα σχετικά στοιχεία- φροντίζει το Νοσοκομείο της Ιεράπετρας στο μέτρο του εφικτού και των σημερινών συνθηκών. 
Πρέπει, δε, να σας πω -επειδή στην ερώτησή σας υπάρχουν κάποια σκέλη για το αν θα υποβαθμιστεί, αν θα αλλάξει χαρακτήρα και όλα αυτά τα οποία ξέρετε και γράφετε- ότι αφού ολοκληρώσαμε την πρώτη φάση της κινητικότητας στην Αττική και στη Θεσσαλονίκη, εκκρεμεί –όπως ξέρετε- και το σχετικό σχέδιο που θα παρουσιασθεί την επόμενη εβδομάδα. Το οριστικό σχέδιο, βάσει των προτάσεων των διοικητών των διαφόρων Υγειονομικών Περιφερειών, θα αποφασιστεί στο ΚΕΣΥΠΕ –το ΚΕΣΥΠΕ είναι το αρμόδιο Συμβούλιο του Υπουργείου Υγείας- της Παρασκευής. Άρα, άλλη εβδομάδα θα μπορούσα να σας καταθέσω και το σχέδιο για το Νομό Λασιθίου, αν υπάρχει και πώς υπάρχει. 
Επειδή δεν θέλω να φαίνεται ότι υπεκφεύγω, πριν μιλήσω συγκεκριμένα για τους γιατρούς –εννοώ σε σχέση με την ερώτηση και το αν θα αλλάξει χαρακτήρα κλπ. που γράφετε μέσα- πρέπει να σας πω ότι από τη συνολική Υγειονομική Περιφέρεια της Κρήτης στο Νομό Λασιθίου υπάρχει η ιδιομορφία να υπάρχουν τρία νοσοκομεία και ένα κέντρο υγείας. Εννοώ στον Άγιο Νικόλαο, στην Ιεράπετρα, στη Σητεία κ.λπ.. Άρα, υπό την έννοια αυτή, είναι πιθανόν να υπάρξουν κάποια σχέδια μεταφοράς κλινικών. Αυτό, όμως, δεν ξέρω να σας το πω σήμερα. Εάν το φέρουν οι αρμόδιες υπηρεσίες, μπορεί να το ξέρω την Παρασκευή. 
Άρα, όλο το σχέδιο, για όλη την Ελλάδα, θα το παρουσιάσω μόλις το οριστικοποιήσουν οι υπηρεσίες του Υπουργείου Υγείας. 
Όσον αφορά τώρα γενικά το Νοσοκομείο Ιεράπετρας, θέλω να σας πω ότι ο προϋπολογισμός του εκτελείται κανονικά και πως το κράτος έχει δώσει 2.618.150 ευρώ για το Νοσοκομείο της Ιεράπετρας. 
Πάμε τώρα να δούμε ένα-ένα ξεχωριστά. 
Στην Παθολογική Κλινική -όπου, βέβαια, ήταν το μεγάλο πρόβλημα- σήμερα υπηρετούν δύο παθολόγοι, ο διευθυντής και ένας επικουρικός γιατρός του οποίου η θητεία λήγει το Δεκέμβριο. Πρέπει, όμως, να σας πω ότι για τη θέση του επικουρικού γιατρού του οποίου η θητεία λήγει το Δεκέμβριο, έχει ήδη γίνει προκήρυξη για να μην υπάρξει κενό. Άρα, δύο προβλέπει το νοσοκομείο και δύο έχει το νοσοκομείο. 
Στις εφημερίες του Νοσοκομείου συνεπικουρούν, επίσης, και ένας παθολόγος από το Νοσοκομείο του Αγίου Νικολάου κι ένας παθολόγος από το Κέντρο Υγείας Νεαπόλεως. Άρα, λοιπόν, δεν υπάρχει πρόβλημα στην Παθολογική Κλινική. 
Έχει εγκριθεί η προκήρυξη μίας θέσης γιατρού Γενικής Χειρουργικής. Είναι στις τετρακόσιες προσλήψεις γιατρών που θα κάνουμε μέχρι τις 31 Δεκεμβρίου φέτος. Έχει εγκριθεί για την Ιεράπετρα.
Άρα, μέχρι τις 31 Δεκεμβρίου θα έχουν αποκτήσει και έναν μόνιμο γιατρό Γενικής Χειρουργικής. 
Επίσης, για να σας πείσω για το ότι δεν έχει διαλάθει της προσοχής μας το νοσοκομείο αυτό, ούτε θέλουμε να το μειώσουμε, να πω ότι διορίστηκαν κατ’ εξαίρεση ένας γιατρός καρδιολόγος και ένας μικροβιολόγος –μόνιμοι εννοώ- στο Νοσοκομείο της Ιεράπετρας. Κι έχουμε λάβει αίτημα από την 7η Υγειονομική Περιφέρεια -δηλαδή της Κρήτης- για το διορισμό δύο ακόμα γιατρών Γενικής Χειρουργικής και Ορθοπαιδικής, των οποίων οι κρίσεις επίσης έχουν ολοκληρωθεί και θα είναι μέσα στους τετρακόσιους που προσλαμβάνουμε τώρα μέχρι τις 31 Δεκεμβρίου.
Δηλαδή, μέχρι τις 31 Δεκεμβρίου το Νοσοκομείο της Ιεράπετρας θα έχει πάρει και τον έναν επικουρικό παθολόγο που λήγει η θητεία του και τους μονίμους γιατρούς που έχει αιτηθεί για να πάρει. 
Για ποια υποβάθμιση, λοιπόν, μιλάμε; Ό,τι μας ζητήσανε, τα έχουμε εγκρίνει. 
Να πω μόνο ότι έχει συνταξιοδοτηθεί και ένας υπάλληλος από τα πλυντήρια και εκεί τώρα υπηρετεί μόνο ένας. Θα δούμε μία εσωτερική μετακίνηση, μέσω κινητικότητας, στο θέμα του διοικητικού προσωπικού.
Ευχαριστώ  πολύ, κύριε Πρόεδρε.</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Κύριε Λαμπρούλη, έχετε το λόγο.</ChairmanSpeech>
<Speech><Parlmember>ΓΕΩΡΓΙΟΣ ΛΑΜΠΡΟΥΛΗΣ</Parlmember>: Ευχαριστώ, κύριε Πρόεδρε.
Τα προβλήματα είναι τεράστια σε όλα τα νοσοκομεία στη χώρα. Δεν το αρνείται κανένας αυτό. Φέραμε συγκεκριμένο ερώτημα για την Ιεράπετρα, για να πάρουμε, ενδεχομένως, συγκεκριμένες απαντήσεις ή προοπτική επίλυσης κάποιων οξυμένων προβλημάτων, διότι στο σύνολό τους γνωρίζουμε πολύ καλά ότι δεν πρόκειται να λυθούν.
Ένα δεύτερο ζήτημα: Το ότι υπάρχουν οι δύο παθολόγοι δεν σημαίνει τίποτα. Το ζήτημα είναι οι ανάγκες και το τι προβλέπει ο Οργανισμός, για να μην γυρίσουμε ένα, ενάμισι, δύο χρόνια πίσω, με το κουτσούρεμα των Οργανισμών σε μία συγκεκριμένη πολιτική κατεύθυνση μείωσης των κενών, που τόσα χρόνια δεν καλύπτονταν και στα δημόσια νοσοκομεία, είτε γιατρών είτε νοσηλευτών είτε λοιπού προσωπικού που ήταν αναγκαίο.
Άρα, εμείς δεν κρίνουμε με βάσει τους Οργανισμούς των νοσοκομείων. Εμείς λέμε τι απαιτούν οι ανάγκες κάθε περιοχής. 
Ακούστε: Αναφερθήκαμε στην Παθολογική. Για τη Χειρουργική δεν άκουσα κάτι. Θα σας παρακαλούσα να το πείτε στη δευτερολογία σας. 
Γυναικολόγος δεν υπάρχει. Οι γυναίκες, όχι μόνο για τα γυναικολογικά τους προβλήματα αλλά και για να γεννήσουν, πηγαίνουν στον Άγιο Νικόλαο, με ό,τι αυτό συνεπάγεται. Και δεν μιλάω μόνο για τις εγκυμονούσες. Μιλάω και για περιστατικά τα οποία διακομίζονται λόγω τεράστιων ελλείψεων. 
Επειδή, δε, μιλήσατε για σχεδιασμό που οσονούπω θα σας καταθέσουν οι ΥΠΕάρχες και θα γίνει συζήτηση να πω τα εξής:
Υπάρχουν δύο παιδίατροι. Η μία είναι υπό συνταξιοδότηση. Κενό κι εκεί, λοιπόν. Και μην μου πείτε ότι οι δύο παιδίατροι καλύπτουν ανάγκες μίας τεράστιας περιοχής, όπως σας είπα και πριν. Σαράντα χιλιάδες πληθυσμός, με μεγάλη αύξηση του πληθυσμού κατά την τουριστική περίοδο. 
Όσον αφορά τους ορθοπεδικούς: Πέρα από την αναβολή των χειρουργείων λόγω της ελλείψεως υλικών –και θα ήθελα να απαντήσετε, γιατί αναφέρεται και στην ερώτηση- υπήρχε μεθόδευση για μεταφορά κρεβατιών. Θα γίνει ή δεν θα γίνει αυτό; 
Ωτορινολαρυγγολόγο έχουν περιστασιακά. Ενδεικτικά το αναφέρω. Είπατε ότι στην Καρδιολογική πήγε ένας καρδιολόγος. Ο υπέρηχος δεν λειτουργεί εδώ και δύο μήνες και χρειάζεται επισκευή. Τι θα γίνει;
Θα ήθελα, επίσης, να προσθέσω -πέρα από τη γεωμορφολογία και ότι μεγάλο μέρος του πληθυσμού του Νομού Λασιθίου, αλλά και του Νομού Ηρακλείου, αναζητούν υπηρεσίες υγείας στο συγκεκριμένο Νοσοκομείο της Ιεράπετρας- και το εξής: Εδώ –και υπάρχουν μελέτες επιστημονικά τεκμηριωμένες- υπάρχει έξαρση νεοπλασιών λόγω της αυξημένης δραστηριότητας εργαζομένων, αν θέλετε, στον τομέα των καλλιεργειών.
Τα αποτελέσματα αυτών των επιστημονικών μελετών είναι συγκεκριμένα. Και από αυτά αναδεικνύεται η ανάγκη όχι μόνο ενίσχυσης του νοσοκομείου στην κατεύθυνση της αντιμετώπισης των νεοπλασιών, της παρακολούθησής τους κ.λπ., αλλά και της πρόληψης, της λήψης μέτρων υγιεινής και ασφάλειας στην εργασία αυτών των εργατών γης, που είναι εκατοντάδες, λόγω του ότι είναι, αν θέλετε, και από τις περιοχές της χώρας μας με τις πιο εντατικές καλλιέργειες γης αυτήν την περίοδο αλλά και όλα τα προηγούμενα χρόνια. 
Εμείς δεν έχουμε αυταπάτες ότι η πολιτική που ακολουθείτε υπηρετεί έναν συγκεκριμένο δρόμο ανάπτυξης, τον καπιταλιστικό δρόμο ανάπτυξης, που θέλει υποβαθμισμένες υπηρεσίες υγείας, υπηρεσίες υγείας που συρρικνώνονται, υποχρηματοδότηση από το κράτος στην κατεύθυνση ενίσχυσης των επιχειρηματιών, να ανοίξει ο δρόμος για να επενδύουν επιχειρηματίες υγείας και από την άλλη μεριά, να εμπορευματοποιούνται περαιτέρω και συνεχώς οι δημόσιες –κατ’ όνομα- υπηρεσίες υγείας.
Αποτέλεσμα; Ο λαός μας -ο οποίος στενάζει κυριολεκτικά- να πληρώνει για υπηρεσίες που θα έπρεπε να δικαιούται δωρεάν σε όλο το φάσμα των δυνατοτήτων που επιτρέπει σήμερα η τεχνολογία και η επιστήμη. Τους το στερεί το ίδιο το σύστημα, όπως και η πολιτική που εφαρμόζεται όχι απλά τα τελευταία, αλλά εδώ και πάρα πολλά χρόνια.</Speech> 
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Κύριε Υπουργέ, έχετε το λόγο.</ChairmanSpeech>
<Speech><Parlmember>ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</Parlmember> (Υπουργός Υγείας): Ευχαριστώ πολύ, κύριε Πρόεδρε. 
Επαναλαμβάνω και ανακεφαλαιώνω τους διορισμούς που επίκεινται στο Νοσοκομείο Ιεράπετρας, για να κάνω τη γενική μου τοποθέτηση μετά. Έχουμε ήδη προκηρύξει μια θέση επικουρικού γιατρού παθολόγου, που θα έχει καλυφθεί μέχρι το τέλος Δεκεμβρίου. Έχουμε ήδη προκηρύξει δυο θέσεις ιατρών παθολόγων και αυτές οι προκηρύξεις έχουν εγκριθεί. 
Έχουμε ήδη προκηρύξει μια θέση επικουρικού γιατρού Γενικής Χειρουργικής. Έχουμε ήδη προσλάβει κατ’ εξαίρεση έναν καρδιολόγο και μια μικροβιολόγο, όπως επίσης έχουμε ήδη εγκρίνει το διορισμό δυο ακόμα γιατρών Γενικής Χειρουργικής. Αυτά έχουμε κάνει και οι σχετικές προσλήψεις θα έχουν ολοκληρωθεί μέχρι τις 31 Δεκεμβρίου. 
Νομίζω ότι άλλοι συνάδελφοι άλλων περιοχών που θα το ακούσουν, θα θεωρήσουν ότι έχουμε υπερβολικά ευνοήσει ενδεχομένως το Νοσοκομείο Ιεράπετρας. Θα απαντούσα, όμως, σε αυτούς ότι είναι μια περιοχή που χρειάζεται ενίσχυση. 
Σέβομαι όλα όσα είπατε για τους εργάτες γης και τα προβλήματα που πιθανόν υπάρχουν εκεί. Γι’ αυτό και σε όλους μας τους σχεδιασμούς δεν προβλέπεται πουθενά κατάργηση αυτού του νοσοκομείου, όπως ψευδώς έχει γραφεί. Θα δούμε τι αλλαγές θα γίνουν στο πλαίσιο της κινητικότητας και ποιες προτάσεις θα μας κάνει η Υγειονομική Περιφέρεια Κρήτης, όπως σας είπα, την Παρασκευή.
Θα μου επιτρέψετε, όμως, κύριε συνάδελφε, να σας πω το εξής: Αντιλαμβάνομαι πάρα πολύ καλά πόσο ωραία ακούγεται το να δίνουμε σε όλους δωρεάν υπηρεσίες υγείας στα πάντα και σε οτιδήποτε χρειαστούν όλοι κ.λπ.. Είναι πολύ ωραίο. Ποιος θα είχε αντίρρηση να το κάνουμε;
Πρέπει, όμως, να σας προσγειώσω λίγο στην πραγματικότητα. Δωρεάν δεν υπάρχει. Το πληρώνει το κράτος. Για να το πληρώσει το κράτος, παίρνει φόρους. Παραδείγματος χάριν, ελάτε εδώ και πείτε ως ΚΚΕ «εμείς διαφωνούμε με το φόρο ακινήτων που λέει ο κ. Στουρνάρας. Είναι πολύ χαμηλός, είμαστε κατά του πλούτου. Διπλασιάστε το φόρο ακινήτων και τα λεφτά που θα μαζέψετε, δώστε τα στα νοσοκομεία για να παρέχουν δωρεάν υγεία σε όλους». Αυτό θα ήταν μια κουμμουνιστική λογική. 
(Θόρυβος στην Αίθουσα από την πτέρυγα του ΚΚΕ)</Speech>
<Speech><Parlmember>ΓΕΩΡΓΙΟΣ ΛΑΜΠΡΟΥΛΗΣ</Parlmember>: Τι θέλετε; Να σας κάνω πρόταση;</Speech>
<Speech><Parlmember>ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</Parlmember> (Υπουργός Υγείας): Αυτή θα ήταν μια κουμμουνιστική λογική υπό την έννοια…</Speech>
<Speech><Parlmember>ΧΡΗΣΤΟΣ ΚΑΤΣΩΤΗΣ</Parlmember>: Από την τσέπη σας τα δίνετε;</Speech>
<Speech><Parlmember>ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</Parlmember> (Υπουργός Υγείας): Σας παρακαλώ, μη φωνάζετε.</Speech>
<Speech><Parlmember>ΓΕΩΡΓΙΟΣ ΛΑΜΠΡΟΥΛΗΣ</Parlmember>: Να φορολογήσετε το μεγάλο κεφάλαιο και τους εφοπλιστές.</Speech> 
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Κύριε Λαμπρούλη, εσείς είστε υπέρ όλων των αντίθετων απόψεων.</ChairmanSpeech> 
<Speech><Parlmember>ΓΕΩΡΓΙΟΣ ΛΑΜΠΡΟΥΛΗΣ</Parlmember>: Πενήντα πέντε φοροαπαλλαγές για τους εφοπλιστές έχετε. Αυτούς να φορολογήσετε.</Speech>
<Speech><Parlmember>ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</Parlmember> (Υπουργός Υγείας): Τα φάρμακα κι οι ιατρικές υπηρεσίες κοστίζουν. Στο τέλος κάποιος πληρώνει. Ή πληρώνει το κράτος ή πληρώνει ο ασφαλισμένος διά της ασφαλείας του, αν έχει, ή πληρώνει κάποιος από την τσέπη του. Δωρεάν δεν υπάρχει. Συμφωνούμε σ’ αυτό; Ή και σ’ αυτό διαφωνούμε;
Πάμε, λοιπόν, να δούμε πώς θα καλυφθεί αυτό το κόστος. Εσείς που είστε κομμουνιστές -γιατί εσείς πιστεύω ότι είστε αλήθεια, ενώ οι άλλοι είναι «γιαλατζί»- πρέπει να πείτε «πάρτε από εκεί, να δώσετε εκεί».</Speech> 
<Speech><Parlmember>ΓΕΩΡΓΙΟΣ ΛΑΜΠΡΟΥΛΗΣ</Parlmember>: Πάρτε τα από το μεγάλο κεφάλαιο. Φορολογία 45% στο μεγάλο κεφάλαιο!</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Σας παρακαλώ, κύριε Λαμπρούλη.</ChairmanSpeech> 
<Speech><Parlmember>ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</Parlmember> (Υπουργός Υγείας): Επειδή ειλικρινά σας εκτιμώ…</Speech>
<Speech><Parlmember>ΓΕΩΡΓΙΟΣ ΛΑΜΠΡΟΥΛΗΣ</Parlmember>: Εμείς δεν έχουμε τους συσχετισμούς για να το επιβάλουμε.</Speech> 
<Speech><Parlmember>ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</Parlmember> (Υπουργός Υγείας): Επειδή ειλικρινά σας εκτιμώ και επαναλαμβάνω ότι για εμένα το ΚΚΕ είναι σοβαρός ιδεολογικός αντίπαλος στην Αίθουσα, θα πρέπει να κάνετε και σοβαρή συζήτηση. Όταν λέτε…</Speech>
<Speech><Parlmember>ΓΕΩΡΓΙΟΣ ΛΑΜΠΡΟΥΛΗΣ</Parlmember>: Με συγχωρείτε, μας κατηγορείτε για μη σοβαρούς;</Speech> 
<Speech><Parlmember>ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</Parlmember> (Υπουργός Υγείας): Αφήστε με να ολοκληρώσω.</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Μη μιλάτε, κύριε Λαμπρούλη, σας παρακαλώ! Μπορεί να πει ό,τι θέλει, όπως και εσείς, όπως και ο καθένας εδώ μέσα, όταν δεν εκτρέπεται ή παρεκτρέπεται.</ChairmanSpeech> 
<Speech><Parlmember>ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</Parlmember> (Υπουργός Υγείας): Λέτε να φορολογήσουμε τους εφοπλιστές. Ξέρετε κανένα κράτος σ’ αυτόν τον πλανήτη –μπορείτε να μου υποδείξετε έστω ένα- που να μπορεί να σταματήσει τα πλοία να μην έχουν προπέλα και οι σημαίες των πλοίων να μην αλλάζουν σε είκοσι τέσσερις ώρες; Αν αυτό που μου λέτε είναι ότι θέλετε να επιβάλετε παγκόσμια δικτατορία του προλεταριάτου, για να μπορείτε να ελέγχετε τα πλοία και πώς θα ταξιδεύουν στον πλανήτη, να συνεννοηθούμε.</Speech> 
<Speech><Parlmember>ΧΡΗΣΤΟΣ ΚΑΤΣΩΤΗΣ</Parlmember>: Να απαντήσει στην ερώτηση, κύριε Πρόεδρε.</Speech>
<Speech><Parlmember>ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</Parlmember> (Υπουργός Υγείας): Αν δεν μπορείτε να το κάνετε αυτό, ας επιστρέψουμε στον πραγματικό κόσμο τώρα.</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Ολοκληρώστε, κύριε Υπουργέ, σας παρακαλώ.</ChairmanSpeech>
<Speech><Parlmember>ΓΕΩΡΓΙΟΣ ΛΑΜΠΡΟΥΛΗΣ</Parlmember>: Τι θέλετε; Να πεθαίνει ο κόσμος έξω από τις πόρτες των νοσοκομείων;</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>):  Κύριε Λαμπρούλη, απαντά.</ChairmanSpeech>
<Speech><Parlmember>ΧΡΗΣΤΟΣ ΚΑΤΣΩΤΗΣ</Parlmember>: Στην ερώτηση να απαντήσει!</Speech>
<Speech><Parlmember>ΓΕΩΡΓΙΟΣ ΛΑΜΠΡΟΥΛΗΣ</Parlmember>: Να μην έχει πρόσβαση ο κόσμος στα νοσοκομεία;</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Δεν είναι δυνατόν. Σας παρακαλώ, κύριε Λαμπρούλη.</ChairmanSpeech>
<Speech><Parlmember>ΓΕΩΡΓΙΟΣ ΛΑΜΠΡΟΥΛΗΣ</Parlmember>: Είναι προκλητικός ο Υπουργός, κύριε Πρόεδρε.</Speech>
<Speech><Parlmember>ΠΑΥΛΟΣ ΣΙΟΥΦΑΣ</Parlmember>:  Όχι βέβαια. Δεν είναι προκλητικός.</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>):  Είστε στο Κοινοβούλιο και κάποιοι πρωτοεκλεγέντες! Γιατί είναι προκλητικός; Επειδή καταθέτει την άποψή του; Είναι δυνατόν να το λέτε εσείς;</ChairmanSpeech>
<Speech><Parlmember>ΓΕΩΡΓΙΟΣ ΛΑΜΠΡΟΥΛΗΣ</Parlmember>: Να απαντήσει στη συγκεκριμένη ερώτηση που του κάνουμε για τα ζητήματα του νοσοκομείου της περιοχής.</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>):  Όταν θέλει να καταλήξει σε μία σκέψη, δεν μπορείτε να το κάνετε αυτό. Ο καθένας από εμάς, με εσάς και με όλους μας, προκειμένου να καταλήξει σε ένα αποτέλεσμα σκέψης ακολουθεί κάποιον δρόμο. Πώς θα απαγορεύσουμε στον Υπουργό να καταλήξει εκεί που θέλει;</ChairmanSpeech> 
<Speech><Parlmember>ΓΕΩΡΓΙΟΣ ΛΑΜΠΡΟΥΛΗΣ</Parlmember>: Δεν είπα εγώ να απαγορεύσουμε.</Speech> 
<Speech><Parlmember>ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</Parlmember> (Υπουργός Υγείας): Συγγνώμη, εσείς δεν είπατε στη δευτερολογία σας «φορολογείστε το μεγάλο κεφάλαιο και τους εφοπλιστές για να φτιάξετε τα νοσοκομεία»;</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>):  Ολοκληρώστε όμως κι εσείς, κύριε Υπουργέ. Τα είπατε.</ChairmanSpeech>
<Speech><Parlmember>ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</Parlmember> (Υπουργός Υγείας): Απαντάω σε αυτά που είπατε εσείς.
Συγγνώμη, εσείς μπορείτε να λέτε κι εγώ δεν μπορώ να σας απαντάω; Πού είμαστε εδώ; Στη Σοβιετική Ένωση νομίζετε ότι είμαστε; Εδώ έχουμε αστική κοινοβουλευτική δημοκρατία, κύριε.  Το καταλάβατε;</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Κύριε Υπουργέ, δεν υπάρχει λόγος τώρα.</ChairmanSpeech>
<Speech><Parlmember>ΓΕΩΡΓΙΟΣ ΛΑΜΠΡΟΥΛΗΣ</Parlmember>: Δεν είπα εγώ αυτό το πράγμα. Άλλος βγάζει αυτά τα συμπεράσματα.</Speech>
<Speech><Parlmember>ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</Parlmember> (Υπουργός Υγείας): Με συγχωρείτε, κύριε Πρόεδρε, αλλά όλα έχουν όρια στη ζωή.</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Ολοκληρώστε, κύριε Υπουργέ.</ChairmanSpeech>
<Speech><Parlmember>ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</Parlmember> (Υπουργός Υγείας): Είπαμε ότι και η αστική ευγένεια έχει όρια.
Λοιπόν επανέρχομαι. 
Ποτέ στην Ελλάδα δεν μένει κανένας που έχει ανάγκη νοσηλείας έξω. Δεν έχουμε αφήσει από κανένα νοσοκομείο κανέναν απ’ έξω να πεθάνει. Αυτά είναι ψέματα. 
Η νομοθεσία μας, για να το ξέρετε, καλύπτει όποιον έχει επείγον περιστατικό -όποιος κι αν είναι- είτε έχει ασφάλεια είτε δεν έχει, είτε είναι μετανάστης, λαθρομετανάστης ή οτιδήποτε άλλο, και του παρέχει υποχρεωτικά εκ νομοθεσίας πλήρη περίθαλψη. Όποιος και να είναι. 
Η ιδέα που θέλετε να βγάλετε για την Ελλάδα μας ότι είναι μία χώρα που πάει κάποιος έξω από ένα νοσοκομείο κι αν δεν έχει να πληρώσει, του κλείνουν την πόρτα και πεθαίνει, είναι απολύτως ψευδής, είναι προσβλητική για την πατρίδα μας και δεν πρέπει να την χρησιμοποιείτε. 
Ευχαριστώ πολύ, κύριε Πρόεδρε.
(Χειροκροτήματα από την πτέρυγα της Νέας Δημοκρατίας)</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>):  Κι εμείς, κύριε Υπουργέ. 
Η πρώτη με αριθμό 2025/264/25-9-2013 ερώτηση πρώτου κύκλου και αίτηση κατάθεσης εγγράφων της Βουλευτού Κοζάνης του Συνασπισμού Ριζοσπαστικής Αριστεράς – Ενωτικού Κοινωνικού Μετώπου κ. Ευγενίας Ουζουνίδου προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με την απόφαση της ΡΑΕ για αύξηση των Αποδεικτικών Διαθεσιμότητας Ισχύος που συνεπάγεται την άμεση αύξηση του κόστους ενέργειας των καταναλωτών, δεν συζητείται λόγω κωλύματος του κυρίου Υπουργού και διαγράφεται.
Η δεύτερη με αριθμό 831/1-10-2013 αναφορά πρώτου κύκλου του Βουλευτή Ηρακλείου των Ανεξάρτητων Ελλήνων κ. Επαμεινώνδα Μαριά προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την αλλαγή του ξενοδοχειακού χάρτη της Κρήτης και τη μη πραγματοποίηση του επιδοτούμενου εκπαιδευτικού προγράμματος ανέργων για τον τουρισμό, δεν συζητείται λόγω κωλύματος του κυρίου Υπουργού και διαγράφεται.
Η Τρίτη με αριθμό 2054/26-9-2013 ερώτηση πρώτου κύκλου του Βουλευτή Νομού Αττικής της Δημοκρατικής Αριστεράς κ. Βασιλείου Οικονόμου προς τον Υπουργό Παιδείας και Θρησκευμάτων, σχετικά με τη μετατροπή του κτηρίου που κατασκευάστηκε για να στεγαστεί το 13ο Γυμνάσιο σε αστυνομικό τμήμα στην Αυλίζα Αχαρνών, δεν συζητείται λόγω κωλύματος του κυρίου Υπουργού και διαγράφεται.
Η πρώτη με αριθμό 2363/4-10-2013 ερώτηση δεύτερου κύκλου του Βουλευτή Β΄ Αθηνών του Συνασπισμού Ριζοσπαστικής Αριστεράς – Ενωτικού Κοινωνικού Μετώπου κ. Δημητρίου Στρατούλη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με τα εργασιακά δικαιώματα των υπαλλήλων της Τράπεζας Πειραιώς, δεν συζητείται λόγω κωλύματος του κυρίου Υπουργού και διαγράφεται.
Κυρίες και κύριοι συνάδελφοι, ολοκληρώθηκε η συζήτηση των αναφορών και ερωτήσεων.</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Κυρίες και κύριοι συνάδελφοι, εισερχόμαστε στην ημερήσια διάταξη της
ΝΟΜΟΘΕΤΙΚΗΣ ΕΡΓΑΣΙΑΣ
Συνέχιση της συζήτησης επί του σχεδίου νόμου του Υπουργείου Διοικητικής Μεταρρύθμισης και Ηλεκτρονικής Διακυβέρνησης: «Ρυθμίσεις Υπουργείου Διοικητικής Μεταρρύθμισης και Ηλεκτρονικής Διακυβέρνησης και άλλες διατάξεις». 
Ο Υφυπουργός Ανάπτυξης και Ανταγωνιστικότητας κ. Σκορδάς έχει ζητήσει το λόγο για κάποιες νομοτεχνικές διορθώσεις και παρατηρήσεις.</ChairmanSpeech>
<Speech><Parlmember>ΑΘΑΝΑΣΙΟΣ ΣΚΟΡΔΑΣ</Parlmember> (Υφυπουργός Ανάπτυξης και Ανταγωνιστικότητας):  Ευχαριστώ, κύριε Πρόεδρε.
Θέλω να καταθέσω τρεις νομοτεχνικές βελτιώσεις στην τροπολογία με γενικό αριθμό 931 και ειδικό 42 της 7ης Νοεμβρίου του 2013 στο άρθρο με τίτλο «Στελέχωση της ΕΤΕΑΝ Α.Ε.».
(Στο σημείο αυτό ο Υφυπουργός Ανάπτυξης και Ανταγωνιστικότητας κ. Αθανάσιος Σκορδάς καταθέτει για τα Πρακτικά τις προαναφερθείσες νομοτεχνικές βελτιώσεις οι οποίες έχουν ως εξής: 
(Να μπει η σελίδα 24)</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Παρακαλώ να διανεμηθεί.</ChairmanSpeech> 
<Speech><Parlmember>ΒΑΣΙΛΕΙΟΣ ΚΑΠΕΡΝΑΡΟΣ</Parlmember>: Δεν είναι εκπρόθεσμη αυτή;</Speech> 
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>):  Είναι.</ChairmanSpeech>
<Speech><Parlmember>ΒΑΣΙΛΕΙΟΣ ΚΑΠΕΡΝΑΡΟΣ</Parlmember>: Θα την κάνουμε εμπρόθεσμη;</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>):  Να διανεμηθεί πρώτα.</ChairmanSpeech>
<Speech><Parlmember>ΑΛΕΞΙΟΣ ΜΗΤΡΟΠΟΥΛΟΣ</Parlmember>: Κύριε Πρόεδρε, ζητώ το λόγο.</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Παρακαλώ, κύριε Μητρόπουλε, έχετε το λόγο.</ChairmanSpeech>
<Speech><Parlmember>ΑΛΕΞΙΟΣ ΜΗΤΡΟΠΟΥΛΟΣ</Parlmember>: Εμείς κύριε Πρόεδρε και κύριε Υπουργέ, δεν θα είχαμε αντίρρηση να εισαχθεί, αλλά αφού λάβετε υπ’ όψιν την παρατήρηση του Γενικού Λογιστηρίου του Κράτους. 
Δεχτήκαμε προ ολίγου με τον κ. Στρατούλη και τους εκπροσώπους των ενδιαφερομένων. Παρακαλώ, θέλω και ξέρω ότι θα το αντιμετωπίσετε. Το Γενικό Λογιστήριο του Κράτους λέει ότι η δαπάνη θα ανέλθει στις 400 000, ενώ οι εργαζόμενοι λένε ότι θα πάει στο διπλάσιο. 
Άρα, λοιπόν, εάν συναινέσουμε -και θέλω την κατανόηση και των εκπροσώπων των άλλων κομμάτων, διότι βεβαίως είναι σημαντικό το ότι διασφαλίζονται οι αποζημιώσεις, έστω και καθυστερημένα, όσων δεν μετεφέρθησαν- να μη μείνουν, κύριε Υπουργέ, οι μισοί με το μισό της αποζημίωσης. Παρακαλούμε για πρόβλεψη και δεν έχουμε αντίρρηση, όπως είπαμε και συζητήσαμε και με άλλους εκπροσώπους, να διασφαλιστεί στο έπακρο η αποζημίωση όλων.
Αυτά, κύριε Πρόεδρε, και σας ευχαριστώ.</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Κύριε Κουκουλόπουλε, έχετε το λόγο.</ChairmanSpeech>
<Speech><Parlmember>ΠΑΡΙΣ ΚΟΥΚΟΥΛΟΠΟΥΛΟΣ</Parlmember>: Ας ακούσουμε τον κύριο Υπουργό και μετά θα πάρω το λόγο, κύριε Πρόεδρε.</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Κύριε Υπουργέ, έχετε το λόγο.</ChairmanSpeech>
<Speech><Parlmember>ΑΘΑΝΑΣΙΟΣ ΣΚΟΡΔΑΣ</Parlmember> (Υφυπουργός Ανάπτυξης και Ανταγωνιστικότητας): Για το συγκεκριμένο θέμα, πραγματικά, έχουμε κάνει τιτάνια προσπάθεια επί δεκαέξι-δεκαεπτά μήνες. Οι άνθρωποι είναι περισσότερο από δύο χρόνια εκτός εργασίας. Δεν υπάρχει στις θυγατρικές του ΕΟΜΜΕΧ κυριολεκτικά τίποτα για τους εκκαθαριστές, ώστε από το προϊόν της εκκαθάρισης να μπορέσουν να δώσουν αποζημιώσεις.
Μπορέσαμε με χίλια ζόρια πραγματικά να βρούμε και να καλύψουμε το όριο των 15.000, που είναι το όριο για την αποζημίωση στο δημόσιο. Αυτό υιοθετούμε μέσα από τη συγκεκριμένη ρύθμιση. Τους ταλαιπωρούμε πολύ τους ανθρώπους. Είναι που είναι άνεργοι! Νομίζω ότι τουλάχιστον αυτό πρέπει να συμφωνήσουμε να τους το δώσουμε.
Αυτή είναι και παράκληση προς τους Ανεξάρτητους Έλληνες σχετικά με το εκπρόθεσμο της σχετικής τροπολογίας.</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Ορίστε, κύριε Κουκουλόπουλε, έχετε το λόγο.</ChairmanSpeech>
<Speech><Parlmember>ΠΑΡΙΣ ΚΟΥΚΟΥΛΟΠΟΥΛΟΣ</Parlmember>: Κύριε Πρόεδρε, η συγκεκριμένη παράγραφος της τροπολογίας είναι και ο βασικός λόγος που δεχόμαστε να περάσει ως εκπρόθεσμη. Πρόκειται για μία απίστευτη ταλαιπωρία απολυμένων του δημοσίου αυτήν τη στιγμή, που δούλευαν σε θυγατρικές του ΕΟΜΜΕΧ.
Πρέπει να πω, επειδή λόγω τόπου υπάρχει μία από τις θυγατρικές στην Καστοριά, ότι ασχολήθηκα πάρα πολύ με το θέμα εδώ και πολύ καιρό. Πρέπει να πω, επίσης, ότι ο παριστάμενος αρμόδιος Υφυπουργός έχει όντως ασχοληθεί ιδιαίτερα με το θέμα και το ξέρει. Απλά, για να ξέρει η Εθνική Αντιπροσωπεία, θέλω να σας πω για ένα λεπτό μόνο -δεν θέλω παραπάνω- τα εξής: Από την 1-5-2011 μέχρι τις 2-2-2012 έχουν πραγματικά δεδουλευμένα αυτοί οι άνθρωποι και από τις 2-2-2012 έπαψαν να εργάζονται -το λένε με ειλικρίνεια οι ίδιοι- αλλά χωρίς ποτέ να έχουν απολυθεί, να μην έχει συντελεστεί η απόλυσή τους.
Αυτό σημαίνει ότι θα πρέπει να εξαντλήσουμε κάθε περιθώριο. Δεν λέω να δώσουμε κάποια λεφτά παράνομα -προφανώς, δεν ισχυρίζομαι κάτι τέτοιο- αλλά θα πρέπει να εξαντληθούν όλα τα περιθώρια της νόμιμης αποζημίωσης, γιατί είναι μία περίπτωση όπου το δημόσιο είναι απολύτως εκτεθειμένο απέναντι σε ανθρώπους με τους οποίους είχε μία εργασιακή σχέση.
Από εκεί και πέρα, θα ήθελα να ρωτήσω διευκρινιστικά και την αρμόδια παρισταμένη Υφυπουργό, τη συνάδελφο κ. Χριστοφιλοπούλου, εάν αυτοί οι εργαζόμενοι, γενικότερα από τον ΕΟΜΜΕΧ και τις θυγατρικές του, που έχουν απολυθεί αν μετρούν ως αριθμοί στο πλαίσιο της διαθεσιμότητας-κινητικότητας ή επειδή είναι σε παρελθόντα χρόνο, η πράξη δεν μετράει.
Το ερώτημά μου δεν είναι, όπως καταλαβαίνετε απλά διευκρινιστικό, αλλά έχει και σχέση με το δεύτερο ερώτημά μου, κύριε Υπουργέ, αν είναι δυνατόν να μοριοδοτηθούν καθ’ οιονδήποτε τρόπο, όχι προκλητικά έναντι άλλων εργαζομένων που μπαίνουν σε διαθεσιμότητα, αλλά αν μπορούν να διεκδικήσουν, εν πάση περιπτώσει, με τα προσόντα τους διάφορες θέσεις του δημοσίου που θα προκηρυχθούν στο πλαίσιο του προγράμματος κινητικότητας. Αυτή είναι η δεύτερη ερώτηση που θέλω να κάνω και είναι ουσιαστική.</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Ορίστε, κύριε Καπερνάρο. Έχετε το λόγο.</ChairmanSpeech>
<Speech><Parlmember>ΒΑΣΙΛΕΙΟΣ ΚΑΠΕΡΝΑΡΟΣ</Parlmember>: Ανεξάρτητα από το ναι ή όχι, θέτουμε για άλλη μία φορά τη θεμελιώδη αρχή μας ότι, αν δεν φέρνετε οποιασδήποτε μορφής νομοθετήματα με σαφέστατες και καθαρότατες απόψεις, έτσι ώστε να τις καταλαβαίνει και ο τελευταίος Έλληνας και εμπρόθεσμες -το ξεπερνάμε αυτό- και φέρνετε ασαφείς, θολές και αμφισβητούμενες θέσεις, θα τις καταψηφίζουμε πάντα.
Θα φέρετε τροπολογία όπου θα διασφαλίζετε σαφέστατα και κατηγορηματικότατα την πληρωμή των αποζημιώσεων όλων των εργαζομένων. Κενά για να επιτρέπουμε την έκδοση εγκυκλίων και αυτό που γίνεται μόνο σε αυτήν τη χώρα, εμείς δεν θα το κάνουμε ποτέ και δεν θα συμφωνήσουμε ποτέ σε κάτι τέτοιο και θα το καταψηφίζουμε πάντοτε.</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Ο κ. Κατσώτης έχει το λόγο.</ChairmanSpeech>
<Speech><Parlmember>ΧΡΗΣΤΟΣ ΚΑΤΣΩΤΗΣ</Parlmember>: Ευχαριστώ, κύριε Πρόεδρε.
Αυτή η τροπολογία δεν έχει μόνο τον ΕΟΜΜΕΧ μέσα, αλλά διάφορες ρυθμίσεις.</Speech>
<Speech><Parlmember>ΠΑΡΙΣ ΚΟΥΚΟΥΛΟΠΟΥΛΟΣ</Parlmember>: Και θυγατρικές.</Speech>
<Speech><Parlmember>ΧΡΗΣΤΟΣ ΚΑΤΣΩΤΗΣ</Parlmember>: Ναι, έχει διάφορες ρυθμίσεις.
Το κράτος δεν είναι εκτεθειμένο μόνο απέναντι στους εργαζόμενους, αλλά και σ’ αυτούς που έχουν νοικιάσει κτήρια στον ΕΟΜΜΕΧ. 
Σας έχω πει, κύριε Υφυπουργέ, ότι οι άνθρωποι δεν έχουν τι να τα κάνουν. Δεν μπορούν να βγάλουν έξω τα πράγματα που έχουν μέσα εδώ και ενάμισι, δύο χρόνια και δεν πληρώνονται. Τα κτήριά τους είναι, δηλαδή, εν αχρηστία. 
Άρα, λοιπόν, εδώ η ευθύνη σας είναι τεράστια, αφού είστε επικεφαλής αυτού του Υπουργείου. Θα έπρεπε να έχετε αντιμετωπίσει όλα αυτά τα προβλήματα που έχουν προκύψει με τη διάλυση του ΕΟΜΜΕΧ και των θυγατρικών του.
Άσχετα, λοιπόν, με το τι θα κάνουμε στην ψηφοφορία, πιστεύουμε ότι οι εργαζόμενοι πρέπει να δικαιωθούν στις αποζημιώσεις τους. Όμως, έχασαν τη δουλειά τους και εμείς λέμε ότι δεν θα έπρεπε να τη χάσουν. 
Πρέπει, βέβαια, να αντιμετωπιστούν από το Υπουργείο και τα υπόλοιπα προβλήματα που υπάρχουν σε σχέση με τον ΕΟΜΜΕΧ, γιατί ένας που έχει ένα κτήριο και το έχει νοικιάσει, πρέπει να δει τι θα το κάνει. Μπορεί να θέλει να κατοικήσει ο ίδιος. Κι όμως, δεν μπορεί να το κάνει ούτε αυτό, διότι δεν μπορεί να βγάλει έξω τα πράγματα που έχει μέσα ο ΕΟΜΜΕΧ.
Νομίζω, λοιπόν, ότι αυτό είναι ένα σοβαρό ζήτημα και πρέπει να αντιμετωπιστεί.</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Ευχαριστούμε πολύ, κύριε συνάδελφε.
Ορίστε, κύριε Υπουργέ, έχετε το λόγο.</ChairmanSpeech>
<Speech><Parlmember>ΑΘΑΝΑΣΙΟΣ ΣΚΟΡΔΑΣ</Parlmember> (Υφυπουργός Ανάπτυξης και Ανταγωνιστικότητας): Ευχαριστώ, κύριε Πρόεδρε.
Θα ήθελα πολύ σύντομα να πω, κύριε Πρόεδρε, τα εξής. Κατ’ αρχάς, δεν υπάρχει διαφοροποίηση σε δύο ομάδες των εργαζομένων στις θυγατρικές του ΕΟΜΜΕΧ που έθεσε ο κ. Μητρόπουλος. Απλώς θα ήθελα να πω διευκρινιστικά ότι διαφοροποίηση υπάρχει σε σχέση με τη ρύθμιση που είχε δοθεί για τους εργαζόμενους στον ΕΟΜΜΕΧ, οι οποίοι μεταφέρθηκαν με το κλείσιμο του ΕΟΜΜΕΧ σε φορείς του ευρύτερου δημοσίου, ενώ για τους εργαζομένους των θυγατρικών δεν προβλέφθηκε μία αντίστοιχη ρύθμιση.
Πραγματικά, είναι πολύ δύσκολη η θέση οποιουδήποτε, άσχετα με το ότι δεν είναι αυτής της Κυβέρνησης αυτή η ρύθμιση. Προσωπικά, έχω πολύ μεγάλη ευαισθησία σ’ αυτό το θέμα και το ξέρουν και οι εργαζόμενοι από την επικοινωνία που έχουμε όλο αυτό το διάστημα. 
Πραγματικά, θέλω να σας διαβεβαιώσω ότι έχει γίνει υπερπροσπάθεια για να βρεθούν αυτά τα χρήματα. Έχει ζητηθεί από το Υπουργείο Ανάπτυξης, από το ΥΔΙΜΗΔ, σε όλον αυτόν τον προγενέστερο χρόνο να υπάρχει εξομοίωση με τους εργαζόμενους του ΕΟΜΜΕΧ, αλλά θεωρούνται νέες προσλήψεις, απ’ ό,τι έχει ειπωθεί και δεν μπορεί να υπάρξει εκ των υστέρων αυτή η θεραπεία. Έπρεπε να είχε προβλεφθεί τότε. 
Όσον αφορά στα υπόλοιπα ζητήματα, δεν ξέρω αν είναι θολή ή όχι η τροπολογία, κύριε Καπερνάρο. Όμως, εδώ πραγματικά προσπαθούμε να σβήσουμε μια φωτιά την οποία κληρονομήσαμε και δεν τη δημιουργήσαμε, δεν την ανάψαμε. Αυτό το λέω, γιατί πάντα στη ζωή προκύπτουν ζητήματα που έχουν έναν επείγοντα χαρακτήρα. Οι άνθρωποι είναι περισσότερο από δύο χρόνια χωρίς αποζημιώσεις, χωρίς να έχουν καν τη δυνατότητα να θεωρούνται άνεργοι στον ΟΑΕΔ, για να βρουν μια δουλειά. 
Προσπαθούμε, λοιπόν, να βοηθήσουμε. Σ’ αυτό το πνεύμα αντιμετωπίζονται και τα ζητήματα με τα περιουσιακά στοιχεία ή τα κτήρια που είναι μισθωμένα –το θέμα το έθεσε το ΚΚΕ- για τον ΕΟΜΜΕΧ και για τις θυγατρικές του. 
Σε ό,τι αφορά στις άλλες διατάξεις, δεν ξέρω αν χρειάζεται να ειπωθεί κάτι. Νομίζω ότι είναι απλώς διεκπεραιωτικές, για τις αποσπάσεις των εργαζομένων στη Γραμματεία Καταναλωτή κατά βάση.
Ευχαριστώ.</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Ο κ. Πανούσης έχει το λόγο.</ChairmanSpeech>
<Speech><Parlmember>ΙΩΑΝΝΗΣ ΠΑΝΟΥΣΗΣ</Parlmember>: Σχετικά με τα προβλήματα που τίθενται μ’ αυτόν τον αποσπασματικό τρόπο νομοθέτησης, τα έχουμε πει ξανά. Τελικά, δεν καταλαβαίνει κανείς τι αλλάζει, ποιο τροποποιείται και πώς τροποποιείται. Είναι ένας κακός τρόπος νομοθέτησης, που καταλήγει και σε κακά αποτελέσματα στο τέλος και σε ερμηνευτικά κενά.
Απλώς, από άποψη νομοτεχνική, η έννοια της γνωμοδότησης σε ένα διοικητικό συμβούλιο είναι ένας λανθασμένος όρος, κατά τη γνώμη μου. Δεν γνωμοδοτεί το διοικητικό συμβούλιο. Είναι ένα διοικητικό όργανο το οποίο εκφέρει γνώμη, σύμφωνη ή απλή, ό,τι θέλετε. Όμως, δεν γνωμοδοτεί. 
Παρακαλώ, λοιπόν, να αλλάξετε αυτούς τους δύο όρους «γνωμοδότηση».</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Ο κύριος Υπουργός έχει το λόγο.</ChairmanSpeech>
<Speech><Parlmember>ΑΘΑΝΑΣΙΟΣ ΣΚΟΡΔΑΣ</Parlmember> (Υφυπουργός Ανάπτυξης και Ανταγωνιστικότητας): Ποια είναι η πρόταση, δηλαδή; Τι να υπάρχει αντί της γνωμοδότησης; Αυτό είναι ανταπόκρισή μας σε αίτημα που ετέθη από το ΠΑΣΟΚ.</Speech>
<Speech><Parlmember>ΙΩΑΝΝΗΣ ΠΑΝΟΥΣΗΣ</Parlmember>: Να υπάρχει ή «απλή γνώμη» ή «σύμφωνη γνώμη».</Speech>
<Speech><Parlmember>ΠΑΡΙΣ ΚΟΥΚΟΥΛΟΠΟΥΛΟΣ</Parlmember>: Να υπάρχει «γνώμη», δηλαδή.</Speech>
<Speech><Parlmember>ΙΩΑΝΝΗΣ ΠΑΝΟΥΣΗΣ</Parlmember>: Ξέρει ο κ. Βορίδης ότι είναι άλλη η έννοια της γνωμοδότησης…</Speech>
<Speech><Parlmember>ΑΘΑΝΑΣΙΟΣ ΣΚΟΡΔΑΣ</Parlmember> (Υφυπουργός Ανάπτυξης και Ανταγωνιστικότητας): Εντάξει. Να το διορθώσουμε τότε.</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Το δέχεστε, κύριε Υπουργέ;</ChairmanSpeech>
<Speech><Parlmember>ΑΘΑΝΑΣΙΟΣ ΣΚΟΡΔΑΣ</Parlmember> (Υφυπουργός Ανάπτυξης και Ανταγωνιστικότητας): Μάλιστα, κύριε Πρόεδρε.</Speech>
<Speech><Parlmember>ΑΛΕΞΙΟΣ ΜΗΤΡΟΠΟΥΛΟΣ</Parlmember>: Κύριοι συνάδελφοι, στα νομικά κείμενα «γνώμη» ή «γνωμοδότηση» είναι το ίδιο πράγμα, ιδίως όταν αφορά ένα όργανο. Έτσι δεν είναι, κύριε Βορίδη;</Speech>
<Speech><Parlmember>ΒΑΣΙΛΕΙΟΣ ΚΑΠΕΡΝΑΡΟΣ</Parlmember>: Θέλουμε διαβεβαίωση καταβολής όλων των αποζημιώσεων σε όλους τους δικαιούχους.</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Σας παρακαλώ, κύριοι συνάδελφοι. Αφήστε τα δικά σας τα νομοτεχνικά για μετά. Είναι έγκριτοι δικηγόροι, νομικοί και συνεννοούνται μεταξύ τους.
Ο κ. Κουκούτσης έχει το λόγο.</ChairmanSpeech>
<Speech><Parlmember>ΔΗΜΗΤΡΙΟΣ ΚΟΥΚΟΥΤΣΗΣ</Parlmember>: Κύριε Πρόεδρε, στις τροπολογίες που αφορούν στη διαδικασία σύμφωνα με την οποία αθλητές που σημείωσαν διεθνείς διακρίσεις σε Ολυμπιακούς αγώνες, Παγκόσμιους αγώνες και που έχουν μετάλλια Ευρώπης…</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Αυτό, όμως, είναι άλλη τροπολογία.</ChairmanSpeech>
<Speech><Parlmember>ΔΗΜΗΤΡΙΟΣ ΚΟΥΚΟΥΤΣΗΣ</Parlmember>: Ναι, το ξέρω.</Speech> 
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Όταν θα ψηφίσουμε, θα πάρετε το λόγο.
Κυρίες και κύριοι συνάδελφοι, κηρύσσεται περαιωμένη η συζήτηση επί των άρθρων και συνόλου του σχεδίου νόμου με τίτλο: «Ρυθμίσεις του Υπουργείου Διοικητικής Μεταρρύθμισης και Ηλεκτρονικής Διακυβέρνησης και άλλες διατάξεις», του Υπουργείου Διοικητικής Μεταρρύθμισης και Ηλεκτρονικής Διακυβέρνησης και θα γίνει η ψήφισή τους χωριστά.
Ερωτάται το Σώμα: Γίνεται δεκτό το άρθρο 1 ως έχει;</ChairmanSpeech>
<Speech><Parlmember>ΠΟΛΛΟΙ ΒΟΥΛΕΥΤΕΣ</Parlmember>: Δεκτό, δεκτό.</Speech>
<Speech><Parlmember>ΑΛΕΞΙΟΣ ΜΗΤΡΟΠΟΥΛΟΣ</Parlmember>: Κατά πλειοψηφία.</Speech>
<Speech><Parlmember>ΜΑΡΙΝΑ ΧΡΥΣΟΒΕΛΩΝΗ</Parlmember>: Κατά πλειοψηφία.</Speech>
<Speech><Parlmember>ΧΡΗΣΤΟΣ ΚΑΤΣΩΤΗΣ</Parlmember>: Κατά πλειοψηφία.</Speech> 
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Συνεπώς το άρθρο 1 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 2 ως έχει;</ChairmanSpeech>
<Speech><Parlmember>ΠΟΛΛΟΙ ΒΟΥΛΕΥΤΕΣ</Parlmember>: Δεκτό, δεκτό.</Speech>
<Speech><Parlmember>ΑΛΕΞΙΟΣ ΜΗΤΡΟΠΟΥΛΟΣ</Parlmember>: Κατά πλειοψηφία.</Speech>
<Speech><Parlmember>ΜΑΡΙΝΑ ΧΡΥΣΟΒΕΛΟΝΗ</Parlmember>: Κατά πλειοψηφία.</Speech>
<Speech><Parlmember>ΧΡΗΣΤΟΣ ΚΑΤΣΩΤΗΣ</Parlmember>: Κατά πλειοψηφία.</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Συνεπώς το άρθρο 2 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 3 ως έχει;</ChairmanSpeech>
<Speech><Parlmember>ΠΟΛΛΟΙ ΒΟΥΛΕΥΤΕΣ</Parlmember>: Δεκτό, δεκτό.</Speech>
<Speech><Parlmember>ΑΛΕΞΙΟΣ ΜΗΤΡΟΠΟΥΛΟΣ</Parlmember>: Κατά πλειοψηφία.</Speech>
<Speech><Parlmember>ΜΑΡΙΝΑ ΧΡΥΣΟΒΕΛΟΝΗ</Parlmember>: Κατά πλειοψηφία.</Speech>
<Speech><Parlmember>ΧΡΗΣΤΟΣ ΚΑΤΣΩΤΗΣ</Parlmember>: Κατά πλειοψηφία.</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Συνεπώς το άρθρο 3 έγινε δεκτό, ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 4, όπως τροποποιήθηκε από τον κύριο Υπουργό;</ChairmanSpeech>
<Speech><Parlmember>ΠΟΛΛΟΙ ΒΟΥΛΕΥΤΕΣ</Parlmember>: Δεκτό, δεκτό.</Speech>
<Speech><Parlmember>ΑΛΕΞΙΟΣ ΜΗΤΡΟΠΟΥΛΟΣ</Parlmember>: Κατά πλειοψηφία.</Speech>
<Speech><Parlmember>ΜΑΡΙΝΑ ΧΡΥΣΟΒΕΛΩΝΗ</Parlmember>: Κατά πλειοψηφία.</Speech>
<Speech><Parlmember>ΧΡΗΣΤΟΣ ΚΑΤΣΩΤΗΣ</Parlmember>: Κατά πλειοψηφία.</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Συνεπώς το άρθρο 4 έγινε δεκτό όπως τροποποιήθηκε από τον κύριο Υπουργό κατά πλειοψηφία.
Ερωτάται το Σώμα: Γίνεται δεκτό το άρθρο 5 ως έχει;</ChairmanSpeech>
<Speech><Parlmember>ΠΟΛΛΟΙ ΒΟΥΛΕΥΤΕΣ</Parlmember>: Δεκτό, δεκτό.</Speech>
<Speech><Parlmember>ΑΛΕΞΙΟΣ ΜΗΤΡΟΠΟΥΛΟΣ</Parlmember>: Κατά πλειοψηφία.</Speech>
<Speech><Parlmember>ΜΑΡΙΝΑ ΧΡΥΣΟΒΕΛΩΝΗ</Parlmember>: Κατά πλειοψηφία.</Speech>
<Speech><Parlmember>ΧΡΗΣΤΟΣ ΚΑΤΣΩΤΗΣ</Parlmember>: Κατά πλειοψηφία.</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Συνεπώς το άρθρο 5 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 6 ως έχει;</ChairmanSpeech>
<Speech><Parlmember>ΠΟΛΛΟΙ ΒΟΥΛΕΥΤΕΣ</Parlmember>: Δεκτό, δεκτό.</Speech>
<Speech><Parlmember>ΑΛΕΞΙΟΣ ΜΗΤΡΟΠΟΥΛΟΣ</Parlmember>: Κατά πλειοψηφία.</Speech>
<Speech><Parlmember>ΧΡΗΣΤΟΣ ΚΑΤΣΩΤΗΣ</Parlmember>: Κατά πλειοψηφία.</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Συνεπώς το άρθρο 6 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 7 ως έχει;</ChairmanSpeech>
<Speech><Parlmember>ΠΟΛΛΟΙ ΒΟΥΛΕΥΤΕΣ</Parlmember>: Δεκτό, δεκτό.</Speech>
<Speech><Parlmember>ΧΡΗΣΤΟΣ ΚΑΤΣΩΤΗΣ</Parlmember>: Κατά πλειοψηφία.</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Συνεπώς το άρθρο 7 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 8 όπως τροποποιήθηκε από τον κύριο Υπουργό;</ChairmanSpeech>
<Speech><Parlmember>ΠΟΛΛΟΙ ΒΟΥΛΕΥΤΕΣ</Parlmember>: Δεκτό, δεκτό.</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Συνεπώς το άρθρο 8 έγινε δεκτό όπως τροποποιήθηκε από τον κύριο Υπουργό κατά πλειοψηφία.
Ερωτάται το Σώμα: Γίνεται δεκτό το άρθρο 9 ως έχει;</ChairmanSpeech>
<Speech><Parlmember>ΠΟΛΛΟΙ ΒΟΥΛΕΥΤΕΣ</Parlmember>: Δεκτό, δεκτό.</Speech>
<Speech><Parlmember>ΑΛΕΞΙΟΣ ΜΗΤΡΟΠΟΥΛΟΣ</Parlmember>: Κατά πλειοψηφία.</Speech>
<Speech><Parlmember>ΧΡΗΣΤΟΣ ΚΑΤΣΩΤΗΣ</Parlmember>: Κατά πλειοψηφία.</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Συνεπώς το άρθρο 9 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 10 ως έχει;</ChairmanSpeech>
<Speech><Parlmember>ΠΟΛΛΟΙ ΒΟΥΛΕΥΤΕΣ</Parlmember>: Δεκτό, δεκτό.</Speech>
<Speech><Parlmember>ΑΛΕΞΙΟΣ ΜΗΤΡΟΠΟΥΛΟΣ</Parlmember>: Κατά πλειοψηφία.</Speech>
<Speech><Parlmember>ΜΑΡΙΝΑ ΧΡΥΣΟΒΕΛΩΝΗ</Parlmember>: Κατά πλειοψηφία.</Speech>
<Speech><Parlmember>ΧΡΗΣΤΟΣ ΚΑΤΣΩΤΗΣ</Parlmember>: Κατά πλειοψηφία.</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Συνεπώς το άρθρο 10 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 11 ως έχει;</ChairmanSpeech>
<Speech><Parlmember>ΠΟΛΛΟΙ ΒΟΥΛΕΥΤΕΣ</Parlmember>: Δεκτό, δεκτό.</Speech>
<Speech><Parlmember>ΑΛΕΞΙΟΣ ΜΗΤΡΟΠΟΥΛΟΣ</Parlmember>: Κατά πλειοψηφία.</Speech>
<Speech><Parlmember>ΜΑΡΙΝΑ ΧΡΥΣΟΒΕΛΩΝΗ</Parlmember>: Παρών.</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Συνεπώς το άρθρο 11 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 12 ως έχει;</ChairmanSpeech>
<Speech><Parlmember>ΠΟΛΛΟΙ ΒΟΥΛΕΥΤΕΣ</Parlmember>: Δεκτό, δεκτό.</Speech>
<Speech><Parlmember>ΜΑΡΙΝΑ ΧΡΥΣΟΒΕΛΩΝΗ</Parlmember>: Παρών.</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Συνεπώς το άρθρο 12 έγινε δεκτό, κατά πλειοψηφία.
Ερωτάται το Σώμα: Γίνεται δεκτό το άρθρο 13 ως έχει;</ChairmanSpeech>
<Speech><Parlmember>ΟΛΟΙ ΟΙ ΒΟΥΛΕΥΤΕΣ</Parlmember>: Δεκτό, δεκτό.</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Συνεπώς το άρθρο 13 έγινε δεκτό ως έχει ομοφώνως.
Ερωτάται το Σώμα: Γίνεται δεκτό το άρθρο 14 ως έχει;</ChairmanSpeech>
<Speech><Parlmember>ΠΟΛΛΟΙ ΒΟΥΛΕΥΤΕΣ</Parlmember>: Δεκτό, δεκτό.</Speech>
<Speech><Parlmember>ΑΛΕΞΙΟΣ ΜΗΤΡΟΠΟΥΛΟΣ</Parlmember>: Κατά πλειοψηφία.</Speech> 
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Συνεπώς το άρθρο 14 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 15 όπως τροποποιήθηκε από τον κύριο Υπουργό;</ChairmanSpeech>
<Speech><Parlmember>ΠΟΛΛΟΙ ΒΟΥΛΕΥΤΕΣ</Parlmember>: Δεκτό, δεκτό.</Speech>
<Speech><Parlmember>ΑΛΕΞΙΟΣ ΜΗΤΡΟΠΟΥΛΟΣ</Parlmember>: Κατά πλειοψηφία.</Speech>
<Speech><Parlmember>ΧΡΗΣΤΟΣ ΚΑΤΣΩΤΗΣ</Parlmember>: Κατά πλειοψηφία.</Speech> 
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Συνεπώς το άρθρο 15 έγινε δεκτό όπως τροποποιήθηκε από τον κύριο Υπουργό κατά πλειοψηφία.
Ερωτάται το Σώμα: Γίνεται δεκτό το άρθρο 16 ως έχει;</ChairmanSpeech>
<Speech><Parlmember>ΠΟΛΛΟΙ ΒΟΥΛΕΥΤΕΣ</Parlmember>: Δεκτό, δεκτό.</Speech>
<Speech><Parlmember>ΑΛΕΞΙΟΣ ΜΗΤΡΟΠΟΥΛΟΣ</Parlmember>: Κατά πλειοψηφία.</Speech> 
<Speech><Parlmember>ΧΡΗΣΤΟΣ ΚΑΤΣΩΤΗΣ</Parlmember>: Κατά πλειοψηφία.</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Συνεπώς το άρθρο 16 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 17 ως έχει;</ChairmanSpeech>
<Speech><Parlmember>ΠΟΛΛΟΙ ΒΟΥΛΕΥΤΕΣ</Parlmember>: Δεκτό, δεκτό.</Speech>
<Speech><Parlmember>ΑΛΕΞΙΟΣ ΜΗΤΡΟΠΟΥΛΟΣ</Parlmember>: Κατά πλειοψηφία.</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Συνεπώς το άρθρο 17 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 18 ως έχει;</ChairmanSpeech>
<Speech><Parlmember>ΠΟΛΛΟΙ ΒΟΥΛΕΥΤΕΣ</Parlmember>: Δεκτό, δεκτό.</Speech>
<Speech><Parlmember>ΑΛΕΞΙΟΣ ΜΗΤΡΟΠΟΥΛΟΣ</Parlmember>: Κατά πλειοψηφία.</Speech>
<Speech><Parlmember>ΔΗΜΗΤΡΙΟΣ ΚΟΥΚΟΥΤΣΗΣ</Parlmember>: Παρών.</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Συνεπώς το άρθρο 18 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 19 όπως τροποποιήθηκε από τον κύριο Υπουργό;</ChairmanSpeech>
<Speech><Parlmember>ΠΟΛΛΟΙ ΒΟΥΛΕΥΤΕΣ</Parlmember>: Δεκτό, δεκτό.</Speech>
<Speech><Parlmember>ΑΛΕΞΙΟΣ ΜΗΤΡΟΠΟΥΛΟΣ</Parlmember>: Κατά πλειοψηφία.</Speech>
<Speech><Parlmember>ΜΑΡΙΝΑ ΧΡΥΣΟΒΕΛΩΝΗ</Parlmember>: Κατά πλειοψηφία.</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Συνεπώς το άρθρο 19 έγινε δεκτό όπως τροποποιήθηκε από τον κύριο Υπουργό κατά πλειοψηφία.
Ερωτάται το Σώμα: Γίνεται δεκτό το άρθρο 20 ως έχει;</ChairmanSpeech>
<Speech><Parlmember>ΠΟΛΛΟΙ ΒΟΥΛΕΥΤΕΣ</Parlmember>: Δεκτό, δεκτό.</Speech>
<Speech><Parlmember>ΜΑΡΙΝΑ ΧΡΥΣΟΒΕΛΩΝΗ</Parlmember>: Παρών.</Speech>
<Speech><Parlmember>ΧΡΗΣΤΟΣ ΚΑΤΣΩΤΗΣ</Parlmember>: Παρών.</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Συνεπώς το άρθρο 20 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 21 ως έχει;</ChairmanSpeech>
<Speech><Parlmember>ΠΟΛΛΟΙ ΒΟΥΛΕΥΤΕΣ</Parlmember>: Δεκτό, δεκτό.</Speech>
<Speech><Parlmember>ΧΡΗΣΤΟΣ ΚΑΤΣΩΤΗΣ</Parlmember>: Παρών.</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Συνεπώς το άρθρο 21 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 22 όπως τροποποιήθηκε από τον κύριο Υπουργό, με την τροπολογία με γενικό αριθμό 927 και ειδικό αριθμό 39;</ChairmanSpeech>
<Speech><Parlmember>ΠΟΛΛΟΙ ΒΟΥΛΕΥΤΕΣ</Parlmember>: Δεκτό, δεκτό.</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Συνεπώς το άρθρο 22 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 23 ως έχει;</ChairmanSpeech>
<Speech><Parlmember>ΠΟΛΛΟΙ ΒΟΥΛΕΥΤΕΣ</Parlmember>: Δεκτό, δεκτό.</Speech>
<Speech><Parlmember>ΑΛΕΞΙΟΣ ΜΗΤΡΟΠΟΥΛΟΣ</Parlmember>: Παρών.</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Συνεπώς το άρθρο 23 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 24 ως έχει;</ChairmanSpeech>
<Speech><Parlmember>ΠΟΛΛΟΙ ΒΟΥΛΕΥΤΕΣ</Parlmember>: Δεκτό, δεκτό.</Speech>
<Speech><Parlmember>ΑΛΕΞΙΟΣ ΜΗΤΡΟΠΟΥΛΟΣ</Parlmember>: Κατά πλειοψηφία.</Speech>
<Speech><Parlmember>ΜΑΡΙΝΑ ΧΡΥΣΟΒΕΛΩΝΗ</Parlmember>: Κατά πλειοψηφία.</Speech>
<Speech><Parlmember>ΔΗΜΗΤΡΙΟΣ ΚΟΥΚΟΥΤΣΗΣ</Parlmember>: Παρών.</Speech>
<Speech><Parlmember>ΧΡΗΣΤΟΣ ΚΑΤΣΩΤΗΣ</Parlmember>: Παρών.</Speech> 
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Συνεπώς το άρθρο 24 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 25 ως έχει;</ChairmanSpeech>
<Speech><Parlmember>ΠΟΛΛΟΙ ΒΟΥΛΕΥΤΕΣ</Parlmember>: Δεκτό, δεκτό.</Speech>
<Speech><Parlmember>ΑΛΕΞΙΟΣ ΜΗΤΡΟΠΟΥΛΟΣ</Parlmember>: Κατά πλειοψηφία.</Speech>
<Speech><Parlmember>ΜΑΡΙΝΑ ΧΡΥΣΟΒΕΛΩΝΗ</Parlmember>: Κατά πλειοψηφία.</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Συνεπώς το άρθρο 25 έγινε δεκτό, ως έχει, κατά πλειοψηφία.
Ερωτάται το Σώμα: Γίνεται δεκτή η τροπολογία με γενικό αριθμό 919 και ειδικό 32, όπως τροποποιήθηκε από τον κύριο Υπουργό;</ChairmanSpeech> 
<Speech><Parlmember>ΠΟΛΛΟΙ ΒΟΥΛΕΥΤΕΣ</Parlmember>: Δεκτή, δεκτή.</Speech> 
<Speech><Parlmember>ΑΛΕΞΙΟΣ ΜΗΤΡΟΠΟΥΛΟΣ</Parlmember>: Παρών.</Speech> 
<Speech><Parlmember>ΜΑΡΙΝΑ ΧΡΥΣΟΒΕΛΩΝΗ</Parlmember>: Παρών.</Speech> 
<Speech><Parlmember>ΔΗΜΗΤΡΙΟΣ ΚΟΥΚΟΥΤΣΗΣ</Parlmember>: Κατά πλειοψηφία.</Speech> 
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Συνεπώς η τροπολογία με γενικό αριθμό 919 και ειδικό 32 έγινε δεκτή, όπως τροποποιήθηκε από τον κύριο Υπουργό, κατά πλειοψηφία. 
Ερωτάται το Σώμα: Γίνεται δεκτή η τροπολογία με γενικό αριθμό 921 και ειδικό 33 με την προσθήκη της τροπολογίας με γενικό αριθμό 915 και ειδικό 28, όπως τροποποιήθηκε από τον κύριο Υπουργό;</ChairmanSpeech> 
<Speech><Parlmember>ΠΟΛΛΟΙ ΒΟΥΛΕΥΤΕΣ</Parlmember>: Δεκτή, δεκτή.</Speech> 
<Speech><Parlmember>ΑΛΕΞΙΟΣ ΜΗΤΡΟΠΟΥΛΟΣ</Parlmember>: Παρών.</Speech> 
<Speech><Parlmember>ΜΑΡΙΝΑ ΧΡΥΣΟΒΕΛΩΝΗ</Parlmember>: Κατά πλειοψηφία.</Speech> 
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Συνεπώς η τροπολογία με γενικό αριθμό 921 και ειδικό 33 με την προσθήκη της τροπολογίας με γενικό αριθμό 915 και ειδικό 28 έγινε δεκτή, όπως τροποποιήθηκε από τον κύριο Υπουργό, κατά πλειοψηφία. 
Ερωτάται το Σώμα: Γίνεται δεκτή η τροπολογία με γενικό αριθμό 925 και ειδικό 37, όπως τροποποιήθηκε από τον κύριο Υπουργό;</ChairmanSpeech> 
<Speech><Parlmember>ΟΛΟΙ ΟΙ ΒΟΥΛΕΥΤΕΣ</Parlmember>: Δεκτή, δεκτή.</Speech> 
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Συνεπώς η τροπολογία με γενικό αριθμό 925 και ειδικό 37 έγινε δεκτή, όπως τροποποιήθηκε από τον κύριο Υπουργό, ομόφωνα και εντάσσεται στο νομοσχέδιο ως ίδιο άρθρο.
Ερωτάται το Σώμα: Γίνεται δεκτή η τροπολογία με γενικό αριθμό 931 και ειδικό 42, όπως τροποποιήθηκε από τον κύριο Υπουργό;</ChairmanSpeech> 
<Speech><Parlmember>ΠΟΛΛΟΙ ΒΟΥΛΕΥΤΕΣ</Parlmember>: Δεκτή, δεκτή.</Speech> 
<Speech><Parlmember>ΑΛΕΞΙΟΣ ΜΗΤΡΟΠΟΥΛΟΣ</Parlmember>: Παρών.</Speech> 
<Speech><Parlmember>ΜΑΡΙΝΑ ΧΡΥΣΟΒΕΛΩΝΗ</Parlmember>: Κατά πλειοψηφία.</Speech> 
<Speech><Parlmember>ΧΡΗΣΤΟΣ ΚΑΤΣΩΤΗΣ</Parlmember>: Παρών.</Speech> 
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Συνεπώς η τροπολογία με γενικό αριθμό 931 και ειδικό 42 έγινε δεκτή, όπως τροποποιήθηκε από τον κύριο Υπουργό, κατά πλειοψηφία και εντάσσεται στο νομοσχέδιο ως ίδιο άρθρο.
Εισερχόμαστε, κυρίες και κύριοι συνάδελφοι, στην ψήφιση του ακροτελεύτιου άρθρου.</ChairmanSpeech> 
<Speech><Parlmember>ΜΑΡΙΝΑ ΧΡΥΣΟΒΕΛΩΝΗ</Parlmember>: Κύριε Πρόεδρε, υπάρχει κι άλλη τροπολογία.</Speech> 
<Speech><Parlmember>ΑΛΕΞΙΟΣ ΜΗΤΡΟΠΟΥΛΟΣ</Parlmember>: Κύριε Πρόεδρε, υπάρχει μια τροπολογία της κ. Σακοράφα, την οποία και απεδέχθη ο κύριος Υπουργός. Πρόκειται για την τροπολογία με γενικό αριθμό 915 και ειδικό 28. Σας παρακαλώ, λοιπόν, να την εκφωνήσετε και αυτή.</Speech> 
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Κύριοι συνάδελφοι, έχει ενταχθεί στην τροπολογία με γενικό αριθμό 921 και ειδικό 33. Την ψηφίσαμε.</ChairmanSpeech> 
<Speech><Parlmember>ΜΑΡΙΝΑ ΧΡΥΣΟΒΕΛΩΝΗ</Parlmember>: Υπάρχει κι άλλη μία τροπολογία, κύριε Πρόεδρε και δεν ξέρουμε τι έχετε κάνει μ’ αυτή.</Speech> 
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Πρόκειται για την τροπολογία που σας είπα, για την τροπολογία της κ. Σακοράφα.</ChairmanSpeech> 
<Speech><Parlmember>ΧΡΗΣΤΟΣ ΚΑΤΣΩΤΗΣ</Parlmember>: Δεν είναι η τροπολογία με γενικό αριθμό 921. Είναι άλλη αυτή, κύριε Πρόεδρε.</Speech> 
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Αυτή είναι.</ChairmanSpeech> 
<Speech><Parlmember>ΧΡΗΣΤΟΣ ΚΑΤΣΩΤΗΣ</Parlmember>: Η τροπολογία με γενικό αριθμό 921 είναι άλλη, κύριε Πρόεδρε.</Speech> 
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Όχι, κύριε Κατσώτη. Μέσα στην τροπολογία με γενικό αριθμό 921 έχει ενταχθεί αυτή η τροπολογία.</ChairmanSpeech>  
<Speech><Parlmember>ΜΑΡΙΝΑ ΧΡΥΣΟΒΕΛΩΝΗ</Parlmember>: Στην τροπολογία που αφορά τους Ολυμπιονίκες, ψηφίζουμε και εμείς «ΝΑΙ».</Speech> 
<Speech><Parlmember>ΑΛΕΞΙΟΣ ΜΗΤΡΟΠΟΥΛΟΣ</Parlmember>: Κύριε Πρόεδρε, μπορώ να έχω το λόγο;</Speech> 
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Ορίστε, κύριε Μητρόπουλε.</ChairmanSpeech> 
<Speech><Parlmember>ΑΛΕΞΙΟΣ ΜΗΤΡΟΠΟΥΛΟΣ</Parlmember>: Όσον αφορά στην τροπολογία με γενικό αριθμό 915, θα σας εξηγήσω γιατί δεν μπορεί να ενταχθεί στην τροπολογία με γενικό αριθμό 921. 
Το αιτούμενο, κυρία Υπουργέ…</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Κύριε συνάδελφε, αυτήν την τροπολογία την ψηφίσαμε.</ChairmanSpeech> 
<Speech><Parlmember>ΑΛΕΞΙΟΣ ΜΗΤΡΟΠΟΥΛΟΣ</Parlmember>: Κύριε Πρόεδρε, μπορώ να εξηγήσω, όμως, κάτι, ώστε να ξέρει το Σώμα τι ψηφίστηκε; 
Με την τροπολογία με γενικό αριθμό 915 ζητούσαμε –προσέξτε τι ψηφίσατε- την εξαίρεση από τη διαθεσιμότητα των πρωταθλητών. Η τροπολογία με γενικό αριθμό 921 και ειδικό 33 αναφέρεται σε πρωτοδιορισμούς. Άρα, λοιπόν, είναι άλλο το περιεχόμενο της τροπολογίας με γενικό αριθμό 915.</Speech> 
<Speech><Parlmember>ΜΑΡΙΝΑ ΧΡΥΣΟΒΕΛΩΝΗ</Parlmember>: Άρα, σωστά. Άλλο είναι το ένα και άλλο το άλλο.</Speech> 
<Speech><Parlmember>ΑΛΕΞΙΟΣ ΜΗΤΡΟΠΟΥΛΟΣ</Parlmember>: Προσέξτε τη νομοτεχνική βελτίωση εκεί. Η τροπολογία με γενικό αριθμό 921 ζητούσε όσους πρωτοδιορισμούς δεν είχαν προλάβει, κύριε Βορίδη. Άρα, δεν μπορεί να ενταχθεί.</Speech> 
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Το λόγο έχει η κυρία Υπουργός.</ChairmanSpeech> 
<Speech><Parlmember>ΜΑΡΙΝΑ ΧΡΥΣΟΒΕΛΩΝΗ</Parlmember>: Κύριε Πρόεδρε, απλώς θα ήθελα να κάνω μία διευκρίνιση, ώστε να απαντήσει συνολικά η κυρία Υπουργός.</Speech> 
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Ορίστε, κυρία Χρυσοβελώνη, έχετε το λόγο.</ChairmanSpeech> 
<Speech><Parlmember>ΜΑΡΙΝΑ ΧΡΥΣΟΒΕΛΩΝΗ</Parlmember>: Και οι Ανεξάρτητοι Έλληνες καταθέσαμε μια τροπολογία, η οποία ήταν εμπρόθεσμη και αφορούσε την αναγνώριση του χρόνου προϋπηρεσίας υπαλλήλων σε θεσμικά όργανα της Ευρωπαϊκής Ένωσης. Δεν έχω ακούσει κάτι γι’ αυτή την τροπολογία.</Speech> 
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Το νούμερο της τροπολογίας;</ChairmanSpeech> 
<Speech><Parlmember>ΜΑΡΙΝΑ ΧΡΥΣΟΒΕΛΩΝΗ</Parlmember>: Τώρα, το νούμερο της τροπολογίας...</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Εντάξει θα μας το πείτε..</ChairmanSpeech>
<Speech><Parlmember>ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ</Parlmember> (Υφυπουργός Διοικητικής Μεταρρύθμισης και Ηλεκτρονικής Διακυβέρνησης): Κύριε Πρόεδρε, θα ήθελα το λόγο.</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Ορίστε, κυρία Υφυπουργέ, έχετε το λόγο.</ChairmanSpeech>
<Speech><Parlmember>ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ</Parlmember> (Υφυπουργός Διοικητικής Μεταρρύθμισης και Ηλεκτρονικής Διακυβέρνησης): Η τροπολογία, λοιπόν, στην οποία αναφέρεστε –και η οποία είναι εύλογη τροπολογία- θέλει συνεννόηση με το Υπουργείο Οικονομικών. 
Το Υπουργείο μας –το λέω αυτό από μικροφώνου για να καταγραφεί στα Πρακτικά- είναι θετικό σε αυτό να το συζητήσουμε με το Υπουργείο Οικονομικών και να έρθει κανονικά η τροπολογία. Άρα, κατ’ ουσίαν είναι δεκτή και τυπικά δεν μπορώ να την κάνω δεκτή. 
Τώρα, σε ό,τι αφορά το θέμα που έθεσε ο κ. Μητρόπουλος, θέλω να διευκρινίσω το εξής: Η τροπολογία με αριθμό 915/28, που είναι η τροπολογία που καταθέσατε με την κ. Σακοράφα, όπως αυτή βελτιώθηκε με δική μας νομοτεχνική παρέμβαση –που την ακούσατε εκεί επί τόπου- έγινε δεκτή από τον Υπουργό. 
Όμως, για λόγους καθαρά νομοτεχνικούς, προσετέθη ως παράγραφος στην τροπολογία με γενικό αριθμό 921.</Speech>
<Speech><Parlmember>ΑΛΕΞΙΟΣ ΜΗΤΡΟΠΟΥΛΟΣ</Parlmember>: Δεν μας έχει διανεμηθεί με την προσθήκη, γι’ αυτό λέμε ότι...</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Ναι, καταγράφηκε. Δεν έχει διανεμηθεί. Αποδεχθείτε αυτό που καταθέτει η κυρία Υπουργός.</ChairmanSpeech> 
<Speech><Parlmember>ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ</Parlmember> (Υφυπουργός Διοικητικής Μεταρρύθμισης και Ηλεκτρονικής Διακυβέρνησης): Αν δεν σας έχει διανεμηθεί, θέλω να καταστήσω...</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Αυτό που λέει η Υπουργός καταγράφεται, κύριε Μητρόπουλε.</ChairmanSpeech>
<Speech><Parlmember>ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ</Parlmember> (Υφυπουργός Διοικητικής Μεταρρύθμισης και Ηλεκτρονικής Διακυβέρνησης): Θέλετε να σας το διαβάσω; Ή να την καταθέσω;</Speech> 
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Να διανεμηθεί.</ChairmanSpeech> 
<Speech><Parlmember>ΒΑΣΙΛΕΙΟΣ ΚΑΠΕΡΝΑΡΟΣ</Parlmember>: Κύριε Πρόεδρε, θα ήθελα το λόγο μετά την κυρία Υφυπουργό.</Speech> 
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Μιλάει η κυρία Υφυπουργός, κύριε Καπερνάρο. Μετά θα πάρετε το λόγο.</ChairmanSpeech> 
<Speech><Parlmember>ΠΑΡΙΣ ΚΟΥΚΟΥΛΟΠΟΥΛΟΣ</Parlmember>: Να έχουμε την τελική μορφή, κυρία Υπουργέ.</Speech> 
<Speech><Parlmember>ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ</Parlmember> (Υφυπουργός Διοικητικής Μεταρρύθμισης και Ηλεκτρονικής Διακυβέρνησης): Επίσης, θέλω να διευκρινίσω –όσο έχω το μικρόφωνο- ότι την τροπολογία με γενικό αριθμό 927 και ειδικό 39, για την οποία δεν ψηφίσαμε, κύριε Πρόεδρε και η οποία είχε κατατεθεί από τον κ. Κουτσούκο και τον κ. Κοντογιάννη και την κ. Παπακώστα και αφορά την Εθνική Συνομοσπονδία Ατόμων με Αναπηρίες και ένα θέμα διαδικαστικό περισσότερο, που αφορούσε τη χρηματοδότησή της μετά τη συγχώνευση της Εργατικής Εστίας στον ΟΑΕΔ, την κάνουμε δεκτή.</Speech> 
<Speech><Parlmember>ΜΑΡΙΝΑ ΧΡΥΣΟΒΕΛΩΝΗ</Parlmember>: Η αλήθεια είναι ότι αυτή η τροπολογία για τους Ολυμπιονίκες είναι τροπολογία που την καταθέσαμε από κοινού με την κ. Σακοράφα, ανεξάρτητα από το πως ενσωματώνεται και βεβαίως, λέμε και εμείς «ΝΑΙ». Αυτό να καταγραφεί, παρακαλώ, γιατί στην άλλη λέμε «ΠΑΡΩΝ».</Speech> 
<Speech><Parlmember>ΧΡΗΣΤΟΣ ΚΑΤΣΩΤΗΣ</Parlmember>: Εμείς λέμε «ΠΑΡΩΝ» στην τροπολογία αυτή, κύριε Πρόεδρε.</Speech> 
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Σωστά το λέτε, για να καταγραφεί. 
Εντάξει, άλλωστε κατά πλειοψηφία ψηφίστηκε.</ChairmanSpeech>
<Speech><Parlmember>ΒΑΣΙΛΕΙΟΣ ΚΑΠΕΡΝΑΡΟΣ</Parlmember>: Θέλω το λόγο, κύριε Πρόεδρε.</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Ολοκληρώσαμε, κύριε Καπερνάρε.</ChairmanSpeech> 
<Speech><Parlmember>ΒΑΣΙΛΕΙΟΣ ΚΑΠΕΡΝΑΡΟΣ</Parlmember>: Θέλω το λόγο!</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Για ποιο λόγο; Στην ψήφιση είμαστε!</ChairmanSpeech>
<Speech><Parlmember>ΒΑΣΙΛΕΙΟΣ ΚΑΠΕΡΝΑΡΟΣ</Parlmember>: Ακούστε, το θέμα είναι να κάνουμε καλή συνεννόηση και να μας ενημερώνετε.</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Κάνουμε καλή συνεννόηση.</ChairmanSpeech>
<Speech><Parlmember>ΒΑΣΙΛΕΙΟΣ ΚΑΠΕΡΝΑΡΟΣ</Parlmember>: Εκτός εάν θέλετε να περνάνε νομοσχέδια με ανενημέρωτους Βουλευτές. 
Ακούστε με, λοιπόν, γιατί το λέω αυτό. Διότι δεν μας έχετε προειδοποιήσει να μας πείτε, ξέρετε, αυτή η τροπολογία δεν θα μπει με τη μορφή τροπολογίας, όπως οι άλλες, αλλά θα ενταχθεί ως άρθρο σε μία άλλη τροπολογία.</Speech> 
<Speech><Parlmember>ΜΑΡΙΝΑ ΧΡΥΣΟΒΕΛΩΝΗ</Parlmember>: Στην άλλη τροπολογία λέμε «ΠΑΡΩΝ».</Speech> 
<Speech><Parlmember>ΒΑΣΙΛΕΙΟΣ ΚΑΠΕΡΝΑΡΟΣ</Parlmember>: Το λέω αυτό γιατί; Γιατί στην άλλη τροπολογία λέμε «ΠΑΡΩΝ» και εκ των υστέρων μας λέτε ότι εκείνη η τροπολογία πήρε τη μορφή του άρθρου μέσα στην άλλη τροπολογία που λέμε «ΠΑΡΩΝ», ενώ εμείς θέλουμε να πούμε «ΝΑΙ». 
Το καταλάβατε γιατί μας κάνετε να λέμε ότι αυτά που κάνετε δεν είναι σωστά πράγματα, κυρία Υπουργέ; Το καταλάβατε, κύριε Πρόεδρε; Εμείς έχουμε δύο τροπολογίες. Πάει το Υπουργείο –εντός εισαγωγικών- «δολίως» -προς το παρόν, εκτός και εάν το αποδεχθεί- και βάζει την δική μας τροπολογία  ως άρθρο στην δική του τροπολογία  που λέμε «ΠΑΡΩΝ».</Speech>
<Speech><Parlmember>ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ</Parlmember> (Υφυπουργός Διοικητικής Μεταρρύθμισης και Ηλεκτρονικής Διακυβέρνησης): Κύριε Πρόεδρε, ποιο είναι το «δολίως»;</Speech> 
<Speech><Parlmember>ΒΑΣΙΛΕΙΟΣ ΚΑΠΕΡΝΑΡΟΣ</Parlmember>: Καταλάβατε τι κόλπο γίνεται; Αυτά είναι κόλπα!</Speech> 
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Δεν έγινε γι’ αυτό το λόγο. Έγινε για λόγους...</ChairmanSpeech>
<Speech><Parlmember>ΒΑΣΙΛΕΙΟΣ ΚΑΠΕΡΝΑΡΟΣ</Parlmember>: Κόλπα είναι αυτά!</Speech>
<Speech><Parlmember>ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ</Parlmember> (Υφυπουργός Διοικητικής Μεταρρύθμισης και Ηλεκτρονικής Διακυβέρνησης): Ποιο είναι το «δολίως»; Για ποιο λόγο; 
Κύριε Πρόεδρε, ζητώ εκ μέρους της ελληνικής Κυβέρνησης, το «δολίως» να διαγραφεί!</Speech>
<Speech><Parlmember>ΒΑΣΙΛΕΙΟΣ ΚΑΠΕΡΝΑΡΟΣ</Parlmember>: Απαντώ.</Speech> 
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Το «δολίως» να διαγραφεί.</ChairmanSpeech> 
<Speech><Parlmember>ΒΑΣΙΛΕΙΟΣ ΚΑΠΕΡΝΑΡΟΣ</Parlmember>:  Όχι, όχι, όχι. Θα μας το εξηγήσει.</Speech> 
<Speech><Parlmember>ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ</Parlmember> (Υφυπουργός Διοικητικής Μεταρρύθμισης και Ηλεκτρονικής Διακυβέρνησης): Ποιο είναι το «δολίως»;</Speech> 
<Speech><Parlmember>ΒΑΣΙΛΕΙΟΣ ΚΑΠΕΡΝΑΡΟΣ</Parlmember>: Αφού ερωτήσατε, απαντώ.</Speech> 
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Καλά, είναι δυνατόν σε μία τέτοια συζήτηση, που όλοι συμφωνούμε, να χαλάσει η συνεδρίαση; Θα τρελαθώ δηλαδή! Δεν γίνονται αυτά τα πράγματα. Σε όλα συμφωνούμε και για...</ChairmanSpeech>
<Speech><Parlmember>ΒΑΣΙΛΕΙΟΣ ΚΑΠΕΡΝΑΡΟΣ</Parlmember>: Συγγνώμη, να απαντήσω. 
Ακούστε, σας παρακαλώ. Εφόσον η κυρία Υπουργός δυσανασχετεί, να μας εξηγήσει γιατί, χωρίς να μας ενημερώσει eo ipso, ιδίω δικαίω, παίρνει την τροπολογία τη δική μας και την κάνει άρθρο στην τροπολογία τη δική της. Στην μεν δική της εμείς θέλαμε να πούμε «ΠΑΡΩΝ» και μας υποχρεώνει να πούμε «ΠΑΡΩΝ» και στην τροπολογία τη δική μας, που θέλαμε να πούμε «ΝΑΙ». Γι’ αυτό το λέω «δολίως» και δεν το ανακαλώ!</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Λοιπόν, για να σας πω και κάτι για να ολοκληρώσουμε. Εγώ όταν διάβασα, σας ρώτησα αν γίνεται δεκτή η με γενικό αριθμό 921 και με ειδικό 33, με την προσθήκη της τροπολογίας με γενικό αριθμό 915 και ειδικό 28. Ε, νομίζω ότι δεν χρειάζεται να το ερμηνεύσω.</ChairmanSpeech> 
<Speech><Parlmember>ΜΑΡΙΝΑ ΧΡΥΣΟΒΕΛΩΝΗ</Parlmember>: Ε δεν έγινε κατανοητό! Δεν μπορούμε πάντοτε να παρακολουθούμε κατ’ αυτόν τον τρόπο!</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Το διάβασα ήταν ξεκάθαρο. Όταν το διαβάζουμε, δεν υπάρχει δολιότητα.</ChairmanSpeech> 
<Speech><Parlmember>ΙΩΑΝΝΗΣ ΙΩΑΝΝΙΔΗΣ</Parlmember>: Ο Υπουργός ενέκρινε...</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Το λόγο έχει η κυρία Υπουργός.</ChairmanSpeech> 
<Speech><Parlmember>ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ</Parlmember> (Υφυπουργός Διοικητικής  Μεταρρύθμισης και Ηλεκτρονικής Διακυβέρνησης): Κύριε Πρόεδρε, κυρίες και κύριοι συνάδελφοι, νομίζω ότι, τόσο κατά την συζήτηση επί της αρχής την Τετάρτη, όσο και κατά την συζήτηση επί των άρθρων την Πέμπτη έγινε διεξοδικότατη συζήτηση. Πάρα πολλοί δε συνάδελφοι απ’ όλες τις πτέρυγες πήραν τον λόγο –τους ακούσαμε όλους- και ανέπτυξαν τα επιχειρήματα υπέρ των διακριθέντων αθλητών. 
Μετά απ’ αυτήν την ανοικτή κοινοβουλευτική δημοκρατική διαδικασία, όπου όλα καταγράφονται στα επίσημα Πρακτικά της Βουλής και όλα έχουν κατατεθεί κανονικά ως τροπολογίες -αναφερθήκαμε και εγώ και ο Υπουργός στο ότι πολλά κόμματα επωνύμως έχουν καταθέσει τροπολογία και μάλιστα ο Υπουργός έκανε δεκτή την τροπολογία της Αξιωματικής Αντιπολίτευσης σε μία συμβολική κίνηση δημοκρατίας- τι ερχόμεθα τώρα να ακούσουμε;  Ερχόμεθα, λοιπόν, τώρα να ακούσουμε -υψίστη δημαγωγία και λαϊκισμός, κύριε συνάδελφε!- ότι «δολίως» –λέει- εμείς τη βάλαμε ως παράγραφο, για να μην ψηφίσετε. 
Ήταν γνωστή σε όλους και η θέση των Ανεξαρτήτων Ελλήνων και του ΣΥΡΙΖΑ και του ΠΑΣΟΚ και της Νέας Δημοκρατίας και όλων των κομμάτων για το θέμα. Ήταν συμφωνημένη, ήταν συζητημένη εδώ στο Κοινοβούλιο. Πού είναι ο δόλος; Όταν μέσα εδώ υπάρχει τόσο μεγάλη έλλειψη εμπιστοσύνης, όταν το έχουμε συζητήσει τόσες φορές, νομίζω, κύριε Πρόεδρε, ότι θα πρέπει να κλείσει το θέμα…</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Μα, έχει κλείσει το θέμα.</ChairmanSpeech> 
<Speech><Parlmember>ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ</Parlmember> (Υφυπουργός Διοικητικής  Μεταρρύθμισης και Ηλεκτρονικής Διακυβέρνησης): Είναι καθαρά υποθετικό. Υπάρχει στο νομοσχέδιο και οι απόψεις των κομμάτων έχουν τεθεί εδώ.</Speech> 
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Έχει κλείσει το θέμα, διότι και το διαβάσαμε και το διευκρινίσαμε. 
Ολοκληρώθηκε, λοιπόν, η συζήτηση.</ChairmanSpeech>
<Speech><Parlmember>ΒΑΣΙΛΕΙΟΣ ΚΑΠΕΡΝΑΡΟΣ</Parlmember>: Κύριε Πρόεδρε, θα ήθελα να πάρω τον λόγο.</Speech> 
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Όχι, δεν τον έχετε, διότι είναι ένα θέμα στο οποίο όλοι συμφωνείτε. Σωστά καταθέσατε την άποψή σας. Διευκρινίστηκε η άποψή σας.</ChairmanSpeech>
<Speech><Parlmember>ΜΑΥΡΟΥΔΗΣ  ΒΟΡΙΔΗΣ</Parlmember>: Έχει περαιωθεί η συζήτηση, κύριε Πρόεδρε.</Speech> 
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Εισερχόμεθα, λοιπόν, στην ψήφιση του ακροτελευτίου άρθρου. 
Ερωτάται το Σώμα: Γίνεται δεκτό το ακροτελεύτιο άρθρο ως έχει;</ChairmanSpeech>
<Speech><Parlmember>ΠΟΛΛΟΙ ΒΟΥΛΕΥΤΕΣ</Parlmember>: Δεκτό, δεκτό.</Speech> 
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Το ακροτελεύτιο άρθρο έγινε δεκτό κατά πλειοψηφία.  
Συνεπώς, το νομοσχέδιο του Υπουργείου  Διοικητικής Μεταρρύθμισης  και Ηλεκτρονικής  Διακυβέρνησης: «Ρυθμίσεις Υπουργείου Διοικητικής Μεταρρύθμισης και Ηλεκτρονικής  διακυβέρνησης και άλλες διατάξεις» έγινε δεκτό κατά πλειοψηφία επί της αρχής, επί των άρθρων και επί των τροπολογιών κατά πλειοψηφία. 
Η ψήφισή του στο σύνολο αναβάλλεται για άλλη συνεδρίαση.  
Κυρίες και κύριοι συνάδελφοι, δέχεστε στο σημείο αυτό να λύσουμε τη συνεδρίαση;</ChairmanSpeech>
<Speech><Parlmember>ΟΛΟΙ ΟΙ ΒΟΥΛΕΥΤΕΣ</Parlmember>: Μάλιστα, μάλιστα. 
Με τη συναίνεση του Σώματος και ώρα 19.02΄ λύεται η συνεδρίαση για αύριο ημέρα Τετάρτη 13 Νοεμβρίου 2013 και ώρα 10.00΄, με αντικείμενο εργασιών του Σώματος: νομοθετική εργασία, σύμφωνα με την ημερήσια διάταξη, που έχει διανεμηθεί. 
Ο</Speech> ΠΡΟΕΔΡΟΣ                                                                   ΟΙ ΓΡΑΜΜΑΤΕΙΣ
Εκτυπώθηκε:	12/11/2013 6:36:00 μμ</body>
</html>