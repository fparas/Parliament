<html><head><meta name="cp:revision" content="2"><meta name="date" content="2012-11-20T10:29:00Z"><meta name="Company" content="OTS"><meta name="Keywords" content=""><meta name="meta:word-count" content="13105"><meta name="subject" content=""><meta name="dc:creator" content="Production"><meta name="extended-properties:Company" content="OTS"><meta name="meta:print-date" content="2012-11-20T08:34:00Z"><meta name="Word-Count" content="13105"><meta name="dcterms:created" content="2012-11-20T10:29:00Z"><meta name="dcterms:modified" content="2012-11-20T10:29:00Z"><meta name="Last-Modified" content="2012-11-20T10:29:00Z"><meta name="Last-Save-Date" content="2012-11-20T10:29:00Z"><meta name="meta:character-count" content="70771"><meta name="Template" content="Normal"><meta name="meta:save-date" content="2012-11-20T10:29:00Z"><meta name="dc:title" content="ΠΡΑΚΤΙΚΑ ΒΟΥΛΗΣ"><meta name="Application-Name" content="Microsoft Office Word"><meta name="modified" content="2012-11-20T10:29:00Z"><meta name="cp:subject" content=""><meta name="Content-Type" content="application/msword"><meta name="creator" content="Production"><meta name="meta:author" content="Production"><meta name="dc:subject" content=""><meta name="extended-properties:Application" content="Microsoft Office Word"><meta name="meta:creation-date" content="2012-11-20T10:29:00Z"><meta name="Last-Printed" content="2012-11-20T08:34:00Z"><meta name="meta:last-author" content="a.marini"><meta name="Comments" content=""><meta name="Creation-Date" content="2012-11-20T10:29:00Z"><meta name="xmpTPg:NPages" content="1"><meta name="resourceName" content="15-11-2012.doc"><meta name="Last-Author" content="a.marini"><meta name="w:comments" content=""><meta name="Character Count" content="70771"><meta name="Page-Count" content="1"><meta name="Revision-Number" content="2"><meta name="extended-properties:Template" content="Normal"><meta name="meta:keyword" content=""><meta name="Author" content="Production"><meta name="comment" content=""><meta name="meta:page-count" content="1"></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta>ΠΡΑΚΤΙΚΑ ΒΟΥΛΗΣ</head>
<body>Συνεδρίαση 15/11/12                                                                            σελ.7
(Σημείωση: Ο παρακάτω πίνακας περιεχομένων δεν αποτελεί το τελικό κείμενο, διότι εκκρεμούν ορθογραφικές και συντακτικές διορθώσεις)
ΠΙΝΑΚΑΣ ΠΕΡΙΕΧΟΜΕΝΩΝ
 ΙΕ’ ΠΕΡΙΟΔΟΣ 
ΠΡΟΕΔΡΕΥΟΜΕΝΗΣ ΚΟΙΝΟΒΟΥΛΕΥΤΙΚΗΣ ΔΗΜΟΚΡΑΤΙΑΣ
ΣΥΝΟΔΟΣ Α΄
ΣΥΝΕΔΡΙΑΣΗ ΟΒ΄
Πέμπτη  15 Νοεμβρίου 2012
ΘΕΜΑΤΑ
 
Α. ΕΙΔΙΚΑ ΘΕΜΑΤΑ 
1. Επικύρωση Πρακτικών, σελ. 
2.  Άδεια απουσίας της Βουλευτή κ. Μ. Μπόλαρη, σελ. 
3. Ανακοινώνεται ότι τη συνεδρίαση παρακολουθούν μαθητές από το 3ο Γυμνάσιο Αγίας Βαρβάρας και το 6ο Δημοτικό Σχολείο Δάφνης Αττικής, σελ. 
 
Β. ΚΟΙΝΟΒΟΥΛΕΥΤΙΚΟΣ ΕΛΕΓΧΟΣ 
1. Κατάθεση αναφορών, σελ. 
2. Απαντήσεις Υπουργών σε ερωτήσεις Βουλευτών, σελ. 
3. Ανακοίνωση του δελτίου επικαίρων ερωτήσεων της Παρασκευής 16 Νοεμβρίου 2012, σελ. 
4. Συζήτηση επικαίρων ερωτήσεων:
α) Προς τον Υπουργό Παιδείας και Θρησκευμάτων, Πολιτισμού και Αθλητισμού:
i. σχετικά με την ένωση του χώρου του Λυκείου του Αριστοτέλη με το χώρο του Βυζαντινού Μουσείου σε πολιτιστικό πάρκο, σελ. 
ii. σχετικά με τη χρηματοδότηση των αθλητικών ομοσπονδιών και την πιθανή ένταξή τους σε καθεστώς ΔΕΚΟ, σελ. 
β) Προς τον Υπουργό Αγροτικής Ανάπτυξης και Τροφίμων, σχετικά με την αγροτική οικονομία, σελ. 
γ) Προς τον Υπουργό Εσωτερικών:
 i. σχετικά με την προκήρυξη διδακτικού προσωπικού Μουσικής Εκπαίδευσης για τα Δημοτικά Ωδεία, σελ. 
 ii. σχετικά με τις ζημιές που προκλήθηκαν από τις έντονες βροχοπτώσεις στις περιοχές των δήμων Πύλης και Καλαμπάκας του Νομού Τρικάλων, σελ. 
ΠΡΟΕΔΡΕΥΩΝ 
ΓΡΗΓΟΡΑΚΟΣ Λ., σελ.

ΟΜΙΛΗΤΕΣ
Επί των επικαίρων ερωτήσεων:
ΑΘΑΝΑΣΙΟΥ Χ. , σελ.
ΓΙΟΒΑΝΟΠΟΥΛΟΣ Κ. , σελ.
ΙΩΑΝΝΙΔΗΣ Ι. , σελ.
ΚΑΡΑΜΑΝΛΗ  Ά. , σελ.
ΛΑΜΠΡΟΥΛΗΣ Γ. , σελ.
ΛΥΚΟΥΔΗΣ Σ. , σελ.
ΠΙΠΙΛΗ Φ. , σελ.
ΤΖΑΒΑΡΑΣ Κ. , σελ.
ΤΣΑΥΤΑΡΗΣ Α. , σελ.

ΠΡΑΚΤΙΚΑ ΒΟΥΛΗΣ
ΙΕ΄ ΠΕΡΙΟΔΟΣ
ΠΡΟΕΔΡΕΥΟΜΕΝΗΣ ΚΟΙΝΟΒΟΥΛΕΥΤΙΚΗΣ ΔΗΜΟΚΡΑΤΙΑΣ
ΣΥΝΟΔΟΣ Α΄
ΣΥΝΕΔΡΙΑΣΗ ΟΒ΄
Πέμπτη 15 Νοεμβρίου 2012
Αθήνα, σήμερα στις 15 Νοεμβρίου 2012, ημέρα Πέμπτη και ώρα 9.38΄ συνήλθε στην Αίθουσα των συνεδριάσεων του Βουλευτηρίου η Βουλή σε ολομέλεια για να συνεδριάσει υπό την προεδρία του Ε΄ Αντιπροέδρου αυτής κ. ΛΕΩΝΙΔΑ ΓΡΗΓΟΡΑΚΟΥ .
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>):   Κυρίες και κύριοι συνάδελφοι, αρχίζει η συνεδρίαση.
(</ChairmanSpeech><Speech><Parlmember>ΕΠΙΚΥΡΩΣΗ ΠΡΑΚΤΙΚΩΝ</Parlmember>: Σύμφωνα με την από 13-11-2012 εξουσιοδότηση του Σώματος, επικυρώθηκαν με ευθύνη του Προεδρείου τα Πρακτικά της ΟΑ΄ συνεδριάσεώς του, της Τρίτης 13ης Νοεμβρίου 2012 σε ό,τι αφορά την ψήφιση στο σύνολο του σχεδίου νόμου: 
«Κύρωση της Τροποποίησης του άρθρου 20 παράγραφος 1 της Σύμβασης για την εξάλειψη όλων των μορφών διακρίσεων κατά των γυναικών, όπως υιοθετήθηκε κατά τη συνάντηση των κρατών - μερών στην ανωτέρω Σύμβαση, στις 22.5.1995 και εγκρίθηκε από τη Γενική Συνέλευση των Ηνωμένων Εθνών στις 22.12.1995 (A/RES/50/202/23-2-1996)»).
Παρακαλείται ο κύριος Γραμματέας να ανακοινώσει τις αναφορές προς το Σώμα.
(Ανακοινώνονται προς το Σώμα την κ. Φωτεινή Πιπιλή, Βουλευτή Α΄ Αθήνας τα ακόλουθα:
Α. ΚΑΤΑΘΕΣΗ ΑΝΑΦΟΡΩΝ
1) Η Βουλευτής Σερρών κ. ΜΑΡΙΑ ΚΟΛΛΙΑ - ΤΣΑΡΟΥΧΑ κατέθεσε αναφορά με την οποία  ο Ιατρικός Σύλλογος Αθηνών αιτείται την απόσυρση της διάταξης του πολυνομοσχεδίου που αφορά τη δραστική ουσία.
2) Ο Βουλευτής Λακωνίας κ. ΑΘΑΝΑΣΙΟΣ ΔΑΒΑΚΗΣ κατέθεσε αναφορά με την οποία  ο Σύνδεσμος Υδραυλικών Θερμικών Εγκαταστατών Νομού Λακωνίας αιτείται την επανεξέταση των διατάξεων του νέου προεδρικού διατάγματος «περί υδραυλικών εγκαταστάσεων» και ιδιαίτερα των σχετιζομένων με την υπεύθυνη δήλωση και την τεκμηρίωση προϋπηρεσίας.
3) Ο Βουλευτής Αττικής κ. ΓΕΩΡΓΙΟΣ ΒΛΑΧΟΣ κατέθεσε αναφορά με την οποία  επτά υπάλληλοι του Ταμείου Επικουρικής Ασφάλισης Δημοσίων Υπαλλήλων αιτούνται την επίλυση του ζητήματος της καταβολής της διαφοράς μείωσης των αποδοχών τους.
4) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται στον κίνδυνο απώλειας δημοσίων εσόδων από την αναμόρφωση του τρόπου φορολογίας των τσιγάρων
5) Ο Βουλευτής Αττικής κ. ΓΕΩΡΓΙΟΣ ΒΛΑΧΟΣ κατέθεσε αναφορά με την οποία  ο Δήμος Λαυρεωτικής Νομού Αττικής αιτείται την επίλυση του ζητήματος της διαχείρισης των στερεών αποβλήτων.
6) Ο Βουλευτής Α΄ Αθηνών κ. ΝΙΚΗΤΑΣ ΚΑΚΛΑΜΑΝΗΣ κατέθεσε αναφορά με την οποία  ο Σύλλογος Προσωπικού Οίκου Ναύτου εκφράζει την αντίθεσή του στη μεταφορά του προσωπικού του Οίκου Ναύτου στον ΕΟΠΥΥ.
7) Ο Βουλευτής Αργολίδος κ. ΙΩΑΝΝΗΣ ΜΑΝΙΑΤΗΣ κατέθεσε αναφορά με την οποία  ο Σύλλογος Γονέων και Κηδεμόνων του Μουσικού Σχολείου Αργολίδας «Ιωάννης Καραμάνος» αιτείται την άμεση κάλυψη των κενών θέσεων εκπαιδευτικών.
8) Η Βουλευτής Α΄ Πειραιώς κ. ΜΑΡΙΑ ΡΕΠΟΥΣΗ κατέθεσε αναφορά με την οποία  η γενική συνέλευση καθηγητών Γαλλικής και Γερμανικής Γλώσσας και Φιλολογίας και ο καθηγητής κ. Νικόλαος Παππούς παραθέτουν τις προτάσεις και τις θέσεις τους σχετικά με τα ζητήματα διδασκαλίας της δεύτερης ξένης γλώσσας  στα σχολεία, καθώς και με τα γενικότερα προβλήματα του κλάδου τους.
9) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  η κ.  Εριφύλλη Παντελίδου αιτείται  την κατάργηση όλων των εξαιρέσεων της φορολογίας που προβλέπονται στους νόμους 3842/2010 και 1587/1950, οι οποίοι δημιούργησαν φορολογικούς παραδείσους και διακίνηση μαύρου χρήματος. 
10) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  η Ομοσπονδία Εκτελωνιστών Ελλάδος εκφράζει την αντίθεσή της στο νέο μνημόνιο που οδηγεί ουσιαστικά σε κατάργηση του επαγγέλματός τους.
11) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  ο σύλλογος διδασκόντων των Ανωτέρων Τουριστικών Σχολών της Ρόδου και του Αγίου Νικολάου εκφράζει τη διαμαρτυρία του για το γεγονός ότι οι σχολές παραμένουν κλειστές μέχρι και σήμερα. 
12) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  η συντονιστική επιτροπή των Δικηγορικών Συλλόγων Ελλάδος εκφράζει τη διαμαρτυρία της για τα νέα επώδυνα οικονομικά μέτρα. 
13) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  ο Σύλλογος Ιδιοκτητών Κέντρων Ξένων Γλωσσών Νομού Αχαίας εκφράζει την αντίθεσή του στις ρυθμίσεις του νομοσχεδίου του Υπουργείου Παιδείας, Διά Βίου Μάθησης και Θρησκευμάτων που οδηγούν τα ιδιωτικά εκπαιδευτήρια σε αφανισμό.
14) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  οι εργαζόμενοι της «ATE LEASING Α.Ε.  εκφράζουν τη διαμαρτυρία τους για το γεγονός  ότι η «ATE LEASING Α.Ε.» εξαιρέθηκε από τη μεταβίβαση του προσωπικού και του υγιούς χαρτοφυλακίου της ΑΤΕ BANK στην Τράπεζα Πειραιώς.
15) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  η Ελληνική Ομοσπονδία Θαλασσαιμίας αιτείται να τηρηθούν οι δεσμεύσεις της Κυβέρνησης για την προστασία των θαλασσαιμικών και των οικογενειών τους.
16) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  η Ανώτατη Συνομοσπονδία Πολυτέκνων Ελλάδος καταγγέλλει ότι  η κατάργηση των πολυτεκνικών επιδομάτων οδηγεί την πολύτεκνη οικογένεια σε αφανισμό.
17) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  ο Πρόεδρος του Δικηγορικού Συλλόγου Αθηνών αιτείται την άμεση απόσυρση των κατακρινόμενων ως πρόδηλα αντισυνταγματικών διατάξεων του πολυνομοσχεδίου που θίγουν το δικηγορικό σώμα της χώρας.
18) Ο Βουλευτής Ηλείας κ. ΓΕΩΡΓΙΟΣ ΚΟΝΤΟΓΙΑΝΝΗΣ κατέθεσε αναφορά με την οποία  ο Δήμος Πηνειού Νομού Ηλείας αιτείται την άμεση κάλυψη  των κενών θέσεων διδακτικού  προσωπικού στο Μουσικό  Σχολείο Βαρθολομιού.
19) Ο Βουλευτής Ηλείας κ. ΓΕΩΡΓΙΟΣ ΚΟΝΤΟΓΙΑΝΝΗΣ κατέθεσε αναφορά με την οποία  η Διοικούσα Επιτροπή του Τεχνικού Επιμελητηρίου της Ελλάδας, Τμήμα Δυτικής Ελλάδος αιτείται την αποκατάσταση των ζημιών των σεισμόπληκτων κτιρίων  του 2008 των Περιφερειακών Ενοτήτων Ηλείας και Αχαίας και την καταβολή των δόσεων της κρατικής αρωγής.
20) Ο Βουλευτής Ηλείας κ. ΓΕΩΡΓΙΟΣ ΚΟΝΤΟΓΙΑΝΝΗΣ κατέθεσε δημοσίευμα εφημερίδας το οποίο αφορά την καταστροφή του δάσους Στροφυλιάς-Ραχών -Κ.Σαμικού.
21) Ο Βουλευτής Κορινθίας κ. ΧΡΙΣΤΟΣ ΔΗΜΑΣ κατέθεσε αναφορά με την οποία  οι Σύλλογοι Επαγγελματιών Αλιέων της Περιφερειακής Ενότητας Κορινθίας καταθέτουν τις προτάσεις τους σχετικά με την προθεσμία δημιουργίας και ανασυγκρότησης των νέων συλλόγων και την ανανέωση των επαγγελματικών αδειών των ήδη λειτουργούντων στην Περιφερειακή Ενότητα Κορινθίας.
22) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  ο Σύνδεσμος Ελληνικών Βιομηχανιών διαμαρτύρεται για τα νέα οικονομικά μέτρα και τις επιπτώσεις που θα έχουν στις ελληνικές καπνοβιομηχανίες.
23) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  ο κ.Γεώργιος Μπαρμπούνης, συνταξιούχος του δημοσίου αιτείται να σταματήσει άμεσα η περικοπή μισθών και συντάξεων.
24) Ο Βουλευτής Αττικής κ. ΗΛΙΑΣ ΚΑΣΙΔΙΑΡΗΣ κατέθεσε αναφορά με την οποία  εκπρόσωποι της περιοχής Ντραφίου-Διώνης-Αγίου Σπυρίδωνα, κάτοικοι Πικερμίου αιτούνται την επίλυση θέματος που αφορά τη νέα αύξηση των δημοτικών τελών του Δήμου Ραφήνας-Πικερμίου.
25) Ο Βουλευτής Β΄ Αθηνών κ. ΗΛΙΑΣ ΠΑΝΑΓΙΩΤΑΡΟΣ κατέθεσε αναφορά με την οποία  η Εθνική Γενική Συνομοσπονδία Αναπήρων και Θυμάτων Πολέμου Ελλάδος διαμαρτύρεται για την απελευθέρωση του επαγγέλματος του καπνοπώλη, καθώς και για την κατάργηση του προνομίου χορηγήσεως αδειών περιπτέρων και κυλικείων στους ανάπηρους και τα θύματα πολέμου.
26) Ο Βουλευτής Α΄ Πειραιώς κ. ΝΙΚΟΛΑΟΣ ΚΟΥΖΗΛΟΣ κατέθεσε αναφορά με την οποία  η Ανώτατη Συνομοσπονδία Πολυτέκνων Ελλάδος αιτείται την απόσυρση των διατάξεων που καταργούν το επίδομα και τη σύνταξη της πολύτεκνης μητέρας, καθώς και το επίδομα του τρίτου τέκνου και οδηγούν στον αφανισμό της ελληνικής πολύτεκνης οικογένειας.
27) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  η Εθνική Συνομοσπονδία Ατόμων με Αναπηρία αιτείται να γίνουν δεκτές οι προτάσεις της σχετικά με βαθμολογικά, μισθολογικά και ασφαλιστικά ζητήματα των ατόμων με αναπηρία.
28) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  ο κ. Γεράσιμος Σαράφογλου επισημαίνει ότι τα νέα οικονομικά μέτρα είναι επώδυνα για τον Έλληνα πολίτη και αιτείται την καταψήφισή τους.
29) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  το Τεχνικό Επιμελητήριο της Ελλάδας - Τμήμα Δυτικής Ελλάδας αιτείται την αποκατάσταση των σεισμόπληκτων κτηρίων του 2008 στην Περιφέρεια Δυτικής Ελλάδας.
30) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  ο κ. Παναγιώτης Γκουντελάκης αιτείται να ενημερωθεί για την ευνοϊκή ρύθμιση των πολυτέκνων σε σχέση με το τιμολόγιο της ΔΕΗ.
31) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  η Ομοσπονδία Ιδιοκτητών Κέντρων Ξένων Γλωσσών PALSO εκφράζει την αντίθεσή της σε διατάξεις του νομοσχεδίου του Υπουργείου Παιδείας, Δια Βίου Μάθησης και Θρησκευμάτων που, κατά την άποψή της, οδηγούν το σύνολο των ιδιωτικών εκπαιδευτηρίων σε αφανισμό.
32) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  η ιατρική υπηρεσία του Γενικού Νοσοκομείου Πατρών «ο Άγιος Ανδρέας» παραθετει τα προβλήματα στην ομαλή λειτουργία που προκαλεί  στο νοσοκομείο ο νέος οργανισμός για τις συγχωνεύσεις.
33) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  ο Δικηγορικός Σύλλογος Πατρών αιτείται να γίνει δεκτή προτεινόμενη τροπολογία για το άρθρο 42 του Κώδικα Δικηγόρων που αφορά τα συμβόλαια.
34) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  η Αστική Εταιρεία Μη Κερδοσκοπικού Χαρακτήρα «Εθνική Εταιρεία» εκφράζει την έντονη διαμαρτυρία της στα νέα οικονομικά μέτρα.
35) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  η Ένωση Εταιρειών Διαφήμισης και Επικοινωνίας Ελλάδος προτείνει ρύθμιση στο νομοσχέδιο του Υπουργείου Οικονομικών «Μεσοπρόθεσμο Πλαίσιο Δημοσιονομικής Στρατηγικής 2012-2016» για τη δυνατότητα διαφήμισης προίόντων καπνού.
36) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  το Σωματείο των Εργαζομένων στα Κέντρα Πρόληψης της Χρήσης Εξαρτησιογόνων Ουσιών αιτείται την εγγραφή των κέντρων στον κρατικό προϋπολογισμό του 2013.
37) Ο Βουλευτής Κορινθίας κ. ΝΙΚΟΛΑΟΣ ΤΑΓΑΡΑΣ κατέθεσε αναφορά με την οποία  οι Εκπρόσωποι των Συλλόγων Επαγγελματιών Αλιέων της Περιφερειακής Ενότητας Κορινθίας αιτούνται  την παράταση της προθεσμίας ανανέωσης των επαγγελματικών αδειών των αλιέων,  μέσω της οργάνωσης και συγκρότησης νέων συλλόγων.
38) Ο Βουλευτής Μαγνησίας κ. ΑΛΕΞΑΝΔΡΟΣ ΜΕΪΚΟΠΟΥΛΟΣ κατέθεσε αναφορά με την οποία  η Ομοσπονδία Πολυμελών Οικογενειών με Τρία Τέκνα Ελλάδος  αιτείται, μέσω της τροποποίησης διατάξεων του ν. 1910/1944,την εξομοίωση των τρίτεκνων οικογενειών με τις πολύτεκνες.
39) Οι Βουλευτές Ηρακλείου κ. ΜΙΧΑΗΛ ΚΡΙΤΣΩΤΑΚΗΣ και Ηρακλείου κ. ΜΑΡΙΑ ΔΙΑΚΑΚΗ κατέθεσαν αναφορά με την οποία  το Πταισματοδικείο Ηρακλείου αιτείται την αύξηση των οργανικών θέσεων πταισματοδικών, ώστε να ανταποκριθεί στις απαιτήσεις και τις συνθήκες της περιοχής.
40) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  η Εθνική Γενική Συνομοσπονδία Αναπήρων και Θυμάτων Πολέμου εκφράζει τη διαμαρτυρία της για την  ανάκληση των αδειών πώλησης καπνοβιομηχανικών προϊόντων και εκμεταλλεύσεως περιπτέρου και κυλικείου από τους αναπήρους και τα θύματα πολέμου.
41) Ο Βουλευτής Μαγνησίας κ. ΑΛΕΞΑΝΔΡΟΣ ΜΕΪΚΟΠΟΥΛΟΣ κατέθεσε αναφορά με την οποία  ο κ. Ιωάννης Λαζάρου και άλλοι συνταξιούχοι του ΟΑΕΕ καταγγέλλουν την κράτηση μηνιαίου ποσού από τους συνταξιούχους του ΟΑΕΕ υπέρ της Πανελλαδικής Ομοσπονδίας Συνταξιούχων Εμπόρων χωρίς την προηγούμενη έγγραφη συγκατάθεσή τους.
42) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  ο Σύνδεσμος Εταιριών Φωτοβολταϊκών επισημαίνει  τις καταστροφικές συνέπειες που θα έχει για τις επενδύσεις η εφαρμογή του μνημονίου 3.
43) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  η Ένωση Πτυχιούχων Περιβαλλοντολόγων Ελλάδας επισημαίνει την ανάγκη  δημιουργίας ενός νέου  κλειστού επαγγέλματος στον κλάδο των περιβαλλοντικών επιθεωρήσεων βιοτεχνιών-βιομηχανιών.
44) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  ο κ. Θέμης Μαγκανάς παραθέτει τις προτάσεις του σχετικά με την εξυπηρέτηση των ενυπόθηκων δανείων και τη  φορολόγηση της ακίνητης περιουσίας.
45) Ο Βουλευτής Αργολίδος κ. ΙΩΑΝΝΗΣ ΑΝΔΡΙΑΝΟΣ κατέθεσε αναφορά με την οποία  το Μουσικό Σχολείο Αργολίδας «Ιωάννης Καραμάνος» αιτείται την άμεση κάλυψη των κενών θέσεων εκπαιδευτικών. 
46) Ο Βουλευτής Δράμας κ. ΔΗΜΗΤΡΙΟΣ ΚΥΡΙΑΖΙΔΗΣ κατέθεσε αναφορά με την οποία  το Σωματείο Εργαζομένων της  ΕΨΥΚΑ του Νομού .Δράμας αιτείται την άμεση κάλυψη των δαπανών μισθοδοσίας του προσωπικού μέσω της εξεύρεσης σχετικών πιστώσεων.
47) Ο Βουλευτής Κορινθίας κ. ΧΡΙΣΤΟΣ ΔΗΜΑΣ κατέθεσε αναφορά με την οποία  το Διοικητικό Συμβούλιο του Συλλόγου Γονέων και Κηδεμόνων του Γενικού Λυκείου Χιλιομοδίου Νομού Κορινθίας  αιτείται τη διάθεση καθηγητή φιλολόγου και βιολόγου-χημικού στο Γενικό Λύκειο Χιλιομοδίου.
48) Ο Βουλευτής Κορινθίας κ. ΕΥΣΤΑΘΙΟΣ ΜΠΟΥΚΟΥΡΑΣ κατέθεσε αναφορά με την οποία  η κ. Ελένη Καραπατά αιτείται την επίλυση του θέματός της που αφορά τέλη κυκλοφορίας ΙΧ οχήματός της από το 1997 έως το 2011.
49) Ο Βουλευτής Μαγνησίας κ. ΑΛΕΞΑΝΔΡΟΣ ΜΕΪΚΟΠΟΥΛΟΣ κατέθεσε αναφορά με την οποία  ο Σύλλογος Νεφροπαθών Νομού Μαγνησίας αιτείται την άμεση επίλυση των προβλημάτων λειτουργίας της Μονάδας Τεχνητού Νεφρού του Νοσοκομείου Βόλου
50) Ο Βουλευτής Αργολίδος κ. ΙΩΑΝΝΗΣ ΑΝΔΡΙΑΝΟΣ κατέθεσε αναφορά με την οποία  κάτοικοι του Δήμου Κρανιδίου του Νομού Αργολίδας  καταγγέλλουν την υποβάθμιση του περιβάλλοντος και την καταστροφή βοσκοτόπων στην περιοχή Πλάσα και Μπιγιάριζα της περιοχής Λουκαϊτίου που δημιουργούν οι εργασίες εγκατάστασης φωτοβολταϊκών σταθμών.
B. AΠΑΝΤΗΣΕΙΣ ΥΠΟΥΡΓΩΝ ΣΕ ΕΡΩΤΗΣΕΙΣ ΒΟΥΛΕΥΤΩΝ
1. Στην με αριθμό 1465/10/09/2012 ερώτηση των Βουλευτών κυρίων Λαμπρούλη Γεώργιου, Κατσώτη Χρήστου, Παφίλη Αθανάσιου δόθηκε με το υπ’ αριθμ. 86274/9-10-2012 έγγραφο  από τον Υπουργό Υγείας η ακόλουθη απάντηση:
2. Στην με αριθμό 1729/17/09/2012 ερώτηση των Βουλευτών κυρίων Αμανατίδη Ιωάννη, Βαμβακά Ευγενίας (Τζένης), Γεωργοπούλου-Σαλτάρη Ευσταθίας (Έφης), Δριτσέλη Παναγιώτας, Κανελλοπούλου Μαρίας, Καρά Γιουσούφ Αϊχάν, Κουράκη Αναστάσιου (Τάσου), Μαντά Χρήστου, Πάντζα Γεώργιου, Συρμαλένιου Νικόλαου δόθηκε με το υπ’ αριθμ. 122201/ΙΗ ΕΞ/9-10-2012 έγγραφο  από τον Υπουργό Παιδείας και Θρησκευμάτων, Πολιτισμού και Αθλητισμού η ακόλουθη απάντηση:</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Κυρίες και κύριοι συνάδελφοι, έχω την τιμή να ανακοινώσω στο Σώμα το δελτίο επικαίρων ερωτήσεων της Παρασκευής 16 Νοεμβρίου 2012. 
Α. ΕΠΙΚΑΙΡΕΣ ΕΡΩΤΗΣΕΙΣ &#160;Πρώτου Κύκλου (Άρθρο 130 παράγραφοι 2 και 3 του Κανονισμού της Βουλής)
1. Η με αριθμό 593/13-11-2012 επίκαιρη ερώτηση του Βουλευτή Λακωνίας της Νέας Δημοκρατίας κ. Αθανασίου Δαβάκη προς τον Υπουργό Αγροτικής Ανάπτυξης και Τροφίμων, σχετικά με τη μη καταβολή του 50% της ενιαίας ενίσχυσης 2012 σε Λάκωνες αγρότες.
2. Η με αριθμό 597/13-11-2012 επίκαιρη ερώτηση του Βουλευτή Β´ Αθήνας του Συνασπισμού Ριζοσπαστικής Αριστεράς - Ενωτικού Κοινωνικού Μετώπου κ. Δημητρίου Στρατούλη προς τους Υπουργούς Εργασίας, Κοινωνικής Ασφάλισης και Πρόνοιας και Οικονομικών, σχετικά με τις καθυστερήσεις στην απονομή των &#160;συντάξεων των ασφαλισμένων ιδιωτικού και δημόσιου τομέα. &#160;&#160;&#160;&#160;&#160;&#160;
3. Η με αριθμό 588/13-11-2012 επίκαιρη ερώτηση του Βουλευτή Ευβοίας του Πανελλήνιου Σοσιαλιστικού Κινήματος κ. Συμεών Κεδίκογλου προς τον Υπουργό Εσωτερικών, σχετικά με την ανάγκη έναρξης διαχειριστικού ελέγχου στον Καλλικρατικό Δήμο Καρύστου Εύβοιας.
4. Η με αριθμό 584/13-11-2012 επίκαιρη ερώτηση της ΣΤ΄ Αντιπροέδρου της Βουλής και Βουλευτού Σερρών των Ανεξάρτητων Ελλήνων κ. Μαρίας Κόλλια - Τσαρουχά προς τον Υπουργό Αγροτικής Ανάπτυξης και Τροφίμων, σχετικά με την ολοκλήρωση του αρδευτικού δικτύου Φυλλίδος του Νομού Σερρών.
5. Η με αριθμό 589/13-11-2012 επίκαιρη ερώτηση του Βουλευτή Αττικής της Δημοκρατικής Αριστεράς κ. Βασιλείου Οικονόμου προς τον Υπουργό Υγείας, σχετικά με το Πρότυπο Ειδικό Οικοτροφείο «οι Άγιοι Ανάργυροι» στην Κάντζα Παλλήνης.&#160;
7. Η με αριθμό 603/13-11-2012 επίκαιρη ερώτηση της Προέδρου της Κοινοβουλευτικής Ομάδας του Κομμουνιστικού Κόμματος Ελλάδας και Βουλευτού Β´ Αθήνας κ. Αλέκας Παπαρήγα προς τον Υπουργό Εθνικής Άμυνας, σχετικά με τις κατευθύνσεις της Ευρωπαϊκής Ένωσης για περιορισμό της πολεμικής βιομηχανίας στην χώρα μας.
&#160;Β. ΕΠΙΚΑΙΡΕΣ ΕΡΩΤΗΣΕΙΣ &#160;Δεύτερου Κύκλου ( Άρθρο 130 παράγραφοι 2 και 3 του Κανονισμού της Βουλής)
1. Η με αριθμό 594/13-11-2012 επίκαιρη ερώτηση του Βουλευτή Λέσβου της Νέας Δημοκρατίας κ. Παύλου Βογιατζή προς τους Υπουργούς Αγροτικής Ανάπτυξης και Τροφίμων και Περιβάλλοντος, Ενέργειας και Κλιματικής Αλλαγής, σχετικά με την εφαρμογή της βιολογικής καταπολέμησης του έλκους της καστανιάς στην περιοχή της Αγιάσου στο Νομό Λέσβου.
2. Η με αριθμό 594/13-11-2012 επίκαιρη ερώτηση της Βουλευτού Β´ Αθήνας του Συνασπισμού Ριζοσπαστικής Αριστεράς - Ενωτικού Κοινωνικού Μετώπου κ. Βασιλικής Κατριβάνου προς τον Υπουργό Δημόσιας Τάξης και Προστασίας του Πολίτη, σχετικά με την άνοδο των κρουσμάτων ρατσιστικής βίας.
3. Η με αριθμό 585/13-11-2012 επίκαιρη ερώτηση του Βουλευτή Α´ Θεσσαλονίκης των Ανεξάρτητων Ελλήνων κ. Γαβριήλ Αβραμίδη προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με τη διαγραφή των προστίμων, που αφορούν τη στεγαστική αποκατάσταση των νεοπροσφύγων Ποντίων από την τέως Σοβιετική Ένωση.
4. Η με αριθμό 590/13-11-2012 επίκαιρη ερώτηση της Βουλευτού Β´ Πειραιά της Δημοκρατικής Αριστεράς κ. Μαρίας Γιαννακάκη προς τους Υπουργούς &#160;Εξωτερικών και Δημόσιας Τάξης και Προστασίας του Πολίτη, σχετικά με την αναθεώρηση της Συνθήκης «Δουβλίνο ΙΙ».
5. Η με αριθμό 604/13-11-2012 επίκαιρη ερώτηση του Βουλευτή Β´ Αθήνας του Κομμουνιστικού Κόμματος Ελλάδας κ. Χρήστου Κατσώτη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την επαναπρόσληψη εργαζομένου στην εταιρεία «Olympic Handling S.A. » που απολύθηκε γιατί απήργησε.</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Κυρίες και κύριοι συνάδελφοι, εισερχόμεθα στη συζήτηση των 
ΕΠΙΚΑΙΡΩΝ ΕΡΩΤΗΣΕΩΝ
Επίκαιρες ερωτήσεις πρώτου κύκλου.
Πρώτη είναι η πρώτη με αριθμό 580/12-11-2012 επίκαιρη ερώτηση πρώτου κύκλου της Βουλευτού Α΄ Αθηνών της Νέας Δημοκρατίας κ. Φωτεινής Πιπιλή προς τον Υπουργό Παιδείας και Θρησκευμάτων, Πολιτισμού και Αθλητισμού, σχετικά με την ένωση του χώρου του Λυκείου του Αριστοτέλη με το χώρο του Βυζαντινού Μουσείου σε πολιτιστικό πάρκο. 
Η κ. Πιπιλή έχει το λόγο για δύο λεπτά.</ChairmanSpeech> 
<Speech><Parlmember>ΦΩΤΕΙΝΗ ΠΙΠΙΛΗ</Parlmember>: Ευχαριστώ, κύριε Πρόεδρε.
Την εποχή της μιζέριας, της οικονομικής δυσπραγίας, των σκληρών μέτρων, αυτής της συνολικής εικόνας της Ελλάδας, υπάρχουν μερικές στιγμές καθημερινότητας, που σου δίνουν μία ευχάριστη, δημιουργική, αλλά και προσοδοφόρα, θα λέγαμε, αναλαμπή. Ως καθημερινός περιπατητής της πόλεως των Αθηνών, αυτό που συναντάω το τελευταίο χρονικό διάστημα στο κέντρο της Αθήνας είναι πολύ ευχάριστο, είναι πολύ δημιουργικό και αποτελεί μία ανάσα όχι μόνο για την τουριστική πόλη των Αθηνών, αλλά και για τους πολίτες που ψάχνουμε να βρούμε αναλαμπές. Αναφέρομαι στις εργώδεις προσπάθειες του Υπουργείου Πολιτισμού, στον αρχαιολογικό χώρο του Λυκείου του Αριστοτέλη στην περιοχή της Ρηγίλλης. 
Θα υπενθυμίσω ότι από την πρώτη μου κοινοβουλευτική παρουσία εδώ, είχα πετύχει από την άμεση αντίδραση του τότε Υπουργού Πολιτισμού, κ. Αντώνη Σαμαρά, να ξηλωθούν εκείνα τα απαίσια αλουμινένια κιγκλιδώματα που και δημιουργούσαν όρους φυλακής, αλλά το κυριότερο είναι ότι δεν επέτρεπαν σε κανέναν να καταλάβει τι κρύβει από πίσω αυτό το απαίσιο αλουμινένιο κιγκλίδωμα. Κρύβει την ιστορία της Αθήνας, φιλοσοφίες κ.λπ..
Επανήλθα και με δεύτερη ερώτηση στον τότε Υπουργό κ. Γερουλάνο. Ξαφνικά εδώ και δύο χρόνια -για να είμαστε κυριολεκτικά συνεπείς- όχι μόνο ο κ. Αντώνης Σαμαράς ως Υπουργός Πολιτισμού γκρέμισε σε χρόνο ρεκόρ εκείνα τα απαίσια αλουμινένια, εκείνο το φράχτη, αλλά άρχισε να κινείται από την εποχή εκείνη έως σήμερα η όλη ανασκαφική λειτουργία στο χώρο.
Έχει γενική σημασία για την Αθήνα. 
Και ερωτάται ο Υπουργός, ο οποίος γνωρίζει και την ιστορία καλά. Ποιο είναι το χρονοδιάγραμμα για να ολοκληρωθούν οι ανασκαφές στο Λύκειο του Αριστοτέλη; 
Και το κυριότερο, το αιτούμενο και το προαπαιτούμενο είναι να ενοποιηθούν το παρακείμενο στο χώρο του Λυκείου του Αριστοτέλη εκπληκτικά ανακαινισμένο Βυζαντινό Μουσείο και ο χώρος του Πολεμικού Μουσείου, να γκρεμιστούν τα κάγκελα της ιδιοκτησίας του κάθε μουσείου, ώστε να αποκτήσει η Αθήνα ένα σημαντικότατο πολιτιστικό πάρκο, με την προϋπόθεση να είναι βέβαια και ελεγχόμενο.
Ευχαριστώ.</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Ο Υπουργός κ. Κωνσταντίνος Τζαβάρας έχει το λόγο για τρία λεπτά.</ChairmanSpeech>
<Speech><Parlmember>ΚΩΝΣΤΑΝΤΙΝΟΣ ΤΖΑΒΑΡΑΣ</Parlmember> (Αναπληρωτής Υπουργός Παιδείας και Θρησκευμάτων, Πολιτισμού και Αθλητισμού): Είναι γνωστό το ενδιαφέρον της κυρίας συναδέλφου για όλα τα ζητήματα που έχουν σχέση με τον πολιτισμό και κυρίως τα ζητήματα που έχουν σχέση με την ανάδειξη της πολιτιστικής μας κληρονομιάς στους χώρους του κέντρου της Αθήνας. Και, βέβαια, είμαι εξ εκείνων που αναγνωρίζουν ότι αυτές οι προσπάθειες -με τη γνωστή της αγωνιστικότητα- έχουν πάντα την καλύτερη κατάληξη. Όπως και το θέμα της ανάδειξης του αρχαιολογικού χώρου της Παλαίστρας του Γυμνασίου του Λυκείου στην οδό Ρηγίλλης, το οποίο, πράγματι, ενθυμούμαι και εγώ ότι το είχε αναλάβει και ήδη τώρα που μιλάμε τελειώνουν όλες αυτές οι έρευνες, οι οποίες θα πρέπει να πούμε για την ιστορία ότι είχαν ξεκινήσει από το 1996, οπότε και για πρώτη φορά έγινε εκτεταμένη ανασκαφική έρευνα, η οποία, αφού είχε και τις ανάλογες δημοσιεύσεις στα επιστημονικά περιοδικά, ήδη οδηγείται στην κατάληξή της. Αυτό που απομένει, είναι να γίνει αναγνωρίσιμη και να είναι πιο εύκολη η αναγνωσιμότητα των στοιχείων που έχουν προκύψει από την έρευνα αυτή, με την τοποθέτηση διαφόρων πινακίδων.
Το μείζον όμως θέμα -και θεωρώ ότι, πράγματι, εκεί θα πρέπει να εστιάσουμε το ενδιαφέρον- είναι ο τρόπος με τον οποίο θα ενοποιηθεί αυτός ο αρχαιολογικός χώρος με το παρακείμενο Βυζαντινό και Χριστιανικό Μουσείο, ώστε από αυτήν την ενοποίηση, να προκύψει ένας ενιαίος, μεγάλος και πολυδύναμος ελεύθερος χώρος στο κέντρο της Αθήνας, μια πραγματική όαση πολιτισμού και αναψυχής. Πράγματι, πρέπει εδώ να το πούμε και να το αναφέρουμε ότι η Γ΄  ΕΠΚΑ βρίσκεται σε συνεχείς συνεννοήσεις με τη Διεύθυνση του Βυζαντινού και Χριστιανικού Μουσείου και εντός του 2013, με βάση τη μελέτη που υπάρχει, θα γίνει αυτή η ενοποίηση. Η ενοποίηση γίνεται επί τη βάσει συγκεκριμένης μελέτης, η οποία προβλέπει ότι ο περιβάλλων χώρος του μουσείου εκτάσεως είκοσι στρεμμάτων, θα διαμορφωθεί σε χώρο περιπάτου και αναψυχής με σύστημα και δίκτυο χωμάτινων πεζοδρόμων και κήπων, στις εκτάσεις του οποίου κάθε φορά, όπως και τώρα συμβαίνει, θα εκτίθενται υπαίθριες περιοδικές εκθέσεις έργων και μνημείων του πολιτισμού. 
Υπό αυτήν την έννοια, πράγματι θα πρέπει εντός του 2013 -και είναι βέβαιο αυτό- να αναμείνουμε τη λειτουργία αυτού του χώρου και υπό αυτήν την έννοια, να ευοδωθεί και η δικιά σας προσπάθεια, κυρία συνάδελφε, η οποία είναι πολλού επαινετέα.</Speech> 
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Η κ. Πιπιλή έχει το λόγο.</ChairmanSpeech>
<Speech><Parlmember>ΦΩΤΕΙΝΗ ΠΙΠΙΛΗ</Parlmember>: Για πολύ λίγο, γιατί, όταν συμφωνεί ο Υπουργός με έναν εκπρόσωπο του Κοινοβουλίου, δεν χρειάζεται να τρώμε πολύ χρόνο. 
Θα πρέπει όμως -και χαίρομαι προσωπικά και ως πολίτης των Αθηνών- να υπάρξουν από την πλευρά του Υπουργείου αυτά τα απαραίτητα μέτρα για την προστασία του χώρου. Θα πρέπει, δηλαδή, το σχέδιο να περιλαμβάνει, ναι μεν την ελεύθερη πρόσβαση του κοινού αλλά με όρους που να ανταποκρίνονται στη σημασία αυτού του χώρου. 
Δυστυχώς, όπως ξέρετε, κύριε Τζαβάρα, επειδή μεγάλη μερίδα πολιτών όχι μόνο δεν σέβονται αλλά απαξιώνουν με τις πράξεις τους και την παρουσία τους σημαντικούς αρχαιολογικούς ή πολιτιστικούς χώρους, χρειάζεται ιδιαίτερη μελέτη στο πώς και θα κυκλοφορούμε ελεύθερα σε αυτόν τον υπέροχο χώρο αλλά να υπάρξει και η μέριμνα, για αυστηρή τήρηση των συνθηκών αισθητικής, υγιεινής κ.α..
Επίσης, με την ευκαιρία –και τελειώνω- θέλω να πω ότι αφού, ακούω με χαρά, ότι το 2013 θα πέσουν τα κάγκελα που χωρίζουν Βυζαντινό Μουσείο και Λύκειο του Αριστοτέλη, να συζητήσετε και με το παρακείμενο Πολεμικό Μουσείο ώστε και εκεί να μην υπάρχει φραγή εισόδου και ελεύθερης κυκλοφορίας. Και αν πάμε καλά, να υπογειοποιηθεί το τμήμα της οδού Ριζάρη, να μπει δηλαδή σε μελλοντικό χρονοδιάγραμμα του Υπουργείου Πολιτισμού, και να ενωθεί με το πάρκο Ριζάρη δίπλα.
Νομίζω ότι θα αποκτήσει η ασφυκτιούσα κατά τα άλλα Αθήνα ένα μοναδικό –όπως είναι η Διονυσίου Αρεοπαγίτου, όπως είναι η Αποστόλου Παύλου- πολιτιστικό πάρκο.
Χαίρομαι που και ο Πρόεδρος συμφωνεί, γιατί ξέρει καλά το χώρο και το όραμά μας.</Speech>
 ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Είναι πολύ ωραίες ιδέες. Μακάρι να υλοποιηθούν. 
Το λόγο έχει ο Υπουργός Παιδείας και Θρησκευμάτων, Πολιτισμού και Αθλητισμού, κ. Τζαβάρας για τρία λεπτά.</ChairmanSpeech>
<Speech><Parlmember>ΚΩΝΣΤΑΝΤΙΝΟΣ ΤΖΑΒΑΡΑΣ</Parlmember> (Αναπληρωτής Υπουργός Παιδείας και Θρησκευμάτων, Πολιτισμού και Αθλητισμού): Αναμφίβολα οι ιδέες είναι ελκυστικές και το όραμα το οποίο περιγράφει η κ. συνάδελφος είναι, πράγματι, ακαταμάχητης γοητείας.
Το θέμα είναι ότι με ρεαλισμό θα πρέπει να υπηρετούμε το όνειρο. Και αυτό που, πράγματι, μπορούμε να πούμε σήμερα, είναι ότι η ενοποίηση του περιβάλλοντος χώρου, του Βυζαντινού και Χριστιανικού Μουσείου και του αρχαιολογικού χώρου της Παλαίστρας του Γυμνασίου, Λυκείου στην οδό Ρηγίλης είναι ειλημμένη απόφαση και βρίσκεται σε προχωρημένη φάση υλοποίησης.
Αξίζει δε να σας πω ότι ήδη έχουν εκεί εγκατασταθεί και πρόκειται να λειτουργήσουν υπαίθριες εκθέσεις που αφορούν, η μία, το δρόμο του μαρμάρου όπου θα εκτεθούν γλυπτά από το μουσείο και θα είναι πάρα πολύ ενδιαφέρουσα η περιήγηση μέσα σε αυτόν το χώρο, όπως επίσης μία άλλη ενδιαφέρουσα έκθεση που αφορά το παριλίσιο τοπίο. Εκεί, όπως καλύτερα από εμένα γνωρίζετε, είναι οι χωμένες όχθες του Ιλισού ποταμού και στην αρχαιότητα αυτό ακριβώς το τοπίο είχε μια ξεχωριστή ομορφιά.
Σε όλα αυτά, θα πρέπει να προσθέσουμε και το ότι θα υπάρξει ένα πολύ πυκνό σύστημα ενημέρωσης που θα στηρίζεται σε επιγραφές, οι οποίες και θα ενημερώνουν αλλά, κυρίως, και θα προτρέπουν τους πολίτες να αναλάβουν οι ίδιοι την προστασία αυτού του συγκεκριμένου πάρκου. Διότι, θα είναι ένα οικολογικό, πολιτιστικό πάρκο, σαν και αυτά που δεν έχουμε στην Αθήνα, δυστυχώς, ενώ όλο το κέντρο της Αθήνας –και συμφωνώ μαζί σας- θα έπρεπε να είναι ένα εκτεταμένο, ένα αναπεπταμένο τοπίο αρχαιολογικού, πολιτιστικού και οικολογικού πολιτισμού.
Με αυτές, λοιπόν, τις σκέψεις και με την προοπτική του οράματος που μας δώσατε, κυρία συνάδελφε, διατελούμε μετά πολλής αγωνίας για το τι πρόκειται να γίνει στο ευθύς και στο απώτερο μέλλον.
Ευχαριστώ.</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Ευχαριστούμε και τους δύο σας.
Η δεύτερη με αριθμό 578/12-11-2012 επίκαιρη ερώτηση πρώτου κύκλου του Βουλευτή Ευβοίας του Συνασπισμού Ριζοσπαστικής Αριστεράς - Ενωτικού Κοινωνικού Μετώπου κ. Ευάγγελου Αποστόλου προς τον Υπουργό Οικονομικών, σχετικά με τα καταπατημένα ακίνητα του δημοσίου, δεν συζητείται λόγω κωλύματος του κυρίου Υπουργού και διαγράφεται.
Η τρίτη με αριθμό 574/12-11-2012 επίκαιρη ερώτηση πρώτου κύκλου της Βουλευτού Μαγνησίας των Ανεξάρτητων Ελλήνων κ. Μαρίνας Χρυσοβελώνη προς τους Υπουργούς Οικονομικών και Δικαιοσύνης, Διαφάνειας και Ανθρωπίνων Δικαιωμάτων, σχετικά με τις συμβάσεις που υπέγραψαν ορισμένοι ιδιοκτήτες των ΜΜΕ με την «ATE LEASING», δεν συζητείται λόγω κωλύματος του κυρίου Υπουργού και διαγράφεται.
Θα συζητηθεί η τέταρτη με αριθμό 576/12-11-2012 επίκαιρη ερώτηση πρώτου κύκλου του Βουλευτή Επικρατείας της Δημοκρατικής Αριστεράς κ. Σπυρίδωνος Λυκούδη προς τον Υπουργό  Αγροτικής Ανάπτυξης και Τροφίμων, σχετικά με την αγροτική οικονομία.  
Το λόγο έχει ο κ. Λυκούδης για δυο λεπτά.</ChairmanSpeech>
<Speech><Parlmember>ΣΠΥΡΙΔΩΝ ΛΥΚΟΥΔΗΣ</Parlmember>: Ευχαριστώ, κύριε Πρόεδρε.
 Κύριε Υπουργέ, επιτρέψτε μου να κάνω μερικές διαπιστώσεις, που νομίζω ότι αποτελούν κοινό τόπο και που είμαι βέβαιος ότι είναι και δικές σας διαπιστώσεις.
Η οικονομική δραστηριότητα και ζωή στην περιφέρεια, βασίζονται σχεδόν αποκλειστικά στην αγροτική παραγωγή. Βασίζονται, επίσης και στον τουρισμό, κυρίως όμως, στην αγροτική παραγωγή. 
Είναι, επίσης, διαπίστωση κοινή όλων μας ότι προσφάτως η ανεργία στρέφει πλήθος νέων ανθρώπων προς την αγροτική οικονομία. Νομίζω, όμως, επίσης ότι είναι αληθής η διαπίστωση ότι αυτή η στροφή επιχειρείται χωρίς ουσιαστική διαχείριση και καθοδήγηση από την πλευρά της πολιτείας. Ίσως, δεν ήμασταν έτοιμοι για μια τέτοια στροφή. 
Χρειαζόμαστε μια κρίσιμη μάζα επαγγελματικών αγροτών, νέων σε ηλικία, ενημερωμένων και δημιουργικών που θα καινοτομήσουν και θα επιχειρήσουν με όρους κοινωνικής, οικονομικής και περιβαλλοντικής βιωσιμότητας. Νομίζω αντιλαμβάνεστε ότι έτσι έχουν τα πράγματα. 
Είναι, όμως, πολλά τα ενδογενή προβλήματα της ελληνικής γεωργίας. Η ηλικιακή διάρθρωση του αγροτικού πληθυσμού, η απαξιωμένη συνεταιριστική δράση, η υστέρηση στο πεδίο της έρευνας και της πληροφόρησης των αγροτών, οι στρεβλώσεις της αγροδιατροφικής αλυσίδας. 
Κύριε Υπουργέ, πέντε γεωργικές σχολές που θα υπολειτουργήσουν φέτος και μια που ανταποκρίθηκε στο 1/3 των αιτήσεων, νομίζω συμφωνείτε ότι δεν είναι επαρκής απάντηση στο πρόβλημα. 
Επίσης, αυτό δεν απαντάει επαρκώς ούτε στο αίτημα της μεταλυκειακής εκπαίδευσης για τα παιδιά που θέλουν να μείνουν αγρότες στον τόπο τους ούτε στη αθρόα εγκατάσταση στην ύπαιθρο νέων ανθρώπων, που επιλέγουν το αγροτικό επάγγελμα. 
Σας ερωτώ, λοιπόν, κύριε Υπουργέ. Πρώτον, ποιος είναι ο σχεδιασμός του Υπουργείου για την ανάκαμψη της αγροτικής οικονομίας με τη μέγιστη αποδοτικότητα των φυσικών, ανθρώπινων και δημοσιονομικών πόρων; Ποιος είναι ο σχεδιασμός της γεωργικής εκπαίδευσης, ώστε η γεωργία να συνιστά αποδοτική επιλογή για τους νέους ανθρώπους με όρους οικονομικής και κοινωνικής βιωσιμότητας; Δεύτερον, πώς αντιλαμβάνεται το Υπουργείο τον ορισμό του νέου αγρότη που προωθεί η νέα κοινή γεωργική πολιτική; Σε ποιο στάδιο υλοποίησης, βρίσκεται ο νέος νόμος για τις συλλογικές μορφές οργάνωσης των παραγωγών;
 Ευχαριστώ πολύ, κύριε Πρόεδρε.</Speech>
 ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Κι εγώ σας ευχαριστώ.
Το λόγο έχει ο Υπουργός Αγροτικής Ανάπτυξης και Τροφίμων κ. Αθανάσιος Τσαυτάρης για τρία λεπτά.</ChairmanSpeech>
<Speech><Parlmember>ΑΘΑΝΑΣΙΟΣ ΤΣΑΥΤΑΡΗΣ</Parlmember> (Υπουργός Αγροτικής Ανάπτυξης και Τροφίμων): Ευχαριστώ, κύριε Πρόεδρε.
 Ευχαριστώ, κύριε Λυκούδη, για την ερώτησή σας, γιατί παρά το ότι θίγετε πληθώρα θεμάτων που δυσκολεύεται κάποιος να τα αναπτύξει μέσα σε ένα τρίλεπτο, παρ’ όλα αυτά, μας δίνεται η ευκαιρία να πούμε δυο-τρια πράγματα, σε ό,τι αφορά τα θέματα που θίξατε. 
Συμφωνώ απολύτως και επαναλαμβάνετε τα λόγια μου λέγοντας ότι, πραγματικά, η ανάκαμψη του τόπου θα περάσει από την ανάκαμψη και ανάπτυξη του πρωτογενούς τομέα. Εμείς δεν ξεχωρίζουμε το πρωτογενές κομμάτι από τη μεταποιητική βιομηχανία και τα παρακάτω βήματα. Θα σας περιγράψω, τις δράσεις και τα σχέδια βελτίωσης των αγροτικών εκμεταλλεύσεων που αφορούν τους γεωργούς, όπως επίσης, το μέτρο 123α, που έρχεται να κάνει την ενίσχυση της μεταποιητικής βιομηχανίας. Ακόμη, θα σας περιγράψω και τις δράσεις που είχαμε την ευκαιρία να περιγράψουμε σε αυτήν την Αίθουσα και τα παρακάτω βήματα για την προώθηση των γεωργικών προϊόντων, την εξωστρέφεια, τη βελτίωση των εξαγωγών μας κ.ο.κ.. Επομένως, βλέπουμε το σύνολο ενιαία.
Θα έλεγα, μάλιστα -κάνοντας ένα ακόμη μεγαλύτερο άλμα- και τον τουρισμό που τον βλέπετε ξέχωρα στον τομέα τον τριτογενή ως παροχή υπηρεσίας, εμείς δεν το βλέπουμε ξέχωρα από μια ποιοτική γεωργία. Θέλουμε πραγματικά τα εξαιρετικά διατροφικά προϊόντα του τόπου μας και γενικά το ευρύτερο περιβάλλον να υποστηρίξει έναν ποιοτικό τουρισμό και ταυτόχρονα να υποστηριχθεί από αυτόν. Διότι, το υβρίδιο αυτό θα είναι προς αμοιβαίο όφελος. Για αυτό και είδατε τις δράσεις που προωθούμε, σε συνεργασία με την κ. Κεφαλογιάννη. Και την Πέμπτη στα πλαίσια των εγκαινίων της FILOXENIA στη Θεσσαλονίκη θα έχουμε την ευκαιρία να δείξουμε πολύ πιο συγκεκριμένα πράγματα σε αυτή την προώθηση της συνεργασίας των δύο αυτών χώρων.
Σε ό,τι αφορά τις προτεραιότητες που θίξατε, σας είπα ότι από την πρώτη στιγμή μεγάλη προτεραιότητα του Υπουργείου είναι να φύγουμε από μια γεωργία την οποία προσπαθούσαμε να κάνουμε ανταγωνιστική παιδευόμενη ως προς το χαμηλό κόστος και να πάμε σε μια γεωργία ποιοτικότερη, γιατί αυτήν την ώρα, όχι μόνο η Ελλάδα, όχι μόνο η Ευρωπαϊκή Ένωση, αλλά όλος ο κόσμος κάνει μια τέτοια στροφή. Θα σας αναφέρω έναν-δυο κανονισμούς που μόλις χθες υιοθετήθηκαν, για παράδειγμα, ως ενισχυτικά των ρήσεών μου υπέρ μιας ποιοτικής γεωργίας, μια γεωργίας με ονομασία προέλευσης, μιας γεωργίας με γεωγραφική ένδειξη, μια γεωργίας που μπορεί ένα προϊόν να έχει το σήμα πάνω ότι αυτό είναι ένα παραδοσιακό προϊόν ορεινής γεωργίας κ.ο.κ..
Θα έλεγα ότι «το σύμπαν συνωμοτεί» υπέρ των προτεραιοτήτων της γεωργίας που βάζουμε και είναι ευκαιρία να το εκμεταλλευτούμε. Αντιλαμβάνομαι τις αδυναμίες που περιγράφετε και θα σας πω στη δευτερολογία μου δυο-τρεις δράσεις που έρχονται να άρουν τις δυσκολίες που περιγράψατε.</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Ο κ. Λυκούδης έχει το λόγο για τρία λεπτά.</ChairmanSpeech>
<Speech><Parlmember>ΣΠΥΡΙΔΩΝ ΛΥΚΟΥΔΗΣ</Parlmember>: Κύριε Υπουργέ, κατ’ αρχάς ευχαριστώ για τη θετική ανταπόκριση στα ζητήματα που θέτει η ερώτησή μου. 
Εγώ θα επιμείνω σε δυο σημεία. Όταν μιλάμε για επιστροφή στην ύπαιθρο, νομίζω ότι συμφωνείτε ότι έχει τεράστια σημασία η γνώση και η πληροφόρηση των νέων αγροτών για πάρα πολλά ζητήματα που έχουν σχέση με το αντικείμενό τους και όχι μόνο αυτό, αλλά και ο αναντικατάστατος ρόλος της ανάγκης της οργάνωσής τους. 
Εμείς επιμένουμε -και είμαι βέβαιος ότι συμφωνείτε- ότι πρέπει να δώσουμε ιδιαίτερο βάρος στους συνεταιρισμούς, σε συνεταιρισμούς, όμως, που έχουν ή που θα έχουν ως βασικούς στόχους τη μεγιστοποίηση του εισοδήματος των μελών τους από την πώληση των προϊόντων, αλλά και το συντονισμό των δράσεων στους σε τομείς της μεταποίησης, της προβολής και της εμπορίας, συνεταιρισμούς οι οποίοι θα λειτουργούν ως υγιείς επιχειρήσεις των αγροτών, συνεταιρισμούς οι οποίοι με τη δράση τους στην προμήθεια λιπασμάτων, φυτοφαρμάκων και ζωοτροφών θα συμβάλουν στη μείωση του κόστους παραγωγής, συνεταιρισμούς τελικά –να θίξω ένα θέμα που το ξέρετε και το ξέρουμε όλοι- οι οποίοι θα στελεχώνονται διαχειριστικά από άξιους επιστήμονες και όχι από κομματικούς εγκάθετους.
Για όλους αυτούς τους λόγους, κύριε Υπουργέ, προσπάθησα να προκαλέσω με την ερώτησή μου τη συζήτηση αυτή που κάνουμε. 
Σας βεβαιώνω ότι εμείς θα συμβάλουμε στη δημιουργία νέων συλλογικών μορφών δράσης και στις θετικές πρωτοβουλίες του Υπουργείου.
Κύριε Υπουργέ, νομίζω ότι βρισκόμαστε μπροστά σε μια νέα μεγάλη μεταρρύθμιση. Είμαστε σε μια εποχή που όλα αλλάζουν. Αλλάζει το τοπίο, αλλάζει η αγροτική μας παραγωγή. Είμαστε υποχρεωμένοι να αλλάξουμε κι εμείς ως κράτος, ως πολιτεία απέναντι στο ζήτημα. 
Το τοπίο αλλάζει και το ξέρετε. Οι άνθρωποι δραστηριοποιούνται. Πρέπει όλοι να ακολουθήσουμε αυτήν την πορεία της μεγάλης αλλαγής, να υποστηρίξουμε τη χωρική διαφοροποίηση του μοντέλου ανάπτυξης, να δώσουμε, δηλαδή, την ευκαιρία να σχεδιάσουν την ανάπτυξη κάθε περιοχής οι πρωταγωνιστές της ανάπτυξης, οι αγρότες, οι νέοι αγρότες, αυτοί δηλαδή που θα υλοποιήσουν την ανάπτυξη, αλλά και που θα ωφεληθούν από τα αποτελέσματά της.
Κύριε Υπουργέ, πρέπει να προχωρήσουμε στην κατάθεση του σχετικού νομοσχεδίου, ώστε ο νέος Οργανισμός της ΕΛΓΟ-ΔΗΜΗΤΡΑ, που συμπεριλαμβάνει τη συνένωση των υπολοίπων οργανισμών, να αποκτήσει την κατά το δυνατόν μεγαλύτερη και αποδοτικότερη θεσμική υπόσταση.
Ευχαριστώ.</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Ο Υπουργός, κ. Αθανάσιος Τσαυτάρης, έχει το λόγο για τρία λεπτά.</ChairmanSpeech>
<Speech><Parlmember>ΑΘΑΝΑΣΙΟΣ ΤΣΑΥΤΑΡΗΣ</Parlmember> (Υπουργός Αγροτικής Ανάπτυξης και Τροφίμων): Ευχαριστώ πολύ.
Ας αρχίσω από τα πρώτα θέματα που θίξατε και αφορούν το ανθρώπινο δυναμικό, τον ανθρώπινο παράγοντα στη γεωργία. Θα σας αναφέρω τέσσερα πράγματα που κάναμε ήδη, για να δείτε ότι αυτός ο παράγων, κατά την άποψή μου, όπως τόνισα και από αυτό το Βήμα, είναι ο πιο περιοριστικός παράγων αυτήν τη στιγμή στη γεωργία μας: η έλλειψη ανθρωπίνου δυναμικού και μάλιστα νέου ανθρωπίνου δυναμικού. Ακριβώς, λοιπόν, γι’ αυτό το λόγο η πρώτη δράση που κάναμε αφορά τους νέους αγρότες, όπου υποστηρίξαμε δέκα χιλιάδες νέους αγρότες της περιφέρειας, προκειμένου να μην φύγουν κι αυτοί από την περιφέρεια προς τα αστικά κέντρα.
Δεύτερον, με τη διανομή της γης υποστηρίξαμε τέσσερις χιλιάδες γεωτεχνικούς με πτυχίο, είτε από το ΤΕΙ φυτικής, ζωικής παραγωγής και άλλα, είτε από το ΑΕΙ, δηλαδή γεωπόνους, κτηνιάτρους κ.λπ.. Να δώσουμε δηλαδή γη σε ανθρώπους που είναι ήδη μορφωμένοι, έτσι ώστε επιστρέφοντας, να ενσωματώσουν τη γνώση και την καινοτομία που μεταφέρουν, δια ζώσης πλέον, μέσω του εαυτού τους στην παραγωγική διαδικασία.
Παρά τις δυσκολίες που έχουμε με το προσωπικό –και ξέρετε από πού πηγάζουν, μιας και δεν επιτρέπεται να προσλαμβάνεται προσωπικό στις μέρες μας- λειτουργήσαμε έξι τέτοιες σχολές σκορπισμένες σε όλη την Ελλάδα και μαζί και με την Αμερικάνικη Γεωργική Σχολή, που βοηθάει σε αυτήν την κατεύθυνση, φροντίζουμε –και είναι σημαντικό να το πω αυτό- στοχευμένα κάποιους τομείς. Για παράδειγμα λέμε, έλα εδώ να σου μάθουμε την κτηνοτροφία ή την τυροκομία, έλα εδώ να σου μάθουμε την μελισσοκομία ή οτιδήποτε άλλο παραγωγικό υπάρχει. 
Δουλεύουμε με το Υπουργείο Παιδείας έτσι ώστε τα τεχνικά λύκεια του τόπου να αποκτήσουν τέτοιες ειδικότητες. Δηλαδή να μην πηγαίνει κάποιος στο τεχνικό λύκειο μόνο για να γίνει μηχανικός αυτοκινήτων ή μόνο για να γίνει ηλεκτρολόγος, αλλά να πηγαίνει για να μπορεί να γίνει επαγγελματίας αγρότης και μεταποιητής, για μία καθετοποιημένη επιχείρηση, από το πρόβατο ή από την αγελάδα του μέχρι το εξαιρετικό του τυρί, και ίσως και πιο παραπέρα.
Δεν διαφωνεί κανείς και οπωσδήποτε χτυπάτε ανοιχτές θύρες σε έναν καθηγητή και ερευνητή, να τονίσω εγώ τη σημασία της έρευνας και της τεχνολογίας. Το λέω μόνο για τον εξής λόγο: Επειδή θα γίνει συζήτηση για τη νέα ΚΑΠ, επειδή θα γίνει συζήτηση για το αν θα αξιοποιηθούν κονδύλια ή όχι, σας δηλώνω ότι το κονδύλι που αφορά την έρευνα και την τυροκομία, την εκπαίδευση και τις συμβουλές προς τον αγρότη, είναι το μόνο κονδύλι, ο άξονας και το μέτρο αυτό, του οποίου το ποσό τετραπλασιάζεται στη νέα ΚΑΠ. Επομένως, μπορούμε να οργανωθούμε σωστά προκειμένου να αξιοποιήσουμε αυτούς τους όρους. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υπουργού)
Θα μου επιτρέψετε, κύριε Πρόεδρε, για λίγα δευτερόλεπτα, αν έχω την ανοχή σας, να σας πω τι προσπάθεια κάνουμε να υποστηρίξουμε και με ρευστότητα τους ανθρώπους που καταπιάνονται με αυτήν την προσπάθεια, γιατί έχουν ακριβώς τις δυσκολίες που περιγράψατε. 
Σας ανακοινώνω, λοιπόν, ότι πέραν αυτών που κάναμε, να δώσουμε την εξισωτική, να δώσουμε την επιστροφή του ειδικού φόρου κατανάλωσης πετρελαιοειδών, το 50%, θα δώσουμε το υπόλοιπο 50% πριν την λήξη του έτους. Να δώσουμε την ενιαία ενίσχυση μετά την 15η Οκτωβρίου και έχουμε εξασφαλίσει να δώσουμε και το υπόλοιπο μισό της ενιαίας ενίσχυσης, που είναι άλλα αρκετά εκατοντάδες εκατομμύρια ευρώ μετά την 15η Δεκεμβρίου. Όπως ανακοινώσαμε σήμερα -και πρέπει να το πω απευθυνόμενος και στους αγρότες και στους μεταποιητές- δημιουργήσαμε έναν τραπεζικό λογαριασμό με ένα ποσό χρημάτων, προκειμένου να λύσουμε δύο μεγάλα προβλήματα, που έχουν όλοι αυτοί, συμπεριλαμβανομένων και άλλων τομέων και σε άλλα θέματα που αφορούν τα δημόσια έργα, τα έργα ΕΣΠΑ κ.λπ.. Δηλαδή, δημιουργούμε ένα χρηματοπιστωτικό εργαλείο σε συνεργασία με την ΑΤΕ-ΠΕΙΡΑΙΩΣ για να λύσουμε δύο προβλήματα. Πρώτον, να μπορούν, όσοι έχουν εγκεκριμένα σχέδια βελτίωσης -και είναι έξι χιλιάδες περίπου αγρότες- να πάνε από σήμερα να πάρουν εγγυητική επιστολή για να πάρουν την επιδότησή τους, που είναι το 50% της προσπάθειας, από το Υπουργείο Γεωργίας και δεύτερον, ένα εργαλείο δανειοδότησης που θα καλύψει το απαιτούμενο 25% του δανείου, που απαιτείται για να υλοποιηθεί η επιχείρησή τους.
Κατά συνέπεια, πιστεύω ότι με τον τρόπο αυτό ξεμπλοκάρεται η αξιοποίηση όλων αυτών των κονδυλίων, προκειμένου να αναπτυχθούν σωστά και βιώσιμα οι συγκεκριμένες επιχειρήσεις είτε στον πρωτογενή τομέα είτε στον μεταποιητικό. 
Σας ευχαριστώ πολύ, κύριε Πρόεδρε, και ζητώ συγγνώμη για την κατάχρηση του χρόνου.</Speech> 
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Ευχαριστούμε κι εμείς, κύριε Υπουργέ.
Η Βουλευτής του Συνασπισμού Ριζοσπαστικής Αριστεράς-Ενωτικό Κοινωνικό Μέτωπο, κ. Μαρία Μπόλαρη, ζητεί ολιγοήμερη άδεια απουσίας στο εξωτερικό.
To Σώμα εγκρίνει;</ChairmanSpeech>
<Speech><Parlmember>ΠΟΛΛΟΙ ΒΟΥΛΕΥΤΕΣ</Parlmember>: Μάλιστα, μάλιστα.</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Η Βουλή ενέκρινε τη ζητηθείσα άδεια.
Η πέμπτη με αριθμό 582/12-11-2012 επίκαιρη ερώτηση πρώτου κύκλου του Βουλευτή Β’ Αθήνας του Κομμουνιστικού Κόμματος Ελλάδας κ. Χρήστου Κατσώτη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με τις απολύσεις εργαζομένων στην εταιρεία Αερογραμμές Αιγαίου (AEGEAN AIRLINES), δεν συζητείται λόγω κωλύματος του κυρίου Υπουργού, και διαγράφεται.
Θα συζητηθεί τώρα η πρώτη με αριθμό 581/12-11-2012 επίκαιρη ερώτηση δευτέρου κύκλου της Βουλευτού Β΄ Αθήνας της Νέας Δημοκρατίας κ. Άννας Καραμανλή προς τον Υπουργό Παιδείας και Θρησκευμάτων, Πολιτισμού και Αθλητισμού, σχετικά με τη χρηματοδότηση των αθλητικών ομοσπονδιών και την πιθανή ένταξή τους σε καθεστώς ΔΕΚΟ. 
Η κ. Καραμανλή έχει το λόγο για δύο λεπτά.</ChairmanSpeech> 
<Speech><Parlmember>ΑΝΝΑ ΚΑΡΑΜΑΝΛΗ</Parlmember>: Ευχαριστώ, κύριε Πρόεδρε. 
Καλημέρα, κύριε Υπουργέ. 
Είναι γνωστή η κακή οικονομική κατάσταση στην οποία βρίσκεται η χώρα μας, η οποία έχει επιβάλει περικοπές σε όλες τις δαπάνες του κράτους. Οι περικοπές, λοιπόν, δεν θα μπορούσαν να αφήσουν ανεπηρέαστο και τον αθλητισμό που μας έχει χαρίσει λαμπρές στιγμές δόξας. 
Η ανοδική, όμως, πορεία του ελληνικού αθλητισμού κινδυνεύει τώρα να διακοπεί από την τραγική έλλειψη οικονομικών πόρων και εκτός αυτού κινδυνεύει να διακοπεί η διεξαγωγή αγώνων και πρωταθλημάτων, αλλά και η συμμετοχή των εθνικών μας ομάδων σε αγώνες στο εξωτερικό.
Η ΕΟΕ και οι αθλητικές ομοσπονδίες, όπως είναι γνωστό, δεν συμπεριλήφθησαν στη γενική Κυβέρνηση, πράγμα που σημαίνει απώλεια της εγγυημένης τακτικής της επιχορήγησής τους. Όπως θα γνωρίζετε, από το τέλος Σεπτεμβρίου είχαν εκφράσει με ψήφισμα την αντίθεσή τους σε μία πιθανή ένταξή τους σε καθεστώς ΔΕΚΟ. 
Κύριε Υπουργέ, όπως γνωρίζετε, το άρθρο 16 του Συντάγματος ορίζει ότι το κράτος οφείλει να προστατεύει και να επιχορηγεί τις αθλητικές ομοσπονδίες, για να επιτελέσουν το κοινωνικό τους έργο. 
Συνεπώς, ερωτάσθε, κύριε Υπουργέ, πρώτον, ποιες λύσεις προτίθεστε να προκρίνετε για την επαρκή χρηματοδότηση των ομοσπονδιών, έτσι ώστε να συνεχιστεί απρόσκοπτα το κοινωνικό τους έργο για τη διάδοση και την ανάπτυξη του ελληνικού αθλητισμού και δεύτερον, αν θα προχωρήσετε σε θεσμοθέτηση μόνιμου ελεγκτικού μηχανισμού που θα διασφαλίζει την ορθή οικονομική διαχείριση των ομοσπονδιών. 
Ευχαριστώ.</Speech> 
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Ο Υπουργός Παιδείας και Θρησκευμάτων, Πολιτισμού και Αθλητισμού κ. Ιωάννης Ιωαννίδης έχει το λόγο για τρία λεπτά.</ChairmanSpeech> 
<Speech><Parlmember>ΙΩΑΝΝΗΣ ΙΩΑΝΝΙΔΗΣ</Parlmember> (Υφυπουργός Παιδείας και Θρησκευμάτων, Πολιτισμού και Αθλητισμού): Ευχαριστώ, κύριε Πρόεδρε. 
Ευχαριστώ και τη συνάδελφο κ. Καραμανλή για την επίκαιρη ερώτηση. 
Θα ήθελα να επαναλάβω αρχικά όσα τόνισα στην ομιλία μου κατά τη συζήτηση του κρατικού προϋπολογισμού, δηλαδή ότι η κρίση που σήμερα βιώνουμε είναι πολυεπίπεδη και επηρεάζει όλες τις κοινωνικές δραστηριότητες και φυσικά και τον αθλητισμό. 
Ενδεικτικά αναφέρω ότι στην προηγούμενη θητεία μου το 2009 ο προϋπολογισμός της Γενικής Γραμματείας Αθλητισμού ήταν περίπου 205.000.000 ευρώ. Φέτος, το 2012, ήταν 99.800.000 -100.000.000 ευρώ- είχαμε δηλαδή μια μείωση πάνω από 50% σε αυτά τα χρόνια, σε αυτήν την τριετία. Για το 2013 προβλέπεται να είναι 66.000.000 ευρώ, δηλαδή από το 48%, 49% -που έμεινε με το κόψιμο από το 2009 μέχρι το 2012- έχουμε νέα μείωση 33% ήδη στο μισό προϋπολογισμό. 
Για να αναφέρω και ποσοστά, το επόμενο έτος τα κονδύλια για τον αθλητισμό –αν μείνουν έτσι- θα είναι 0,007 του προϋπολογισμού από 0,02 που ήταν πριν. 
Εκτός όλων αυτών, έχουμε ληξιπρόθεσμα τα οποία είναι 21.343.981 ευρώ τα οποία είναι σε εφορίες γενικής Κυβέρνησης. Τα πριμ των ΑΜΕΑ δεν δόθηκαν καθόλου –εμείς παραλάβαμε στο μέσο, τον προϋπολογισμό άλλοι τον έκαναν- γιατί δεν υπήρχε προϋπολογισμός για να πληρωθούν μέσα στο 2012. Είναι, λοιπόν, από επιτυχίες, ολυμπιακά, πανευρωπαϊκά μετάλλια κ.λπ. από το 2009 μέχρι το 2011 5.900.000 ευρώ και το 2012 είναι 3.200.000 ευρώ, δηλαδή τα πριμ όλων των ΑΜΕΑ είναι 9.100.000 ευρώ. 
Για το θέμα του μητρώου των φορέων γενικής Κυβέρνησης θα ήθελα να αναφέρω ότι η ΕΛΣΤΑΤ είχε κατ’ αρχάς εντάξει τις ομοσπονδίες στις ΔΕΚΟ, ως νομικά πρόσωπα ιδιωτικού δικαίου, που εποπτεύονται από τη ΓΓΑ και επιχορηγούνται από τον τακτικό προϋπολογισμό ήδη από τις 23-5-2012. Με την ένταξη, όμως, αυτή έχετε υπ’ όψιν σας ότι οι ομοσπονδίες θα καταβάλουν οικονομικά στοιχεία, απολογισμό, προϋπολογισμό 2013 κ.λπ. στην αρμόδια Διεύθυνση Δ.Ε.Κ.Ο. του Υπουργείου Οικονομικών. 
Διαμαρτυρήθηκαν δυο, τρεις ομοσπονδίες ότι δεν ήθελαν να μπουν στις ΔΕΚΟ –δεν λέω ότι αυτό επηρέασε- δηλώνοντας την αντίθεσή τους, οπότε στις 22-8-2012 επήλθε τροποποίηση από την ΕΛΣΤΑΤ με ημερομηνία αναφοράς τον Ιούνιο του 2012 και πλέον δεν συμπεριλαμβάνονται οι ομοσπονδίες στο μητρώο, με αποτέλεσμα την αναστολή της υποχρέωσής της για υποβολή στοιχείων. Μέσα σ’ αυτούς είναι και η ΕΟΕ. Η ΕΟΕ είναι νομικό πρόσωπο δημοσίου δικαίου. Η ΕΛΣΤΑΤ, λοιπόν, θα πρέπει να το διορθώσει. Το έχουμε επισημάνει. Οι υπάλληλοι αυτοί είναι δημόσιοι υπάλληλοι. Και ας μην ξεχνούμε ότι στην ΕΟΕ, στην Ελληνική Ολυμπιακή Επιτροπή, ανήκει το Καλλιμάρμαρο, το Κολυμβητήριο, το «Καραϊσκάκη» και άλλα πολλά. Επομένως, αυτό θα πρέπει οπωσδήποτε να αποκατασταθεί. 
Ειδικότερα, απαντώντας στο πρώτο ερώτημά σας, θα ήθελα να πω ότι όπως όλοι γνωρίζουμε και όπως είπατε κι εσείς, ο αθλητισμός είναι συνταγματικά κατοχυρωμένος με το άρθρο 16 παράγραφος 9 του Συντάγματος. Τελεί, λοιπόν, υπό την προστασία και την ανώτατη εποπτεία του κράτους. Η χρηματοδότησή του γίνεται με βάση τον εκτελεστικό νόμο 2725/1999, όπως ισχύει, στο πλαίσιο βέβαια των οικονομικών συνθηκών που επικρατούν σήμερα στη χώρα. Πρέπει, λοιπόν, κάποιος να λάβει υπ’ όψιν του τις συνθήκες αυτές. 
Με ρωτάτε τι προτίθεμαι να κάνω εγώ. Δεν είναι θέμα του Ιωαννίδη το τι θα γίνει ο αθλητισμός. Είναι θέμα όλων των ανθρώπων, γιατί ο αθλητισμός είναι το μέλλον. Μιλάμε, για παράδειγμα, γι’ αυτά που έκαναν οι αρχαίοι, αλλά δεν θέλουμε να τους μιμηθούμε. Οι αρχαίοι έκαναν τρία μαθήματα: τα Ελληνικά, τη Γυμναστική και τη Μουσική. Τα παιδιά μας αυτήν τη στιγμή, αν κλείσουν τα κολυμβητήρια, αν κλείσουν τα στάδια επειδή δεν θα υπάρχουν οικονομικές δυνατότητες, τότε από εκεί και πέρα, πού θα τα στείλουμε; Στις καφετέριες; Επομένως, ο αθλητισμός είναι το μέλλον της χώρας και γι’ αυτόν το λόγο θα πάμε στο Υπουργείο Οικονομικών και θα ζητήσουμε, εάν γίνεται μέσα στα στενά αυτά πλαίσια, να αυξήσουμε αυτόν τον προϋπολογισμό. Αν τυχόν δεν γίνεται αυτό το πράγμα, η τελευταία ελπίδα είναι ο ΟΠΑΠ, ο οποίος έχει υποχρέωση προς τον αθλητισμό, και αντί να μπαίνει χορηγός εδώ και εκεί, θα πρέπει να βάλει ένα κεφάλαιο στον αθλητισμό, για να μπορέσει πλέον ο αθλητισμός να λειτουργήσει και τα παιδιά να έχουν τους χώρους που θα πρέπει, για να γυμναστούν. Η βούλησή μας είναι παρά τις δυσκολίες αυτές, να στηρίξουμε ενεργά τα σωματεία και τα αθλήματα που έμπρακτα συμβάλλουν στην αθλητική ανάπτυξη, μέσα στο πλαίσιο των δυνάμεων που έχουμε, όσο και τον πρωταθλητισμό και να κρατήσουμε ανοιχτές, με κάθε θυσία, τις  αθλητικές εγκαταστάσεις, γιατί το οφείλουμε στη νεολαία της πατρίδας μας. 
Κύριε Πρόεδρε, τα υπόλοιπα θα τα πω στη δευτερολογία μου.</Speech> 
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Κυρίες και κύριοι συνάδελφοι, έχω την τιμή να ανακοινώσω στο Σώμα ότι παρακολουθούν τη συνεδρίασή μας από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, σαράντα μαθητές και μαθήτριες και τρεις εκπαιδευτικοί από το 3ο Γυμνάσιο Αγίας Βαρβάρας. 
Η  Βουλή σάς καλωσορίζει.
(Χειροκροτήματα απ’ όλες τις πτέρυγες της Βουλής)
 Το λόγο έχει η κ. Άννα Καραμανλή για τρία λεπτά.</ChairmanSpeech> 
<Speech><Parlmember>ΑΝΝΑ ΚΑΡΑΜΑΝΛΗ</Parlmember>: Κύριε Υπουργέ, η επίκαιρη ερώτησή μου έχει στόχο να σας μεταφέρει την αγωνία εκατοντάδων χιλιάδων αθλητών που βλέπουν τις δυσκολίες που αντιμετωπίζουν να διευρύνονται. Είναι πολύ σημαντικό αυτό που είπατε για την ΕΟΕ, ότι πρέπει να υπαχθεί στη γενική Κυβέρνηση, και προσπαθούμε όλοι προς αυτήν την κατεύθυνση. Όμως, όπως μας εξηγεί και η ΕΟΕ, τα χρήματα των επιχορηγήσεων στις ομοσπονδίες θα επαρκούν πλέον μόνο για την κάλυψη των πάγιων λειτουργικών και διοικητικών δαπανών. Άρα, αυτό που απασχολεί όλους μας, όπως κι εσάς βεβαίως σας απασχολεί, είναι το τι θα γίνει με τον πραγματικό αθλητισμό, τι θα γίνει με τις αθλητικές διοργανώσεις εντός και εκτός συνόρων. 
Είπατε ότι ο συνολικός προϋπολογισμός της Γενικής Γραμματείας Αθλητισμού από 99 εκατομμύρια κατέβηκε στα 66 εκατομμύρια, πράγμα που σημαίνει ότι το έργο σας γίνεται ακόμη πιο δύσκολο. Με έναν πρόχειρο υπολογισμό και με βάση την ΕΟΕ, από τα 47 εκατομμύρια φέτος θα μοιραστούν τα 15 στις ομοσπονδίες αλλά και σε ΕΟΕ και Παραολυμπιακή Επιτροπή, που δεν είναι πλέον φορείς της γενικής Κυβέρνησης. Δηλαδή μένουν για τις ομοσπονδίες 13 εκατομμύρια, από τα οποία τα 9 εκατομμύρια θα κατευθυνθούν προς τους τριακόσιους ογδόντα πέντε εργαζομένους. 
Ψηφίσαμε τον προϋπολογισμό, γιατί ήταν επιτακτική η ανάγκη επιβίωσης για τη χώρα. Σε μία χώρα που ταλαιπωρείται και προσπαθεί να βρει το βηματισμό της και να σταθεί στα πόδια της είναι λογικό να γίνουν περικοπές. 
Πιστεύω, όμως ότι η εποχή του κρατικοδίαιτου αθλητισμού δεν πρέπει να διαιωνίζεται, ότι οι ομοσπονδίες οφείλουν να νοικοκυρέψουν τα του οίκου τους, ότι θα έπρεπε να έχουν καλύτερη οικονομική διαχείριση και να στραφούν στην αναζήτηση χορηγικών προγραμμάτων από μόνες τους. Αυτό, όμως, δεν σημαίνει ότι πρέπει να αρχίσουμε να βλέπουμε και εμείς λουκέτα στον αθλητισμό. Οφείλουμε να αναζητήσουμε τρόπους στήριξης.
Πρέπει να υπάρχει αυστηρός έλεγχος στη διαχείριση των κονδυλίων που δίνει το κράτος σε αθλητικές ομοσπονδίες και φορείς. Κατά την άποψή μας, θα πρέπει να θεσπιστεί ο κατάλληλος ελεγκτικός μηχανισμός που θα διασφαλίζει ότι και το τελευταίο ευρώ επιχορήγησης πιάνει τόπο, ότι δηλαδή ξοδεύεται για τον πραγματικό αθλητισμό και όχι σε ταξίδια παραγόντων ή σε συνεδριάσεις ομοσπονδιών σε πολυτελή ξενοδοχεία, ούτε ασφαλώς σε υπέρογκες και προκλητικές αμοιβές προσωπικού, όπως αυτές είδαν τον τελευταίο καιρό το φως της δημοσιότητας. Θα θέλαμε να εφαρμοστεί ο αθλητικός νόμος που προβλέπει πόσους υπαλλήλους απασχολεί κάθε ομοσπονδία ανάλογα με τα σωματεία που έχει. 
Όσον αφορά τον ΟΠΑΠ, τον οποίο αναφέρατε πάρα πολύ σωστά, θέλω να πω ότι πέρυσι ξόδεψε για χορηγίες 400 εκατομμύρια ευρώ και άλλα 100 εκατομμύρια για διαφημίσεις.
Πρέπει όλοι μαζί -και εσείς και αν χρειαστεί και με τη δική μας βοήθεια- να ασκήσουμε πίεση για να διοχετευθούν χρήματα προς τις ομοσπονδίες. Μία πρόταση είναι, στη σύμβαση πώλησης μεριδίου του ΟΠΑΠ, να υπάρχει πρόβλεψη, ώστε ένα ποσό της τάξης των 15 εκατομμυρίων ευρώ από τα κέρδη να κατευθύνεται προς τις ομοσπονδίες και την ΕΟΕ, εφόσον δεν υπαχθεί στη γενική κυβέρνηση, για τον παραγωγικό αθλητισμό. Έτσι θα μπορέσουν να επιβιώσουν οι ομοσπονδίες και οι αθλητές -που όλοι το θέλουμε- θα μπορούν να κάνουν αθλητισμό απερίσπαστοι. 
Γνωρίζετε πάρα πολύ καλά ότι ο ρόλος του αθλητισμού είναι βαθιά κοινωνικός. Αφορά τα παιδιά μας, αλλιώς θα βρουν διέξοδο -όπως πολύ σωστά είπατε- στις καφετέριες, στα ναρκωτικά, στα κομπιούτερ, δεν θα έχουν όραμα. Και αυτό γιατί εκεί εκτονώνονται. Ο αθλητισμός είναι πεδίο δράσης για τους μαθητές. 
Μιλάμε επίσης για οκτακόσιες χιλιάδες αθλητές που είναι εγγεγραμμένοι στις ομοσπονδίες και ένα εκατομμύριο εξακόσιες χιλιάδες παιδιά που είναι εγγεγραμμένα στις ακαδημίες. Γνωρίζω την ευαισθησία σας και όλοι εμείς που δραστηριοποιούμαστε στον αθλητισμό, θα είμαστε κοντά σας σε όποια προσπάθεια κάνετε.</Speech> 
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Ο Υπουργός κ. Ιωαννίδης έχει το λόγο για τρία λεπτά.</ChairmanSpeech> 
<Speech><Parlmember>ΙΩΑΝΝΗΣ ΙΩΑΝΝΙΔΗΣ</Parlmember> (Υφυπουργός Παιδείας και Θρησκευμάτων, Πολιτισμού και Αθλητισμού): Ευχαριστώ, κύριε Πρόεδρε.
Αυτά που είπατε είναι πολύ σωστά και πραγματικά πρέπει –τουλάχιστον όσο είμαι εγώ- να ελέγχουμε και το παραμικρό ευρώ. Ήδη εδώ και πέντε μήνες περίπου δεν έχουμε ξοδέψει χρήματα. Πήγαμε στους Ολυμπιακούς μαζί με το διευθυντή μου, στους Παραολυμπιακούς, χωρίς όμως ούτε ένα ευρώ να ξοδευτεί από το Υπουργείο. Είναι όλα αδαπάνως για το Υπουργείο. Πήγαμε με το τελευταίο εισιτήριο που υπήρχε στη Σύνοδο Υπουργών στην Κύπρο κ.ο.κ.. Αυτό είναι για μένα νόμος.
Εμείς δεν ζητάμε χάρη για τον αθλητισμό. Ο αθλητισμός είναι υποχρέωση. Όποιος πραγματικά καταλαβαίνει την αξία του, να του δίνει τη δυνατότητα να λειτουργεί. Η σχέση του αθλητισμού με το Υπουργείο Υγείας είναι 1/7. Αυτό είναι παγκόσμιο, δεν μπορεί να το αμφισβητήσει κανείς. Οι άνθρωποι που αθλούνται, θα γλυτώσουν τα φάρμακα. Το έκαναν οι Γερμανοί, μια και μιλάμε όλο για τους Γερμανούς. Έτσι λοιπόν έχουν μειώσει τα έξοδα από το Υπουργείο Υγείας. 
Αν βάλουμε λοιπόν ένα εκατομμύριο στον αθλητισμό, θα γλυτώσουμε επτά εκατομμύρια. Αυτό θα γίνει, αν θέλουμε να υπάρχουν υποδομές και για τα παιδιά και για τους μεγάλους. Υπάρχουν άνθρωποι με σάκχαρο, άλλοι που έχουν κάνει μπαϊπάς που έχουν ανάγκη να υπάρχουν χώροι, για να κάνουν τον περίπατό τους κάθε μέρα. Αυτό είναι απαραίτητο. Όποιος είναι γιατρός, μπορεί να το επιβεβαιώσει. 
Τα παιδιά μας πρέπει να έχουν τους χώρους ανοιχτούς, γιατί με τον αθλητισμό κερδίζουν σωματική, ψυχική και πνευματική υγεία. Επίσης με τον αθλητισμό δεν χάνονται. Εγώ, παραδείγματος χάριν, που ήμουν ορφανός από δέκα ετών δεν αισθάνθηκα ότι θα χαθώ ποτέ, γιατί ασχολιόμουν με τον αθλητισμό. Με έχετε ζήσει. Δεν κινδύνεψα ποτέ ούτε παρασύρθηκα. Αυτά έχουμε υποχρέωση να τα κάνουμε. 
Στην ερώτησή σας μιλάτε για το αυτοδιοίκητο. Η πολιτεία έχει αποδεχθεί την αυτονομία του αθλητικού κινήματος σε αντιστοιχία με ό,τι υπάρχει διεθνώς. Δεν έχει καμμία απολύτως πρόθεση να το θίξει.
Εκείνο όμως το οποίο είναι αναφαίρετο δικαίωμα και κατοχυρωμένο, είναι να ελέγχεται –αυτό που ήδη είπαμε- ο τρόπος διάθεσης των ποσών που λαμβάνουν από τον κρατικό προϋπολογισμό, καθώς και –σε κάθε περίπτωση- να γίνεται υπεράσπιση του δημοσίου συμφέροντος, ελέγχοντας τη νομιμότητα των πράξεών τους. Πράγματι πολλές φορές οι ομοσπονδίες έχουν, όπως είδαμε τελευταία, παρά φύσιν μισθούς κ.λπ., θέματα στα οποία θα επέμβουμε, γιατί δεν μπορεί σε μια περίοδο που υπάρχει πρόβλημα στη χώρα, να υπάρχουν τέτοια τρομερά ποσά. 
Στη Γενική Γραμματεία Αθλητισμού πέρα από τις αρμοδιότητες της Υπηρεσίας λειτουργούσε και ο μόνιμος ελεγκτικός μηχανισμός, το Ελεγκτικό Συμβούλιο του άρθρου 52 του ν. 2725/1999 όπως ισχύει. Επρόκειτο για μια επιτροπή, τα μέλη της οποίας έναντι αμοιβής προέβαιναν τακτικά σε ενδελεχείς ελέγχους στις ομοσπονδίες. 
Δεδομένου όμως πλέον της οικονομικής στενότητας που δεν επιτρέπει την πολυτέλεια των αμοιβών κ.λπ., αυτήν τη στιγμή –και το λέω με περηφάνια- υπάρχουν ακόμα στην πατρίδα άνθρωποι, που είναι εθελοντές και θέλουν να λειτουργήσουν χωρίς αμοιβή. Ανέβηκαν λοιπόν επάνω στο γραφείο μου πάρα πολλά άτομα από την υπηρεσία και πρότειναν να κάνουν ομάδες εργασίας –όχι επιτροπές που είναι έμμισθες- ώστε να ελέγξουν όλες τις ομοσπονδίες. 
Οι εκλογές των ομοσπονδιών τελειώνουν. Δεν το κάναμε μέχρι τώρα για να μην πουν ότι ο Ιωαννίδης, η πολιτεία ανακατώνονται ποιος θα βγει στις ομοσπονδίες ή όχι. Είμαστε «απ’ έξω», σε όλα αυτά. Τελειώνουν λοιπόν οι εκλογές και θα μπούμε και θα ελέγξουμε όλες τις ομοσπονδίες. Δεν υπάρχει περίπτωση ποτέ να αφήσουμε να ξοδευτεί έστω και ένα ευρώ και να πάει στράφι. Επίσης μπορούμε να ζητήσουμε και τη βοήθεια του Υπουργείου Οικονομικών για να ελέγξει. 
Μιλήσατε –και καλύτερα να μη λέμε ποσά- για 15 εκατομμύρια για τις ομοσπονδίες. Το σύνολο είναι 66 εκατομμύρια. Από αυτά, 19 εκατομμύρια είναι οι μισθοί στη Γραμματεία και μένουν 47 εκατομμύρια. Από τα 47 εκατομμύρια έχουμε 12 εκατομμύρια, τα οποία είναι για τα εθνικά στάδια σε όλη την Ελλάδα και 15 εκατομμύρια είναι για τα ΣΕΦ, ΟΑΚΑ, Άγιο Κοσμά κ.λπ.. Αυτά όλα είναι 27 εκατομμύρια. Από τα 47 εκατομμύρια, αφαιρούμε τα 27 εκατομμύρια που είναι στη γενική κυβέρνηση και πρέπει να τα πληρώσουμε. Άρα μένουν 20 εκατομμύρια. 
Ακόμη πληρώνουμε τους συνδέσμους προπονητών του ποδοσφαίρου, του μπάσκετ, των διαιτητών κ.λπ.. Έχουμε τα μαζικά προγράμματα, τα οποία για εμάς είναι το βασικότερο. Άρα λοιπόν γι’ αυτά πρέπει να ξοδέψουμε χρήματα. Πώς θα μείνουν 15 εκατομμύρια για τις ομοσπονδίες; Δηλαδή για όλα αυτά θα ξοδευτούν 5 εκατομμύρια; Επομένως, ας μη λέμε για ποσά. Θα δούμε τι θα γίνει, θα κυνηγήσουμε το θέμα. 
Εμείς θέλουμε τη βοήθεια όλων και μέσα στο στενό οικονομικό πλαίσιο της πατρίδας να καταλάβουμε τι θα επενδύσουμε. Δεν ζητάμε παραπάνω χρήματα. Ας κοπούν. Οι ομοσπονδίες έχουν κατηγορίες και κακώς έκαναν κατηγορίες. Δεν υπάρχουν τέτοιες κατηγορίες. Η πρώτη κατηγορία θα πάρει 60%, αλλά υπάρχουν κατηγορίες που θα πάρουν 20%. Τι κάνει μια κατηγορία με 20%;
Τα λέω αυτά, ώστε όλοι όσοι αγαπούμε τον αθλητισμό –που όλοι τον αγαπούν- να καταλάβουμε την κατάσταση. Μιλήσατε για ένα εκατομμύριο επτακόσιες χιλιάδες παιδιά που ασχολούνται. Μα πίσω από όλα αυτά τα παιδιά τρέχουν οι μανάδες τους. Πού θα τα πάνε; Πρέπει όλα αυτά να τα σκεφτούμε. 
Χαίρομαι που μου κάνατε αυτήν την επίκαιρη ερώτηση. Εγώ είμαι στη διάθεσή σας, ό,τι θέλετε να το κυνηγήσουμε μαζί, απ’ όλα τα κόμματα. Δεν είναι θέμα μόνο της Κυβέρνησης. Σε όλα τα κόμματα υπάρχουν άνθρωποι που αγαπούν τον αθλητισμό και ξέρουν την αξία του. 
Όλοι μαζί να προχωρήσουμε, για να καταφέρουμε ό,τι καλύτερο για το μέλλον. Έχουμε να προβάλλουμε το παρελθόν μας, θέμα στο οποίο αρμόδιο είναι το Υπουργείο Πολιτισμού και πράγματι είμαστε περήφανοι. Είναι το πρώτο πράγμα που έρχονται για να δουν οι ξένοι. Αυτό φέρνει χρήματα, είναι μια βιομηχανία. Το παρόν είμαστε εμείς μαζί με τα μεγάλα παιδιά μας. Το μέλλον είναι τα μικρά παιδιά. Έχουμε ευθύνη και απέναντι σε αυτά και –όπως είπε και ο Πρωθυπουργός- απέναντι στα αγέννητα. 
Ευχαριστώ.</Speech> 
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Και εμείς ευχαριστούμε, κύριε Υπουργέ. 
Δόθηκε πολύς χρόνος στον Υπουργό, κυρία Καραμανλή και η απάντησή του νομίζω ότι ήταν εμπεριστατωμένη και πλήρης. 
Κυρίες και κύριοι συνάδελφοι, έχουν διανεμηθεί τα Πρακτικά των συνεδριάσεων της Τετάρτης 17 Οκτωβρίου 2012, της Πέμπτης 18 Οκτωβρίου 2012, της Παρασκευής 19 Οκτωβρίου 2012 και της Δευτέρας 22 Οκτωβρίου 2012 και ερωτάται το Σώμα αν τα επικυρώνει.</ChairmanSpeech> 
<Speech><Parlmember>ΟΛΟΙ ΟΙ ΒΟΥΛΕΥΤΕΣ</Parlmember>: Μάλιστα, μάλιστα.</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Συνεπώς τα Πρακτικά των συνεδριάσεων της Τετάρτης 17 Οκτωβρίου 2012, της Πέμπτης 18 Οκτωβρίου 2012, της Παρασκευής 19 Οκτωβρίου 2012 και της Δευτέρας 22 Οκτωβρίου 2012 επικυρώθηκαν.
Επίσης, κυρίες και κύριοι συνάδελφοι, θέλω να σας ενημερώσω ότι η συζήτηση της υπ’ αριθμόν 18/13/18-10-2012 επίκαιρης επερώτησης Βουλευτών της Δημοκρατικής Αριστεράς, προς τους Υπουργούς Οικονομικών και Ανάπτυξης, Ανταγωνιστικότητας, Υποδομών, Μεταφορών και Δικτύων, σχετικά με τον εκσυγχρονισμό των φοροελεγκτικών μηχανισμών και την πάταξη της φοροδιαφυγής, που είχε προγραμματιστεί για αύριο, Παρασκευή, 16-11-2012, δεν θα συζητηθεί λόγω κωλύματος του κυρίου Υπουργού.
Σας ευχαριστώ.
Η δεύτερη με αριθμό 579/12-11-2012 επίκαιρη ερώτηση δευτέρου κύκλου του Βουλευτή Μεσσηνίας του Συνασπισμού Ριζοσπαστικής Αριστεράς – Ενωτικού Κοινωνικού Μετώπου κ. Αθανασίου Πετράκου προς τους Υπουργούς Περιβάλλοντος, Ενέργειας και Κλιματικής Αλλαγής και Ανάπτυξης, Ανταγωνιστικότητας, Υποδομών, Μεταφορών και Δικτύων, σχετικά με τις ρυθμίσεις υπέρ του ομίλου Μυτιληναίου από τη ΔΕΗ, δεν συζητείται λόγω κωλύματος του κυρίου Υπουργού και διαγράφεται.
Θα συζητηθεί η τρίτη με αριθμό 575/12-11-2012 επίκαιρη ερώτηση δευτέρου κύκλου του Βουλευτή Ημαθίας των Ανεξάρτητων Ελλήνων κ. Κωνσταντίνου Γιοβανόπουλου προς τον Υπουργό Εσωτερικών, σχετικά με την προκήρυξη διδακτικού προσωπικού Μουσικής Εκπαίδευσης για τα Δημοτικά Ωδεία.
Ο κ. Γιοβανόπουλος έχει το λόγο για δύο λεπτά.</ChairmanSpeech>
<Speech><Parlmember>ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ</Parlmember>: Ευχαριστώ πολύ, κύριε Πρόεδρε.
Κύριε Υπουργέ, προηγουμένως ο Υφυπουργός Αθλητισμού κ. Ιωαννίδης έλεγε ότι είκοσι αιώνες πίσω, σε αυτήν εδώ τη χώρα, τρία ήταν τα μαθήματα που διδάσκονταν οι νέοι μας: Ήταν ο αθλητισμός, τα ελληνικά έπη και η μουσική.
Η επίκαιρη ερώτησή μου έχει να κάνει με τη διδασκαλία της μουσικής σήμερα στα δημοτικά ωδεία και να δούμε αν μπορούμε εμείς να είμαστε όντως, οι καλοί συνεχιστές αυτής της παράδοσης και αυτής της ανάγκης που έχει η μουσική παιδεία για τον τόπο.
Προσωπικά -και νομίζω ότι θα συμφωνήσουμε όλοι σε αυτό- δεν μπορεί να θεωρείται η περικοπή σε οποιοδήποτε στάδιο της παιδείας και σε οποιαδήποτε έκφρασή της ως παράπλευρη απώλεια που να δικαιολογείται από αυτήν τη ζοφερή κρίση που σαρώνει τον τόπο. Και πάντως, δεν μπορεί αυτή η κρίση να αφορά τα δημοτικά ωδεία, όταν αυτά έχουν εντελώς ανταποδοτικό χαρακτήρα και δεν επιβαρύνουν καθ’ οιονδήποτε τρόπο είτε τον τοπικό προϋπολογισμό είτε τον κυβερνητικό προϋπολογισμό, τον εθνικό μας.
Πρόκειται για μία πολύ μεγάλη προσπάθεια, που εκτείνεται σε όλους τους δήμους της χώρας και σκεφθείτε ότι το θέμα προεκτάθηκε από τον Αντιδήμαρχο της Βέροιας, τον κ. Γιώργο Μιχαηλίδη. Μιλούσαμε για τους χίλιους-χίλιους τριακόσιους μαθητές περίπου, που απασχολούνται στο δημοτικό ωδείο της πόλης -και με όλες τις υπόλοιπες φυσικά δραστηριότητες, με παραδοσιακούς χορούς κ.λπ.- και για τουλάχιστον σαράντα έως εξήντα διδασκάλους οι οποίοι επενδύουν χρόνια τώρα σε αυτό που λέγεται μουσική παιδεία.
Στην πορεία, όμως και καθώς παρακολουθούσα το θέμα, διαπίστωσα ότι σε όλη την Ελλάδα μιλάμε για περίπου δεκαέξι χιλιάδες παιδιά που πραγματικά αφιερώνουν χρόνο, αφιερώνουν ψυχή σε αυτό που λέγεται μουσικός πολιτισμός. Είναι παιδιά τα οποία περιμένουν από το Υπουργείο Παιδείας μία υπογραφή για να συνεχίσουν και φέτος τις σπουδές τους, είναι παιδιά από τα οποία δεν μπορούμε να στερήσουμε την εξέλιξη, καθώς ξέρετε ότι δεν είναι όλα αυτά πρωτοετή ή δευτεροετή. Είναι παιδιά που φθάνουν στο τέλος της θητείας τους σε αυτό το κομμάτι της παιδείας και πρέπει, παίρνοντας αυτό το πτυχίο, να συνεχίσουν σε ένα στάδιο επόμενο, πρέπει να συμμετέχουν σε νέους διαγωνισμούς, πρέπει να πάρουν υποτροφίες για να εξελιχθούν σε μουσικά πανεπιστήμια.
Για όλους αυτούς τους λόγους, λοιπόν, θα αρκούσε μία υπογραφή               -τουλάχιστον έτσι με ενημερώνουν, αν είναι διαφορετικά διαψεύστε με ή φωτίστε με- για να μπορέσει να προχωρήσει η διαδικασία, δοθέντος ότι οι δάσκαλοί τους πρέπει να προσληφθούν με τις διαφανείς διαδικασίες του ΑΣΕΠ. Ολοκληρώθηκαν οι αιτήσεις, ολοκληρώθηκαν όλα τα προγράμματα,
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Επιτρέψτε μου ένα λεπτό, κύριε Πρόεδρε.
Σκεφθείτε ότι η υποβολή προτάσεων για τις κατατακτήριες του Σεπτεμβρίου έπρεπε να έχει γίνει μέχρι τις 18 Σεπτεμβρίου. Δεν έγινε αυτό το πράγμα. Η υποβολή μαθητολογίων του πρώτου εξαμήνου έπρεπε να έχει ολοκληρωθεί μέχρι τις 31 Οκτωβρίου. Δεν έγινε αυτό το πράγμα. Η υποβολή προτάσεων για τη διεξαγωγή πτυχιακών και διπλωματικών εξετάσεων της περιόδου Ιανουαρίου έπρεπε να γίνει μέχρι τις 5 Νοεμβρίου. Δεν έγινε ούτε αυτό. Ξέρετε γιατί δεν έγινε; Διότι δεν υπήρχε η απόφαση του ΥΠΕΣ, του Υπουργείου Εσωτερικών, για να προχωρήσουν οι άνθρωποι σε νόμιμες προσλήψεις και να συνεχίσουν κανονικά την παροχή γνώσης στα παιδιά.
Η παιδεία, λοιπόν, κύριε Υπουργέ, νομίζω ότι είναι κάτι πάρα-πάρα πολύ σοβαρό, για το οποίο δεν μπορούμε σε καμμία περίπτωση να ολιγωρήσουμε. Μπορεί αμφότεροι να έχουμε υπηρετήσει σε μία άλλη επιστήμη, αλλά η αρμονία της παιδείας, έτσι όπως πραγματικά πρέπει να την εμφυσήσουμε στα παιδιά μας, δεν νομίζω ότι μπορεί να είναι αντικείμενο διαπραγμάτευσης. Νομίζω ότι θα πρέπει να δώσουμε τον καλύτερό μας εαυτό.</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Ο Αναπληρωτής Υπουργός Εσωτερικών κ. Χαράλαμπος Αθανασίου έχει το λόγο για τρία λεπτά.</ChairmanSpeech>
<Speech><Parlmember>ΧΑΡΑΛΑΜΠΟΣ ΑΘΑΝΑΣΙΟΥ</Parlmember> (Αναπληρωτής Υπουργός Εσωτερικών): Κύριε Πρόεδρε, κατ’ αρχάς, θα ήθελα να ευχαριστήσω το συνάδελφο κ. Γιοβανόπουλο και για την ερώτησή του, διότι πράγματι πολλές περιοχές της Ελλάδος απασχολεί το θέμα των ωδείων, αλλά και για τις ευαισθησίες που έχει για το θέμα, για το μουσικό πολιτισμό, τις οποίες συμμερίζομαι απόλυτα.
Όμως, να ξεκαθαρίσουμε κάτι κατ’ αρχάς όσον αφορά τη λειτουργία των ωδείων. Τα δημοτικά ωδεία είναι δύο κατηγοριών ως υπηρεσίες του δήμου. Είναι αυτά τα οποία υπάγονται απευθείας στους δήμους, στους ΟΤΑ ή σε νομικά πρόσωπα του ΟΤΑ που είναι δημοσίου δικαίου, που έχουν άλλη ρύθμιση και αυτά που λειτουργούν με μορφή νομικού προσώπου ιδιωτικού δικαίου, όπως είναι οι επιχειρήσεις. Τέτοια επιχείρηση είναι και το Ωδείο της Βέροιας, για το οποίο γίνεται λόγος αυτήν τη στιγμή, δηλαδή η ΚΕΠΑ Βέροιας.
Έτσι, λοιπόν, αυτά τα ωδεία λειτουργούν είτε ως νομικά πρόσωπα δημοσίου δικαίου υπαγόμενα απευθείας στους ΟΤΑ, είτε ως επιχειρήσεις των ΟΤΑ και νομικά πρόσωπα ιδιωτικού δικαίου. Λόγω της δυσμενούς οικονομικής κρίσης, όπως ξέρετε, υπήρξε ο ν. 3812/2009, με τον οποίο έγιναν δραστικές περικοπές ως προς το προσωπικό.
Προσέξτε τώρα. Σε αυτό υπάρχει μία εξαίρεση. Την εξαίρεση την καθορίζει το άρθρο 12, παράγραφος 14, του ν. 4071/2012 που αφορά, όμως, τα ωδεία των δήμων, δηλαδή αυτά που λειτουργούν με μορφή νομικού προσώπου δημοσίου δικαίου και υπάγονται απευθείας στους ΟΤΑ. Αυτά εξαιρέθηκαν από το νόμο και μπορούν να γίνονται προσλήψεις, εφόσον υπάρχουν αντίτιμα, σε απεριόριστο αριθμό.
Σε αυτήν την περίπτωση, όμως, δεν υπάγεται –και αναφέρομαι συγκεκριμένα στην ερώτηση- η ΚΕΠΑ Βέροιας, γιατί εξαιρείται. Αποτελεί, δηλαδή, επιχείρηση του ΟΤΑ και δεν υπάγεται στους περιορισμούς του νόμου για το προσωπικό.
Όσον αφορά τώρα τη στελέχωση αυτών των επιχειρήσεων, μεταξύ των οποίων είναι και το Ωδείο της Βέροιας και αναφέρατε πολύ σωστά τις ημερομηνίες, κύριε Γιοβανόπουλε. Από 30 Αυγούστου, πολύ πριν δηλαδή, το Υπουργείο Εσωτερικών με το έγγραφο 32911 απέστειλε στο Υπουργείο Διοικητικής Μεταρρύθμισης τα αιτήματα των επιχειρήσεων αυτών. Μεταξύ αυτών είναι και της Βέροιας, αλλά με τον περιορισμό, όπως είπαμε, του 10% που μειώνεται το προσωπικό. Δηλαδή, αντί να προσληφθούν εξήντα, προσλαμβάνονται πενήντα τέσσερις λόγω του περιορισμού. 
Στο Υπουργείο Διοικητικής Μεταρρύθμισης στη συνέχεια απέστειλε το Γενικό Λογιστήριο του Κράτους βεβαίωση -σχετική έκθεση, διότι πρέπει να υπάρχει μία έκθεση του Λογιστηρίου ότι δεν επιβαρύνεται ο κρατικός προϋπολογισμός, αφού λειτουργούν με αντίτιμα. Αυτή η έκθεση τελείωσε, έχει ολοκληρωθεί. Στη συνέχεια, το Υπουργείο Διοικητικής Μεταρρύθμισης έχει προωθήσει σχέδιο ΠΥΣ, προκειμένου να υπογραφεί από τον αρμόδιο Υπουργό. Μετά την έγκριση από την επιτροπή της ΠΥΣ 33/2006 που την απαρτίζουν δύο Υπουργοί, ο Υπουργός Οικονομικών και ο Υπουργός Διοικητικής Μεταρρύθμισης για όλες αυτές τις περιπτώσεις, θα προσληφθούν οι συμβασιούχοι.
Είμαστε σ’ αυτό το στάδιο. Μετά την ερώτηση που κάνατε –και πολύ σωστά- ήρθα σε επαφή και βρισκόμαστε στο τέλος. Πιστεύω ότι είναι θέμα ημερών να ολοκληρωθεί η όλη διαδικασία και να αρχίσει η διαδικασία της πρόσληψης μέσω ΑΣΕΠ.</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, είκοσι ένας μαθητές και μαθήτριες και τρεις εκπαιδευτικοί από το 6ο Δημοτικό Σχολείο Δάφνης Αττικής. 
Η Βουλή σας καλωσορίζει. 
(Χειροκροτήματα από όλες τις πτέρυγες της Βουλής)
 Ορίστε, κύριε Γιοβανόπουλε, έχετε το λόγο για τρία λεπτά.</ChairmanSpeech>
<Speech><Parlmember>ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ</Parlmember>: Ευχαριστώ, κύριε Πρόεδρε.
Ξέρετε, κύριε Υπουργέ, ως νέος Βουλευτής πολλές φορές νιώθω απέραντη την αδυναμία να κουνήσω αυτήν την τεράστια πέτρα που λέγεται «ελληνική γραφειοκρατία» και «διοίκηση». Άλλοτε σε πιάνει απελπισία, άλλοτε θυμώνεις, άλλοτε απογοητεύεσαι. Παρ’ όλα αυτά, χαίρομαι και μόνο που ακούω ότι με την ερώτηση τη δική μου, των Ανεξαρτήτων Ελλήνων, κάποιων άλλων συναδέλφων, κινητοποιηθήκατε και ότι έφτασε μία μέρα νωρίτερα από το Γενικό Λογιστήριο του Κράτους, το οποίο φαντάζομαι ότι είναι κάτι που το παίρνετε κάθε χρόνο.
Ας βρούμε μία λογικότερη λύση σε τέτοιους γρίφους, αφού κάθε χρόνο πρέπει να ρωτάμε το Γενικό Λογιστήριο του Κράτους για την ίδια ιστορία, για το ίδιο νομικό πρόσωπο. Ας βρούμε μία «τηλεφωνικότερη» λύση, για να μην περιμένουμε ξανά την αίτηση, ξανά την απάντηση από τις 30 Αυγούστου και περιμένουν μαζί και δύο χιλιάδες εκπαιδευτικοί, δύο χιλιάδες οικογένειες. Αν κόψουμε το 10%, είναι χίλιες οκτακόσιες οικογένειες, είναι άνθρωποι που θέλουν να προσφέρουν έργο. 
Νομίζω ότι δεν μπορούμε να καθυστερούμε. Σας λέω τουλάχιστον ότι κάτι στιγμές σαν και αυτές, έχω τη χαρά ότι έβαλα και εγώ μία μικρή πινέζα σε όλο αυτό το καταρρέον οικοδόμημα, μήπως και στηριχθούμε κάπως, μήπως και προχωρήσουμε. Χαίρομαι που πήρατε και εσείς την πρωτοβουλία. Ακούγονται τόσα πολλά. Έχουν λεχθεί τα πάντα τόσες φορές σ’ αυτήν την Αίθουσα, που καμμιά φορά πρέπει να σταματάμε και από την πολυλογία, γιατί δεν έχει κανένα νόημα. 
Εγώ ευχαριστώ για το ενδιαφέρον που δείξατε. Μακάρι να προχωρήσουμε και να δώσουμε στους ανθρώπους όχι μόνο της Βέροιας αλλά και όλης της Ελλάδας –είναι δύο χιλιάδες εκπαιδευτικοί σ’ όλη την Ελλάδα- αυτό που δικαιούνται. Πρέπει να χαρίσουμε στα παιδιά μας αυτό που δικαιούνται. Και στο κομμάτι που λέγεται «μουσική παιδεία» δεν πρέπει να καθυστερούμε καθόλου.
Πάντως, σας ευχαριστώ πολύ για το ενδιαφέρον.</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>):  Το λόγο έχει ο Αναπληρωτής Υπουργός Εσωτερικών κ. Χαράλαμπος Αθανασίου.</ChairmanSpeech> 
<Speech><Parlmember>ΧΑΡΑΛΑΜΠΟΣ ΑΘΑΝΑΣΙΟΥ</Parlmember> (Αναπληρωτής Υπουργός Εσωτερικών): Δεν θα προσθέσω πολλά, κύριε Πρόεδρε. Συμφωνώ και στο σημείο αυτό με τον κ. Γιοβανόπουλο για το ότι πράγματι υπάρχει μια γραφειοκρατία στις υπηρεσίες. Γι’ αυτό, όπως θα γνωρίζετε, με εντολή του Πρωθυπουργού σε όλα τα Υπουργεία προσπαθούμε, τώρα να απλοποιήσουμε τις διαδικασίες για να σταματήσει αυτή η γραφειοκρατία. Ήδη στο Υπουργείο Εσωτερικών έχουμε αναλάβει μια τιτάνια προσπάθεια, παράλληλα με το καθημερινό έργο του Υπουργείου, ώστε να μπορέσουμε να δούμε όλες αυτές τις διατάξεις οι οποίες δημιουργούν δυσλειτουργία στη Δημόσια Διοίκηση. Πιστεύω ότι σε σύντομο χρονικό διάστημα θα καταφέρουμε πολλά. 
Όσον αφορά πάλι για τα ωδεία, σας είπα πράγματι ότι παρά ταύτα το Υπουργείο Εσωτερικών προχώρησε πολύ έγκαιρα τις διαδικασίες…</Speech>
<Speech><Parlmember>ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ</Parlmember>: Φαντάζεστε, κύριε Υπουργέ, ότι μέσα στο Νοέμβριο θα έχουμε ουσιαστική λύση;</Speech> 
<Speech><Parlmember>ΧΑΡΑΛΑΜΠΟΣ ΑΘΑΝΑΣΙΟΥ</Parlmember> (Αναπληρωτής Υπουργός Εσωτερικών): Είμαι ήδη σε επαφή και ίσως σας τηλεφωνήσω σε δυο-τρεις μέρες για να σας πω πού βρίσκεται. Ας έχουμε μια επαφή. 
Σας ευχαριστώ πολύ.</Speech> 
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>):  Ευχαριστούμε, κύριε Υπουργέ.
Η τέταρτη με αριθμό 577/12-11-2012 επίκαιρη ερώτηση δευτέρου κύκλου της Βουλευτού Β΄ Θεσσαλονίκης της Δημοκρατικής Αριστεράς κ. Αικατερίνης Μάρκου προς τον Υπουργό Δημόσιας Τάξης και Προστασίας του Πολίτη, σχετικά με τον εξοπλισμό και την εκπαίδευση της Ελληνικής Αστυνομίας, δεν συζητείται λόγω κωλύματος του κυρίου Υπουργού και διαγράφεται. 
Εισερχόμαστε στην πέμπτη με αριθμό 583/12-11-2012 επίκαιρη ερώτηση δευτέρου κύκλου του Βουλευτή Λάρισας του Κομμουνιστικού Κόμματος Ελλάδας κ. Γεωργίου Λαμπρούλη προς τους Υπουργούς Εσωτερικών και Ανάπτυξης, Ανταγωνιστικότητας, Υποδομών, Μεταφορών και Δικτύων, σχετικά με τις ζημιές που προκλήθηκαν από τις έντονες βροχοπτώσεις στις περιοχές των Δήμων Πύλης και Καλαμπάκας του Νομού Τρικάλων. 
Το λόγο έχει ο κ. Λαμπρούλης για δύο λεπτά.</ChairmanSpeech> 
<Speech><Parlmember>ΓΕΩΡΓΙΟΣ ΛΑΜΠΡΟΥΛΗΣ</Parlmember>: Ευχαριστώ, κύριε Πρόεδρε. 
Στα τέλη του Οκτώβρη -και συγκεκριμένα ανήμερα της 28ης Οκτωβρίου- σημειώθηκαν έντονες βροχοπτώσεις, με αποτέλεσμα τις πλημμύρες που ακολούθησαν στην περιοχή του Νομού Τρικάλων και συγκεκριμένα στους Δήμους Καλαμπάκας και Πύλης. Το αποτέλεσμα ήταν να προκληθούν τεράστιες ζημιές και σε κατοικίες και σε καταστήματα, αλλά κυρίως, αν θέλετε, σε έργα υποδομών, όπως σε δρόμους, σε γέφυρες κ.λπ.. 
Μάλιστα, υπάρχουν και χωριά, όπως είναι για παράδειγμα, το Νεραϊδοχώρι, που σημειωτέον είναι η δεύτερη φορά τα τελευταία δύο χρόνια που σημειώνονται αντίστοιχες καταστροφές από πλημμύρες. 
Κατά τη γνώμη μου και όπως φαίνεται και εκ του αποτελέσματος, αυτές οι ζημιές δεν ήταν αναπόφευκτες. Σε αρκετές περιπτώσεις θα μπορούσαν να είχαν αποφευχθεί αν είχαν ληφθεί όλα τα απαραίτητα μέτρα συντήρησης των φρεατίων, και των ρεμάτων της περιοχής.
Όμως, από την άλλη μεριά αναδεικνύονται και οι τεράστιες πολιτικές ευθύνες όλων των προηγούμενων χρόνων των κυβερνήσεων του ΠΑΣΟΚ και της Νέας Δημοκρατίας, αλλά και της σημερινής τρικομματικής Κυβέρνησης για τη λογική εκτέλεσης των έργων, τα οποία έγιναν χωρίς τις απαραίτητες υδρολογικές και γεωλογικές μελέτες. Και αυτό δεν συμβαίνει μόνο σ’ αυτήν την περιοχή που επλήγη και για την οποία συζητούμε σήμερα αλλά και σε όλη την επικράτεια.</Speech> 
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Κύριε Υπουργέ, πριν σας δώσω το λόγο, θα ήθελα να σας πω ότι ο κ. Λαμπρούλης είναι άνθρωπος της τοπικής αυτοδιοίκησης και ξέρει καλά τα συγκεκριμένα θέματα.</ChairmanSpeech> 
<Speech><Parlmember>ΧΑΡΑΛΑΜΠΟΣ ΑΘΑΝΑΣΙΟΥ</Parlmember> (Αναπληρωτής Υπουργός Εσωτερικών): Βέβαια, κύριε Πρόεδρε. Εξάλλου…</Speech>
<Speech><Parlmember>ΓΕΩΡΓΙΟΣ ΛΑΜΠΡΟΥΛΗΣ</Parlmember>: Και γιατρός και θα μπορούσα να απαντήσω και στον κ. Ιωαννίδη γι’ αυτά που έλεγε πριν.</Speech> 
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Την επόμενη φορά, κύριε Λαμπρούλη. 
Το λόγο έχει ο κύριος Υπουργός.</ChairmanSpeech> 
<Speech><Parlmember>ΧΑΡΑΛΑΜΠΟΣ ΑΘΑΝΑΣΙΟΥ</Parlmember> (Αναπληρωτής Υπουργός Εσωτερικών): Πάντοτε οι ερωτήσεις και οι επερωτήσεις του κ. Λαμπρούλη είναι και εύστοχες και επίκαιρες και γι’ αυτό θα ήθελα να τον ευχαριστήσω. 
Πράγματι, λοιπόν, όταν επίκεινται τέτοιες θεομηνίες, θα πρέπει να λαμβάνονται προληπτικά μέτρα. Βέβαια, το Υπουργείο Εσωτερικών -και στο παρελθόν αλλά και τώρα- έχει δώσει τις σχετικές οδηγίες, ώστε να λαμβάνονται τέτοια μέτρα, όπως να καθορίζονται οι τάφροι, οι ρεματιές κ.λπ.. Όμως, όπως ξέρετε, αυτό ανήκει στην αρμοδιότητα της τοπικής αυτοδιοίκησης και από εκεί θα πρέπει να γίνεται η επίβλεψη.  
Όσον αφορά τώρα τα ερωτήματα που θέσατε, θα ήθελα να σας πω ότι πράγματι η οικεία περιφέρεια έχει λάβει μέτρα για την αποκατάσταση της επικινδυνότητας του οδικού δικτύου. Μάλιστα, θα καταθέσω και μία έκθεση -την οποία μάς έχει στείλει η Αποκεντρωμένη Διοίκηση Θεσσαλίας-Στερεάς Ελλάδας- όπου φαίνεται ότι έχει μεριμνήσει για τη σήμανση και τη λήψη άμεσων μέτρων, προκειμένου να αποκατασταθεί η ασφαλής κυκλοφορία στο εθνικό και το επαρχιακό δίκτυο -με τις εργολαβίες συντήρησης, οι οποίες βρίσκονται σε εξέλιξη- και για την αποκατάσταση των βλαβών στο οδικό δίκτυο -με την ανακατασκευή καταστραφέντων τμημάτων- και παράλληλα και για τη διευθέτηση της κοίτης των ποταμών. 
(Στο σημείο αυτό ο Αναπληρωτής Υπουργός Εσωτερικών κ. Χαράλαμπος Αθανασίου καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Υπάρχει μία τεχνική έκθεση, στην οποία σημειώνονται όλες οι ενέργειες, οι οποίες έπρεπε να γίνουν.
Ως προς το δεύτερο υποερώτημα της πρώτης ερώτησής σας, δηλαδή τι θα γίνει με τις ζημίες που υπέστησαν οι ιδιώτες, η περιφέρεια σε συνεργασία με το Υπουργείο έχει στείλει συνεργεία για να καταγράψουν τις ζημίες που προέκυψαν στο σύνολο των κτηρίων. Μετά την καταγραφή θα δούμε πώς θα γίνει η  αποζημίωση. Αυτήν τη στιγμή, όμως, δεν έχει ολοκληρωθεί η καταγραφή αυτή. 
Τώρα, όσον αφορά το δεύτερο ερώτημα, πρέπει να σας πω ότι τα χρήματα δίδονται στην τοπική αυτοδιοίκηση και από τους ΚΑΠ και από τη ΣΑΤΑ, τα οποία, βεβαίως, είναι μειωμένα. Ήδη σήμερα που μιλάμε έχουν εκδοθεί δύο υπουργικές αποφάσεις, οι οποίες αφορούν η μία το Δήμο Πύλης και η δεύτερη το Δήμο Καλαμπάκας, για να ξεκινήσουν άμεσα τα έργα ύψους 75.000 ευρώ η κάθε μία. 
Παράλληλα, όμως, πρέπει να σας πω ότι στο πλαίσιο του προγράμματος ΣΑΤΑ για το 2011 κατανεμήθηκε στο Δήμο Καλαμπάκας το ποσόν του 1.665.000 ευρώ, εκ των οποίων περίπου το 1.509.000 ευρώ δόθηκε για έργα και επενδυτικές δραστηριότητες -όπως τα έργα υποδομής- και αντίστοιχο ποσόν ύψους 1.000.000 ευρώ εδόθη για τα έργα και τις επενδυτικές δραστηριότητες στο Δήμο Πύλης. 
Πιστεύω ότι είναι θέμα της τοπικής αυτοδιοίκησης να προχωρήσει λίγο, για να μπορέσουν να αποκατασταθούν όλες οι βλάβες.</Speech> 
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Ορίστε, κύριε Λαμπρούλη, έχετε το λόγο.</ChairmanSpeech>
<Speech><Parlmember>ΓΕΩΡΓΙΟΣ ΛΑΜΠΡΟΥΛΗΣ</Parlmember>: Ευχαριστώ, κύριε Πρόεδρε.
Κύριε Υπουργέ -το είπε και ο Πρόεδρος- ανεξάρτητα με την έως τώρα ενασχόληση με την τοπική αυτοδιοίκηση, τι μας λέτε τώρα; Ποια ΣΑΤΑ; Το 2012 δεν πήραν φράγκο οι δήμοι. Κοροϊδεύουμε τον κόσμο; Κοροϊδεύουμε τους συμπολίτες μας στην περιοχή και πολύ περισσότερο αυτήν την περίοδο, που τόσο πολύ υπερθεματίζετε, που ο λαός μας σηκώνει τεράστιο βάρος; Αυτό είναι το πρώτο.
Δεύτερον, εμείς ζητούμε συγκεκριμένη δέσμευση μέτρων. Αναφέρατε κάποια, αλλά αυτά είναι «ασπιρίνες» και η περιφέρεια δεν έχει φράγκο -όπως είπε- και η τοπική αυτοδιοίκηση στο σύνολο ή η τοπική διοίκηση, αν θέλετε, είτε περιφερειακή είτε τοπική. Αυτά είναι τα εξής:
Πρώτον. Αποκατάσταση άμεσα των ζημιών. Τι θα πει ότι κάνετε καταγραφή ακόμα; Πότε θα τελειώσει η καταγραφή; 
Δεύτερον. Άμεση αποζημίωση των πληγέντων, των περιουσιών τους, των σπιτιών τους κ.λπ.. Υπάρχουν δρόμοι που έχουν χωρίσει σπίτια στα δύο. Υπάρχουν χωριά τα οποία είναι αποκλεισμένα. 
Και τέλος το βασικό. Η περιφέρεια, όπως αναφέρατε, μπορεί να ξεκινήσει τη διαδικασία αποκατάστασης των έργων. Θα υπάρξουν, όμως, οι απαραίτητες υδρολογικές και γεωλογικές μελέτες, όπως προείπα και στην πρώτη μου τοποθέτηση, ούτως ώστε να προλάβουμε ενδεχομένως άλλα τέτοια φαινόμενα στο μέλλον; Εντάξει, συμφωνούμε όλοι ότι δεν μπορούμε να τα βάλουμε με τα φαινόμενα της φύσης. Όμως μπορούμε να πάρουμε τα κατάλληλα μέτρα προς αυτήν την κατεύθυνση. 
Εδώ το πρόβλημα είναι οξυμένο. Δεν ξέρω αν πήγατε στη περιοχή, αλλά σας προκαλώ να πάτε να τη δείτε, για να δείτε τον πόνο και τη δυστυχία που δημιούργησαν όλα αυτά τα καιρικά φαινόμενα. 
Έτσι, λοιπόν, μη μιλάμε για τοπική διοίκηση. Εδώ την έχετε τρελάνει την τοπική διοίκηση. Είδατε προχθές που συζητούσαμε τον προϋπολογισμό και τα ξέρετε τα στοιχεία. Μη σπέρνετε ψευδείς αυταπάτες στον κόσμο ή -επιτρέψτε μου να πω- και λάθος εντυπώσεις ότι θα δοθεί χρηματοδότηση. Ποια χρηματοδότηση; Οι ΚΑΠ μειώθηκαν έως τώρα 60%. Η ΣΑΤΑ δεν υπάρχει, δεν υφίσταται. Μιλάμε για Πρόγραμμα Δημοσίων Επενδύσεων; Άρα, σε ποιον τα λέτε αυτά, κύριε Υπουργέ; 
Εμείς, λοιπόν, εν κατακλείδι, ζητούμε να τελειώσουν σε σύντομο διάστημα οι καταγραφές, οι πληγέντες να αποζημιωθούν και να προχωρήσουν άμεσα τα έργα αποκατάστασης όλων των ζημιών.</Speech> 
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Κύριε Υπουργέ, κύριε Αθανασίου, έχετε το λόγο, για τρία λεπτά.</ChairmanSpeech>
<Speech><Parlmember>ΧΑΡΑΛΑΜΠΟΣ ΑΘΑΝΑΣΙΟΥ</Parlmember> (Αναπληρωτής Υπουργός Εσωτερικών): Να σας πω κατ’ αρχάς, κύριε συνάδελφε, ότι η καταγραφή των ζημιών και η επίσπευση των έργων δεν είναι αρμοδιότητα του Υπουργείου Εσωτερικών, αλλά -όπως ξέρετε- είναι αρμοδιότητα του ΥΠΕΧΩΔΕ. Και πιστεύω ότι, με τη συνεργασία που έχουμε και με τις παρεμβάσεις που έχουμε κάνει, θα επισπευθούν όλα αυτά. 
Όπως ξέρετε πολύ καλά, το Υπουργείο Εσωτερικών δεν κατασκευάζει τα έργα. Το Υπουργείο Εσωτερικών πιέζει και προς την αυτοδιοίκηση, αλλά και προς το ΥΠΕΧΩΔΕ, για να τελειώσουν. 
Τώρα, βεβαίως, έχουν μειωθεί …</Speech>
<Speech><Parlmember>ΓΕΩΡΓΙΟΣ ΛΑΜΠΡΟΥΛΗΣ</Parlmember>: Κύριε Υπουργέ, μου επιτρέπετε, σας παρακαλώ;</Speech> 
<Speech><Parlmember>ΧΑΡΑΛΑΜΠΟΣ ΑΘΑΝΑΣΙΟΥ</Parlmember> (Αναπληρωτής Υπουργός Εσωτερικών): Βεβαίως.</Speech> 
 <Speech><Parlmember>ΓΕΩΡΓΙΟΣ ΛΑΜΠΡΟΥΛΗΣ</Parlmember>: Συγγνώμη, κύριε Πρόεδρε, δεν το συνηθίζω, δεν είναι του χαρακτήρα μου, αλλά θα ήθελα να πω κάτι.</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Ορίστε, κύριε  συνάδελφε.</ChairmanSpeech>
<Speech><Parlmember>ΓΕΩΡΓΙΟΣ ΛΑΜΠΡΟΥΛΗΣ</Parlmember>: Κοιτάξτε να δείτε, υπάρχουν δύο δήμοι εκεί, όπως γνωρίζετε πολύ καλά, ο Δήμος Καλαμπάκας και ο Δήμος Πύλης. Οι δήμοι έχουν κάνει την καταγραφή, τα ξέρουν. Ποιο ΥΠΕΧΩΔΕ μού λέτε τώρα;  
Λέτε για το ρόλο της τοπικής αυτοδιοίκησης. Οι δήμοι τα ξέρουν. Ξέρουν ακόμα και το σπίτι και αυτόν που μένει εκεί και έχει πληγεί. Περιμένετε από το ΥΠΕΧΩΔΕ;</Speech>
<Speech><Parlmember>ΧΑΡΑΛΑΜΠΟΣ ΑΘΑΝΑΣΙΟΥ</Parlmember> (Αναπληρωτής Υπουργός Εσωτερικών):
Ακούστε, κύριε  συνάδελφε. Θα γίνει καταγραφή. Σας εξήγησα από την αρχή ότι έχουν σταλεί κλιμάκια, τα οποία κάνουν την καταγραφή των ζημιών. Πρόκειται για την Υπηρεσία Αποκατάστασης Σεισμοπλήκτων -τη λεγόμενη ΥΑΣ- του Υπουργείου Ανάπτυξης.  
Από τις αυτοψίες, λοιπόν, προκύπτει ότι οι ζημίες είναι εκτεταμένες. Ως εκ τούτου, η Υπηρεσία Αποκατάστασης Σεισμοπλήκτων θα συντάξει σχέδιο κοινής υπουργικής απόφασης, για να αποζημιωθούν. Αυτό δεν μπορεί να γίνει τυχαία με τις δηλώσεις του καθενός, γιατί μπορεί αυτές να είναι υπερβολικές. Είναι, λοιπόν, σωστό να γίνεται καταγραφή από αρμόδια συνεργεία -που έχουν την τεχνογνωσία- και αυτά να καθορίσουν και τις ζημίες και το ύψος της δαπάνης. Γι’ αυτό ακριβώς γίνεται αυτή η καταγραφή. Αλίμονο, αν αυτό που δηλώνει ο καθένας ότι υπέστη, να είναι και το αληθές. Με αυτήν την έννοια σας το είπα. Η υπηρεσία αυτή υπάγεται στο Υπουργείο Ανάπτυξης. 
Όσον αφορά τα ποσά: Πράγματι, έχουν μειωθεί τα ποσά στους δήμους. Αυτό είναι γνωστό. Έχει απασχολήσει και το συνέδριο της ΚΕΔΕ, έχει απασχολήσει την Ένωση Περιφερειών και δεν αμφισβητείται. Σας λέω, όμως, ότι εντός της εβδομάδος θα καταβληθεί η πρώτη δόση, για να μπορέσουν να αντεπεξέλθουν οι δήμοι και να αποκαταστήσουν και τα έργα υποδομής, που είναι μέσα στις δραστηριότητές τους. Έχουμε τη διαβεβαίωση, σε συνεργασία με το Γενικό Λογιστήριο του Κράτους, ότι την προσεχή εβδομάδα -πιθανόν και την Παρασκευή- θα καταβληθεί η πρώτη δόση. Συνεπώς προβλέπεται να δώσουν ένα ποσό από αυτά. Τίποτε άλλο δεν μπορώ να σας πω. Το Υπουργείο Εσωτερικών δεν βγάζει τα λεφτά. Το Υπουργείο Εσωτερικών κάνει την κατανομή, ανάλογα με τα αντικειμενικά κριτήρια που έχουν προκαθορισθεί, σε συνεργασία με την ΕΝΠΕ και την ΚΕΔΕ. Δεν ορίζει ποιο θα είναι το σύνολο του ποσού. Γι αυτό είναι άλλοι αρμόδιοι.
Συνεπώς κάντε λίγο υπομονή. Θα πάρουν την πρώτη δόση και από αυτά τα χρήματα θα μπορέσουν να καλύψουν ένα μέρος των ζημιών. Πέραν αυτού, σας είπα ότι έχουν υπογραφεί δύο υπουργικές αποφάσεις, με τις οποίες δίνουμε για άμεσες ενέργειες από 75.000 ευρώ σε κάθε δήμο.
Ευχαριστώ.</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Ευχαριστούμε, κύριε Υπουργέ.
Κυρίες και κύριοι συνάδελφοι, ολοκληρώθηκε η συζήτηση των επικαίρων ερωτήσεων.
Δέχεστε στο σημείο αυτό να λύσουμε τη συνεδρίαση;</ChairmanSpeech> 
<Speech><Parlmember>ΟΛΟΙ ΟΙ ΒΟΥΛΕΥΤΕΣ</Parlmember>: Μάλιστα, μάλιστα.
Με τη συναίνεση του Σώματος και ώρα 10.52΄ λύεται η συνεδρίαση για αύριο ημέρα Παρασκευή, 16 Νοεμβρίου 2012 και ώρα 10.00΄ με αντικείμενο εργασιών του Σώματος κοινοβουλευτικό έλεγχο: συζήτηση επικαίρων ερωτήσεων, σύμφωνα με την ημερήσια διάταξη.
Ο</Speech> ΠΡΟΕΔΡΟΣ                                                                 ΟΙ ΓΡΑΜΜΑΤΕΙΣ
Τελευταία Αποθήκευση:	20/11/2012 10:46:00 πμ	Από:	
Εκτυπώθηκε:	20/11/2012 10:34:00 πμ</body>
</html>