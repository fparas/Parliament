<html><head><meta name="cp:revision" content="2"><meta name="date" content="2013-10-22T09:19:00Z"><meta name="Company" content="OTS"><meta name="meta:word-count" content="3629"><meta name="dc:creator" content="Production"><meta name="extended-properties:Company" content="OTS"><meta name="Word-Count" content="3629"><meta name="dcterms:created" content="2013-10-22T09:19:00Z"><meta name="dcterms:modified" content="2013-10-22T09:19:00Z"><meta name="Last-Modified" content="2013-10-22T09:19:00Z"><meta name="Last-Save-Date" content="2013-10-22T09:19:00Z"><meta name="meta:character-count" content="19599"><meta name="Template" content="Normal"><meta name="meta:save-date" content="2013-10-22T09:19:00Z"><meta name="Application-Name" content="Microsoft Office Word"><meta name="modified" content="2013-10-22T09:19:00Z"><meta name="Edit-Time" content="1200000000"><meta name="Content-Type" content="application/msword"><meta name="creator" content="Production"><meta name="meta:author" content="Production"><meta name="extended-properties:Application" content="Microsoft Office Word"><meta name="meta:creation-date" content="2013-10-22T09:19:00Z"><meta name="meta:last-author" content="ch.mparka"><meta name="Creation-Date" content="2013-10-22T09:19:00Z"><meta name="xmpTPg:NPages" content="23"><meta name="resourceName" content="16-10-2013.doc"><meta name="Last-Author" content="ch.mparka"><meta name="Character Count" content="19599"><meta name="Page-Count" content="23"><meta name="Revision-Number" content="2"><meta name="extended-properties:Template" content="Normal"><meta name="Author" content="Production"><meta name="meta:page-count" content="23"></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></head><body>ΣΥΝΕΔΡΙΑΣΗ   16-10-2013		ΣΕΛ.1
(Σημείωση: Ο παρακάτω πίνακας περιεχομένων δεν αποτελεί το τελικό κείμενο, διότι εκκρεμούν ορθογραφικές και συντακτικές διορθώσεις)
ΠΙΝΑΚΑΣ ΠΕΡΙΕΧΟΜΕΝΩΝ
ΙΕ΄ ΠΕΡΙΟΔΟΣ 
ΠΡΟΕΔΡΕΥΟΜΕΝΗΣ ΚΟΙΝΟΒΟΥΛΕΥΤΙΚΗΣ ΔΗΜΟΚΡΑΤΙΑΣ
ΣΥΝΟΔΟΣ Β΄
ΣΥΝΕΔΡΙΑΣΗ Η΄
Τετάρτη 16 Οκτωβρίου 2013
ΘΕΜΑΤΑ
 
Α. ΕΙΔΙΚΑ ΘΕΜΑΤΑ 
1. Ανακοινώνεται ότι τη συνεδρίαση παρακολουθούν μαθητές από το 8ο Δημοτικό Σχολείο Περιστερίου και το 1ο Γενικό Λύκειο Ιλίου, σελ. 
2. Ειδική Ημερήσια Διάταξη:
Συζήτηση και λήψη απόφασης για τις αιτήσεις άρσης ασυλίας των Βουλευτών: 
α) Ηλία Παναγιώταρου (δυο δικογραφίες),
β) Χρυσοβαλάντη Αλεξόπουλου,
γ) Χρήστου Κέλλα,
δ) Μιχαήλ Ταμήλου (δυο δικογραφίες),
ε) Ιωάννη Αμανατίδη,
ζ) Ηλία Κασιδιάρη,
η) Γεωργίου Γερμενή, Παναγιώτη Ηλιόπουλου και Ευσταθίου Μπούκουρα, σελ. 
3. Επιστολικές ψήφοι επί της Ειδικής Ημερήσιας Διάταξης, σελ. 
 
Β. ΚΟΙΝΟΒΟΥΛΕΥΤΙΚΟΣ ΕΛΕΓΧΟΣ 
1. Απαντήσεις Υπουργών σε ερωτήσεις Βουλευτών, σελ. 
2. Ανακοίνωση του δελτίου επικαίρων ερωτήσεων της Πέμπτης 17 Οκτωβρίου 2013, σελ. 
 
Γ. ΝΟΜΟΘΕΤΙΚΗ ΕΡΓΑΣΙΑ 
1. Κατάθεση Εκθέσεως Διαρκούς Επιτροπής:
Η Διαρκής Επιτροπή Παραγωγής και Εμπορίου καταθέτει την Έκθεσή της στο σχέδιο νόμου του Υπουργείου Υποδομών, Μεταφορών και Δικτύων «Κύρωση της Πολυμερούς Συμφωνίας μεταξύ της Ευρωπαϊκής Κοινότητας και των Κρατών Μελών της, της Δημοκρατίας της Αλβανίας, της Βοσνίας - Ερζεγοβίνης, της Δημοκρατίας της Βουλγαρίας, της Δημοκρατίας της Κροατίας, της πρώην Γιουγκοσλαβικής Δημοκρατίας, της Μακεδονίας, της Δημοκρατίας της Ισλανδίας, της Δημοκρατίας του Μαυροβουνίου, του Βασιλείου της Νορβηγίας, της Ρουμανίας, της Δημοκρατίας της Σερβίας και της Προσωρινής Διοίκησης των Ηνωμένων Εθνών στο Κοσσυφοπέδιο, για τη δημιουργία Κοινού Ευρωπαϊκού Εναέριου Χώρου», σελ. 
2. Κατάθεση πρότασης νόμου:
Οι Βουλευτές της Νέας Δημοκρατίας κ.κ. Παύλος Σιούφας, Χρήστος Κέλλας, Ανδρέας Μαρίνος, Εμμανουήλ Κονσόλας, Απόστολος Βεσυρόπουλος και Άννα Καραμανλή κατέθεσαν πρόταση νόμου: «Περικοπή στεγαστικών δανείων Α΄ κατοικίας», σελ. 

ΠΡΟΕΔΡΕΥΟΝΤΕΣ
ΜΑΡΚΟΓΙΑΝΝΑΚΗΣ Ι. , σελ.
ΤΡΑΓΑΚΗΣ Ι. , σελ.
ΟΜΙΛΗΤΕΣ
Επί της Ειδικής Ημερήσιας Διάταξης:
ΗΛΙΟΠΟΥΛΟΣ Π. , σελ.
ΚΑΣΙΔΙΑΡΗΣ Η. , σελ.
ΜΠΟΥΚΟΥΡΑΣ Ε. , σελ.
ΠΑΝΑΓΙΩΤΑΡΟΣ Η. , σελ.
ΙΕ΄ ΠΕΡΙΟΔΟΣ 
ΠΡΟΕΔΡΕΥΟΜΕΝΗΣ ΚΟΙΝΟΒΟΥΛΕΥΤΙΚΗΣ ΔΗΜΟΚΡΑΤΙΑΣ
ΣΥΝΟΔΟΣ Β΄
ΣΥΝΕΔΡΙΑΣΗ H΄
Τετάρτη 16 Οκτωβρίου 2013
Αθήνα, σήμερα στις 16 Οκτωβρίου 2013, ημέρα Τετάρτη και ώρα 11.28΄ συνήλθε στην Αίθουσα των συνεδριάσεων του Βουλευτηρίου η Βουλή σε ολομέλεια για να συνεδριάσει υπό την προεδρία του A΄ Αντιπροέδρου αυτής κ. ΙΩΑΝΝΗ ΤΡΑΓΑΚΗ.
ΠΡΟΕΔΡΕΥΩΝ (<ChairmanSpeech><Parlmember>Ιωάννης Τραγάκης</Parlmember>): Κυρίες και κύριοι συνάδελφοι, αρχίζει η συνεδρίαση.
Έχω την τιμή να ανακοινώσω στο Σώμα το δελτίο επικαίρων ερωτήσεων της Πέμπτης 17 Οκτωβρίου 2013.
Α. ΕΠΙΚΑΙΡΕΣ ΕΡΩΤΗΣΕΙΣ Πρώτου Κύκλου (Άρθρο 130 παράγραφοι 2 και 3 του Κανονισμού της Βουλής)
1. Η με αριθμό 106/14-10-2013 επίκαιρη ερώτηση του Βουλευτή Καρδίτσας της Νέας Δημοκρατίας κ. Παύλου Σιούφα προς τον Υπουργό Οικονομικών, σχετικά με την θέσπιση νέων προϋποθέσεων για τη χορήγηση σύνταξης ανασφάλιστου υπερήλικα.
2. Η με αριθμό 113/14-10-2013 επίκαιρη ερώτηση του Προέδρου της Κοινοβουλευτικής Ομάδας του Συνασπισμού Ριζοσπαστικής Αριστεράς – Ενωτικού Κοινωνικού Μετώπου κ. Αλέξη Τσίπρα προς τον Υπουργό Εθνικής Άμυνας, σχετικά με τα Ναυπηγεία Σκαραμαγκά.
3. Η με αριθμό 117/14-10-2013 επίκαιρη ερώτηση της Βουλευτού Πέλλας του Πανελλήνιου Σοσιαλιστικού Κινήματος κ. Θεοδώρας Τζάκρη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με τις ρυθμίσεις των οφειλών των ασφαλισμένων στο ΙΚΑ και στον ΟΑΕΕ.
4. Η με αριθμό 109/14-10-2013 επίκαιρη ερώτηση του Βουλευτή Ηρακλείου των Ανεξάρτητων Ελλήνων κ. Επαμεινώνδα Μαριά προς τον Υπουργό Οικονομικών, σχετικά με την ανάγκη εξίσωσης προς τα κάτω της τιμής του φόρου πετρελαίου θέρμανσης με αυτόν του πετρελαίου κίνησης προκειμένου να μπορούν τα νοικοκυριά να προμηθευθούν φτηνό πετρέλαιο θέρμανσης.
5. Η με αριθμό 118/14-10-2013 επίκαιρη ερώτηση του Βουλευτή Αχαΐας του Λαϊκού Συνδέσμου – Χρυσή Αυγή κ. Μιχαήλ Αρβανίτη-Αβράμη προς τον Υπουργό Δικαιοσύνης, Διαφάνειας και Ανθρωπίνων Δικαιωμάτων, σχετικά με την «δήλωση του κ. Υπουργού Δικαιοσύνης, Διαφάνειας και Ανθρωπίνων Δικαιωμάτων μετά την έκδοση του από 28-09-2013 πορίσματος του Αντιεισαγγελέως του Αρείου Πάγου κ. Χ. Βουρλιώτη για τα προσωρινώς κρατούμενα μέλη του Λαϊκού Συνδέσμου - Χρυσή Αυγή».
6. Η με αριθμό 111/14-10-2013 επίκαιρη ερώτηση του Βουλευτή Αχαΐας της Δημοκρατικής Αριστεράς κ. Νικολάου Τσούκαλη προς τους Υπουργούς Οικονομικών και Δικαιοσύνης, Διαφάνειας και Ανθρωπίνων Δικαιωμάτων, σχετικά με την αξιοποίηση των «παγωμένων» καταθέσεων για όσους εμπλέκονται σε εκκρεμείς υποθέσεις οικονομικού εγκλήματος.
7. Η με αριθμό 115/14-10-2013 επίκαιρη ερώτηση της Βουλευτού Β΄ Πειραιώς του Κομμουνιστικού Κόμματος Ελλάδος κ. Διαμάντως Μανωλάκου προς τους Υπουργούς Εθνικής Άμυνας και Εργασίας, Κοινωνικής Ασφάλισης και Πρόνοιας, σχετικά με τα Ναυπηγεία Σκαραμαγκά.
Β. ΕΠΙΚΑΙΡΕΣ ΕΡΩΤΗΣΕΙΣ Δεύτερου Κύκλου (Άρθρο 130 παράγραφοι 2 και 3 του Κανονισμού της Βουλής)
1. Η με αριθμό 114/14-10-2013 επίκαιρη ερώτηση του Βουλευτή Ζακύνθου του Συνασπισμού Ριζοσπαστικής Αριστεράς – Ενωτικού Κοινωνικού Μετώπου κ. Σταύρου Κοντονή προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με την ανάγκη οριστικού κλεισίματος της χωματερής στη θέση Νταμάρι Κόκκινου της τοπικής Κοινότητας Αγαλά Ζακύνθου και πλήρους αποκατάστασης του χώρου.
2. Η με αριθμό 107/14-10-2013 επίκαιρη ερώτηση της Βουλευτού Κερκύρας του Πανελλήνιου Σοσιαλιστικού Κινήματος κ. Αγγελικής Γκερέκου προς τον Υπουργό Οικονομικών, σχετικά με τη νέα εκκαθάριση του Έκτακτου Ειδικού Τέλους Ακινήτων για περιοχές του Δήμου Κέρκυρας.
3. Η με αριθμό 110/14-10-2013 επίκαιρη ερώτηση του Βουλευτή Α΄ Πειραιώς των Ανεξάρτητων Ελλήνων κ. Παναγιώτη Μελά προς τον Υπουργό Υγείας, σχετικά με την αντιμετώπιση των προβλημάτων του Νοσοκομείου «Μεταξά», λόγω έλλειψης προσωπικού.
4. Η με αριθμό 119/14-10-2013 επίκαιρη ερώτηση του Βουλευτή Α΄ Θεσσαλονίκης του Λαϊκού Συνδέσμου – Χρυσή Αυγή κ. Αντωνίου Γρέγου προς τους Υπουργούς Εσωτερικών και Εξωτερικών, σχετικά με την μετονομασία της πλατείας Καραϊσκάκη σε πάρκο Δυρραχίου.
5. Η με αριθμό 112/14-10-2013 επίκαιρη ερώτηση της Βουλευτού Β΄ Θεσσαλονίκης της Δημοκρατικής Αριστεράς κ. Κατερίνας Μάρκου προς τους Υπουργούς Αγροτικής Ανάπτυξης και Τροφίμων και Υγείας, σχετικά με τον κίνδυνο στοχοποίησης των αδέσποτων ζώων στο πλαίσιο αντιμετώπισης των κρουσμάτων λύσσας στη Βόρεια Ελλάδα.
6. Η με αριθμό 116/14-10-2013 επίκαιρη ερώτηση του Βουλευτή Β΄ Αθηνών του Κομμουνιστικού Κόμματος Ελλάδος κ. Ιωάννη Γκιόκα προς τους Υπουργούς Δικαιοσύνης Διαφάνειας και Ανθρωπίνων Δικαιωμάτων και Δημόσιας Τάξης και Προστασίας του Πολίτη, σχετικά με την δίωξη μαθητών του 1ου ΕΠΑΛ Λαμίας.
Επίσης, γίνεται γνωστό στο Σώμα ότι από τα άνω δυτικά θεωρεία παρακολουθούν τη συνεδρίαση, αφού συμμετείχαν στο εκπαιδευτικό πρόγραμμα «Εργαστήρι Δημοκρατίας» που οργανώνει το Ίδρυμα της Βουλής είκοσι πέντε μαθητές και μαθήτριες και δύο εκπαιδευτικοί από το 8ο Δημοτικό Σχολείο Περιστερίου.
Η Βουλή τούς καλωσορίζει.
(Χειροκροτήματα απ’ όλες τις πτέρυγες της Βουλής)
Κυρίες και κύριοι συνάδελφοι, εισερχόμεθα στην 
ΕΙΔΙΚΗ ΗΜΕΡΗΣΙΑ ΔΙΑΤΑΞΗ
Συζήτηση και λήψη απόφασης σύμφωνα με το άρθρο 62 του Συντάγματος και τα άρθρα 43Α και 83 του Κανονισμού της Βουλής για τις αιτήσεις άρσης ασυλίας των Βουλευτών: 
α) Ηλία Παναγιώταρου (δύο δικογραφίες),
β) Χρυσοβαλάντη Αλεξόπουλου,
γ) Χρήστου Κέλλα,
δ) Μιχαήλ Ταμήλου (δύο δικογραφίες),
ε) Ιωάννη Αμανατίδη,
ζ) Ηλία Κασιδιάρη,
η) Γεωργίου Γερμενή, Παναγιώτη Ηλιόπουλου και Ευσταθίου Μπούκουρα. 
Θυμίζω ότι η συζήτηση διεξάγεται με τη διαδικασία του άρθρου 108, παράγραφος 1, εδάφιο β΄ και επομένως το λόγο δικαιούται να πάρει ο Βουλευτής που έχει αντίρρηση στην αίτηση του εισαγγελέα για άρση της ασυλίας.
Ο λόγος δίνεται, εφόσον ζητηθεί, στο Βουλευτή τον οποίον αφορά η αίτηση και στους Κοινοβουλευτικούς Εκπροσώπους, οι οποίοι μιλούν μετά τους τυχόν ομιλητές της κάθε υπόθεσης. 
Σύμφωνα με το άρθρο 83 του Κανονισμού, η Βουλή δεν εισέρχεται στην ουσία των υποθέσεων, αλλά ερευνάται μόνο αν η πράξη για την οποία ζητείται η άρση της ασυλίας συνδέεται με την πολιτική και κοινοβουλευτική δραστηριότητα του Βουλευτή ή εάν η δίωξη, η μήνυση ή η έγκληση υποκρύπτει πολιτική σκοπιμότητα. 
Τέλος, υπενθυμίζω ότι έχουμε δεχθεί επί των αιτήσεων άρσης ασυλίας η Βουλή να αποφασίζει με ονομαστική ψηφοφορία, για να αποφεύγεται η οποιαδήποτε σύγχυση στην καταμέτρηση των ψήφων και στην εξαγωγή του αποτελέσματος που θα μπορούσε να οδηγήσει σε αμφισβητήσεις των αποτελεσμάτων και για την διευκόλυνση και μόνο της ονομαστικής ψηφοφορίας να καταρτίζεται ψηφοδέλτιο. 
Το ψηφοδέλτιο στο οποίο κάθε συνάδελφος αναγράφει το όνομά του, την εκλογική του περιφέρεια και την Κοινοβουλευτική Ομάδα που ανήκει καταχωρίζεται στα αντίστοιχα Πρακτικά. Ανταποκρινόμεθα έτσι στις διατάξεις του άρθρου 83 που απαιτεί φανερή ψηφοφορία. Αφού, λοιπόν, ολοκληρωθεί η συζήτηση επί των περιπτώσεων της σημερινής ειδικής ημερήσιας διάταξης θα προχωρήσουμε σε ονομαστική ψηφοφορία, όπως σας περιέγραψα. 
Οι πρώτες δύο υποθέσεις αφορούν τον συνάδελφο Ηλία Παναγιώταρο.
Η τρίτη υπόθεση αφορά το συνάδελφο Χρυσοβαλάντη Αλεξόπουλο. 
Η τέταρτη υπόθεση αφορά το συνάδελφο Χρήστο Κέλλα. 
Η πέμπτη και έκτη υπόθεση αφορούν το συνάδελφο Μιχαήλ Ταμήλο.
Η έβδομη υπόθεση αφορά το συνάδελφο Ιωάννη Αμανατίδη. 
Η όγδοη υπόθεση αφορά το συνάδελφο Ηλία Κασιδιάρη.
Η ένατη υπόθεση αφορά τους συναδέλφους Γεώργιο Γερμενή, Παναγιώτη Ηλιόπουλο και Ευστάθιο Μπούκουρα.
Οι λεπτομέρειες και των εννέα υποθέσεων αναφέρονται στο σχετικό ενημερωτικό σημείωμα που διενεμήθη μαζί με την ειδική ημερήσια διάταξη.
Επί των αιτήσεων που αφορούν στις δύο υποθέσεις του κ. Ηλία Παναγιώταρου υπάρχει συνάδελφος που ζητά το λόγο κατά το άρθρο 108 του Κανονισμού;</ChairmanSpeech> 
<Speech><Parlmember>ΗΛΙΑΣ ΠΑΝΑΓΙΩΤΑΡΟΣ</Parlmember>: Μάλιστα, κύριε Πρόεδρε.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Τραγάκης</Parlmember>): Εσείς θέλετε το λόγο;</ChairmanSpeech>
<Speech><Parlmember>ΗΛΙΑΣ ΠΑΝΑΓΙΩΤΑΡΟΣ</Parlmember>: Μάλιστα. Ζητάω το λόγο.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Τραγάκης</Parlmember>): Έχετε το λόγο για πέντε λεπτά.</ChairmanSpeech> 
<Speech><Parlmember>ΗΛΙΑΣ ΠΑΝΑΓΙΩΤΑΡΟΣ</Parlmember>: Ευχαριστώ, κύριε Πρόεδρε.
Σχετικά με τις δύο άρσεις ασυλίας μου, δεν έχω κανένα απολύτως πρόβλημα. Θα ήθελα δε –αν είναι εφικτό- από δω και στο εξής να έχω μόνιμη άρση ασυλίας, για να μην κουράζεται και το Σώμα και οι επιτροπές και καταναλώνετε χρόνο, χαρτιά και οτιδήποτε άλλο. 
Όταν χρειάστηκε –έτσι θεωρούμε εμείς- να ερωτηθεί η Βουλή για το σόου το οποίο έγινε προ είκοσι ημερών, περίπου, με τις συλλήψεις του Αρχηγού της Χρυσής Αυγής και έξι Βουλευτών, όπου έγραψαν όλοι στα παλιά τους τα παπούτσια και το Κοινοβούλιο και τους θεσμούς, δεν κάνατε και δεν είπατε απολύτως τίποτα. Τώρα, τρεις ακόμα Βουλευτές περνάνε μέσω αυτής της ιστορίας, η οποία γίνεται σήμερα εντός του Κοινοβουλίου, για να υπάρξει άρση ασυλίας και για αντίστοιχα θέματα να γίνει η διαδικασία με άλλο τρόπο. 
Όλο αυτό το σκηνικό, ευτυχώς για την κοινή γνώμη κι ευτυχώς για τους τέως ψηφοφόρους της Νέας Δημοκρατίας, οι οποίοι μαζικά καταλαβαίνουν το σόου το οποίο συμβαίνει εδώ και καιρό και αποχωρούν κι έρχονται μαζικά στη Χρυσή Αυγή -το δείχνουν και όλες οι δημοσκοπήσεις ακόμα και των πιο εχθρικών μέσων ενημέρωσης- δείχνει ότι η Χρυσή Αυγή ήταν, είναι και θα παραμείνει εδώ. 
Ευχαριστώ πολύ.</Speech>
ΠΡΟΕΔΡΕΥΩΝ(<ChairmanSpeech><Parlmember>Ιωάννης Τραγάκης</Parlmember>): Επί της αιτήσεως που αφορά
την υπόθεση του συναδέλφου Χρυσοβαλάντη Αλεξόπουλου, υπάρχει συνάδελφος που ζητάει το λόγο κατά το άρθρο 108 του Κανονισμού; 
Όχι.
Επί της αιτήσεως που αφορά την υπόθεση του συναδέλφου Χρήστου Κέλλα, υπάρχει συνάδελφος που ζητάει το λόγο κατά το άρθρο 108 του Κανονισμού;
Όχι.
Επί των αιτήσεων που αφορούν τις δύο υποθέσεις του συναδέλφου Μιχαήλ Ταμήλου, υπάρχει συνάδελφος που ζητάει το λόγο κατά το άρθρο 108 του Κανονισμού;
Όχι.
Επί της αιτήσεως που αφορά την υπόθεση του συναδέλφου Ιωάννη Αμανατίδη, υπάρχει συνάδελφος που ζητάει το λόγο κατά το άρθρο 108 του Κανονισμού;
Όχι.
Επί της αιτήσεως που αφορά την υπόθεση του συναδέλφου Ηλία Κασιδιάρη, υπάρχει συνάδελφος που ζητάει το λόγο κατά το άρθρο 108 του Κανονισμού;</ChairmanSpeech>
<Speech><Parlmember>ΗΛΙΑΣ ΚΑΣΙΔΙΑΡΗΣ</Parlmember>: Θα ήθελα το λόγο, κύριε Πρόεδρε.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Τραγάκης</Parlmember>): Κύριε Κασιδιάρη, έχετε το λόγο για πέντε λεπτά.</ChairmanSpeech>
<Speech><Parlmember>ΗΛΙΑΣ ΚΑΣΙΔΙΑΡΗΣ</Parlmember>: Επιθυμώ να επαναλάβω ότι η άθλια αυτή σκευωρία και οι παράνομες διώξεις που στήθηκαν κατά της Χρυσής Αυγής έχουν πλέον αποκαλυφθεί στα μάτια του ελληνικού λαού. 
Εμείς δεν θα ψηφίσουμε, αλλά θα απέχουμε από τη διαδικασία αυτή, με σκοπό να μη νομιμοποιήσουμε την απόπειρα κατάλυσης του Συντάγματος και του πολιτεύματος που επιχειρείται από την Κυβέρνηση και από συγκεκριμένους Υπουργούς της, δηλαδή από τον Πρωθυπουργό, τον Υπουργό της Δικαιοσύνης και τον Υπουργό Προστασίας του Πολίτη. Οι συγκεκριμένοι εκτελούν εντολές ξένων κέντρων εξουσίας και πιο συγκεκριμένα της Κομισιόν και των Αμερικανών. Αυτά δεν είναι δικά μου λόγια, θα επαναλάβω πως είναι λόγια του πρώην Υπουργού της Δικαιοσύνης.
Στο εδώλιο του κατηγορουμένου πρέπει επιτέλους να καθίσουν οι κλέφτες, οι απατεώνες, αυτοί που διέλυσαν τη χώρα, αυτοί που την ξεπούλησαν στους διεθνείς τοκογλύφους.
Ευχαριστώ.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Τραγάκης</Parlmember>): Επί της αιτήσεως που αφορά την υπόθεση των συναδέλφων Γεωργίου Γερμενή, Παναγιώτη Ηλιόπουλου και Στάθη Μπούκουρα, υπάρχει συνάδελφος που ζητάει το λόγο κατά το άρθρο 108 του Κανονισμού;</ChairmanSpeech>
<Speech><Parlmember>ΠΑΝΑΓΙΩΤΗΣ ΗΛΙΟΠΟΥΛΟΣ</Parlmember>: Ζητώ το λόγο, κύριε Πρόεδρε.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Τραγάκης</Parlmember>): Παρακαλώ, κύριε Ηλιόπουλε, έχετε το λόγο.</ChairmanSpeech>
<Speech><Parlmember>ΠΑΝΑΓΙΩΤΗΣ ΗΛΙΟΠΟΥΛΟΣ</Parlmember>: Κύριε Πρόεδρε, θα ήθελα μέσω του Βήματος και της δυνατότητας που μου δίνετε, να απευθυνθώ στον ελληνικό λαό -γιατί έτσι κι αλλιώς δεν έχουμε πολλές φορές τη δυνατότητα να μιλάμε στον ελληνικό λαό απευθείας- και να πω το εξής: Διώκομαι γι’ αυτά που πιστεύω και όχι για τις πράξεις μου. Δεν έχω να απολογηθώ για καμμία πράξη μου, γιατί πολύ απλά δεν έχω διαπράξει κάτι που να είναι μεμπτό, κάτι που να εμπίπτει στη δικαιοσύνη. 
Βρίσκομαι σήμερα εδώ σε αυτήν τη θέση και λαμβάνω το λόγο για να πω ότι υπήρξε μία αναφορά του ονόματός μου από έναν ψευδομάρτυρα με καλυμμένα όλα του τα χαρακτηριστικά, με την επωνυμία «Ε», ο οποίος ανέφερε ότι με γνώρισε κάπου, κάποτε, σε ένα γραφείο ενός νόμιμου πολιτικού κόμματος. Γι’ αυτό και δεν έχω να απολογηθώ για τίποτα. Θα ήθελα, όμως, να πω δύο λέξεις –είναι και λίγο η κατάσταση φορτισμένη συγκινησιακά, γιατί δεν θα έπρεπε να βρίσκομαι εδώ- του μεγάλου Κωστή Παλαμά, ο οποίος είπε ότι: «…θα ’ρθουν, θα περάσουν. Κριτές θα μας δικάσουν οι αγέννητοι, οι νεκροί».
Σε λίγες μέρες θα έχει γεννηθεί η κόρη μου. Θα έρθει λοιπόν μετά από λίγο καιρό και θα με ρωτήσει: «Πατέρα, γιατί σε ταλαιπωρήσανε τόσο;» και θα της πω: «Κορίτσι μου, κάποια στιγμή θεωρήθηκε έγκλημα να αγαπάς την πατρίδα σου ανιδιοτελώς. 
Θεωρήθηκε κακούργημα να προσφέρεις το μισθό σου σε συνανθρώπους σου που το έχουν ανάγκη. Ακόμα και να δίνεις το αίμα σου θεωρήθηκε κακούργημα σε αυτούς που το χρειάζονται. Και τότε έσπευσα να δηλώσω ένοχος». 
Για όλα τα άλλα δηλώνω κατηγορηματικά αθώος. Θέλω να αισθάνεται η κόρη μου περήφανη για τον πατέρα της, γιατί δεν πρόδωσε ποτέ τις ιδέες του που βασίζονται σε δύο άξονες: στην αγάπη για την πατρίδα την οποία θα την έχω μέχρι να πεθάνω και στην αγάπη για τους συνανθρώπους μου που και αυτή, αν με αξιώσει ο θεός, θα την έχω μέχρι να πεθάνω.
Όταν η κόρη μου, λοιπόν, θα βλέπει αυτό το βίντεο, είμαι σίγουρος ότι θα έχω δικαιωθεί, η αλήθεια θα έχει λάμψει και το δίκαιο για όλους μας, που αυτήν τη στιγμή μας ταλαιπωρείτε, θα έχει επιστρέψει στον τόπο του.
Ευχαριστώ πολύ.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Τραγάκης</Parlmember>): Το λόγο έχει ο συνάδελφος ο κ. Μπούκουρας για πέντε λεπτά.</ChairmanSpeech>
<Speech><Parlmember>ΕΥΣΤΑΘΙΟΣ ΜΠΟΥΚΟΥΡΑΣ</Parlmember>: Ευχαριστώ, κύριε Πρόεδρε.
Εγώ θα ήθελα να ενημερώσω το Σώμα ότι επιθυμώ την άρση της βουλευτικής μου ασυλίας για να βρεθώ ενώπιον της δικαιοσύνης και να λάμψει εκεί η αλήθεια. Τίποτα άλλο, κύριε Πρόεδρε. 
Ευχαριστώ πολύ.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Τραγάκης</Parlmember>): Κυρίες και κύριοι συνάδελφοι, στο σημείο αυτό θα διεξαχθεί ονομαστική ψηφοφορία. Έχει καταρτιστεί ψηφοδέλτιο με τα ονόματα των συναδέλφων για τους οποίους ζητείται η άρση της ασυλίας και στο οποίο έχει καταγραφεί και η σχετική πρόταση της Επιτροπής Κοινοβουλευτικής Δεοντολογίας.
Κάθε συνάδελφος Βουλευτής θα σημειώνει την ψήφο του δίπλα στο όνομα του συναδέλφου για τον οποίο ζητείται η άρση της ασυλίας.
Εκείνος που ψηφίζει υπέρ της άρσης ασυλίας σημειώνει την προτίμησή του δίπλα στο όνομα του Βουλευτή και στη στήλη «ΝΑΙ», δηλαδή λέει «ΝΑΙ» στην αίτηση του εισαγγελέως που ζητεί την άρση ασυλίας.
Εκείνος που ψηφίζει κατά της άρσης ασυλίας σημειώνει δίπλα στο όνομα του Βουλευτή και στη στήλη «ΟΧΙ», αντιστοίχως «ΟΧΙ».
Εκείνος που ψηφίζει «ΠΑΡΩΝ», θα το σημειώσει στην αντίστοιχη στήλη του ψηφοδελτίου.
Στο ψηφοδέλτιο θα αναγράφει κάθε συνάδελφος το όνομά του, την εκλογική του περιφέρεια και την Κοινοβουλευτική Ομάδα στην οποία ανήκει και θα το υπογράφει, διότι η ψηφοφορία είναι ονομαστική. 
Στη συνέχεια και με την εκφώνηση του ονόματός του από τους επί του καταλόγου συναδέλφους, θα παραδίδει το ψηφοδέλτιο στους συναδέλφους κ. Λάζαρο Τσαβδαρίδη από τη Νέα Δημοκρατία και κ. Απόστολο Αλεξόπουλο από τον ΣΥΡΙΖΑ-Ενωτικό Κοινωνικό Μέτωπο, οι οποίοι θα το μονογράφουν και θα ανακοινώνουν ότι ο Βουλευτής ψήφισε. 
Μετά το τέλος της ψηφοφορίας θα γίνει καταμέτρηση των ψήφων από τους συναδέλφους που προανέφερα, όπως θα προκύψουν από τα ψηφοδέλτια, τα οποία θα καταχωριστούν μαζί με το πρωτόκολλο ψηφοφορίας στα Πρακτικά της σημερινής συνεδρίασης.
Συμφωνεί το Σώμα;</ChairmanSpeech>
<Speech><Parlmember>ΟΛΟΙ ΟΙ ΒΟΥΛΕΥΤΕΣ</Parlmember>: Μάλιστα, μάλιστα.</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Το Σώμα συμφώνησε ομοφώνως.
Σας ενημερώνω ότι έχουν έρθει στο Προεδρείο τηλεομοιοτυπίες (φαξ) συναδέλφων, σύμφωνα με το άρθρο 70Α&apos; του Κανονισμού της Βουλής, με τις οποίες γνωστοποιούν την ψήφο τους. Οι ψήφοι αυτές θα ανακοινωθούν και θα συνυπολογιστούν στην καταμέτρηση, η οποία θα ακολουθήσει.
Καλούνται επί του καταλόγου οι Βουλευτές κ. Ιορδάνης Τζαμτζής από τη Νέα Δημοκρατία και κ. Όλγα Γεροβασίλη από τον ΣΥΡΙΖΑ - Ενωτικό Κοινωνικό Μέτωπο.
Κυρίες και κύριοι συνάδελφοι, γίνεται γνωστό στο Σώμα ότι από τα άνω δυτικά θεωρεία παρακολουθούν τη συνεδρίαση, αφού ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής τριάντα οκτώ μαθητές και μαθήτριες και τρεις εκπαιδευτικοί από το 1ο Γενικό Λύκειο Ιλίου.
Η Βουλή τούς καλωσορίζει. 
(Χειροκροτήματα από όλες τις πτέρυγες της Βουλής)
Παρακαλώ να αρχίσει η ανάγνωση του καταλόγου.
(ΨΗΦΟΦΟΡΙΑ)
(ΜΕΤΑ ΚΑΙ ΤΗ ΔΕΥΤΕΡΗ ΑΝΑΓΝΩΣΗ ΤΟΥ ΚΑΤΑΛΟΓΟΥ)</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Τραγάκης</Parlmember>): Υπάρχει συνάδελφος, ο οποίος δεν άκουσε το όνομά του; Κανείς.
Οι επιστολές οι οποίες απεστάλησαν στο Προεδρείο από τους συναδέλφους, σύμφωνα με το άρθρο 70Α του Κανονισμού της Βουλής, καταχωρίζονται στα Πρακτικά και έχουν ως εξής:
(Να καταχωρισθούν οι σελ. 19 έως 37)</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Τραγάκης</Parlmember>): Κυρίες και κύριοι συνάδελφοι, κηρύσσεται περαιωμένη η ψηφοφορία και παρακαλώ τους κυρίους ψηφολέκτες να προβούν στην καταμέτρηση των ψήφων και την εξαγωγή του αποτελέσματος.
(ΚΑΤΑΜΕΤΡΗΣΗ)
(MΕΤΑ ΤΗΝ ΚΑΤΑΜΕΤΡΗΣΗ)</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Τραγάκης</Parlmember>): Κυρίες και κύριοι συνάδελφοι, έχω την τιμή να ανακοινώσω στο Σώμα ότι η Διαρκής Επιτροπή Παραγωγής και Εμπορίου καταθέτει την έκθεσή της στο σχέδιο νόμου του Υπουργείου Υποδομών, Μεταφορών και Δικτύων: «Κύρωση της Πολυμερούς Συμφωνίας μεταξύ της Ευρωπαϊκής Κοινότητας και των Κρατών Μελών της, της Δημοκρατίας, της Αλβανίας, της Βοσνίας – Ερζεγοβίνης, της Δημοκρατίας της Βουλγαρίας, της Δημοκρατίας της Κροατίας, της πρώην Γιουγκοσλαβικής Δημοκρατίας, της Μακεδονίας, της Δημοκρατίας της Ισλανδίας, της Δημοκρατίας του Μαυροβουνίου, του Βασιλείου της Νορβηγίας, της Ρουμανίας, της Δημοκρατίας της Σερβίας και της Προσωρινής Διοίκησης των Ηνωμένων Εθνών στο Κοσσυφοπέδιο, για τη δημιουργία Κοινού Ευρωπαϊκού Εναέριου Χώρου».
Επίσης, θα ήθελα να σας ανακοινώσω ότι οι Βουλευτές της Νέας Δημοκρατίας κ.κ. Παύλος Σιούφας, Χρήστος Κέλλας, Ανδρέας Μαρίνος, Εμμανουήλ Κονσόλας, Απόστολος Βεσυρόπουλος και Άννα Καραμανλή κατέθεσαν πρόταση νόμου: «Περικοπή στεγαστικών δανείων Α΄ κατοικίας». 
Παραπέμπεται στην αρμόδια Διαρκή Επιτροπή. 
(Στο σημείο αυτό την Προεδρική Έδρα καταλαμβάνει ο Γ΄ Αντιπρόεδρος της Βουλής κ. ΧΡΗΣΤΟΣ ΜΑΡΚΟΓΙΑΝΝΑΚΗΣ )</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember> ): Κυρίες και κύριοι συνάδελφοι, έχω την τιμή να ανακοινώσω στο Σώμα το αποτέλεσμα της διεξαχθείσης ονομαστικής ψηφοφορίας επί των αιτήσεων άρσης ασυλίας των συναδέλφων Βουλευτών. 
Ψήφισαν συνολικά 247 Βουλευτές.
Για την πρώτη υπόθεση του συναδέλφου κ. Ηλία Παναγιώταρου:
Υπέρ της άρσης ασυλίας, δηλαδή «ΝΑΙ», ψήφισαν 246 Βουλευτές. 
Ψήφισε «ΠΑΡΩΝ» ένας Βουλευτής.
Συνεπώς η αίτηση της εισαγγελικής αρχής γίνεται δεκτή για την άρση της ασυλίας του. 
Για τη δεύτερη υπόθεση του συναδέλφου κ. Ηλία Παναγιώταρου:
Υπέρ της άρσης ασυλίας, δηλαδή «ΝΑΙ», ψήφισαν 247 Βουλευτές. 
Συνεπώς η αίτηση της εισαγγελικής αρχής γίνεται δεκτή για την άρση της ασυλίας του. 
Για το συνάδελφο κ. Χρυσοβαλάντη Αλεξόπουλου:
Υπέρ της άρσης ασυλίας, δηλαδή «ΝΑΙ», ψήφισαν 246 Βουλευτές. 
Ψήφισε «ΛΕΥΚΟ» ένας Βουλευτής.
Συνεπώς η αίτηση της εισαγγελικής αρχής γίνεται δεκτή για την άρση της ασυλίας του. 
Για το συνάδελφο κ. Χρήστο Κέλλα:
Υπέρ της άρσης ασυλίας, δηλαδή «ΝΑΙ», ψήφισαν 195 Βουλευτές.
Κατά της άρσης ασυλίας, δηλαδή «ΟΧΙ», ψήφισαν 42 Βουλευτές. 
Ψήφισαν «ΠΑΡΩΝ» 10 Βουλευτές.
Συνεπώς η αίτηση της εισαγγελικής αρχής γίνεται δεκτή για την άρση της ασυλίας του.
Για την πρώτη υπόθεση του συναδέλφου κ. Μιχαήλ Ταμήλου:
Υπέρ της άρσης ασυλίας, δηλαδή «ΝΑΙ», ψήφισαν 185 Βουλευτές.
Κατά της άρσης ασυλίας, δηλαδή «ΟΧΙ», ψήφισαν 45 Βουλευτές.
Ψήφισαν «ΠΑΡΩΝ» 17 Βουλευτές.
Συνεπώς η αίτηση της εισαγγελικής αρχής γίνεται δεκτή για την άρση της ασυλίας του. 
Για τη δεύτερη υπόθεση του συναδέλφου κ. Μιχαήλ Ταμήλου:
Υπέρ της άρσης ασυλίας, δηλαδή «ΝΑΙ», ψήφισαν 194 Βουλευτές.
Κατά της άρσης ασυλίας, δηλαδή «ΟΧΙ», ψήφισαν 30 Βουλευτές.
Ψήφισαν «ΠΑΡΩΝ» 15 Βουλευτές.
Ψήφισαν «ΛΕΥΚΟ» 8 Βουλευτές.
Συνεπώς η αίτηση της εισαγγελικής αρχής γίνεται δεκτή για την άρση της ασυλίας του.
Για το συνάδελφο κ. Ιωάννη Αμανατίδη:
Υπέρ της άρσης ασυλίας, δηλαδή «ΝΑΙ», ψήφισαν 4 Βουλευτές.
Κατά της άρσης ασυλίας, δηλαδή «ΟΧΙ», ψήφισαν 242 Βουλευτές.
Ψήφισε «ΠΑΡΩΝ» 1 Βουλευτής.
Συνεπώς η αίτηση της εισαγγελικής αρχής απορρίπτεται.
Για το συνάδελφο κ. Ηλία Κασιδιάρη:
Υπέρ της άρσης ασυλίας, δηλαδή «ΝΑΙ», ψήφισαν 247 Βουλευτές.
Συνεπώς η αίτηση της εισαγγελικής αρχής γίνεται δεκτή για την άρση της ασυλίας του.
Για την υπόθεση των συναδέλφων κυρίων Γεωργίου Γερμενή, Παναγιώτη Ηλιόπουλου και Ευσταθίου Μπούκουρα:
Υπέρ της άρσης ασυλίας, δηλαδή «ΝΑΙ», ψήφισαν 246 Βουλευτές.
Ψήφισε «ΑΚΥΡΟ» ένας Βουλευτής.
Συνεπώς η αίτηση της εισαγγελικής αρχής γίνεται δεκτή για την άρση της ασυλίας του.
(Το πρωτόκολλο και τα ψηφοδέλτια της διεξαχθείσης ονομαστικής ψηφοφορίας καταχωρίζονται στα Πρακτικά και έχουν ως εξής:
(Να καταχωρισθούν: το πρωτόκολλο σελ. 43α και τα ψηφοδέλτια σελ. 1 έως 241)</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Κύριοι συνάδελφοι, δέχεστε στο σημείο αυτό να λύσουμε τη συνεδρίαση;</ChairmanSpeech>
<Speech><Parlmember>ΟΛΟΙ ΟΙ ΒΟΥΛΕΥΤΕΣ</Parlmember>: Μάλιστα, μάλιστα.
Με τη συναίνεση του Σώματος και ώρα 13.17’ λύεται η συνεδρίαση για αύριο ημέρα Πέμπτη 17 Οκτωβρίου 2013 και ώρα 9.30΄, με αντικείμενο εργασιών του Σώματος: α) κοινοβουλευτικό έλεγχο, συζήτηση επικαίρων ερωτήσεων και β) νομοθετική εργασία, σύμφωνα με την ημερήσια διάταξη που έχει διανεμηθεί.
Ο</Speech> ΠΡΟΕΔΡΟΣ                                                     ΟΙ ΓΡΑΜΜΑΤΕΙΣ 
Τελευταία Αποθήκευση:	22/10/2013 11:42:00 πμ
Εκτυπώθηκε:	15/7/2013 8:28:00 μμ</body>
</html>