<html><head><meta name="cp:revision" content="2"><meta name="date" content="2013-07-10T08:38:00Z"><meta name="Company" content="OTS"><meta name="Keywords" content=""><meta name="meta:word-count" content="4037"><meta name="subject" content=""><meta name="dc:creator" content="Production"><meta name="extended-properties:Company" content="OTS"><meta name="meta:print-date" content="2013-07-08T06:12:00Z"><meta name="Word-Count" content="4037"><meta name="dcterms:created" content="2013-07-10T08:38:00Z"><meta name="dcterms:modified" content="2013-07-10T08:38:00Z"><meta name="Last-Modified" content="2013-07-10T08:38:00Z"><meta name="Last-Save-Date" content="2013-07-10T08:38:00Z"><meta name="meta:character-count" content="21802"><meta name="Template" content="Normal.dot"><meta name="meta:save-date" content="2013-07-10T08:38:00Z"><meta name="dc:title" content="ΠΡΑΚΤΙΚΑ ΒΟΥΛΗΣ"><meta name="Application-Name" content="Microsoft Office Word"><meta name="modified" content="2013-07-10T08:38:00Z"><meta name="cp:subject" content=""><meta name="Content-Type" content="application/msword"><meta name="creator" content="Production"><meta name="meta:author" content="Production"><meta name="dc:subject" content=""><meta name="extended-properties:Application" content="Microsoft Office Word"><meta name="meta:creation-date" content="2013-07-10T08:38:00Z"><meta name="Last-Printed" content="2013-07-08T06:12:00Z"><meta name="meta:last-author" content="k.arapi"><meta name="Comments" content=""><meta name="Creation-Date" content="2013-07-10T08:38:00Z"><meta name="xmpTPg:NPages" content="1"><meta name="resourceName" content="2-7-2013.doc"><meta name="Last-Author" content="k.arapi"><meta name="w:comments" content=""><meta name="Character Count" content="21802"><meta name="Page-Count" content="1"><meta name="Revision-Number" content="2"><meta name="extended-properties:Template" content="Normal.dot"><meta name="meta:keyword" content=""><meta name="Author" content="Production"><meta name="comment" content=""><meta name="meta:page-count" content="1"></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta>ΠΡΑΚΤΙΚΑ ΒΟΥΛΗΣ</head>
<body>Συνεδρίαση 2-7-2013		Σελ. 23
(Σημείωση: Ο παρακάτω πίνακας περιεχομένων δεν αποτελεί το τελικό κείμενο, διότι εκκρεμούν ορθογραφικές και συντακτικές διορθώσεις)
ΠΙΝΑΚΑΣ ΠΕΡΙΕΧΟΜΕΝΩΝ
ΙΕ΄ ΠΕΡΙΟΔΟΣ 
ΠΡΟΕΔΡΕΥΟΜΕΝΗΣ ΚΟΙΝΟΒΟΥΛΕΥΤΙΚΗΣ ΔΗΜΟΚΡΑΤΙΑΣ
ΣΥΝΟΔΟΣ Α΄
ΣΥΝΕΔΡΙΑΣΗ ΣΘ΄
Τρίτη  2 Ιουλίου 2013
ΘΕΜΑΤΑ
 
Α. ΕΙΔΙΚΑ ΘΕΜΑΤΑ 
1. Επικύρωση Πρακτικών, σελ. 
2.  Άδεια απουσίας του Βουλευτή κ. Γ. Παπανδρέου, σελ. 
3. Ανακοινώνεται η υπ&apos;  αριθμ. 1951 από 1η Ιουλίου 2013 επιστολή του Προέδρου της Κοινοβουλευτικής Ομάδας της Νέας Δημοκρατίας κ. Αντώνη Σαμαρά, προς τον Πρόεδρο της Βουλής κ. Ευάγγελο Μεϊμαράκη με την οποία γνωστοποιεί ότι οι Βουλευτές κ.κ. Κωνσταντίνος Μαρκόπουλος (Ευβοίας) και Θεόδωρος Σολδάτος (Λευκάδας) επανεντάσσονται στην Κοινοβουλευτική Ομάδα της Νέας Δημοκρατίας, σελ. 
4. Ανακοινώνονται οι επιστολές των Βουλευτών κ.κ. Κ. Μαρκόπουλου και Θ. Σολδάτου με τις οποίες δηλώνουν την αποδοχή της επανένταξής τους στην Κοινοβουλευτική Ομάδα της Νέας Δημοκρατίας, σελ. 
 
Β. ΚΟΙΝΟΒΟΥΛΕΥΤΙΚΟΣ ΕΛΕΓΧΟΣ 
1. Απαντήσεις Υπουργών σε ερωτήσεις Βουλευτών, σελ. 
2. Συζήτηση αναφορών και ερωτήσεων:
    Προς τον Υπουργό Υγείας:
      i) σχετικά με τη λειτουργία της Αρχής Ιατρικώς Υποβοηθούμενης Αναπαραγωγής, σελ. 
      ii)  σχετικά με την αντιμετώπιση των προβλημάτων στις μονάδες υγείας του Νομού Μαγνησίας, σελ. 
 
Γ. ΝΟΜΟΘΕΤΙΚΗ ΕΡΓΑΣΙΑ 
Ψήφιση στο σύνολο του σχεδίου νόμου του Υπουργείου Οικονομικών: &quot;Ενσωμάτωση της Οδηγίας 2011/16/ΕΕ, ρύθμιση θεμάτων της Ε.Λ.Τ.Ε., αναμόρφωση Οργανισμού του Ν.Σ.Κ. και άλλες διατάξεις&quot;, σελ. 

ΠΡΟΕΔΡΕΥΩΝ
ΚΑΛΑΝΤΖΗΣ Γ. , σελ.

ΟΜΙΛΗΤΕΣ

Επί των αναφορών και ερωτήσεων:
ΚΑΚΛΑΜΑΝΗΣ Ν. , σελ.
ΚΑΛΑΝΤΖΗΣ Γ. , σελ.
ΜΑΚΡΗ Ρ. , σελ.
ΧΡΥΣΟΒΕΛΩΝΗ Μ. , σελ.
ΠΡΑΚΤΙΚΑ ΒΟΥΛΗΣ
ΙΕ’ ΠΕΡΙΟΔΟΣ
ΠΡΟΕΔΡΕΥΟΜΕΝΗΣ ΚΟΙΝΟΒΟΥΛΕΥΤΙΚΗΣ ΔΗΜΟΚΡΑΤΙΑΣ
ΣΥΝΟΔΟΣ Α΄
ΣΥΝΕΔΡΙΑΣΗ ΣΘ΄
Τρίτη 2 Ιουλίου 2013
Αθήνα, σήμερα στις 2 Ιουλίου 2013, ημέρα Τρίτη και ώρα 18.05΄ συνήλθε στην Αίθουσα των συνεδριάσεων του Βουλευτηρίου η Βουλή σε ολομέλεια για να συνεδριάσει υπό την προεδρία του Β΄ Αντιπροέδρου αυτής κ. ΓΕΩΡΓΙΟΥ ΚΑΛΑΝΤΖΗ .
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Κυρίες και κύριοι συνάδελφοι, αρχίζει η συνεδρίαση.
Ο πρώην Πρωθυπουργός κ. Γεώργιος Παπανδρέου ζητεί άδεια ολιγοήμερης απουσίας στο εξωτερικό. Η Βουλή εγκρίνει;</ChairmanSpeech>
<Speech><Parlmember>ΠΟΛΛΟΙ ΒΟΥΛΕΥΤΕΣ</Parlmember>: Μάλιστα, μάλιστα.</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Συνεπώς η Βουλή ενέκρινε τη ζητηθείσα άδεια.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι με την υπ’ αριθμόν 1951 από 1η Ιουλίου 2013 επιστολή του προς τον Πρόεδρο της Βουλής κ. Ευάγγελο Μεϊμαράκη, ο Πρόεδρος της Κοινοβουλευτικής Ομάδας της Νέας Δημοκρατίας κ. Αντώνης Σαμαράς γνωστοποιεί ότι οι Βουλευτές κύριοι Κωνσταντίνος Μαρκόπουλος Ευβοίας και Θεόδωρος Σολδάτος Λευκάδας επανεντάσσονται στην Κοινοβουλευτική Ομάδα της Νέας Δημοκρατίας.
Η ως άνω επιστολή, καθώς και οι επιστολές των δύο συναδέλφων Βουλευτών με τις οποίες δηλώνουν την αποδοχή της επανένταξής τους στην Κοινοβουλευτική Ομάδα της Νέας Δημοκρατίας, θα καταχωριστούν στα Πρακτικά της σημερινής συνεδρίασης.
(Οι προαναφερθείσες επιστολές έχουν ως εξής:
(να μπουν οι σελ. 3-5)</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Κυρίες και κύριοι συνάδελφοι, εισερχόμαστε στη συζήτηση των
ΑΝΑΦΟΡΩΝ ΚΑΙ ΕΡΩΤΗΣΕΩΝ
Θα συζητηθεί η πρώτη με αριθμό 10625/16-5-2013 ερώτηση πρώτου κύκλου του Βουλευτή Α΄ Αθήνας της Νέας Δημοκρατίας κ. Νικήτα Κακλαμάνη προς τον Υπουργό Υγείας, σχετικά με τη λειτουργία της Αρχής Ιατρικώς Υποβοηθούμενης Αναπαραγωγής.
Κύριε Υπουργέ, έχετε το λόγο για να αναπτύξετε την ερώτησή σας.</ChairmanSpeech>
<Speech><Parlmember>ΝΙΚΗΤΑΣ ΚΑΚΛΑΜΑΝΗΣ</Parlmember>: Ευχαριστώ, κύριε Πρόεδρε.
Κυρία Υφυπουργέ, κατ’ αρχάς εκπλήσσομαι θετικά, γιατί αν και μία εβδομάδα μόνο στο Υπουργείο, είστε εδώ για να απαντήσετε στη δική μου ερώτηση, όπως και στην ερώτηση της κ. Χρυσοβελώνη.
Η ερώτηση –που είχε κατατεθεί από τις 16 Μαΐου και δεν είχα τύχει απάντησης- αφορά ένα θέμα ιδιαίτερα ευαίσθητο, το οποίο διαβάσαμε όλοι στις εφημερίδες. Ήταν το σκάνδαλο που είχε ξεσπάσει στη Θεσσαλονίκη και αφορούσε τη «λαθρεμπορία» σε ένα ιδιαιτέρως ευαίσθητο κομμάτι της Ιατρικής που είναι η ιατρικώς υποβοηθούμενη αναπαραγωγή.
Το 2005, επί των ημερών μου, ψηφίστηκε σχεδόν ομόφωνα από τη Βουλή ένας νόμος. Επί της αρχής δεν το ψήφισε το Κομμουνιστικό Κόμμα Ελλάδας, διότι δίναμε δικαίωμα και σε ιδιώτες να έχουν άδεια κάτω από προϋποθέσεις. Επί των άρθρων όμως η ψήφιση ήταν ομόφωνη. Αυτό σημαίνει ότι ήταν ένας νόμος γενικής παραδοχής.
(Στο σημείο αυτό κτυπάει το προειδοποιητικό κουδούνι λήξεως του χρόνου ομιλίας του κυρίου Βουλευτή)
Επί τέσσερα χρόνια, μέχρι τις αρχές του 2009, λειτούργησε αυτή η αρχή σε ένα διαμέρισμα ιδιοκτησίας του Υπουργείου Υγείας στην οδό 3ης Σεπτεμβρίου, δηλαδή, πολύ κοντά στο Υπουργείο, με στοιχειώδη βέβαια στελέχωση με άτομα από το Υπουργείο Υγείας. 
Σημειωτέον ότι αυτή η αρχή θα μπορούσε να είναι αυτοχρηματοδοτούμενη από ένα σημείο και μετά, λόγω των εσόδων από τα παράβολα και από τα πρόστιμα που θα μπορούσε να επιβάλει το Υπουργείο Υγείας, εφόσον αυτές οι μονάδες, ιδιωτικές ή δημόσιες, δεν ανταποκρίνονταν στις προδιαγραφές και τις προϋποθέσεις που έλεγε ο νόμος.
Αντελήφθην μετά από έρευνα που έκανα στο Υπουργείο ότι, δυστυχώς, τα τελευταία χρόνια βρίσκεται σχεδόν σε αδράνεια, για να μην πω σε κατάργηση. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Τελειώνω, κύριε Πρόεδρε.
Το ερώτημα, λοιπόν, το οποίο έχει επιμέρους θέματα –δεν χρειάζεται να τα διαβάσω, τα έχετε διαβάσει εσείς και θα μου απαντήσετε- είναι εάν προτίθεστε, κάτι που σας συνιστώ ενθέρμως, να επαναλειτουργήσετε αυτήν την αρχή, το Διοικητικό Συμβούλιο της οποίας ήταν στελεχωμένο με άτομα πολύ υψηλής επιστημονικής κατάρτισης. Τα είχα παρουσιάσει στη Βουλή. Ήταν διακομματικής έγκρισης και δεν ήταν κομματικά. Εξάλλου, δεν είχαν μισθό. Υπήρχε αμοιβή των συμβουλίων, όταν συνεδρίαζαν και τίποτα παραπάνω.
Μ’ αυτόν τον τρόπο πιστεύω ότι θα μπορέσουμε να ξαναβάλουμε τάξη σ’ αυτό το πολύ ευαίσθητο θέμα, που εκτός του επιστημονικού κομματιού και εκτός των προσωπικών δεδομένων που σμπαραλιάστηκαν, απ’ ό,τι διάβασα στις εφημερίδες, αποτελεί και ένα σημείο το οποίο βοηθάει πολύ στο μέγα πρόβλημα της υπογεννητικότητας που σήμερα υπάρχει στην Ελλάδα.</Speech> 
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Κυρία Υπουργέ, σας εύχομαι καλορίζικη, καλή τύχη και καλή επιτυχία στο έργο σας. Είναι ένα από τα Υπουργεία, για το οποίο τόσο ο κ. Κακλαμάνης όσο και εγώ, λόγω ιδιότητας, έχουμε ιδιαίτερο ενδιαφέρον και αγωνία. Εύχομαι λοιπόν καλή τύχη στο έργο σας! 
Ορίστε, έχετε το λόγο.</ChairmanSpeech> 
<Speech><Parlmember>ΖΕΤΤΑ ΜΑΚΡΗ</Parlmember> (Υφυπουργός Υγείας):  Σας ευχαριστώ, κύριε Πρόεδρε. Σας ευχαριστώ και για την ευχή να είμαι καλότυχη, παρά το γεγονός ότι ορισμένοι πιστεύουν ότι δεν τη χρειάζομαι. 
Θα ήθελα να πω στον Υπουργό κ. Κακλαμάνη ότι είχα καλούς δασκάλους, όπως εσείς, οπότε δεν διανοήθηκα να μην έρθω να απαντήσω. 
Κύριε Κακλαμάνη, έχετε απόλυτο δίκιο ότι ήταν δική σας πρωτοβουλία. Μάλιστα τη θυμόμουν και εγώ, γιατί ήμουν Βουλευτής και αν δεν κάνω λάθος, τη συζητήσαμε σε Θερινό Τμήμα, γιατί είχατε μεγάλη αγωνία να ολοκληρωθεί. 
Επίσης θα ήθελα να σας πω ότι έχετε απόλυτο δίκιο ότι έχει λήξει η θητεία του προέδρου, του αναπληρωτή προέδρου, αλλά και των μελών αυτής της αρχής και η παραίτηση των μελών έχει γίνει δεκτή από τον Υπουργό Υγείας στις 5-8-2010. Έκτοτε υπήρξε μια εσωτερική αλληλογραφία στη Διεύθυνση Πρωτοβάθμιας Φροντίδας Υγείας, η οποία απευθύνθηκε στη Διεύθυνση Προσωπικού, στο Τμήμα Συλλογικών Οργάνων και εισηγήθηκε την ανασυγκρότηση αυτής της αρχής. 
Από τις 4-7-2012, κύριε Υπουργέ, υπάρχει υπηρεσιακό σημείωμα της Διεύθυνσης Προσωπικού, με το οποίο γνωστοποιείται η αποστολή εγγράφου στη Βουλή των Ελλήνων και αναμένεται από αυτήν η έγκριση των προσώπων που έχουν προταθεί για τις θέσεις του προέδρου και του αντιπροέδρου, προκειμένου να εκδοθεί και η απόφαση για την ανασυγκρότηση της αρχής. 
Σε ό,τι αφορά τον προϋπολογισμό, δεν λειτουργεί, όπως σας είπαμε, για να μην κουράζω με λεπτομέρειες. Παρ’ όλα αυτά, το έτος 2012 είχαν εγγραφεί προβλεπόμενες δαπάνες για τη λειτουργία της αρχής ύψους 302.200 ευρώ. Όπως αντιλαμβάνεστε, δεν έγινε καμμία απορρόφηση και οι πιστώσεις αυτές πήγαν σε άλλους κωδικούς του Υπουργείου για την κάλυψη αναγκών. 
Η Διεύθυνση Πρωτοβάθμιας Υγείας παρακολουθεί, συντονίζει και έχει την ευθύνη όχι μόνο σε διοικητικό επίπεδο ή σε επίπεδο υποδομών, αλλά και σε οικονομικό επίπεδο. Για το λόγο αυτό, κατέθεσε πρόταση να προβλεφθεί πίστωση για τον προϋπολογισμό του 2012 εν όψει της συγκρότησης και επαναλειτουργίας της αρχής ύψους 200.000 ευρώ, ενώ στο οικείο έγγραφο –με αριθμό που δεν χρειάζεται να αναφέρω- της Διεύθυνσης Οικονομικών του Υπουργείου Υγείας, με θέμα «Εκτέλεση Προϋπολογισμού οικονομικού έτους 2013», εμφανίζεται εγγραφή πίστωσης ύψους 150.000 ευρώ. 
Βεβαίως η ερώτησή σας θα μας κάνει πολύ πιο προσεκτικούς και πολύ πιο γρήγορους, για να λειτουργήσει ξανά αυτή η αρχή. Συμμερίζομαι τις επισημάνσεις που και εσείς αναπτύξατε σε αδρές γραμμές.</Speech> 
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Ορίστε, κύριε Υπουργέ, έχετε το λόγο.</ChairmanSpeech> 
<Speech><Parlmember>ΝΙΚΗΤΑΣ ΚΑΚΛΑΜΑΝΗΣ</Parlmember>: Κυρία Υπουργέ, παίρνω το λόγο για δύο λεπτά, κατ’ αρχάς για να σας ευχαριστήσω για την απάντησή σας. Είμαι βέβαιος ότι όταν αρχίσει η Ολομέλεια -εφόσον κλείσει, δεν ξέρω, δηλαδή Σεπτέμβριο, Οκτώβριο- η αρχή θα έχει αρχίσει να λειτουργεί ξανά. 
Όμως, κύριοι συνάδελφοι, φαντάζομαι ότι αντιληφθήκατε τι είπε η κυρία Υπουργός. Είπε ότι από το 2010 μέχρι το 2013 δεν κατέστη δυνατόν να διοριστούν ο πρόεδρος και ο αντιπρόεδρος αυτής της αρχής –οι οποίοι, επαναλαμβάνω, είναι άμισθοι- λόγω γραφειοκρατίας στο Υπουργείο Υγείας και διότι η Βουλή δεν ενέκρινε. Και όλα αυτά για μία αρχή -για ένα τόσο ευαίσθητο και σημαντικό θέμα- που έχει τεράστια σημασία για κάθε νέο ζευγάρι που δεν μπορεί να κάνει παιδιά και για μία αρχή, που παρακολουθούσε και δεν επέτρεπε να δημιουργηθούν φαινόμενα, όπως αυτά που έγιναν στη Θεσσαλονίκη και μάλιστα από επώνυμους συναδέλφους μου. 
Ο πρόεδρος ήταν καθηγητής της Μαιευτικής και η αντιπρόεδρος -ήταν γυναίκα, αλλά θα μπορούσε να ήταν κι αλλιώς, δεν έχει σημασία- ήταν τακτική καθηγήτρια της Νομικής. Το θέμα είναι μεικτό, γιατί όπως ξέρετε, η τεχνητή γονιμοποίηση, οι παρένθετες μήτρες και όλα αυτά τα πράγματα έχουν και νομική διάσταση. Και όλα αυτά, για να διοριστούν δύο άνθρωποι και για να στελεχωθεί αυτή η αρχή. 
Δεν χρειάζεται να ψάξετε για να προσλάβετε. Μπορείτε να επιλέξετε από υπαλλήλους του Υπουργείου Υγείας. 
Για όνομα του Θεού! Επί των ημερών μου οι υπάλληλοι ήταν γύρω στους οκτακόσιους. Όσοι και να είναι τώρα, αλίμονο, αν δεν μπορούν να βρεθούν πέντε διοικητικοί υπάλληλοι, ένας να σηκώνει το τηλέφωνο, ένας να είναι στο κομπιούτερ και οι άλλοι δύο να κάνουν γραμματειακή υποστήριξη, για ένα τέτοιο φοβερό θέμα. 
Δεν ευθύνεστε καθόλου, αυτό είναι ξεκάθαρο. Παρακαλώ πολύ, εγγράψτε το, ως πρώτο θετικό στη θητεία σας στο Υπουργείο Υγείας.</Speech> 
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Η κυρία Υπουργός έχει το λόγο.</ChairmanSpeech> 
<Speech><Parlmember>ΖΕΤΤΑ ΜΑΚΡΗ</Parlmember> (Υφυπουργός Υγείας): Ευχαριστώ, κύριε Πρόεδρε. 
Θα ήθελα να κάνω μόνο μια διόρθωση, κύριε συνάδελφε. Το υπηρεσιακό σημείωμα από το Υπουργείο είχε σταλεί το 2012. Είναι ακριβές ότι από το 2010 δεν υφίσταται.</Speech>
<Speech><Parlmember>ΝΙΚΗΤΑΣ ΚΑΚΛΑΜΑΝΗΣ</Parlmember>: Ναι, αλλά από το 2010 δεν έχει γίνει τίποτα.</Speech> 
<Speech><Parlmember>ΖΕΤΤΑ ΜΑΚΡΗ</Parlmember> (Υφυπουργός Υγείας): Ναι και φαντάζομαι ότι θα λειτουργήσει οίκοθεν με υπαλλήλους, οι οποίοι υπάρχουν στο Υπουργείο. 
Σας ευχαριστώ.</Speech> 
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Και εμείς ευχαριστούμε. 
Η δεύτερη με αριθμό 10987/24-5-2013 ερώτηση πρώτου κύκλου της Βουλευτού Σάμου του Συνασπισμού Ριζοσπαστικής Αριστεράς–Ενωτικό Κοινωνικό Μέτωπο κ. Αγνής Καλογερή προς τον Υπουργό Οικονομικών, σχετικά με τις συγχωνεύσεις των ΔΟΥ στο Αιγαίο, δεν θα συζητηθεί, και διαγράφεται λόγω κωλύματος του κυρίου Υπουργού. 
Επίσης, η τέταρτη με αριθμό 7475/20-2-2013 ερώτηση πρώτου κύκλου του Βουλευτή Λαρίσης του Λαϊκού Συνδέσμου–Χρυσή Αυγή κ. Χρυσοβαλάντη Αλεξόπουλου προς τον Υπουργό Εργασίας, Κοινωνικής Ασφάλισης και Πρόνοιας, σχετικά με τη ρύθμιση των χρεών των δικαιούχων του Οργανισμού Εργατικής Κατοικίας (ΟΕΚ), δεν συζητείται και διαγράφεται, λόγω κωλύματος του κυρίου Υπουργού. 
Η πέμπτη με αριθμό 11022/27-5-2013 ερώτηση πρώτου κύκλου του Βουλευτή Αιτωλοακαρνανίας του Κομμουνιστικού Κόμματος Ελλάδας κ. Νικολάου Μωραΐτη προς τον Υπουργό Οικονομικών, σχετικά με την ιδιωτικοποίηση των «ΕΛΛΗΝΙΚΩΝ ΑΛΥΚΩΝ Α.Ε.», δεν συζητείται και διαγράφεται, λόγω κωλύματος του κυρίου Υπουργού. 
Θα συζητηθεί η τρίτη με αριθμό 3756/5-11-2012 ερώτηση πρώτου κύκλου της Βουλευτού Μαγνησίας των Ανεξάρτητων Ελλήνων κ. Μαρίνας Χρυσοβελώνη προς τον Υπουργό Υγείας, σχετικά με την αντιμετώπιση των προβλημάτων στις μονάδες υγείας του Νομού Μαγνησίας. 
Η κ. Χρυσοβελώνη έχει το λόγο.</ChairmanSpeech> 
<Speech><Parlmember>ΜΑΡΙΝΑ ΧΡΥΣΟΒΕΛΩΝΗ</Parlmember>: Ευχαριστώ, κύριε Πρόεδρε. 
Κατ’ αρχάς, κυρία Υφυπουργέ, σας εύχομαι καλή τύχη και καλή επιτυχία στα νέα σας καθήκοντα.</Speech> 
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Συμπατριώτισσες είστε!</ChairmanSpeech>
<Speech><Parlmember>ΜΑΡΙΝΑ ΧΡΥΣΟΒΕΛΩΝΗ</Parlmember>: Είμαστε και από την ίδια εκλογική περιφέρεια. 
Το πρόβλημα με τη στελέχωση και τη λειτουργία της υγείας στη Μαγνησία, εσείς το γνωρίζετε πάρα πολύ καλά. Είναι όπως ξέρετε πάρα πολύ οξύ και γενικότερο, θα έλεγα. Όμως, σήμερα επέλεξα να περιοριστώ στα θέματα που αφορούν τα κέντρα υγείας και τα περιφερειακά ιατρεία, που επηρεάζουν όχι μόνο εκτεταμένες ημιαστικές περιοχές, αλλά κυρίως πλήθος χωριών της ηπειρωτικής Μαγνησίας και των Σποράδων. Σε αυτό λοιπόν το σημείο, θα ήθελα να σας διαβάσω κάτι, με το οποίο είμαι απολύτως σίγουρη ότι θα συμφωνήσετε. 
Γράφει λοιπόν κάποιος: «Οι κάτοικοι πολλών νησιών της χώρας διαμαρτύρονται για τα προβλήματα στελέχωσης που αντιμετωπίζουν τόσο τα κέντρα υγείας όσο και τα αγροτικά ιατρεία, με αποτέλεσμα να κινδυνεύουν ανθρώπινες ζωές». Δεν είναι δικά μου αυτά τα λόγια, αλλά προέρχονται και περιλαμβάνονται σε σχετική ερώτηση που είχε καταθέσει πολύ πρόσφατα ο σημερινός Υπουργός Υγείας ο κ. Γεωργιάδης, στις 17-5-2013, προς τον τότε Υπουργό Υγείας. 
 (Στο σημείο αυτό κτυπάει προειδοποιητικά το κουδούνι λήξεως του χρόνου ομιλίας της  κυρίας Βουλευτού)
Νομίζω όμως -καθώς και εσείς σίγουρα συμφωνείτε με τον κύριο Υπουργό- ότι σήμερα έχετε μια πολύ καλή ευκαιρία να δώσετε μια απάντηση στα σχετικά ερωτήματα. Είναι άλλωστε διαπιστώσεις, που δεν αφορούν μόνο το νησιωτικό χώρο, αλλά γενικότερα όλη την Ελλάδα. 
Οι ελλείψεις σε μόνιμο προσωπικό είναι πλέον τεράστιες, όχι μόνο σε γιατρούς και σε νοσηλευτές, αλλά ακόμα και στο παραϊατρικό και στο βοηθητικό προσωπικό. Αυτό που έκανε μέχρι σήμερα η προηγούμενη πολιτική ηγεσία του Υπουργείου, είναι να προσπαθεί να κλείσει εμβαλωματικά κάποια κενά, προκηρύσσοντας θέσεις επικουρικών. 
Κυρία Υφυπουργέ, γνωρίζετε πολύ καλά ότι αυτό δεν αρκεί. Και δεν αρκεί, γιατί την ώρα που δεν γίνονται προσλήψεις μόνιμου προσωπικού, πλήθος επιστημόνων αποχωρεί από το ΕΣΥ, χρησιμοποιώντας, βεβαίως, διάφορους λόγους: είτε συνταξιοδοτικούς είτε, για να μεταναστεύσει στο εξωτερικό κ.ο.κ..
Έτσι επανερχόμαστε στο γνωστό πρόβλημα των κινήτρων. Για παράδειγμα, γνωρίζετε πολύ καλά ότι η προσέλευση στις προσωρινές θέσεις που προκηρύσσονται κατά καιρούς, είναι πάρα πολύ μικρή και ο λόγος είναι, ότι απλώς λείπει το κίνητρο της μονιμότητας για κάποιον, ο οποίος θα πρέπει να μετακινηθεί, δηλαδή να αφήσει την Αθήνα και να μετακινηθεί σε ένα απομακρυσμένο περιφερειακό ιατρείο του Πηλίου. 
(Στο σημείο αυτό κτυπάει το κουδούνι λήξεως του χρόνου ομιλίας της  κυρίας Βουλευτού)
Κύριε Πρόεδρε, θα ήθελα λίγο χρόνο. 
Οι Ανεξάρτητοι Έλληνες, λοιπόν, περιμένουμε να ακούσουμε με πάρα πολύ μεγάλο ενδιαφέρον τι προτίθεται να πράξει η πολιτική ηγεσία του Υπουργείου Υγείας γι’ αυτό το πάρα πολύ σοβαρό θέμα. Θεωρούμε ότι έχετε τη δυνατότητα –και ο κύριος Υπουργός και εσείς κατ’ επέκταση ως Βουλευτής Μαγνησίας- να τοποθετηθείτε και να δώσετε ουσιαστικές λύσεις σε αυτό το τόσο σημαντικό θέμα. 
Σας ευχαριστώ.</Speech> 
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Και εμείς σας ευχαριστούμε, κυρία συνάδελφε. 
Το λόγο έχει η κυρία Υπουργός.</ChairmanSpeech> 
<Speech><Parlmember>ΖΕΤΤΑ ΜΑΚΡΗ</Parlmember> (Υφυπουργός Υγείας): Ευχαριστώ, κύριε Πρόεδρε. 
Σε ό,τι αφορά τα θέματα που έθεσε η συνάδελφός μου και στην επιστήμη και στην πολιτική- και συντοπίτισσά μου κ. Χρυσοβελώνη, έχω απαντήσεις οι οποίες καταγράφουν την υπάρχουσα κατάσταση. 
Θα ξεκινήσω λέγοντάς σας ότι περιμένουμε να περάσει αυτό το διάστημα αυτής της εβδομάδος που όπως ξέρετε, είχαμε την επίσκεψη της τρόικας. Θα γίνουν κινήσεις οι οποίες θα αφορούν στη στελέχωση των νοσοκομείων με διοικητές και υποδιοικητές. Όπως γνωρίζετε στο Βόλο αντιμετωπίσαμε μια πολύ δυσάρεστη κατάσταση και είχατε πάρει και σχετικές πρωτοβουλίες. Θα γίνουν και οι εσωτερικές μετακινήσεις, όπως και όπου χρειάζονται, γιατί η προσωρινή διοίκηση -που τουλάχιστον σε μας λειτουργεί – λειτουργεί μόνο για τις άμεσες και τις επείγουσες ανάγκες του νοσοκομείου, στο οποίο, όπως ξέρετε, υπάρχει σε εξέλιξη διοικητικός και οικονομικός έλεγχος. 
Είναι πάρα πολλά τα στοιχεία που θα ήθελα να σας δώσω. Νομίζω ότι δεν υπάρχει λόγος να τα αναπτύξω τώρα για το καθένα από τα νοσοκομεία και τα περιφερειακά και τα αγροτικά κέντρα στα οποία αναφέρεστε. Είναι στη διάθεσή σας είτε να σας τα στείλω στο γραφείο σας είτε να με επισκεφτείτε στο Υπουργείο για να σας τα δώσω. 
Το μόνο που θα σας πω είναι ότι όπως γνωρίζετε πράγματι ελλείψει κινήτρων –αν και εγώ δεν θέλω να προσχωρήσω στην αντίληψη ότι οι γιατροί λειτουργούν μόνο με κίνητρα γιατί και μόνο η επιλογή αυτής της επαγγελματικής δραστηριότητος σημαίνει ότι έχουν ιδιαίτερες ευαισθησίες- υπάρχουν θέσεις οι οποίες έχουν πληρωθεί, για τις οποίες έχει γίνει προκήρυξη και δεν έχει παρουσιαστεί κανένας. Υπάρχουν θέσεις οι οποίες κενώθηκαν τώρα και θα συμπεριληφθούν στην επόμενη προκήρυξη. Δεν ξέρω αν έχετε υπ’ όψιν σας ακριβώς το θέμα. Έχω εδώ τα πλήρη στοιχεία και μπορώ να σας τα παραδώσω αλλά σε κάθε περίπτωση είναι στη διάθεση σας όποτε εσείς τα θέλετε. 
Οι δυσκολίες υπάρχουν. Έχετε ειδική αναφορά στο Κέντρο Υγείας Αργαλαστής, στο οποίο περιλαμβάνεται περιφερειακό ιατρείο του οποίου η θέση είναι κενή γιατί έχει παραιτηθεί ο ιατρός. Τα ξέρετε καλύτερα εσείς. Όλα όσα, όμως, δεν περιλαμβάνονται στην προκήρυξη που έχει ήδη ανακοινωθεί, θα περιλαμβάνονται στην επόμενη. 
Έχετε, όμως, και μια αιχμή στην ερώτησή σας κυρία συνάδελφε και αφορά σε προηγούμενες ερωτήσεις που έχουν μείνει αναπάντητες. Ενδεχομένως να υπάρχουν ερωτήσεις οι οποίες δεν απαντήθηκαν αλλά έχω και πληθώρα άλλων σχετικών ερωτήσεων με τα θέματα υγείας που σας απασχολούν –και ορθότατα- στα οποία έχουν δοθεί απαντήσεις. 
Σε κάθε περίπτωση είμαι στη διάθεση για οτιδήποτε δεν διευκρίνισα με την πρωτολογία μου.</Speech> 
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Η κ. Χρυσοβελώνη έχει το λόγο.</ChairmanSpeech> 
<Speech><Parlmember>ΜΑΡΙΝΑ ΧΡΥΣΟΒΕΛΩΝΗ</Parlmember>: Κατ’ αρχάς, κυρία Υφυπουργέ, θα ήθελα να σας ευχαριστήσω για τη διάθεση να μου δώσετε τα στοιχεία στα οποία αναφερθήκατε προηγουμένως που αφορούν στον τομέα της υγείας. 
Επειδή, όμως, είμαστε και οι δύο Βουλευτές του νομού και έχουμε πάρα πολύ καλή εικόνα της κατάστασης –εσείς περισσότερο γιατί είστε και πολύ παλιότερη από εμένα- στη Μαγνησία και στις Σποράδες, θα μου επιτρέψετε να προσθέσω λίγα πράγματα ακόμα πιο συγκεκριμένα. Γιατί ξέρετε, ορισμένες φορές χανόμαστε μέσα στους απρόσωπους αριθμούς. 
Δυστυχώς, στη Μαγνησία –και αυτά είναι συμπληρωματικά με όσα ανέφερα στην πρωτολογία μου- αντιμετωπίζουμε καθημερινά μια χιονοστιβάδα προβλημάτων τα οποία κινδυνεύουν να οδηγήσουν στην απόλυτη κατάρρευση του ΕΣΥ. Έχουμε προβλήματα σε βασικά θέματα όπως είναι για παράδειγμα τα φάρματα, τα αναλώσιμα κ.λπ.. Υπάρχουν πραγματικά ελλείψεις. Γι’ αυτό, λοιπόν, ξαναλέω -και το πιστεύω πραγματικά- ότι δεν χωρούν πολιτικές διαφορές όταν μιλούμε για τον ανθρώπινο πόνο, όταν μιλούμε για την υγεία. 
Για τις ελλείψεις προσωπικού στα κέντρα υγείας και στα περιφερειακά ιατρεία θα ήθελα να πω το εξής: Ενδεχομένως να οφείλονται εν μέρει και στην κακή κατανομή των ιατρών. Και πιο συγκεκριμένα, λόγω των πολύ μεγάλων κενών που όπως και εσείς γνωρίζετε υπάρχουν στο Νοσοκομείο του Βόλου, οι ιατροί της περιφερείας πάρα πολύ συχνά καλούνται να καλύψουν κεντρικά κενά αφήνοντας όμως κατ’ αυτόν τον τρόπο ακάλυπτη την ύπαιθρο. Για παράδειγμα οι εφημερίες της παιδιατρικής δεν θα καλύπτονται πλέον από τα κέντρα υγείας της Μαγνησίας -μεσούσης μάλιστα της τουριστικής περιόδου- αφού αυτά θα μένουν χωρίς παιδιάτρους. 
Έχουμε για παράδειγμα στις Σποράδες κάποιους ασθενείς -και εσείς θα το έχετε μάθει- που μετακινούνται με ταχύπλοα για να προλάβουν να δούνε έναν ιατρό, γιατί δεν υπάρχει η δυνατότητα να καλυφθούν οι ανάγκες τους εκεί. 
Μάλιστα τον περασμένο Σεπτέμβριο ένας εξηντατριάχρονος ασθενής από τη Μαγνησία  έχασε τη ζωή του, γιατί δεν υπήρχε ειδικός γιατρός και έπρεπε να μεταφερθεί στη Λάρισα. Δυστυχώς δεν πρόλαβε. 
Την ίδια κατάληξη είχε άλλος ένας συμπολίτης μας από τη Σκόπελο, που, για να αντιμετωπιστεί η περίπτωσή του, έπρεπε να διακομιστεί επειγόντως στην ηπειρωτική χώρα και αναγκάστηκε να βρει ταχύπλοο, αλλά και αυτός δεν πρόλαβε. 
Θέλω δηλαδή να πω το εξής: Θρηνούμε νεκρούς από περιστατικά, που είναι στην κυριολεξία περιστατικά ρουτίνας και θα μπορούσαν να αντιμετωπιστούν. 
Το Περιφερειακό Ιατρείο Τσαγκαράδας, στο οποίο νομίζω ότι αναφερθήκατε και το οποίο καλύπτει, όπως πολύ καλά ξέρετε, μια εκτεταμένη γεωγραφική περιοχή με τουριστική κίνηση, υπολειτουργεί από τον Ιούλιο του 2012, ενώ χθες έμαθα ότι το Περιφερειακό Ιατρείο στο Τρίκερι δεν έχει κανένα γιατρό αυτήν τη στιγμή. Έτσι ούτε οι τουρίστες αλλά ούτε και οι μόνιμοι κάτοικοι του Μουρεσίου, της Τσαγκαράδας, του Ξουριχτίου, του Τρικερίου θα μπορούν να εξυπηρετηθούν καθημερινά για τα στοιχειώδη. 
Επειδή όποιες απαριθμήσεις πραγματικά έχουν πολύ μικρή αξία, θα σταματήσω εδώ, γιατί θεωρώ ότι πλέον δεν είναι ώρα για διαπιστώσεις, αλλά όπως και εσείς είπατε σωστά, είναι ώρα για πράξεις. Αυτές, λοιπόν, περιμένουν, κυρία Υφυπουργέ, να δουν από εσάς και από τον κύριο Υπουργό και από τον κ. Μπέζα οι πολίτες και κυρίως οι πολίτες της Μαγνησίας. Θεωρώ ότι η νέα πολιτική ηγεσία του Υπουργείου Υγείας δεν θα πρέπει να τους απογοητεύσει προς την κατεύθυνση αυτή.  
Σας ευχαριστώ.</Speech> 
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Και εμείς σας ευχαριστούμε. 
Κυρία Υπουργέ, έχετε το λόγο.</ChairmanSpeech> 
<Speech><Parlmember>ΖΕΤΤΑ ΜΑΚΡΗ</Parlmember> (Υφυπουργός Υγείας):  Έχετε απόλυτο  δίκιο, κυρία συνάδελφε, που επισημάνατε τις ελλείψεις που υπήρχαν στα αναλώσιμα και στα άλλα βασικά στο Νοσοκομείο Βόλου. Η κακή επιλογή της διοίκησης μας οδήγησε σε όλα αυτά, με αποτέλεσμα να υπάρχουν σε εμάς τουλάχιστον σημαντικές αντιδράσεις. Οπότε θα αναγνωρίσετε ότι και τώρα πρέπει η επιλογή των νέων διοικητών να γίνει με πολλή προσοχή -όχι με κομματικά κριτήρια, αλλά με αμιγώς αξιοκρατικά- ώστε να εξυπηρετήσουν την αποστολή για την οποία επιλέγονται. 
Αναφέρατε το Κέντρο Υγείας Τσαγκαράδας. Είναι μονοθέσιο και υπηρετεί γιατρός επί θητεία, θέση η οποία καλύφθηκε από τις 24-4-2013. 
Σε ό,τι αφορά το Περιφερειακό Ιατρείο Τρικερίου, είναι διθέσιο. Η μία θέση ήταν καλυμμένη μέχρι τις 15-5-2013. Συμπεριελήφθη στην προκήρυξη που έγινε στις 19-3-2013. Καλύφθηκε από γιατρό, ο οποίος όμως εν συνεχεία παραιτήθηκε και έτσι έμεινε η θέση κενή. Η δεύτερη θέση ήταν καλυμμένη μέχρι τις 19-6-2013. Και οι δύο θέσεις συμπεριλαμβάνονται στην επόμενη προκήρυξη. 
Αυτά τα ευαίσθητα θέματα χαίρομαι που τα προσεγγίζετε και εσείς με πολλή προσοχή και ενδιαφέρον. Συμφωνώ με τη διαπίστωση πως το τελευταίο πράγμα που θα πρέπει να κάνουμε είναι να προτάξουμε κομματικά συμφέροντα, κριτήρια ή μικροπολιτική. Στο πνεύμα αυτό σάς βεβαιώ ότι δεν θα δυσκολευτούμε να συνεργαστούμε και με εσάς, βεβαίως, αλλά και με όλους τους συναδέλφους. 
Σας ευχαριστώ πολύ.</Speech> 
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Και εμείς σας ευχαριστούμε, κυρία Υπουργέ. 
Κυρίες και κύριοι συνάδελφοι, θέλω να σας ενημερώσω ότι η πρώτη με αριθμό 10939/23-5-2013 ερώτηση δεύτερου κύκλου του Βουλευτή Ηρακλείου της Νέας Δημοκρατίας κ. Ελευθερίου Αυγενάκη προς τον Υπουργό Εργασίας, Κοινωνικής Ασφάλισης  και Πρόνοιας, σχετικά με την άμεση καταβολή των οφειλομένων στους ασφαλισμένους  από το ΤΑΥΤΕΚΩ δεν θα συζητηθεί λόγω κωλύματος του κυρίου Υπουργού και διαγράφεται.
Επίσης, η δεύτερη με αριθμό 9069/2-4-2013 ερώτηση δεύτερου κύκλου του Βουλευτή  Β΄ Αθηνών του Συνασπισμού Ριζοσπαστικής Αριστεράς–Ενωτικό Κοινωνικό Μέτωπο κ. Παναγιώτη Κουρουμπλή προς τον Υπουργό Παιδείας και Θρησκευμάτων, Πολιτισμού και Αθλητισμού, σχετικά με το Ελληνικό Ίδρυμα Πολιτισμού δεν θα συζητηθεί λόγω κωλύματος του κυρίου Υπουργού και διαγράφεται. 
Κυρίες και κύριοι συνάδελφοι, ολοκληρώθηκε η συζήτηση των αναφορών και ερωτήσεων.</ChairmanSpeech> 
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Κυρίες και κύριοι συνάδελφοι, εισερχόμαστε στην ημερήσια διάταξη της
ΝΟΜΟΘΕΤΙΚΗΣ ΕΡΓΑΣΙΑΣ
Ψήφιση στο σύνολο του σχεδίου νόμου του Υπουργείου Οικονομικών: «Ενσωμάτωση της Οδηγίας 2011/16/ΕΕ, ρύθμιση θεμάτων της Ε.Λ.Τ.Ε., αναμόρφωση Οργανισμού του Ν.Σ.Κ. και άλλες διατάξεις».
Κύριε Υπουργέ, θέλετε να προσθέσετε κάτι;</ChairmanSpeech> 
<Speech><Parlmember>ΓΕΩΡΓΙΟΣ ΜΑΥΡΑΓΑΝΗΣ</Parlmember> (Υφυπουργός  Οικονομικών): Όχι, κύριε  Πρόεδρε.</Speech> 
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Μήπως κάποιος συνάδελφος θέλει να πάρει το λόγο; 
Ουδείς. 
Ερωτάται το Σώμα: Γίνεται δεκτό το νομοσχέδιο και στο σύνολο;</ChairmanSpeech>
<Speech><Parlmember>ΠΟΛΛΟΙ ΒΟΥΛΕΥΤΕΣ</Parlmember>:  Δεκτό, δεκτό.</Speech>
<Speech><Parlmember>ΒΑΣΙΛΕΙΟΣ ΚΑΠΕΡΝΑΡΟΣ</Parlmember>: Κατά πλειοψηφία.</Speech> 
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Το νομοσχέδιο έγινε δεκτό και στο σύνολο κατά πλειοψηφία. 
Συνεπώς το νομοσχέδιο του Υπουργείου Οικονομικών «Ενσωμάτωση της Οδηγίας 2011/16/ΕΕ, ρύθμιση θεμάτων της Ε.Λ.Τ.Ε., αναμόρφωση Οργανισμού του Ν.Σ.Κ. και άλλες διατάξεις» έγινε δεκτό κατά πλειοψηφία, σε μόνη συζήτηση επί της αρχής, των άρθρων και του συνόλου και έχει ως εξής:
(Να καταχωριστεί το κείμενο του νομοσχεδίου σελ. 27α)</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Κυρίες και κύριοι συνάδελφοι, παρακαλώ το Σώμα να εξουσιοδοτήσει το Προεδρείο για την υπ’ ευθύνη του επικύρωση των Πρακτικών ως προς την ψήφιση στο σύνολο του παραπάνω νομοσχεδίου.</ChairmanSpeech>
<Speech><Parlmember>ΟΛΟΙ ΟΙ ΒΟΥΛΕΥΤΕΣ</Parlmember>: Μάλιστα, μάλιστα.</Speech> 
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Το Σώμα παρέσχε τη ζητηθείσα εξουσιοδότηση.
Κύριοι συνάδελφοι, δέχεστε στο σημείο αυτό να λύσουμε τη συνεδρίαση;</ChairmanSpeech>
<Speech><Parlmember>ΟΛΟΙ ΟΙ ΒΟΥΛΕΥΤΕΣ</Parlmember>: Μάλιστα, μάλιστα.
Με τη συναίνεση του Σώματος και ώρα 18:30΄ λύεται η συνεδρίαση για την Πέμπτη 4 Ιουλίου 2013 και ώρα 9:30΄ με αντικείμενο εργασιών του Σώματος κοινοβουλευτικό έλεγχο: συζήτηση επικαίρων ερωτήσεων.
Ο</Speech> ΠΡΟΕΔΡΟΣ 						ΟΙ ΓΡΑΜΜΑΤΕΙΣ
Τελευταία Αποθήκευση:	8/7/2013 9:14:00 πμ	Από:	K.arapi
Εκτυπώθηκε:	8/7/2013 9:12:00 πμ</body>
</html>