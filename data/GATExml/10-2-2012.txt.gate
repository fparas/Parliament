<html>      <paragraph>ΠΡΑΚΤΙΚΑ ΒΟΥΛΗΣ
      ΙΓ΄ ΠΕΡΙΟΔΟΣ 
      ΠΡΟΕΔΡΕΥΟΜΕΝΗΣ ΚΟΙΝΟΒΟΥΛΕΥΤΙΚΗΣ ΔΗΜΟΚΡΑΤΙΑΣ
      ΣΥΝΟΔΟΣ Α΄
      ΣΥΝΕΔΡΙΑΣΗ ΞΕ΄
      Παρασκευή 12 Φεβρουαρίου 2010
      
      Αθήνα, σήμερα στις 12 Φεβρουαρίου 2010, ημέρα Παρασκευή και ώρα 10.19΄ συνήλθε στην Αίθουσα συνεδριάσεων του Βουλευτηρίου η Βουλή σε ολομέλεια για να συνεδριάσει υπό την προεδρία του Α’ Αντιπροέδρου αυτής κ. ΓΡΗΓΟΡΙΟΥ ΝΙΩΤΗ.
      ΠΡΟΕΔΡΕΥΩΝ (<ChairmanSpeech><Parlmember>Γρηγόριος Νιώτης</Parlmember>): Κυρίες και κύριοι συνάδελφοι, αρχίζει η συνεδρίαση.
      Παρακαλείται ο κύριος Γραμματέας να ανακοινώσει τις αναφορές προς το Σώμα. 
      (Ανακοινώνονται προς το Σώμα από την κ. Ζούνη Παναγιώτα, Βουλευτή Α΄ Αθηνών, τα ακόλουθα:
      Ο Βουλευτής Καβάλας κ. Σάββας Εμινίδης κατέθεσε αναφορά με την οποία ο Σύνδεσμος Απόστρατων Σωμάτων Ασφαλείας Νομού Καβάλας ζητεί την ίδρυση στην Καβάλα, Μονάδας Ειδικών Αποστολών του Λιμενικού Σώματος.
      Η Βουλευτής Δωδεκανήσου ζητεί τη διατήρηση του αυτοδιοίκητου της Κοινότητας Ολύμπου της νήσου Καρπάθου Δωδεκανήσου.
      Η Βουλευτής Ευβοίας κυρία Ουρανία Παπανδρέου-Παπαδάκη κατέθεσε αναφορά με την οποία ο Δήμος Αυλώνος Εύβοιας ζητεί να ενταχθούν κατ’ εξαίρεση στο πρόγραμμα Αλέξανδρος Μπαλτατζής, τα έργα αγροτικής οδοποιίας της πυρόπληκτης περιοχής του.
      Ο Βουλευτής Ηρακλείου κ. Εμμανουήλ Στρατάκης κατέθεσε αναφορά με την οποία το Εργατοϋπαλληλικό Κέντρο Ηρακλείου ζητεί την άμεση καταβολή των δεδουλευμένων αποδοχών στους εργαζόμενους των κοινωνικών προγραμμάτων του Δήμου Ηρακλείου Κρήτης.
      Ο Βουλευτής Ηρακλείου κ. Ελευθέριος Αυγενάκης κατέθεσε αναφορά με την οποία το Τμήμα Ανατολικής Κρήτης του Τεχνικού Επιμελητηρίου Ελλάδος ζητεί τη συνεχή ανανέωση των συμβάσεων έργου των μηχανικών που απασχολούνται στα δημόσια έργα.</ChairmanSpeech>
      
      
      
      
      
      
      ΠΡΟΕΔΡΕΥΩΝ (<ChairmanSpeech><Parlmember>Γρηγόριος Νιώτης</Parlmember>):  Κυρίες και κύριοι συνάδελφοι, θα σας ανακοινώσω το Δελτίο Αναφορών και Ερωτήσεων της Τρίτης 16ης Φεβρουαρίου 2010, ώρα 18.00’
      Α. Αναφορές-Ερωτήσεις Πρώτου Κύκλου (Άρθρο 130 παρ. 5 Καν. Βουλής) 
      1. Η με αριθμό 2408/10.12.2007 ερώτηση του Βουλευτή του Πανελλήνιου Σοσιαλιστικού Κινήματος κ. Έκτορος Νασιώκα προς την Υπουργό Υγείας και Κοινωνικής Αλληλεγγύης, σχετικά με την εκπαίδευση ιατρών, νοσηλευτών και εργαζομένων στο χώρο της υγείας. 
      2. Η με αριθμό 1556/25.11.2009 ερώτηση του Βουλευτή της Νέας Δημοκρατίας κ. Ζήση Τσηλάγια προς την Υπουργό Υγείας και Κοινωνικής Αλληλεγγύης, σχετικά με την αναβάθμιση λειτουργίας του Αγροτικού Ιατρείου Επταχωρίου Νομού Καστροριάς. 
      3. Η με αριθμό 1351/20.11.2009 ερώτηση του Βουλευτή του Κομμουνιστικού Κόμματος Ελλάδας κ. Αποστόλου Νάνου προς την Υπουργό Υγείας και Κοινωνικής Αλληλεγγύης, σχετικά με την κάλυψη των ελλείψεων σε προσωπικό στο «Αχιλλοπούλειο» Νομαρχιακό Νοσοκομείο Βόλου.
      4. Η με αριθμό  922/11.11.2009 ερώτηση του Βουλευτή του Λαϊκού Ορθόδοξου Συναγερμού κ. Σπυρίδωνος-Άδωνι Γεωργιάδη προς την Υπουργό Υγείας και Κοινωνικής Αλληλεγγύης, σχετικά με τη λήψη μέτρων υγιεινής και ασφάλειας, σε πολυκατοικία επί της οδού Μενάνδρου στην Αθήνα.
      5. Η με αριθμό 735/6.11.2009 ερώτηση του Ζ΄ Αντιπροέδρου της Βουλής και Βουλευτή του Συνασπισμού Ριζοσπαστικής Αριστεράς κ. Αθανασίου Λεβέντη προς την Υπουργό Υγείας και Κοινωνικής Αλληλεγγύης, σχετικά με την αντιμετώπιση των προβλημάτων που δημιούργησε η εφαρμογή του Νόμου 3730/2008 για το κάπνισμα. 
      Β. Αναφορές-Ερωτήσεις Δεύτερου Κύκλου (Άρθρο 130 παρ. 5 Καν. Βουλής)
      1. Η με αριθμό 585/3.11.2009 ερώτηση του Βουλευτή του Πανελλήνιου Σοσιαλιστικού Κινήματος κ. Βασιλείου Κεγκέρογλου προς την Υπουργό Αγροτικής Ανάπτυξης και τροφίμων, σχετικά με την ενεργοποίηση των προγραμμάτων αγροτικού εξηλεκτρισμού.
      2. Η με αριθμό 1274/3.11.2009 ερώτηση του Βουλευτή της Νέας Δημοκρατίας κ. Ιωάννη Ανδριανού προς την Υπουργό Υγείας και  Κοινωνικής Αλληλεγγύης, σχετικά με την πλήρη στελέχωση του Κέντρου Εκπαίδευσης, Κοινωνικής Υποστήριξης και Κατάρτισης Ατόμων με Αναπηρία (Κ.Ε.Κ.Υ.Κ.ΑμεΑ)  στο Νομό Αργολίδας.</ChairmanSpeech>
      
      
      
      
      ΠΡΟΕΔΡΕΥΩΝ (<ChairmanSpeech><Parlmember>Γρηγόριος Νιώτης</Parlmember>): Κυρίες και κύριοι συνάδελφοι, εισερχόμαστε στη συζήτηση των
      ΕΠΙΚΑΙΡΩΝ ΕΡΩΤΗΣΕΩΝ
      Θα συζητηθεί πρώτα η τρίτη με αριθμό 413/28/9.2.2010  επίκαιρη ερώτηση που απευθύνει ο Πρόεδρος του Λαϊκού Ορθόδοξου Συναγερμού κ. Γεώργιος Καρατζαφέρης προς τον Πρωθυπουργό, σχετικά με την εισροή κεφαλαίων του εξωτερικού στην εγχώρια αγορά.  Στην ερώτηση του Προέδρου του Λαϊκού Ορθόδοξου Συναγερμού θα απαντήσει ο Υπουργός Οικονομικών κ. Γεώργιος Παπακωνσταντίνου.
      Η ερώτηση του Προέδρου του Λαϊκού Ορθόδοξου Συναγερμού έχει ως εξής:
      «Τον τελευταίο χρόνο, χώρες όπως η Ιταλία και η Τουρκία εφάρμοσαν τη μέθοδο της λεγόμενης «φορολογικής ασπίδας», με σκοπό την αντιμετώπιση των δυσμενών επιπτώσεων της παγκόσμιας οικονομικής κρίσης στο εσωτερικό τους. Αυτό είχε ως αποτέλεσμα, στη μεν Ιταλία την αύξηση των δημοσίων εσόδων κατά 4,75 δις ευρώ, με τον επαναπατρισμό κεφαλαίων ύψους 95 δις ευρώ, στη δε Τουρκία, την εισροή στα κρατικά ταμεία 1 δις δολαρίων, με τον επαναπατρισμό περίπου 32 δις δολάρια. Αντιθέτως, στην περίπτωση της Ελλάδας, κυβερνητικές αστοχίες οδήγησαν σε περαιτέρω φυγή  τραπεζικών καταθέσεων στο εξωτερικό.
      Ερωτάσθε:
      Γιατί δεν υιοθετείτε μια πολιτική ανάλογη με αυτή που ακολουθήθηκε σε Ιταλία και Τουρκία, προκειμένου να εισρεύσουν στην εγχώρια αγορά τα κεφάλαια του εξωτερικού και να επωφεληθεί η ελληνική οικονομία και το κράτος;
      Ορίστε, κύριε Υπουργέ, έχετε το λόγο για τρία λεπτά.</ChairmanSpeech>
      <Speech><Parlmember>ΓΕΩΡΓΙΟΣ ΠΑΠΑΚΩΝΣΤΑΝΤΙΝΟΥ</Parlmember> (Υπουργός Οικονομικών): Ευχαριστώ πολύ, κύριε Πρόεδρε.
      Η ερώτηση του Προέδρου του Λαϊκού Ορθόδοξου Συναγερμού βάζει ένα πολύ σημαντικό θέμα, που είναι  η δυνατότητα επαναπατρισμού κεφαλαίων που βρίσκονται  στο εξωτερικό και τα οποία σε μία πολύ κρίσιμη συγκυρία θα μπορούσαν να βοηθήσουν την ελληνική οικονομία.  
      Πράγματι υπάρχουν πετυχημένες πρακτικές σε γειτονικές μας χώρες. Είχα την ευκαιρία να έχω και προσωπική ενημέρωση από τον ομόλογό μου Ιταλό Υπουργό Οικονομικών για την αντίστοιχη ρύθμιση στην Ιταλία, η οποία κατέληξε στο να προσελκύσει  πάνω από 100.000.000.000 ευρώ και να εισρεύσουν στα ταμεία του ιταλικού κράτους πάνω από 5.000.000.000 ευρώ.
      Όπως γνωρίζετε, η Κυβέρνηση,  με τις προχθεσινές ανακοινώσεις για τις βασικές ρυθμίσεις του φορολογικού νομοσχεδίου, έχει προσανατολιστεί σε μία παρόμοια ρύθμιση με την απαλλαγή από το πόθεν έσχες  κεφαλαίων που επαναπατρίζονται  από το εξωτερικό με μία φορολόγηση της τάξης του 5%. Θέλω να ξεκαθαρίσω ότι δεν είναι ένα μέτρο που θα το λαμβάναμε υπό κανονικές συνθήκες. Δεν είναι η λογική μας μία λογική φορολογική αμνηστίας. Όμως, πρέπει από κάπου να αρχίσουμε και να βάλουμε μία τάξη στο ελληνικό φορολογικό σύστημα –αυτό επιχειρεί να κάνει το νομοσχέδιο αυτό- και να βάλουμε μία πολύ ξεκάθαρη κόκκινη γραμμή. 
      Ένα παρόμοιο μέτρο για να πετύχει, χρειάζεται  δύο χαρακτηριστικά: το πρώτο είναι να δώσει ένα πολύ καθαρό κίνητρο επιστροφής. Και το κίνητρο αυτό είναι βεβαίως η δυνατότητα να μην υπάρξει ένα πόθεν έσχες για τα κεφάλαια αυτά, αλλά με μία φορολογική υποχρέωση της τάξης του 5%.
      (GM)
      
      
        
     
      1BA
      Δεύτερον, πρέπει να είναι απολύτως, ξεκάθαρο ότι μετά από μία περίοδο χάρητος η οποία θα δοθεί, όποια κεφάλαια βρίσκονται στο εξωτερικό και δεν έχουν δηλωθεί –γιατί δίνει τη δυνατότητα να δηλωθούν, να πληρωθεί ένας παραπάνω φόρος 8% και να παραμείνουν στο εξωτερικό- γι’ αυτά τα κεφάλαια η ελληνική πολιτεία θα εξαντλήσει κάθε μέσο για να αποκαλυφθεί η προέλευσή τους, να πιστοποιηθούν ποιοι είναι οι κατέχοντες και για πρώτη φορά έχουμε και τα μέσα να το κάνουμε αυτό. Γιατί έχουμε τα μέσα; Γιατί τα τελευταία χρόνια –και αυτό εξηγεί γιατί στο παρελθόν παρόμοιες ρυθμίσεις δεν ήταν επιτυχείς ενώ αυτή πιστεύουμε ότι θα είναι- σε ευρωπαϊκό επίπεδο έχουν παρθεί μία σειρά από σημαντικές αποφάσεις σχετικά με την αυτόματη ανταλλαγή πληροφοριών για τόκους κεφαλαίων που βρίσκονται στο εξωτερικό. Έχουν υπογραφεί από την ελληνική δημοκρατία μία σειρά από συμφωνίες που δίνουν τη δυνατότητα να έχουμε πρόσβαση σε παρόμοια στοιχεία και άρα λοιπόν ενεργοποιώντας όλες αυτές τις συμφωνίες και χρησιμοποιώντας τα ένδικα μέσα που έχουμε στη διάθεσή μας θα μπορούμε ξεκάθαρα να βρούμε πού είναι αυτά τα κεφάλαια και σε ποιόν ανήκουν. Ο συνδυασμός, λοιπόν, αυτός πιστεύουμε ότι θα μπορέσει να δώσει μία ρευστότητα που χρειάζεται η ελληνική οικονομία, θα προσφέρει φορολογικά έσοδα στο δημόσιο και θα αρχίσει να βάζει τάξη σε ένα ελληνικό φορολογικό σύστημα, που όλοι μας ξέρουμε ότι είναι άδικο και αναποτελεσματικό. 
      Ευχαριστώ.</Speech>
      ΠΡΟΕΔΡΕΥΩΝ (<ChairmanSpeech><Parlmember>Γρηγόριος Νιώτης</Parlmember>): Ο Πρόεδρος του Λαϊκού Ορθόδοξου Συναγερμού, κ. Γεώργιος Καρατζαφέρης, έχει το λόγο για τρία λεπτά.</ChairmanSpeech> 
      <Speech><Parlmember>ΓΕΩΡΓΙΟΣ ΚΑΡΑΤΖΑΦΕΡΗΣ</Parlmember> (Πρόεδρος του Λαϊκού Ορθόδοξου Συναγερμού): Κύριε Υπουργέ, θα ήθελα βέβαια να μας διευκρινίσετε εάν ο Πρωθυπουργός της χώρας βρίσκεται εντός ή εκτός Ελλάδας, για να διασκεδάσετε το ρεπορτάζ από το «ΒΗΜΑ» που λέει ότι δεν ήλθε γιατί φοβάται ανταρσίες μέσα στη Βουλή. Νομίζω ότι υποχρεούστε να το κάνετε αυτό για να μην αφήνουμε κενά!
      Εν πάση περιπτώσει, για μένα το ίδιο είναι εάν απαντά ο Πρωθυπουργός ή εσείς τουλάχιστον σε αυτό το θέμα που είναι απολύτως της ειδικότητάς σας. 
      Κάνετε λάθος και το λάθος είναι το εξής:
      Εμείς δεν είμαστε Ιταλία. Η προσπάθειά σας κατατείνει μόνο για κάλυψη του ελλείμματος, δεν κοιτάζετε καθόλου τις άλλες παραμέτρους. Ο κίνδυνος, κύριε Υπουργέ, να βρεθούμε σε φαινόμενο Λίμαν Μπρόδερς νομίζω ότι δεν είναι πολύ απομακρυσμένος. Άρα, το πρώτο που χρειαζόμαστε εμείς είναι να αποφύγουμε αυτόν έστω τον ελάχιστο κίνδυνο, άρα πάση θυσία θέλουμε αυτά τα χρήματα να μπουν μέσα. Όταν τους βάζετε το 5% και το 8%, σας λέω ότι θα έχετε την ίδια αποτυχία που είχε και ο κ. Αλογοσκούφης που προσπάθησε ακριβώς μία τέτοια λογική. 
      Εμείς τι θέλουμε; Θέλουμε τα λεφτά εδώ, για να μπορέσουν οι τράπεζες να μαζέψουν κεφάλαια, να φύγουν από αυτήν τη δυσκολία, μία δυσκολία στην οποία κι εσείς βοηθήσατε με εκείνο το άκριτο το οποίο ελέχθη από την Κυβέρνησή σας, ότι θα υπάρξει πόθεν έσχες στις καταθέσεις. Έφυγαν αρκετά δισεκατομμύρια. Εγώ δεν θα τα προσδιορίσω σε 25.000.000.000 που λένε κάποιοι άλλοι ή σε 5.000.000.000 που λένε κάποιοι άλλοι, αλλά έφυγαν χρήματα από τις ελληνικές τράπεζες. Σας παραπέμπω δε στο σύνολο του ελληνικού Τύπου, τον Τύπος ο οποίος στηρίζει εσάς. Αυτήν τη στιγμή λοιπόν χρειαζόμαστε χρήματα στις τράπεζες. Εάν δεν έλθουν χρήματα στις τράπεζες, ό,τι και να κάνετε θα είμαστε σε ένα μεγάλο πρόβλημα. 
      Για να καταλάβει καλά ο ελληνικός λαός τι συμβαίνει από χθες με την Ελλάδα: Η Ελλάδα από χθες ζει, αλλά όπως ζει ένας άνθρωπος με περιορισμένη δυνατότητα ζωής που έχει πάθει εγκεφαλικό. Από εδώ και πέρα η διαχείριση η δική σας είναι αν θα μείνει στο κρεβάτι, στο καροτσάκι ή αν θα μπορεί να βγαίνει έξω με μαγκούρα, αλλά κάτι από όλα θα χρειαστεί. Φύγαμε από την κατάσταση την οποία είχαμε. Είπε  ο Πρωθυπουργός ότι χάσαμε εθνική κυριαρχία. Αντιλαμβάνεται κανείς πόσο σοβαρό είναι αυτό. Καλό βέβαια θα ήταν να μας πείτε τι είδους εθνική κυριαρχία χάσαμε και για πόσο τη χάσαμε. Βεβαίως επεβλήθη ένας Υπουργός Οικονομικών -και από ό,τι λένε θα είναι ο κ. Παπαδήμος- όλα αυτά όμως δημιουργούν μία εικόνα όχι εξαιρετικά ιδανική για τη χώρα. 
      Σε αυτό το σημείο λοιπόν το πρόβλημα που μπαίνει σε όλους εμάς που θέλουμε να βοηθήσουμε –και το αποδεικνύουμε καθημερινά με τη στάση μας δημόσια- είναι εάν έχετε βρει το δρόμο. Πολύ φοβάμαι ότι δεν έχετε βρει το δρόμο να μας βγάλετε από αυτήν τη κρίση, κοιτάζετε μονομερώς το έλλειμμα. 
      Μιλάμε για ανάπτυξη: Πείτε μου ένα από αυτά τα μέτρα που έχετε πάρει κύριε Υπουργέ, που να συνηγορεί ότι θα έχουμε μία ανάπτυξη έστω και  μακροπρόθεσμα. Ένα, μία κίνηση. 
      Αυτή τη στιγμή λοιπόν αποκλείετε την Ελλάδα από οξυγόνο με το 5% και το 8% που βάζετε. Όταν λέτε 8% και κράτησέ τα έξω νομιμοποιημένα, σημαίνει ότι μαζεύετε απλώς χρήματα χωρίς όμως να εξυπηρετείται ο σκοπός, να έχουμε ρευστότητα. Εάν οι τράπεζες συνεχίσουν να είναι κλειστές, όπως είναι σήμερα, να μη χρηματοδοτούν κανένα ιδιώτη, πάμε για πολλά λουκέτα και όταν μπουν τα λουκέτα δεν θα έχετε από πού να μαζέψετε αυτήν τη φορολογία. 
      Εν τέλει, κύριε Υπουργέ, ακούω και βλέπω μέτρα. Τα προσπαθούσε και η Νέα Δημοκρατία. Ξέρετε η Νέα Δημοκρατία τι στόχο έπιασε; Έπιασε 15% με 17% και δεν υπάρχουν φορολογικοί μηχανισμοί φοροεισπρακτικοί. Ποιος θα το κάνει; Λέτε εσείς ότι θα πάρετε 4.000.000.000 με 5.000.000.000 ευρώ. Από ποιόν θα τα πάρετε. Με αυτόν τον φοροεισπρακτικό μηχανισμό; Γνωρίζετε πολύ καλά, καλύτερα παντός άλλου στην Αίθουσα, ότι πάσχει και εντόνως πάσχει. Πρέπει να ξεκινήσετε από το άλφα, αλλά προσπαθείτε να ξεκινήσετε  από το «ρο». Δεν θα φτάσετε σε αποτέλεσμα, κύριε Υπουργέ. 
      Όλοι θέλουμε να πετύχει η προσπάθειά σας, γιατί εάν πέσει το ΠΑΣΟΚ, δεν πέφτει το ΠΑΣΟΚ αλλά πέφτει η Ελλάδα. Και την ίδια πολιτική που κάνω με σας, έκανα και με τη Νέα Δημοκρατία πέρυσι και θα έκανα με οποιονδήποτε αν ήταν έτσι τα πράγματα. Κινδυνεύει η πατρίδα! Σας παρακαλώ πάρα πολύ δείτε πιο ρεαλιστικά το πράγμα. Και αν δεν έχετε την κατάλληλη επάρκεια νοηματικών διαδρομών από τους συνεργάτες σας, βρείτε κι έξω από το κόμμα τους κατάλληλους ανθρώπους για να πουν μερικά πράγματα. Θέλουμε να βοηθήσουμε, αλλά δεν ακούτε καλά. Λίγο κερί να αφαιρέσετε από τα αφτιά σας!
      (Χειροκροτήματα από την πτέρυγα του ΛΑ.Ο.Σ.)</Speech>
      ΠΡΟΕΔΡΕΥΩΝ (<ChairmanSpeech><Parlmember>Γρηγόριος Νιώτης</Parlmember>): Κύριε Υπουργέ των Οικονομικών, έχετε το λόγο για τρία λεπτά να δευτερολογήσετε.</ChairmanSpeech> 
      <Speech><Parlmember>ΓΕΩΡΓΙΟΣ ΠΑΠΑΚΩΝΣΤΑΝΤΙΝΟΥ</Parlmember> (Υπουργός Παπακωνσταντίνου): Κύριε Πρόεδρε, ο Πρωθυπουργός της χώρας βρίσκεται στο εξωτερικό και επιστρέφει σήμερα, επιστρέφει μετά από δύο ημέρες στις οποίες έδωσε μία πολύ μεγάλη μάχη για τη χώρα. 
      Πρέπει όλοι να καταλάβουμε τι συνέβη τις τελευταίες δύο μέρες. Πρέπει όλοι να καταλάβουμε ότι η Ελλάδα βρίσκεται σε μία εξαιρετικά δύσκολη δημοσιονομική κατάσταση, μία δημοσιονομική κατάσταση στην οποία μας έφεραν οι  πολιτικές της Νέας Δημοκρατίας.Το μεγάλο ζητούμενο τις τελευταίες δύο ημέρες είναι να εκδηλωθεί ξεκάθαρα μία πολιτική απόφαση της Ευρωπαϊκής Ένωσης η οποία να δείχνει ότι μέσα στην Ευρωπαϊκή Ένωση κανείς δεν είναι μόνος του, ότι υπάρχει κοινοτική αλληλεγγύη, ότι δηλαδή μία επίθεση σε μία χώρα είναι μία επίθεση σε όλες τις χώρες και αυτή τη μείζονα απόφαση πετύχαμε να παρθεί από όλους τους εταίρους μας στην Ευρωπαϊκή Ένωση. Και αυτή η απόφαση δεν θα μπορούσε αν είχε παρθεί εάν ήταν κάποιος άλλος στη θέση του σημερινού Πρωθυπουργού. 
      Άρα, λοιπόν, κύριε Καρατζαφέρη, έχουμε απόλυτη συναίσθηση της κρισιμότητας της κατάστασης. Κάνουμε ό,τι μπορούμε για να ανατάξουμε την ελληνική οικονομία. 
      Σήμερα στο Υπουργικό Συμβούλιο θα συζητηθεί η πορεία του ΕΣΠΑ και το πώς απελευθερώνουμε όλα αυτά τα χρήματα. Έχουμε 16 δισεκατομμύρια ευρώ να εισρεύσουν στη χώρα μας τα επόμενα τρία χρόνια από τους κοινοτικούς πόρους. Θα είναι μία μεγάλη ανάσα για την ελληνική οικονομία, για να μπορέσει να ξαναέλθει η ανάπτυξη. Στηρίζουμε τη μέση ελληνική οικογένεια. Φέραμε ένα φορολογικό νομοσχέδιο που είναι δίκαιο, είναι αναδιανεμητικό και ταυτόχρονα διευρύνει τη φορολογική βάση και για πρώτη φορά κάνει αυτού του είδους τις τομές για να μπορέσει να πιάσει τη φοροδιαφυγή που είναι αδικία και κλεψιά από τους συνεπείς φορολογούμενους και από την τσέπη όλων μας. Κάνουμε σε τρεις μήνες πράγματα στη χώρα που δεν έχουν γίνει για δεκαετίες ολόκληρες. 
      Ακόμα και στο ζήτημα στο οποίο αναφέρεσθε έχουμε προβλέψει στο νομοσχέδιο αυτό να υπάρχουν και συγκεκριμένα κίνητρα για την επένδυση αυτών των κεφαλαίων κι έτσι ένα μέρος αυτής της φορολογικής υποχρέωσης να επανέρχεται και να μειώνει. Είναι ένα παραπάνω κίνητρο για να μπορούν τα κεφάλαια αυτά να επενδυθούν είτε σε ακίνητα είτε σε παραγωγικές επενδύσεις και να βοηθήσουν την ελληνική οικονομία ή ακόμα βεβαίως και να έλθουν μέσω των ελληνικών τραπεζών να ενισχύσουν τη ρευστότητα των επιχειρήσεων. 
      Η χώρα έχει μία Κυβέρνηση η οποία είναι υπεύθυνη, η χώρα έχει μία Κυβέρνηση η οποία έχει σηκώσει τα μανίκια και αυτό οι πολίτες το καταλαβαίνουν και γι’ αυτό στηρίζουν σε μία εξαιρετικά δύσκολη οικονομική συγκυρία, σε μία δυσκολία που η μέση ελληνική οικογένεια περνάει άσχημα και ξέρει ότι πολλά από τα πράγματα τα οποία παίρνουμε δεν είναι εύκολα. Όμως, στηρίζουν. Γιατί στηρίζουν; Γιατί, πρώτον αισθάνονται ότι τα μέτρα αυτά έχουν ένα βασικό στοιχείο και αυτό είναι η κοινωνική δικαιοσύνη. Δεύτερον, βλέπουν τη σοβαρότητα που δείχνει ότι τα μέτρα αυτά είναι και αποτελεσματικά. Η χώρα θα βγει από τη στενωπό, τα εισοδήματα θα αυξηθούν, η χώρα θα ξαναμπεί σε τροχιά ανάπτυξης, θα υπάρχουν νέες θέσεις εργασίας και επενδύσεις και αυτά γιατί οι πολιτικές που ακολουθούμε είναι συνεπείς, είναι δίκαιες και είναι αποτελεσματικές.</Speech> 
       ΠΡΟΕΔΡΕΥΩΝ (<ChairmanSpeech><Parlmember>Γρηγόριος Νιώτης</Parlmember>): Τέταρτη επίκαιρη ερώτηση είναι η με αριθμό 414/29/9-2-2010 του Προέδρου της Κοινοβουλευτικής Ομάδας του Συνασπισμού Ριζοσπαστικής Αριστεράς κ. Αλέξη Τσίπρα προς τον Πρωθυπουργό, σχετικά με τη λήψη μέτρων για τους απολυμένους της Ολυμπιακής Αεροπορίας κλπ.
      PS
      
      (1GM)
      Η επίκαιρη ερώτηση σε περίληψη του κυρίου Τσίπρα έχει ως εξής: 
      «Παρά τις προεκλογικές και μετεκλογικές διαβεβαιώσεις ότι το ΠΑ.ΣΟ.Κ. θα τηρήσει όλα τα συμφωνηθέντα, με απόφαση της Κυβέρνησης τέσσερις χιλιάδες πεντακόσιοι εργαζόμενοι της πρώην δημόσιας Ολυμπιακής Αεροπορίας, που περίμεναν τις διαδικασίες μετάταξης και συνταξιοδότησης, αντιμετωπίζονται ως «προνομιούχοι- απολυμένοι». Οι τελευταίες δηλώσεις της Κυβέρνησης, ουσιαστικά ανοίγουν τον δρόμο της αποδήμησης του νόμου 3717/2008, που προβλέπει μεταξύ άλλων τις μετατάξεις και τις συνταξιοδοτήσεις των απολυμένων. Με ανακοίνωσή του ο κυβερνητικός εκπρόσωπος, δήλωσε πως η Κυβέρνηση δεν θα προβεί σε κύρωση της πράξης  νομοθετικού περιεχομένου και ταυτόχρονα προχώρησε σε απαράδεκτη επιχειρηματολογία «περί αισθημάτων κοινωνικών διακρίσεων» και «προνομιακής κοινωνικής ή ασφαλιστικής μεταχείρισης». 
      Ταυτόχρονα, οκτακόσιοι συμβασιούχοι που ενώ προσελήφθησαν μέσω Α.Σ.Ε.Π., και για πάνω από δέκα-δεκαπέντε χρόνια εργάστηκαν εκτός Σ.Σ.Ε. και αποτέλεσαν την «ραχοκοκαλιά» της παραγωγικής δομής της Ολυμπιακής Αεροπορίας, είχαν εξαιρεθεί από την καταργημένη πράξη νομοθετικού περιεχομένου  και σήμερα είναι άνεργοι. 
      Επειδή η λίστα με τους απολυμένους και τους άνεργους διαρκώς μεγαλώνει, δημιουργώντας εφιαλτικά και εκρηκτικά κοινωνικά αδιέξοδα ερωτάται ο κ. Πρωθυπουργός:
      Θα μεριμνήσει ώστε  να παρθούν άμεσα όλα τα αναγκαία νομοθετικά μέτρα για να διασφαλιστούν οι διαδικασίες μετάταξης και συνταξιοδότησης των εργαζομένων συμπεριλαμβάνοντας και τους οκτακόσιους απολυμένους συμβασιούχους; 
      Θα μεριμνήσει ώστε τα μέλη της Κυβέρνησης να σταματήσουν τις άστοχες επικλήσεις του «κοινωνικού αυτοματισμού» που στόχο έχουν τον χωρισμό των εργαζομένων σε «αντίπαλες ομάδες»; 
      Αν η Κυβέρνηση ήθελε να μην κυρώσει την πράξη νομοθετικού περιεχομένου, γιατί διαβεβαίωνε περί του αντιθέτου και γιατί δεν προχωρά στην ακύρωση πώλησης της Ολυμπιακής στον όμιλο MARFIN;».
      Στην επίκαιρη ερώτηση του κυρίου Τσίπρα προς τον Πρωθυπουργό θα απαντήσει ο Υπουργός Μεταφορών, Υποδομών και Δικτύων κ. Δημήτρης Ρέππας. 
      Κύριε Υπουργέ, έχετε το λόγο για τρία λεπτά.</ChairmanSpeech>
      <Speech><Parlmember>ΔΗΜΗΤΡΙΟΣ ΡΕΠΠΑΣ</Parlmember> (Υπουργός Υποδομών, Μεταφορών και Δικτύων): Ευχαριστώ, κύριε Πρόεδρε.
      Κύριε Πρόεδρε, κυρίες και κύριοι συνάδελφοι, από την πρώτη μέρα που αναλάβαμε καθήκοντα διακυβέρνησης της χώρας διαχειριζόμαστε μια πολύπλευρη κρίση. Σε όλους τους τομείς η κατάσταση είναι εξαιρετικά δυσάρεστη ακόμη και στους τομείς εκείνους στους οποίους η Νέα Δημοκρατία επαίρεται για δήθεν επιτυχίες της. 
      Γνωρίζετε ότι η εκποίηση της Ολυμπιακής Αεροπορίας -και μάλιστα έναντι πινακίου φακής- δεν βρήκε σύμφωνη καμία άλλη παράταξη της Βουλής όταν συζητήθηκε ο σχετικός νόμος. Και εσείς και εμείς διαφωνήσαμε τότε με αυτή την εξέλιξη. 
      Άλλωστε, γνωρίζετε πολύ καλά ότι η Νέα Δημοκρατία τα χρόνια που κυβέρνησε, επιχείρησε να απαξιώσει συστηματικά αυτή την εταιρεία προκειμένου να την εκποιήσει εισπράττοντας περίπου 170 εκατομμύρια ευρώ μέσω ενός προγράμματος που επιβαρύνει τον προϋπολογισμό και την κοινωνία συνολικώς με ένα ποσό που ξεπερνά το 1,5 δισεκατομμύριο ευρώ. 
      Μήπως δεν κάνει κάτι ανάλογο και για τον σιδηρόδρομο, τον Ο.Σ.Ε. τον οποίο βρίσκουμε σήμερα να έχει συσσωρευμένα ελλείμματα ύψους περίπου 10 δισεκατομμυρίων ευρώ; 
      Σας διαβεβαιώ ότι εμείς δεν θα ακολουθήσουμε ανάλογη πολιτική για την αντιμετώπιση του προβλήματος σε αυτόν τον μεγάλο, πολύπαθο οργανισμό. 
      Από την άλλη γνωρίζετε πολύ καλά ότι η πράξη νομοθετικού περιεχομένου κατατέθηκε, υπογράφηκε, γνωστοποιήθηκε στις 16 Σεπτεμβρίου, με την Βουλή μη λειτουργούσα εν μέσω προεκλογικής περιόδου. Είναι χαρακτηριστικό ότι όσο απεκαλύπτετο η βεβαιότητα της ήττας της Νέας Δημοκρατίας στις εκλογές τόσο πιο απλόχερη γινόταν η τότε Κυβέρνηση και συζητούσε ενώ ήμασταν ήδη στην προεκλογική περίοδο ρυθμίσεις, τον λογαριασμό των οποίων θα πλήρωνε ο επόμενος. Στον ν.3717 που ψηφίστηκε το 2008, είναι ο νόμος για την πώληση της Ολυμπιακής, μεταξύ των άλλων προβλεπόταν αποζημίωση από τον Ο.Α.Ε.Δ. ύψους 300 εκατομμυρίων ευρώ. Στον προϋπολογισμό του επόμενου έτους του 2009, δεν συμπεριλήφθη ούτε ένα ευρώ για να δοθεί αυτή η αποζημίωση. Θα τον πλήρωνε η επόμενη Κυβέρνηση. Πρέπει να τον πληρώσουμε εμείς αυτόν τον λογαριασμό και δυστυχώς δεν είναι ο μοναδικός. 
      Ας πούμε κάποια παραδείγματα. Συμφωνείτε εσείς, αγαπητέ πρόεδρε, να παίρνουν σύνταξη άτομα ηλικίας 40 έως 50 ετών που έχουν εργαστεί μόλις δωδεκάμισι χρόνια, η οποία αντιστοιχεί σε είκοσι πέντε χρόνια εργασίας παρακαλώ, ανεξαρτήτως ορίου ηλικίας; 
      Συμφωνείτε εσείς για τα υπερβολικά εφάπαξ δεκάδων χιλιάδων ευρώ την εποχή που πολλοί είναι άνεργοι ή πληρώνονται με 700 ή 800 ευρώ το μήνα; 
      Συμφωνείτε με την μεταφορά σε δημόσιες υπηρεσίες εργαζομένων που διατηρούν το μισθολογικό καθεστώς που είχαν, κάποιων χιλιάδων ευρώ, δίπλα σε συνεργάτες, συναδέλφους, μόλις, εκατοντάδων ευρώ;
      Όλα αυτά δεν πρέπει να κάποιον τρόπο να τα αντιμετωπίσουμε; 
      Πρέπει να σας πω ότι στα δύο θέματα που θέτετε στην ερώτησή σας η Κυβέρνηση κάνει το καθήκον της και έτσι πρέπει να πράξει στο πλαίσιο μιας ευνομούμενης πολιτείας, όπως θέλουμε να είναι και να λειτουργεί η Ελλάδα. 
      Όσον αφορά την χορήγηση των αποζημιώσεων, οι συντάξεις -πρέπει να σας πω ότι έχει εκδοθεί η σχετική εγκύκλιος- θα απονεμηθούν, επειδή οι σχετικές αιτήσεις υποβλήθηκαν μετά την 15η Δεκεμβρίου, δεν έχει κλείσει καν δίμηνο σήμερα που συζητούμε, σας διαβεβαιώ ότι θα ολοκληρωθεί αυτή η διαδικασία και αναμένεται η χορήγηση των συντάξεων στους δικαιούχους. 
      Όσον αφορά το θέμα των μετατάξεων σε δημόσιες υπηρεσίες των εργαζομένων της παλιάς Ολυμπιακής, οι τρεις επιτροπές που έχουν συσταθεί, λειτουργούν, εργάζονται πυρετωδώς και πιστεύω ότι στην προβλεπόμενη προθεσμία μέχρι, δηλαδή, την 15η Απριλίου -μετά τις αιτήσεις των ενδιαφερομένων που είναι δύο χιλιάδες τετρακόσιοι και έχουν καταθέσει την αίτησή τους δηλώνοντας την προτίμηση τους για το ποια υπηρεσία επιλέγουν προκειμένου εκεί να τοποθετηθούν- θα έχει ολοκληρωθεί και το έργο αυτό. 
      Κύριε Πρόεδρε, κυρίες και κύριοι συνάδελφοι, δεν υπάρχει περιθώριο στο πλαίσιο των δημοσιονομικών οριζόντων, που μας περιορίζουν έτσι και αλλιώς γιατί είναι ασφυκτικοί, για ρυθμίσεις που διαρρηγνύουν το πλαίσιο της κοινωνικής συνοχής και τη κοινής αντίληψης και στάσης που πρέπει να έχουμε όλοι για να αντιμετωπίσουμε αυτή την κρίση. 
      Γνωρίζω ότι εμείς μιλούμε, αυτή είναι η διαφορά της Κυβέρνησης από τα κόμματα της Αντιπολίτευση, ιδίως τα κόμματα το οποία συστηματικώς αρκούνται στο να ασκούν μόνο κριτική και να διατυπώνουν κατηγορίες και καταγγελίες. Ο λόγος μας έχει ορίζοντα τη χώρα και όχι μόνο την παράταξή μας ή το κόμμα μας. έχουμε ευθύνη όχι να κερδίσουμε τις εντυπώσεις, που είναι και εφήμερες ή κάποιες ψήφους, έχουμε ευθύνη να κερδίσουμε το παρόν και μέλλον αυτής της χώρας. Αυτή είναι η φιλοδοξία μας και έτσι θα συνεχίσουμε να πορευόμαστε. 
      Σας ευχαριστώ.</Speech> 
      ΠΡΟΕΔΡΕΥΩΝ (<ChairmanSpeech><Parlmember>Γρηγόριος Νιώτης</Parlmember>): Το λόγο έχει ο Πρόεδρος της Κοινοβουλευτικής Ομάδας του Συνασπισμού Ριζοσπαστικής Αριστεράς κ. Αλέξης Τσίπρας, για τρία λεπτά.</ChairmanSpeech> 
      <Speech><Parlmember>ΑΛΕΞΗΣ ΤΣΙΠΡΑΣ</Parlmember> (Πρόεδρος της Κοινοβουλευτικής Ομάδας του Συνασπισμού Ριζοσπαστικής Αριστεράς): Κύριε Πρόεδρε, επιτρέψτε μου να κάνω ένα σχόλιο για την προηγούμενη ερώτηση του κυρίου Καρατζαφέρη. Δεν μπορώ να μην μπω στον πειρασμό να σχολιάσω. Ευτυχώς που νομιμοποιείται το «μαύρο» πολιτικό χρήμα και θα έρθουν πίσω στην Ελλάδα τα χρήματα της SIEMENS, αλλά όχι στις τσέπες των Ελλήνων φορολογούμενων γιατί εκεί ανήκουν, αλλά στις τραπεζικές θυρίδες. 
      Κύριε Υπουργέ, άκουσα με προσοχή την απάντησή σας και θέλω να σας πω ότι ως Κυβέρνηση εδώ και τέσσερις μήνες ασχολείστε διαρκώς -και λογικό είναι- με το δημοσιονομικό έλλειμμα της χώρας, δεν ασχολείστε, όμως, με το κοινωνικό έλλειμμα. Έχετε τεράστια απόσταση στα πεπραγμένα σας από όσα εσείς οι ίδιοι είπατε προεκλογικά. Εσείς ήσασταν αυτοί που κατακεραυνώνατε τη Νέα Δημοκρατία για την πώληση της Ολυμπιακής. Εσείς ήσασταν αυτοί που διαμαρτυρηθήκατε έντονα τότε γιατί απουσίαζαν οι οχτακόσιοι ξεχασμένοι συμβασιούχοι από την πράξη νομοθετικού περιεχομένου. Και τώρα που είστε εσείς Κυβέρνηση κάνετε πως δεν βλέπετε. Όσο και αν προσπαθείτε να ρίξετε τις ευθύνες στην προηγούμενη Κυβέρνηση, η ευθύνη για αυτό το έγκλημα απέναντι στο εθνικό δημόσιο αερομεταφορέα είναι δικομματική, ένα έγκλημα διαχρονικό. 
      
      (TS)
      
      (1PS)
      Και πέφτει αυλαία τώρα σ&apos; αυτό το έγκλημα μπροστά στα μάτια μας, με τον περίφημο «γάμο» των δύο ανταγωνιστών, με τις αερομαχίες τους πριν από ένα εξάμηνο για το ποιος θα αγοράσει το πτώμα της Ολυμπιακής. Και τώρα τους βλέπουμε να παντρεύονται με τις ευλογίες της Κυβέρνησης. 
      Και δεν είπατε κουβέντα γι’ αυτό. Απαξιώσατε την Ολυμπιακή και τα δύο κόμματα, τη μεταχειριστήκατε ως ένα μηχανισμό για τα ρουσφέτια σας, κομμάτι-κομμάτι εκποιήσατε το δημόσιο πλούτο, περάσατε όλα τα χρέη στους Έλληνες φορολογούμενους, δώσατε το φιλέτο στους ιδιώτες με τις πιέσεις τότε του περίφημου Επιτρόπου κ. Μπαρό, του Ευρωπαίου Επιτρόπου που μίλαγε για αθέμιτο ανταγωνισμό, διότι υπήρχε κρατικό μονοπώλιο. Και πού είναι τώρα ο αθέμιτος ανταγωνισμός; Στο ιδιωτικό καρτέλ φτιάχνεται. 
      Και βεβαίως ακυρώνετε την προοπτική τεσσεράμισι χιλιάδες εργαζόμενοι να μεταταχθούν και να έχουν σύνταξη και οκτακόσιους εργαζόμενους –προσέξτε! Οι συμβασιούχοι που ήταν για δέκα και για δεκαπέντε χρόνια και σήμερα είναι ηλικίας σαράντα, σαράντα πέντε, πενήντα, πενήντα πέντε- είναι στο δρόμο- που ήταν έξω από τις πύλες του Υπουργείου σας επί δύο εβδομάδες κάνοντας διαμαρτυρία, δεν βρήκατε μία ώρα για να τους δείτε. Μόνο ο κ. Σηφουνάκης τούς είδε και τους είπε να τους βοηθήσει και να μεταφέρει το αίτημά τους στις ιδιωτικές εταιρείες χάντλινγκ, λες και το Υπουργείο σας είναι γραφείο ευρέσεως εργασίας. 
      Όχι, κύριε Υπουργέ! Δεν είναι έτσι. Έχετε ευθύνη απέναντι σε αυτούς τους εργαζόμενους, διότι οι εργαζόμενοι που χάνουν τη δουλειά τους δεν είναι μία στατιστική. Είναι εργαζόμενοι ο καθένας ξεχωριστά, άνθρωποι με ανελαστικές ανάγκες, με υποχρεώσεις, με παιδιά να θρέψουν και δεν μπορείτε να τους πετάτε στο δρόμο μ’ αυτόν τον τρόπο. 
      Κύριε Υπουργέ, εδώ είμαστε μπροστά σε ένα μεγάλο σκάνδαλο εκποίησης δημόσιας περιουσίας και μην μας λέτε ότι δεν υπάρχει σάλιο, διότι βρήκατε ως Κυβέρνηση 1.000.000.000 ευρώ, προκειμένου να δώσετε τη δυνατότητα μέσω ΟΑΕΔ στους εργοδότες να δώσουν μισθούς, βρήκατε, απ’ ό,τι φαίνεται, απ’ ό,τι διαβάζω στις εφημερίδες, γύρω στα 6.000.000.000 ευρώ –τόσο θα κοστίσουν οι φρεγάτες για να πάρουμε το περίφημο o.k. των αγορών- βρίσκετε χρήματα, όταν πρέπει να τα δώσετε σε αυτούς που έχουν, αλλά δεν βρίσκετε χρήματα για να δώσετε στους εργαζόμενους.
      Και να σας πω και ένα τελευταίο, κύριε Υπουργέ. Σαπίζει η περιουσία του ελληνικού δημοσίου –αναφέρομαι στα αεροσκάφη της πρώην δημόσιας Ολυμπιακής- στο «Ελευθέριος Βενιζέλος». Έχουν γίνει ποντικοφωλιές. Γιατί; Περιουσία του ελληνικού δημοσίου είναι αυτά τα αεροσκάφη. Γιατί σαπίζουν εκεί; 
      Κύριε Υπουργέ, κλείνω λέγοντάς σας ότι η Κυβέρνησή σας οφείλει να προχωρήσει στην κύρωση πράξης νομοθετικού περιεχομένου. Είναι υποχρέωσή σας να προχωρήσετε. Δεν μπορεί να ξεχνάτε όσα υποσχεθήκατε για τους εργαζόμενους, να ακυρώνετε αυτήν την πράξη κύρωσης νομοθετικού περιεχομένου και την ίδια στιγμή να μην ακυρώνετε την πώληση της Ολυμπιακής, να αποφασίζετε δηλαδή να ακυρώσετε τις ζωές και το μέλλον χιλιάδων εργαζομένων, αλλά αυτοί οι οποίοι πήραν το φιλέτο, να κάνουν τα επιχειρηματικά τους σχέδια και να κερδίζουν ακόμη περισσότερο.
      Επιτέλους, πρέπει να αποφασίσετε με ποια πλευρά της όχθης είστε, με τους εργαζόμενους και την κοινωνία ή με τα μεγάλα επιχειρηματικά συμφέροντα.</Speech>
      ΠΡΟΕΔΡΕΥΩΝ (<ChairmanSpeech><Parlmember>Γρηγόριος Νιώτης</Parlmember>): Ο Υπουργός Υποδομών, Μεταφορών και Δικτύων κ. Ρέππας έχει το λόγο για να δευτερολογήσει για τρία λεπτά.</ChairmanSpeech>
      <Speech><Parlmember>ΔΗΜΗΤΡΙΟΣ ΡΕΠΠΑΣ</Parlmember> (Υπουργός Υποδομών, Μεταφορών και Δικτύων): Κύριε Πρόεδρε, όχι απλώς έχουμε αποφασίσει με ποια πλευρά του λόφου είμαστε αλλά το αποδεικνύουμε στην πράξη, κάτι που αναγνωρίζει και ο ελληνικός λαός, ο οποίος μας εξέλεξε μόλις προσφάτως ως δική του Κυβέρνηση με συντριπτικό ποσοστό. Φαίνεται σας διαφεύγει. 
      Πρέπει να σας πω ότι η Ελλάδα πράγματι αντιμετωπίζει δημοσιονομικό πρόβλημα, αλλά αυτός ο δημοσιονομικός εκτροχιασμός δεν είναι μόνος του. Υπάρχει υπερδανεισμός και υπερχρέωση επιχειρήσεων και νοικοκυριών, πράγμα που καθιστά δυσκολότερη την προσπάθειά μας. 
      Και γνωρίζετε πολύ καλά ότι η κρίση αυτή μεγεθύνεται λόγω της τάσης κάποιων κέντρων οικονομικής χρηματοπιστωτικής δύναμης, που δημιουργούν ένα πρόσθετο πρόβλημα, όχι μόνο στην Ελλάδα πλέον, αλλά πολιτικό πρόβλημα στην Ευρωπαϊκή Ένωση. Και αν κάποιοι καλούν την Ελλάδα να αντιμετωπίσει το δημοσιονομικό πρόβλημά της, πρέπει να γνωρίζουν ότι υπάρχει και πολιτικό ζήτημα για την ευρωζώνη. Και έχουν υποχρέωση να αντιμετωπίσουν το πολιτικό ζήτημα που δεν είναι πολιτικό ζήτημα μόνο της Ελλάδος, αλλά της ευρωζώνης και τους αφορά αμέσως. 
      Όσον αφορά τα θέματα τα οποία θέσατε, πρέπει να σας πω ότι αγνοείτε τις πρωτοβουλίες που πήραμε χορηγώντας επίδομα αλληλεγγύης στους αδύναμους αυτής της κοινωνίας, προχωρώντας σε ένα φορολογικό σύστημα κατ’ εξοχήν αναδιανεμητικό όσο ποτέ τα τελευταία χρόνια στην Ελλάδα. 
      Και εν μέσω αυτής της κρίσης, σας είπα και πάλι ότι όπως επιβάλλεται σε μία ευνομούμενη πολιτεία, θα ανταποκριθούμε στην υποχρέωσή μας με αίσθηση ευθύνης προς το κοινωνικό σύνολο και την κατηγορία των συγκεκριμένων εργαζόμενων, αλλά όχι μόνο έναντι αυτών των εργαζομένων, έναντι των εργαζομένων αυτής της κατηγορίας, αλλά και έναντι του κοινωνικού συνόλου στις ενέργειες εκείνες, ώστε –και το δείξαμε μέχρι τώρα- να σώσουμε ό,τι μπορεί να σωθεί απ’ αυτή τη χρεοκοπία στην οποία οδήγησαν αυτή την άλλοτε μεγάλη εταιρεία οι κυβερνήσεις του χθες. 
      Κατατέθηκε η πράξη νομοθετικού περιεχομένου, μας κατηγορείτε γιατί το κάναμε και αποδείχθηκε ότι αυτό ορθό. Ξέρετε, εάν δεν είχαν λάβει τις απολύσεις τους οι εργαζόμενοι της παλιάς Ολυμπιακής και το έκαναν μετά την κατάθεση πράξης νομοθετικού περιεχομένου, όπου αυτό προβλεπόταν, θα έπρεπε να παραμένουν άεργοι και να τους πληρώνει το δημόσιο, καταβάλλοντας κάθε μήνα για τους μισθούς τους, το ποσό των 23.000.000 ευρώ. Αυτό εισηγείστε;
      Και μας λέτε ότι θα πρέπει να σκεφτούμε τώρα, υπό τις παρούσες συνθήκες, την αντιστροφή της πώλησης της Ολυμπιακής. Μα, ο ελληνικός λαός αντιλαμβάνεται ότι ο δικός μας λόγος δεν είναι λόγος κριτικής ή καταγγελίας. Είναι λόγος που περιέχει ένα πολιτικό πρόγραμμα, μια πρόταση για να αντιμετωπίσουμε την κρίση που μαστίζει τη χώρα και τους Έλληνες. 
      Θα μου επιτρέψετε, λοιπόν, να πω ότι εάν ήταν ποτέ η δική σας παράταξη στην κυβέρνηση και εσείς πρωθυπουργός –εύχομαι να γίνει, βεβαίως με τη θέληση του ελληνικού λαού- και είχατε αυτή την προτεραιότητα, δηλαδή ήταν προτεραιότητά σας να αντιστρέψετε την πώληση της Ολυμπιακής, ε, τότε πια οι Έλληνες που μας ακούν, θα αισθάνονται ανακούφιση για τη θέση στην οποία έταξαν κάθε κόμμα σε αυτή τη Βουλή με την ψήφο τους. 
      Κύριε Πρόεδρε, πρέπει να σας πω ότι η προσπάθεια της Κυβέρνησής μας είναι απολύτως συνεπής στα όσα είπαμε και οδηγεί στην αντιμετώπιση του προβλήματος με ιδιαίτερη ευαισθησία, τηρουμένων των αναλογιών. Κανένας δεν είναι στον αέρα. Οι εργαζόμενοι μεταφέρονται και σας το είπα. Έχουν απασχόληση και έχουν αποδοχές οι οποίες ξεπερνούν το μέσο όρο των αποδοχών στη σημερινή Ελλάδα. 
      Όσον αφορά δε κατηγορίες οι οποίες πράγματι παρέμεναν και παραμένουν εκτός των όποιων ρυθμίσεων, αυτό είναι ένα θέμα, το οποίο δεν μπορεί να αντιμετωπιστεί πάντως σήμερα, αυτή την ώρα που συζητούμε, γιατί ανάλογο πρόβλημα αντιμετωπίζουν δεκάδες χιλιάδες ή εκατοντάδες χιλιάδες συμπολίτες μας για χιλιάδες λόγους και αιτίες. Γνωρίζετε πολύ καλά τι αντιμετωπίζει ο παριστάμενος συνάδελφος Υπουργός Εργασίας. Πολλοί πολίτες δοκιμάζονται αυτή την περίοδο, αλλά αυτές είναι οι συνέπειες και τα απόνερα μιας προηγούμενης περιόδου. 
      Εμείς καλούμεθα να διαχειριστούμε τα σπασμένα μιας άλλης κυβέρνησης. Βρεθήκαμε στο συγκεκριμένο θέμα, όταν συζητήθηκε μαζί με το δικό σας κόμμα, αντιπολιτευόμενοι την τότε κυβέρνηση στις επιλογές της και είχαμε τότε καταγγείλει ιδιαιτέρως τη ρύθμιση εκείνη βάσει της οποίας προβλεπόταν ότι μετά από ένα χρόνο θα μπορούσε ο αγοραστής της Ολυμπιακής να την εκχωρήσει, να την πωλήσει. 
      Είχαμε καταγγείλει αυτή τη ρύθμιση και φαίνεται ότι κάτι έκρυβε, εάν μπορούμε να αναγνώσουμε τις τελευταίες εξελίξεις, οι οποίες, βεβαίως, μας αφορούν, όχι ευθέως, και την κατάλληλη στιγμή, αναλόγως των εξελίξεων θα πούμε το δικό μας, υπεύθυνο όμως λόγο, γιατί εμείς, κύριε Πρόεδρε, και έτσι κλείνω, θέλουμε να έχουμε ένα λόγο που δεν είναι ευχάριστος για να είναι πολυσυλλεκτικός, αλλά ένα λόγο ο οποίος είναι χρήσιμος, γιατί πρέπει να παράγει πρακτικό αποτέλεσμα. 
      Και ο ελληνικός λαός αυτή την ώρα δεν θέλει προσπάθεια εντυπωσιοθηρίας και άγονης αντιδικίας από τα κόμματα. Θέλει συγκεκριμένο αποτέλεσμα και θα φέρουμε συγκεκριμένο αποτέλεσμα σε αυτόν τον τόπο με την πολιτική μας. 
      (Χειροκροτήματα από την πτέρυγα του ΠΑ.ΣΟ.Κ.)</Speech>
       ΠΡΟΕΔΡΕΥΩΝ (<ChairmanSpeech><Parlmember>Γρηγόριος Νιώτης</Parlmember>): Κυρίες και κύριοι συνάδελφοι, έχω την τιμή να ανακοινώσω στο Σώμα ότι από τα άνω δυτικά θεωρεία παρακολουθούν τη συνεδρίασή μας, αφού πρώτα ξεναγήθηκαν στους χώρους του Μεγάρου της Βουλής, σαράντα οκτώ μαθητές και μαθήτριες και τέσσερις εκπαιδευτικοί συνοδοί τους από το 14ο Γενικό Λύκειο Αθηνών. 
      Η Βουλή τους καλωσορίζει. 
      (Χειροκροτήματα)
      Κυρίες και κύριοι συνάδελφοι, η με αριθμό  415/9-2-2010 επίκαιρη ερώτηση του Βουλευτή της Νέας Δημοκρατίας κ. Χρήστου Μαρκογιαννάκη προς τον Υπουργό Αγροτικής Ανάπτυξης και Τροφίμων, σχετικά με την αποζημίωση των ελαιοπαραγωγών του Νομού Χανίων από τον ΕΛ.Γ.Α. κ.λπ. δεν θα συζητηθεί λόγω κωλύματος της κυρίας Υπουργού.</ChairmanSpeech> 
      <Speech><Parlmember>ΧΡΗΣΤΟΣ ΜΑΡΚΟΓΙΑΝΝΑΚΗΣ</Parlmember>: Κύριε Πρόεδρε...</Speech>
      ΠΡΟΕΔΡΕΥΩΝ (<ChairmanSpeech><Parlmember>Γρηγόριος Νιώτης</Parlmember>): Ορίστε, κύριε Μαρκογιαννάκη.</ChairmanSpeech>
      <Speech><Parlmember>ΧΡΗΣΤΟΣ ΜΑΡΚΟΓΙΑΝΝΑΚΗΣ</Parlmember>: Η κυρία Υπουργός Αγροτικής Ανάπτυξης βρίσκεται σε ένα ταξίδι. Για δεύτερη φορά επανέφερα την επίκαιρη ερώτησή μου και επικαλείται κώλυμα για δεύτερη φορά. 
      (AS)
      
       
       
      (1TS)
      Και ξέρω πάρα πολύ καλά ότι δεν υπάρχει κώλυμα. Εκείνο το οποίο συμβαίνει είναι ότι η ίδια μεν δεν θέλει να έρθει να καλύψει μία αστοχία του Καρχιμάκη, ο δε κ. Καρχιμάκης ντρέπεται να έρθει να απολογηθεί. Αυτή είναι η ουσία του πράγματος και γι’ αυτό  δεν έρχονται.
      Θα παρακαλέσω πάρα πολύ το Προεδρείο, προς χάρη του Κοινοβουλίου να λάβει μέτρα. Πρέπει επιτέλους, να μην περιφρονείται κατ’ αυτόν τον βάναυσο τρόπο η Βουλή.</Speech> 
      ΠΡΟΕΔΡΕΥΩΝ (<ChairmanSpeech><Parlmember>Γρηγόριος Νιώτης</Parlmember>): Κύριε συνάδελφε, ακούμε το αίτημά σας και το οποίο ασφαλώς θα διαβιβάσουμε προς την Υπουργό, αλλά δεν νομίζω ότι οι χαρακτηρισμοί περί ντροπής Κοινοβουλευτικού Υπουργού να προσέλθει στην Αίθουσα,  είναι σωστοί και παρακαλώ να μην τους επαναλάβετε.</ChairmanSpeech> 
      <Speech><Parlmember>ΘΕΟΔΩΡΟΣ ΠΑΓΚΑΛΟΣ</Parlmember> (Αντιπρόεδρος της Κυβέρνησης): Και μάλιστα, εν τη απουσία του.</Speech> 
      ΠΡΟΕΔΡΕΥΩΝ (<ChairmanSpeech><Parlmember>Γρηγόριος Νιώτης</Parlmember>): Μάλιστα, εν τη απουσία του. 
      Ανεξαρτήτως αυτού, θέλω να σας θυμίσω ότι κατά το άρθρο 131 του Κανονισμού της Βουλής προβλέπεται ότι για εξαιρετικούς λόγους ο Υπουργός, εν προκειμένω η Υπουργός Αγροτικής Ανάπτυξης και Τροφίμων, επικαλείται κώλυμα. Γνωρίζετε τη συγκυρία και μάλλον, είναι σαφές ότι υπάρχουν εντάσεις και προβλήματα σε σχέση με τους αγρότες και η Υπουργός είναι εκτάκτως απασχολημένη.</ChairmanSpeech>
      <Speech><Parlmember>ΧΡΗΣΤΟΣ ΜΑΡΚΟΓΙΑΝΝΑΚΗΣ</Parlmember>: Θα μπορούσε να έρθει ο κύριος Υφυπουργός .</Speech>
      ΠΡΟΕΔΡΕΥΩΝ (<ChairmanSpeech><Parlmember>Γρηγόριος Νιώτης</Parlmember>):  Άλλες φορές λέτε να μην έρχονται οι Υφυπουργοί και τώρα μου λέτε να καλέσουμε να έρθει ο Υφυπουργός.</ChairmanSpeech> 
      <Speech><Parlmember>ΧΡΗΣΤΟΣ ΜΑΡΚΟΓΙΑΝΝΑΚΗΣ</Parlmember>: Τον κ. Καρχιμάκη ήθελα να έρθει εδώ.</Speech>
      ΠΡΟΕΔΡΕΥΩΝ (<ChairmanSpeech><Parlmember>Γρηγόριος Νιώτης</Parlmember>): Θα μεταφέρω ότι κάνετε αίτημα να έρθει ο Υφυπουργός.</ChairmanSpeech> 
      <Speech><Parlmember>ΘΕΟΔΩΡΟΣ ΠΑΓΚΑΛΟΣ</Parlmember> (Αντιπρόεδρος της Κυβέρνησης): Ιδιαιτέρως εάν οι Υφυπουργοί είναι από την ιδιαίτερη πατρίδα του ερωτώντος.</Speech>
      ΠΡΟΕΔΡΕΥΩΝ (<ChairmanSpeech><Parlmember>Γρηγόριος Νιώτης</Parlmember>): Εάν ιδιαιτέρως είναι από την ιδιαίτερη πατρίδα, τότε προτιμώνται. Υπάρχει και ιδιαίτερη αντικειμενική αγάπη και συνεργασία από το παρελθόν.
      Κυρίες και κύριοι συνάδελφοι, η με αριθμό 419/9.2.2010 επίκαιρη ερώτηση του Βουλευτή του Κομμουνιστικού Κόμματος Ελλάδας κ. Ιωάννη Πρωτούλη προς την Υπουργό Παιδείας Δια Βίου Μάθησης και Θρησκευμάτων, σχετικά με την επίλυση των προβλημάτων του εκπαιδευτικού-επιστημονικού προσωπικού στα Τεχνολογικά Εκπαιδευτικά Ιδρύματα (ΤΕΙ), δεν συζητείται λόγω κωλύματος της Υπουργού. 
      Επίσης, η με αριθμό 416/9.2.2010 επίκαιρη ερώτηση του Βουλευτή της Νέας Δημοκρατίας κ. Αθανασίου Νάκου προς την Υπουργό Αγροτικής Ανάπτυξης και Τροφίμων, σχετικά με την ένταξη του φράγματος στη θέση «Μαυρομάτι» του Δήμου Σούρπης Νομού Μαγνησίας στο Πρόγραμμα Αγροτικής Ανάπτυξης «Αλέξανδρος Μπαλτατζής» δεν συζητείται λόγω κωλύματος  της Υπουργού. 
      Εισερχόμαστε τώρα στη με αριθμό 418/9.2.2010 επίκαιρη ερώτηση του Βουλευτή του Κομμουνιστικού Κόμματος Ελλάδας κ. Ιωάννη Γκιόκα προς τον Υπουργό Εργασίας και Κοινωνικής Ασφάλισης, σχετικά με τις  προθέσεις της Κυβέρνησης για τα δελτία κοινωνικού τουρισμού από τον Οργανισμό Εργατικής Εστίας (ΟΕΕ) κ.λπ.
      Αναλυτικά η ερώτηση του κυρίου συναδέλφου έχει ως εξής:
      «Μειωμένα δελτία κοινωνικού τουρισμού θα διανείμει ο Οργανισμός Εργατικής Εστίας (ΟΕΕ) το 2010,  με βάση πρόσφατη ανακοίνωσή του. Σύμφωνα με αυτή ο αριθμός των δελτίων προβλέπεται να είναι μειωμένος κατά 200.000 σε σχέση με το 2009 (από 750.000 σε 550.000).
      Η Διοίκηση του ΟΕΕ προσπαθεί να δικαιολογήσει αυτή την προκλητική ενέργεια επικαλούμενη τον προϋπολογισμό. Όπως χαρακτηριστικά ανέφερε, το ΙΚΑ χρωστάει στον ΟΕΕ 650.000.000 ευρώ και ενδέχεται να μην μπορεί να καταβάλει χρήματα στον ΟΕΕ για το 2010. 
      Η απόφαση αυτή είναι προκλητική για τους εργαζόμενους, καθώς τα έσοδα του Οργανισμού προέρχονται από τις ίδιες τις εισφορές των εργαζομένων, και ιδιαίτερα αυτή την περίοδο, όπου  η επίθεση στο εισόδημά τους, στην ασφάλιση, στη σταθερή και πλήρη εργασία είναι ιδιαίτερα οξυμένη. Επιπλέον, το δικαίωμα στις διακοπές που έχει προ πολλού μετατραπεί σε εμπόρευμα για τους εργαζόμενους πλήττεται ακόμη περισσότερο. Αποκαλύπτεται και από αυτό ότι οι εργαζόμενοι καλούνται να πληρώσουν την καπιταλιστική κρίση, για την οποία δεν φέρουν καμία ευθύνη.
      Ερωτάται ο κύριος Υπουργός τι μέτρα είναι διατεθειμένη να λάβει η Κυβέρνηση, ώστε να μην υπάρξει καμία περικοπή στα δελτία κοινωνικού τουρισμού». 
      Ο κ. Ανδρέας Λοβέρδος, Υπουργός Εργασίας και Κοινωνικής Ασφάλισης έχει το λόγο για τρία λεπτά.</ChairmanSpeech>
      <Speech><Parlmember>ΑΝΔΡΕΑΣ ΛΟΒΕΡΔΟΣ</Parlmember> (Υπουργός Εργασίας και Κοινωνικής Ασφάλισης): Σας ευχαριστώ, κύριε Πρόεδρε.
      Κύριε Γκιόκα, επειδή το συγκεκριμένο ερώτημα έχει τεθεί πρόσφατα και έχει απαντηθεί από το Υπουργείο, είμαι υποχρεωμένος να σας κάνω μία ερώτηση πριν ξεκινήσω, να απαντώ επί της ουσίας: Είστε με τους εργαζόμενους που δικαιούνται συμμετοχή στον κοινωνικό τουρισμό ή με τα δελτία; Για ποιο από τα δύο αγωνιάτε;</Speech>
      <Speech><Parlmember>ΙΩΑΝΝΗΣ ΓΚΙΟΚΑΣ</Parlmember>: Για τον αριθμό των δελτίων.</Speech>
      <Speech><Parlmember>ΑΝΔΡΕΑΣ ΛΟΒΕΡΔΟΣ</Parlmember> (Υπουργός Εργασίας και Κοινωνικής Ασφάλισης): Για τον αριθμό των δελτίων ή για τους εργαζόμενους που δικαιούνται κοινωνικό τουρισμό;  Γιατί φαίνεται, λόγω της επιμονής στο ερώτημα ότι μάλλον είστε με τα δελτία. Εμείς, όμως, είμαστε με τον ίδιο τον κοινωνικό τουρισμό και τους εργαζόμενους. Μιλάτε για 750.000 δελτία. Ο περσινός προγραμματισμός ήταν 750.000 δελτία, τον οποίο και η Διοίκηση του Οργανισμού Εργατικής Εστίας θεώρησε υπερβολικό. Ευλόγως τον θεώρησε υπερβολικό αφ’ ενός μεν γιατί είναι αυτός, καθ’ εαυτός υπερβολικός και αφετέρου, γιατί δεν αφορά την πραγματικότητα. Από τα 750.000 δελτία χρήση έκαναν 490.000 εργαζόμενοι, το σωτήριον έτος 2009.
      Ο ίδιος ο Οργανισμός μας πρότεινε να είμαστε φέτος πιο φειδωλοί γιατί δεν έχει κανένα νόημα για πολλούς και διάφορους τεχνικούς λόγους, τους οποίους θα αναφέρω στη συνέχεια. 
      Από την άλλη πλευρά, κύριε συνάδελφε, πρέπει να συνεκτιμήσετε ότι οι περισσότεροι των εργαζομένων επιλέγουν την ίδια περίοδο να ασκήσουν αυτό το δικαίωμά τους. Άρα, αυτό δεν καθίσταται εφικτό, πέραν των συγκεκριμένων θέσεων που υπάρχουν εκείνη την περίοδο, γιατί και οι υποδοχείς του κοινωνικού τουρισμού έχουν και άλλους πελάτες. 
      Συνεπώς, υπάρχει μια σειρά από προβλήματα που έχουν να κάνουν με την περίοδο που ο καθένας επιλέγει να κάνει τις διακοπές του -που για τους περισσότερους από τους Έλληνες πολίτες συμπίπτει- από τη δυνατότητα που έχουν οι υποδοχείς να απορροφούν, δεδομένου ότι αν εργαζόμενος πάρει ένα δελτίο και δεν το κάνει χρήση -όπως πολλές φορές συμβαίνει- χάνει το δικαίωμά του την επόμενη περίοδο.
      Για όλους αυτούς τους λόγους, έχουμε μέσον όρο άσκησης, κύριοι συνάδελφοι, του δικαιώματος αυτού από 480.000 με 500.000 εργαζομένους το χρόνο. Η αντιστοίχιση στον αριθμό αυτό επέβαλε και την πολιτική μας επιλογή, να πάμε φέτος σε χαμηλότερα νούμερα. Αυτά, όμως τα χαμηλότερα νούμερα, οι χαμηλότεροι αριθμοί δεν σημαίνουν και περιορισμένη άσκηση του δικαιώματος αυτού και δεν σημαίνει ότι κάποιοι που το δικαιούνται δεν θα το απολαύσουν. 
      Και στο σημείο αυτό θέλω να βάλω μία τελεία στην παρέμβασή μου, επί του θέματος της ερωτήσεώς σας. Δεν ξέρω πώς θα χρησιμοποιήσετε το χρόνο σας, αλλά να έχετε υπ’ όψιν σας ότι κρατάω για τη δευτερολογία μου θέματα που έχουν να κάνουν με τη διαχείριση στην πράξη αυτών των θεμάτων, που δεν είναι τόσο ευχάριστα και που κάθε κόμμα και κάθε Βουλευτής πρέπει να συνεκτιμά όταν αρθρώνει κριτικό λόγο. 
      Ευχαριστώ πολύ.</Speech>
      ΠΡΟΕΔΡΕΥΩΝ (<ChairmanSpeech><Parlmember>Γρηγόριος Νιώτης</Parlmember>): Ο Βουλευτής του Κομμουνιστικού Κόμματος Ελλάδος κ. Ιωάννης Γκιόκας έχει το λόγο για τρία λεπτά.</ChairmanSpeech>
      <Parlmember>ΙΩΑΝΝΗΣ ΓΚΙΟΚΑΣ</Parlmember>:  Πάντως, κύριε Υπουργέ, το επιχείρημα που διατύπωσε και που επικαλέστηκε η Διοίκηση του Οργανισμού Εργατικής Εστίας γι’ αυτές τις περικοπές, είναι ζητήματα που έχουν να κάνουν με την οικονομική κατάσταση του Οργανισμού Εργατικής Εστίας, είναι ζητήματα που έχουν να κάνουν με τα οφειλόμενα από το ΙΚΑ στον Οργανισμό Εργατικής Εστίας. Ούτε ζητήματα απορροφητικότητας επικαλέστηκε, ούτε τίποτα τέτοια από αυτά που είπατε. 
      Και εδώ πέρα υπάρχει ένα ζήτημα. Το μόνιμο επιχείρημα που ακούμε κάθε φορά και στην περίπτωση του Οργανισμού Εργατικής Εστίας και την περίπτωση του ΟΑΕΔ, όταν πρόκειται  για ανάγκες και παροχές προς τους εργαζόμενους, είναι ότι το ΙΚΑ δεν έχει αποδώσει τα οφειλόμενα, είτε προς την Εργατική Εστία, είτε προς τον ΟΑΕΔ, και πάει λέγοντας. 
      Αλλά ακόμα και αν δεχθούμε ότι αυτή είναι η κατάσταση, ποιος ευθύνεται γι’ αυτή την πραγματικότητα; Ποιος ευθύνεται δηλαδή, για το γεγονός ότι αυτή τη στιγμή το ΙΚΑ παρακρατάει εισφορές που προορίζονται για τον Οργανισμό Εργατικής Εστίας, προκειμένου να καλύψει ελλείμματα τα οποία προκάλεσαν το κράτος και η εργοδοσία διαχρονικά;
      (PE)
      
</paragraph>
      <paragraph>(1ΑS)
      Ποιος ευθύνεται για τη διαχρονική εισφοροδιαφυγή και εισφοροκλοπή, στην οποία καταφεύγει το μεγάλο κεφάλαιο; Είναι οι πολιτικές που ακολούθησαν όλα αυτά τα χρόνια οι κυβερνήσεις και της Νέας Δημοκρατίας και του ΠΑΣΟΚ, οι οποίες έχουν οδηγήσει σ’ ένα φαύλο κύκλο που λειτουργεί ως άλλοθι, για να περικόπτονται ανάγκες και δικαιώματα των εργαζομένων και για τον οποίο φαύλο κύκλο οι μόνοι που δεν ευθύνονται, οι μόνοι που πληρώνουν κανονικά τις εισφορές τους είναι οι ίδιοι οι εργαζόμενοι, ιδιαίτερα δε από τη στιγμή που ο Οργανισμός Εργατικής Εστίας λειτουργεί ανταποδοτικά, δεν δέχεται κανένα ευρώ από τον Κρατικό Προϋπολογισμό, αλλά καλύπτει τα έσοδά του από τις εισφορές των εργαζομένων.
      Κατά τη γνώμη μας, και αυτή η απόφαση της Κυβέρνησης αναδεικνύει ποιους προορίζει η Κυβέρνηση να πληρώσουν το «μάρμαρο» των ελλειμμάτων της κρίσης και πάει λέγοντας. Αποδεικνύει, επίσης, ότι η επίθεση στα λαϊκά εργατικά δικαιώματα δεν αφορά μόνο την ασφάλιση, το εισόδημα, την υγεία και την πρόνοια, αλλά ακουμπά το σύνολο των πλευρών της ζωής των εργαζομένων και το σύνολο των δικαιωμάτων τους. 
      Εμείς μέσα σ’ αυτά τα δικαιώματα συγκαταλέγουμε και το δικαίωμα στις διακοπές. Η αναψυχή δεν είναι ούτε πολυτέλεια ούτε εμπόρευμα, άσχετα με το γεγονός ότι έχει γίνει είδος πολυτελείας με τις πολιτικές που έχουν εφαρμοστεί όλα αυτά τα χρόνια και έχουν ως αποτέλεσμα το 50% των εργαζομένων και ακόμη περισσότερο να μη μπορούν να κάνουν ούτε μία μέρα διακοπές το χρόνο, είτε να μειώνουν τις ημέρες των διακοπών τους, είτε να καταφεύγουν στους τόπους καταγωγής, σε σπίτια συγγενών ή φίλων και ούτω καθεξής.
      (Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
      Κύριε Υπουργέ, εμείς νομίζουμε ότι το ποσοστό των εργαζομένων που δεν θα μπορούν να απολαύσουν το δικαίωμα στις διακοπές το επόμενο διάστημα θα αυξηθεί. Και θα αυξηθεί με βάση την πολιτική της Κυβέρνησης, με βάση την αφαίμαξη που γίνεται σήμερα στο λαϊκό εισόδημα και από το πάγωμα των μισθών και από την φοροεπιδρομή. Αντί, λοιπόν, να ανεβαίνει ο αριθμός των δικαιούχων -εμείς λέμε ότι σ’ αυτά τα προγράμματα πρέπει να ενταχθούν και οι νέοι και οι άνεργοι- η Κυβέρνηση περικόπτει διακόσιες χιλιάδες τέτοια δελτία, με ό,τι αυτό συνεπάγεται και για το δικαίωμα των εργαζομένων και για μικρές ξενοδοχειακές επιχειρήσεις, οι οποίες είναι ενταγμένες σε τέτοια προγράμματα. 
      (Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
      Τελειώνω, κύριε Πρόεδρε. 
      Εμείς καλούμε τους εργαζόμενους να αντιδράσουν σ’ αυτές τις πολιτικές, να τις αντιπαλέψουν, πολύ περισσότερο, γιατί, κατά τη γνώμη μας, αυτή η εξέλιξη προμηνύει νέες περικοπές στις παροχές της Εργατικής Εστίας και σε άλλες πλευρές, όχι μόνο στον τουρισμό.
      Ευχαριστώ.
      ΠΡΟΕΔΡΕΥΩΝ (<ChairmanSpeech><Parlmember>Γρηγόριος Νιώτης</Parlmember>): Ευχαριστώ, κύριε συνάδελφε.
      Το λόγο έχει ο Υπουργός Εργασίας και Κοινωνικής Ασφάλισης κ. Ανδρέας Λοβέρδος για τρία λεπτά, προκειμένου να δευτερολογήσει.</ChairmanSpeech>
      <Speech><Parlmember>ΑΝΔΡΕΑΣ ΛΟΒΕΡΔΟΣ</Parlmember> (Υπουργός Εργασίας και Κοινωνικής Ασφάλισης): Κύριε συνάδελφε, είμαι πραγματικά εντυπωσιασμένος από την τοποθέτησή σας. Η ερώτησή σας διατυπώθηκε με έναν τρόπο συγκρατημένο, εξ ου και την απήντησα με τα στοιχεία που όφειλα να δώσω στην Εθνική Αντιπροσωπεία. Η προσωπική σας παρέμβαση, όμως, με αναγκάζει να αλλάξω το ύφος και τον τρόπο της δικής μου απάντησης απέναντί σας. 
      Κύριε συνάδελφε, ο ένας οργανισμός του δημοσίου στην Ελλάδα χρωστά στον άλλον, όλοι μαζί φθάναμε στο κράτος και το κράτος δανειζόταν. Αυτό το παραμύθι τελείωσε! Αυτό το παραμύθι δεν έχει άλλο, κύριοι συνάδελφοι! Αυτό το παραμύθι όσοι το επικαλούνται αγνοούν την πραγματικότητα, αγνοούν μια πραγματικότητα με την οποία έρχεται τελικά αντιμέτωπος ο ελληνικός λαός. Εδώ τα πολιτικά κόμματα, όταν λένε για μία δαπάνη, πρέπει να έχουν υπ’ όψιν τους και το τι λένε. Η σχέση αυτή του ενός που χρωστά στον άλλον και όλοι μαζί κοιτούν το κράτος και το κράτος δανείζεται, δεν σας ενδιαφέρει; Το πρώτο πράγμα που έχω να σας πω είναι αυτό.</Speech>
      <Speech><Parlmember>ΙΩΑΝΝΗΣ ΓΚΙΟΚΑΣ</Parlmember>: Δεν φταίνε οι εργαζόμενοι γι’ αυτό.</Speech>
      <Speech><Parlmember>ΑΝΔΡΕΑΣ ΛΟΒΕΡΔΟΣ</Parlmember> (Υπουργός Εργασίας και Κοινωνικής Ασφάλισης): Το δεύτερο πράγμα που έχω να σας ρωτήσω, είναι το εξής: Κάθε δαπάνη, έτσι όπως την ακούτε, σας φαίνεται λογική; Δεν ξέρετε; Είστε πολιτικό κόμμα, από τα πιο έμπειρα πολιτικά κόμματα του ελληνικού πολιτικού συστήματος. Χρόνια, δεκαετίες παρακολουθείτε τι γίνεται στο δημόσιο και τους οργανισμούς του. Είστε ευχαριστημένος; Δεν έχετε να αρθρώσετε λόγο κριτικής για σπατάλη; Ποτέ; Κάθε δαπάνη, έτσι όπως σας τη δίνουν, είναι δικαιολογημένη; 
      Εγώ ξεκίνησα την ερώτησή μου, λέγοντας ότι όλοι κοιτάμε τους εργαζόμενους που πρέπει να απολαύσουν ένα δικαίωμα, δεν κοιτάμε τα δελτία. Κάθε δελτίο, όμως, κοστίζει, κύριε συνάδελφε. Δεν πρέπει να εξορθολογιστεί η λειτουργία αυτού του Οργανισμού. Ό,τι σας λένε ότι διατίθεται το χρόνο είναι καλώς σχεδιασμένο και καλώς το πράττουμε; Έχουμε άλλη αντίληψη γι’ αυτό. Και έχουμε την αντίληψη ότι, ακόμη και αν τα χρήματα ενός οργανισμού προέρχονται από τις εισφορές των εργοδοτών και των εργαζομένων, η διοίκηση, στο μέτρο που αφορά την Κυβέρνηση -και την αφορά κατ’ ελάσσονα τρόπο, αφού έναν διορίζουμε, τον πρόεδρο και όλη η άλλη διοίκηση του Οργανισμού Εργατικής Εστίας είναι εκπρόσωποι των κοινωνικών εταίρων- τουλάχιστον σε ό,τι αφορά τον πρόεδρο και την κατεύθυνση που δίνει το Υπουργείο ή την εποπτεία που ασκεί ελέγχοντας τη νομιμότητα των πράξεων, οι εντολές που εμείς δώσαμε, κύριε συνάδελφε, είναι αυστηρές και ελπίζουμε, σε λίγο που θα έχουμε τη νέα διοίκηση, να μπορούμε να εφαρμόσουμε αυτά τα οποία πρέπει να εφαρμόσουμε. Γιατί κάθε αριθμός που έρχεται στο Υπουργείο, αγαπητέ κύριε συνάδελφε, δεν είναι και μία δικαιολογημένη δαπάνη. Είμαστε υποχρεωμένοι να δούμε και τα ψιλά πράγματα του πράγματος. Δεν θέλω να αναφερθώ, αλλά νομίζω ότι έχουμε συνεννοηθεί. Είμαστε υποχρεωμένοι να κοιτάμε κάθε δαπάνη χωριστά, να βλέπουμε τη σημασία της και να προσπαθούμε να τα κάνουμε ορθολογικότερα τα πράγματα, γιατί δεν φθάνει όλο το χρήμα του ελληνικού λαού, για να πληρώνει πολλές φορές τις σπατάλες. 
      Ήρθαμε σε δύσκολη θέση. Ίσως έχουμε ευθύνη ως πολιτικό σύστημα που αντιμετωπίζουμε με αυτόν τον τρόπο τα πράγματα τώρα που έφθασε ο κόμπος στο χτένι. Όμως, κύριε συνάδελφε, τώρα πρέπει να κάνουμε ό,τι μπορούμε περισσότερο, ό,τι μπορούμε καλύτερο, για να είμαστε απέναντι στον ελληνικό λαό δίκαιοι. Και, εν προκειμένω, κοινωνική δικαιοσύνη σημαίνει να ελέγχουμε τι υπογράφουμε σε ό,τι αφορά τις δαπάνες. Σας παρακαλώ και σας καλώ να το δείτε έτσι. Γιατί άλλο πράγμα να λέει ένας πολιτικός ότι «μειώνετε το δικαίωμα, ότι στερείτε το δικαίωμα» και άλλο πράγμα να λέει ότι «μειώνετε τη σπατάλη». Εμείς σ’ αυτό το δεύτερο στοχεύουμε. Θα σας παρακαλούσα, χωρίς να το υποδεικνύω -δεν έχω αυτό το δικαίωμα- όταν μιλάτε για τον κοινωνικό τουρισμό στην Κυβέρνηση ενός κόμματος που ίδρυσε τον κοινωνικό τουρισμό στην Ελλάδα, να επιδεικνύετε μεγαλύτερη προσοχή.</Speech> 
      ΠΡΟΕΔΡΕΥΩΝ (<ChairmanSpeech><Parlmember>Γρηγόριος Νιώτης</Parlmember>): Κυρίες και κύριοι συνάδελφοι, θα συζητηθεί τώρα η με αριθμό 417/9.2.2010 επίκαιρη ερώτηση του Βουλευτή του Λαϊκού Ορθοδόξου Συναγερμού κ. Κωνσταντίνου Αϊβαλιώτη προς τον Υπουργό Οικονομικών, σχετικά με τη χορήγηση επιδόματος κοινωνικής αλληλεγγύης σε αλλοδαπούς που διαμένουν σε σκηνές κ.λπ.
      Αναλυτικότερα, η επίκαιρη ερώτηση του συναδέλφου κ. Αϊβαλιώτη έχει ως εξής: 
      «Πρόσφατα αποκαλύφθηκε από το γνωστό δημοσιογράφο κ. Άρη Σπίνο στη μεγάλης τηλεθέασης εκπομπή «ΣΤΟΝ ΙΣΤΟ ΤΗΣ ΑΡΑΧΝΗΣ» του τηλεοπτικού σταθμού «ΕΧΤΡΑ 3» ότι λαθρομετανάστες που διαμένουν σε σκηνές παραπλεύρως των εθνικών οδών και αλλού (και, μάλιστα, χαρακτηρίζονται επισήμως σε έγγραφα του Υπουργείου Οικονομικών ως «σκηνίτες») έλαβαν ειδοποίηση και ήδη εισέπραξαν την α΄ δόση ύψους 400 ευρώ από το (πολυδιαφημισμένο) «επίδομα κοινωνικής αλληλεγγύης». Την ίδια ώρα, χιλιάδες Έλληνες φορολογούμενοι πολίτες και άνεργοι, οι οποίοι ζουν κάτω από το όριο της φτώχειας, διαμαρτύρονται γιατί, ενώ πέρασαν οι γιορτές, ακόμη δεν έχουν λάβει αυτό το επίδομα.
      Ερωτάσθε: Πόσες χιλιάδες αλλοδαποί «σκηνίτες» έχουν λάβει τέτοιες ειδοποιήσεις και ποιο είναι το ποσό που θα λάβουν συνολικά; Γιατί εκατοντάδες χιλιάδες Έλληνες, πενόμενοι πολίτες, δεν έχουν λάβει το επίδομα την ίδια ώρα που αλλοδαποί λαθρομετανάστες ήδη έλαβαν στην α΄ δόση από αυτό;».
      Στην επίκαιρη ερώτηση του κ. Αϊβαλιώτη θα απαντήσει ο Υφυπουργός επί των Οικονομικών κ. Φίλιππος Σαχινίδης.
      Κύριε Υπουργέ, έχετε το λόγο για τρία λεπτά.</ChairmanSpeech>
      <Speech><Parlmember>ΦΙΛΙΠΠΟΣ ΣΑΧΙΝΙΔΗΣ</Parlmember> (Υφυπουργός Οικονομικών): Σας ευχαριστώ, κύριε Πρόεδρε.
      Αγαπητέ κύριε συνάδελφε, θα ξεκινήσω με μία επισήμανση, με αφορμή την ερώτηση την οποία καταθέτετε. Από την ερώτηση προκύπτει ότι ουσιαστικά αποδέχεσθε ότι αυτή η Κυβέρνηση τελικά παρήγαγε κοινωνική πολιτική. Ήταν η πρώτη πρωτοβουλία την οποία πήραμε και εγώ χαίρομαι, που έστω και έμμεσα, όχι άμεσα, αναγνωρίζετε ότι η Κυβέρνηση αυτή παρήγαγε έργο, πραγματικά στήριξε αυτούς οι οποίοι είχαν ανάγκη και επιπρόσθετα ερωτώμαι και ελέγχομαι, γιατί δεν κατάφεραν ενδεχομένως να το πάρουν και κάποιοι άλλοι. Είναι μία θετική συνεισφορά στο δημόσιο διάλογο.
      Κύριε συνάδελφε, όπως ξέρετε, υπάρχει ένας νόμος, ο οποίος απαριθμεί τις κατηγορίες των δικαιούχων οι οποίοι πρέπει να πληρούν μόνο εισοδηματικά –το τονίζω αυτό- και κοινωνικά κριτήρια. Η κοινή υπουργική απόφαση, η οποία εκδόθηκε κατ’ εξουσιοδότηση του νόμου, καθορίζει τους φορείς, αλλά και τη διαδικασία με την οποία καταβάλλεται το επίδομα και υποχρεώνει τους δικαιούχους να υποβάλουν αίτηση στους αρμόδιους φορείς.
      (ΕΡ)
      (1PE)
      Το επίδομα καταβάλλεται με την ίδια διαδικασία που καταβάλλονται οι συντάξεις, τα προνοιακά επιδόματα, οι άλλου είδους παροχές -κατά περίπτωση- από τους οικείους φορείς. Αυτοί οι φορείς έχουν δημιουργήσει ένα ηλεκτρονικό αρχείο με τα στοιχεία των δικαιούχων, που φυλάσσεται στη Γενική Γραμματεία Πληροφοριακών Συστημάτων, για περαιτέρω επεξεργασία, για σύνταξη πινάκων, όπου αναγράφονται τα πρόσωπα που έλαβαν αδικαιολόγητα το επίδομα ή έλαβαν μεγαλύτερο ποσοστό και που θα συμψηφιστεί με την καταβολή της δεύτερης δόσης.
      Αντιλαμβάνεστε, λοιπόν, ότι για να προστατέψουμε και το τελευταίο ευρώ του Έλληνα φορολογούμενου έχουμε δημιουργήσει εκείνη την υποδομή που είναι αναγκαία, ώστε και δίκαια να καταβληθεί το επίδομα αλλά και έλεγχοι να γίνουν. Εγώ σας περιέγραψα το πνεύμα, που διέπει την παροχή του επιδόματος αλληλεγγύης και τη διαδικασία που εξασφαλίζει την καταβολή του.
      Να ξεκαθαρίσουμε κάτι, είμαι ο τελευταίος που θα πει ότι δεν υπήρξαν καθυστερήσεις. Είμαι ο τελευταίος που θα πει ότι δεν έγιναν λάθη. Αυτό, όμως, δεν αναιρεί μία πραγματικότητα, ότι πολλοί συμπολίτες μας πήραν αυτή την οικονομική ενίσχυση που είχαν ανάγκη. Επιπρόσθετα να σας πω και κάτι άλλο. Υπάρχει ο μηχανισμός ελέγχου, ο οποίος θα διασφαλίσει ότι εάν κάποιοι παράνομα ή λανθασμένα πήραν τα χρήματα αυτά, στο τέλος θα επιστραφεί το επίδομα πίσω στους πολίτες.
      Κύριε  συνάδελφε, επειδή ξέρετε ότι εκτιμώ ιδιαίτερα την κοινοβουλευτική σας παρουσία, θέλω να μου εξηγήσετε γιατί ακριβώς ελέγχομαι σήμερα. Από την ερώτησή σας δεν είναι σαφές. Χρησιμοποιείτε το ρεπορτάζ μιας τηλεοπτικής εκπομπής, για να ισχυριστείτε ότι δίνεται το επίδομα σε μετανάστες χωρίς χαρτιά. Παρεμπιπτόντως, έτσι λέγονται διεθνώς, κύριε  συνάδελφε, οι μετανάστες που δεν διαθέτουν νόμιμο καθεστώς παραμονής σε μία χώρα. Όχι λαθραίοι, όπως τους αποκαλεί η παράταξή σας.
      Η απάντηση είναι προφανής, κύριε  συνάδελφε. Το επίδομα δεν δίνεται σε αυτούς, διότι απλά δεν μπορεί να ελεγχθεί το ύψος του εισοδήματός τους αφού δεν εργάζονται νόμιμα στη χώρα μας. Μήπως, ερωτώ, ελέγχομαι τελικά για το αν επίδομα δίνεται σε φορολογούμενους, που διαμένουν νομίμως σε πρόχειρα καταλύματα; Γνωρίζετε πάρα πολύ καλά, ότι οι προδιαγραφές της κατοικίας δεν αποτελούν προϋπόθεση καταβολής του επιδόματος. Σας προσδιόρισα προηγουμένως, ποιες είναι οι προϋποθέσεις για να καταβληθεί το επίδομα.
      Ξέρετε, επίσης, ότι πάρα πολλοί μετανάστες και ειδικά σε αγροτικές περιοχές –από μία αγροτική περιοχή προέρχομαι και εγώ, κύριε συνάδελφε- διαμένουν σε χώρους που τους παρέχονται από τους εργοδότες τους. Αυτό μπορεί να είναι ένα πρόχειρο κατάλυμα. Αυτοί, λοιπόν, οι περίφημοι σκηνίτες, όπως τους αποκαλεί ο δημοσιογράφος -και όπως αντιλαμβάνομαι, υιοθετείτε την έκφραση- με βάση τα στοιχεία που έχουμε από τη Γενική Γραμματεία Πληροφοριακών Συστημάτων, είναι μόλις τρία άτομα, όχι χιλιάδες. Γι’ αυτό και επειδή σας είχα ακούσει και σε μία άλλη τοποθέτησή σας, εδώ στην Ολομέλεια, σας παρακαλώ, εάν έχετε διαθέσιμα στοιχεία, από τα οποία προκύπτουν ότι είναι πάνω από τρεις αυτοί οι οποίοι έχουν δηλώσει ότι διαμένουν σε σκηνή, να τα θέσετε υπόψη μου.
      Σας ευχαριστώ, κύριε  Πρόεδρε.</Speech>
      ΠΡΟΕΔΡΕΥΩΝ (<ChairmanSpeech><Parlmember>Γρηγόριος Νιώτης</Parlmember>): Ευχαριστώ, κύριε  Υφυπουργέ.
      Ο Βουλευτής του Λαϊκού Ορθόδοξου Συναγερμού, κ. Κωνσταντίνος Αϊβαλιώτης έχει το λόγο.
      Ορίστε, έχετε το λογο για τρία λεπτά, κύριε  συνάδελφε.</ChairmanSpeech>
      <Speech><Parlmember>ΚΩΝΣΤΑΝΤΙΝΟΣ ΑΪΒΑΛΙΩΤΗΣ</Parlmember>: Φαίνεται τελικά ότι για να έρθει ο Υπουργός  Οικονομικών και να απαντήσει σε ερώτησή μου πρέπει να καταφύγω στην πρακτική που εφάρμοσε ο τέως Πρόεδρος της Βουλής, κ. Κακλαμάνης, ο οποίος έφερε άρον-άρον τον κ. Παπακωνσταντίνου, όπως θα θυμάστε, στην πρώτη συνεδρίαση Επικαίρων Ερωτήσεων, που έγινε σε αυτή τη θητεία. Εν πάση περιπτώσει,   μου είστε συμπαθής,είστε και γείτονας –μένουμε κοντά στο Χολαργό- και επειδή ξέρω ότι είστε αρκετά επαρκής στα καθήκοντά σας, χαίρομαι που είστε εδώ, κύριε  Υπουργέ.
      Κατ’ αρχάς, στην έκφραση «λαθρομετανάστες» πέσατε σε ένα ατόπημα γιατι τη χρησιμοποιεί η Κομισιόν. Ανοίξτε τα κοινοτικά έγγραφα και δείτε ότι η έκφραση «λαθρομετανάστης» είναι έκφραση των κοινοτικών εγγράφων. Άρα, μη μας αποδίδετε κακές προθέσεις.
      Κύριε  Υφυπουργέ, αναγκάστηκα να κάνω την Επίκαιρη Ερώτηση γι’ αυτό το θέμα, γιατί δεν υπήρξε καμία αντίδραση από την Κυβέρνησή σας ούτε στα απανωτά ρεπορτάζ του δημοσιογράφου Άρη Σπίνου, στον τηλεοπτικό σταθμό EXTRA 3, στην εκπομπή «Στον ιστό της αράχνης», αλλεπάλληλες Τετάρτες 
-μεταδίδεται κάθε Τετάρτη, στις έντεκα και μισή- που παρουσίαζε έγγραφα γι’ αυτό το ζήτημα και δεν υπήρχε καμία αντίδραση. Αναγκάστηκα να τα καταθέσω στη Βουλή και πάλι δεν υπήρξε καμία αντίδραση. Γι’ αυτό αναγκάζομαι να κάνω επίκαιρη ερώτηση.
      Κατέθεσα, λοιπόν, και το ειδοποιητήριο. Δεν τον αποκαλώ εγώ σκηνίτη, εσείς τον αποκαλείτε. Να το έγγραφο: Ο κ. Αϊντίνι Μουράτ, σκηνίτης. Ακούστε απίστευτη διεύθυνση: Νέα Εθνική Οδός Πατρών-Πύργου αριθμός 0. Τι διεύθυνση είναι αυτή, κύριε  Υφυπουργέ; Μπορεί κάποιος να ειδοποιήσει σκηνίτη στη Ν.Ε.Ο. Πατρών-Πύργου…</Speech>
      <Speech><Parlmember>ΠΥΘΑΓΟΡΑΣ ΒΑΡΔΙΚΟΣ</Parlmember>: Πέμπτος θάμνος…</Speech>
      <Speech><Parlmember>ΚΩΝΣΤΑΝΤΙΝΟΣ ΑΪΒΑΛΙΩΤΗΣ</Parlmember>: Μόνο πέμπτος θάμνος, κύριε  συνάδελφε; Υπάρχουν και δενδρίτες, έτσι τους αποκαλεί  το Υπουργείο σας, θέλω τώρα να μου πείτε, πώς τους εντοπίζετε; Πάνω στο κλαδί ή μέσα στην κουφάλα του δέντρου; Πώς τους εντοπίζετε και τους δίνετε ειδοποιητήρια για να έλθουν να πάρουν λεφτά;
      Σας καταθέτω λοιπόν και άλλα ειδοποιητήρια για τα Πρακτικά, κύριε  Υπουργέ. Αφού μου τα ζητήσατε σας τα καταθέτω. Δικά σας είναι: «Ελληνική Δημοκρατία, Υπουργείο Οικονομικών», ειδοποιητήρια για δενδρίτες και σκηνίτες. Και σας τα καταθέτω γιατί βλέπω εδώ -κύριε  Τζαβάρα, σας ενδιαφέρει, είναι από την περιφέρειά σας- ο κ. Αλίου Κουτίμ μένει λέει στην Καταρράχι αριθμός 0. Άντε βρες τώρα στην Ελλάδα περιοχή Καταράχι και αριθμός 0. Ο κ. Ιτζένι μένει στην Κάτω Παναγιά, αριθμός 0. Μου θυμίζει ταινία με τον Γκόρτσο και τον Μαντά,  Άνω Παναγιά, Δώθε Παναγιά, Πέρα Παναγιά. Τη γνωστή ταινία του ελληνικού κινηματογράφου.
      Αυτά τα πράγματα που γίνονται, κύριε  Υπουργέ, είναι απίστευτα και θα τα καταθέσω στα Πρακτικά.
       Περίμενα από το Υπουργείο και την Κυβέρνησή σας να ξεκαθαρίσει αν έχει γίνει λαμογιά με τα είκοσι δύο χιλιάδες ειδοποιητήρια, που καταγγέλθηκε, κατ’ επανάληψη, στην τηλεοπτική εκπομπή του κ. Σπίνου ότι έφυγαν. Ήρθε προς συζήτηση το θέμα και στο Υπουργικό Συμβούλιο. Το έθεσε ο κ. Παπακωνσταντίνου το ζήτημα των είκοσι δύο χιλιάδων ειδοποιητηρίων, με τα οποία μοιράζετε «οκτακοσάρια» σε αυτούς που με τσαμπουκά ήρθαν στην Ελλάδα, κάνοντας κουρελόχαρτα τους νόμους που ψηφίζουμε εδώ μέσα. Αυτοί που με τσαμπουκά μπήκαν στην Ελλάδα κουρελόχαρτα κατάντησαν τους νόμους, που καθόμαστε εμείς όλοι, από όλες τις παρατάξεις και ψηφίζουμε εδώ μέσα, στη Βουλή των Ελλήνων.
      Περίμενα, λοιπόν, το ΠΑ.ΣΟ.Κ. να δείξει ευαισθησία για τους ηλικιωμένους και τους ανέργους της Ελλάδας, που ξεροσταλιάζουν στις ουρές και δεν παίρνουν επίδομα αλληλεγγύης. Και όχι να χαρτζιλικώνετε αυτόν που μπήκε στην Ελλάδα, επειδή έτσι του άρεσε. Εκτός αν ισχύει αυτό που ειπώθηκε στην τηλεοπτική εκπομπή, ότι χαρτζιλικώνετε όλους αυτούς, επειδή πιστεύετε ότι θα σας ψηφίσουν στις δημοτικές εκλογές, στις οποίες τους δίνετε και δικαίωμα ψήφου.
      Με όλα αυτά που γίνονται, σκέφτομαι καμιά φορά, πόσο ευχάριστα θα αισθάνονται οι εθνικιστές της Άγκυρας και πόσο θα τρίβουν τα χέρια τους για όλα αυτά τα απίστευτα που συμβαίνουν στην Ελλάδα.
       Σας παρακαλώ, πείτε μου εάν κάνατε έλεγχο στη συζήτηση που έγινε και στο Υπουργικό Συμβούλιο, όταν ο κ. Παπακωνσταντίνου έθεσε το θέμα των είκοσι δύο χιλιάδων ειδοποιητηρίων και αν θα ανακαλέσετε αυτά τα ειδοποιητήρια, γιατί τα «οκτακοσάρια» προέρχονται από τον ιδρώτα του ελληνικού λαού.
      Σας ευχαριστώ. 
      (Στο σημείο αυτό ο Βουλευτής κ. Κωνσταντίνος Αϊβαλιώτης                        καταθέτει για τα Πρακτικά τα προαναφερθέντα έγγραφα , τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)
      (Χειροκροτήματα από την πτέρυγα του ΛΑ.Ο.Σ.)</Speech>
      ΠΡΟΕΔΡΕΥΩΝ (<ChairmanSpeech><Parlmember>Γρηγόριος Νιώτης</Parlmember>): Κύριε Υφυπουργέ επί των Οικονομικών, έχετε το λόγο να δευτερολογήσετε, για τρία λεπτά.</ChairmanSpeech>
      <Parlmember>ΦΙΛΙΠΠΟΣ ΣΑΧΙΝΙΔΗΣ</Parlmember> (Υφυπουργός Οικονομικών): Σας ευχαριστώ, κύριε  Πρόεδρε.
      Κύριε  συνάδελφε, σας έχω ακούσει επανειλημμένως, να αναφέρεστε στον άνθρωπο δίπλα στον οποίο έχετε θητεύσει και από τον οποίο έχετε πάρει μαθήματα, τον έγκριτο και αξιόλογο δημοσιογράφο κ. Μαρίνο, άνθρωπο τον οποίο εκτιμώ. Είμαι απόλυτα πεπεισμένος ότι ο κ. Μαρίνος θα πρέπει, κατά τη διάρκεια της θητείας σας δίπλα του, να σας δίδαξε ορισμένους βασικούς κανόνες της δημοσιογραφίας, ‘όπως, ότι όταν μεταδίδουμε μια πληροφορία την ελέγχουμε.
      Εγώ υπεύθυνα από τη θέση μου σας ανέφερα, ότι με βάση τα στοιχεία που υπάρχουν από τη Γενική Γραμματεία Πληροφοριακών Συστημάτων, υπάρχουν μόνο τρεις δηλώσεις από ένα σύνολο 314.772, που έλαβαν ειδοποιήσεις για την καταβολή της πρώτης δόσης. Μέσα σε αυτό το αρχείο, υπάρχουν μόνο τρεις αιτήσεις, που φέρουν ως διεύθυνση κατοικίας σκηνές, όπως εσείς το αποκαλείτε. 
      Σας ερωτώ, είκοσι δύο χιλιάδες άτομα φέρονται να κατοικούν σε σκηνές; Διότι, αν υπάρχουν είκοσι δύο χιλιάδες άτομα που κατοικούν σε σκηνές, ειλικρινά αυτό αποτελεί έκπληξη πρώτου μεγέθους. Είμαι σίγουρος, ότι αν αυτό συνέβαινε, αυτή τη στιγμή δεν θα είχε περιοριστεί σε μια εκπομπή, την οποία εγώ δεν γνωρίζω, αλλά θα αποτελούσε κεντρικό θέμα ότι είκοσι δύο χιλιάδες άτομα στην Ελλάδα, που κατοικούν σε σκηνές πήραν αυτά τα χρήματα.
      (PN)
</paragraph>
      <paragraph>(1EP)
      Υποψιάζομαι όμως, κύριε συνάδελφε, ότι συμβαίνει κάτι άλλο. Τρία είναι τα άτομα τα οποία φέρονται ότι κατοικούν σε σκηνές.
      <Speech><Parlmember>ΚΩΝΣΤΑΝΤΙΝΟΣ ΑΪΒΑΛΙΩΤΗΣ</Parlmember>: Και κάνατε Υπουργικό Συμβούλιο για τρία άτομα;</Speech>
      <Speech><Parlmember>ΦΙΛΙΠΠΟΣ ΣΑΧΙΝΙΔΗΣ</Parlmember> (Υφυπουργός Οικονομικών): Κύριε συνάδελφε, ακούστε με, σας παρακαλώ. Έχετε θητεύσει δίπλα σε άνθρωπο, ο οποίος και πράος είναι, αλλά και ελέγχει την ακρίβεια των όσων επικαλείται. Ακούστε με, λοιπόν. Τρία είναι τα άτομα τα οποία φέρονται να έχουν δηλώσει σκηνή ως κατοικία. Αλλά, υποψιάζομαι ότι αυτό για το οποίο με ελέγχετε, είναι εάν μεταξύ των ατόμων που έχουν πάρει το επίδομα κοινωνικής αλληλεγγύης, είναι και άτομα τα οποία είναι Έλληνες αλλά βρίσκονται στην Ελλάδα μόνιμα, κατοικούν, υποβάλλουν φορολογική δήλωση, έχουν ασφαλιστικά δικαιώματα και βεβαίως επειδή έχουν και πληρούν τα συγκεκριμένα κριτήρια, τα οποία ορίζει ο συγκεκριμένος νόμος, πήραν αυτή την οικονομική ενίσχυση.
      Εάν, λοιπόν, κύριε συνάδελφε, αυτό είναι για το οποίο με ελέγχετε -γιατί είμαι σίγουρος ότι ακόμη και τα στοιχεία και τα χαρτιά που έχετε μπροστά σας είναι τρία, τα μέτρησα, τα είδα προηγουμένως- αν έχετε για είκοσι χιλιάδες, παρακαλώ να τα καταθέσετε εδώ. Είναι μόνο τρεις αυτοί στους οποίους αναφέρεστε.</Speech> 
      <Speech><Parlmember>ΚΩΝΣΤΑΝΤΙΝΟΣ ΑΪΒΑΛΙΩΤΗΣ</Parlmember>: Το διαψεύδετε;</Speech>
      <Speech><Parlmember>ΦΙΛΙΠΠΟΣ ΣΑΧΙΝΙΔΗΣ</Parlmember> (Υφυπουργός Οικονομικών): Βεβαίως, το διαψεύδω. Οι υπόλοιποι, λοιπόν, είναι νόμιμοι πολίτες, είναι εργαζόμενοι, έχουν κατοχυρώσει, έχουν φορολογικές υποχρεώσεις  τις οποίες αναλαμβάνουν, έχουν ασφαλιστικά δικαιώματα και βεβαίως δικαιούνται αυτό το επίδομα. 
      Εμείς, λοιπόν, απέναντι σε αυτούς τους πολίτες, αισθανόμαστε  την ανάγκη να εκφράσουμε την αλληλεγγύη μας. 
      Σας ευχαριστώ πάρα πολύ, κύριε Πρόεδρε.</Speech>
      ΠΡΟΕΔΡΕΥΩΝ (<ChairmanSpeech><Parlmember>Γρηγόριος Νιώτης</Parlmember>): Ευχαριστώ, κύριε Υφυπουργέ.
      Κυρίες και κύριοι συνάδελφοι, εισερχόμαστε στην τελευταία για σήμερα, με αριθμό 421/9.2.2010 επίκαιρη ερώτηση του Αντιπροέδρου της Βουλής και Βουλευτή του Συνασπισμού Ριζοσπαστικής Αριστεράς κ. Αθανασίου Λεβέντη, προς τους Υπουργούς Υποδομών, Μεταφορών και Δικτύων και Παιδείας, Δια βίου Μάθησης και Θρησκευμάτων, σχετικά με την αναγκαιότητα άμεσης απαλλοτρίωσης οικοπέδου για την ανέγερση του 3ου Γυμνασίου και 3ου Λυκείου στο Δήμο Βούλας κ.λπ.
      Αναλυτικά η ερώτηση του Αντιπροέδρου κυρίου Αθανασίου Λεβέντη, έχει ως εξής: 
      «Σύμφωνα με υπόμνημα του Δήμου, των φορέων της πόλης και των κατοίκων της Βούλας, επισημαίνεται «η αναγκαιότητα της άμεσης παρακατάθεσης της αποζημίωσης από τον ΟΣΚ υπέρ των δικαιούχων για την απαλλοτρίωση του χώρου στο ΟΤ 251 της περιοχής Κόνιαρη, ώστε να ανεγερθεί το 3ο Γυμνάσιο και το 3ο Λύκειο της πόλης. Παρά το γεγονός ότι για το συγκεκριμένο χώρο υπάρχει εγγεγραμμένη πίστωση στη ΣΑΕ 0476 και στον κωδικό 1999 ΣΕ 04760001 ο ΟΣΚ δεν έχει καταβάλει ακόμη το ποσόν.
      Επειδή λόγω της οικιστικής ανάπτυξης της περιοχής αυξήθηκε ο μαθητικός πληθυσμός,
      Επειδή τα δύο Γυμνάσια και τα δύο Λύκεια, εξυπηρετούν τους μαθητές τριών συνοικιών, ενώ οι μαθητές που ανήκουν στις άλλες τρεις οικιστικές περιοχές του Δήμου αναγκάζονται να διανύουν καθημερινά αποστάσεις που φτάνουν ως τα 4,5 και 5 χιλιόμετρα, με αποτέλεσμα να δυσχεραίνεται η πρόσβαση των μαθητών στα υπάρχοντα Γυμνάσια και Λύκεια, και να κινδυνεύει η ζωή τους,
      Επειδή οι μαθητές του 2ου Λυκείου κάνουν μάθημα σε υπόγειο αποθηκευτικό χώρο λόγω έλλειψης αιθουσών, στο 2ο Γυμνάσιο χρησιμοποιούνται ως αίθουσες η βιβλιοθήκη και το γραφείο καθηγητών,
      Ερωτάται η κυρία Υπουργός:
      1. Τι μέτρα προτίθεται άμεσα να πάρει ώστε να απαλλοτριωθεί το οικόπεδο στο Δήμο Βούλας για να ανεγερθούν το 3ο Γυμνάσιο και το 3ο Λύκειο, τα οποία ιδρύθηκαν με το υπ’ αρ. ΦΕΚ στις 10/7/2006;
      2. Για ποιους λόγους δεν έχει καταβληθεί από τον ΟΣΚ το ανάλογο ποσό για την αγορά του οικοπέδου παρότι υπάρχει εγγεγραμμένη πίστωση;»
      Το λόγο έχει να απαντήσει ο Υφυπουργός Υποδομών, Μεταφορών και Δικτύων κ. Ιωάννης Μαγκριώτης.
      Κύριε Υφυπουργέ, έχετε το λόγο για τρία λεπτά.</ChairmanSpeech>
      <Speech><Parlmember>ΙΩΑΝΝΗΣ ΜΑΓΚΡΙΩΤΗΣ</Parlmember> (Υφυπουργός Υποδομών, Μεταφορών και Δικτύων):  Ευχαριστώ, κύριε Πρόεδρε.
      Το θέμα που θέτει ο αγαπητός συνάδελφος είναι υπαρκτό και σημαντικό. Άλλωστε θέματα σχολικής στέγης υπάρχουν σε όλη τη χώρα και κυρίως στα πολεοδομικά συγκροτήματα και ακόμη πιο έντονα, βέβαια, σε αυτό της Αττικής και της Θεσσαλονίκης. 
      Για τη Βούλα, μία περιοχή που αναπτύσσεται ραγδαία τα τελευταία χρόνια, πράγματι τα προβλήματα είναι πάρα πολύ έντονα, όπως ακριβώς τα περιγράφετε. Και υπάρχει από το 1999 η ΣΑΕ για την απαλλοτρίωση του χώρου και την κατασκευή των εκπαιδευτηρίων στη συνέχεια. Μόνο που αυτή η συλλογική απόφαση έργου του ‘99 δεν έχει ακόμη πραγματοποιηθεί. Πρέπει να σας πω ότι δύο φορές έχουν εκπνεύσει οι ημερομηνίες των δεκαοκτώ μηνών, όπως ορίζει το Σύνταγμα για την καταβολή των χρημάτων για τις απαλλοτριώσεις και τις δύο φορές το δημόσιο δεν κατέβαλε αυτά τα χρήματα λόγω έλλειψης πόρων ή λόγω έλλειψης σχεδιασμού. Αυτή τη στιγμή τρέχει η τρίτη ημερομηνία, η οποία ξεκίνησε στις 19 Φλεβάρη.
      Θέλω να σας πω ότι δεν είχε προβλεφθεί, βεβαίως, ούτε μέσα στον Προϋπολογισμό του 2009 η καταβολή αυτών των χρημάτων. Εμείς περιμένουμε να δημοσιευθεί η απόφαση του Εφετείου για την τελεσίδικη χρέωση της απαλλοτρίωσης τις επόμενες ημέρες. Έχουμε διασφαλίσει τους πόρους για την τμηματική, όπως ο νόμος ορίζει, καταβολή της απαλλοτρίωσης. Και στη συνέχεια, είμαστε έτοιμοι για την χρηματοδότηση της μελέτης και φυσικά της κατασκευής των εκπαιδευτηρίων, όπως πολύ σωστά θέτετε. Αυτός είναι ο κύκλος μιας πονεμένης και δύσκολης περιπέτειας και στη Βούλα, όπως και σε άλλες περιοχές της χώρας και πιστεύουμε πως θα κλείσει τις επόμενες ημέρες και θα μπούμε στον δρόμο της υλοποίησης αυτού του αιτήματος της εκπαιδευτικής κοινότητας, αλλά και των νέων ανθρώπων της περιοχής.</Speech> 
      ΠΡΟΕΔΡΕΥΩΝ (<ChairmanSpeech><Parlmember>Γρηγόριος Νιώτης</Parlmember>): Ο Αντιπρόεδρος της Βουλής και Βουλευτής Αττικής του Συνασπισμού Ριζοσπαστικής Αριστεράς κ. Αθανάσιος Λεβέντης, έχει το λόγο για τρία λεπτά.</ChairmanSpeech>
      <Speech><Parlmember>ΑΘΑΝΑΣΙΟΣ ΛΕΒΕΝΤΗΣ</Parlmember>: Ευχαριστώ πολύ, κύριε Πρόεδρε.
      Κατ’ αρχήν χαίρομαι που αναγνωρίζετε ότι υπάρχει ένα σοβαρό πρόβλημα σε αυτή την περιοχή. Και βέβαια δεν είναι μόνο σε αυτή την περιοχή. Και σε άλλες περιοχές, ιδιαίτερα στα πυκνοκατοικημένα προάστια της Πρωτεύουσας και στην Ανατολική Αττική που επεκτείνεται ραγδαία, υπάρχουν σοβαρά προβλήματα όσον αφορά τα σχολικά κτήρια. Πολλαπλασιάζεται ο πληθυσμός και ανάλογα πολλαπλασιάζεται και ο μαθητικός πληθυσμός με έναν ραγδαίο ρυθμό. Σχεδόν διπλασιάζεται ανά δεκαετία. Και όμως, τα σχολικά κτήρια δεν ακολουθούν αυτή την εξέλιξη.
      Εδώ τώρα, στη Βούλα, υπάρχει το πρόβλημα που περιγράφεται και στην ερώτηση και το οποίο και εσείς επίσης, αναπτύξατε. Υπάρχει συγκεκριμένος χώρος, ο οποίος έχει δεσμευθεί για να γίνει αυτή η ανέγερση. Έχουν, όπως αναφέρατε, εκπνεύσει δύο προθεσμίες και υπάρχει κίνδυνος, κύριε Υπουργέ, αυτός ο χώρος να χαθεί. Και εάν χαθεί, δεν είναι εύκολο να βρείτε σε αυτή την περιοχή άλλο χώρο. Τα οικόπεδα, όπως είναι γνωστό, εκεί είναι πολύ ακριβά και φοβόμαστε ότι θα υπάρξει σοβαρό πρόβλημα για την αντιμετώπιση των αναγκών των μαθητών. Ξέρουμε όλοι τι προσπάθεια γίνεται, πόσες ανάγκες υπάρχουν. Ξέρουμε ότι εμείς ζητούμε να έχουμε πληθυσμό νέο, να έχουμε Έλληνες ιδιαίτερα πολίτες μαθητές, οι οποίοι να μαθαίνουν τα ελληνικά γράμματα, όπως και όλα τα παιδιά άλλωστε που κατοικούν στον τόπο μας πρέπει να μαθαίνουν την ελληνική παιδεία. Και δεν τους δίνουμε αυτά τα στοιχειώδη, δηλαδή μία σχολική στέγη να στεγαστούν και να μάθουν αυτά τα απαραίτητα γράμματα, ώστε να μπορέσουν να εξελιχθούν.
      Χαίρομαι που είπατε ότι περιμένετε τώρα την τελεσίδικη απόφαση και ότι έχετε εξασφαλίσει τους πόρους. Αυτό το σημειώνω, κύριε Υπουργέ, και θέλουμε να ελπίζουμε ότι αυτό δεν είναι κάτι που θα διαιωνιστεί αλλά ότι θα γίνει άμεσα γιατί τα παιδιά δεν έχουν που να κάνουν μάθημα. Κάνουν μάθημα στα υπόγεια, στα γραφεία των καθηγητών, εκεί στις αποθήκες. 
      Επομένως, αυτό το παίρνω σαν διαβεβαίωση ότι θα τακτοποιηθεί γρήγορα και ελπίζουμε ότι με την επόμενη σχολική χρονιά τα παιδιά αυτά να αντιμετωπιστούν υπό καλύτερες συνθήκες να έχουν το σχολείο τους για να μπορέσουν να εκπαιδευτούν. Βέβαια και το γενικότερο πρόβλημα υπάρχει και το ξέρουμε. Δεν παραγνωρίζουμε την οικονομική στενότητα από την οικονομική κρίση που υπάρχει. Αλλά, όμως στην παιδεία υπάρχει απόλυτη προτεραιότητα, όπως και στην υγεία. Το έχετε δηλώσει άλλωστε και εσείς και με τις προγραμματικές δηλώσεις ο Πρωθυπουργός, ο οποίος, σημειωτέον είναι και Βουλευτής Αττικής. Δεν σημαίνει, δηλαδή, ότι ζητάμε ειδική μεταχείριση για την Αττική, αλλά τέλος πάντων ξέρει καλύτερα άμεσα τα προβλήματα και ελπίζουμε στην άμεση επίλυσή τους.
      Σας ευχαριστώ.</Speech>
      ΠΡΟΕΔΡΕΥΩΝ (<ChairmanSpeech><Parlmember>Γρηγόριος Νιώτης</Parlmember>): Ο Υφυπουργός Υποδομών, Μεταφορών και Δικτύων, κ. Ιωάννης Μαγκριώτης, έχει το λόγο, για τρία λεπτά για να δευτερολογήσει.</ChairmanSpeech>
      <Speech><Parlmember>ΙΩΑΝΝΗΣ ΜΑΓΚΡΙΩΤΗΣ</Parlmember> (Υφυπουργός Υποδομών, Μεταφορών και Δικτύων):  Δεν έχω κάτι να προσθέσω. Απλώς, να επαναλάβω και να τονίσω στον αγαπητό συνάδελφο και στους παρευρισκόμενους συναδέλφους, αλλά και σε όλους τους συναδέλφους της Αττικής πως τα χρήματα είναι διασφαλισμένα, γιατί πράγματι η Κυβέρνηση δίνει προτεραιότητα στην παιδεία και στην υγεία.
      Αυτό καταγράφεται και στον Προϋπολογισμό του 2010. Βλέπετε εκεί ότι είναι αυξημένα τα κονδύλια και για τη σχολική στέγη. Βεβαίως, δεν επαρκούν και δεν πρόκειται μέσα στο 2010 να λυθούν όλα τα θέματα που είναι συσσωρευμένα  τόσα χρόνια. 
      (ΧΑ)
      
       
       
      
       
      
       
       
      (1PN)
      Όσον αφορά γενικότερα το θέμα της σχολικής στέγης, θα ήθελα να πω ότι ένα κενό δημιουργήθηκε λόγω της υποχρηματοδότησης και των προηγούμενων χρόνων γιατί η απελθούσα κυβέρνηση είχε σχεδιάσει να χρηματοδοτήσει την κατασκευή των σχολείων όπως και άλλων βέβαια δημόσιων υποδομών μέσα από το καθεστώς των ΣΔΙΤ με τον ειδικό νόμο που ψήφισε. Αυτός ο νόμος και αυτό το καθεστώς που εμείς σε πολλα του σημεία διαφωνούμε –και το είχαμε τονίσει τότε και το είχαμε καταψηφίσει- δυστυχώς έστω και με αυτά τα χαρακτηριστικά και μ&apos; αυτό το περιεχόμενο δεν προχώρησε. Και γι’ αυτό ακριβώς άνοιξε η ψαλίδα, διευρύνθηκε το πρόβλημα σε πολλές περιοχές και ειδικά, όπως είπαμε, στα αστικά κέντρα και στις επεκτάσεις των πόλεων.
      Υπάρχει όμως, ένα θέμα και θέλω με την ευκαιρία να το τονίσω. Υπάρχουν μετακινήσεις πληθυσμών –όχι κατ’ ανάγκην αύξηση δηλαδή του πληθυσμού, γιατί ξέρουμε ότι δεν υπάρχει σημαντική αύξηση του πληθυσμού- γιατί κάποιες κοινωνικές ομάδες αποκτώντας κάποια καλύτερα εισοδήματα μετακινούνται προς περιοχές, οι οποίες χαρακτηρίζονται ποιοτικότερες και καλύτερες. Αυτό σημαίνει και με τα κέντρα των πόλεων, τα ιστορικά κέντρα όπως και της Αθήνας και της Θεσσαλονίκης. Εκεί παρατηρούνται σε μερικές περιπτώσεις ότι υπάρχει πλεόνασμα αιθουσών, γιατί μετακινούνται οι οικογένειες ή αυτές που μένουν δεν είναι στις παραγωγικές ηλικίες και έτσι δεν έχουν παιδιά για τα σχολεία. Αντίστοιχα συσσωρεύονται και πολλαπλασιάζονται τα προβλήματα σε νέες περιοχές όπου μετακινούνται τα παιδιά τους και εγκαθίστανται εκεί και εκεί βεβαίως, πηγαίνουν σχολείο ή αναζητούν σχολική στέγη τα παιδιά τους.
      Αυτό είναι ένα θέμα για το σχεδιασμό των πόλεων και ειδικότερα για τα δύο μεγάλα αστικά κέντρα. Έχει ένα σχέδιο όπως ξέρετε στα πλαίσια του επανασχεδιασμού του ρυθμιστικού τόσο της Αττικής όσο και της Θεσσαλονίκης η Κυβέρνηση με στόχο τις συμπαγείς πόλεις, να μην έχουμε δηλαδή μετακινήσεις και εγκαταστάσεις, επεκτάσεις αλόγιστες –αυτό είναι πολύ κρίσιμο και σημαντικό- και ερημοποίηση άλλων περιοχών, όπως είναι το ιστορικό κέντρο της Αθήνας, αλλά και πολλές περιοχές της Θεσσαλονίκης. 
      Τέλος, θα ήθελα να πω πως δεν πρόκειται να χαθεί ο χώρος γιατί τούτη τη φορά έχει μεριμνήσει η πολιτεία, έχει δεσμεύσει τους πόρους. Θα κατατεθούν μόλις τελεσιδικήσει στο Εφετείο και ελπίζουμε να είναι η καλύτερη τιμή για το δημόσιο, γιατί, όπως είπατε πολύ σωστά, τα οικόπεδα εκεί έχουν μεγάλη αξία για να προχωρήσουμε στη μελέτη και στην κατασκευή των εκπαιδευτηρίων.</Speech> 
      <Speech><Parlmember>ΑΘΑΝΑΣΙΟΣ ΛΕΒΕΝΤΗΣ</Parlmember> (Ζ΄ Αντιπρόεδρος της Βουλής): Τα παιδιά όμως, έχουν πολύ μεγαλύτερη αξία.</Speech> 
      <Speech><Parlmember>ΙΩΑΝΝΗΣ ΜΑΓΚΡΙΩΤΗΣ</Parlmember> (Υφυπουργός Υποδομών, Μεταφορών και Δικτύων): Ακόμα πιο μεγάλη. Συμφωνώ μαζί σας. Γι’ αυτό ακριβώς, όπως είπαμε, είναι προτεραιότητά μας. Ευχαριστώ πολύ.</Speech>
      ΠΡΟΕΔΡΕΥΩΝ (<ChairmanSpeech><Parlmember>Γρηγόριος Νιώτης</Parlmember>): Κυρίες και κύριοι συνάδελφοι, οι Βουλευτές κ. Δημήτριος Κρεμαστινός, κ. Ηλίας Καρανίκας και ο κ. Ιωάννης Κοραντής ζητούν ολιγοήμερη άδεια για μετάβασή τους στο εξωτερικό.
      Η Βουλή εγκρίνει;</ChairmanSpeech>
      <Speech><Parlmember>ΠΟΛΛΟΙ ΒΟΥΛΕΥΤΕΣ</Parlmember>: Μάλιστα, μάλιστα.</Speech>
      ΠΡΟΕΔΡΕΥΩΝ (<ChairmanSpeech><Parlmember>Γρηγόριος Νιώτης</Parlmember>): Η Βουλή ενέκρινε τη ζητηθείσα άδεια. 
      Κυρίες και κύριοι συνάδελφοι, ολοκληρώθηκε η συζήτηση των επικαίρων ερωτήσεων.</ChairmanSpeech>
      
      
      
      
      
      
      
      
      
      
      
      ΠΡΟΕΔΡΕΥΩΝ (<ChairmanSpeech><Parlmember>Γρηγόριος Νιώτης</Parlmember>): Κυρίες και κύριοι συνάδελφοι, εισερχόμεθα στην ημερήσια διάταξη των 
      ΕΠΕΡΩΤΗΣΕΩΝ
      Θα συζητηθεί η υπ’ αριθμ. 17/14/22.1.2010 επίκαιρη επερώτηση εννέα Βουλευτών της Νέας Δημοκρατίας, των κυρίων Αθανασίου Νάκου, Χρήστου Ζώη, Μάξιμου Χαρακόπουλου, Σπυρίδωνος Ταλιαδούρου, Κωνσταντίνου Τσιάρα, Σωτηρίου Χατζηγάκη, Νικολάου Λέγκα, Ιωάννη Ιωαννίδη και Κωνσταντίνου Κουκοδήμου προς τους Υπουργούς Μεταφορών, Υποδομών και Δικτύων και Πολιτισμού και Τουρισμού, σχετικά με τις περικοπές στα έργα και στα κονδύλια των Μεσογειακών Αγώνων του 2013. 
      Με επιστολή του προς τον κύριο Πρόεδρο της Βουλής ο κοινοβουλευτικός εκπρόσωπος του Κομμουνιστικού Κόμματος Ελλάδας κ. Σπύρος Χαλβατζής μας γνωρίζει ότι ορίζεται για τη σημερινή επερώτηση ως κοινοβουλευτικός εκπρόσωπος ο Βουλευτής κ. Νάνος Απόστολος. 
      Επίσης, με επιστολή του προς τον Πρόεδρο της Βουλής των Ελλήνων κ. Φίλιππο Πετσάλνικο ο Γενικός Γραμματέας της κοινοβουλευτικής ομάδας του ΛΑΟΣ κ. Μαυρουδής Βορίδης, μας γνωρίζει πως ορίζεται ως κοινοβουλευτικός εκπρόσωπος για τη σημερινή συζήτηση της επερωτήσεως ο Βουλευτής κ. Μαρκάκης Παύλος.
      Το λόγο έχει ο πρώτος επερωτών κ. Αθανάσιος Νάκος, για δέκα λεπτά.</ChairmanSpeech>
      <Speech><Parlmember>ΑΘΑΝΑΣΙΟΣ ΝΑΚΟΣ</Parlmember>: Ευχαριστώ, κύριε Πρόεδρε. 
      Κύριε Πρόεδρε, καταθέσαμε οι Βουλευτές της Θεσσαλίας και οι αρμόδιοι για τον αθλητισμό συνάδελφοι τη συζητούμενη επερώτηση, προκειμένου να υπάρξει από την Κυβέρνηση μια ξεκάθαρη και δεσμευτική απάντηση για την υπόθεση των Μεσογειακών Αγώνων, που πρόκειται να γίνουν σε τρία χρόνια από σήμερα στη Θεσσαλία, στο Βόλο και στη Λάρισα. Κουραστήκαμε να ακούμε και να διαβάζουμε σενάρια που βλέπουν το φως της δημοσιότητας, δηλώσεις Βουλευτών και παραγόντων προσκείμενων προς το κυβερνών κόμμα, συσκέψεις που γίνονται με την απουσία των Βουλευτών της Αντιπολίτευσης. Απόρρητη έκθεση διαβάζουμε του Γενικού Γραμματέα Αθλητισμού κ. Πιτσαξή προς εσάς, διαρροές πάσης μορφής και φύσεως. 
      Χειρίζεστε κυρία Υπουργέ, το θέμα ως να είναι κομματική εκδήλωση και όχι ένα μεγάλης σπουδαιότητας αθλητικό, πολιτιστικό, αλλά και αναπτυξιακό γεγονός. Δεν εξηγείται αλλιώς ότι ουδέποτε τόσο εγώ όσο και οι συνάδελφοι Βουλευτές των κομμάτων της Αντιπολίτευσης κλήθηκαν έστω μια φορά για απλή ενημέρωση.
      Φαίνεται ότι αγνοείτε ή κάνετε πως αγνοείτε τον αγώνα που όλο το πολιτικό δυναμικό των δύο νομών, Μαγνησίας και Λάρισας, το Υπουργείο Εσωτερικών η τότε Υπουργός Εξωτερικών, ο επερωτών σήμερα, ο τότε Υφυπουργός Αθλητισμού και γενικότερα η Κυβέρνηση έδωσε, προκειμένου να υπερισχύσει η υποψήφιότητά μας εκείνων των πόλεων της Κροατίας και της Τουρκίας. Φαίνεται επίσης, ότι αγνοείτε ή κάνετε πως αγνοείτε ότι το ελληνικό κράτος έχει συνέχεια και ότι οι δεσμεύσεις από τη μια κυβέρνηση είναι απαραίτητο να εκπληρώνονται από την επόμενη, ιδίως όταν πρόκειται για μια μείζονα διεθνή υποχρέωση όπως η διεξαγωγή των Μεσογειακών Αγώνων με αντίκτυπο στην εικόνα, αλλά και στην αξιοπιστία της χώρας διεθνώς που τόσο έχει ανάγκη η χώρα μας τη δεδομένη στιγμή.
      Σε συνάντηση που έγινε στα γραφεία του ΠΑ.ΣΟ.Κ. την Τετάρτη 17 Ιουνίου πέρυσι ο τότε Αρχηγός της Αξιωματικής Αντιπολίτευσης και σημερινός Πρωθυπουργός παρουσία του Δημάρχου Βόλου και Βουλευτών της Μαγνησίας του ΠΑ.ΣΟ.Κ., αλλά και των αρμοδίων Βουλευτών Σοφίας Σακοράφα και Μαρίας Δαμανάκη δεσμεύτηκε ότι το ΠΑ.ΣΟ.Κ. ως Κυβέρνηση θα στηρίξει τους αγώνες δηλώνοντας συγχρόνως ότι οι αγώνες μπορεί να αποτελέσουν εκτός από μία μεγάλη γιορτή της αθλητικής συμμετοχής την κινητήρια δύναμη για τη βιώσιμη ανάπτυξη σε επίπεδο όχι μόνο Μαγνησίας, αλλά σε ολόκληρη τη Θεσσαλία.
      Καταθέτω κύριε Πρόεδρε, τη σχετική ανακοίνωση του γραφείου του Αρχηγού Αξιωματικής Αντιπολίτευσης και τη σχετική φωτογραφία. 
      (Στο σημείο αυτό ο Βουλευτής κ. Αθανάσιος Νάκος καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)
      Ακόμη πάλι ο κ. Παπανδρέου σε συνέντευξη Τύπου που παραχώρησε στη Θεσσαλονίκη στις 13 Σεπτεμβρίου 2009,  μεσούσης δηλαδή της προεκλογικής περιόδου, ερωτηθείς για τους αγώνες είπε επί λέξει τα εξής: 
      «Οι Μεσογειακοί Αγώνες δεν θα έπρεπε να είναι –και αυτό θέλουμε- απλώς αγώνες επαρχίας της Θεσσαλίας. Να είναι Μεσογειακοί και Παγκόσμιοι Αγώνες, δηλαδή, να έχουν το βάρος και την προβολή για την περιοχή, αλλά και για ολόκληρη την Ελλάδα διεθνώς. Διότι αυτοί οι αγώνες -όπως με τους Ολυμπιακούς Αγώνες, ένα μεγαλύτερο γεγονός- είναι και μια δυνατότητα προβολής του πολιτισμού μας, προβολής του τουρισμού μας, προβολής των προϊόντων μας, προβολής της φιλοξενίας μας, του ελληνισμού, του χαρακτήρα μας, της ταυτότητάς μας. Δεύτερον, είναι μια ευκαιρία να αξιοποιήσει το δυναμικό και την επένδυση και να κινητοποιήσει όλες τις τοπικές δυνάμεις για σημαντικές υποδομές που θα μείνουν για την ανάπτυξη της περιοχής». 
      «Δυστυχώς, η σημερινή Κυβέρνηση», εννοούσε τη Νέα Δημοκρατία προφανώς τότε, «δεν έχει σκύψει πάνω από τους Μεσογειακούς Αγώνες της Θεσσαλίας. Παραδείγματος χάριν, η σιδηροδρομική γραμμή Βόλος-Λάρισα είναι στο κόκκινο, που είναι πάρα πολύ βασικό και είναι για μας προτεραιότητα, διότι είναι μια ήπια μορφή μεταφορών, συνάδει δηλαδή με τη λογική μας της πράσινης ανάπτυξης.
      (Στο σημείο αυτό την Προεδρική Έδρα καταλαμβάνει ο ΣΤ’ Αντιπρόεδρος της Βουλής, κ. ΒΑΪΤΣΗΣ ΑΠΟΣΤΟΛΑΤΟΣ)
                                   (XP)  
      
      
      (01XA)
      Παρά ταύτα, θα κάνουμε το παν σε συνεργασία με τους τοπικούς φορείς ώστε να είναι οι καλύτεροι δυνατοί Μεσογειακοί Αγώνες μέσα σ’ αυτό το περιθώριο». Αυτά ανέφερε ο τότε Αρχηγός της Αξιωματικής Αντιπολίτευσης και σημερινός Πρωθυπουργός. Δεσμεύτηκε και έδωσε μία διάσταση των αγώνων που είναι κατ’ εξοχήν αναπτυξιακή.
      Στο ερώτημα που πρέπει σήμερα να απαντήσετε, κύριοι Υπουργοί, είναι εάν οι δεσμεύσεις του Πρωθυπουργού είναι για εσάς και την Κυβέρνησή σας ισχυρές. Αν ακόμη συμμερίζεστε, όπως ο Πρωθυπουργός, ότι όλοι οι εμπλεκόμενοι φορείς και εμείς φυσικά, ότι οι αγώνες είναι επένδυση μεγάλης ανταποδοτικότητας και όχι ένα αθλητικό πανηγυράκι, όπως το εμφανίζουν κάποιοι από εσάς. Αν ναι, τότε είναι υποχρέωσή σας να διαψεύσετε όλα τα κυκλοφορούντα σενάρια, δηλαδή, ότι η Κυβέρνηση επεξεργάζεται σχέδιο προσαρμογής των αγώνων, στο οποίο περιλαμβάνονται εκπτώσεις σε έργα και συρρίκνωση του κόστους διεξαγωγής ή ακόμη και τη ματαίωσή τους, επικαλούμενη την οικονομική ύφεση.
      Μα, η έξοδος από την οικονομική ύφεση μόνο με έναν τρόπο επιτυγχάνεται, με την ανάπτυξη. Δηλαδή, με επενδύσεις υψηλής ανταποδοτικότητας, όπως είναι και όλοι αναγνωρίζουν, οι Μεσογειακοί Αγώνες. 
      Επερωτάστε σήμερα για την αδιαφανή, σχεδόν συνωμοτική τακτική που ακολουθείτε για την αναποφασιστικότητά σας, για τις παλινωδίες σας και για το πώς αξιολογείτε το όλο εγχείρημα. Και μη μας πείτε ότι ήταν η Κυβέρνηση της Νέας Δημοκρατίας που καθυστέρησε, γιατί γνωρίζετε καλά ότι οι προκαταρκτικές ενέργειες, όπως η εξεύρεση των γηπέδων για το Μεσογειακό Χωριό στις δύο πόλεις, η καταγραφή των απαραίτητων έργων, η σύνταξη των προϋπολογισμών είναι χρονοβόρες διαδικασίες γι’ αυτής της μορφής διοργανώσεις, οι οποίες έχουν από καιρό τελειώσει. 
      Αλήθεια, πόσους μήνες θα σας πάρει, κυρία Υπουργέ, να αποφασίσετε αν το υπάρχον Διοικητικό Συμβούλιο σας κάνει ή όχι; Ή, πέστε στους ανθρώπους που το απαρτίζουν ότι θα παραμείνουν ή αλλάξτε τους. Στο χέρι σας είναι. Πότε θα κινήσετε τη διαδικασία στελέχωσης της Βόλος 2013 Α.Ε.; Πότε θα συσταθεί η προβλεπόμενη Συντονιστική Επιτροπή από τους Γενικούς Γραμματείας των εμπλεκόμενων Υπουργείων; Όπως σας είναι γνωστό, κατά τη διεκδίκηση των αγώνων, καταφέραμε να υπερκεράσουμε τις υπόλοιπες υποψηφιότητες χάρη στο γεγονός ότι οι αθλητικές υποδομές που απαιτούντο για τη διενέργεια των αγώνων ήσαν κατά το μεγαλύτερο μέρος τους έτοιμες. Αυτό οφείλεται στο ότι το πολεοδομικό συγκρότημα του Βόλου έχει αποκτήσει σημαντικές αθλητικές υποδομές, κυρίως ως Ολυμπιακή Πόλη, ως διοργανώτρια των Πανευρωπαϊκών Αγώνων Ενόργανης Γυμναστικής και τέλος, διότι οι δημοτικές αρχές του πολεοδομικού συγκροτήματος αξιοποίησαν προς τούτο το Πρόγραμμα ΘΗΣΕΑΣ. Οι υπόλοιπες διεκδικήτριες πόλεις αντίθετα έπρεπε να κατασκευάσουν πολλαπλάσια σε κόστος και μέγεθος έργα. Για το λόγο αυτό οι δαπάνες κατασκευής και βελτίωσης των υφιστάμενων αθλητικών εγκαταστάσεων ανέρχονται μόνο για το μέγεθος βεβαίως της διοργάνωσης σε 80 εκατομμύρια ευρώ. Τα απαιτούμενα έργα εμφαίνονται στον εγκεκριμένα αναλυτικό πίνακα που θα σας παρουσιάσει ο συνάδελφος κ. Ιωαννίδης, για τα οποία έχουν εγγραφεί οι αντίστοιχες πιστώσεις. 
      Ερωτάσθε, κυρία Υπουργέ, αν έχουν εγγραφεί για το 2010 για το πρόγραμμα δημοσίων επενδύσεων στους κωδικούς ΣΑΝ 4.16 και ΣΑΕ 4.16 έργα; Ποιο είναι το χρονοδιάγραμμα κατασκευής; Ποιο είναι το χρονοδιάγραμμα υλοποίησης των απαραίτητων συνδρόμων έργων που προβλέπονται, που αφορούν βασικές και απαραίτητες υποδομές αναπτυξιακής σημασίας για τις πόλεις του Βόλου και της Λάρισας, σαν αυτές που ανέφερε ο Πρωθυπουργός.
      Είναι γνωστό ότι αυτής της εκτάσεως εγχειρήματα συνοδεύονται στη διαδρομή προς τη διοργάνωσή τους από πολιτιστικές εκδηλώσεις που προβάλλουν την ιστορία, τον πολιτισμό, την παράδοση και τα λοιπά χαρακτηριστικά των περιοχών όπου διενεργούνται οι αγώνες. Κορυφώνονται δε αυτές οι εκδηλώσεις κατά το χρόνο διεξαγωγής των αγώνων. Ο σκοπός και τα οφέλη για την περιοχή μας που διαθέτει στον υπέρτατο βαθμό όλα αυτά που ανέφερα είναι προφανή και δεν χρειάζεται να τα μνημονεύσω. Γι’ αυτό το λόγο έχει προβλεφθεί η παράλληλη διοργάνωση της πολιτιστικής Μεσογειάδας. Μέχρι στιγμής, γι’ αυτήν ούτε λέξη από εσάς δεν ακούσαμε, ούτε καν από διαρροές. Την εγκαταλείπετε ή δεν έχετε ασχοληθεί ακόμη. Οφείλετε και σε αυτό να απαντήσετε ειλικρινά και ξεκάθαρα.
      Σας ελέγχουμε και σας εγκαλούμε για όλα αυτά που προανέφερα. Μακάρι να μην είναι έτσι. Μακάρι οι φόβοι μας να αποδειχθούν αβάσιμοι και να μας διαβεβαιώσετε σήμερα, στη Βουλή των Ελλήνων, ότι θα τηρήσετε κατά γράμμα τις δεσμεύσεις του Πρωθυπουργού. Σ’ αυτή την περίπτωση θα έχετε την αμέριστη στήριξή μας.
      (Χειροκροτήματα από την πτέρυγα της Νέας Δημοκρατίας)
       ΠΡΟΕΔΡEΥΩΝ (Βαΐτσης Αποστολάτος): Ευχαριστούμε πολύ τον κ. Αθανάσιο Νάκο, πρώτο επερωτώντα Βουλευτή της Νέας Δημοκρατίας.
      Ακολουθεί ο  κ. Ιωαννίδης και μετά ο κ. Ζώης και ο κ. Τσιάρας, όλοι για πέντε λεπτά.
      Ορίστε, κύριε Ιωαννίδη, έχετε το λόγο.</Speech>
      <Speech><Parlmember>ΙΩΑΝΝΗΣ ΙΩΑΝΝΙΔΗΣ</Parlmember>: Ευχαριστώ, κύριε Πρόεδρε.
      Η προηγούμενη Κυβέρνηση της Νέας Δημοκρατίας αντιμετώπισε από την πρώτη στιγμή τη διοργάνωση των Μεσογειακών Αγώνων ως ένα γεγονός εθνικό και όχι ως ένα γεγονός αθλητικό, περιορισμένης τοπικής σημασίας, επαρχιακής εμβέλειας. Αντιμετωπίσαμε τους αγώνες ως μία μεγάλη ευκαιρία ανάπτυξης, για τη δημιουργία θέσεων απασχόλησης, τόνωσης της τουριστικής κίνησης στην ευρύτερη περιοχή της Κεντρικής Ελλάδας, στη ξεχασμένη μέχρι τότε ελληνική περιφέρεια. Ας μην ξεχνάμε ότι είναι οι πρώτοι μεγάλοι αγώνες που γίνονται εκτός των Αθηνών. Ούτε η Θεσσαλονίκη έχει πάρει τόσο μεγάλους αγώνες.
      Παρά τις δυσκολίες που έχει κάθε ξεκίνημα, προχωρήσαμε στη δημιουργία Οργανωτικής Εκτελεστικής Επιτροπής τον Ιούνιο του 2008. Στη συνέχεια, με την  ψήφιση του νόμου 3773/2009, συστήσαμε Οργανωτική Επιτροπή με τη μορφή της ανώνυμης εταιρείας ακολουθώντας το προηγούμενο των Ολυμπιακών Αγώνων του 2004. 
      Γνωρίζετε πολύ καλά, όσοι συμμετείχατε στη διαδικασία της επεξεργασίας του νομοσχεδίου, ότι ελήφθησαν υπόψη οι παρατηρήσεις των συναδέλφων της τότε Αντιπολίτευσης, ότι επιδιώχθηκε η μέγιστη δυνατή συναίνεση ακριβώς γιατί αντιμετωπίσαμε τους Μεσογειακούς ως μία διεθνή συμβατική υποχρέωση της μεταολυμπιακής Ελλάδας, με γνώμονα πάντα τις αρχές της διαφάνειας και του απόλυτου σεβασμού στα χρήματα του Έλληνα φορολογούμενου.
      Για πρώτη φορά, εκτός των Ολυμπιακών Αγώνων, υπήρξε τόσο ενδιαφέρον ώστε να γίνει ανώνυμος εταιρεία με νόμο ώστε να αναλάβει το Υπουργείο Οικονομικών τη χρηματοδότηση και να μην έχει κανένα πρόβλημα το Υπουργείο Πολιτισμού. 
      Στη διάρκεια της θητείας μου ενημέρωσα σχετικά με την πορεία προετοιμασίας των Μεσογειακών Αγώνων γιατί υπήρχε μία διάχυτη αγωνία για την πορεία της διοργάνωσης και για το ρυθμό της προετοιμασίας για τους αγώνες. Αλλά και με την ευκαιρία της συζήτησης του νομοσχεδίου για τη σύσταση της ανώνυμης εταιρείας που ανέφερα πριν, είχαμε συνεχώς ζητήματα που άπτονταν της πορείας της προετοιμασίας που απασχολούσε σταθερά τους συναδέλφους της τότε Αντιπολίτευσης. Στο πλαίσιο της πληρέστατης ενημέρωσης που είχαμε κάνει για την πορεία των αγώνων πριν από δύο χρόνια –σας παραπέμπω στα Πρακτικά της συνεδρίασης της Επιτροπής Μορφωτικών Υποθέσεων στις 26-11-2008- μας εγκαλέσατε πολλές φορές για καθυστερήσεις όσον αφορά οργανωτικά ζητήματα, ότι πορευόμασταν χωρίς χρονοδιαγράμματα. 
      (MT)
      (1XP)
      Μας είπατε ότι έχουμε την υποχρέωση να αναβαθμίζουμε τους αγώνες και άλλα πολλά ανάλογα δραματικά σχόλια. Μάλιστα ο κ. Καρτάλης είχε προτείνει τη δημιουργία Διακομματικής Επιτροπής στη Βουλή για την ενημέρωση των Αγώνων και την ενημέρωση από τον αρμόδιο Υπουργό κάθε τέσσερις μήνες για την πορεία της διοργάνωσης. 
      Κυρίες και κύριοι συνάδελφοι, βρισκόμαστε σχεδόν τρία χρόνια πριν από τους Αγώνες και το ΠΑ.ΣΟ.Κ. βρίσκεται ήδη σχεδόν έξι μήνες στο τιμόνι της χώρας. Λυπάμαι, αλλά πρέπει να το πω ότι στο διάστημα αυτό δεν έχει υπάρξει ούτε μια φορά ενημέρωση εκ μέρους της πολιτικής ηγεσίας του Υπουργείου Πολιτισμού και Τουρισμού για θέματα της αρμοδιότητάς του μέσα στις οποίες συγκαταλέγεται –προφανώς- η διοργάνωση των μεγάλων αθλητικών γεγονότων, όπως εν προκειμένω οι Μεσογειακοί Αγώνες. 
      Η νυν Κυβέρνηση δεν έχει αισθανθεί ούτε μια φορά την ανάγκη να ενημερώσει την αρμόδια Επιτροπή της Βουλής για τα σχέδια που έχει για τους Μεσογειακούς –και όχι μόνο, πρέπει να πω- για το αν θα συνεχίσει να ισχύει ιδιαίτερη σημασία που δίνει το ΠΑ.ΣΟ.Κ. στην επίτευξη αυτού του στόχου, που δεν είναι άλλος από την επιτυχή διοργάνωση των Αγώνων, για να χρησιμοποιήσω την ακριβή φρασεολογία της Εισηγήτριας της τότε Μειοψηφίας κατά τη συζήτηση του νομοσχεδίου για σύσταση της Ανώνυμης. 
      Σας ερωτούμε αν εξακολουθεί να ισχύει και αν με κάποιον τρόπο βρίσκει εφαρμογή στο σχεδιασμό σας η δήλωση του νυν Πρωθυπουργού κυρίου Παπανδρέου ότι οι Μεσογειακοί Αγώνες δεν θα έπρεπε να είναι απλώς αγώνες επαρχίας της Θεσσαλίας, να είναι μεσογειακοί και παγκόσμιοι αγώνες και άλλα πολλά που τα αναφέρουμε και στο κείμενο της επερώτησής μας. 
      (Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
      Μας είχατε εγκαλέσει για μεγάλες καθυστερήσεις –τελειώνω, κύριε Πρόεδρε- κατά τη διάρκεια της κατασκευής των έργων. Εμείς από την πλευρά μας δώσαμε τη δυνατότητα, ακολουθώντας εισήγηση της Οργανωτικής Επιτροπής με νομοθετική ρύθμιση, να συσταθεί στη Γενική Γραμματεία Αθλητισμού Ειδική Υπηρεσία Δημοσίων Έργων, ΕΥΔΕ, όπως είχε γίνει για τους Ολυμπιακούς Αγώνες, για τον προγραμματισμό, τη μελέτη και την εκτέλεση των έργων που έχει αναλάβει η Γ.Γ.Α. για τις ανάγκες των Μεσογειακών Αγώνων. Επίσης, υπάρχει στο Υπουργείο Πολιτισμού και η ΕΥΔΕ που υπήρχε και ανήκει στη Γραμματεία Ολυμπιακών Έργων. 
      Θα αξιοποιηθούν, λοιπόν, η εμπειρία και οι γνώσεις του τεχνικού προσωπικού της Γ.Γ.Α.; Παρακολουθούνται τα χρονοδιαγράμματα των έργων; Έχω την αίσθηση ότι έχετε ρίξει την προετοιμασία σε πλήρη αδράνεια, τόσο στο οργανωτικό κομμάτι όσο και στο κομμάτι που αφορά τα έργα. Μιλάμε για δεκάδες έργα, των οποίων η τύχη κυριολεκτικά αγνοείται. Ενδεικτικά αναφέρω το Κωπηλατικό Κέντρο Κάρλας, που το θέλει η τοπική κοινωνία, το Ιστιοπλοϊκό Κέντρο Βόλου, το Κλειστό Γυμναστήριο Δήμου Λάρισας, καθώς και σειρά εργασιών ανακαινίσεων σε υφιστάμενες αθλητικές οργανώσεις. 
      Καταθέτω τα έργα τα οποία πρέπει να γίνουν για τους Μεσογειακούς Αγώνες και καταθέτω και την έγκριση από το Υπουργείο Οικονομικών. 
      (Στο σημείο αυτό ο Βουλευτής κ. Ιωάννης Ιωαννίδης καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)
      Επομένως, όσο ήμασταν εμείς υπήρξε πλήρης δέσμευση και από το Λογιστήριο για τα έργα αυτά. Αντιλαμβάνομαι τη δύσκολη οικονομική συγκυρία, όπου όλοι καταβάλουμε την προσπάθεια που μας αντιστοιχεί για να βγούμε από την κρίση. Επιβάλλεται να εξορθολογήσετε προς τα κάτω ορισμένα κόστη. Πάλι θα είμαστε μαζί σας, αρκεί πράγματι να υλοποιηθούν τα έργα. 
      Σκοπεύετε να ενημερώσετε τη Βουλή των Ελλήνων για το νέο σας σχεδιασμό, αν αυτός υπάρχει; Όσον αφορά τα οργανωτικά, να προσθέσω ότι δεν υπάρχει οργανωτική επιτροπή, εξ’ όσον γνωρίζω, το υφιστάμενο διοικητικό συμβούλιο δεν συνεδριάζει, δεν μπορούν να ληφθούν κρίσιμες αποφάσεις για την διοργάνωση των Αγώνων. 
      Ο ν. 3773 προβλέπει συγκεκριμένα χρονοδιαγράμματα για την τμηματική καταβολή του κεφαλαίου στην Ανώνυμη Εταιρεία. Τηρούνται αυτά; Έχετε βάλει στον προϋπολογισμό τα δέκα εκατομμύρια που αναλογούν στο 2010;
      Περιμένουμε, λοιπόν, μια απάντηση, κυρία και κύριε Υπουργέ, για το σύνολο των αθλητικών έργων και φυσικά κατά πόσο σχεδιάζετε περικοπές κονδυλίων, τα οποία θα δεχθούμε, εφόσον είναι –όπως μου αναφέρατε- εξορθολογισμός και όχι μείωση όπως λέει εδώ μια κυριακάτικη εφημερίδα «πρόταση για περικοπές 50% στους Μεσογειακούς». 
      Θα είμαστε μαζί σας, γιατί το ζητούμενο είναι να μπορέσουμε μια υποβαθμισμένη τουριστικά περιοχή της Ελλάδας να την αναπτύξουμε. Επειδή είστε και στο Υπουργείο Τουρισμού, πιστεύω ότι παίζει πολύ μεγάλο ρόλο. 
      Ευχαριστώ. 
(Χειρoκροτήματα απ ό την πτέρυγα της Νέας Δημοκρατίας)</Speech>
       ΠΡΟΕΔΡΕΥΩΝ (<ChairmanSpeech><Parlmember>Βαΐτσης Αποστολάτος</Parlmember>): Ευχαριστούμε τον κ. Ιωαννίδη. 
      Πριν δώσω τον λόγο στον κ. Ζώη από το Νομό Λαρίσης, θέλω να γνωστοποιήσω στο Σώμα ότι σ’ αυτή την επίκαιρη επερώτηση, που διενεργείται τώρα, για τους Μεσογειακούς Αγώνες και τα κονδύλια του 2013, ο ΣΥ.ΡΙΖ.Α. ορίζει ως κοινοβουλευτικό εκπρόσωπο τον Βουλευτή κ. Γρηγόρη Ψαριανό. 
      Ο κ. Χρήστος Ζώης, Βουλευτής Λαρίσης της Νέας Δημοκρατίας, έχει το λόγο για πέντε λεπτά.</ChairmanSpeech> 
      <Speech><Parlmember>ΧΡΗΣΤΟΣ ΖΩΗΣ</Parlmember>: Ευχαριστώ, κύριε Πρόεδρε. 
      Η Θεσσαλία ζει από προχθές –και χθες συνειδητοποιεί το εύρος και την έκταση του προβλήματος- με το σοκ του παγώματος κάθε προόδου εργασίας στο έργο εκτροπής του άνω ρου του Αχελώου. 
      Το λέω αυτό, γιατί αντιλαμβάνεστε ότι συζητώντας σήμερα το θέμα των Μεσογειακών Αγώνων Βόλου και Λάρισας, στην πραγματικότητα αγώνων που ενδιαφέρουν και απασχολούν όλη τη Θεσσαλία –καθώς επηρεάζουν όλη τη Θεσσαλία- θα μας ήταν πολύ δυσάρεστο να συμπληρώσουμε το συναίσθημα του σοκ, που μας κυρίευσε χθες, με ανάλογο σοκ που εγώ απεύχομαι να δεχθεί η θεσσαλική κοινωνία από τυχόν απαντήσεις που κανείς από εμάς δεν θα ήθελε να λάβει κατά τη συζήτηση της σημερινής επερώτησης. 
      Οδηγηθήκαμε στην κατάθεση αυτής της επερώτησης γιατί μας προκάλεσε ανησυχία η διαρροή, σε κυριακάτικες εφημερίδες, πληροφοριών ότι σκέφτεται η Κυβέρνηση να προσαρμόσει τους Μεσογειακούς Αγώνες μ’ ένα πρόγραμμα το οποίο θα περιέκοπτε κατά 50% τις προβλεπόμενες πιστώσεις. 
      Εμείς θέλουμε να ακούσουμε την υπεύθυνη τοποθέτηση της ελληνικής Κυβέρνησης και θα θέλαμε, αντί να μελετούμε τις διαρροές και να πορευόμαστε με τις διαρροές, να μας είχε καλέσει ο αρμόδιος Υπουργός, η κυρία Υφυπουργός, ο παριστάμενος κύριος Υφυπουργός σε μια συνάντηση –όπως συνηθιζόταν όλο το προηγούμενο διάστημα- και να μας ενημερώσει για τις προθέσεις, τις δυνατότητες και τις ανάγκες. 
      Είναι σαφές ότι η οικονομική συγκυρία είναι αυτή που επιβάλει σε όλους μας να αναθεωρήσουμε την οπτική με την οποία βλέπουμε τα πράγματα. Αντιλαμβάνεστε όμως ότι αυτό δεν μπορεί να συμβαίνει με όλα και χωρίς επιφυλάξεις, χωρίς όρους και χωρίς προϋποθέσεις, διότι θα μπορούσε να μιλήσει κανείς για προσαρμογές σε μια άλλη πραγματικότητα, αν, κύριε Πρόεδρε, υπήρχαν επιχειρήματα που θα συνόδευαν αυτή τη διαφορετική οπτική και επιχειρήματα που θα κατεδείκνυαν ότι οι Μεσογειακοί Αγώνες είναι απλά ένα αθλητικό γεγονός, ένα πανηγυράκι -όπως είπε ο κ. Νάκος, ο πρωτολαλήσας στην επερώτησή μας, δεν είναι δική του φράση, αλλά είναι μια φράση που έχει ακουστεί στο παρελθόν- περιορισμένου μάλιστα ενδιαφέροντος και χωρίς ευρύτερες συνέπειες τόσο για τη Θεσσαλία όσο και για την Ελλάδα. 
      Εμείς όμως προσχωρούμε στη λογική, που ήταν βεβαίως δική μας λογική από την αρχή, αλλά και στη λογική του κυρίου Πρωθυπουργού, ο οποίος ως Αρχηγός της Αντιπολίτευσης εξηγούσε για ποιο λόγο ένα αθλητικό γεγονός δεν είναι απλώς ένα πανηγυράκι, αλλά είναι και πρέπει να είναι ένα γεγονός εθνικής σημασίας με ευρύτερη απήχηση σ’ όλη την Μεσόγειο, γιατί όχι και στην Ευρώπη. 
      Επειδή σήμερα θα απαντήσει η Υφυπουργός που είναι αρμόδια και για τον τουρισμό, νομίζω ότι είναι περιττό να επιχειρηματολογήσει κανείς για την σπουδαιότητα ενός τέτοιου γεγονότος και στον τουρισμό, την απήχηση και τα πολλαπλασιαστικά οφέλη που μπορεί να έχει η επιτυχής διοργάνωση αυτών των Αγώνων στην οικονομία, όχι μόνο της περιφέρειας της Θεσσαλίας, αλλά γενικότερα της χώρας. 
      Εμείς πιστεύουμε ότι ιδιαίτερα σε περιόδους κρίσεως, κύριε Πρόεδρε, με τέτοιου είδους αναπτυξιακά έργα, με τέτοιου είδους πρωτοβουλίες, με τέτοιου είδους διοργανώσεις μπορούμε να δώσουμε πνοή σε μια περιφέρεια η οποία ήδη ζει τα προβλήματα και τις συνέπειες της κρίσης.  
      (SS)
    (1ΜΤ)
    Γνωρίζετε τις κινητοποιήσεις του αγροτικού κόσμου. Σας ανέφερα το πάγωμα των εργασιών του Αχελώου, που θα έχει συνέπειες και, λοιπόν, θα ήταν πάρα πολύ σήμερα να ακούσουμε από την Κυβέρνηση ότι μας επιφυλάσσει ως Θεσσαλία και ένα τρίτο χαστούκι. Το χαστούκι αυτό δεν θα αφορά μόνο στη Θεσσαλία. Επιμένω -και μπορούμε, είμαστε σίγουροι να σας πείσουμε αν μας καλέσετε να συζητήσουμε και κατ’ ιδίαν στο Υπουργείο- ότι αυτό το χαστούκι, θα είναι χαστούκι για όλη την Ελλάδα. 
    Είναι μια ευκαιρία που πρέπει να αξιοποιήσει η χώρα. Πρέπει και εσείς προσωπικά, κυρία Υφυπουργέ, να την αξιοποιήσετε ως αρμόδια για τον τουρισμό. Να πατήσετε πάνω στην άρτια διοργάνωση, την πλήρη διοργάνωση μιας τέτοιας εκδήλωσης που συγκεντρώνει τη νεολαία από όλη τη Μεσόγειο και τα βλέμματα και το ενδιαφέρον όλης της Ευρώπης, της Μέσης Ανατολής αλλά και της Βόρειας Αφρικής, στην Ελλάδα και να την αξιοποιήσετε για να έχουμε όσο γίνεται καλύτερα αποτελέσματα και για τις δυο πόλεις που το διοργανώνουν και για την Περιφέρεια της Θεσσαλίας και για τη χώρα συνολικότερα. 
    Ευχαριστώ πολύ, κύριε Πρόεδρε.
    (Χειροκροτήματα από την πτέρυγα της Νέας Δημοκρατίας)</Speech>
    ΠΡΟΕΔΡΕΥΩΝ (<ChairmanSpeech><Parlmember>Βαΐτσης Αποστολάτος</Parlmember>): Ευχαριστούμε τον κ. Χρήστο Ζώη. 
    Ο γείτονας, συνάδελφός του, γιατρός, της Νέας Δημοκρατίας του Νομού Καρδίτσας ο κ. Κωνσταντίνος Τσιάρας έχει το λόγο, για πέντε λεπτά.</ChairmanSpeech>
    <Speech><Parlmember>ΚΩΝΣΤΑΝΤΙΝΟΣ ΤΣΙΑΡΑΣ</Parlmember>: Σας ευχαριστώ πολύ, κύριε Πρόεδρε.</Speech>
    ΠΡΟΕΔΡΕΥΩΝ (<ChairmanSpeech><Parlmember>Βαΐτσης Αποστολάτος</Parlmember>): Και εμείς.</ChairmanSpeech>
    <Speech><Parlmember>ΚΩΝΣΤΑΝΤΙΝΟΣ ΤΣΙΑΡΑΣ</Parlmember>: Κύριε Πρόεδρε, στις πρόσφατες εθνικές εκλογές η Κυβερνητική παράταξη το ΠΑ.ΣΟ.Κ. κατάφερε μια σημαντική νίκη σε όλους τους Νομούς Θεσσαλίας. Και την κατάφερε αυτή, γιατί αφενός μεν η προηγούμενη δική μας κυβέρνηση δεν ικανοποίησε στον αναμενόμενο βαθμό τις προσδοκίες των πολιτών, αλλά δευτερευόντως και γιατί ο ίδιος ο Πρωθυπουργός με συγκεκριμένες δηλώσεις του, κυρίως όταν βρισκόταν σε πόλεις της Θεσσαλίας, έδινε το στίγμα του σχετικά με τον τρόπο που η πρόθεσή του κατέγραφε για να αντιμετωπίσει τα προβλήματα γενικότερα του γεωγραφικού διαμερίσματος της Θεσσαλίας. 
    Συγκεκριμένα ο Πρωθυπουργός λίγες ημέρες πριν τις εκλογές είπε ότι θα μεταφερθεί όσο νερό χρειάζεται από τον Αχελώο προκειμένου να αντιμετωπιστεί το πρόβλημα της λειψυδρίας στη θεσσαλική πεδιάδα. Αποτέλεσμα; Παντελής εγκατάλειψη του έργου με βάση ουσιαστικά την τοποθέτηση της αρμοδίας Υπουργού, μόλις λίγες ημέρες πριν, όταν όλοι οι συνάδελφοι της Θεσσαλίας καταθέσαμε μια επίκαιρη επερώτηση. 
    Ο ίδιος ο Πρωθυπουργός, χαρακτήρισε ψίχουλα τα χρήματα που έδωσε η Κυβέρνηση της Νέας Δημοκρατίας στους αγρότες πέρυσι, τα 500 εκατομμύρια ευρώ. Πρόσφατα, όχι, μόνο, εκδίωξε τους αγρότες και τους εκπροσώπους τους στην προσπάθεια διεκδίκησης κάποιων οικονομικών πόρων -ανεξάρτητα από τη στάση που έχει ο καθένας μας, απλά κρίνονται οι προθέσεις και οι συγκεκριμένες τοποθετήσεις του Πρωθυπουργού- αλλά πολύ περισσότερο, έδειξε ένα σκληρό πρόσωπο απέναντι στον αγροτικό κόσμο. 
    Ο ίδιος ο Πρωθυπουργός τόνισε ότι οι Μεσογειακοί Αγώνες δεν μπορεί να είναι αγώνες ευκαιριακοί, περιορισμένης εμβέλειας, αλλά πρέπει να είναι αγώνες παγκοσμίου προβολής και παγκοσμίου φήμης. 
    Φαίνεται καθαρά, όμως, ότι το τελευταίο χρονικό διάστημα –όχι μόνο μέσα από τις διαρροές που υπήρξαν και που πολύ σωστά ειπώθηκαν νωρίτερα- όχι μόνο εγκαταλείπεται η μεγάλη προσπάθεια προβολής ενός έργου όπως είναι οι Μεσογειακοί Αγώνες για τη Θεσσαλία, αλλά πολύ περισσότερο σχεδιάζεται η σαφής, πολύ συγκεκριμένη υποχρηματοδότηση όλων των έργων που έχουν ουσιαστικά προγραμματισθεί γι’ αυτό το μεγάλο γεγονός. 
    Αλήθεια, κυρίες και κύριοι συνάδελφοι, ποια είναι η λογική ανάληψης τέτοιων γεγονότων από μία χώρα, όταν μάλιστα πρόκειται να λάβουν χώρα σε μία απομονωμένη περιοχή και όχι σε μια περιοχή όπως για την Ελλάδα μπορεί να είναι η Αθήνα ή η Θεσσαλονίκη; Δυο είναι οι λόγοι και το ξέρουμε πάρα πολύ καλά. 
    Ο ένας λόγος είναι η προβολή της χώρας μας μέσα από ιδιαίτερα τοπικά χαρακτηριστικά και ο δεύτερος λόγος είναι η δυνατότητα αναπτυξιακών προοπτικών γι’ αυτές τις υποβαθμισμένες περιοχές. Αυτή είναι η λογική. Δεν είναι καμία άλλη. 
    Και εδώ φαίνεται πολύ καθαρά ότι αυτή η προσπάθεια -η οποία γίνεται προκειμένου όλη η Θεσσαλία να δημιουργήσει προοπτικές ανάπτυξης, να δώσει πραγματικά τη δυνατότητα προβολής των ιδιαίτερων χαρακτηριστικών της, όχι μόνο στην Ελλάδα, αλλά και σ’ ολόκληρο τον κόσμο- δεν αντιμετωπίζεται όπως πρέπει. Προφανώς, εγκαταλείπεται στη μεγαλύτερη προσπάθειά της. Και, βεβαίως, φαίνεται πολύ καθαρά ότι όλα αυτά τα οποία η Κυβέρνηση έλεγε πριν τις εκλογές, δεν πρόκειται σε καμία περίπτωση να τα υποστηρίξει αμέσως μετά -για να σας προλάβω- γιατί μπορεί ο καθένας να λέει ότι δεν χρειάζονται βέλη επί δικαίων και αδίκων. 
    Όλοι αναγνωρίζουν την εξαιρετικά δύσκολη οικονομικά κατάσταση στην οποία βρίσκεται η χώρα και προφανώς, κυρία Υφυπουργέ, δεν ζητάει κανείς από εσάς να αντιμετωπίσετε συνολικά το πρόβλημα. Όμως, επειδή όλη αυτή η υπόθεση αφενός μεν χρειάζεται μια στρατηγική, αφετέρου ένα σχεδιασμό και έναν προγραμματισμό, αυτό που καλείστε σήμερα να κάνετε σχεδόν πέντε μήνες μετά τις εκλογές, τεσσερισήμισι μήνες μετά τις εκλογές, είναι να δείξετε το πραγματικό πολιτικό σας στίγμα. 
    Γιατί κακά τα ψέματα, την τελευταία στιγμή θα τρέχουμε οι πάντες –βεβαίως δεν ξέρουμε ποιο θα είναι το μέλλον και ποια κυβέρνηση θα βρίσκεται στη χώρα το 2013 ή λίγο πριν- αλλά θα τρέχουμε για τους Μεσογειακούς Αγώνες την τελευταία στιγμή για να ολοκληρώσουμε τα έργα και να δείξουμε τη χώρα μας ελάχιστα συνεπή απέναντι σε υποχρεώσεις που έχει αναλάβει. Και στο κάτω-κάτω όταν έχουμε μια τέτοια διάθεση και μια τέτοια πρόθεση να αναλάβουμε τέτοιου είδους δραστηριότητες, πρέπει από την άλλη πλευρά να δείχνουμε και την ελάχιστη συνέπειά μας κυρίως αναδεικνύοντας τη συνέπεια και την αξιοπιστία της χώρας μας προς όλον τον άλλον κόσμο. 
    Οι Μεσογειακοί Αγώνες ξέρουμε καλά είναι ότι αγώνες συμμετεχόντων από τρεις διαφορετικές Ηπείρους. Είναι προφανές, ότι θα δώσουν την δυνατότητα, επαναλαμβάνω για άλλη μια φορά, σημαντικής ανάπτυξης σε όλη τη Θεσσαλία, βεβαίως, κυρίαρχα στην Ανατολική Θεσσαλία. Εγώ, ως Βουλευτής Καρδίτσας αυτό που θέλω να πω είναι το ένα και μοναδικό αγώνισμα το οποίο έχει προβλεφθεί να γίνει, που είναι ουσιαστικά το αγώνισμα του handball στην Καρδίτσα, με την κατασκευή ενός και μόνου έργου, είναι, νομίζω, ελάχιστη προσπάθεια από την πλευρά όλων, προκειμένου να υποστηριχθεί σαν προοπτική και να ολοκληρωθεί σαν έργο. Ουσιαστικά είναι αυτό που σας ζητώ, επαναλαμβάνω, ως Βουλευτής Καρδίτσας. 
    Ολοκληρώνω, κύριε Πρόεδρε. Όμως, γενικότερα, σ’ αυτήν την προσπάθεια, επαναλαμβάνω, κύριε Πρόεδρε, του να στηρίξουμε ένα τόσο σημαντικό γεγονός όπως είναι οι Μεσογειακοί Αγώνες νομίζω ότι η ελάχιστη δική σας υποχρέωση είναι να δείξετε ξεκάθαρα το συντομότερο δυνατό τις προθέσεις της Κυβέρνησης. 
    Σας ευχαριστώ πολύ.
    (Χειροκροτήματα από την πτέρυγα της Νέας Δημοκρατίας)</Speech>
    ΠΡΟΕΔΡΕΥΩΝ (<ChairmanSpeech><Parlmember>Βαΐτσης Αποστολάτος</Parlmember>): Ευχαριστούμε πολύ τον κ. Κωνσταντίνο Τσιάρα, από την Καρδίτσα. 
    Από το Νομό Πιερίας, ο Βουλευτής ο πολύς Ολύμπιος κ. Κωνσταντίνος Κουκουδήμος.
    Ορίστε, κύριε συνάδελφε, έχετε το λόγο για πέντε λεπτά.</ChairmanSpeech>
    <Speech><Parlmember>ΚΩΝΣΤΑΝΤΙΝΟΣ ΚΟΥΚΟΥΔΗΜΟΣ</Parlmember>: Κύριε Πρόεδρε, αναφερόμενος σχετικά με την επερώτηση την οποία καταθέσαμε προς τους δυο Υφυπουργούς, θα ήθελα να πω το εξής ότι ο ομιλών επί δεκαέξι χρόνια μέλος της Εθνικής Ομάδας μετείχε τέσσερις φορές σε Μεσογειακούς Αγώνες. 
    Θέλω να διαβεβαιώσω το Σώμα ότι οι Μεσογειακοί Αγώνες είναι η τρίτη μεγαλύτερη διοργάνωση που γίνεται παγκοσμίως. Μετά τους Ολυμπιακούς Αγώνες και τα παγκόσμια πρωταθλήματα, οι Μεσογειακοί Αγώνες είναι η τρίτη μεγαλύτερη διοργάνωση. 
    Όπως είπε ο ομιλών, πριν, συνάδελφος, είναι μια διοργάνωση στην οποία συμμετέχουν περίπου επτάμιση χιλιάδες αθλητές. Είναι μια διοργάνωση η οποία μαζί με τους φορείς οι οποίοι συμμετέχουν, προπονητές, παράγοντες αλλά και τον κόσμο ο οποίος θα επισκεφθεί τη χώρα μας ξεπερνάνε σε αριθμό τους διακόσιους πενήντα χιλιάδες. Σκεφθείτε ότι σε είκοσι μέρες μέσα ο Βόλος και η Λάρισα αλλά και η Καρδίτσα θα έχουν επισκέψεις από όλη τη Λεκάνη της Μεσογείου πάνω από διακόσιες πενήντα χιλιάδες κόσμο, Και σκεφθείτε τι ανάπτυξη και τι ώθηση θα δώσει στον τομέα αυτόν και ειδικά στον τουρισμό, όταν μάλιστα η περιοχή της Λάρισας, του Βόλου αλλά και της Πιερίας –που ενώ η Πιερία δεν συμμετέχει στους Μεσογειακούς Αγώνες, αν και ήταν δικό μου αίτημα στον τέως Υφυπουργό να συμπεριληφθεί και η Πιερία μέσα, να γίνει κάποιο αγώνισμα και στην Πιερία- αυτές οι περιοχές αυτή τη στιγμή πλήττονται τουριστικά και το ξέρετε, κύριε Υφυπουργέ, από τα Τέμπη. 
    Υπάρχει, λοιπόν, ένα τεράστιο πρόβλημα, είμαι δε βέβαιος, ότι δεν πρόκειται να γίνουν περικοπές, κύριε Υφυπουργέ, παρά την οικονομική κρίση. Θα έλεγα δε πολύ περισσότερο ότι είναι κρίμα και άδικο να κόβουμε από τα πιο ενεργά κομμάτια της πολιτικής που είναι ο τουρισμός, ο πολιτισμός και ο αθλητισμός. Και μην ξεχνάτε ότι ο αθλητισμός είναι ο μεγαλύτερος χρηματοδότης αυτή τη στιγμή στο Υπουργείο Οικονομικών μέσω του ΟΠΑΠ. Χρησιμοποιείτε το όνομα των αθλητών, των συλλόγων, των ομοσπονδιών, το στοίχημα, το Λόττο, το Πρώτο, το ΠΡΟΠΟ και κερδίζει το Υπουργείο Οικονομικών πάρα πολλά λεφτά. Άρα, λοιπόν, δεν πρέπει σε καμία περίπτωση να κόψουμε λεφτά από τους Μεσογειακούς Αγώνες. 
    Απεναντίας θα έλεγα ότι πρέπει να κάνουμε τους καλύτερους Μεσογειακούς Αγώνες γιατί ακόμα και μέχρι σήμερα συζητάνε για τους Μεσογειακούς Αγώνες που κάναμε το 1991 στην Αθήνα, εκεί που εγώ κατέκτησα το Χρυσό Μετάλλιο στους Μεσογειακούς Αγώνες και η Βούλα η Πατουλίδου. 
    
    (SM)
    (SS)
    Μέσα από αυτούς τους Μεσογειακούς Αγώνες να σας πω δε ότι ξεπήδησαν πάρα πολλοί νέοι Έλληνες αθλητές. Μέσα σε αυτούς ήμουνα και εγώ. Δημιουργήθηκε η φουρνιά των αθλητών εκείνων, η οποία μέχρι και σήμερα διεκδικεί μετάλλια σε μεγάλες αθλητικές διοργανώσεις. Άρα, λοιπόν, δεν μιλάμε μόνο για το οικονομικό κομμάτι,  ξεχνάμε τον άμεσο παράγοντα που είναι ο αθλητής. Θα πρέπει, πάση θυσία, να στηρίξουμε αυτή τη διοργάνωση, να συνεχίσουμε γιατί στο κράτος υπάρχει συνέχεια και πρέπει να υπάρχει συνέχεια. 
    Ξεκίνησε, λοιπόν, μία διαδικασία ο Υφυπουργός ο Γιάννης Ιωαννίδης, την οποία πρέπει να τη στηρίξουμε, πρέπει να σταθούμε στο πλευρό της περιοχής γιατί πλήττεται και οικονομικά. Και νομίζω ότι συμφωνούν όλοι οι συνάδελφοι, θα πρέπει και μέσω της Επιτροπής Αθλητισμού η οποία συστήθηκε πρόσφατα  να περάσουν όλα αυτά τα θέματα μέσα από την Επιτροπή αυτή – από την  Υποεπιτροπή Αθλητισμού που είναι, στην Μορφωτικών Υποθέσεων- και να συζητηθούν εκτενέστερα από όλους τους συναδέλφους.
    Με λύπη μου, βέβαια, θα σας πω και ως τομεάρχης αθλητισμού ότι στο διάστημα αυτό των τεσσάρων μηνών δεν έχουν γίνει πολλά πράγματα στον αθλητισμό. Εύχομαι με αντικείμενο και την τοποθέτηση των συναδέλφων σήμερα με την επίκαιρη ερώτηση τουλάχιστον να μην συνεχίσουν τα ίδια για τους Μεσογειακούς Αγώνες.
    Σας ευχαριστώ πολύ.
    (Χειροκροτήματα από την πτέρυγα της Νέας Δημοκρατίας)</Speech>
    ΠΡΟΕΔΡΕΥΩΝ (<ChairmanSpeech><Parlmember>Βαϊτσης Αποστολάτος</Parlmember>): Ευχαριστούμε πολύ τον κ. Κωνσταντίνο Κουκοδήμο του Νομού Πιερίας.
    Το λόγο έχει η κυρία Άντζελα Γκερέκου, Υφυπουργός Πολιτισμού και Τουρισμού. Έχετε είκοσι λεπτά, επειδή θα πρέπει να μιλήσει και ο συνάδελφός σας ο κ. Μαγκριώτης, όσο μπορούμε να κερδίσουμε χρόνο, κυρία Υπουργέ. Τα είκοσι λεπτά πάντως είναι δικά σας.</ChairmanSpeech>
    <Speech><Parlmember>ΑΓΓΕΛΙΚΗ ΓΚΕΡΕΚΟΥ</Parlmember> (Υφυπουργός Πολιτισμού και Τουρισμού):  Ευχαριστώ, κύριε Πρόεδρε.
    Κυρίες και κύριοι συνάδελφοι, δεν υπάρχει αμφιβολία ότι η ανάληψη κάθε μεγάλης αθλητικής διοργάνωσης είναι πολύ  μεγάλη τιμή για τη χώρα μας. Βεβαίως και δημιουργεί αναπτυξιακές δυνατότητες και μας δίνει ένα βήμα για να προβληθούμε στο διεθνές πεδίο με πολλαπλούς τρόπους. Οι 17οι Μεσογειακοί Αγώνες του 2013 αποτελούν μία τέτοια ευκαιρία. Όντως δεν μιλάμε για μια μικρή διοργάνωση, μιλάμε για μια ιδιαίτερα μεγάλη σε μέγεθος αθλητική διοργάνωση από πλευράς συμμετεχόντων αθλητών, αλλά και αριθμού αθλημάτων.
    Ακούστηκαν ήδη αρκετά σε αυτήν την Αίθουσα. Βεβαίως, είδα και την επερώτησή σας με πάρα πολύ μεγάλη προσοχή, που αναφέρει για αδιαφανή συνωμοτική τακτική και ότι δεν έχουμε κάνει τίποτε εμείς αυτούς τους τέσσερις μήνες. Επιτρέψτε μου, λοιπόν, να βάλω κατ’ αρχάς ένα πλαίσιο στη συζήτησή μας και έχουμε και τη δευτερολογία για λεπτομερείς αναλύσεις.
    Ήδη στην επερώτησή σας ένα, δύο πράγματα μου φαίνονται πολύ περίεργα, όπως έχουν διατυπωθεί. Αναφέρομαι πρώτα-πρώτα στο γεγονός ότι πιστεύετε ότι η Κυβέρνηση η δική μας δεν έχει καμία διάθεση να στηρίξει τη συνέχιση του κράτους. Πού το είδατε αυτό; Είπαμε εμείς, ότι δεν θα συνεχίσουμε και δεν θα οργανώσουμε τις διεθνείς οργανώσεις που ήδη έχουν αναληφθεί από τη χώρα μας;
    Βεβαίως, οι Μεσογειακοί Αγώνες θα γίνουν και θα γίνουν σωστά. Είμαστε απόλυτα συνεπείς στις δεσμεύσεις μας, είμαστε απόλυτα συνεπείς στις δηλώσεις του Πρωθυπουργού της χώρας μας. Μου κάνει, επίσης, εντύπωση που λέτε ότι η οικονομική κρίση χρησιμοποιείται ως δικαιολογία για τη συρρίκνωση των Αγώνων. Και μου κάνει εντύπωση για δυο λόγους. Όποιος δεν καταλαβαίνει το πραγματικό πρόβλημα που βρίσκεται η χώρα μας –και έχετε πολύ μεγάλη ευθύνη και εσείς γι’ αυτό, κυρίως εσείς- τότε είναι νομίζω εκτός τόπου και χρόνου.
    Μιλήσατε για συρρίκνωση των Αγώνων. Αυτό είναι μια δική σας μετάφραση των πραγμάτων και σε καμία περίπτωση δεν απηχεί την πραγματικότητα. Κατ’ αρχάς αυτό το «non paper» που -όπως λέτε- έχετε στα χέρια σας, είναι υπηρεσιακά σημειώματα και προτάσεις προς διάλογο. Δεν υπάρχει καμία επίσημη τέτοια ανακοίνωση για μειώσεις με συγκεκριμένα ποσοστά, 50% όπως μας είπατε. Οι Αγώνες, λοιπόν, δεν θα γίνουν συρρικνωμένοι και δεν θα είναι ελλιπείς. Θα γίνουν ακριβώς με τον τρόπο που πρέπει να γίνουν και το αποτέλεσμα θα μας κάνει όλους περήφανους. 
    Θα πρέπει, όμως, να αναφέρουμε και κάποια πραγματικά γεγονότα για να γίνει αντιληπτό στον καθένα το ποιος ακριβώς ευθύνεται και πρέπει να το δούμε και αυτό. Αυτή τη στιγμή πραγματικά αναγκαζόμαστε να τρέχουμε στην κόψη του ξυραφιού από άποψη χρόνου και προθεσμιών. Όπως και σχεδόν σε όλα τα υπόλοιπα, οι Μεσογειακοί Αγώνες κυριολεκτικά εγκαταλείφθηκαν στην τύχη τους από την κυβέρνηση της Νέας Δημοκρατίας αμέσως μετά την ανάληψή τους. Και το γνωρίζετε αυτό πολύ καλά, κύριοι συνάδελφοι της Νέας Δημοκρατίας. Είχατε την ευθύνη για τη διοργάνωση των Αγώνων για δυόμισι σχεδόν χρόνια και κυριολεκτικά δεν αφήσατε το παραμικρό σε εμάς. 
    Εμείς έχουμε την ευθύνη της διοργάνωσης περίπου τρεις με τέσσερις ουσιαστικά μήνες, δηλαδή, το 1/10 του δικού σας χρόνου. Ενδεικτικά, να σας πω ότι η Οργανωτική Επιτροπή των Μεσογειακών Αγώνων «Βόλος 2013 Α.Ε» συστάθηκε δύο ολόκληρα χρόνια μετά την ανάληψη των Αγώνων. Και στην πράξη ήταν ουσιαστικά χωρίς προσωπικό ούτε μελέτες για τα έργα υπήρχαν ούτε προκηρύξεις, απολύτως τίποτα. Στη δευτερολογία θα είμαι πολύ πιο αναλυτική με πολύ συγκεκριμένα παραδείγματα. 
    Βρισκόμαστε, λοιπόν, σε αυτή τη στιγμή να πρέπει να κάνουμε στο μισό του χρόνου που απομένει όλα όσα εσείς δεν κάνατε στα δυόμισι αυτά χρόνια. Ωστόσο, το περιβάλλον που βρισκόμαστε σήμερα είναι πραγματικά εντελώς διαφορετικό και νομίζω κανείς που διαθέτει κοινή λογική, δεν μπορεί αυτό να μην το βλέπει. Δεν μπορούμε, λοιπόν, να έχουμε το ίδιο σκεπτικό, όπως είχαμε πριν από τρία χρόνια, ούτε πριν από τέσσερις με  πέντε μήνες. Μας απαγορεύεται από τις ίδιες τις αντικειμενικές συνθήκες. 
    Εκτός, όμως, από τις διαφορετικές αντικειμενικές συνθήκες είναι και η διαφορετική αντιμετώπισή μας ως προς το πώς βλέπουμε εμείς τις διεθνείς αθλητικές διοργανώσεις γενικότερα και ειδικότερα αθλητικές διοργανώσεις. Εμείς, λοιπόν, τις βλέπουμε ως εξής: με ένα λογικό και ανθρώπινο μέτρο που συνάδει με την ουσία των αθλητικών δραστηριοτήτων και αθλητικών οργανώσεων. Έχουμε την τεχνογνωσία για να το κάνουμε αυτό και έχουμε αυτήν ακριβώς την αίσθηση του μέτρου που απαιτείται από τις συνθήκες. Αυτή η αίσθηση του μέτρου απουσίαζε παντελώς από τους δικούς σας αρχικούς σχεδιασμούς.
    Υπήρχαν προβλέψεις για κατασκευές, οι οποίες αφενός δεν προσέθεταν το παραμικρό στην ποιότητα διοργάνωσης των αγώνων και αφετέρου δεν είχαν καμία απολύτως λογική για την αξιοποίησή τους μετά το τέλος των Αγώνων. Δικός μας στόχος; Ό,τι γίνει για τους Μεσογειακούς Αγώνες να μείνει κληρονομιά στη Θεσσαλία, να συμβάλλει στην ανάπτυξη της περιοχής και να αποτελέσει για το μέλλον το συγκριτικό της πλεονέκτημα σε ό,τι έχει να κάνει –και συμφωνούμε βεβαίως με όσους το πιστεύουν αυτό- με πολιτισμό-αθλητισμό, πολιτισμό-τουρισμό. 
    Αυτό θα είναι και το δικό μας ουσιαστικό κέρδος ως χώρα από τους Αγώνες. Το κάθε τι που θα γίνει για τους  Μεσογειακούς Αγώνες, θα γίνει με τη λογική να υπάρχει ένα σαφές πλάνο αξιοποίησης για το μέλλον της Θεσσαλίας. Δεν πρόκειται να δημιουργήσουμε άχρηστα κτήρια και κατασκευές, που θα μείνουν κουφάρια και σκουπιδότοποι μετά το τέλος των Μεσογειακών Αγώνων.
    Για μας οι Μεσογειακοί Αγώνες θα είναι μια ευκαιρία πραγματικής ανάπτυξης και όχι μια πηγή οικονομικής αιμορραγίας και σπατάλης. Όχι, λοιπόν, επικοινωνιακά τερτίπια από εμάς, αλλά ουσιαστικός σχεδιασμός και επαναπροσδιορισμός. Όλος, λοιπόν, ο επανασχεδιασμός της διοργάνωσης των Μεσογειακών Αγώνων έγινε με βασικό γνώμονα το να μη θιγεί στο παραμικρό η ποιότητα της διοργάνωσης των Αγώνων. Και αυτό το πετύχαμε σε απόλυτο βαθμό θα έλεγα. 
  Εδώ, όμως, θα ήθελα να προσθέσω κάτι ιδιαίτερα σημαντικό. Ο εξορθολογισμός της διοργάνωσης των Μεσογειακών Αγώνων δεν έγινε χωρίς να ρωτήσουμε κανέναν. Στην προσπάθειά μας αυτή ζητήσαμε τη συμβολή και τη συνεργασία των τοπικών φορέων της Αυτοδιοίκησης, των Ομοσπονδιών, της όποιας οργανωτικής επιτροπής υπήρχε και ειδικών επιστημόνων. Και βεβαίως, κύριοι Βουλευτές, όποιος Βουλευτής είχε ζητήσει ενημέρωση, πληροφόρηση, την είχε ανά πάσα στιγμή. Όταν, όμως, θα είμαστε έτοιμοι και θα έχουμε οριστικό επαναπροσδιορισμό, θα είμαστε εμείς εκείνοι που θα έρθουμε στους νομούς σας και θα σας δώσουμε μία πραγματικά λεπτομερή διαδικασία. 
    Έγινε, όμως και με τη σύμφωνη γνώμη της ΔΕΜΑ -της Διεθνούς Επιτροπής Μεσογειακών Αγώνων- και αυτό είναι πάρα πολύ σημαντικό. Μελέτησαν τις προτάσεις μας, έκαναν αυτοψία στις επιλογές που προτείναμε, εξέτασαν προσεκτικά το νέο μας πλάνο και δήλωσαν την απόλυτη συμφωνία τους. Αυτά κάναμε τους τέσσερις μήνες, για να είμαστε σοβαροί. Δεν υπήρξε η παραμικρή διαφωνία σε καμία από τις προτάσεις μας, σχετικά με την αναπροσαρμογή που προτείναμε και αυτό μας δηλώθηκε ρητά σε απευθείας προσωπική συνάντηση που είχαμε με τη διοίκηση της ΔΕΜΑ και σας παραπέμπω απευθείας σε αυτούς.
    Στο δεύτερο ερώτημά σας μιλάτε για συρρίκνωση του κόστους, υπονοώντας και πάλι προφανώς και συρρίκνωση της ποιότητας διεξαγωγής τους. Επαναλαμβάνω ότι αυτό που κάναμε πράγματι, κύριε Ιωαννίδη, είναι εξορθολογισμός του κόστους των Αγώνων. Είναι η προσαρμογή…</Speech>
    <Speech><Parlmember>ΙΩΑΝΝΗΣ ΙΩΑΝΝΙΔΗΣ</Parlmember>: Ανέφερα και εγώ τον εξορθολογισμό.</Speech>
    <Speech><Parlmember>ΑΓΓΕΛΙΚΗ ΓΚΕΡΕΚΟΥ</Parlmember> (Υφυπουργός Πολιτισμού και Τουρισμού): Ακριβώς αυτό. Σας το σημειώνω και εγώ, γιατί ακριβώς περί αυτού πρόκειται. Είναι, λοιπόν, η προσαρμογή του κόστους στα όρια του εφικτού, χωρίς να έχει αυτό επίπτωση  στην ουσία της ποιότητας των Αγώνων. 
    
    
      (1SM)
      Για να είμαι ειλικρινής, στο μόνο πράγμα το οποίο, όντως, κάναμε συρρίκνωση ήταν η δική σας προχειρότητα στον αρχικό προϋπολογισμό των αγώνων. Αυτό ναι, το συρρικνώσαμε και ευτυχώς για τη χώρα μας, ειδικά αυτή τη στιγμή.
      Όσο για τα χρονοδιαγράμματα, για τα οποία ρωτάτε, δεν υπάρχει καμία απολύτως αλλαγή σε ό,τι ισχύει, με βάση τον αρχικό φάκελο της υποψηφιότητας. Όλα θα τηρηθούν, σύμφωνα με τα προβλεπόμενα και όλα θα είναι εγκαίρως έτοιμα.
      Όμως, θα πρέπει εδώ να προσθέσω και κάτι άλλο σημαντικό. Στον αρχικό σχεδιασμό, σε πολλά κρίσιμα θέματα δεν υπήρχαν και δεν είχαν προβλεφθεί καν εναλλακτικές λύσεις στην περίπτωση που κάτι δεν πήγαινε καλά. Σε οποιαδήποτε διοργάνωση, σε οποιοδήποτε πλάνο κάνουμε οπωσδήποτε θα πρέπει να υπάρχει και ένα δεύτερο και ένα τρίτο, θα έλεγε κανείς, πλάνο. Στο δικό μας σχεδιασμό υπάρχουν. Και αναφέρω το παράδειγμα του κωπηλατοδρομίου στη λίμνη Κάρλα, που και εσείς αναφέρετε.
      Πρόκειται, πράγματι, για ένα ιδιαίτερο έργο για το οποίο ο στόχος μας είναι να γίνει με τη μεγαλύτερη δυνατή περιβαλλοντική ευαισθησία και χωρίς να θιγεί στο παραμικρό το φυσικό περιβάλλον και η εικόνα που θα έχει αυτό μετά την αποπεράτωση του έργου της ανασύστασης της λίμνης της Κάρλας. Έχουμε επιλέξει ένα συγκεκριμένο τμήμα για την κατασκευή του κωπηλατοδρομίου, αλλά οι υπάρχουσες καθυστερήσεις ομολογουμένως είναι πολύ μεγάλες.
      Στην περίπτωση -που δεν νομίζω αυτό να συμβεί- όμως, που υπάρξει κίνδυνος να μην ολοκληρωθεί εγκαίρως το έργο, τότε έχουμε ήδη έτοιμη εναλλακτική λύση για διεξαγωγή του αθλήματος στο λιμάνι του Βόλου, σε χώρο ο οποίος ήδη έχει ελεγχθεί από τη ΔΕΜΑ, η οποία, μάλιστα, συμφωνεί με αυτή τη λύση ανεπιφύλακτα, αν και εφόσον, για να είμαστε ασφαλείς.
      Επομένως, όπως βλέπετε, έχουμε ήδη έτοιμο όχι μόνο το βασικό σχεδιασμό των αγώνων, αλλά και εναλλακτικές λύσεις οι οποίες δεν σας είχαν απασχολήσει καν στον αρχικό σχεδιασμό.
      Όσον αφορά στα πολιτιστικά δρώμενα της περιόδου των αγώνων, αναφερθήκατε στην «Πολιτιστική Μεσογειάδα». Δεν ξέρω αν είναι απολύτως δόκιμος όρος, πάντως ακριβώς αυτό εννοούμε, τα παράλληλα πολιτιστικά δρώμενα. Για πρώτη φορά, πράγματι, σε Μεσογειακούς Αγώνες εισάγουμε το θεσμό των παράλληλων εκδηλώσεων και αυτό, γιατί ο δικός μας στόχος -και φαντάζομαι ότι αυτό θα το συμμεριστείτε- είναι πολλαπλός.
      Θα αναφερθώ σε συγκεκριμένα μέτρα για τη Θεσσαλία. Θέλω πρώτα, όμως, να τονίσω μια πτυχή της πολλαπλής μας στόχευσης η οποία προωθείται από την παράλληλη πολιτιστική διοργάνωση, την ευρωμεσογειακή συνεργασία. Οραματιζόμαστε την Μεσόγειο ως μια περιοχή που μπορεί να γίνει πρότυπο σταθερότητας, ένα πρότυπο διαπολιτισμικού διαλόγου, ένα πρότυπο διαχείρισης των νέων και μεγάλων προκλήσεων της εποχής μας. Η Ελλάδα, βεβαίως, με τη διπλή της ιδιότητα και ως Μεσογειακή χώρα και ως κοινοτική χώρα, θέλει και μπορεί να συμβάλλει καθοριστικά. Ο χώρος της Μεσογείου, που είναι υψηλής γεωστρατηγικής σημασίας, δεν είναι μοιραίο να παραμείνει ο χώρος αντιπαραθέσεων και διενέξεων που διαιρούν τους πληθυσμούς της. Υπήρξε αυτό το παρελθόν και παραμένει σήμερα χώρος συνάντησης πολιτισμών, επιχειρηματικής συνεργασίας, πνευματικής και πολιτισμικής δημιουργίας.
      Οι Μεσογειακοί Αγώνες και οι παράλληλες πολιτιστικές εκδηλώσεις είναι μια από τις πιο γόνιμες ευκαιρίες που μας δίνονται για να εμπεδώσουμε το πνεύμα του διαπολιτισμικού διαλόγου στη μεσογειακή λεκάνη. Έτσι, λοιπόν, σκοπεύουμε να αξιοποιήσουμε και να ενεργοποιήσουμε όλους τους υπάρχοντες και ιδιαίτερα αξιόλογους πολιτιστικούς θεσμούς της Θεσσαλίας, όπως το ΔΗ.ΠΕ.ΘΕ. της περιοχής και τους άλλους θεσμούς με τους οποίους έχει προικίσει τη Θεσσαλία το δίκτυο πόλων του ΥΠ.ΠΟ. από τη δεκαετία του 1990, αλλά επίσης να προσκαλέσουμε και άλλους από την Ελλάδα, αλλά και τον μεσογειακό κόσμο για να συμμετάσχουν και αυτοί στο πολιτιστικό πρόγραμμα των Μεσογειακών Αγώνων.
      Το εγχείρημα της ολυμπιακής εκεχειρίας, που ανέφερε ο Πρόεδρός μας το 2004, θα αποτελέσει οδηγό για το χαρακτήρα και το πνεύμα των πολιτιστικών δρώμενων που θα διοργανώσουμε. Στόχος μας είναι να αξιοποιήσουμε την κάθε ευκαιρία που θα μας δοθεί από αυτή τη διοργάνωση.
      Καθαρά στο πεδίο της τουριστικής ανάπτυξης -μιλήσατε αρκετά γι’ αυτό και έχετε, βεβαίως, δίκιο- είναι πρώτιστος στόχος μας να συνδέσουμε αυτούς τους αγώνες με την τουριστική ανάπτυξη και τη νέα τουριστική ταυτότητα της Θεσσαλίας. Ένα άλλο πεδίο που θα ενώσουμε και θα εμπλουτίσουμε το προϊόν που θα εξαχθεί από τους Μεσογειακούς Αγώνες είναι ότι να το συνδέσουμε, βεβαίως και με τη μεσογειακή διατροφή, με την ανάδειξη της μεσογειακής διατροφής, που τόσο πολύ έχει να κάνει και με τα ντόπια τοπικά σας προϊόντα στην ευρύτερη Θεσσαλία, ένα βασικό συγκριτικό μας πλεονέκτημα, σε μια εποχή που ξέρουμε πολύ καλά πόσο πλήττεται σε σχέση με τη γεωργία και σε σχέση με όλα τα προβλήματα που υπάρχουν.
      Η περιφέρεια που φιλοξενεί τους Μεσογειακούς Αγώνες 2013 δεν είναι ένα ουδέτερο και αδιάφορο σκηνικό για τη διοργάνωση. Έχει σαφή πολιτισμικό χαρακτήρα και παράδοση. Η πατρίδα του Αχιλλέα, καθώς και των σοφών Κενταύρων που θεράπευαν με το πολύτιμα βότανα του Πηλίου έχει μια μακρά παράδοση σε εξαιρετικά προϊόντα διατροφής και τις αυθεντικές της γεύσεις που καλούμε να απολαύσουν οι επισκέπτες μας στην περιοχή σας.
      Αναζητώντας διαρκώς εναλλακτικές πηγές χρηματοδότησης -και το εννοώ αυτό- με κάθε έννοια πραγματικά, προκειμένου να ελαττώσουμε από άλλες πηγές το κόστος που θα επωμισθεί η χώρα μας, οργανώνουμε τη συμμετοχή της χώρας σε ένα πρόγραμμα γαστρονομικού τουρισμού, το «MEGUSTO», «Mediterranean Gourmet Service for Tourism». Στο πλαίσιο του προγράμματος θα υπάρξει εξειδίκευση για τις θεσσαλικές επιχειρήσεις και προϊόντα, ώστε να προσφέρονται πιστοποιημένα θεσσαλικά προϊόντα σε όλα τα κύρια θεσσαλικά καταλύματα και εστιατόρια. Η έμφαση στη διατροφική αξία των προϊόντων της θεσσαλικής γης προχωράει μαζί με την ανάπτυξη αγροτουριστικών μονάδων σε ολόκληρη την περιφέρεια, με πολλαπλασιαστικά οφέλη για τις αγροτικές περιοχές που θα εφαρμόσουν τέτοια προγράμματα.
      Ο πλούτος της πολιτιστικής παράδοσης της Θεσσαλίας μπορεί να αναδειχθεί μέσα από αυτά τα προγράμματα. Η διατροφή…
      Σας παρακαλώ να μην μιλάτε, αν είναι δυνατόν.</Speech>
      <Speech><Parlmember>ΚΩΝΣΤΑΝΤΙΝΟΣ ΤΖΑΒΑΡΑΣ</Parlmember>: Εσείς θα μου το πείτε αυτό; Για όνομα του Θεού! Ο Πρόεδρος πρέπει να μου κάνει αυτή τη σύσταση.</Speech>
      <Speech><Parlmember>ΠΕΤΡΟΣ ΕΥΘΥΜΙΟΥ</Parlmember>: Δεν έχετε δίκιο, κύριε συνάδελφε. Έχει δικαίωμα ο ομιλητής…
(Θόρυβος από την πτέρυγα της Νέας Δημοκρατίας)</Speech>
      ΠΡΟΕΔΡΕΥΩΝ (<ChairmanSpeech><Parlmember>Βαΐτσης Αποστολάτος</Parlmember>): Κύριοι συνάδελφοι, σας παρακαλώ.</ChairmanSpeech>
      <Speech><Parlmember>ΑΓΓΕΛΙΚΗ ΓΚΕΡΕΚΟΥ</Parlmember> (Υφυπουργός Πολιτισμού και Τουρισμού): Με έχει αποσυντονίσει εντελώς, κύριε Πρόεδρε, ο διαρκής ψίθυρος.</Speech>
      <Speech><Parlmember>ΚΩΝΣΤΑΝΤΙΝΟΣ ΤΖΑΒΑΡΑΣ</Parlmember>: Παρόλη τη συμπάθεια που τρέφω για το πρόσωπο τη κυρίας Υφυπουργού, δεν δέχομαι συστάσεις.</Speech> 
      ΠΡΟΕΔΡΕΥΩΝ (<ChairmanSpeech><Parlmember>Βαΐτσης Αποστολάτος</Parlmember>): Κύριε Τζαβάρα, σας παρακαλώ. Δεν έχετε λάβει το λόγο.
      Κυρία Υφυπουργέ, σας παρακαλώ να συνεχίσετε την αγόρευσή σας.</ChairmanSpeech>
      <Speech><Parlmember>ΑΓΓΕΛΙΚΗ ΓΚΕΡΕΚΟΥ</Parlmember> (Υφυπουργός Πολιτισμού και Τουρισμού): Σας ευχαριστώ, κύριε Πρόεδρε.</Speech>
      ΠΡΟΕΔΡΕΥΩΝ (<ChairmanSpeech><Parlmember>Βαΐτσης Αποστολάτος</Parlmember>): Ευχαριστώ και εγώ.</ChairmanSpeech>
      <Speech><Parlmember>ΑΓΓΕΛΙΚΗ ΓΚΕΡΕΚΟΥ</Parlmember> (Υφυπουργός Πολιτισμού και Τουρισμού): Η διατροφή, λοιπόν, είναι ένα πολιτισμικό στοιχείο στενά δεμένο με τον κύκλο της ζωής και του πολιτισμού κάθε τόπου. Ταυτόχρονα, η δέσμευσή μας για προώθηση κατά προτεραιότητα των νέων μορφών τουρισμού στη Θεσσαλία βρίσκει ένα εξαιρετικό πεδίο εφαρμογής, αφού, εκτός από το Πήλιο και κάποιες από τις Σποράδες η υπόλοιπη περιφέρεια, όντως, δεν έχει αναδειχθεί ψηλά στο χάρτη των τουριστικών προορισμών της χώρας.
      Είναι μια ευκαιρία να δοθεί στη νέα τουριστική ταυτότητα της Θεσσαλίας ο χαρακτήρας του «πράσινου τουρισμού», ενός τουριστικού προορισμού στον οποίο οι φιλικές προς το περιβάλλον τουριστικές δραστηριότητες κυριαρχούν. Συγκεκριμένα, προωθούμε προγράμματα για θρησκευτικό τουρισμό, καταδυτικό τουρισμό, θαλάσσιο τουρισμό και περιηγητικό τουρισμό: Στο Πήλιο με τη σήμανση μιας ειδικής διαδρομής σε περιοχές μοναδικού φυσικού κάλλους, τα μονοπάτια των Κενταύρων και δεύτερον, σε ολόκληρη τη Θεσσαλία, δημιουργία οικοτουριστικών διαδρομών από τις Σποράδες έως τον Όλυμπο.
      Με λίγα λόγια, δεν το βλέπουμε αποσπασματικά μόνο σαν μια διοργάνωση, αλλά το εμπλουτίζουμε απ’ όλα τα προγράμματα που διαθέτουμε, ούτως ώστε πραγματικά να γίνει ένα γεγονός που θα αφήσει πολλαπλασιαστικά οφέλη όχι μόνο στην ευρύτερη Θεσσαλία, αλλά σε όλη τη χώρα μας. Μια νέα, λοιπόν, εμπέδωση μιας νέας αναδιαμορφωμένης τουριστικής και πολιτιστικής ταυτότητας.
      Τέλος, ως προς το θέμα των εκκρεμοτήτων που υπάρχουν με την οργανωτική Επιτροπή, ήδη έχουν βγει οι σχετικές προκηρύξεις για τις θέσεις που πρέπει να καλυφθούν και σε πολύ σύντομο χρονικό διάστημα…</Speech>
      <Speech><Parlmember>ΑΘΑΝΑΣΙΟΣ ΝΑΚΟΣ</Parlmember>: …(Δεν ακούστηκε)</Speech>
      <Speech><Parlmember>ΑΓΓΕΛΙΚΗ ΓΚΕΡΕΚΟΥ</Parlmember> (Υφυπουργός Πολιτισμού και Τουρισμού): Είναι σωστό αυτό που κάνετε;
      Είναι θέμα, λοιπόν, ημερών. Σε πολύ σύντομο χρονικό διάστημα, πράγματι, καμιά απολύτως εκκρεμότητα δεν θα μην υπάρχει.</Speech>
      <Speech><Parlmember>ΙΩΑΝΝΗΣ ΙΩΑΝΝΙΔΗΣ</Parlmember>: Το διοικητικό συμβούλιο;</Speech>
      <Speech><Parlmember>ΑΓΓΕΛΙΚΗ ΓΚΕΡΕΚΟΥ</Parlmember> (Υφυπουργός Πολιτισμού και Τουρισμού): Βεβαίως στο διοικητικό συμβούλιο. Βεβαίως και ό,τι χρειάζεται αυτή τη στιγμή. Εσείς τι είχατε αφήσει; Εμείς με πάρα πολύ μεγάλη προσοχή…</Speech>
      <Speech><Parlmember>ΙΩΑΝΝΗΣ ΙΩΑΝΝΙΔΗΣ</Parlmember>: Είστε Κυβέρνηση το καταλάβατε;</Speech>
      <Speech><Parlmember>ΑΓΓΕΛΙΚΗ ΓΚΕΡΕΚΟΥ</Parlmember> (Υφυπουργός Πολιτισμού και Τουρισμού): Εμείς προχωράμε με πάρα πολύ μεγάλη προσοχή. Δεν στεκόμαστε στους τύπους. Στεκόμαστε στην ουσία.</Speech>
      <Speech><Parlmember>ΙΩΑΝΝΗΣ ΙΩΑΝΝΙΔΗΣ</Parlmember>: Για αθλητισμό μιλάμε, όχι για τουρισμό.</Speech>
      ΠΡΟΕΔΡΕΥΩΝ (<ChairmanSpeech><Parlmember>Βαΐτσης Αποστολάτος</Parlmember>): Δεν διακόπτουμε, κύριε Ιωαννίδη.</ChairmanSpeech>
      <Speech><Parlmember>ΙΩΑΝΝΗΣ ΙΩΑΝΝΙΔΗΣ</Parlmember>: Μα, δεν έδωσε απαντήσεις, κύριε Πρόεδρε, στις ερωτήσεις που της κάναμε.</Speech>
      <Speech><Parlmember>ΑΓΓΕΛΙΚΗ ΓΚΕΡΕΚΟΥ</Parlmember> (Υφυπουργός Πολιτισμού και Τουρισμού): Σας απάντησα. Σε λίγες μέρες θα είναι απολύτως οργανωμένα και τυπικά όλες οι επιτροπές που χρειάζονται, για να υλοποιηθεί αυτό το μεγάλο πρόγραμμα και ο στόχος.
      Θα έπρεπε, όμως, πραγματικά να αναζητήσετε και δεν άκουσα ούτε έναν έστω μετά τον προσχηματικό τρόπο να προσπαθήσει να δώσει μια απάντηση γιατί έχετε αργήσει τόσο πολύ σε όλες τις διαδικασίες.
      Οι Μεσογειακοί Αγώνες, λοιπόν, του 2013 δεν θα περιοριστούν σε μια αθλητική διοργάνωση που θα αφήσει πρόσκαιρα οφέλη και μια παροδική αύξηση της επισκεψιμότητας στις συγκεκριμένες μόνο πόλεις. Δημιουργούμε τις προϋποθέσεις να έχουμε ανταποδοτικά οφέλη, να διαχυθούν σε ολόκληρη την περιφέρεια, σε ολόκληρη την Ελλάδα.
      Στοχεύουμε, λοιπόν -και κλείνω σ’ αυτή την πρώτη μου τοποθέτηση- στη νέα μεσογειακή πολιτιστική και τουριστική ταυτότητα της Θεσσαλίας. Και να είστε σίγουροι ότι εμείς θα τα καταφέρουμε.
      Ευχαριστώ.
(Χειροκροτήματα από την πτέρυγα του ΠΑ.ΣΟ.Κ.)</Speech>
      ΠΡΟΕΔΡΕΥΩΝ (<ChairmanSpeech><Parlmember>Βαΐτσης Αποστολάτος</Parlmember>): Ευχαριστώ πολύ την κυρία Υπουργό.
      Ο Υφυπουργός κ. Ιωάννης Μαγκριώτης έχει το λόγο.
      Σας παρακαλώ να τηρήσετε το χρόνο όσο μπορείτε.
      (AM)
      (1DE)</ChairmanSpeech>
    <Speech><Parlmember>ΙΩΑΝΝΗΣ ΜΑΓΚΡΙΩΤΗΣ</Parlmember> (Υφυπουργός Υποδομών, Μεταφορών και Δικτύων): Ευχαριστώ, κύριε Πρόεδρε.
    Οι αγαπητοί συνάδελφοι της Νέας Δημοκρατίας κατέθεσαν Επίκαιρη Επερώτηση για τους Μεσογειακούς Αγώνες, ξεκινώντας από κάποιες πληροφορίες που δημοσιεύτηκαν στον Τύπο για τη συρρίκνωσή τους. 
    Η κυρία Γκερέκου έδωσε –νομίζω- απόλυτες και σαφείς απαντήσεις, πως όχι μόνο δεν πρόκειται να συρρικνωθούν, αλλά στόχος μας είναι να κερδίσουμε μέρος του χαμένου χρόνου της προηγούμενης περιόδου, της δικής σας κυβερνητικής περιόδου και να οργανώσουμε, όπως δεσμεύθηκε ο Γιώργος Παπανδρέου, τους πιο λαμπρούς Μεσογειακούς Αγώνες που θα αφήσουν αφενός ένα αναπτυξιακό απόθεμα συνολικά στη Θεσσαλία, αφετέρου θα συμπαρασύρουν σε αυτόν τον ευεργετικό δρόμο και όλη τη χώρα, όπως πολύ σωστά κι εσείς τονίσατε. 
    Μάλιστα, πρέπει να σας πω ότι επειδή ακριβώς το κύριο βάρος πέφτει στους δύο πόλους, της Λάρισας και του Βόλου, του Βόλου και της Λάρισας για να είμαι πιο ακριβής, για να μην αναπτύξω και ενδοθεσσαλικές αντιθέσεις...</Speech>
    <Speech><Parlmember>ΧΡΗΣΤΟΣ ΖΩΗΣ</Parlmember>: Βόλου και Λάρισας.</Speech>
    <Speech><Parlmember>ΙΩΑΝΝΗΣ ΜΑΓΚΡΙΩΤΗΣ</Parlmember> (Υφυπουργός Υποδομών, Μεταφορών και Δικτύων): Ακριβώς, έτσι, κύριε συνάδελφε.
    …και της Καρδίτσας προσφάτως, πρέπει να το τονίσουμε αυτό. Κι εδώ ακριβώς θα πω ότι έχουμε διαμορφώσει ένα γενικότερο σχέδιο ανάπτυξης της Θεσσαλίας, όπως και κάθε ελληνικής περιφέρειας, -προσθετικά στους σχεδιασμούς του ΕΣΠΑ και πολύ γρήγορα θα το γνωρίζετε- και ιδιαίτερα υποστήριξης της δυτικής Θεσσαλίας, γιατί η δυτική Θεσσαλία είναι η περιφέρεια της περιφέρειας και το ξέρετε πάρα πολύ καλά, ειδικότερα οι δύο Νομοί, Καρδίτσας και Τρικάλων. 
    Η ανάπτυξη της χώρας γύρω από τον ΠΑΘΕ -η ανάπτυξη δηλαδή των αξόνων, όπως η κεντρική φιλοσοφία σας επιβάλλει και που πρόσφατα και στο Εθνικό Χωροταξικό σχέδιο που φέρατε στη Βουλή και κυρώσατε με νόμο, ενισχύεται κι εμείς θα ανατρέψουμε, γιατί εμείς πιστεύουμε στη χωρική ανάπτυξη, την περιφερειακή ανάπτυξη- δημιούργησε αυτές τις εσωτερικές ανισορροπίες, ακόμη και μέσα στις περιφέρειες. Και αυτές, λοιπόν, τις ανισορροπίες μέσα απ’ αυτή τη στρατηγική και το σχέδιο, στα πλαίσια της Προγραμματικής Περιόδου, της τρέχουσας Τέταρτης, θα προσπαθήσουμε να ανατρέψουμε. 
    Ο αγαπητός συνάδελφος, ο κ. Τσιάρας, είπε ότι «η Νέα Δημοκρατία έχασε, γιατί ο κόσμος είχε κάποια παράπονα από εμάς». Κύριε Τσιάρα, δεν είχε απλώς παράπονα από εσάς. Ευτυχώς, ο συμπατριώτης σας ο κ. Σουφλιάς -που μετά, βέβαια, τον καταριόσασταν όλοι- έπεισε τον κ. Καραμανλή να πάει τη χώρα στις εκλογές. 
    Πρώτον, διέσωσε, τουλάχιστον, το ελάχιστο κύρος και την αξιοπιστία της απελθούσας κυβέρνησης, γιατί -όπως είχε προειδοποιήσει, αν θυμάστε- εάν οι εκλογές γινόντουσαν τούτη την εποχή, τότε πράγματι δεν ξέρω τι θα μαζεύατε από την παράταξή σας. Ελπίζω ότι θα βρείτε σύντομα το δρόμο προς το θεσμικό ρόλο που έχει η Αξιωματική Αντιπολίτευση σε ένα κοινοβουλευτικό σύστημα.
    Από την άλλη πλευρά, πρέπει να σας πω ότι δεν ψήφισε τον Γιώργο Παπανδρέου και το ΠΑ.ΣΟ.Κ. γιατί ήρθε στο Βόλο, στη Λάρισα ή στις άλλες πόλεις της Θεσσαλίας, αλλά και της χώρας και έταξε πράγματα, τα οποία δεν είχε σχεδιάσει και δεν τα πραγματοποιεί. Έταξε ευθύνη, αξιοπρέπεια και αξιοπιστία. Και είναι το πρώτο που διεκδικεί και κατακτά ταξιδεύοντας σε Ανατολή και Δύση, σε Βορρά και Νότο και το ξέρετε πάρα πολύ καλά αυτό.</Speech> 
    <Speech><Parlmember>ΧΡΗΣΤΟΣ ΖΩΗΣ</Parlmember>: Δεν τα είπε αυτά.</Speech> 
    <Speech><Parlmember>ΚΩΝΣΤΑΝΤΙΝΟΣ ΤΣΙΑΡΑΣ</Parlmember>: Δεν τα λέμε εμείς αυτά, κύριε συνάδελφε.</Speech> 
    <Speech><Parlmember>ΙΩΑΝΝΗΣ ΜΑΓΚΡΙΩΤΗΣ</Parlmember> (Υφυπουργός Υποδομών, Μεταφορών και Δικτύων): Αυτό είναι το πρώτο που θρυμματίσατε, που καταρρακώσατε τα τελευταία χρόνια και ειδικά την τελευταία κυβερνητική σας περίοδο. Αυτό είναι το πρώτο και το πιο σημαντικό που κατακτάμε και χτίζουμε και ταυτόχρονα, βέβαια,  ο Πρωθυπουργός δεσμεύθηκε πως θα βγάλει τη χώρα από το οικονομικό τέλμα και το αδιέξοδο και θα στηρίξει την ανάπτυξη της περιφέρειας και την κοινωνική ευημερία. 
    Αυτό είναι το σχέδιό μας και αυτό υλοποιούμε καθημερινά κάτω από πολύ δύσκολες οικονομικές συνθήκες που κυρίως, την ευθύνη έχετε εσείς και η πολιτική που ασκήσατε και βεβαίως, κάτω από τις διεθνείς πιέσεις κερδοσκόπων και όχι μόνο. 
    Συνεπώς, είναι πολύ σημαντικό να συνειδητοποιηθεί από τη δική σας πλευρά, η κρισιμότητα της πραγματικότητας, την οποία διέρχεται η χώρα, ο αγώνας που γίνεται για να την ξεπεράσουμε, να δώσουμε λύσεις και απαντήσεις. Και φυσικά, να αξιολογήσετε και να εκτιμήσετε τις ευθύνες της δικής σας πολιτικής, γιατί πρωτίστως, εσείς πρέπει να τις αξιολογήσετε. Ο ελληνικός λαός τις έχει αξιολογήσει και τις απέδωσε και τις αποδίδει καθημερινά. Όμως, είναι σημαντικό να τις αξιολογήσετε και εσείς, μέσα από μία βαθιά και γενναία αυτοκριτική και όχι να το ξεπερνάτε επιπόλαια, λέγοντας ότι είχε κάποια παράπονα ο κόσμος, κάναμε και εμείς κάποια λάθη, όποιος δουλεύει κάνει λάθη. Για την παράταξή σας είναι σωστό να κατανοήσετε το μέγεθος των λαθών και των ευθυνών σας, για να μπείτε σε ένα δρόμο ανάκαμψης που τον χρειάζεται και η παράταξή σας και το κοινοβουλευτικό σύστημα. 
    Τώρα, είπατε ότι άλλα έταξε ο Γεώργιος Παπανδρέου και άλλα γίνονται σήμερα και το χαρακτηριστικό παράδειγμα ήταν ο Αχελώος, κρίσιμο και σημαντικό θέμα, για το οποίο, όμως, σε τούτη την Αίθουσα, πάλι σε δική σας επερώτηση, σας προειδοποιήσαμε. Σας είχαμε πει δύο πολύ σημαντικά σημεία. 
    Το πρώτο ότι παρ’ ότι είχατε τη βούληση και εσείς και άλλα Κόμματα της Βουλής, για την κατασκευή αυτού του έργου, δεν πήρατε, όμως, τα απαραίτητα μέτρα, δεν κάνατε τους σχεδιασμούς που θα έπρεπε να κάνετε.</Speech> 
    <Speech><Parlmember>ΧΡΗΣΤΟΣ ΖΩΗΣ</Parlmember>: Τι είναι αυτά που λέτε;</Speech> 
    <Speech><Parlmember>ΙΩΑΝΝΗΣ ΜΑΓΚΡΙΩΤΗΣ</Parlmember> (Υφυπουργός Υποδομών, Μεταφορών και Δικτύων): Πιστέψατε ότι αφού υπάρχει πολιτική βούληση, πιστέψατε ότι αφού νομοθετείτε στη Βουλή και έχετε την πλειοψηφία, πιστέψατε ότι επειδή το έργο είναι πράγματι αναγκαίο με τη μία ή με την άλλη μορφή, αυτό αρκεί.</Speech> 
    <Speech><Parlmember>ΧΡΗΣΤΟΣ ΖΩΗΣ</Parlmember>: Θα θυμάστε τι είχε πει ο κ. Παπουτσής που σας διόρθωνε εδώ στην Αίθουσα.</Speech> 
    <Speech><Parlmember>ΙΩΑΝΝΗΣ ΜΑΓΚΡΙΩΤΗΣ</Parlmember> (Υφυπουργός Υποδομών, Μεταφορών και Δικτύων): Σας είχαμε πει ότι τα δεδομένα έχουν αλλάξει. Σας είχαμε πει ότι υπάρχει νέα κοινοτική οδηγία, την οποία δεν τη λάβατε καθόλου υπ&apos; όψιν τα πεντέμισι χρόνια της κυβερνητικής σας πολιτικής. Σας είχαμε πει ότι και το Συμβούλιο της Επικρατείας έχει πλέον τη δική του κατεύθυνση και τη δική του αντίληψη.</Speech> 
    <Speech><Parlmember>ΑΘΑΝΑΣΙΟΣ ΝΑΚΟΣ</Parlmember>: Η πολιτική σας ποια είναι;</Speech> 
    <Speech><Parlmember>ΧΡΗΣΤΟΣ ΖΩΗΣ</Parlmember>: Θυμάστε τι είπα; Κάνατε παρέμβαση στο έργο, όχι εσείς, η κυρία Μπιρμπίλη.</Speech> 
    <Speech><Parlmember>ΙΩΑΝΝΗΣ ΜΑΓΚΡΙΩΤΗΣ</Parlmember> (Υφυπουργός Υποδομών, Μεταφορών και Δικτύων): Και σας είχαμε ζητήσει να συμβάλετε...</Speech> 
    <Speech><Parlmember>ΧΡΗΣΤΟΣ ΖΩΗΣ</Parlmember>: Τι είναι αυτά που λέτε;</Speech>
    <Speech><Parlmember>ΣΑΒΒΑΣ ΕΜΙΝΙΔΗΣ</Parlmember>: Αυτοί που μιλάνε έχουν το λόγο, κύριε Πρόεδρε, τι είναι αυτά που κάνετε; 
    (Θόρυβος στην Αίθουσα)</Speech>
    <Speech><Parlmember>ΙΩΑΝΝΗΣ ΜΑΓΚΡΙΩΤΗΣ</Parlmember> (Υφυπουργός Υποδομών, Μεταφορών και Δικτύων): Κύριε Πρόεδρε...</Speech>
       ΠΡΟΕΔΡΕΥΩΝ (<ChairmanSpeech><Parlmember>Βαΐτσης Αποστολάτος</Parlmember>): Κύριοι συνάδελφοι, κύριε Υπουργέ, σας παρακαλώ για μία διακοπή. Κύριε Ζώη, σας παρακαλώ πολύ, ένα λεπτό. 
      Κύριε Υπουργέ, θα σας παρακαλούσα πολύ να μην δημιουργείτε αυτό το διάλογο μιλώντας σε πρώτο πρόσωπο στους συναδέλφους. 
      Δεν έχετε το λόγο, κύριοι συνάδελφοι, σας παρακαλώ πολύ, ησυχία. Να μείνουμε στο θέμα της επερώτησης για να διατηρήσουμε την τάξη. Εμείς καλούμεθα να το κάνουμε. 
      Κύριε Υπουργέ, έχετε το λόγο.</ChairmanSpeech> 
      <Speech><Parlmember>ΙΩΑΝΝΗΣ ΜΑΓΚΡΙΩΤΗΣ</Parlmember> (Υφυπουργός Υποδομών, Μεταφορών και Δικτύων): Λυπάμαι πάρα πολύ, κύριε Πρόεδρε. Σας ζήτησα να παρέμβετε για να μπορέσω να συνεχίσω και μου κάνατε παρατήρηση, γιατί μιλώ σε πρώτο πρόσωπο. Απαντώ στις ερωτήσεις και στα πολύ σημαντικά θέματα που έθιξαν οι συνάδελφοι. Θα ήταν παράλειψη από εμένα και υπεκφυγή να μην απαντήσω.</Speech> 
       ΠΡΟΕΔΡΕΥΩΝ (<ChairmanSpeech><Parlmember>Βαΐτσης Αποστολάτος</Parlmember>): Δεν θα κάνω διάλογο μαζί σας αυτήν την ώρα, κύριε Υπουργέ. Θα σας παρακαλέσω να συνεχίσετε την αγόρευσή σας. Μπορείτε να δείτε τα Πρακτικά και να δείτε αν το πρώτο πεντάλεπτο μιλάμε επί του θέματος ή αν απαντάτε σε αυτά που σας έθεσαν οι συνάδελφοι από τη Νέα Δημοκρατία.</ChairmanSpeech> 
      <Speech><Parlmember>ΙΩΑΝΝΗΣ ΜΑΓΚΡΙΩΤΗΣ</Parlmember> (Υφυπουργός Υποδομών, Μεταφορών και Δικτύων): Όπως νομίζετε, κύριε Πρόεδρε. Μα, οι αγαπητοί συνάδελφοι, με την ευκαιρία των Μεσογειακών Αγώνων, ανέπτυξαν ένα σωρό ερωτήματα.</Speech> 
       ΠΡΟΕΔΡΕΥΩΝ (<ChairmanSpeech><Parlmember>Βαΐτσης Αποστολάτος</Parlmember>): Δεν γίνεται, όμως, διάλογος κατά τον Κανονισμό της Βουλής και το ξέρετε πάρα πολύ καλά. 
      Ευχαριστώ πολύ.</ChairmanSpeech> 
      <Speech><Parlmember>ΙΩΑΝΝΗΣ ΜΑΓΚΡΙΩΤΗΣ</Parlmember> (Υφυπουργός Υποδομών, Μεταφορών και Δικτύων): Καλώς. Να είστε καλά. Όμως, όταν τα έθεταν οι συνάδελφοι, δεν τους παρατηρήσατε αντίστοιχα. 
      Προχωρώ, λοιπόν, στα πιο ειδικά θέματα αφού ο Πρόεδρος δεν θέλει να απαντήσω στα ειδικότερα ζητήματα, πέρα από τους Μεσογειακούς Αγώνες, που έθιξαν οι συνάδελφοι. Όλα αυτά έχουν τεθεί, αλλά προσπάθησα να απαντήσω, αλλά ο Πρόεδρος λέει ότι είναι εκτός ημερησίας διάταξης και εκτός του Κανονισμού της Βουλής. 
      Τώρα, αγαπητοί συνάδελφοι, μιλήσατε για έλλειψη ενημέρωσης γύρω από το θέμα των Μεσογειακών Αγώνων. Εγώ τουλάχιστον, προσωπικά, βρέθηκα και στις δύο πρωτεύουσες που συνδιοργανώνουν τους Μεσογειακούς Αγώνες -και στη Λάρισα και στο Βόλο- και στις συσκέψεις που έγιναν με τους παράγοντες της Τοπικής Αυτοδιοίκησης, αλλά και με τους Βουλευτές. Βλέπω, μάλιστα, δύο Βουλευτές εδώ, τον κ. Καρτάλη και το συνάδελφο από το ΛΑ.Ο.Σ. που ήταν στη συνάντηση στο Βόλο. Είχαν κληθεί όλοι οι Βουλευτές...</Speech>
      <Speech><Parlmember>ΑΘΑΝΑΣΙΟΣ ΝΑΚΟΣ</Parlmember>: Μας κάνετε χάρη που θα απαντήσετε σε ερωτήσεις;</Speech> 
      <Speech><Parlmember>ΙΩΑΝΝΗΣ ΜΑΓΚΡΙΩΤΗΣ</Parlmember> (Υφυπουργός Υποδομών, Μεταφορών και Δικτύων): Παρακαλώ, κύριοι συνάδελφοι. 
      Μα, είναι δυνατόν; Ήρθα στη Λάρισα και στο Βόλο και μίλησα για τις αναπτυξιακές υποδομές. Μέρος των υποδομών αυτών είναι για τους Μεσογειακούς Αγώνες. Εκεί, λοιπόν, είχα την ευκαιρία και τη δυνατότητα να σας ενημερώσω, όπως απαντώντας και στις ερωτήσεις που κάνατε για τα έργα αυτά και απάντησα στη Βουλή και σε γραπτές απαντήσεις και σε προφορικές.</Speech> 
      <Speech><Parlmember>ΑΘΑΝΑΣΙΟΣ ΝΑΚΟΣ</Parlmember>: Κύριε Πρόεδρε, λέει ότι απαντά στις ερωτήσεις μας. Χάρη μας κάνει;</Speech>
       ΠΡΟΕΔΡΕΥΩΝ (<ChairmanSpeech><Parlmember>Βαΐτσης Αποστολάτος</Parlmember>): Κύριε Νάκο, σας παρακαλώ πολύ. Είμαστε όλοι εδώ για έναν κοινό σκοπό, τους Μεσογειακούς Αγώνες, για τους οποίους ρωτάτε. Σας παρακαλώ πολύ, δεν θα λάβει κανείς το λόγο χωρίς να το ζητήσει.</ChairmanSpeech> 
      <Speech><Parlmember>ΙΩΑΝΝΗΣ ΜΑΓΚΡΙΩΤΗΣ</Parlmember> (Υφυπουργός Υποδομών, Μεταφορών και Δικτύων): Πάμε, λοιπόν, σ’ ένα σημαντικό έργο, όπως είναι ο περιφερειακός του Βόλου και τον οποίο θίγεται και στην Επερώτησή σας. 
      Ο περιφερειακός του Βόλου, λοιπόν, είναι δώδεκα χιλιόμετρα. Τα οκτώμισι χιλιόμετρα είχαν κατασκευαστεί μέχρι το 2004 με την ευκαιρία των Ολυμπιακών Αγώνων, γιατί όπως πολύ σωστά τονίσατε η διοργάνωση των Ολυμπιακών Αγώνων και οι υποδομές της Θεσσαλίας είναι ο πυρήνας και η βάση της διοργάνωσης και των Μεσογειακών Αγώνων. Χωρίς αυτό το απόθεμα υποδομών, που δημιουργήθηκε στη δική μας κυβερνητική θητεία, δεν θα μπορούσαμε να διεκδικήσουν οι δύο πόλεις τους Μεσογειακούς Αγώνες και να τους πραγματοποιήσουν. Τα οκτώμισι χιλιόμετρα, λοιπόν, είχαν παραδοθεί μέχρι το 2004. Από τότε μέχρι σήμερα δεν καταφέρατε να παραδώσετε τα άλλα τρία-τρεισήμισι χιλιόμετρα. Αυτή είναι η πραγματικότητα του έργου στη διάρκεια των πεντέμισι χρόνων της Κυβέρνησής σας. 
      (KO)
      (2AD)
      Αυτό είναι ακριβώς. Δυο φορές οι απαλλοτριώσεις ανακλήθηκαν για την επέκταση και την ολοκλήρωση της Περιφερειακής του Βόλου, γιατί δεν πληρώσατε από το Πρόγραμμα Δημοσίων Επενδύσεων τις αποζημιώσεις.  
      (Στο σημείο αυτό χτυπάει το κουδούνι λήξεως του χρόνου ομιλίας του κυρίου Υφυπουργού)
      Εμείς λοιπόν, όπως υποσχεθήκαμε, το Δεκέμβρη καταθέσαμε τις αποζημιώσεις και προχωρήσαμε στις απαλλοτριώσεις. Και έτσι, ο Περιφερειακός του Βόλου θα βρει πλέον την ολοκλήρωσή του και δεν θα είναι ένας τυφλός δρόμος, ένας δρόμος ο οποίος δημιουργεί πολλά προβλήματα ασφάλειας στην ευρύτερη περιοχή. Μέχρι το καλοκαίρι, λοιπόν, θα έχει ολοκληρωθεί και θα έχει έξοδο στην παραλία. Αυτό είναι το πρώτο που κάναμε τους πρώτους μήνες, πράγμα που δεν κάνατε πεντέμισι χρόνια. 
      Δεύτερον, όσον αφορά την ολοκλήρωση με τον ισόπεδο κόμβο της δυτικής εισόδου στην Αγριά. Και εκεί, λοιπόν, ολοκληρώνουμε και τις απαλλοτριώσεις, αλλά και έχουμε διασφαλίσει και τους πόρους για το έργο. Για να ολοκληρωθεί πλέον ο Περιφερειακός του Βόλου που είναι ένα έργο για το μέλλον του Βόλου και της Μαγνησίας και της ευρύτερης περιοχής, υποστηρικτικό και των Μεσογειακών Αγώνων. 
      Είμαστε έτοιμοι τους επόμενους δύο μήνες να δημοπρατήσουμε και ένα «έργο-σκούπα» για την αναβάθμιση -και ιδιαίτερα για θέματα ασφάλειας- του Περιφερειακού Βόλου που άφησε πολλά ελλείμματα.  
      Επίσης, για το τμήμα της περιφερειακής οδού του Βόλου από τον ισόπεδο κόμβο «Μπουρμπουλήθρα» έως τον ανισόπεδο κόμβο Λάρισας, έχει εγκριθεί πίστωση 1,3 περίπου εκατομμυρίων ευρώ από την Περιφέρεια Θεσσαλίας και φυσικά με την υποστήριξη του Υπουργείου Υποδομών, προκειμένου να προχωρήσουμε στην προκήρυξη της μελέτης για την κατασκευή και αυτού του επίσης πολύ σημαντικού κόμβου. 
      Η προκήρυξη, λοιπόν, θα γίνει το Μάιο και είμαστε βέβαιοι ότι το Δεκέμβριο του 2011 θα παραδοθεί η μελέτη, για να δημοπρατηθεί το έργο και να είναι έτοιμο. 
      Καταλήγω, λοιπόν, στα εξής συμπεράσματα.
      Παρ’ όλα τα προβλήματα και τις ελλείψεις, τα βήματα που έχουν γίνει όσον αφορά τις αναπτυξιακές υποδομές είναι πάρα πολύ σημαντικά και θα είναι εγκαίρως ολοκληρωμένα για τους Μεσογειακούς Αγώνες. 
      Επίσης, και όσον αφορά στη σύνδεση του Βελεστίνου με τον Αυτοκινητόδρομο και την πόλη του Βόλου, η υλοποίηση θα ξεκινήσει το Μάρτιο του 2010 και φυσικά, η συμβατική διάρκεια κατασκευής του είναι δώδεκα μήνες. Και αυτό θα είναι ολοκληρωμένο εγκαίρως. 
      Όσον αφορά το Αεροδρόμιο της Νέας Αγχιάλου, δεν θα αναφερθώ σε λεπτομέρειες για να κερδίσουμε χρόνο. Άλλωστε, έχω απαντήσει σε αντίστοιχη ερώτηση. Πράγματι το έργο «τρέχει» και εντός του 2010 πρόκειται να δημοπρατηθεί το έργο βελτίωσης των οδών σύνδεσης του Αεροσταθμού με την Εθνική Οδό «ΠΑΘΕ», καθώς και της σύνδεσης του Αεροσταθμού με τον βιολογικό σταθμό του Δήμου Αλμυρού. Σχετική μελέτη έχει εκπονηθεί και βρίσκεται στην αρμόδια υπηρεσία του Υπουργείου, στην «Υπηρεσία Πολιτικής Αεροπορίας», για έγκριση. Μετά την ολοκλήρωση της μελέτης, το Υπουργείο θα προωθήσει την κατασκευή του έργου με πιστώσεις από το Πρόγραμμα Δημοσίων Επενδύσεων. 
      Όσον αφορά την επανασύσταση της Λίμνης Κάρλας -επειδή και σ’ αυτό έχουμε απαντήσει- θα ήθελα να πω ότι είναι το πιο μεγάλο περιβαλλοντολογικό έργο που έχει γίνει ποτέ στη χώρα μας. Ξεκίνησε στα χρόνια των προηγούμενων κυβερνήσεων του ΠΑ.ΣΟ.Κ. και το κυρίως έργο είχε γίνει μέχρι το 2004. Είχαμε τρία χρόνια αδράνειας για το έργο αυτό και την τελευταία διετία είναι γεγονός ότι κινητοποιήθηκε η κυβέρνησή σας και δημοπράτησε τη συνέχιση των έργων. Τώρα  δημοπρατούμε και ολοκληρώνουμε τα έργα για να έχουμε πλέον και τη Λίμνη Κάρλα και ως περιβαλλοντολογικό έργο, αλλά και ως πολιτιστικό έργο, αλλά και για να υποστηρίξει την ανάπτυξη της περιοχής υδροδοτικά, αρδευτικά, αντιπλημμυρικά και φυσικά να στηρίξει και την τροφοδοσία του Μεσογειακού Κωπηλατοδρομίου, το οποίο πιστεύουμε ότι θα πετύχουμε να το ολοκληρώσουμε παρά τις μεγάλες απώλειες χρόνου. 
      Όσον αφορά στο μέγα θέμα που θίξατε και αφορά το σιδηροδρομικό δίκτυο, θα ήθελα να σας πω ότι –και φαντάζομαι ότι το ξέρετε- στηρίζετε μια κυβέρνηση η οποία περιόρισε δραστικά τη χρηματοδότηση του Ο.Σ.Ε. και για την ανάπτυξη των σιδηροδρομικών υποδομών μέσα από την Δ’ Προγραμματική Περίοδο. Στο 50% περικόψατε τη χρηματοδότηση! Τι να μείνει, λοιπόν, από τη χρηματοδότηση για τη Θεσσαλία; 
      Τις δεσμεύσεις, λοιπόν, αυτών των λίγων πόρων που αφήσατε, τις ρίξατε κυρίως και κατά 85% -και κατ’ αρχάς βεβαίως καλώς κάνατε, αλλά κακώς που περιορίσατε τη χρηματοδότηση- στον Κεντρικό Άξονα των ΠΑΘΕ. Δεν προβλέψατε ούτε ένα ευρώ για το Θεσσαλικό δίκτυο και πολύ περισσότερο για τον Προαστιακό Βόλου-Λάρισας. 
      (Στο σημείο αυτό χτυπάει το επαναληπτικό κουδούνι λήξεως του χρόνου ομιλίας του κυρίου Υφυπουργού)
      Πιστεύουμε στον Προαστιακό της Θεσσαλίας, γιατί είναι πολύ σημαντικός γα τη ενδοπεριφερειακή συνοχή και την περιφερειακή σύγκληση, όπως βεβαίως και για τον Προαστιακό της ευρύτερης περιοχής της Αττικής και της Κεντρικής Μακεδονίας. Είναι στους σχεδιασμούς μας, αλλά δεν υπάρχουν πόροι, γιατί τους έχετε κατανείμει και τους έχετε δεσμεύσει. Εμείς έχουμε σχέδιο να τους εντάξουμε από το Δ΄ Κοινοτικό Πλαίσιο Στήριξης και με ένα πρόσθετο πακέτο συμπληρωματικών στο ΕΣΠΑ. Δεν ξέρω, όμως, αν υπάρχει δυνατότητα να προλάβουμε τους Μεσογειακούς Αγώνες με τη μέχρι σήμερα έλλειψη μελετών και πόρων. Σε κάθε περίπτωση, όμως, υπάρχει και η επόμενη μέρα και είναι δέσμευση και σχεδιασμός μας. 
      Και κλείνω, αγαπητέ Πρόεδρε, με το Μεσογειακό Χωριό. Υπάρχει ο προγραμματισμός τόσο για το Βόλο όσο και για τη Λάρισα. Βέβαια, οφείλω να πω ότι υπήρξαν και εδώ μεγάλες καθυστερήσεις. Όμως, θα κερδίσουμε και εδώ ένα μέρος του χαμένου χρόνου και θα είμαστε έτοιμοι. 
      Απλώς θέλω να τονίσω ότι χρειάζεται συνεργασία όλων των φορέων και ιδιαίτερα των αυτοδιοικητικών και των υπηρεσιών της περιφέρειας και των κεντρικών Υπουργείων. Είναι αγώνας δρόμου και ειδικότερα για θέματα βεβαίως πολεοδομικών και περιβαλλοντολογικών εγκρίσεων. 
      Και φυσικά, ζητούμε την καλή συνεργασία, γιατί σήμερα επικοινώνησα με τον Υπουργό Άμυνας και μου είπε ότι θέλει την καλή συνεργασία με το Δήμαρχο Λάρισας γύρω από το στρατόπεδο το οποίο θα εκχωρηθεί στο Δήμο και στη συνέχεια στον ΟΕΚ για την κατασκευή του τμήματος του Μεσογειακού Χωριού στη Λάρισα. Είμαι βέβαιος ότι όλοι θα ανταποκριθούν στις ευθύνες τους και θα είμαστε πανέτοιμοι για τους πιο λαμπρούς, αλλά με βάθος αναπτυξιακό για ολάκερη τη Θεσσαλία και τη χώρα, Μεσογειακούς Αγώνες. 
      Ευχαριστώ, κύριε Πρόεδρε. 
      (Χειροκροτήματα από την πτέρυγα του ΠΑ.ΣΟ.Κ.)</Speech>
       ΠΡΟΕΔΡΕΥΩΝ (<ChairmanSpeech><Parlmember>Βαΐτσης Αποστολάτος</Parlmember>): Ευχαριστούμε τον Υφυπουργό Υποδομών, Μεταφορών και Δικτύων κ. Ιωάννη Μαγκριώτη και ιδιαιτέρως για τη συνεργασία του.  
      Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία της Βουλής, αφού προηγουμένως ξεναγήθηκαν στους χώρους του Μεγάρου της Βουλής των Ελλήνων, δεκαοκτώ μαθητές και μαθήτριες και τρεις συνοδοί δάσκαλοι από το 2ο Δημοτικό Σχολείο Εχιναίων Καραβόμυλου Φθιώτιδας. 
      Η Βουλή τους καλωσορίζει. 
      (Χειροκροτήματα από όλες τις πτέρυγες της Βουλής)
      Τώρα είναι η ώρα να μιλήσουν οι Κοινοβουλευτικοί Εκπρόσωποι.
      Πρώτος είναι ο Κοινοβουλευτικός Εκπρόσωπος της Νέας Δημοκρατίας κ. Κωνσταντίνος Τζαβάρας από την Ηλεία.</ChairmanSpeech>
      <Speech><Parlmember>ΚΩΝΣΤΑΝΤΙΝΟΣ ΤΖΑΒΑΡΑΣ</Parlmember>: Ευχαριστώ πολύ, κύριε Πρόεδρε. 
      Ακούγοντας, αγαπητοί συνάδελφοι, την Υφυπουργό Πολιτισμού να αγορεύει, θυμήθηκα τα λόγια του Έλληνα φιλόσοφου Κορνήλιου Καστοριάδη, όταν στις αρχές της δεκαετίας του ’70 σε μια διάλεξη που είχε δώσει στο Παρίσι τού ζητούσε κάποιος να απαντήσει επί ενός αδιανόητου ζητήματος. Και εκεί, λοιπόν, απάντησε λέγοντας «και η πιο όμορφη κοπέλα του κόσμου δεν μπορεί να δώσει περισσότερα από αυτά που έχει να δώσει». 
      Και εμείς, λοιπόν, στα πλαίσια αυτής της αυτονόητης αρχής κάνουμε κριτική στην Κυβέρνηση αναφορικά με ό,τι οφείλει να σχεδιάσει για τη διοργάνωση της «Μεσογειάδας» το 2013. Δεν ζητάμε να κάνει κάτι παραπάνω από αυτό που έχει τη δυνατότητα να κάνει. Δεν ζητάμε να υπερβεί τα όρια τα οποία επιβάλλει η δύσκολη οικονομική συγκυρία. Δεν ζητάμε να προγραμματίσει σχέδια ή να εξαγγείλει προγράμματα τα οποία δεν έχουν καμία σχέση μ’ αυτά για τα οποία και τα δύο κόμματα -και το ΠΑ.ΣΟ.Κ. ως Αξιωματική Αντιπολίτευση όταν ψηφιζόταν ο σχετικός νόμος και η Νέα Δημοκρατία ως κυβέρνηση- συμφώνησαν από κοινού να γίνουν. 
      Και το πιο σπουδαίο –το οποίο απορώ γιατί το έχουν λησμονήσει και οι δύο εκλεκτοί Υπουργοί που σήμερα εκλήθησαν να δώσουν απαντήσεις σ’ αυτήν την επερώτηση- είναι ότι από το στόμα τους και ειδικά από αυτό το Βήμα του Κοινοβουλίου δεν πήραμε συγκεκριμένες απαντήσεις στα πολύ συγκεκριμένα ερωτήματα που διατυπώνονται σ’ αυτήν την επερώτηση. 
      Είναι τόσο δύσκολο αυτή την ώρα, την ώρα που πρέπει όλοι να είμαστε σε εγρήγορση για να ετοιμάσουμε τους καλύτερους αγώνες -όπως λέγαμε ότι κάναμε την καλύτερη Ολυμπιάδα, έτσι θεωρώ ότι πρέπει να προετοιμαστούμε για να κάνουμε και την καλύτερη «Μεσογειάδα»- να μας δώσετε συγκεκριμένες απαντήσεις;  
      Δυστυχώς, όμως, από εκθέσεις ιδεών ή από την παράθεση ηχηρών λέξεων και προτάσεων δεν προκύπτει ούτε καλλιεργείται υπεύθυνος δημοκρατικός διάλογος στο Κοινοβούλιο. 
      Επίσης, θα έλεγα ότι συμφωνώ για τη συγκεκριμένη τουλάχιστον περίπτωση με τα λόγια που έλεγε προεκλογικά ο ίδιος ο Πρωθυπουργός. Δεν ήρθε το ΠΑ.ΣΟ.Κ. να πραγματοποιήσει το ανέφικτο, αλλά να οραματιστεί το αυτονόητο. 
      (BM)
      
       
    (KO)
    Αυτονόητα πράγματα σας ζητάμε, κύριοι Υπουργοί. Και το πρώτο αυτονόητο πράγμα που ζητάμε από εσάς είναι να διασφαλίσετε τη συνέχεια του κράτους σε αυτό το πολύ ενδιαφέρον και κορυφαίο, θα έλεγα, ζήτημα -γιατί αφορά την προβολή της χώρας μας σε διεθνές επίπεδο- και να προγραμματίσετε έτσι τα πράγματα, ώστε έγκαιρα να έχουν πραγματοποιηθεί εκείνα τα έργα και να έχουν εξασφαλιστεί εκείνες οι εγκαταστάσεις, οι οποίες θα οδηγήσουν σε μίαν επιτυχή αθλητική, παγκοσμίου πράγματι εμβέλειας και σημασίας, διοργάνωση. 
    Πριν από όλα όμως αυτό που χρειάζεται να κάνετε σε αυτή τη δύσκολη συγκυρία είναι η ιεράρχηση των προτεραιοτήτων. Θα πρέπει να αντιληφθείτε ότι δεν χρειάζεται να γίνει περιστολή δαπανών, όταν μέσα από αυτή την εκδήλωση, όπως πολύ ορθά ομιλούμενοι οι συνάδελφοί μου τόνισαν, δεν είναι μόνο το κύρος και η προβολή της χώρας που θα βγουν τονωμένα, δεν είναι μόνο η αθλητική μας δύναμη, το δυναμικό των αθλητών που διαθέτουμε που θα πρέπει να βγει και αυτό με επιτυχίες μεγάλες, αλλά είναι ότι μέσα από αυτή τη διαδικασία θα πρέπει να βγει ενισχυμένη μια περιφέρεια, η οποία, όπως πολύ ορθά τονίστηκε, είναι από τις πλέον παραγκωνισμένες. Έχουμε λοιπόν υποχρέωση σε τέτοιου είδους ζητήματα να κάνουμε επιλογή και ιεράρχηση προτεραιοτήτων και να μην είμαστε φειδωλοί και εκεί όπου πρέπει να τηρούμε μέτρα ανάλογα με την επιτυχία του εγχειρήματος, από τη στιγμή μάλιστα που πρόκειται για ένα εγχείρημα υψίστης εθνικής σημασίας. Δεν είναι δυνατόν να γράφει καθημερινά ο Τύπος ότι έχετε προγραμματίσει περικοπές 50% στις δαπάνες, που έχουν προγραμματιστεί και περιστολές στην εκτέλεση των έργων, τα οποία είναι αναγκαία για τους λόγους που ανέφερα πιο πάνω. 
    Εκτός όμως από την επιλογή και την ιεράρχηση των προτεραιοτήτων, που είστε υποχρεωμένοι να κάνετε, θα πρέπει σε αυτήν ειδικά την περίπτωση να αποδείξετε ότι είναι επιτυχής πράγματι η συγχώνευση του Υπουργείου Πολιτισμού με το Υπουργείο Τουρισμού. Γι’ αυτή τη συγχώνευση η διοργάνωση της Μεσογειάδας του 2013 αποτελεί πράγματι μία πρόκληση. Θα πρέπει λοιπόν να οργανώσετε επιτυχημένους αθλητικούς Μεσογειακούς αγώνες, για να έχει την ικανότητα η χώρα να αντλήσει τα περισσότερα, τα μεγαλύτερα και τα καλύτερα τουριστικά και οικονομικά οφέλη. Αυτή είναι η πρόκληση, ενώπιον της οποίας βρίσκεστε. Δυστυχώς όμως μετά λύπης μας διαπιστώνουμε ότι, αντί να έρχεστε εδώ στο Κοινοβούλιο και υπεύθυνα να απαντάτε στα ερωτήματα που τίθενται, μιλάτε περί πραγμάτων, για τα οποία ούτε συζήτηση γίνεται, αλλά μάλλον θόρυβος. Και αυτό που επιχειρείτε είναι να καλύψετε κάτω από άσχετες εντυπώσεις την υποχρέωσή σας να απαντάτε συγκεκριμένα. 
    Υπάρχει όμως κι ένα άλλο ζήτημα, το οποίο ειλικρινά με λύπησε όταν, ακούγοντας την κυρία Υφυπουργό, αντιλήφθηκα ότι σε αυτό το πολύ σοβαρό εγχείρημα της οργάνωσης της πολιτισμικής Μεσογειάδας η Κυβέρνηση δεν αποδίδει τη σημασία που οφείλει να αποδώσει.
    Κυρία Υφυπουργέ, πιστεύω ότι δεν αγνοείτε ότι η Μεσόγειος είναι η κοιτίδα όλων των πολιτισμών που οικοδόμησαν την ανθρώπινη μοίρα εδώ και επτά χιλιάδες χρόνια τώρα. Πιστεύω ότι δεν αγνοείτε –και οφείλετε να το έχετε πάντα υπόψη σας- ότι από την αρχαία Αίγυπτο και από τους πολιτισμούς της Μεσοποταμίας μέχρι την κλασική Ελλάδα και την Ιωνία, τη Ρώμη με την Αυτοκρατορία της και τα δημιουργήματά της, την Ισπανία και τη Γαλλία με τις άλλες κατακτήσεις της, την Ιταλία με την Αναγέννηση, που έδωσε νέα ορμή στην ανθρώπινη συνεννόηση και στις οικουμενικές αξίες του πολιτισμού, για όλα αυτά η πολιτισμική Μεσογειάδα είναι μίας πρώτης τάξεως ευκαιρία να αποδείξουμε ότι εμείς δώσαμε και λειτουργήσαμε ως βηματοδότης σε αυτό τον πολιτισμό, εμείς δημιουργήσαμε τις προϋποθέσεις για μια πραγματική απελευθέρωση του ανθρώπου από τη φυσική του μοίρα και την είσοδό του σε κοινωνικές πραγματικά συνθήκες, οι οποίες και το άτομα προήγαγαν και τη σχέση του με τους συνανθρώπους του. Γι’ αυτήν ακριβώς την περίπτωση θα πρέπει να έχετε προετοιμαστεί με την καλύτερη δυνατή προετοιμασία.
    Όταν σας άκουσα να ομιλείτε περί παραλλήλων πολιτισμικών δρωμένων, αντιλήφθηκα ότι ανεπιτρέπτως και απαραδέκτως προσπαθείτε να περιορίσετε αυτή την πολύ μεγάλη, πράγματι, σύλληψη της πολιτισμικής Μεσογειάδας σε ένα επεισοδιακού χαρακτήρα πανηγύρι, το οποίο βεβαίως θα αποτελέσει παρακολούθημα ή εξάρτημα της αθλητικής διοργάνωσης. Προφανώς, έχετε αντιληφθεί λάθος αυτό που είστε υποχρεωμένοι να κάνετε απέναντι στη χώρα και απέναντι στην προοπτική που πρέπει να χαράσσετε με υπευθυνότητα. Γιατί δεν πρέπει να λησμονούμε ότι σε αυτές τις δύσκολες στιγμές που περνάει ο τόπος, στις στιγμές της οικονομικής κρίσης, η συγκεκριμένη διοργάνωση σας δίνει και μιαν άλλη ευκαιρία: Να δώσετε πραγματικά τη δυνατότητα για ανάπτυξη τη στιγμή που ασκείτε μιαν ανεπίτρεπτα σκληρή, περιοριστική πολιτική, χωρίς να αφήνετε καμία δυνατότητα για ελπίδα ανάπτυξης, για μια προοπτική που θα αναθερμάνει τουλάχιστον την οικονομία, είτε με «πράσινο» είτε με μη «πράσινο» τρόπο. Εσείς έρχεστε εδώ και ακόμα και αυτές τις δυνατότητες που σας προσφέρονται προσπαθείτε να τις στραγγαλίσετε. Με αυτό τον τρόπο όμως, ούτε τον τόπο κυβερνάτε ούτε στην Ελλάδα παρέχετε αυτό, το οποίο απαιτεί και αξίζει ως τόπος και ως ιστορία και ως πολιτισμός. 
    Γι’ αυτό λοιπόν, όσο γίνεται πιο γρήγορα θα πρέπει να συναισθανθείτε την πάρα πολύ μεγάλη υποχρέωση, την οποίαν αναλαμβάνετε να διεκπεραιώσετε απέναντι σε αυτό το μέγιστο ζήτημα της διοργάνωσης των Μεσογειακών Αγώνων. Να δώσετε όσο γίνεται πιο νωρίς συγκεκριμένες διαδικασίες, χρονοδιαγράμματα, να στελεχώσετε τα διοικητικά συμβούλια των ανωνύμων εταιρειών που έχουν θεσπιστεί με το νόμο που και εσείς ψηφίσατε, για να αποφύγουμε τουλάχιστον αυτά που δεν μπορέσαμε να αποφύγουμε με τη μεγαλομανία σας. Γιατί είπατε προηγουμένως ότι κάνετε εξορθολογισμό, ανάγοντας δεδομένα στο προσήκον ανθρώπινο μέτρο. Και ερωτώ: Αυτό το κάνετε με τα μυαλά που είχατε όταν προγραμματίζατε τους Ολυμπιακούς Αγώνες; Όταν είχατε συλλάβει αυτά τα απίστευτης, θα έλεγα, ελαφρότητας φαραωνικά έργα, τα οποία δεν επιδέχονται καμία μεταολυμπιακή αξιοποίηση; Με αυτό τον τρόπο προσπαθείτε να μας πείσετε ότι έχετε μίαν…</Speech>
    <Speech><Parlmember>ΠΕΤΡΟΣ ΕΥΘΥΜΙΟΥ</Parlmember>: Υπήρξε το Βατοπέδι, κύριε συνάδελφε, μια πολύ μεγάλη αξιοποίηση.</Speech>
    <Speech><Parlmember>ΚΩΝΣΤΑΝΤΙΝΟΣ ΤΖΑΒΑΡΑΣ</Parlmember>: Θα το δείτε το Βατοπέδι. Μην βιάζεστε. Έχετε επενδύσει πάρα πολύ μεγάλες ελπίδες στο Βατοπέδι, αλλά θα το δείτε.</Speech> 
    <Speech><Parlmember>ΠΕΤΡΟΣ ΕΥΘΥΜΙΟΥ</Parlmember>: Επένδυσαν και άλλοι πολύ πρακτικά στο Βατοπέδι.</Speech>
    <Speech><Parlmember>ΚΩΝΣΤΑΝΤΙΝΟΣ ΤΖΑΒΑΡΑΣ</Parlmember>: Μου δίνετε μια πρώτη και καλή ευκαιρία να σας πω τούτο, με όλο το σεβασμό και την εκτίμηση που έχω για το πρόσωπό σας: Προφανώς θα είδατε ότι κατηγορούνται τα μέλη του Νομικού Συμβουλίου ως συνεργάτες και συνεργοί του Υπουργού σας, του κ. Φωτιάδη, τον οποίον στο δικό σας πόρισμα έχετε βγάλει αθώο. 
    Και αυτό είναι μια ευκαιρία, εκλεκτέ συνάδελφε, να καταλάβουμε επιτέλους ότι με τις εντυπώσεις δεν γράφεται ιστορία.
    Ευχαριστώ πάρα πολύ.
      (Χειροκροτήματα από την πτέρυγα της Νέας Δημοκρατίας)</Speech>
     ΠΡΟΕΔΡΕΥΩΝ (<ChairmanSpeech><Parlmember>Βαϊτσης Αποστολάτος</Parlmember>): Ευχαριστούμε ιδιαιτέρως τον κ. Κωνσταντίνο Τζαβάρα.
    Κύριε Τζαβάρα, επειδή κάνατε μπίνγκο με Κορνήλιο, Καστοριάδη, Παρίσι και την ωραιότερη Υπουργό του κόσμου, η «Μεσογειάς» είναι από το Αμαλιάς…</ChairmanSpeech>
    <Speech><Parlmember>ΚΩΝΣΤΑΝΤΙΝΟΣ ΤΖΑΒΑΡΑΣ</Parlmember>: Την ομορφιά την αφήνω στην κυρία Υπουργό. Τη λογική την κρατάω για τον εαυτό μου.</Speech>
    ΠΡΟΕΔΡΕΥΩΝ (<ChairmanSpeech><Parlmember>Βαϊτσης Αποστολάτος</Parlmember>): Πείτε μου, όμως, η «Μεσογειάς» είναι επίσημο; Είναι κατά το «Αμαλιάδα», «Μανωλάδα» ή δικό σας; Είναι από την πατρίδα. 
    Ευχαριστώ πολύ.
    Ο Κοινοβουλευτικός Εκπρόσωπος του ΠΑΣΟΚ, κ. Πέτρος Ευθυμίου, Βουλευτής Β’ Αθήνας, έχει το λόγο. Το ΠΑ.ΣΟ.Κ. αυτοπροσώπως.
    Κύριε Ευθυμίου, έχετε το λόγο για έξι λεπτά.
    
    (FT)
      (XF)</ChairmanSpeech>
      <Speech><Parlmember>ΠΕΤΡΟΣ ΕΥΘΥΜΙΟΥ</Parlmember>: Κύριε Πρόεδρε, η επερώτηση της Νέας Δημοκρατίας για τους Μεσογειακούς Αγώνες του 2013 αποτελεί την επιτομή δύο πραγμάτων. 
      Πρώτον, του χαρακτήρα της διακυβέρνησης του 2004-2009 από τη Νέα Δημοκρατία, που αποτίμησε ο ελληνικός λαός με την ψήφο του στις εκλογές και την καταδικαστική ψήφο του 10%. 
      Δεύτερον, όμως, αποτελεί μια μαρτυρία ότι για το κόμμα της σημερινής Αξιωματικής Αντιπολίτευσης δεν υπάρχει κανένα δίδαγμα απ’ όσα διέπραξε στη διακυβέρνηση. Με ένα πρωτοφανή τρόπο επιμένει στη συμπεριφορά, ως Αξιωματική Αντιπολίτευση, των όρων και προϋποθέσεων που το οδήγησαν σε ένα τύπο διακυβέρνησης που είχε τόσο σκληρή αποδοκιμασία. 
      Ελέγχεται η Κυβέρνηση για όλες τις παραλείψεις της κυβέρνησης της Νέας Δημοκρατίας, ελέγχεται η Κυβέρνηση του ΠΑ.ΣΟ.Κ., που είναι ακριβώς τέσσερις μήνες στην εξουσία, για όσα δεν διέπραξε επί είκοσι δύο μήνες η Νέα Δημοκρατία από την στιγμή που ανέλαβε τους Μεσογειακούς Αγώνες τον Οκτώβριο του 2007.
      Ήταν μια κοινή προσπάθεια, ήταν μια επιτυχής προσπάθεια η διεκδίκηση και ανάληψη των Αγώνων, αλλά για πιο λόγο, κύριε Πρόεδρε; Πως πήραμε τότε -πέρα από τον αγώνα, την προσπάθεια όσων το έκαναν και έναν αγώνα και μια προσπάθεια που συμβάλλαμε όλοι- τους Αγώνες; Ο λόγος που πήρε η Ελλάδα τους Αγώνες ήταν ο φάκελος διεκδίκησης, ο οποίος εδραζόταν στο Ολυμπιακό απόθεμα. Στο έργο, δηλαδή, των κυβερνήσεων του ΠΑ.ΣΟ.Κ. όταν προίκισαν το Βόλο και όλη την Ελλάδα με τις υποδομές του Πανθεσσαλικού σταδίου, των προπονητηρίων, ακόμα και το έργο του 8,9 χιλιομέτρων, που λέτε, είναι πάλι έργο της προπαρασκευής των Ολυμπιακών Αγώνων, της αναβάθμισης του αεροδρομίου της Νέας Αγχιάλου και μάλιστα –για να έχετε, κύριε Τζαβάρα, εικόνα πως εκτίθενται άνθρωποι, που δεν αξίζουν να εκτεθούν, γιατί εγώ προσωπικά εκτιμώ ότι ο κύριος Σαμαράς παγιδεύτηκε σε αυτήν την ιστορία- το πολιτιστικό απόθεμα που υπήρχε και από την ιστορία των Ολυμπιακών Αγώνων είναι ως γνωστόν ότι εκρίθη τότε ότι πρέπει να διευρυνθεί η περιουσία των Ολυμπιακών Αγώνων και με το πολιτισμικό μας κεφάλαιο. 
      Και εντάχθηκε και η νέα πτέρυγα του Μουσείου του Βόλου στα έργα αναβάθμισης του Βόλου, ως Ολυμπιακής πόλης. Τον Ιούλιο του 2004 εγκαινιάζει τη νέα πτέρυγα του Μουσείου του Βόλου -που φυσικά την έκανε το ΠΑ.ΣΟ.Κ., απλώς προσετέθησαν οι τελευταίοι εφτά μήνες για την επισφράγιση- ο Υφυπουργός κύριος Τατούλης με πανηγυρισμούς. Το Μάιο του 2009 ο κύριος Σαμαράς, ως Υπουργός Πολιτισμού, επισκέπτεται το Βόλο και εγκαινιάζει την ίδια πτέρυγα, ως την προσήμανση της μεσογειακής πολιτισμικής διάστασης των Μεσογειακών Αγώνων του 2013. 
      (Στο σημείο αυτό την Προεδρική Έδρα καταλαμβάνει ο Ζ’ Αντιπρόεδρος της Βουλής κ. ΑΘΑΝΑΣΙΟΣ ΛΕΒΕΝΤΗΣ)
      Είναι δυνατόν σε αυτό το κλίμα, όταν δηλαδή αναλαμβάνουμε τους Αγώνες και από τον Οκτώβριο του 2007 έως τον Ιούλιο του 2009 το μόνο που κινείται γύρω από τους αγώνες είναι η επίμονη προσπάθεια της τότε Αντιπολίτευσης –σίγουρα πάντως της δικής μας, της Αξιωματικής Αντιπολίτευσης- που με υπομνήματα, διαβήματα του Δημάρχου Βόλου, του κυρίου Βούλγαρη…</Speech>
      <Speech><Parlmember>ΒΟΥΛΕΥΤΗΣ ΝΕΑΣ ΔΗΜΟΚΡΑΤΙΑΣ</Parlmember>: Αποδείξτε το.</Speech>
      <Speech><Parlmember>ΠΕΤΡΟΣ ΕΥΘΥΜΙΟΥ</Parlmember>: … καταθέτουν αλυσιδωτές προτάσεις να αναλάβετε δράση, να κάνετε έργο, να δώσετε υπόσταση στην προετοιμασία των αγώνων, σας προειδοποιούν με μια εμβληματική έκφραση -που μου έκανε από τότε εντύπωση- λέγοντάς σας ότι έχετε άγνοια κινδύνου, όταν για παράδειγμα ακούω εδώ να ελέγχετε για τον Προαστιακό, που σας έδωσε σαφέστατη απάντηση ο κύριος Μαγκριώτης, όταν για ένα τέτοιο μείζονος σημασίας έργο το μόνο που υπήρχε έως χθες ήταν μια προμελέτη για τον Προαστιακό που θα ενώνει Λάρισα Βόλο; Και ελέγχετε την Κυβέρνηση του ΠΑ.ΣΟ.Κ. για τους τέσσερις μήνες; Για μια προμελέτη που αφήσατε, για ένα έργο τέτοιας κλίμακας; Ούτε καν μελέτη!
      Όσα, λοιπόν, έχουν απευθυνθεί στην κυρία Γκερέκου, στην Κυβέρνηση του ΠΑ.ΣΟ.Κ. έχουν ήδη απαντηθεί με επάρκεια ότι, δηλαδή, είναι η αποτελεσματική -σε μόνο τέσσερις μήνες- ανάληψη των υποχρεώσεων, ώστε να κάνουμε τους Μεσογειακούς Αγώνες με τον τρόπο που αξίζει πρώτα στην Ελλάδα, και με την ειδικότερη διάσταση της Θεσσαλίας, όσον αφορά μάλιστα αυτό το ζεύγμα Λάρισας-Βόλου και με τις επερχόμενες επεκτάσεις, που αποτελεί πράγματι μια  περιφερειακή ανάσα. Με το συνολικό τρόπο που έχουν σχεδιαστεί οι Αγώνες, ως αγώνες που πρέπει πριν απ’ όλα να διασφαλίσουν την επιτυχία τους στην οργανωτική σαν αθλητική μείζων διοργάνωση, αλλά ακριβώς να ξαναβάλουν την Ελλάδα στο χάρτη. Να βάλουν την Ελλάδα στο χάρτη αναπτυξιακά, να βάλουν την Ελλάδα στο χάρτη πολιτισμικά. 
      Αυτός είναι ο σχεδιασμός, αυτή είναι η κατεύθυνση, αυτές είναι οι δεσμεύσεις με μια κρίσιμη διαφορά. Ότι τα αφηρημένα σχέδια επί χάρτου πρέπει τώρα να γίνουν πράξη. Και η πράξη δείχνει ότι επειδή ακριβώς υπήρχε ένα παράδοξο δίδυμο στη συμπεριφορά της κυβέρνησης της Νέας Δημοκρατίας, δηλαδή, από τη μία μεριά υπήρχε αυτή η γενικότητα περί του μέλλοντος, που δεν υπηρετείτο στο παρόν, και από την άλλη αυτή η γενικότητα είχε μια εκτίμηση οικονομική μη εδραζόμενη σε αντικειμενικά στοιχεία.
      Άρα, με σχέδιο, με συγκεκριμένη τάξη οδηγεί η Κυβέρνηση στην πραγματοποίηση αγώνων αντάξιων και της χώρας και των προοπτικών που έχουν τεθεί για την ανάπτυξη της Θεσσαλίας.
      Κι να σας πω και ένα τελευταίο. Επειδή ακριβώς είμαστε πράγματι -και από ευθύνη της Νέας Δημοκρατίας- σε μια ιδιαίτερα δύσκολη συνθήκη ως Ελλάδα, ως ελληνική κοινωνία, θα ήταν ανάγκη όλοι να αναπροσαρμόσουμε το δημόσιο λόγο. Και να έχουμε συνείδηση ότι ό,τι καταφέρουμε είναι κοινό, ό,τι χάνουμε έχει κοινή επίπτωση. Δεν είναι δυνατόν να συνεχίζεται αυτή η κενότητα γύρω από θέματα που ξέρουμε όλοι τη φύση τους.
      Για το ΠΑ.ΣΟ.Κ. ιστορικά ο Αχελώος είναι μια δέσμευση, που για μας έχει και ιδιαίτερη συμβολική σημασία, έχει τη σφραγίδα του Ανδρέα Παπανδρέου. Έχει για εμάς τη βεβαιότητα ότι είναι ένα έργο που αφορά την εκπλήρωση μιας μεγάλης πορείας που έχει τη σφραγίδα του ΠΑ.ΣΟ.Κ.
      Όταν, λοιπόν, έρχεστε εδώ και ασκείτε κριτική, την ώρα που η δικαστική απόφαση εδράζεται αποκλειστικά στην έλλειψη των αναγκαίων μελετών, που πεντέμισι χρόνια δεν έχουν γίνει από την κυβέρνηση σας, με ποιο ηθικό κύρος ασκείτε αυτή την κριτική; Με ποιο ηθικό κύρος;</Speech>
      <Speech><Parlmember>ΚΩΝΣΤΑΝΤΙΝΟΣ ΤΣΙΑΡΑΣ</Parlmember>: Όταν η ίδια η Υπουργός….</Speech>
      <Speech><Parlmember>ΠΕΤΡΟΣ ΕΥΘΥΜΙΟΥ</Parlmember>: Γι’ αυτό, λοιπόν, καλό θα ήταν να έχουμε όλοι συνείδηση ότι πρέπει να επιτυγχάνουμε την πρακτική επίλυση των θεμάτων και όχι να συγκαλύπτουμε τις ευθύνες μας πίσω από την παραπομπή…</Speech>
      <Speech><Parlmember>ΚΩΝΣΤΑΝΤΙΝΟΣ ΤΣΙΑΡΑΣ</Parlmember>: Τη λαϊκή βούληση, αυτό ζητάμε.</Speech>
      ΠΡΟΕΔΡΕΥΩΝ (<ChairmanSpeech><Parlmember>Αθανάσιος Λεβέντης</Parlmember>): Παρακαλώ, μη διακόπτετε.
      Κι εσείς, κύριε Ευθυμίου, ολοκληρώνετε σας παρακαλώ.</ChairmanSpeech>
      <Speech><Parlmember>ΠΕΤΡΟΣ ΕΥΘΥΜΙΟΥ</Parlmember>: …την παραπομπή σε θέματα που κανέναν δεν βοηθούν, διότι η αλήθεια των πραγμάτων είναι η αλήθεια των πράξεων και παραλείψεων. Και σε αυτό το θέμα πληρώνουμε παραλήψεις των πεντέμισι χρόνων της Νέας Δημοκρατίας.
      Σας ευχαριστώ.
      (Χειροκροτήματα από την πτέρυγα του ΠΑ.ΣΟ.Κ.)</Speech>
      <Speech><Parlmember>ΚΩΝΣΤΑΝΤΙΝΟΣ ΤΣΙΑΡΑΣ</Parlmember>: Και των προηγούμενων είκοσι χρόνων.</Speech>
      ΠΡΟΕΔΡΕΥΩΝ (<ChairmanSpeech><Parlmember>Αθανάσιος Λεβέντης</Parlmember>): Ευχαριστούμε πολύ τον κύριο Ευθυμίου.
      Το λόγο έχει ο πρώην Πρόεδρος της Βουλής, κύριος Δημήτριος Σιούφας.</ChairmanSpeech>
      <Speech><Parlmember>ΔΗΜΗΤΡΙΟΣ ΣΙΟΥΦΑΣ</Parlmember>: Κυρίες και κύριοι συνάδελφοι, διαδέχομαι στο Βήμα τον κοινοβουλευτικό εκπρόσωπο του ΠΑ.ΣΟ.Κ. τον κύριο Ευθυμίου, Θεσσαλό. Σε καμία περίπτωση δεν θα ήθελα και η δική μου τοποθέτηση, αλλά και η τοποθέτηση των συναδέλφων, επίσης Θεσσαλών βουλευτών να μετατραπεί σε ενδοθεσσαλικό πόλεμο.
      
      
      (1FT)
Θα κρατήσω από την ομιλία του την αποστροφή για την αναπροσαρμογή του πολιτικού λόγου σε ό,τι αφορά την περίοδο την οποία διέρχεται η χώρα συνολικά με το βλέμμα, όμως, στραμμένο στο μέλλον. 
    Και θα μου επιτρέψετε να σας πω, κύριε Ευθυμίου, ότι και ο Πρόεδρος της Κυβέρνησης, ιδιαίτερα το τελευταίο χρονικό διάστημα, σε μια προσπάθεια να πετύχει αυτή την εθνική συνεννόηση –όπου και εγώ και μ’ έχετε ακούσει πάρα πολλές φορές και με τις προηγούμενες ιδιότητές μου και μου του Προέδρου της Βουλής, αλλά και του Υπουργού Ανάπτυξης, ζητούσα τη συνεννόηση όλων των πολιτικών δυνάμεων της χώρας, για να μπορέσουμε να κάνουμε μια κοινή πορεία- δεν έρχεται να καταλογίσει, γιατί αυτό αφορά το χθες. Υπήρξαν οι εκλογές. Μιλάει για ό,τι συνέβη το προηγούμενο χρονικό διάστημα, για χρόνιες παθογένειες, για να μπορέσει να έχει –όπως την έχει άλλωστε- τη στήριξη, όχι εν λευκώ, από την πλευρά της Νέας Δημοκρατίας, στις προσπάθειες οι οποίες γίνονται για την οικονομική προσαρμογή που είναι συνέπεια κύρια της παγκόσμιας οικονομικής κρίσης, αλλά και της επιδρομής που δέχεται το τελευταίο χρονικό διάστημα από τα κερδοσκοπικά κεφάλαια και τον τρόπο με τον οποίο, χωρίς να έχουν βάλει ακόμη μυαλό, οι διεθνείς αγορές εξακολουθούν να λειτουργούν με στόχο και την Ευρώπη και το ευρώ και βεβαίως την Ελλάδα, την Πορτογαλία, την Ισπανία και δεν ξέρω αργότερα τι θα γίνει και με άλλες χώρες.
    Να δούμε, λοιπόν, μπροστά. Αυτή είναι η παραίνεση η δική μου. 
    Και πιστεύω ότι η επερώτηση των συναδέλφων μου από τη Θεσσαλία, που είναι και δική μου αγωνία, οφείλονταν μόνο σε ένα θέμα, στα δημοσιεύματα στα οποία υπήρξαν –εκτός αν καταγγείλουμε και τον Τύπο γιατί δημοσιεύει πληροφορίες- ότι εξετάζεται περικοπή του προγράμματος πραγματοποίησης των Μεσογειακών Αγώνων κατά 50%. Όχι ότι θα ζήταγαν ή ζήτησαν οι συνάδελφοί μου να παραμείνουν τα πράγματα όπως είναι. Αναμφίβολα πρέπει να γίνει μία προσαρμογή και της πραγματοποιήσεις των Μεσογειακών Αγώνων στην καινούργια πραγματικότητα. Αυτός ήταν ο λόγος και η αφορμή αυτής της επερώτησης από την πλευρά των συναδέλφων μου Βουλευτών. 
    Θα σταθώ, κύριοι συνάδελφοι και θα σας πω τι ακριβώς είχα πει όταν ανελήφθησαν οι Μεσογειακοί Αγώνες στις 28 Οκτωβρίου 2007, με μία δήλωσή μου: «Η επιλογή της Ελλάδας για τη διεξαγωγή των Μεσογειακών Αγώνων το 2013 αναδεικνύει την εμπιστοσύνη της διεθνούς κοινότητας, την ικανότητα της πατρίδας μας να αναλαμβάνει με επιτυχία μεγάλες αθλητικές διοργανώσεις.» Αυτό άλλωστε είναι και το συμπέρασμα που άφησε η εκπληκτική διοργάνωση των Ολυμπιακών Αγώνων της Αθήνας, που πρώτα οφείλεται στην εθνική ομοψυχία, σ’ αυτό το οποίο αφήσατε εσείς ως παρακαταθήκη και στη συνέχεια σ’ αυτό το οποίο έκανε τους έξι μήνες διακυβέρνησης το 2004 η Νέα Δημοκρατία. 
    Και είναι ταυτόχρονα μια ευκαιρία ενδυνάμωσης της αναπτυξιακής προοπτικής των Νομών Μαγνησίας και Λάρισας από τη Θεσσαλία, του Βόλου και της Λάρισας, αλλά και ολόκληρης της Θεσσαλίας. Είναι μια ευκαιρία αναβάθμισης και διεθνούς προβολής της εικόνας της ελληνικής περιφέρειας. Είναι μια εθνική επιτυχία. Και συνεγχάρην όλους όσους συνέβαλαν. Και συνέβαλαν οι πάντες για να μπορέσει να έρθει η πραγματοποίηση των Μεσογειακών Αγώνων στην πατρίδα μας.
    Θα σταθώ στις τοποθετήσεις οι οποίες έγιναν τόσο από την κυρία Υπουργό, όσο και από τον κύριο Υφυπουργό, με μία παρατήρηση.
    Κυρία Υπουργέ, προτιμώ και αυτή είναι η πρότασή μου, να μιλάτε για ελληνική διατροφή και όχι για μεσογειακή διατροφή. Τα σκήπτρα της διατροφής της υγιεινής, φέρνουν χαρακτήρα ελληνικό και όχι μεσογειακό. Και να το έχετε υπόψη σας αυτό ακόμη και στην προβολή την οποία κάνετε της Ελλάδος, αλλά ακόμη και στη γενικότερη προβολή των Μεσογειακών Αγώνων, παρότι οι Μεσογειακοί Αγώνες είναι ένα σημαντικό στοιχείο που ενώνει τους πολιτισμούς, τους  λαούς. Γιατί η Μεσόγειος ενώνει τους λαούς που ζουν γύρω από αυτήν και δεν τους χωρίζει. 
    Θεωρείστε την πραγματοποίηση των Μεσογειακών Αγώνων και μέσα από αυτή τη συγκυρία, ως ένα πρόσθετο αναπτυξιακό εργαλείο παράλληλα με τα μέτρα τα οποία λαμβάνονται για την οικονομική προσαρμογή της χώρας. Και έτσι θα πρέπει να το δείτε. Να κάνετε τις προσαρμογές που είναι εκ των πραγμάτων επιβεβλημένες, αλλά σε καμιά περίπτωση να μη θεωρήσετε ότι κάποιος από αυτή την Αίθουσα και ο απευθυνόμενος προς το Σώμα, αλλά και οι συνάδελφοί μου, θα αξίωναν σ’ αυτή την οικονομική συγκυρία να μείνουν τα πράγματα όπως είχαν προγραμματιστεί σε μια διαφορετική οικονομική συγκυρία. Κανένας δεν έχει αντίρρηση γύρω από αυτό. Και να δούμε πώς θα οργανώσουμε πραγματικά όλοι μαζί, συνεργαζόμενοι, με ομοψυχία, όχι μόνο οι Θεσσαλοί, αλλά ολόκληρη η Ελλάδα, η αθλητική κοινότητα, η τοπική αυτοδιοίκηση, η νομαρχιακή αυτοδιοίκηση, η Κυβέρνηση, τους πιο καλούς Μεσογειακούς Αγώνες. Αυτή είναι πολύ μεγάλη και πολύ σημαντική ευκαιρία για τη χώρα μας και για τη Θεσσαλία.
    Τα νούμερα που ακούστηκαν πριν από λίγο εδώ, ότι θα πάρουν μέρος επτάμισι χιλιάδες αθλητές, ότι υπολογίζεται ότι θα έρθουν στη Θεσσαλία διακόσιοι πενήντα χιλιάδες άνθρωποι για να παρακολουθήσουν την πραγματοποίηση των Μεσογειακών Αγώνων, είναι ένα κριτήριο. Και υπάρχουν τριάμισι χρόνια μπροστά μας να τα οργανώσουμε με τον καλύτερο τρόπο. 
    Χτίστε πάνω σ’ αυτό το οποίο βρήκατε, στο καλό το οποίο βρήκατε. Μην γυρνάμε πίσω. Και παραπέμπω -και το λέω και προς τον καλό μου φίλο και τον εκτιμώ ιδιαίτερα που είναι και εκπαιδευτικός φιλόλογος- στο χωρίο εκείνο της γυναίκας του Λωτ και την τύχη της. Θα το θυμάστε αυτό το σημείο από τη Γραφή, το τι ακριβώς έπαθε η γυναίκα του Λωτ με το να ήταν η μόνη η οποία γύριζε να δει πίσω στη φυγή που γινόταν από εκείνο το τραγικό επεισόδιο.</Speech>
    <Speech><Parlmember>ΠΕΤΡΟΣ ΕΥΘΥΜΙΟΥ</Parlmember>: Απάντησα στους συναδέλφους σας.</Speech>
    ΠΡΟΕΔΡΕΥΩΝ (<ChairmanSpeech><Parlmember>Αθανάσιος Λεβέντης</Parlmember>): Παρακαλώ μη διακόπτετε.</ChairmanSpeech>
    <Speech><Parlmember>ΔΗΜΗΤΡΙΟΣ ΣΙΟΥΦΑΣ</Parlmember>: Να δούμε πώς θα πάμε μπροστά όλοι μαζί, κύριε Ευθυμίου, και με τις επιτυχίες, με τα λάθη του παρελθόντος, με τις παραλείψεις. Αλλά μην υποβαθμίζετε τα πάντα. Οι Μεσογειακοί Αγώνες κερδήθηκαν από την προηγούμενη Κυβέρνηση. Δεν ήθελα να αναφερθώ σ’ αυτό. Βάλτε ένα θετικό πρόσημο σ’ αυτή την προσπάθεια. Εγώ το ονόμασα εθνική επιτυχία. Αλλά μην τα μηδενίζουμε όλα. Δεν είναι βέβαια η ώρα για να κουβεντιάσουμε για όλα αυτά τα ζητήματα. 
    Θα ήθελα να σας πω, κυρία Υφυπουργέ, και με την ιδιότητα ότι καλύπτετε και τον τομέα του πολιτισμού και του αθλητισμού, ότι το δυτικό διαμέρισμα της Θεσσαλίας, που τόσο αναφέρθηκε και ο Υφυπουργός ο κ. Μαγκριώτης, να το δείτε σαν ένα σημείο αναφοράς. Γιατί οι πόλεις της Καρδίτσας και των Τρικάλων δεν έχουν απόσταση μη προσεγγίσιμη και με τη Λάρισα και με το Βόλο. Είναι εύκολη η πρόσβαση ώστε να διοργανωθούν εκεί προκριματικοί αγώνες και στην Καρδίτσα και στα Τρίκαλα. Υπάρχουν αυτές οι υποδομές είτε στο ποδόσφαιρο είτε στο χάντμπολ είτε στο βόλεϊ.
    Να προσθέσω στο ίδιο σημείο μια άλλη ιδέα την οποία είχα. Θεωρείστε την ορεινή Καρδίτσα και τη Λίμνη Πλαστήρα σαν ένα χώρο όπου μπορεί να διοργανωθεί ένα πολιτιστικό φόρουμ των χωρών της Μεσογείου για να αναδείξουμε και το κομμάτι του πολιτισμού με τον καλύτερο δυνατό τρόπο. Αυτές είναι οι παραινέσεις τις οποίες ήθελα να σας πω. 
    Απευθυνόμενος προς όλο το Σώμα να επισημάνω, κλείνοντας την παρέμβασή μου, ότι αν το δούμε το θέμα της πραγματοποίησης των Μεσογειακών Αγώνων σαν εθνική υπόθεση, να ξέρετε ότι θα τα καταφέρουμε και με επιτυχία. Αν το δούμε σαν διαφωνία, «τι έγινε;», «πώς έγινε;» και «πώς θα γίνει;», πιστεύω ότι αυτό θα είναι το χειρότερο μήνυμα το οποίο μπορούμε να δώσουμε στην ελληνική κοινωνία αυτή την περίοδο, που θέλει συμμετοχή, θέλει εθνική ομοψυχία, για να μπορέσομε να βγούμε από αυτή τη μεγάλη κρίση, στην οποία βρίσκεται η πατρίδα μας.
    Ευχαριστώ.
    (Χειροκροτήματα από την πτέρυγα της Νέας Δημοκρατίας)</Speech>
    ΠΡΟΕΔΡΕΥΩΝ (<ChairmanSpeech><Parlmember>Αθανάσιος Λεβέντης</Parlmember>): Και εμείς ευχαριστούμε, κύριε Πρόεδρε.
     (BA)
    (1XF)</ChairmanSpeech>
    <Speech><Parlmember>ΙΩΑΝΝΗΣ ΙΩΑΝΝΙΔΗΣ</Parlmember>: Κύριε Πρόεδρε, αν μου επιτρέπετε, θα ήθελα να πω δυο κουβέντες, γιατί πρέπει να φύγω για τη Θεσσαλονίκη.</Speech>
      ΠΡΟΕΔΡΕΥΩΝ (<ChairmanSpeech><Parlmember>Αθανάσιος Λεβέντης</Parlmember>): Ο Κανονισμός δεν το επιτρέπει.</ChairmanSpeech>
      <Speech><Parlmember>ΜΕΡΙΚΟΙ ΒΟΥΛΕΥΤΕΣ</Parlmember>: Να μιλήσει, κύριε Πρόεδρε.</Speech>
      ΠΡΟΕΔΡΕΥΩΝ (<ChairmanSpeech><Parlmember>Αθανάσιος Λεβέντης</Parlmember>): Επομένως, μπορείτε με τη συμφωνία όλων να μιλήσετε.
      Ορίστε, έχετε το λόγο για τρία λεπτά.</ChairmanSpeech>
    <Speech><Parlmember>ΙΩΑΝΝΗΣ ΙΩΑΝΝΙΔΗΣ</Parlmember>: Εγώ στέκομαι σ’ αυτά που είπε ο κ. Σιούφας. Δεν γίνεται κάθε φορά που θα μιλάει το ΠΑ.ΣΟ.Κ., να μιλάει για το βρήκε και για το τι έδειξε και για το τι έκανε. Θα μιλάμε επί συγκεκριμένων θεμάτων, κυρία Υπουργέ. Αν, λοιπόν, έχετε κάτι συγκεκριμένο, ότι έγινε η σπατάλη τάδε, ή όχι, τότε έχετε υποχρέωση να πείτε ότι έγινε αυτό το οποίο ήταν υπερτιμολογημένο, ότι έγινε αυτή ή σπατάλη κ.ο.κ. 
    Από εκεί και πέρα, ο φάκελος έγινε από τους Δημάρχους. 
    Επειδή ο κ. Καρτάλης τα ξέρει, μας έκανε ερωτήσεις, αλλά εγώ περίμενα να κάνει προς εσάς. Όμως, το ενδιαφέρον φαίνεται ότι είναι λιγότερο σε σχέση με την κομματική πειθαρχία.</Speech>
    <Speech><Parlmember>ΚΩΝΣΤΑΝΤΙΝΟΣ ΚΑΡΤΑΛΗΣ</Parlmember>: Η αισιοδοξία είναι περισσότερη.</Speech> 
    <Speech><Parlmember>ΙΩΑΝΝΗΣ ΙΩΑΝΝΙΔΗΣ</Parlmember>: Κύριε Καρτάλη, το λέω και με λύπη. 
    Οι Δήμαρχοι, λοιπόν, έδειξαν στον Αντάντι και στην Επιτροπή ότι υπάρχει το οικόπεδο αυτό, για να γίνει μεσογειακό χωριό. Όμως, το οικόπεδο ήταν  αρχαιολογικός χώρος   -ήμασταν Υπουργείο Πολιτισμού- επομένως, δεν υπήρχε περίπτωση να κτιστεί.  
    Δεύτερον, από το πολύ ενδιαφέρον είπαν  σαν Υπουργείο Πολιτισμού ότι θα κάνουν ανώνυμη εταιρεία, για να μην υπάρχουν οικονομικές καθυστερήσεις κ.λπ. Το Υπουργείο Οικονομικών ήταν υποχρεωμένο να δίνει τα χρήματα. Αυτό είναι το βασικότερο, γιατί δεν έχει γίνει ποτέ, εκτός από τους Ολυμπιακούς Αγώνες. 
    Τώρα, για τις καθυστερήσεις που λέτε,  22 μήνες ήμασταν εμείς από την ώρα που πήραμε τους αγώνες. Πήραμε τους αγώνες και δεν ακούσουμε μία καλή κουβέντα. Δεύτερον, για την Κάρλα έχουμε πει –τα έχουμε πει στην επιτροπή- ότι θα γινόταν ό,τι λέει ο φάκελος. Έχω εδώ τα Πρακτικά τι λέει ο κ. Καρτάλης και τι απαντώ. «Ό,τι λέει ο φάκελος». Τον φάκελο, λοιπόν, που τον έκαναν οι Δήμαρχοι, ξαναέγινε φάκελος και ζήτησα να έχουν αντίγραφο -και το στείλαμε- του φακέλου σε όλα τα κόμματα. Επομένως, για  το μεσογειακό χωριό στο Βόλο, το Μάιο, Ιούνιο θα γίνει η δημοπρασία. Και χάρηκα που το είπε ο Υφυπουργός κ. Μαγκριώτης ότι το στρατόπεδο θα δοθεί στο Δήμο Λάρισας, για να γίνει και το υπόλοιπο χωριό που αναλογεί στη Λάρισα. 
    Λοιπόν, τα πολιτιστικά δρώμενα είναι ένα αίτημα των δημάρχων -και οι περισσότεροι Δήμαρχοι είναι και δικοί σας. Το ζήτησαν και γι’ αυτό το αναπτύξαμε σε όλη τη Θεσσαλία για να έχουμε το κέρδος αυτό. 
    Η επιτροπή υπάρχει. Δεν φταίμε εμείς  που η επιτροπή δεν συνεδριάζει 4,5 μήνες κι  αν  πρέπει να μείνει ή να φύγει. Αν θέλατε να φύγει σε ένα μήνα, θα μπορούσατε να την είχατε διώξει, να βάλετε δική σας επιτροπή και από εκεί και πέρα να προχωρήσει το έργο. Υπάρχει μία επιτροπή που δεν συνεδριάζει 4,5 μήνες και δεν μας λέτε αν θα μείνουν, ή δεν θα μείνουν. Εγώ δεν είπα ούτε για κόψιμο, είπα αυτό που είπε και ο Πρόεδρος, για την εφημερίδα που λέει 50% και είπα ότι λόγω των καταστάσεων, όπως είναι αυτή τη στιγμή,…</Speech>
      ΠΡΟΕΔΡΕΥΩΝ (<ChairmanSpeech><Parlmember>Αθανάσιος Λεβέντης</Parlmember>): Παρακαλώ, κύριε Ιωαννίδη -και στην πρωτολογία σας υπερβήκατε κατά πολύ το χρόνο και κατ’ εξαίρεση σας δόθηκε τώρα ο λόγος- ολοκληρώνετε.</ChairmanSpeech>
    <Speech><Parlmember>ΙΩΑΝΝΗΣ ΙΩΑΝΝΙΔΗΣ</Parlmember>: Τελειώνω, κύριε Πρόεδρε. 
    Είπα επί λέξει ότι ο εξορθολογισμός  να γίνει λόγω των καταστάσεων, αρκεί να γίνουν τα έργα. Και το ΠΑ.ΣΟ.Κ. στην Ολυμπιάδα έβαλε τον Μπακούρη, τη Τζαβέλα κ.λπ. και πέρασαν δύο, τρία χρόνια, χωρίς να έχει γίνει το παραμικρό. Και Γενικός Γραμματέας των Ολυμπιακών Αγώνων ήταν ο κ. Καρτάλης μετά και επιτυχώς έκανε το έργο, το δικό του έργο, και έγιναν, όπως λέτε, όλα τέλεια. 
    Επομένως, μην κατηγορείτε ότι υπάρχει καθυστέρηση στους μεσογειακούς αγώνες, που δεν υπάρχει, όταν στους Ολυμπιακούς Αγώνες, που είναι το μέγιστο αθλητικό γεγονός, υπήρξαν καθυστερήσεις, αλλά παρ’ όλα αυτά έγιναν οι καλύτεροι Ολυμπιακοί Αγώνες.
    Σας ευχαριστώ.
      (Χειροκροτήματα από την πτέρυγα της Νέας Δημοκρατίας)</Speech>
      ΠΡΟΕΔΡΕΥΩΝ (<ChairmanSpeech><Parlmember>Αθανάσιος Λεβέντης</Parlmember>): Και εμείς σας ευχαριστούμε.
      Το λόγο έχει ο κοινοβουλευτικός εκπρόσωπος του ΚΚΕ κ. Απόστολος Νάνος για έξι λεπτά.</ChairmanSpeech>
      <Speech><Parlmember>ΑΠΟΣΤΟΛΟΣ ΝΑΝΟΣ</Parlmember>: Κύριε Πρόεδρε, ευχαριστώ και  θα ήθελα την ανοχή σας εκ των προτέρων. 
      Καταρχήν σε σύσκεψη που έγινε πριν από ένα μήνα στο Δημαρχείο του Βόλου και της Λάρισας, ο Δήμαρχος Βόλου και όλοι οι φορείς εκεί πέρα και ο Δήμαρχος Λάρισας -που  ξέρετε πού πρόσκειται- διαπίστωσαν όλοι μαζί ότι υπάρχει σοβαρή καθυστέρηση των έργων όσον αφορά τους μεσογειακούς αγώνες και αυτή η καθυστέρηση είναι διαχρονική και των προηγούμενων κυβερνήσεων και της σημερινής κυβέρνησης. 
      Θέλω να δώσω –και θα αναλύσω πιο κάτω τις θέσεις μας γιατί είμαστε ενάντια στους μεσογειακούς αγώνες- να δώσω κάποιες απαντήσεις στις παρατηρήσεις που ειπώθηκαν εδώ. Για την καθυστέρηση που υπάρχει, φάνηκε από τη σημερινή Κυβέρνηση καθαρά εδώ μέσα ότι δεν ανησυχεί, γιατί δεν πρόκειται να κάνει κανένα έργο που είναι απαραίτητο να γίνουν μεσογειακοί αγώνες. Γι’ αυτό και δεν νοιάζεται και δεν ενδιαφέρεται. Όταν ειπώθηκε για το  «κωπηλατοδρόμιο», είχαν την πρόχειρη λύση «στο λιμάνι του Βόλου». Ο περιφερειακός δεν είναι απαραίτητος, τον έχουμε δημοπρατήσει, όποτε γίνει ο περιφερειακός. Το 2011 θα ξεκινήσει η μελέτη. Πότε θα ολοκληρωθούν; Να πούμε για το αεροδρόμιο; Για ποιο άλλο να πούμε; Να  πούμε βέβαια και για τη μόλυνση του περιβάλλοντος, που δεν αναφέρθηκε καθόλου, για την καταστροφή του περιβάλλοντος που επιχειρείται μέσα από τους μεσογειακούς αγώνες που γίνονται στις Νηες.  
      Δεν μπορεί να μιλάνε ότι μπορεί να υπάρξει ανάπτυξη της Θεσσαλίας και να προφασίζονται τους αγρότες της περιοχής, όταν πριν από λίγες μέρες τους καταδίκασαν  και τους έχουν αναγκάσει χρόνια τώρα με τις πολιτικές τους και με την αποδοχή της Κοινής Αγροτικής Πολιτικής να βγαίνουν συνεχώς στους δρόμους και να αγωνίζονται  για  να ανατρέψουν αυτές τις πολιτικές. 
      Δεν μπορεί να μιλάνε για τη Δυτική Θεσσαλία και ολόκληρη τη Θεσσαλία, όταν ο Αχελώος, με ευθύνη των κυβερνήσεων αυτών, δεν προχωρά διαχρονικά. Και όταν  το πόρισμα του ΣτΕ  λέει να γίνει από την αρχή ο σχεδιασμός, στην ουσία μπαίνει σε καλένδες, για να μην γίνει ποτέ αυτή η εκτροπή του Αχελώου. 
      Δεν μπορεί να μιλάνε για πολιτιστική μεσογειάδα, όταν κινείται και αυτή μέσα στα πλαίσια της εμπορευματοποίησης γενικότερα, και να λένε «μεσογειακή διατροφή» και «θα φροντίσουν τα αγροτικά προϊόντα», όταν οι αγρότες ξεκληρίζονται και δεν  θα υπάρχουν αγροτικά προϊόντα. Και όταν ακόμη και αυτή η ίδια η «Αργώ» που έγινε σημαία, σήμα κατατεθέν, από τους Δημάρχους για την πολιτιστική μεσογειάδα, σήμερα σαπίζει και κάνουν έρευνα οι κωπηλάτες να αγοράσουν μία τέντα να την προστατεύσουν. 
      Αλλά πέρα από αυτά, αγαπητοί συνάδελφοι, που ειπώθηκαν εδώ μέσα, ήθελα να πω και τις θέσεις μας για τους μεσογειακούς αγώνες, που κινούνται εντελώς σε διαφορετική κατεύθυνση από αυτά που θέλουν να περάσουν διαχρονικά οι κυβερνήσεις. 
      Καταρχήν έχει γίνει αντιληπτό στους πάντες ότι μιλάμε για πλήρη υποβάθμιση των αγώνων. Επομένως, όλες αυτές οι φαμφάρες που ακούγονταν το προηγούμενο διάστημα για αλλαγή του ήχου στον αγώνα, για αγώνες  πρότυπο, για  πράσινους  αγώνες κ.λπ., αποδεικνύονται ένα κενό γράμμα. Επιβεβαιώνεται η θέση που είχαμε πάρει από την αρχή, με την ανάληψη της υπόθεσης των μεσογειακών αγώνων, για το τι είδους αγώνες θα είναι, σε ποια κατεύθυνση θα κινούνται τα έργα και οι διάφορες υποδομές που θα γίνουν. Γίνεται πλέον ξεκάθαρο από τις εξελίξεις, ότι όχι μόνο δεν θα εξυπηρετηθούν βασικές λαϊκές ανάγκες για άθληση στις δύο περιοχές, αλλά θα γίνουν στην κατεύθυνση που προστάζει η κυρίαρχη πολιτική αντίληψη αυτής της εμπορευματοποίησης του αθλητισμού και της ανισόμετρης και μονομερούς ανάπτυξης. Με βάση αυτή τη λογική έγινε και η επιλογή των έργων στις δύο πόλεις, που βέβαια δεν έχουν στόχο την ικανοποίηση των κοινωνικών αναγκών των εργαζομένων. Έργα που θα έπρεπε να είχαν γίνει τον προηγούμενο αιώνα, που είχαν εξαγγελθεί και στους Ολυμπιακούς Αγώνες,  δεν έγιναν. Πόσο μάλλον τώρα που και αυτά τα λειψά έργα μπαίνουν στον Προκρούστη, με πρόσχημα την οικονομική κρίση και το δημοσιονομικό έλλειμμα. Να, γιατί ως ΚΚΕ υποστηρίζαμε και υποστηρίζουμε ότι τέτοιους είδους υποδομές πρέπει να γίνονται έξω από τη λογική των διεθνών διοργανώσεων  και πρέπει να βασίζονται στην εξυπηρέτηση των σύγχρονων λαϊκών αναγκών με ενιαίο κρατικό, κεντρικό σχεδιασμό και όχι στη λογική της μίας χρήσης.
      (GM)</Speech>
      
      
      
     
     
    
     
    <Speech><Parlmember>ΙΩΑΝΝΗΣ ΙΩΑΝΝΙΔΗΣ</Parlmember>: 
     
     
      2BA
      Αποκαλύπτεται έτσι και ο αντιδραστικός ρόλος που καλείται να παίξει πλέον και η τοπική αυτοδιοίκηση, αυτό του μεγαοεργολάβου μέσου του ΣΔΙΤ, του μεσάζοντα φυσικά και με τον επικείμενο ΚΑΛΛΙΚΡΑΤΗ που δόθηκε στη δημοσιότητα, του διαχειριστή δηλαδή όλων αυτών των εγκαταστάσεων και υποδομών με την επιβολή και άλλων φόρων τοπικών και περιφερειακών. Υπάρχει και το πρόσφατο παράδειγμα από το Ολυμπιακό Στάδιο στο Βόλο όπου σαπίζει και θέλουν τώρα να το δώσουν στους ιδιώτες για να το λειτουργήσουν. 
      Το ΚΚΕ έθεσε τις θέσεις αυτές συμμετέχοντας στη σύσκεψη που έγινε και στο Δημαρχείο του Βόλου, γιατί γνωρίζει και έχει αποκαλύψει επανειλημμένα με βάση ποιες ανάγκες σχεδιάζουν και υλοποιούν τους μεσογειακούς αγώνες. 
      Εδώ πρέπει να θέσουμε ορισμένα ερωτήματα που πρέπει να απαντήσει ο καθένας:
      Ανάπτυξη, λοιπόν, από ποιόν και για ποιόν; Ποιος να εξυπηρετηθεί; Οι σύγχρονες λαϊκές ανάγκες για αύξηση ή κερδοφορία του μεγάλου κατασκευαστικού κεφαλαίου; Ρωμαϊκές σιέστες ή ενίσχυση των υποδομών και των ερασιτεχνικών σωματείων; Παρακολούθηση κατορθωμάτων υπεραθλητών ή υπερομάδων από τον λαό, στους οποίους μάλιστα θα μπορούν να στοιχηματίζουν και να ονειρεύονται ότι μπορούν να ξεφύγουν από την οικονομική μιζέρια, ή μαζικός λαϊκός αθλητισμός, σύγχρονες υποδομές, εξειδικευμένο προσωπικό και δωρεάν συμμετοχή όλων των εργαζομένων; Επαρκής χρηματοδότηση των αθλητικών ομοσπονδιών και των ερασιτεχνικών σωματείων, ή υποχρηματοδότηση και σπρώξιμο στην αγκαλιά των επιχειρηματιών και των χορηγών; 
      Η περιοχή μας αλλά και γενικότερα η χώρα έχουν ανάγκη την αξιοποίηση όλων των παραγωγικών δυνατοτήτων και όχι μονομερή ανάπτυξη του τουρισμού και των υπηρεσιών, που ούτως ή άλλως γίνεται με σκοπό την κερδοφορία των μονοπωλιακών ομίλων που δραστηριοποιούνται σε αυτούς τους τομείς. 
      Το ΚΚΕ έχοντας ως γνώμονα τις σύγχρονες λαϊκές ανάγκες πιστεύει ότι μία σειρά από έργα και υποδομές που έχει ανάγκη η περιοχή πρέπει να γίνουν πέρα και έξω από τη λογική των αγώνων. Η διαχείριση και η λειτουργία όλων αυτών των εγκαταστάσεων μετά το πέρας των αγώνων πρέπει να περάσει σε έναν ενιαίο κρατικό φορέα ο οποίος θα έχει την ευθύνη της επίβλεψης του σχεδιασμού, της οργάνωσης και της υλοποίησης τέτοιων έργων αθλητικής υποδομής με βάση τις σύγχρονες λαϊκές ανάγκες. Επίσης, σε αυτό πρέπει να περάσουν όλες οι ολυμπιακές εγκαταστάσεις και τα ΕΑΚ της χώρας. 
      Σε αυτό το περιβάλλον, με αυτήν την πολιτική κατεύθυνση, είναι ουτοπία να ισχυρίζεται κανείς ότι μπορεί να υπάρξει καθαρός αθλητισμός, αθλητισμός για όλους και ιδιαίτερα για τα φτωχά λαϊκά στρώματα, σχεδιασμός και ανάπτυξη με βάση τις λαϊκές ανάγκες. 
      Το ΚΚΕ καλεί το λαό να παλέψει για υποδομές που θα εξυπηρετούν τις ανάγκες του και όχι την κερδοφορία του κεφαλαίου. Να συγκρουστεί με την κυρίαρχη αντίληψη που σαν ανάπτυξη νοεί μόνο το κέρδος και να βάλει στην ημερήσια διάταξη το θέμα του άλλου δρόμου ανάπτυξης που θα σχεδιάζει και θα υλοποιεί την ανάπτυξη με βάση τις πραγματικές του ανάγκες. 
      Γι’ αυτόν το λόγο καλούμε τις λαϊκές οικογένειες των νομών να διεκδικήσουν άμεσα και ανεξάρτητα από τη διοργάνωση ή όχι των αγώνων, τα έργα τα απαραίτητα τα οποία είναι αναγκαία και τα οποία θα βελτιώσουν την ποιότητα της ζωής των κατοίκων και μετά τους αγώνες. 
      Με αυτήν την έννοια εμείς είμαστε ενάντια στη διοργάνωση αυτών των αγώνων με τον τρόπο με τον οποίο θέλετε. 
      Σας ευχαριστώ. 
      Ευχαριστώ κι εσάς, κύριε Πρόεδρε, για την ανοχή σας.</Speech> 
      ΠΡΟΕΔΡΕΥΩΝ (<ChairmanSpeech><Parlmember>Αθανάσιος Λεβέντης</Parlmember>): Ευχαριστούμε, κύριε Νάνο. 
      Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία αφού προηγουμένως ξεναγήθηκαν στους χώρους του Μεγάρου της Βουλής 38 μαθητές και μαθήτριες και 3 συνοδοί καθηγητές από το Γυμνάσιο Ματαράγκας Αιτωλοακαρνανίας. 
      Η Βουλή τους καλωσορίζει. 
      (Χειροκροτήματα από όλες τις πτέρυγες της Βουλής)
      Κύριε Καρτάλη, είχατε ζητήσει το λόγο επί προσωπικού. Συγνώμη, γιατί εδώ αυτά τα μικρόφωνα της Έδρας κρύβουν δύο θέσεις, μια αυτή που κάθεστε εσείς και μία άλλη εδώ της Νέας Δημοκρατίας κι έτσι δεν σας αντελήφθην. 
      Ορίστε, έχετε το λόγο επί προσωπικού. Σε τι συνίσταται το προσωπικό σας;</ChairmanSpeech>
      <Speech><Parlmember>ΚΩΝΣΤΑΝΤΙΝΟΣ ΚΑΡΤΑΛΗΣ</Parlmember>: Κύριε Πρόεδρε, ο αγαπητός συνάδελφος, κ. Ιωαννίδης, είπε ότι προσαρμόστηκε η διεκδικητικότητά μου στην κομματική πειθαρχία σε ό,τι αφορά στους μεσογειακούς αγώνες. Θα ήθελα να τον βεβαιώσω ότι η διεκδικητικότητα είναι ακόμα μεγαλύτερη μετά την ανάληψη της Κυβέρνησης από το ΠΑΣΟΚ, γιατί διαπιστώσαμε πλέον αυτό που υποψιαζόμασταν, ότι δεν υπήρχε καμία προμελέτη, καμία μελέτη προετοιμασίας κανενός μεσογειακού έργου. Έτσι, πρέπει να πιέσουμε ακόμα περισσότερο τα πράγματα, για να μπορέσουμε να προσαρμόσουμε τις υποχρεώσεις που είχαμε στα πεντέμισι αρχικά χρόνια, στα τρεισήμισι χρόνια που μας περισσεύουν. 
      Και να είναι σίγουρος ο αγαπητός συνάδελφος -όπως κάνει κι εκείνος για τη Θεσσαλονίκη- ότι για να προασπίσεις τα συμφέροντα της περιοχής σου δεν υπάρχει ζήτημα κομματικής πειθαρχίας, υπάρχει το συμφέρον των πολιτών και αυτό μπαίνει πάντοτε πάνω από οποιαδήποτε κομματική πειθαρχία. Αν παρακολουθούσε τους μεσογειακούς αγώνες, θα ήξερε τις δηλώσεις που γίνονται και τις προσπάθειες για να μην χαθούν έργα και να μπορέσουμε να καλύψουμε το χαμένο έδαφος για το οποίο ο ίδιος έχει μία σημαντική ευθύνη και νομίζω ότι όλοι μαζί πρέπει να βρούμε τους τρόπους να το καλύψουμε. 
      Σας ευχαριστώ.</Speech> 
       ΠΡΟΕΔΡΕΥΩΝ (<ChairmanSpeech><Parlmember>Αθανάσιος Λεβέντης</Parlmember>): Κι εγώ σας ευχαριστώ. 
      Ο Κοινοβουλευτικός Εκπρόσωπος του ΛΑ.Ο.Σ., κ. Παύλος Μαρκάκης, έχει το λόγο για έξι λεπτά.</ChairmanSpeech> 
      <Speech><Parlmember>ΠΑΥΛΟΣ ΜΑΡΚΑΚΗΣ</Parlmember>: Κύριε Πρόεδρε, κατ’ αρχάς με τη σημερινή επίκαιρη ερώτηση των συναδέλφων της Νέας Δημοκρατίας πολύς κόσμος στο Βόλο, στη Λάρισα, φορείς, περίμεναν να μάθουν από τα χείλια αρμοδίων Υπουργών και Υφυπουργών τη σημερινή κατάσταση, την πραγματικότητα, τι έχει σχεδιάσει η Κυβέρνηση για τους μεσογειακούς αγώνες. Και δεν είναι που απογοητευτήκαμε εμείς οι Βουλευτές της Θεσσαλίας για το σχεδιασμό και τον προγραμματισμό της Κυβέρνησης, γιατί στην ουσία και οι δύο Υφυπουργοί δεν μας είπαν τίποτα, αλλά η  μεγαλύτερη απογοήτευση είναι οι δικαιολογίες οι οποίες ειπώθηκαν για τον μη σχεδιασμό των αγώνων. 
      Κυρία Υφυπουργέ, είπατε εδώ ότι δεν σας φτάνει ο χρόνος. Εγώ αναγνωρίζω ότι φταίει και η Νέα Δημοκρατία που έφαγε το μισό χρόνο. Και μην το ξαναπείτε σε αυτήν την Αίθουσα αυτό. Έχετε δύο σημαντικά γεγονότα που δυστυχώς είναι συγκρίσιμα και για τα οποία έχουμε το ίδιο χρονικό διάστημα, είναι οι μεσογειακοί αγώνες και το ΕΣΠΑ. 
      Πως μπορείτε, λοιπόν, ενώ φαγώθηκε ο μισός χρόνος για το ΕΣΠΑ, να λέτε ότι θα το ολοκληρώσετε, ένα πρόγραμμα 16.000.000.000 στα επόμενα χρόνια και δεν μπορείτε να ολοκληρώσετε στα επόμενα χρόνια ένα πρόγραμμα πολύ μικρότερο όπως είναι οι μεσογειακοί αγώνες; 
      Λέτε, ότι δεν σας φτάνει ο χρόνος. Άρα, δεν υπάρχει δικαιολογία να περιορίσετε, να κόψετε έργα επειδή δεν σας φτάνει ο χρόνος!</Speech> 
      <Speech><Parlmember>ΑΓΓΕΛΙΚΗ ΓΚΕΡΕΚΟΥ</Parlmember> (Υφυπουργός Πολιτισμού και Τουρισμού):  Ποιός σας είπε ότι δεν θα το ολοκληρώσουμε; Λάθος κάνετε!</Speech>
      <Speech><Parlmember>ΠΑΥΛΟΣ ΜΑΡΚΑΚΗΣ</Parlmember>: Μα, δεν είπατε και ποια έργα θα κάνετε! 
      Εμείς με προτροπή του Προέδρου μας πρώτοι, εγώ προσωπικά κατέθεσα επίκαιρη ερώτηση στις 10 Νοεμβρίου, διότι υπήρχαν φήμες -και απάντησε τότε ο κ. Γερουλάνος- ότι το Κωπηλατοδρόμιο και το Ιστιοπλοϊκο Κέντρο δεν θα γίνουν στην περιοχή του Βόλου, αλλά θα γίνουν στο Φάληρο και στο Σχοινιά. Κι έρχεστε σήμερα εσείς να πείτε ότι δεν προλαβαίνουμε, προέκυψαν καινούργια γεγονότα και σαν τα φορολογικά μέτρα που είμαι μέτρα a, b και c, να πείτε ότι για το Κωπηλατοδρόμιο έχετε και μία εναλλακτική λύση, να πάτε στην παραλία του Βόλου. Εμείς ας το δεχθούμε, στο Βόλο θα γίνουν. Μήπως υπάρχει και σχέδιο c να μην γίνει και στην παραλία του Βόλου και να γίνει στην παραλία του Σχοινιά;</Speech>
      <Speech><Parlmember>ΑΓΓΕΛΙΚΗ ΓΚΕΡΕΚΟΥ</Parlmember> (Υφυπουργός Πολιτισμού και Τουρισμού):  Νομίζω ότι δεν ακούσατε καλά!</Speech>
      <Speech><Parlmember>ΠΑΥΛΟΣ ΜΑΡΚΑΚΗΣ</Parlmember>: Εμείς, κυρία Υπουργέ, ρίχνουμε τα σφάλματα σε σας. Ξέρουμε ότι δεν έχετε κατ’ αρχάς στο Υπουργείο σας αντίστοιχο Υφυπουργό σύμφωνα με τη σύνθεση της Κυβέρνησης. Ξέρουμε ότι εσείς έχετε αναλάβει το κύριο βάρος του τουρισμού και αναλάβατε και τα αθλητικά έργα και μεταθέσατε όλο το βάρος στον Γενικό Γραμματέα Αθλητισμού, τον κ. Μπιτσαξή, ο οποίος άρχισε να κάνει μυστικές συσκέψεις μεταξύ των Βουλευτών του ΠΑΣΟΚ και των παραγόντων της περιοχής που πρόσκεινται στο ΠΑΣΟΚ. Δηλαδή όταν καλεί τους δημάρχους, φωνάζει μόνο τους φορείς του ΠΑΣΟΚ και όχι το Δήμαρχο της Λάρισας που πρόσκειται στη Νέα Δημοκρατία. Και ο κ. Μπιτσαξής είπε για προσαρμογή. Εσείς τα ίδια λέτε. Λέτε ότι θα κάνετε αγώνες με μέτρο, θα κάνετε έργα που θα αξιολογηθούν και θα γίνει επαναπροσδιορισμός. Δηλαδή, αλλάξατε τις λέξεις; Δεν είπατε ούτε έναν προϋπολογισμό, πόσο θα στοιχίσουν τα έργα των μεσογειακών αγώνων. 
      PS
      (TS)
      Και μαθαίνουμε για ποσοστά 50% -δηλαδή τα 85 εκατομμύρια ευρώ να γίνουν 45 εκατομμύρια ευρώ- υπάρχουν και φήμες ότι μπορεί να γίνουν και πολύ παρακάτω. 
      Αν, λοιπόν, δεν προσδιορίσετε πόσο θα κοστίσουν τα έργα και ποια έργα θα γίνουν, δεν πρόκειται να βγάλουμε άκρη μέχρι να αναγκαστείτε να πείτε συγκεκριμένες μελέτες, προϋπολογισμό, χρονοδιαγράμματα. 
      Δεν μιλάτε καθόλου για τα έργα υποδομών που πρέπει να γίνουν στις πόλεις. Ξέρετε πολύ καλά ότι ο Βόλος, η Λάρισα και η Θεσσαλία έχουν επενδύσει στους Μεσογειακούς Αγώνες για να γίνουν έργα υποδομής, τα οποία είναι απαραίτητα, όπως έγιναν και στην περιοχή της Αττικής -και στην Αθήνα- όπου οι Ολυμπιακοί Αγώνες έλυσαν και άλλα προβλήματα. 
      Δεν μιλάτε καθόλου για την Πολιτιστική Μεσογειάδα. Είπατε μία γενικόλογη τοποθέτηση ότι θα αναπτύξετε τον πολιτισμό. Όπως είπε και ο συνάδελφος, χρωστάτε ακόμα χρήματα απ’ όταν στείλατε την Αργώ στην Κολχίδα και υπάρχουν Υπουργεία που δεν πλήρωσαν τα έξοδα μετακίνησης. Σήμερα, το πλοίο σαπίζει γιατί το Υπουργείο Ναυτιλίας, Ανάπτυξης κλπ., δεν δίνει ένα χώρο μέσα στο λιμάνι, για να στεγαστεί η Αργώ. Κάναμε ιδιαίτερη επίκληση, όλοι οι φορείς, για να πείσουμε την κυρία Κατσέλη να συναινέσει, ώστε να βρεθεί ένα χώρος να στεγαστεί το πλοίο για το οποίο δόθηκε 1 εκατομμύριο ευρώ για να το φτιάξουμε. 
      Και βέβαια δεν μιλάμε ακόμα, μετά από τόσο καιρό ΠΑΣΟΚ Κυβέρνηση, για τη σύνθεση της οργανωτικής επιτροπής. Μόλις χθες έγινε η προκήρυξη για τον διευθύνοντα σύμβουλο. Δηλαδή, δεν μπορείτε να αλλάξετε μία επιτροπή η οποία θα δουλέψει για τους Μεσογειακούς Αγώνες; Στις 17 του μηνός λήγει η προθεσμία για τον διευθύνοντα σύμβουλο. Πότε θα γίνουν οι επιτροπές, οι διοικητικές μονάδες για την ασφάλεια, για την αθλητική προετοιμασία και την μεταφορά, τη φιλοξενία, τη ραδιοτηλεοπτική μετάδοση, τις υπηρεσίες Τύπου; Πότε θα γίνουν όλα αυτά; 
      Είναι σαφέστατο ότι για τους Μεσογειακούς Αγώνες δεν ενδιαφέρεται κανένας στην Αθήνα. Το αθηνοκεντρικό κράτος δεν ενδιαφέρεται για τους Μεσογειακούς Αγώνες. Ας ήταν αγώνες που θα γινόντουσαν στην Αττική και θα σας έλεγα εγώ τι θα γινόταν σ’ αυτή την Αίθουσα από επιτροπές, συνεδριάσεις, ερωτήσεις, χρηματοδοτήσεις, μελέτες. 
      Εκτός αν θέλετε να κάνετε έργα της τελευταίας στιγμής, λόγω του κατεπείγοντος και με απευθείας αναθέσεις -όπως τα είδαμε και στους Ολυμπιακούς Αγώνες- με αδιαφάνεια και να μην έχουμε λόγω του κατεπείγοντος μέτρα στον τρόπο που θα γίνουν οι αναθέσεις αυτών των έργων, τα οποία είναι μεγάλα και δύσκολα έργα, δεν γίνονται σε ένα χρόνο. Δείτε τι θα γίνει με το Μεσογειακό Χωριό, για το οποίο ακόμα δεν έχετε κατασταλάξει αν θα γίνει με μελέτη κατασκευής ή αν θα γίνει με διαγωνισμό. 
      Εν πάση περιπτώσει, προσδιορίστε τον προϋπολογισμό των έργων. Ενδεικτικά σας αναφέρω ότι στην Πεσκάρα χρειάστηκαν 150 εκατομμύρια ευρώ, στην Αλμερία στην Ισπανία χρειάστηκαν 160 εκατομμύρια ευρώ. Πέστε πόσα λεφτά θα δώσετε εσείς για τους Μεσογειακούς Αγώνες. Δεν μπορεί να έρθουν 23 χώρες, 4.000 ή 7.000 αθλητές και να λέτε ότι θα στεγαστούν, δηλαδή ότι οι υποδομές που έχουμε είναι επαρκείς και ότι ο τουρισμός που θα αναπτύξετε θα είναι καταδυτικός και θρησκευτικός και μοναστηριακός. Περιμένουμε, δηλαδή, τους Μεσογειακούς Αγώνες και χωρίς ξενοδοχειακή υποδομή θα φιλοξενήσουμε τόσο κόσμο; 
      Εν πάση περιπτώσει, εγώ πιστεύω ότι επειδή η δέσμευση αυτή είναι σε διεθνείς οργανισμούς κινδυνεύει πάλι, όπως με τα στατιστικά στοιχεία, η αξιοπιστία της χώρας μας αν δεν τηρήσετε αυτά που λέει ο φάκελος των Μεσογειακών Αγώνων. Και μη μου πείτε, ο κ. Αντάκης συμφώνησε για τη μείωση των προϋπολογισμών και των έργων. Και μη λέτε..
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)</Speech>
      ΠΡΟΕΔΡΕΥΩΝ (<ChairmanSpeech><Parlmember>Αθανάσιος Λεβέντης</Parlmember>): Κύριε Μαρκάκη, ολοκληρώνετε σας παρακαλώ.</ChairmanSpeech>
      <Speech><Parlmember>ΠΑΥΛΟΣ ΜΑΡΚΑΚΗΣ</Parlmember>: Μισό λεπτό, θα τηρήσω το χρόνο που τήρησαν και οι άλλοι συνάδελφοι, είτε επί προσωπικού είτε επί άλλων. Μη κάνετε ιδιαίτερη διάκριση στο ΛΑΟΣ. 
      Μη μου πείτε, λοιπόν, ότι συμφώνησαν οι δήμαρχοι στις κλειστές συσκέψεις για τη μείωση των έργων των προϋπολογισμών, διότι θα πάμε αύριο στο Βόλο και θα πω στο δήμαρχο του Βόλου τον κύριο Βούλγαρη και στον δήμαρχο της Λάρισας τον κύριο Τζανακούλη, ότι εσείς φταίτε που μειώθηκαν τα έργα και οι προϋπολογισμοί και έχετε συμφωνήσει και δεν μας το λέτε. Αυτό θέλετε; Όταν θα έλθει, λοιπόν, ο Πρόεδρος της ΔΕΜΑ θα του πω ότι εμάς στη Βουλή, η κυρία Υφυπουργός μας είπε ότι συμφωνήσατε σε αυτή τη μείωση του προϋπολογισμού…</Speech>
      ΠΡΟΕΔΡΕΥΩΝ (<ChairmanSpeech><Parlmember>Αθανάσιος Λεβέντης</Parlmember>): Κύριε Μαρκάκη, έχετε υπερβεί πολύ περισσότερο από τους άλλους συναδέλφους.</ChairmanSpeech>
      <Speech><Parlmember>ΠΑΥΛΟΣ ΜΑΡΚΑΚΗΣ</Parlmember>: …επομένως, μη διαμαρτύρεστε. 
      Ευχαριστώ πολύ, κύριε Πρόεδρε.</Speech> 
      ΠΡΟΕΔΡΕΥΩΝ (<ChairmanSpeech><Parlmember>Αθανάσιος Λεβέντης</Parlmember>): Και εγώ σας ευχαριστώ.
       Το λόγο έχει ο Κοινοβουλευτικός Εκπρόσωπος του Συνασπισμού Ριζοσπαστικής Αριστεράς κύριος Γρηγόριος Ψαριανός για έξι λεπτά.</ChairmanSpeech> 
      <Speech><Parlmember>ΓΡΗΓΟΡΙΟΣ ΨΑΡΙΑΝΟΣ</Parlmember>: Κύριε Πρόεδρε, ευχαριστώ πολύ θα μιλήσω από τη θέση μου για να κερδίσω λίγο χρόνο. 
      Δυόμισι ώρες τώρα ακούμε τη Νέα Δημοκρατία και το ΠΑΣΟΚ. Ακούσαμε δέκα - δεκαπέντε συναδέλφους και από τα δύο μεγάλα κόμματα και είχαμε μόνο έξι λεπτά τα τρία κόμματα για να πούμε πέντε κουβέντες γι’ αυτό το πράγμα. Δηλαδή, πάλι είμαστε οι κομπάρσοι του κοινοβουλευτισμού.
      Θα ήθελα, λοιπόν, να αναπτύξουμε ελεύθερα μερικά πράγματα και να πάρουμε ένα-δύο λεπτά ο καθένας για να μπορέσουμε να πούμε δύο πράγματα παραπάνω. 
      Θέλω να αρχίσω με αυτά που είπε ο πρώην Πρόεδρος της Βουλής, ο κ. Σιούφας, ότι οι Ολυμπιακοί Αγώνες του 2004 άφησαν την ανάμνηση μίας εκπληκτικής διοργάνωσης. Άφησαν και άλλα πράγματα κύριε Πρόεδρε, κύριοι συνάδελφοι, κύριοι Υπουργοί και κυρία Υπουργέ. Άφησαν μία τεράστια «μαύρη» τρύπα που την πληρώνουμε για πολλά χρόνια και θα την πληρώνουμε για πολλά χρόνια ακόμα. 
      Θέλω να σας πω ότι εγώ προσωπικά -και ως αριστερός και ως άνθρωπος και ως πρώην αθλητής- είμαι λάτρης των διοργανώσεων, μικρών και μεγάλων. Έχω πάει στη Μαθητιάδα Σερρών, στην Πρώτη Σερρών τρείς φορές, έχω πάει σε Ολυμπιάδες, σε Μεσογειακούς Αγώνες, έχω δουλέψει σε Πανευρωπαϊκούς Αγώνες που έγιναν στην Αθήνα και σε πρωταθλήματα στίβου. Είμαι λάτρης του αθλητισμού και των αθλητικών μεγάλων διοργανώσεων και καθόλου λάτρης του αθηνοκεντρικού κράτους. Θα ήθελα να έχουμε διοργανώσεις που να γίνονται στα Γρεβενά και στην Κομοτηνή και στο Ρέθυμνο και στην Μυτιλήνη και στην Ζάκυνθο και όχι στην Αθήνα, διαφωνώντας και με τον συνάδελφο πριν που είπε ότι όλοι είμαστε αθηνοκεντρικοί και θέλουμε μεγάλες διοργανώσεις στην Αθήνα. 
      Εδώ, όμως, κάθε ένας που μας ακούει καταλαβαίνει ότι γίνεται ένας καυγάς για κάποιο «πάπλωμα». Είναι ο καυγάς για το «πάπλωμα». Ποια φράγκα θα πέσουν και ποιοι θα τα πάρουν, αυτό είναι το ζήτημα. Είναι ο καυγάς για το «πάπλωμα»! Και επειδή αναφέρθηκα στην Ολυμπιάδα του 2004, θυμίζει και σκοινί στο σπίτι του κρεμασμένου. Και επειδή σε εκκλησιαστική έκταση διεκδικούμενη στο Δήμο Σούρπης θα γινόταν το γκολφ, κάθε Έλληνας σκέπτεται ότι «όλα τα έχει η Μαριωρή, το γκολφ της έλειπε, το σκουός, το μπάντμιγκτον και το χόκεϋ με ελέφαντες».
      Θέλω να ξεκαθαρίσω με τρία βασικά ερωτήματα για τους Μεσογειακούς 2013. 
      Πρώτον, υπάρχει προϋπολογισμός για το συνολικό κόστος και εκτίμηση για τα κέρδη που θα αποφέρει η διοργάνωση για τη Θεσσαλία και για την υπόλοιπη Ελλάδα;
      Δεύτερον, πως θα αποφύγουμε υπερβάσεις στις δαπάνες του προϋπολογισμού, όπως αυτές που έγιναν στο Παγκόσμιο Πρωτάθλημα Αθήνα ’97, που ξεκίνησε ο προϋπολογισμός 9 εκατομμύρια ευρώ και έφθασε στα 21 εκατομμύρια ευρώ;
      Τρίτον, ποιό είναι το σχέδιο ανάπτυξης της περιοχής και της αξιοποίησης των εγκαταστάσεων μετά τους Μεσογειακούς;
       Να θυμίσω εδώ τα κουφάρια, τα αποσαθρωμένα τσιμέντα, το κωπηλατοδρόμιο στον Σχοινιά, τις εγκαταστάσεις στα Λιόσια, στην Κοκκινιά, στο θαλάσσιο μέτωπο της Αθήνας και τα εγκαταλελειμμένα κτίρια των ολυμπιακών εγκαταστάσεων που τόσα χρόνια μετά δεν έχει γίνει απολύτως καμία αξιοποίηση;
      Να γίνουν οι Μεσογειακοί Αγώνες στη Θεσσαλία, με την προϋπόθεση να υπάρξει διακομματικός έλεγχος και με συμμετοχή όλων των φορέων της περιοχής και σε διακομματική επιτροπή. Υπάρχει δυνατότητα να γίνουν αγώνες, με το χαμηλότερο δυνατό κόστος και να δημιουργηθούν υποδομές ανάπτυξης με διαφάνεια και έλεγχο, υποδομές της περιοχής που θα παραμείνουν. 
      Εξαφανίσαμε τον περιφερειακό, δεν ξέρουμε πότε θα γίνει. Εξαφανίζουμε τον προαστιακό του Βόλου, δεν έχουμε κανένα έργο υποδομής για οδικό δίκτυο ή για άλλες εγκαταστάσεις που θα μείνουν στην περιοχή και θα αξιοποιήσουν την περιοχή. Κανένας μεγάλος άξονας ή καμία πρόβλεψη για έργα Βόλο-Λάρισα-Καρδίτσα –που έλεγε και ο Τσιτσάνης, ως τα στενά του Σακαφλιά, γιατί είναι και τα Τρίκαλα στην ιστορία.
       Όλα αυτά τα πράγματα τα βάζουμε συνέχεια σε κάποιο σχέδιο με το άλλοθι ότι θα μείνουν τα έργα και δεν υπάρχουν έργα. 
      Θέλω να σας πω ότι σύμβολο του Βόλου είναι η Αργώ, που είχε μεγάλο κόστος. Ρωτήστε τον καπετάνιο τον κύριο Κούρτη, ρωτήστε και τον δήμαρχο του Βόλου. 
      (TS)
      
      
        (2PS)
      Είχα πάει με την Αργώ και τους Αργοναύτες στην Κολχίδα, στο Μπατούμι της Γεωργίας και άκουσα τα προβλήματα, τα τερατώδη, τα τρομακτικά προβλήματα του συμβόλου της πόλης του Βόλου, το οποίο σαπίζει τώρα. Έτσι θα σαπίσουν και όσα πράγματα γίνουν στα γρήγορα και στα όρθια χωρίς καμία αξιοποίηση. Αυτό είναι σχεδόν σίγουρο.
      Οι προτάσεις μας: Να μην  γίνει κωπηλατοδρόμιο στην Κάρλα και οι κωπηλατικοί αγώνες να πάνε στα Γιάννενα ή στο κωπηλατοδρόμιο του Σχοινιά. Να μη γίνει το ιστιοπλοϊκό του Βόλου. Οι ιστιοπλοϊκοί αγώνες να έρθουν στην Αθήνα ή να πάνε σε άλλη θαλάσσια περιοχή προς βόρεια ή νότια ή κεντρική Ελλάδα. Να γίνουν δεκτές οι προτάσεις του Δήμου Νέας Ιωνίας του Βόλου για το Μεσογειακό Χωριό. Σε καμία περίπτωση γήπεδα γκολφ στις Νιές του Δήμου Σούρπης ή όπου αλλού. Μάθαμε με ευχαρίστηση ότι μάλλον τα γκολφ θα πάνε στην Χαλκιδική. Ας πάνε στην Χαλκιδική. Δεν έχουμε την πολυτέλεια κατασκευής γηπέδων γκολφ, γιατί δεν είμαστε και οι καλύτεροι γκολφίστες του κόσμου, ούτε είμαστε ως Έλληνες λάτρεις του γκολφ ή του σκουός ή του μπριτζ, για να πω διάφορα αθλήματα που κοντεύουν να γίνουν όλα Ολυμπιακά. Και να ξαναθυμίσω το «όλα τα είχε η Μαριωρή…» με την αφορμή αυτή. 
      Να εξεταστεί το έργο κατασκευής νέου, κλειστού γηπέδου χάντμπολ στη Λάρισα. Είμαστε αντίθετοι στην κατασκευή Μεσογειακού Χωριού στη Λάρισα χωρίς περιβαλλοντική μελέτη και χωρίς τη σύμφωνη γνώμη της τοπικής κοινωνίας και των φορέων. Να ενισχυθούν έργα όπως ο εκσυγχρονισμός του σιδηρόδρομου και η Περιφερειακή του Βόλου. Στην Επιτροπή των Μεσογειακών να συμμετέχουν φορείς οικονομικοί, επαγγελματικοί, κοινωνικοί και περιβαλλοντικοί και από τον Βόλο και από την Λάρισα και απ’ όλη τη Θεσσαλία.
      Όσον αφορά την Πολιτιστική Μεσογειάδα –το «Μεσογειάδα» είναι λίγο κακόηχη λέξη, που θυμίζει πράγματι Αμαλιάδα ή μακαρονάδα- ποιες είναι αυτές οι δραστηριότητες που σχεδιάζονται; Θα υπάρξει προϋπολογισμός, θα υπάρξει έλεγχος ή μια που μιλάμε για Πολιτιστική Μεσογειάδα θα θυμηθούμε διάφορα άλλα πολιτιστικά φαγοπότια που έχουν γίνει στην Ελλάδα και στη Θεσσαλονίκη και στην Πάτρα και άλλες πολιτιστικές φιέστες, όπου εξαφανίστηκαν τεράστια ποσά σε μαύρες τρύπες; Θα υπάρξει έλεγχος ή θα γίνει άλλο ένα ακόμη πολιτιστικό φαγοπότι όπως άλλοτε;
      Για την ασφάλεια, θα υπάρξει ένα νέο C4I ενδεχομένως; Μήπως πράγματι όλο το θέμα είναι καυγάς περί παπλώματος, γιατί η Ολυμπιάδα του 2004 μπορεί να μας γονάτισε οικονομικά, αλλά κάποιοι κονόμησαν χοντρά φράγκα από αυτήν; Μήπως θα έχουμε ένα ομοίωμα σε μικρότερο μέγεθος τέτοιας δραστηριότητας και διαδικασίας; 
      Με την ευκαιρία, θέλω λίγο να σας πω δύο πράγματα, επειδή είμαστε στο χείλος της καταστροφής. Ο Πρωθυπουργός ζητάει βοήθεια από τις μεγάλες ευρωπαϊκές χώρες. Οι τρεις μεγάλες δυνάμεις, Ελλάδα, Γαλλία, Γερμανία ετοιμάζονται να συνεργαστούν για να σώσουμε τη βαρκούλα μας. 
      Θέλω να πω εδώ με αυτή την αφορμή, γιατί να αγοράσουμε από τη Γαλλία έξι ή οκτώ ή δέκα φρεγάτες και να μην αναθέσουμε έργα υποδομής, όπως τον Προαστιακό του Βόλου, όπως οδικούς οριζόντιους άξονες που δεν έχουμε; Γιατί να δώσουμε τεράστια ποσά σε εξοπλιστικά προγράμματα και να μην κάνουμε έργα υποδομής, όπως τρία μεγάλα λιμάνια, τρία μεγάλα νοσοκομεία ή να αναθέσουμε τη διοργάνωση και την κατασκευή έργων υποδομής με αφορμή μια Ολυμπιάδα, μια Μεσογειάδα, έργα τα οποία θα μείνουν στη χώρα και θα αξιοποιήσουμε και τον τουρισμό και τον πολιτισμό και πολλά άλλα πράγματα;
      Δυστυχώς, φοβάμαι ότι αυτή η Μεσογειάδα με το πρόσχημα ότι θα αναπτύξει την περιοχή, θα αφήσει και άλλα κουφάρια και μηδέν υποδομές και μηδέν επένδυση σε παραγωγικές δραστηριότητες για τη Θεσσαλία.
      Ευχαριστώ πολύ.</Speech>
      ΠΡΟΕΔΡΕΥΩΝ (<ChairmanSpeech><Parlmember>Αθανάσιος Λεβέντης</Parlmember>):  Εμείς σας ευχαριστούμε, πρέπει να πούμε όμως, κύριε Ψαριανέ, επειδή είπατε ότι είχαν συνεχώς τον λόγο άλλοι Βουλευτές, ότι από τη Νέα Δημοκρατία μιλούν οι επερωτώντες, όπως γίνεται και από τα άλλα κόμματα και βέβαια η Κυβέρνηση δια των Υπουργών της απαντά.</ChairmanSpeech>
      <Speech><Parlmember>ΓΡΗΓΟΡΙΟΣ ΨΑΡΙΑΝΟΣ</Parlmember>: Λογικό είναι αυτό, κύριε Πρόεδρε, απλώς ζητήσαμε την ανοχή σας για να μπορέσουμε να έχουμε και εμείς δύο παραπάνω λεπτά.</Speech>
      ΠΡΟΕΔΡΕΥΩΝ (<ChairmanSpeech><Parlmember>Αθανάσιος Λεβέντης</Parlmember>):  Και παρεσχέθη, νομίζω, αυτή η δυνατότης.
      Εισερχόμαστε στις δευτερολογίες.
      Το λόγο έχει ο πρώτος εκ των επερωτώντων για να δευτερολογήσει κ. Αθανάσιος Νάκος για πέντε λεπτά.</ChairmanSpeech>
      <Speech><Parlmember>ΑΘΑΝΑΣΙΟΣ ΝΑΚΟΣ</Parlmember>: Δεν λέει ο Κανονισμός πέντε λεπτά, κύριε Πρόεδρε.</Speech>
      ΠΡΟΕΔΡΕΥΩΝ (<ChairmanSpeech><Parlmember>Αθανάσιος Λεβέντης</Parlmember>):  Έτσι είναι, κύριε Νάκο.</ChairmanSpeech>
      <Speech><Parlmember>ΑΘΑΝΑΣΙΟΣ ΝΑΚΟΣ</Parlmember>: Όχι.</Speech>
      ΠΡΟΕΔΡΕΥΩΝ (<ChairmanSpeech><Parlmember>Αθανάσιος Λεβέντης</Parlmember>):  Είναι σαφές, σαφέστατο αυτό. Δέκα λεπτά στην πρωτολογία και πέντε στη δευτερολογία για τον πρώτο εκ των επερωτώντων και για τους άλλους επερωτώντες πέντε λεπτά στις πρωτολογίες και τρία λεπτά στις δευτερολογίες τους.</ChairmanSpeech>
      <Speech><Parlmember>ΑΘΑΝΑΣΙΟΣ ΝΑΚΟΣ</Parlmember>: Ευχαριστώ, κύριε Πρόεδρε.
      Θα κάνω μόνο μία μικρή αναφορά σε αυτά που ο Κοινοβουλευτικός Εκπρόσωπος του ΠΑ.ΣΟ.Κ. κ. Ευθυμίου είπε προηγουμένως. Πριν από μερικές ημέρες προειδοποιήσαμε εδώ την παριστάμενη τότε Υπουργό Περιβάλλοντος κα Μπιρμπίλη ότι με την τακτική που ακολουθεί, θα υπάρξει η απόφαση αυτή στο Συμβούλιο της Επικρατείας, διότι στην απόφαση αυτή του Συμβουλίου της Επικρατείας για το μεγάλο έγκλημα, κατά τη γνώμη μας, που γίνεται σε βάρος της Θεσσαλίας, η τακτική αυτή οδήγησε εκεί που οδήγησε.
      Θα σας θυμίσω ότι το πρόβλημα της ερημοποίησης της πεδιάδος του Θεσσαλικού Κάμπου είναι υπαρκτό. Και θα αναφέρω χαρακτηριστικά ότι ένας παλαιός Θεσσαλός Βουλευτής είπε: «Οι συμπατριώτες μας σε λίγο θα πουλάνε τα μουλάρια και θα αγοράζουν καμήλες». 
      Η επίκληση της σπουδαιότητας του έργου και των όσων είχαν τότε γίνει επί Κυβερνήσεων ΠΑ.ΣΟ.Κ. και τα απανωτά εγκαίνια από τον Ανδρέα Παπανδρέου, πρέπει να ειπωθούν προς την πλευρά της κας Μπιρμπίλη και να της επισημανθεί η σπουδαιότητα του έργου, διότι φοβούμαι, παρά την επερώτηση, ότι δεν έχει καταλάβει τη σπουδαιότητα του έργου.
      Έρχομαι τώρα στο θέμα μας, γιατί αισθάνομαι ότι καμία απάντηση δεν δόθηκε σήμερα. Όσον αφορά τα συνωμοτικά, κυρία Υπουργέ, έχω εδώ δεκάδες δημοσιεύματα για συσκέψεις και παρασυσκέψεις με το Νομάρχη, με το Δήμαρχο, με όλους τους παράγοντες του ΠΑ.ΣΟ.Κ. και ποτέ με την κοινωνία όπως εκπροσωπείται, με τους Βουλευτές της Αντιπολίτευσης.
      Διαβάζουμε στον Τύπο ότι γίνονται καθημερινές συσκέψεις. Βγάζουν δελτία τύπου αυτοί του ΠΑ.ΣΟ.Κ. που έρχονται και σας επισκέπτονται εσάς και όλους τους άλλους. Εμείς κοιτάμε από την κλειδαρότρυπα, κυρία Υπουργέ. Είναι τρόπος συμπεριφοράς αυτός; 
      Θέμα δεύτερο. Δεν υπάρχει, λέτε, επίσημη ανακοίνωση, είναι διαρροές. Μα, αυτό σας ζητάνε σήμερα. Δώστε μας επίσημη ανακοίνωση για το τι θα γίνει με τα έργα. Εδώ κατέθεσε ο κ. Ιωαννίδης τον πίνακα των έργων των Μεσογειακών Αγώνων που έχουν εγγραφεί και στις αντίστοιχες συλλογικές αποφάσεις χρηματοδότησης του Υπουργείου Οικονομίας. Θα γίνουν αυτά τα έργα; Αφήσατε να αιωρείται ότι αυτά τα έργα είναι έργα πλούσια και πρέπει υπό το φως και υπό την πίεση της οικονομικής νέας πραγματικότητας να αναθεωρηθούν.
      Μα, ξέρετε ότι μόνο τρία έργα είναι καινούργια; Πρώτον, το Κλειστό Γυμναστήριο του Δήμου Λάρισας. Δεύτερον, το Κωπηλατήριο που είπατε. Εγώ ανησυχώ σήμερα όταν λέτε ότι η εναλλακτική λύση είναι το Λιμάνι του Βόλου. Εμείς μεγαλώσαμε στο Λιμάνι του Βόλου. Εγώ ήμουν αθλητής στο Ναυτικό Όμιλο Βόλου. Εκεί έκαναν τους αγώνες, στα μπλόκια -έτσι τα λέγαμε. Έχετε κανονίσει μήπως και με τον καιρό να μη φυσάει καθόλου, να μην έχει κύμα; Γιατί όταν είχε κύμα, εμείς δεν κολυμπούσαμε ως αθλητές. Τα έχετε κανονίσει αυτά και το βλέπετε ως εναλλακτική λύση; 
      Τρίτον, η κατασκευή του Ιστιοπλοϊκού Κέντρου στο Ναυτικό Όμιλο Βόλου. Αυτά είναι τα μόνα τρία καινούργια έργα.</Speech>
      <Speech><Parlmember>ΑΓΓΕΛΙΚΗ ΓΚΕΡΕΚΟΥ</Parlmember> (Υφυπουργός Πολιτισμού και Τουρισμού): Τέσσερα είναι.</Speech>
      <Speech><Parlmember>ΑΘΑΝΑΣΙΟΣ ΝΑΚΟΣ</Parlmember>: Τα άλλα είναι ανακαίνιση, αναβάθμιση. Να μην τα αναφέρω και χάσω  τον χρόνο.
      Σε αυτό εδώ, για την ταμπακιέρα, θα μιλήσετε, κυρία Υπουργέ; Θα μας πείτε ποια από αυτά θα γίνουν ή δεν θα μας πείτε;</Speech>
      <Speech><Parlmember>ΑΓΓΕΛΙΚΗ ΓΚΕΡΕΚΟΥ</Parlmember> (Υφυπουργός Πολιτισμού και Τουρισμού): Όλα θα γίνουν.</Speech>
      <Speech><Parlmember>ΑΘΑΝΑΣΙΟΣ ΝΑΚΟΣ</Parlmember>: Όλα θα γίνουν; Χαίρομαι πάρα πολύ. Όλα θα γίνουν σύμφωνα με τον πίνακα.</Speech>
      <Speech><Parlmember>ΑΓΓΕΛΙΚΗ ΓΚΕΡΕΚΟΥ</Parlmember> (Υφυπουργός Πολιτισμού και Τουρισμού): Και είναι τέσσερα, δεν είναι τρία τα έργα. Είναι και το Ιππικό Κέντρο.</Speech>
      <Speech><Parlmember>ΑΘΑΝΑΣΙΟΣ ΝΑΚΟΣ</Parlmember>: Ο πίνακας θα γίνει;</Speech>
      <Speech><Parlmember>ΑΓΓΕΛΙΚΗ ΓΚΕΡΕΚΟΥ</Parlmember> (Υφυπουργός Πολιτισμού και Τουρισμού): Ναι.</Speech>
      <Speech><Parlmember>ΑΘΑΝΑΣΙΟΣ ΝΑΚΟΣ</Parlmember>: Σας ευχαριστούμε πολύ που διευκρινίσατε αυτό το οποίο βεβαίως ο κ. Μαγκριώτης το είχε πει.</Speech>
      <Speech><Parlmember>ΙΩΑΝΝΗΣ ΜΑΓΚΡΙΩΤΗΣ</Parlmember> (Υφυπουργός Υποδομών, Μεταφορών και Δικτύων):  Ποιο;</Speech>
      <Speech><Parlmember>ΑΘΑΝΑΣΙΟΣ ΝΑΚΟΣ</Parlmember>: Ότι θα γίνουν όλα. 
      Το επαναλαμβάνει, λοιπόν, και η κυρία Υπουργός ότι τα εγκεκριμένα έργα του πίνακα θα γίνουν όλα.
      (AS)
      
      (2TS)</Speech> 
      ΠΡΟΕΔΡΕΥΩΝ (<ChairmanSpeech><Parlmember>Αθανάσιος Λεβέντης</Parlmember>): Παρακαλώ κύριοι συνάδελφοι, να μην γίνεται έτσι διάλογος. Ας πάρει το λόγο ο καθένας με τη σειρά του.</ChairmanSpeech> 
      <Speech><Parlmember>ΙΩΑΝΝΗΣ ΜΑΓΚΡΙΩΤΗΣ</Parlmember> (Υφυπουργός Υποδομών, Μεταφορών και Δικτύων):  Κύριε Νάκο…</Speech>
      <Speech><Parlmember>ΑΘΑΝΑΣΙΟΣ ΝΑΚΟΣ</Parlmember>: Ελάτε, κύριε Μαγκριώτη! Είπατε τόσες ανακρίβειες προηγουμένως για τα μεγάλα έργα. Να σας πω δυο ανακρίβειες…</Speech>
      <Speech><Parlmember>ΙΩΑΝΝΗΣ ΜΑΓΚΡΙΩΤΗΣ</Parlmember> (Υφυπουργός Υποδομών, Μεταφορών και Δικτύων): Σας ακούω.</Speech> 
      <Speech><Parlmember>ΑΘΑΝΑΣΙΟΣ ΝΑΚΟΣ</Parlmember>: Πιστεύετε ότι το νερό κινείται προς τα πάνω, αν το αφήσει κανείς ελεύθερο ή προς τα κάτω;</Speech> 
      <Speech><Parlmember>ΙΩΑΝΝΗΣ ΜΑΓΚΡΙΩΤΗΣ</Parlmember>  (Υφυπουργός Υποδομών, Μεταφορών και Δικτύων ): Προς τα κάτω.</Speech>
      <Speech><Parlmember>ΑΘΑΝΑΣΙΟΣ ΝΑΚΟΣ</Parlmember>: Έγινε η Λίμνη της Κάρλας και δεν είχαν προβλεφθεί ούτε τα αντλιοστάσια, ούτε πως θα γεμίσει η Λίμνη της Κάρλας.</Speech>
      <Speech><Parlmember>ΙΩΑΝΝΗΣ ΜΑΓΚΡΙΩΤΗΣ</Parlmember> (Υφυπουργός Υποδομών, Μεταφορών και Δικτύων): Αυτά πιστεύετε;</Speech> 
      <Speech><Parlmember>ΑΘΑΝΑΣΙΟΣ ΝΑΚΟΣ</Parlmember>: Έγιναν οι μελέτες και αυτά έγιναν τώρα και άρχισε να μπαίνει νερό στην Κάρλα.
      Θέμα δεύτερο. Όταν πήγαμε να κάνουμε τους Ολυμπιακούς Αγώνες παρακαλούσαμε τον Διοικητή του Ι.Κ.Α. και την εφορία να δώσει φορολογική και ασφαλιστική ενημερότητα στην Εταιρεία Μπαλάφας για να φθάσει ο περιφερειακός μέχρι το Πανθεσσαλικό, για να μην ξευτιλιστούμε και να διενεργηθούν οι Ολυμπιακοί Αγώνες. 
      Από τότε μέχρι τώρα δεν έγινε τίποτα κατά την άποψή σας; Η ολοκλήρωση του περιφερειακού είχε γίνει από το ΠΑ.ΣΟ.Κ.;</Speech>	
      <Speech><Parlmember>ΙΩΑΝΝΗΣ ΜΑΓΚΡΙΩΤΗΣ</Parlmember> (Υφυπουργός Υποδομών, Μεταφορών και Δικτύων): Αυτό σας έλεγα και δεν το κάνατε.</Speech> 
      <Speech><Parlmember>ΑΘΑΝΑΣΙΟΣ ΝΑΚΟΣ</Parlmember>: Η σήραγγα των 35 εκατομμυρίων είχε γίνει από το ΠΑ.ΣΟ.Κ.; Η υπεργολαβία «σκούπα», ανεξάρτητα αν πτώχευσε η εταιρεία που προέκυψε από τη διαγωνιστική διαδικασία έγινε από το ΠΑ.ΣΟ.Κ.; 
      Πράγματι υπήρξε μία καθυστέρηση στο κομμάτι που ενώνει τον περιφερειακό με το δρόμο της Αγριάς, αλλά υπήρξε μια εκπληκτικά δυσάρεστη απόφαση του δικαστηρίου, όπου είχε δεκαπλάσιες αποζημιώσεις από τις τιμές της αγοράς για τις απαλλοτριώσεις. Έπρεπε τότε η πολιτική ηγεσία του Υπουργείου να πληρώσει αυτά τα χρήματα; Και μάλιστα διενεργείται και εισαγγελική έρευνα, γιατί καθορίστηκαν τόσο υψηλές τιμές απαλλοτριώσεων. Άρα λοιπόν, κύριε Υπουργέ, δεν είναι σωστό να διαστρεβλώνετε την αλήθεια. 
      Στο αεροδρόμιο το οποίο έφτιαξε η Κυβέρνηση του ΠΑ.ΣΟ.Κ., είχατε κατασκευάσει το χώρο ελιγμών ανεφοδιασμού του αεροδρομίου και δεν υπήρξε καμία πρόβλεψη για το κτήριο του αεροσταθμού. Το κτήριο του αεροσταθμού με προϋπολογισμό 31 εκατομμυρίων ευρώ, έγινε από την Κυβέρνηση της Νέας Δημοκρατίας. Αυτή τη στιγμή μπορεί να λειτουργήσει αλλά  η Κυβέρνηση δείχνει μεγάλη αδιαφορία. Ζητάει ο δικός σας νομάρχης μικροποσά για να λειτουργήσει, προκειμένου να υπάρξουν τακτικές συγκοινωνίες από το αεροδρόμιο Κεντρικής Ελλάδος προς τις ευρωπαϊκές πρωτεύουσες και η Κυβέρνηση το κωφεύει. Μην στρεβλώνετε λοιπόν, την αλήθεια.</Speech>
      ΠΡΟΕΔΡΟΣ (<ChairmanSpeech><Parlmember>Αθανάσιος Λεβέντης</Parlmember>): Ολοκληρώνετε σας παρακαλώ, κύριε Νάκο, γιατί υπερβήκατε πολύ το χρόνο.</ChairmanSpeech>  
      <Speech><Parlmember>ΑΘΑΝΑΣΙΟΣ ΝΑΚΟΣ</Parlmember>: Τελειώνω, κύριε Πρόεδρε. 
      Εμείς που ζούμε σ’ αυτό το μέρος και έχουμε λιώσει σόλες από τα παπούτσια μας να γυρίζουμε το μέρος, τα ξέρουμε τα πράγματα. Γι’ αυτό θα πρέπει να λέτε την αλήθεια, να είστε ακριβής, γιατί ο κόσμος που μας παρακολουθεί βγάζει κακό συμπέρασμα.
      (Χειροκροτήματα από την πτέρυγα της Νέας Δημοκρατίας)</Speech>
      ΠΡΟΕΔΡΟΣ (<ChairmanSpeech><Parlmember>Αθανάσιος Λεβέντης</Parlmember>): Σας ευχαριστώ πολύ.
      Το λόγο έχει ο κ. Χρήστος Ζώης για τρία λεπτά.
      Παρακαλώ, ας γίνουν σεβαστοί οι χρόνοι, γιατί η ώρα είναι περασμένη.</ChairmanSpeech> 
      <Speech><Parlmember>ΧΡΗΣΤΟΣ ΖΩΗΣ</Parlmember>: Ευχαριστώ πολύ, κύριε Πρόεδρε. 
      Εγώ θα έλεγα ότι η επερώτησή μας έχει πετύχει το στόχο της και θα μπορούσε να μην δευτερολογήσει καν η κυρία Υφυπουργός, μετά από αυτήν την από θέσεώς της δήλωση, ότι όλα τα έργα θα γίνουν. 
      Αν βεβαίως το κάνει, αν δηλαδή δευτερολογήσει, εγώ θα την παρακαλούσα εκ των προτέρων να είναι και πιο σαφής. Με καλύπτει η μόνη δήλωση της κυρίας Υφυπουργού, ότι όλα θα γίνουν. Αν όμως δεν παραιτηθεί της δευτερολογίας της, θα ήθελα να ακούσω και λεπτομέρειες. Αυτό ως γενική δήλωση. 
      Παρακαλώ πολύ, κύριε Πρόεδρε, οι συνεργάτες των κυρίων Υφυπουργών να μην σχολιάζουν τις δηλώσεις των Βουλευτών.</Speech>
      ΠΡΟΕΔΡΟΣ (<ChairmanSpeech><Parlmember>Αθανάσιος Λεβέντης</Parlmember>):  Κανένας δεν έχει το δικαίωμα αυτό.</ChairmanSpeech> 
      <Speech><Parlmember>ΧΡΗΣΤΟΣ ΖΩΗΣ</Parlmember>: Κύριε Πρόεδρε, σας παρακαλώ πάρα πολύ να τους ελέγξετε. Ειρωνεία και σχόλια σε δηλώσεις μας, δεν είναι  επιτρεπτές, μέσα σ’ αυτήν την Αίθουσα. Εδώ, μιλάνε μόνο οι εκπρόσωποι του έθνους! 
      Κύριε Υφυπουργέ, κύριε Μαγκριώτη, είπατε πραγματικά πολλές ανακρίβειες. Εγώ προσωπικά αντιμετωπίζω με μεγάλη συμπάθεια τη δύσκολη θέση στην οποία βρίσκεστε, γιατί δυστυχώς, στη Βουλή σας έλαχε φαίνεται ο κλήρος να καλείστε να υπερασπίζεστε τα ανυπεράσπιστα. 
      Πριν από λίγες εβδομάδες, ήσασταν στη δυσάρεστη θέση να υπερασπίζεστε την κυρία Μπιρμπίλη, εσείς που ως συναρμόδιο Υπουργείο κάνατε παρέμβαση υπέρ του έργου του Αχελώου στο Συμβούλιο της Επικρατείας, επισημαίνοντας με εκείνη την παρέμβασή σας στο Συμβούλιο της Επικρατείας ότι τυχόν πάγωμα των έργων θα οδηγήσει σε απαξίωση και θα θέσει σε κίνδυνο τα έργα που ήδη έχουν εκτελεστεί. 
      Δυστυχώς το Συμβούλιο της Επικρατείας δεν μπορούσε, παρά να λάβει υπ’ όψιν του και την παρέμβαση ενός άλλου συναρμόδιου Υπουργείου, του Υπουργείου Περιβάλλοντος και να καταλήξει στη γνωστή απόφαση την οποία σχολίασα και στην πρώτη τοποθέτησή μου. 
       Έτσι, κύριε Μαγκριώτη, όταν ξαναμιλάτε σήμερα από το Βήμα αυτό καλό είναι να λαμβάνετε υπ’ όψιν τη θέση που τότε είχατε αναπτύξει, τη θέση του Υπουργείου σας για το έργο του Αχελώου και να μην προσπαθείτε εδώ να δικαιολογήσετε τα αδικαιολόγητα. Αυτό είναι ξένο και προς την κοινοβουλευτική σας διαδρομή, αλλά και προς τα δείγματα γραφής που δώσατε από το Υπουργείο Υποδομών.
      Η κυρία Μπιρμπίλη δυστυχώς –και θα επαναλάβω, κύριε Πρόεδρε, αν και είναι απούσα, αυτά που είπα ενώπιων της και έχουν καταγραφεί στα Πρακτικά –αναδεικνύεται σε τραγική φιγούρα και για την Κυβέρνηση, της οποίας είναι Υπουργός και στέλεχος και για την παράταξή της. Και αυτό θα το εισπράξει η Κυβέρνηση στις επερχόμενες εκλογές, καθώς η τοπική κοινωνία είναι ανάστατη και η Αυτοδιοίκηση και όλοι οι παράγοντες, ανεξαρτήτως κομματικής τοποθέτησης. 
      Πάμε τώρα στους Μεσογειακούς. Εμένα η δήλωσή σας ότι θα γίνουν όλα τα έργα με καλύπτει. Αν και στην πρώτη τοποθέτησή σας, κυρία Υφυπουργέ, μπορώ να σας πω ότι μας ανησυχήσατε και μόνο με την αναφορά του ενδεχομένου ότι αν δεν γίνει το κωπηλατοδρόμιο στη Λίμνη Κάρλα, τότε να γίνουν οι αγώνες στο Λιμάνι του Βόλου.
       (Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
       Οι αγώνες πρέπει να ανταποκριθούν στις δεσμεύσεις και στο πακέτο των έργων, όπως αυτά είχαν προετοιμαστεί από τους δήμους και έγινε αποδεκτό  από τη ΔΕΜΑ. 
      Εμείς δεν πρόκειται να το δεχθούμε αυτό, παρά το γεγονός ότι οι Βολιώτες φίλοι μας, συμπατριώτες μας και συνδιοργανωτές του έργου θα ήθελαν πολύ να έρθει και αυτό το έργο στο Βόλο. Πιστεύουμε ότι αυτό θα συνιστούσε υποβάθμιση των αγώνων, θα συνιστούσε απαξίωση της συμμετοχής της υπόλοιπης Θεσσαλίας, το να μην εκτελεστεί το έργο του κωπηλατοδρομίου στην Κάρλα και να μην γίνουν εκεί οι σχετικοί αγώνες. 
      Για να κλείσω –περιμένοντας πάντα με ενδιαφέρον τη δευτερολογία σας- κύριε Υφυπουργέ των Υποδομών, στις 13 Σεπτεμβρίου 2009, δηλαδή εν μέσω προεκλογικής εκστρατείας και ενώ ο κ. Αλμούνια απαντώντας υπαινιχτικά στην τοποθέτηση του κ. Παπανδρέου για το ότι υπάρχουν λεφτά στην                                                                           Ελλάδα, έλεγε με νόημα ότι όλες οι πολιτικές δυνάμεις γνωρίζουν τη δημοσιονομική κατάσταση της χώρας, ο κ. Παπανδρέου έλεγε για τη σιδηροδρομική γραμμή Βόλος-Λάρισα: «Είναι στο κόκκινο, είναι πάρα πολύ βασικό και είναι για μας προτεραιότητα…» -για το ΠΑ.ΣΟ.Κ. δηλαδή ως Κυβέρνηση- «…διότι είναι μία ήπια μορφή μεταφορών, συνάδει δηλαδή με τη λογική μας της πράσινης ανάπτυξης. Παρά ταύτα, θα κάνουμε το παν σε συνεργασία με τους τοπικούς φορείς κ.λπ.». 
      Άκουσα το ανάθεμά σας για το πώς συμμετέχει ο ΟΣΕ σε αυτήν τη μεγάλη εκδήλωση των Μεσογειακών Αγώνων, αλλά εδώ υπάρχει μία δέσμευση. Εγώ αρνούμαι να λάβω υπ’ όψιν μου…
      (Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
      Τελειώνω, κύριε Πρόεδρε. 
      Αρνούμαι να λάβω υπ’ όψιν μου τη σημερινή σας τοποθέτηση, γιατί παραμένω στη δέσμευση του Πρωθυπουργού σας, ο οποίος είκοσι μέρες πριν τις εκλογές επαναλάμβανε σε όλους τους τόνους, την αναγκαιότητα του συγκεκριμένου έργου. Και βέβαια, αρνούμαι να πιστέψω και το πιστεύω και σήμερα -και θα έχουμε όλο το χρόνο να αντιπαρατεθούμε στο μέλλον και πολιτικά για το συγκεκριμένο ζήτημα που αφορά όλη την ελληνική κοινωνία, αλλά και οικονομία μας- ότι δεν γνώριζε το ΠΑ.ΣΟ.Κ. τη δύσκολη δημοσιονομική κατάσταση και την αναγκαιότητα των μέτρων, για τα οποία εμείς προεκλογικά ως Κυβέρνηση, αναζητώντας και πάλι την ψήφο και τη συναίνεση των συμπολιτών μας, είχαμε την ειλικρίνεια να τοποθετηθούμε, αρνούμαι να πιστέψω ότι εσείς τότε πηγαίνατε στις εκλογές αγνοώντας την κατάσταση. Την γνωρίζατε, απλά για λόγους που έχουν να κάνουν με τη δική σας αξιοπιστία και συνέπεια…</Speech>
      ΠΡΟΕΔΡΟΣ (<ChairmanSpeech><Parlmember>Αθανάσιος Λεβέντης</Parlmember>):  Παρακαλώ, κύριε συνάδελφε, έχετε υπερδιπλασιάσει το χρόνο της δευτερολογίας σας.</ChairmanSpeech> 
      <Speech><Parlmember>ΧΡΗΣΤΟΣ ΖΩΗΣ</Parlmember>: Τελείωσα, κύριε Πρόεδρε.
      ….επιλέξατε μια άλλη λογική του «ναι σε όλα, για όλους γιατί υπάρχουν λεφτά».
      (PE)
      
      
      (2AS)
      Σήμερα ανακαλύπτετε μια άλλη κατάσταση, μια άλλη πραγματικότητα. Αυτή, όμως, δεν σας επιτρέπει να αποδράσετε από τις προεκλογικές σας δεσμεύσεις, με τις οποίες ήρθατε στην εξουσία και αναλάβατε την Κυβέρνηση της χώρας. 
      Σας ευχαριστώ, κύριε Πρόεδρε, ιδιαίτερα για την ανοχή σας.</Speech> 
      ΠΡΟΕΔΡΕΥΩΝ (<ChairmanSpeech><Parlmember>Αθανάσιος Λεβέντης</Parlmember>): Και εγώ σας ευχαριστώ. 
      Κύριε Ζώη, επειδή ομιλήσατε και εσείς για παρέμβαση της απούσης από εδώ Υπουργού Περιβάλλοντος στο έργο της Δικαιοσύνης, επειδή υπαινιγμός έγινε και από τον κ. Νάκο και επειδή χθες ελέχθη κάτι παρόμοιο εδώ, ήθελα να πω ότι η Δικαιοσύνη είναι ανεξάρτητη και δεν νομίζω ότι θα πρέπει…</ChairmanSpeech>
      <Speech><Parlmember>ΑΘΑΝΑΣΙΟΣ ΝΑΚΟΣ</Parlmember>: Δεν είπε κανείς για παρέμβαση. Η στάση της οδήγησε, δεν υπερασπίστηκε…</Speech>
      ΠΡΟΕΔΡΕΥΩΝ (<ChairmanSpeech><Parlmember>Αθανάσιος Λεβέντης</Parlmember>): Εγώ δεν θέλω να κάνω διάλογο. Τα επιχειρήματα μπορεί να παρουσιάζονται, όχι όμως παρέμβαση στο έργο της Δικαιοσύνης. Να μην περάσει αυτό το μήνυμα από εδώ.</ChairmanSpeech> 
      <Speech><Parlmember>ΑΘΑΝΑΣΙΟΣ ΝΑΚΟΣ</Parlmember>: Δεν υπάρχει παρέμβαση. Δεν είπε κανείς για παρέμβαση.</Speech>
      <Speech><Parlmember>ΧΡΗΣΤΟΣ ΖΩΗΣ</Parlmember>: Κύριε Πρόεδρε, μου επιτρέπετε μια διευκρίνιση, όχι επί της ουσίας;</Speech> 
      ΠΡΟΕΔΡΕΥΩΝ (<ChairmanSpeech><Parlmember>Αθανάσιος Λεβέντης</Parlmember>): Όχι, κύριε Ζώη.
      Το λόγο έχει ο κ. Τσιάρας για τρία λεπτά, προκειμένου να δευτερολογήσει. 
      Σας παρακαλώ, κύριε Τσιάρα, να περιοριστείτε στα χρονικά όρια, γιατί όλοι οι συνάδελφοι πιέζουν για πολύ μεγαλύτερο χρόνο.</ChairmanSpeech>
      <Speech><Parlmember>ΚΩΝΣΤΑΝΤΙΝΟΣ ΤΣΙΑΡΑΣ</Parlmember>: Θα προσπαθήσω, κύριε Πρόεδρε. Σας ευχαριστώ.
      Είναι γεγονός ότι μετά την τοποθέτηση της κυρίας Υπουργού, προφανώς, τα ερωτήματα όλων μας σε ένα μικρό ή μεγαλύτερο βαθμό απαντήθηκαν. Και αν το έλεγε κατά τη διάρκεια της πρωτομιλίας της, πιθανότατα να μην χρειαζόταν καν η συνέχεια αυτής της συζήτησης, αλλά ωστόσο είναι κάτι το οποίο θα ανέμενε κανείς να το κάνει με την πλέον δυνατή επισημότητα. 
      Ξεκίνησα, κύριε Πρόεδρε, να λέω στην πρωτομιλία μου για την εγκατάλειψη του έργου του Αχελώου, για την εγκατάλειψη, εάν θέλετε, του αγροτικού κόσμου μέσα από μια αποστροφή αναζήτησης απαντήσεων και λύσεων στα προβλήματα τα οποία βιώνει τα τελευταία χρόνια και την ανησυχία για το εάν θα ολοκληρωθούν τα έργα των Μεσογειακών Αγώνων, θέλοντας να καταδείξω ότι το γεωγραφικό διαμέρισμα ή η Περιφέρεια της Θεσσαλίας μάλλον είναι μακριά από το πολιτικό ενδιαφέρον της Κυβέρνησης. Και το λέω, γιατί φαίνεται καθαρά πως η Θεσσαλία μάλλον δεν πρόκειται να είναι κέντρο αναφορών ή επιδιώξεων, που θα κάνουν τα δεδομένα της καλύτερα σε ό,τι αφορά τις επιλογές και τις δράσεις της Κυβέρνησης. 
      Ακόμη, το λέω αυτό, γιατί εάν πρέπει να απαντήσω άμεσα στον αγαπητό Υφυπουργό, τον κ. Μαγκριώτη, που για άλλη μια φορά προστρέχει να συμβιβάσει τα πράγματα και να δώσει απαντήσεις, θα του πω ότι το γεγονός πως η Δυτική Θεσσαλία είναι μια περιφέρεια μέσα στην περιφέρεια σίγουρα δεν είναι αποτέλεσμα πολιτικών της προηγούμενης Κυβέρνησης. Είναι αποτέλεσμα πολιτικών κάποιων άλλων κυβερνήσεων, που για είκοσι και πλέον χρόνια κατάφεραν να δημιουργήσουν μια τρομερή ανισορροπία μεταξύ των τεσσάρων νομών της Θεσσαλίας, δίνοντας την αίσθηση ότι υπάρχουν πολίτες δεύτερης κατηγορίας μέσα σε μια συγκεκριμένη περιφέρεια. Και αν θέλετε να συνεχίσω, θα σας πω ότι η μοναδική πολιτική επιλογή που εκφράστηκε μέσα από συγκεκριμένη πολιτική βούληση, για να φύγει η Δυτική Θεσσαλία από αυτό το μαύρο και αχανές τοπίο στο οποίο βρισκόταν εδώ και πάρα πολλά χρόνια, ήταν μία επιλογή της προηγούμενης Κυβέρνησης να κάνει τον άξονα της Δυτικής Ελλάδος, τον Ε-65, ένα έργο το οποίο ειχε εξαγγελθεί δεκάδες φορές και από τις κυβερνήσεις του ΠΑΣΟΚ, αλλά ποτέ δεν ανελήφθη η αντίστοιχη πρωτοβουλία. 
      (Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
      Και μια κουβέντα ακόμη για τον αξιότιμο Κοινοβουλευτικό Εκπρόσωπο, τον κ. Ευθυμίου. 
      Κάποια στιγμή πρέπει όλοι να καταλάβουμε ότι υπεύθυνη δεν είναι η Αντιπολίτευση γι’ αυτό που γίνεται ή δεν γίνεται στο χρόνο της πραγματικότητας και του παρόντος, υπεύθυνες είναι πάντα οι κυβερνήσεις και αυτό γράφει η ιστορία. Άρα, λοιπόν η πολιτική βούληση είναι αυτή η οποία κάθε φορά δείχνει την υπεύθυνη στάση μιας Κυβέρνησης. 
      Τον Ανδρέα Παπανδρέου, στον οποίο αναφερθήκατε, τον χαρακτηρίζει το γεγονός ότι δεκαεπτά φορές εξήγγειλε το έργο της εκτροπής του Αχελώου και φθάσαμε στο σήμερα, με τις διαφορετικές φωνές μέσα στο ίδιο το εσωτερικό της Κυβέρνησης. Η μεν αρμόδια κυρία Υπουργός, για την οποία έγινε αναφορά νωρίτερα, να δείχνει προς κάθε κατεύθυνση ότι δεν επιθυμεί το έργο και κάποιοι άλλοι συνάδελφοί της, προφανώς για πολιτικούς και μόνο λόγους, να λένε ότι θέλουν να στηρίξουν και να συνεχίσουν το έργο. Κάποια στιγμή, εάν θέλουμε να εκπέμψουμε ένα μήνυμα σοβαρότητας και αξιοπιστίας μέσα απ’ αυτό το χώρο, θα πρέπει να σταματήσουμε να εγκλωβίζουμε την πολιτική διαδικασία σε μια παράλογη λογική. Πρέπει ο καθένας να καταγράφει την πραγματική ειλικρινή του θέση, να αποφεύγει τη λογική του μισοάδειου ή μισογεμάτου ποτηριού κάθε φορά, για να παρουσιάσει την δική του πραγματικότητα, δίνοντας το παράδειγμα πρώτα και πάνω από όλα στους Έλληνες πολίτες και στην ελληνική κοινωνία. Νομίζω ότι αυτό συνιστά από μόνο του μια υπεύθυνη στάση και αυτό θα έπρεπε να είναι η πρώτη και μέγιστη αναζήτηση όλου του πολιτικού μας συστήματος, ανεξάρτητα από ποια θέση το υπηρετεί κανείς. 
      Σας ευχαριστώ πολύ. 
(Χειρoκροτήματα από την πτέρυγα της Νέας Δημοκρατίας)</Speech>
       ΠΡΟΕΔΡΕΥΩΝ (<ChairmanSpeech><Parlmember>Αθανάσιος Λεβέντης</Parlmember>): Και εμείς ευχαριστούμε, κύριε Τσιάρα. 
      Το λόγο έχει η Υφυπουργός Πολιτισμού και Τουρισμού, η κυρία Γκερέκου, για δέκα λεπτά.</ChairmanSpeech> 
      <Speech><Parlmember>ΑΓΓΕΛΙΚΗ ΓΚΕΡΕΚΟΥ</Parlmember> (Υφυπουργός Πολιτισμού και Τουρισμού): Ευχαριστώ, κύριε Πρόεδρε. 
      Θέλω να ξεκαθαρίσουμε κάποια πράγματα, για να είμαστε σαφείς. Γιατί εσείς, κύριοι συνάδελφοι, μπορεί, όπως είπατε, να έχετε καταλάβει, αλλά οφείλουμε να δώσουμε κάποιες πολύ συγκεκριμένες απαντήσεις και σε αυτούς που μας παρακολουθούν, στους Έλληνες πολίτες, στους πολίτες της Θεσσαλίας. 
      Καταρχάς, κύριε Νάκο, όταν μιλήσατε για τα έργα, είπαμε ότι τα νέα έργα είναι τέσσερα. Το Κωπηλατοδρόμιο στη Λίμνη Κάρλα, το Ιππικό Κέντρο Λάρισας, το Ιστιοπλοϊκό Κέντρο Βόλου, το Κλειστό Γυμναστήριο Χάντμπολ στην Καρδίτσα. Θα ήθελα, όμως, να σας πω ότι αυτή είναι η επιλογή μας, να γίνουν αυτά τα έργα όπως πρέπει να γίνουν. Βεβαίως, όμως, και προσαρμόζουμε στα καινούρια δεδομένα τη δύναμη του εφικτού και σε σχέση με τον Προϋπολογισμό θα κάνουμε ό,τι είναι δυνατόν, χωρίς να αγγίξουμε την ποιότητα, για να μπορέσουμε να εξορθολογήσουμε τα πράγματα. Νομίζω ότι σε αυτό είμαστε σύμφωνοι. 
      Πρέπει να σας πω –αναφερθήκατε και εσείς- ότι πραγματικά βρήκαμε εξαιρετικά μεγάλες και δύσκολες εκκρεμότητες, όσον αφορά τις παραχωρήσεις εκτάσεων, στις οποίες χωροθετούνται αυτά τα έργα και γι’ αυτό αναφέρθηκα σε μια λύση, που εγώ πιστεύω ότι δεν θα έρθουμε στη στιγμή που θα πρέπει να την επιλέξουμε, απλώς το είπα για λόγους σοβαρότητας και θα σας εξηγήσω το γιατί. Παραδείγματος χάρη, το θέμα της Κάρλας εκκρεμεί και είναι πάρα πολύ πίσω, όπως ξέρετε, η παραχώρηση έκτασης του δημοσίου από το Υπουργείο Αγροτικής Ανάπτυξης και Τροφίμων, κάτι το οποίο έχουμε προσπαθήσει σ’ αυτό το διάστημα, αλλά μέσα στις δεδομένες συνθήκες που επικρατούν, που επικρατούσαν, εάν θέλετε, όταν αναλάβαμε, αυτό είναι μια εκκρεμότητα που θα πρέπει όμως να την λύσουμε και μάλιστα γρήγορα, γιατί έχουμε χάσει πολύτιμο χρόνο. Τα δυόμισι αυτά χρόνια είναι ένας πολύτιμος χρόνος. Θα κάνουμε τα πάντα, όμως, για να γίνει εκεί που πρέπει και όπως πρέπει το Κωπηλατοδρόμιο. 
      Θα σας αναφέρω το Ιστιοπλοϊκό Κέντρο Βόλου. Δεν έχει αποσαφηνιστεί το ιδιοκτησιακό –έτσι το παραλάβαμε- ή πολεοδομικό καθεστώς εκτάσεων ή εγκαταστάσεων, όπου προβλέπεται η κατασκευή νέων έργων ή η αποκατάσταση και ανακαίνιση υφισταμένων. Για παράδειγμα, λοιπόν, αναφέρω ότι το Ιστιοπλοϊκό Κέντρο Βόλου, όπου το ιδιοκτησιακό καθεστώς είναι ασαφές και το πολεοδομικό προβληματικό, οι υφιστάμενες εγκαταστάσεις δεν έχουν οικοδομική άδεια και τμήμα τους βρίσκεται μέσα στην αιγιαλίτιδα ζώνη. Ξέρετε πολύ καλά ότι είναι μια διαδικασία η οποία έπρεπε να έχει ξεκινήσει προ πολλού. 
      Η έκταση ανέγερσης του Ιππικού Κέντρου στη Λάρισα σε τμήμα της Αβερωφείου Σχολής έχει, επίσης, πρόβλημα, επειδή έχουν ήδη εγκριθεί σε τμήματά της διαπλατύνσεις δρόμων και η έκταση έχει, όπως ξέρετε, μελλοντικές δουλείες. Πρόκειται να περάσει ο περιφερειακός δρόμος Λάρισας, τέμνοντας την έκταση και άρα οι εγκαταστάσεις δεν μπορούν να παραμείνουν για μελλοντική χρήση. Άρα, εκεί χρειάζεται πράγματι μια προσαρμογή. 
      Δεν έχει ξεκινήσει καμία μελέτη για τις νέες ή τις υφιστάμενες αγωνιστικές εγκαταστάσεις και καμία συνοδός μελέτη. Από το φάκελο της διεκδίκησης, 2007 και μετά, δεν έχει συνταχθεί επικαιροποιημένο χρονοδιάγραμμα υλοποίησης των έργων. Αναφέρω ενδεικτικά ορισμένα παραδείγματα. 
      Κωπηλατοδρόμιο Κάρλας. Αρχικό χρονοδιάγραμμα: Νοέμβριος 2008-Δεκέμβριος 2012. Δηλαδή, χρειάζονται τέσσερα χρόνια για την υλοποίηση του έργου. Ξεκινώντας το δικό μας χρονοδιάγραμμα από το Δεκέμβριο του 2009, κανονικά το έργο θα ολοκληρωθεί το Δεκέμβριο του 2013, δηλαδή έξι μήνες μετά τους Αγώνες, σύμφωνα με αυτό που είχατε εγγράψει. 
      Να πάμε και στα αποδεικτικά της παραπάνω ολιγωρίας. Το πρώτο έγγραφο προς τους εμπλεκόμενους φορείς, που είναι αρμόδιοι για τη διοργάνωση των Αγώνων, με το οποίο η Γενική Γραμματεία Αθλητισμού ζητούσε αναλυτικά στοιχεία σχετικά με τα αθλητικά έργα, φέρει ημερομηνία «30 Απριλίου 2009». Σας καταθέτω και το σχετικό έγγραφο. 
      (Στο σημείο αυτό η Υφυπουργός Πολιτισμού και Τουρισμού κυρία Αγγελική Γκερέκου καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)
      Επίσης, σας καταθέτω το πρώτο έγγραφο, με το οποίο ζητήθηκαν στοιχεία για το Κωπηλατοδρομιο της Κάρλας, που φέρει ημερομηνία «17.9.2009». 
      (Στο σημείο αυτό η Υφυπουργός Πολιτισμού και Τουρισμού κυρία Αγγελική Γκερέκου καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)
      Επίσης, σας καταθέτω έγγραφο, με το οποίο ζητήθηκαν στοιχεία ιδιοκτησιακού καθεστώτος για το Ιππικό Κέντρο στην Λάρισα με ημερομηνία «18.9.2009». 
      (Στο σημείο αυτό η Υφυπουργός Πολιτισμού και Τουρισμού κυρία Αγγελική Γκερέκου καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)
      Οποία ολιγωρία! Εμείς καθυστερήσαμε σε αυτό το διάστημα; 
      Πραγματικά αναρωτιέμαι, κύριοι συνάδελφοι: Έπρεπε να προκηρυχθούν εκλογές, για να αφυπνιστείτε και να ενδιαφερθείτε δυο χρόνια μετά για την ανάληψη των Αγώνων και να ζητήσετε τα πρώτα στοιχεία; Το λέω αυτό, γιατί πολλές κατηγορίες ειπώθηκαν σ’ αυτήν την Αίθουσα και δεν καταλαβαίνετε πραγματικά σε πόσο δύσκολη στιγμή βρίσκεται η χώρα μας και η συγκεκριμένη Κυβέρνηση, που πραγματικά στην κόψη του ξυραφιού προσπαθεί να βρει τις κατάλληλες λύσεις, για να μην δώσει εύκολες απαντήσεις, όπως «δεν κάνουμε τους Μεσογειακούς Αγώνες». Σε αυτήν την δραματική κατάσταση που είναι η χώρα, πείτε μου εάν ο ελληνικός λαός δεν μπορούσε να το καταλάβει αυτό, όταν υφίσταται τις συνέπειες της κρίσης. Επιλέξαμε έναν πιο δύσκολο δρόμο, αναπτυξιακό δρόμο και θα κάνουμε όλα όσα περνούν από τα χέρια μας, για να μπορέσουμε να φανούμε συνεπείς. 
      (EP)
      
       
      
      
      
      (02PE)
      Θα σας πω, λοιπόν, γιατί τέθηκε και εδώ ως θέμα, για το Κλειστό Γυμναστήριο Χειροσφαίρισης στη Λάρισα, με αρχικό χρονοδιάγραμμα Δεκέμβριος 2008 – Αύγουστος 2012. Τρία χρόνια και εννέα μήνες για την υλοποίησή του. Αν το έργο, δηλαδή, ξεκινούσε αύριο το πρωί, θα ήταν έτοιμο το Νοέμβριο του 2013, δηλαδή, πέντε μήνες μετά τους αγώνες. Στον αρχικό σχεδιασμό υπήρχε η πρόβλεψη όπως ειπώθηκε να κατασκευαστεί νέο κλειστό στάδιο στη Λάρισα, το οποίο είχε εγγραφεί στον προϋπολογισμό των αγώνων με 7 εκατομμύρια ευρώ, με σημερινές μετρήσεις 10 εκατομμύρια ευρώ. Την ίδια στιγμή βρίσκεται υπό κατασκευή κλειστό γυμναστήριο στην Καρδίτσα. Και ενώ σχεδιάζεται ένα νέο μεγάλο αθλητικό κέντρο, δεν είχατε καν ελέγξει την από πολεοδομικής άποψης νομιμότητα της ανέγερσής του. Το ελάχιστο αναγκαίο ύψος της κατασκευής ξεπερνάει κατά πολύ το μέγιστο επιτρεπτό ύψος στην περιοχή, όπως επίσης μπορεί να γνωρίζετε. 
      Δηλαδή δαπανηρά έργα, σχεδιασμένα με πλήρη άγνοια των πραγματικών συνθηκών στο χώρο. Επιλέξαμε να εγκαταλείψουμε την ιδέα της εκ νέου κατασκευής του στη Λάρισα, η οποία διαθέτει τέσσερις αθλητικές εγκαταστάσεις και να συμβάλουμε στην ολοκλήρωση του κλειστού στην Καρδίτσα, το οποίο και θα φιλοξενήσει την συγκεκριμένη διοργάνωση.
      Με τον τρόπο αυτό και μεγάλα ποσά εξοικονομήσαμε αλλά και επεκτείναμε τη διοργάνωση σε μία ακόμη Θεσσαλική πόλη. Ποιο είναι, λοιπόν, το επιχείρημα με το οποίο μπορεί λογικά εσείς να διαφωνείτε και μιλούσατε για  συρρίκνωση όταν εμείς λέγαμε για εξορθολογισμό, νοικοκύρεμα; Παραδείγματος χάριν, αυτό που σας είπα τώρα όπως και άλλα παραδείγματα που θα σας δώσω, αλλά δεν χρειάζεται να σας κουράσω πολύ περισσότερο. 
      Θα σας πω όμως, πού αλλού κάναμε τον απαιτούμενο εξορθολογισμό, επίσης, δειγματοληπτικά. Προπονητήρια και μεσογειακές προσαρμογές. Στον αρχικό προγραμματισμό του φακέλου υποψηφιότητας, προβλέπονταν σαράντα τρία προπονητήρια και προθερμαντήρια. Από λεπτομερή, όμως, εξέταση και αυτοψίες που διενεργήσαμε, διαπιστώθηκε ότι τα τρία προπονητήρια και προθερμαντήρια αφορούσαν έργα που θα γίνουν στο Μεσογειακό Χωριό και ως εκ τούτου δεν αφορούν τον προγραμματισμό έργων της Γενικής Γραμματείας Αθλητισμού. Τριάντα δύο προπονητήρια και προθερμαντήρια αφορούν έργα που θα εκτελεστούν στις κύριες εγκαταστάσεις, οι οποίες θα χρησιμοποιηθούν και ως προπονητήρια. Ως εκ τούτου δεν αφορούν πρόσθετα έργα. Επομένως, τα είχατε μετρήσει δύο φορές. Είναι έργα, δηλαδή, που είχαν κοστολογηθεί δύο φορές.
      Επομένως, λοιπόν, τα προπονητήρια και προθερμαντήρια στα οποία θα γίνουν πρόσθετα έργα –και θα γίνουν και έχουν πρόσθετες δαπάνες- είναι οκτώ, το Στάδιο Νίκης Βόλου κ.λπ., όπως γνωρίζετε. 
      Μετά την παραπάνω διαπίστωση, ο αρχικός προϋπολογισμός των 10 εκατομμυρίων ευρώ διαμορφώνεται σε 3 εκατομμύρια ευρώ. Εξοικονόμηση 7 εκατομμύρια ευρώ. Παραδείγματος χάριν, μεσογειακές προσαρμογές: Προβλέπονταν στον αρχικό προϋπολογισμό για μεσογειακές προσαρμογές, όπως γνωρίζετε δηλαδή για εφήμερες κινητές κατασκευές, οι οποίες έτσι κι αλλιώς δεν επρόκειτο να έχουν σκοπιμότητα μετά το τέλος των αγώνων, το ποσό των 16,67 εκατομμυρίων ευρώ. 
      Μία απλή σύγκριση με το τι δαπανήθηκε για το σκοπό αυτό στους Ολυμπιακούς Αγώνες, είναι αποκαλυπτική. Το συνολικό κόστος των ολυμπιακών προσαρμογών ήταν 100 εκατομμύρια ευρώ, ποσοστό δηλαδή, 5%  επί του συνολικού κόστους των έργων, που ανέρχονταν στα 2 δισεκατομμύρια ευρώ. Στα μεσογειακά έργα είχαμε προϋπολογισμό των μεσογειακών προσαρμογών 16,67 εκατομμύρια, δηλαδή, ποσοστό 22,36% επί του συνολικού αρχικού προϋπολογισμού του έργου, δηλαδή, των 76 εκατομμυρίων ευρώ. 
      Εμείς, λοιπόν, υπολογίζουμε αυτές τις κατασκευές έως και 5 εκατομμύρια ευρώ. Είμαστε στη φάση που αυτή τη στιγμή -θα είμαστε σε πολύ πιο συγκεκριμένα σε λίγες ημέρες- μία πρώτη εκτίμηση μιλάει γι’ αυτή τη μείωση. 
      Όμως, πέρα από αυτά, έγινε και ένας ρεαλιστικότερος υπολογισμός των αναμενόμενων εσόδων. Ο αρχικός υπολογισμός ήταν περίπου εκτός πραγματικότητας. Ενδεικτικά να σας αναφέρω ότι προβλέπονταν έσοδα 45 εκατομμυρίων από χορηγίες. Ποσό εντελώς υπερβολικό για Μεσογειακούς Αγώνες και εντελώς υπερβολικό γι’ αυτές τις συγκεκριμένες συγκυρίες που βιώνουμε ως χώρα. Εμείς υπολογίσαμε και υπολογίζουμε ότι το ποσό αυτό θα είναι 22 - 25 εκατομμύρια ευρώ, αλλά ακόμη και γι’ αυτό το ποσό θεωρούμε ότι μάλλον πολύ αισιόδοξοι πρέπει να είμαστε ίσως και υπερβολικοί, πάντως σε καμία περίπτωση το ποσό που είχατε υπολογίσει, όπως καταλαβαίνετε. 
      Το γεγονός όμως, ότι δεν θίξαμε στο ελάχιστο την ποιότητα διεξαγωγής των αγώνων, φαίνεται από το ότι συγκεκριμένα τμήματα του προϋπολογισμού δεν τα έχουμε αγγίξει καθόλου. Παράδειγμα, το μετοχικό κεφάλαιο της «ΒΟΛΟΣ 2013» έμεινε ανέπαφο στα 28.000.000 ευρώ. Κονδύλια που αφορούσαν την ασφάλεια ή τις υπηρεσίες υγείας έμειναν ακριβώς ως είχαν. Τίποτε από αυτά δεν πειράχτηκε στο παραμικρό. Γι’ αυτό το λόγο και η ΔΕΜΑ συμφώνησε –και γι’ αυτό το λόγο εάν θέλετε και διασφαλίσαμε ένα μίνιμουμ που γι’ αυτούς ήταν σημαντικό για να κάνουμε κάποιες άλλες προσαρμογές, συμφώνησε και με τις αλλαγές που θα γίνουν, όπως έδειχνε ότι θα τις υποστηρίξει και εκείνη, με γνώμονα πάντοτε να μην ελαχιστοποιήσουμε σε τίποτε, να μη μειώσουμε σε τίποτε την ποιότητα των αγώνων. Εάν τώρα επιμένετε στο σενάριο ότι εμείς είμαστε οι κακοί της υπόθεσης και κακώς τα κάνουμε όλα αυτά, νομίζω ότι οι Έλληνες πολίτες αυτή τη στιγμή μπορούν να μας κρίνουν. 
      Πραγματικά, σας λέω ότι όπως ήταν ο φάκελος, ακόμη και εσείς οι ίδιοι αν βλέπατε τι παραλάβαμε με λεπτομέρειες, θα λέγατε ότι σε αυτή την συγκυρία ειδικά, αλλά και όχι μόνο γι’ αυτή τη συγκυρία, ήταν σχεδόν ανέφικτοι αυτοί οι αγώνες. Εμείς, λοιπόν, το ανέφικτο θα κάνουμε τα πάντα για να γίνει εφικτό. Αυτή είναι η διαδικασία που δουλεύουμε αυτή τη στιγμή και πολύ σύντομα, μα πάρα πολύ σύντομα, θα είναι και απ’ όλες τις πλευρές τακτοποιημένα τα ζητήματα της Οργανωτικής Επιτροπής του Δ.Σ., όπως είπατε προηγουμένως, που εάν θέλετε υπήρχαν τόσες ελλείψεις και εκεί για τόσο πολύ καιρό.
      Εγώ θα ήθελα να πω κάτι και βεβαίως, να συμφωνήσω απολύτως, κύριε Σιούφα. Είπατε προηγουμένως, κύριε Πρόεδρε, ότι είναι εθνικό στοίχημα και ζήτημα οι Μεσογειακοί Αγώνες. Και έτσι είναι. Δεν είναι οι Μεσογειακοί Αγώνες του Βόλου, της Λάρισας, της Θεσσαλίας, δεν είναι οι Μεσογειακοί Αγώνες της Νέας Δημοκρατίας, δεν είναι οι Μεσογειακοί Αγώνες του ΠΑ.ΣΟ.Κ., δεν είναι οι Μεσογειακοί Αγώνες ενός μικρού τόπου, είναι ολόκληρης της χώρας, αφορά όλους μας, όλα τα Κόμματα, είναι εθνικό ζήτημα. Σε αυτή την πάρα πολύ δύσκολη στιγμή, που η φήμη της χώρας μας πραγματικά έχει χαντακωθεί, είναι στο χειρότερο σημείο που θα μπορούσε να βρίσκεται ποτέ, επιτρέψτε μου να σας πω –και νομίζω ταξιδεύετε όλοι σας- ότι η εικόνα που έχει η χώρα μας διεθνώς είναι η χειρότερη αυτή τη στιγμή και όσον αφορά την τουριστική της προβολή, και όσον αφορά την πολιτιστική της προβολή. Βεβαίως για την οικονομική της, γνωρίζουμε πραγματικά ότι είναι στη χειρότερη στιγμή και πρέπει να βάλουμε όλα μας τα δυνατά, για να μπορέσουμε να αντιστρέψουμε αυτή την τόσο κακή εικόνα. 
      Εμείς, λοιπόν, επιλέξαμε αυτό το δύσκολο δρόμο και πραγματικά πιστεύουμε ότι οι Μεσογειακοί Αγώνες, παρ’ όλες τις δυσκολίες, αν βρούμε τα κοινά σημεία που έχουμε -και τα κοινά μας σημεία είναι η ανόρθωση της ίδιας της εικόνας της χώρας ξανά, πέρα από τα μικρά κομματικά και πολιτικά- μπορούμε πραγματικά να δημιουργήσουμε ευκαιρία μέσα στην κρίση και να αποτυπωθεί η αναπτυξιακή μας πολιτική για τη χώρα μας, δημιουργώντας –θα πω ξανά- μία καινούργια ταυτότητα πολιτιστική, αθλητική, τουριστική στην ευρύτερη Θεσσαλία, που θα είναι καλό βεβαίως, για όλη τη χώρα και για όλη τη Μεσόγειο.
      Σας ευχαριστώ. Δεν ξέρω εάν χρειαστεί να προσθέσουμε κάτι άλλο. Ενδεικτικά και μόνο σας έδωσα κάποια παραδείγματα.
      (Χειροκροτήματα από την πτέρυγα του ΠΑ.ΣΟ.Κ.)
       (PN)
       
      
      
      
      
      
      
      
      
      
      
      (PN)
      (2EP)</Speech>
      ΠΡΟΕΔΡΕΥΩΝ (<ChairmanSpeech><Parlmember>Αθανάσιος Λεβέντης</Parlmember>): Ευχαριστούμε, κύριε  Υπουργέ.
      Το λόγο έχει ο Υφυπουργός κ. Μαγκριώτης.</ChairmanSpeech>
      <Speech><Parlmember>ΙΩΑΝΝΗΣ ΜΑΓΚΡΙΩΤΗΣ</Parlmember> (Υφυπουργός Υποδομών, Μεταφορών και Δικτύων): Ευχαριστώ, κύριε  Πρόεδρε. 
      Θα ήθελα ακόμη μια φορά να τονίσω ότι δεν αμφισβητούμε τη βούληση και τη διάθεση των συναδέλφων της Νέας Δημοκρατίας, όπως και όλων των πτερύγων, για να προωθήσουν και να στηρίξουν τα θέματα της στενής ή της ευρύτερης περιφέρειάς τους. Εμείς κρίνουμε και αξιολογούμε συνολικά το αποτέλεσμα της κυβερνητικής πολιτικής. Και αυτό αξιολογεί ο ελληνικός λαός και βεβαίως, τον καθέναν από εμάς, μας αξιολογεί ξεχωριστά σε αυτήν την προσπάθεια είτε όταν βρισκόμαστε στα έδρανα της Αντιπολίτευσης είτε φυσικά στην πλευρά της Κυβέρνησης. Μάλιστα, εγώ θα μπορούσα να προσθέσω ότι τρεις επερωτήσεις έχει κάνει η Νέα Δημοκρατία που αναφέρονται στις υποδομές και τις τρεις τις έχει κάνει για τη Θεσσαλία οφείλω να πω. Και είναι οι ίδιοι συνάδελφοι,που δείχνει ότι υπάρχει μία δημιουργική ανησυχία, εγώ έτσι θέλω να τη χαρακτηρίσω, των συναδέλφων από τους νομούς της Θεσσαλίας, δημιουργική ανησυχία η οποία βέβαια είναι πολύ θετική για μας γιατί μας παρακινεί όλους να γίνουμε καλύτεροι και να κινηθούμε με ταχύτερους ρυθμούς. Δεν είπαμε ότι κάνουμε θαύματα στους λίγους μήνες που είμαστε στη διακυβέρνηση της χώρας. Απλώς όμως δεν πρέπει και εσάς να σας ενοχλεί όταν αποτυπώνουμε την αφετηρία από την οποία ξεκινήσαμε. Και την αφετηρία, σε μεγάλο βαθμό τη δημιούργησε η δική σας Κυβέρνηση και η πολιτική συνολικά στην επικράτεια και ειδικότερα στη Θεσσαλία. Προθέσεις υπήρχαν, σχεδιασμοί υπήρχαν, οράματα υπήρχαν και υπάρχουν, δεν τα αμφισβητώ αυτά. Απλώς τα αποτελέσματα εμείς αποτυπώνουμε και τη δυναμική αυτών των αποτελεσμάτων για την προοπτική της Θεσσαλίας.
      Στην παρέμβαση τόσο ο Κοινοβουλευτικός Εκπρόσωπος της Νέας Δημοκρατίας όσο και άλλοι συνάδελφοι της Νέας Δημοκρατίας, είπαν ότι δεν ήμασταν συγκεκριμένοι. Πόσο πιο συγκεκριμένοι μπορούμε να γίνουμε, όταν ομιλούμε για κάθε έργο ξεχωριστά; Απλώς, σας ενόχλησε και ίσως δεν ακούσατε τις απαντήσεις, γιατί όπως είπα, αποτύπωσα την πραγματικότητα του δικού σας κυβερνητικού απολογισμού. 
      Θα τα πάρω πάλι ένα-ένα, γιατί δεν θέλω να μείνει καθόλου το περιβάλλον θολό γύρω από τα θέματα των Ολυμπιακών Αγώνων και ειδικότερα των αναπτυξιακών υποδομών.
      Περιφερειακός Βόλου. Σημαντική υποδομή για το Βόλο, για την ευρύτερη περιοχή και φυσικά για τη διοργάνωση των Ολυμπιακών Αγώνων του 2004 και των Μεσογειακών του 2013. Η πραγματικότητα είναι πολύ σαφής. Από τα δώδεκα περίπου χιλιόμετρα συνολικά του περιφερειακού, όπως καταλήγει στην παραλία της Αγριάς, τα 8,5 χιλιόμετρα είχαν ολοκληρωθεί -με την πίεση του χρόνου, με όλα αυτά που είπατε, κύριε  Νάκο και δεν τα γνωρίζω εγώ αλλά και δεν τα θεωρώ και ιδιαίτερα σημαντικά- το 2004. Δεν αμφισβητώ την πρόθεσή σας στη συνέχεια ως Κυβέρνηση.</Speech>
      <Speech><Parlmember>ΑΘΑΝΑΣΙΟΣ ΝΑΚΟΣ</Parlmember>: Είναι λάθος, μη το λέτε αυτό.</Speech>
      <Speech><Parlmember>ΙΩΑΝΝΗΣ ΜΑΓΚΡΙΩΤΗΣ</Parlmember> (Υφυπουργός Υποδομών, Μεταφορών και Δικτύων): Όχι, ακριβώς έτσι είναι. Δεν αμφισβητώ την πρόθεσή σας να συνεχίσετε και να ολοκληρώσετε. Είμαστε όμως έξι χρόνια μετά και δεν έχει ολοκληρωθεί. Αυτή είναι η πραγματικότητα. Έχω επισκεφθεί δύο φορές την περιοχή, μία φορά στην περίοδο της Αντιπολίτευσης και μια φορά πρόσφατα πριν από το τέλος του 2009 και είμαι μάρτυρας της πραγματικότητας. Και εμείς αυτό που δεν μπορέσατε να το κάνετε για τον Α΄ ή Β΄ λόγο, το κάναμε. Πληρώσαμε τις απαλλοτριώσεις, βρήκαμε τους πόρους. Αποδεσμεύσαμε, λοιπόν, τα γήπεδα και συνεχίστηκαν οι εργολαβίες που είχαν δημοπρατηθεί στα δικά σας χρόνια και που είχαν τελματώσει, για να ολοκληρωθεί και αυτό το μικρό τμήμα, ζωτικό όμως για την ασφάλεια των μετακινήσεων, όπως επίσης και για την διοργάνωση των Μεσογειακών Αγώνων αλλά και για να αναπνεύσει το πολεοδομικό συγκρότημα.
      Δεύτερον, το αεροδρόμιο. Δεν είπα εγώ ότι το αεροδρόμιο στη Νέα Αγχίαλο το έκανε το ΠΑ.ΣΟ.Κ. Αυτά τα έργα, τα μεγάλα και σημαντικά, είναι έργα διαχρονικά. Σχεδιάστηκε και εντάχθηκε στο Γ΄ Κοινοτικό Πλαίσιο Στήριξης, δημοπρατήθηκε και ξεκίνησε η κατασκευή του στα δικά σας χρόνια, ασφαλώς και είναι πολύ σημαντικό, ούτε το αμφισβήτησα αυτό. Και είμαστε έτοιμοι να δημοπρατήσουμε, όπως είπα, πολύ γρήγορα τα συμπληρωματικά έργα, γιατί θεωρούμε πως είναι στρατηγικής σημασίας το αεροδρόμιο αυτό της Κεντρικής Ελλάδας για την ευρύτερη περιοχή. 
      Μεσογειακό Χωριό. Θα ήθελα να απαντήσω και στο συνάδελφο κ. Ψαριανό ότι ασφαλώς και θα υπάρχουν και οι περιβαλλοντικές μελέτες. Χωρίς αυτές πια δεν μπορεί να γίνει κανένα έργο. Ο βολονταρισμός και ο ετσιθελισμός του παρελθόντος της εκτελεστικής εξουσίας κάθε βαθμίδας, δεν χωρεί πια. Το είδαμε και στο θέμα του Αχελώου. Ασφαλώς και στις δικές σας προθέσεις και στις δικές μας και του Κ.Κ.Ε. και του ΛΑ.Ο.Σ. και της κοινωνίας της ευρύτερης περιοχής είναι η κατασκευή και η ολοκλήρωση αυτού του έργου. Γνωρίζετε, όμως, πώς ξεκίνησε τα παλιά χρόνια, με τι χαρακτηριστικά, πόσες φορές έχουν ανακληθεί και έχουν σταματήσει οι εργασίες από το Συμβούλιο της Επικρατείας, πόσοι επανασχεδιασμοί υπήρξαν, πόσοι εξορθολογισμοί του έργου και παρ’ όλα αυτά υπήρχαν με βάση τα νέα δεδομένα και πάλι ελλείψεις και παραλείψεις. Και το βασικό είναι η ολοκληρωμένη μελέτη για τη διαχείριση των υδάτινων πόρων της περιφέρειας της Θεσσαλίας, αλλά και των άλλων περιφερειών. Δεν υπάρχει σε καμιά περιφέρεια ολοκληρωμένη μελέτη. Το αντιμετωπίζουμε και σε άλλες περιφέρειες το πρόβλημα αυτό. Είναι ένα κενό διαχρονικό που εν πάση περιπτώσει όμως κάποια στιγμή πρέπει αυτά τα κενά να καλυφθούν.
      Πιστεύω πως για τη Θεσσαλία ειδικότερα λόγω αυτού του τόσο σημαντικού θέματος, θα έπρεπε να υπάρξει η πρόβλεψη για να μη στήσουν το έργο στα δέκα μέτρα, όπως στήθηκε το τελευταίο διάστημα.
      Είπαμε, λοιπόν και τότε –και αυτή είναι η βούληση, όπως ακριβώς τη διατύπωσε και ο Πρωθυπουργός στην προεκλογική συγκέντρωση της Λάρισας- πως δεν πρόκειται να μείνει η Θεσσαλία, χωρίς το αναγκαίο υδάτινο δυναμικό και για τις καλλιέργειες και για την ανάπτυξή της. Απλώς, όμως, η μελέτη θα δείξει πώς θα συμπληρώνεται αυτός ο αναγκαίος όγκος του υδάτινου δυναμικού για τη Θεσσαλία, στη στρατηγική μιας βιώσιμης ανάπτυξης. Και το γνωρίζετε καλά, τι σημαίνει αυτό. Σας καλέσαμε σε μια συμμαχία και σε μια συνεργασία γιατί αυτά τα θέματα ξεπερνούν κόμματα, ξεπερνούν Κυβερνήσεις. Είναι εθνικής σημασίας η διαχείριση των υδάτων, η ανάπτυξη μιας περιοχής, το παρόν και το μέλλον της. Εσείς θέλατε να μείνετε σε μια στείρα προσέγγιση του ζητήματος ότι η Κυβέρνηση του ΠΑ.ΣΟ.Κ. με κάποιους Υπουργούς ή συνολικά ή επιμέρους, υπονόμευσε το έργο. Το έργο ήταν αυτοϋπονομευμένο με βάση τα νέα δεδομένα, ήταν τραυματισμένο. Προσπαθήσαμε να το σώσουμε, όπως είπατε εσείς και πράγματι να ξέρετε ότι σε αυτή τη στρατηγική θα συνεχίσουμε και το Υπουργείο Περιβάλλοντος σε αυτή τη στρατηγική δουλεύει. Αναθέτει σύντομα και η μελέτη που θα είναι ολοκληρωμένη μέχρι το τέλος του χρόνου. Και να είστε βέβαιοι ότι θα γίνουν όπως πρέπει τα πράγματα και για τη Θεσσαλία και για τον Αχελλώο και για την Αιτωλοακαρνανία.
      (XA)
    (PN)
    Θα κλείσω και θα ολοκληρώσω, αγαπητέ κύριε Πρόεδρε, λέγοντας για το σιδηρόδρομο πως θεωρούμε ότι το δίκτυο του προαστιακού σιδηροδρόμου για τη Θεσσαλία, όπως και για τα δυο άλλα ευρύτερα συγκροτήματα που έχουν αυτά τα χαρακτηριστικά τα αναπτυξιακά, της αστικής ανάπτυξης και τα γεωγραφικά, την Κεντρική Μακεδονία και την Αττική, είναι στους βασικούς μας σχεδιασμούς. Όμως –το γνωρίζετε πολύ καλά, το τόνισα στην πρωτομιλία μου και το επαναλαμβάνω- δεν είχατε αναθέσει ούτε τις αντίστοιχες μελέτες –υπήρξε πρόθεση αναμφίβολα- ούτε φυσικά και διασφαλίσει τους αναγκαίους πόρους στις κατανομές που κάνατε τόσο τις τομεακές στο πρόγραμμα για τους σιδηροδρόμους όσο και τις περιφερειακές. Γιατί το πρόγραμμα είναι γνωστό, είναι δημοσιοποιημένο. Δεν είχατε διασφαλίσει. 
    Ο προαστιακός με σημερινές τιμές είναι πάνω από 110 με 120 εκατομμύρια ευρώ. Δεν υπάρχουν. Τόνισα και προηγούμενα ότι θα προσπαθήσουμε και θα επιδιώξουμε να τον κατασκευάσουμε. Δεν μπορούμε, όμως, αυτή τη στιγμή να πούμε με τα δεδομένα που υπάρχουν και τη δημοσιονομική πίεση ότι θα είναι έτοιμος για τους Μεσογειακούς Αγώνες. Δεν σημαίνει, όμως, αυτό ότι αν είναι έτοιμος μετά από ένα χρόνο, δεν είναι αναγκαίο το έργο αυτό ή ότι καταστράφηκε η  περιοχή. Ομοίως και η ανάπτυξη της άλλης γραμμής που θα συνδέει την Ηγουμενίτσα με τη Θεσσαλία και τον κεντρικό σιδηροδρομικό άξονα. Αυτά είναι μέσα στους σχεδιασμούς μας. Γνωρίζουμε τη δυσκολία του εγχειρήματος, το υψηλό κόστος που υπάρχει και το ξέρετε πάρα πολύ καλά. 
    Η Ελλάδα επένδυσε τα  προηγούμενα χρόνια σε αυτοκινητόδρομους, στα δικά σας χρόνια ακόμα περισσότερο στους πέντε αυτοκινητόδρομους, όπως χαρακτηριστικά τονίσατε και περιόρισε ακόμα περισσότερο η Κυβέρνησή σας την επένδυση στο σιδηρόδρομο. Πήραμε δηλαδή αντίστροφα τα τελευταία χρόνια. Θα εξισορροπήσουμε στην επόμενη προγραμματική περίοδο γιατί πιστεύουμε στα μέσα σταθερής τροχιάς, είτε είναι μετρό είτε προαστιακός είτε ο σιδηρόδρομος. Και η Θεσσαλία τον έχει ανάγκη. Πάμε, λοιπόν, σε μια κοινή συμφωνία, σε έναν κοινό σχεδιασμό, σ’ αυτή την κοινή προοπτική για να έχουμε και τα ανάλογα αποτελέσματα. 
    Αναβάθμιση, όμως, του υπάρχοντος σιδηροδρομικού δικτύου ούτως ή άλλως θα υπάρξει. Έχει μελετηθεί πρώτα απ’ όλα η ενεργειακή του αναβάθμιση και θα υπάρξει αναβάθμιση. Η μετατροπή του όμως σε προαστιακό είναι ένα εγχείρημα που έχει υψηλό κόστος και αυτόν τον χρονικό ορίζοντα που περιέγραψα προηγούμενα. 
    Όσον αφορά την Κάρλα, όπως είπαν, είναι το μεγαλύτερο έργο στο οποίο πρωτοστάτησαν και πρωταγωνιστούν όλες οι πτέρυγες της Βουλής και αυτό είναι πολύ σημαντικό ειδικά γι’ αυτό το έργο. Ξέρετε πάρα πολύ καλά ότι η μεγαλύτερη επένδυση στο τμήμα έγινε μέχρι το 2004. Για ένα μεγάλο διάστημα το έργο αυτό είχε εγκαταλειφθεί. Επιταχύνθηκαν και επανεργοποιήθηκαν οι προσπάθειες της Κυβέρνησής σας το 2006-2007. Αυτό είναι αλήθεια. Και έγιναν πολλά και σημαντικά βήματα και έχουμε να κάνουμε και εμείς και να τα ολοκληρώσουμε και θα τα ολοκληρώσουμε γιατί έχουμε εξασφαλίσει τους πόρους. Είναι ένα πολύπλευρο έργο που συνδυάζεται και με τους Μεσογειακούς Αγώνες γιατί η λίμνη γενικότερα θα τροφοδοτεί με τις αναγκαίες ποσότητες ύδατος και το κωπηλατοδρόμιο, το οποίο θα κατασκευαστεί στις παρυφές της λίμνης.
    Κλείνω, λοιπόν, λέγοντας πως για μας οι Μεσογειακοί Αγώνες είναι το δυναμικό μήνυμα της ανάπτυξης της Θεσσαλίας, είναι το όχημα για να ξεπεράσει χρόνιες αγκυλώσεις και ελλείμματα αναπτυξιακών υποδομών, αλλά και παραγωγικότητας, ανταγωνιστικότητας και εξωστρέφειας. Σ’ αυτό, λοιπόν, το μεγάλο στόχο είμαστε βέβαιοι πως θα είμαστε μαζί με τη σημερινή δημιουργική –το τονίζω εγώ- ανησυχία σας, η οποία όμως δεν πρέπει να αποσιωπά την αφετηρία της δικής μας προσπάθειας, δηλαδή το σημείο εκκίνησης το οποίο εσείς δημιουργήσατε.
    Πάμε, λοιπόν, μαζί σ’ αυτή τη μεγάλη προσπάθεια γιατί αξίζει πράγματι για τη Θεσσαλία, για τους ανθρώπους της Θεσσαλίας, αξίζει για τη χώρα ολάκερη. 
    Ευχαριστώ πολύ.
    (Χειροκροτήματα από την πτέρυγα του ΠΑ.ΣΟ.Κ.)</Speech>
    ΠΡΟΕΔΡΕΥΩΝ (<ChairmanSpeech><Parlmember>Αθανάσιος Λεβέντης</Parlmember>): Ευχαριστούμε και εμείς, κύριε Υπουργέ.
      Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία της Βουλής, αφού προηγουμένως ξεναγήθηκαν στους χώρους του Μεγάρου της Βουλής των Ελλήνων, σαράντα επτά μαθητές και μαθήτριες και τρεις εκπαιδευτικοί συνοδοί του 2ου Λυκείου Πατρών Αχαΐας.
      Η Βουλή τους καλωσορίζει και τους εύχεται καλή πρόοδο και καλή επιτυχία στις σπουδές και στη ζωή τους.
      (Χειροκροτήματα από όλες τις πτέρυγες της Βουλής)
     Το λόγο έχει ο Κοινοβουλευτικός Εκπρόσωπος της Νέας Δημοκρατίας κ. Κωνσταντίνος Τζαβάρας για να δευτερολογήσει για έξι λεπτά.</ChairmanSpeech>
     <Speech><Parlmember>ΚΩΝΣΤΑΝΤΙΝΟΣ ΤΖΑΒΑΡΑΣ</Parlmember>: Κύριε Πρόεδρε, νομίζω ότι οι τελευταίες φράσεις του Υφυπουργού κυρίου Μαγκριώτη δείχνουν και τον τόνο της κοινής πορείας που πρέπει να ακολουθεί προκειμένου να υπηρετηθεί αυτή η εθνική υπόθεση της διοργάνωσης των Μεσογειακών Αγώνων του 2013. Αυτήν ακριβώς την πρόθεση με διάθεση καλοπιστίας και συναίσθηση του χρέους που έχουμε, την εκδήλωσε με τον καλύτερο τρόπο αυτό το σημερινό μέσο ελέγχου που ασκήσαμε και πράγματι δεν είχαμε την παραμικρά κακοπιστία στην υπηρέτηση αυτής της προσπάθειας. 
     Εκφράζουμε την ικανοποίησή μας γιατί και οι δυο Υφυπουργοί στα θέματα για τα οποία είχαν δημιουργηθεί κάποιες παρανοήσεις μας έδωσαν με ευθείες εκφράσεις και χωρίς περιστροφές αυτό που περιμένει να ακούσει ο Θεσσαλικός λαός. Βέβαια, δεν απέφυγαν και μερικές ανακρίβειες στις οποίες πάλι καλόπιστα θα αναφερθούμε. 
     Δεν είναι δυνατόν να κατηγορείται η Κυβέρνηση της Νέας Δημοκρατίας για καθυστέρηση της έναρξης των έργων για την υλοποίηση αυτού του εθνικού εγχειρήματος όταν είναι γνωστό σε όλους ότι η μεγαλύτερη και δυσκολότερη φάση ενός τέτοιους εγχειρήματος είναι η συγκέντρωση των τεχνικών προϋποθέσεων που απαιτούνται και κυρίως με μελέτες, με συγκροτήσεις οργάνων, με ψηφίσεις κανονιστικών πλαισίων που πράγματι απαιτούν χρόνο. Έτσι είναι κοντά στο νου ότι δημιουργούν την εντύπωση καθυστέρησης τη στιγμή που κυοφορούνται βέβαια εκ του αφανούς διαδικασίες πολύτιμες και απαραίτητες για να εξυπηρετηθεί αυτός ο στόχος. 
     Δεύτερον, ίσως είναι για πρώτη φορά στη ζωή μου που ακούω την έκφραση «μελλοντικές δουλείες». Οι δουλείες ή υπάρχουν ή δεν υπάρχουν. Είναι εμπράγματα δικαιώματα που σύμφωνα με το νόμο συνιστώνται κατά ένα ορισμένο τρόπο. Και βεβαίως δεν υπάρχει στο εμπράγματο δίκαιο της χώρας μας περίπτωση για προσημείωση πραγματικής δουλείας ή οποιασδήποτε άλλης δουλείας. Γι’ αυτό, λοιπόν, και τα όσα είπε και η κυρία Υφυπουργός, θεωρώ ότι ίσως να είναι ανεπιτυχείς εκφράσεις. 
     Κατά πάσα περίπτωση, όμως, εμείς αυτό που θέλαμε είναι να δηλώσουμε και να επαναλάβουμε και με την ευκαιρία αυτή ότι προσφέρουμε βοήθεια. Πράγματι έχουμε ενοχληθεί από τη συμπεριφορά των κυβερνητικών στελεχών γιατί όταν επισκέπτονται την περιοχή της Θεσσαλίας, απευθύνονται μόνο στους εκπροσώπους και στους κομματικούς τους φίλους, ενώ θα έπρεπε –και το προσφέρουμε αυτό στο έθνος και στην κοινή προσπάθεια- να υπάρχει συμμετοχή και των Βουλευτών της Αξιωματικής Αντιπολίτευσης αλλά και των άλλων κομμάτων, τα οποία πρέπει να συστρατευτούν και έχουν τη διάθεση να συστρατευτούν για την υπηρέτηση αυτού του πράγματι μεγάλου και χρήσιμου εθνικού σχεδίου. 
     Τέλος, θα πρέπει να αντιληφθούμε όλοι ότι ο μοναδικός ανταγωνισμός που επιτρέπεται σε παρόμοιες περιπτώσεις είναι ο ανταγωνισμός της καλόπιστης και της ανιδιοτελούς προσφοράς. Είναι η άμιλλα για το καλό και κανένας δεν πρέπει να τρέφει για τον άλλον καχυποψία όταν υπάρχει πεδίον δόξης λαμπρόν για όλους μας, προκειμένου και τη φιλοπατρία μας να εκδηλώσουμε και το πνεύμα κάτω από το οποίο θα πρέπει να εντάσσουμε όλη αυτή την προσπάθεια, το πνεύμα δηλαδή που μας καλεί, κάθε φορά που το έθνος πρέπει να είναι ενωμένο, να δίνει μάχες και να τις κερδίζει. Γιατί στις δύσκολες εποχές αυτό που έχουμε διδαχθεί είναι μια και μόνο ιδέα, αυτό που έχει διατυπωθεί με τις λέξεις «και επί τοις δεινοίς ευέλπιδες». Αλλά για να είμαστε ευέλπιδες στα δύσκολα θα πρέπει να έχουμε υπερβεί τις μικροψυχίες, αυτούς τους μικροκομματικούς υπολογισμούς και τους σχεδιασμούς της μικρόψυχης κομματικής ιδιοτέλειας που πολλές φορές μας εκθέτουν.
     Όμως, δεν θα παραλείψω με την ευκαιρία να αναφερθώ και εγώ με τη σειρά μου σ’ αυτή την πράγματι πρωτοφανή περίπτωση ματαίωσης ενός μεγαλόπνοου σχεδίου, αυτού της εκτροπής του Αχελώου, το οποίο σε ποσοστό 90% ήδη έχει ολοκληρωθεί και αυτό που απομένει για να οδηγηθούμε σε ένα αίσιο τέλος είναι ένα μικρό υπόλοιπο. 
     
     (XP)
    (XA)
    Θεωρώ και πρέπει όλοι αυτό να το ενστερνιστούμε ότι η απειλή για την ερημοποίηση της Θεσσαλίας που επίκειται δεν μπορεί να αποτελεί στόχο της πράσινης ανάπτυξης που ευαγγελίζεται η Κυβέρνηση. Είναι αδιανόητο τη στιγμή που πριν από πολλά χρόνια χρησιμοποιούσαμε την έκφραση ότι η έρημος επεκτείνεται μόνο και μόνο για να δηλώσουμε την πολιτιστική και κοινωνική γύμνια κάποιων περιοχών που μπήκαν στο στόχαστρο της παγκοσμιοποίησης ή της αστυφιλίας ή αυτό που είχε να κάνει με τις καταστάσεις που δημιούργησε ο εμφύλιος πόλεμος και μετά, τώρα στην κυριολεξία να απειλεί τον πιο παραγωγικό κάμπο του τόπου μας, τον θεσσαλικό κάμπο.
    Και εμείς με μεγάλη αδιαφορία προσπαθούμε να υπηρετούμε ιδεολογήματα τα οποία στη συγκεκριμένη περίπτωση δεν έχουν καμία εφαρμογή. Πράσινη ανάπτυξη σημαίνει στην περίπτωση της εκτροπής του Αχελώου να υπηρετήσουμε ένα όραμα, το οποίο θα οδηγήσει στην αποφυγή της ερημοποίησης του θεσσαλικού κάμπου. Οικολογία δεν σημαίνει να βοηθήσουμε τον τόπο να ερημωθεί. Σημαίνει να οδηγήσουμε τον τόπο σε πιο παραγωγικές φάσεις, σε πιο αποδοτικές καλλιέργειες, σεβόμενοι και προστατεύοντες βασικές αρχές της φύσης και βέβαια, εκπροσωπώντας τις επιθυμίες και τους στόχους που θέλει και απαιτεί η κοινωνία.
    Γι’ αυτό θα πρέπει σ’ αυτό το σημείο να επανέλθουμε. Και θα πρέπει και ως Βουλή και ως Κυβέρνηση να βρούμε τρόπους με τους οποίους θα περάσει και θα ολοκληρωθεί αυτό το σχέδιο στο οποίο έχουν πιστέψει κατά σειρά όλοι οι μεγάλοι πολιτικοί ηγέτες αρχής γενομένης από τον Ανδρέα Παπανδρέου μέχρι και τον Κωνσταντίνο Καραμανλή. Θα πρέπει σε αυτήν τη φάση να δείξουμε υπευθυνότητα και να μην αφήνουμε τους εαυτούς μας να παρασύρονται από ιδεολογήματα τα οποία είναι έωλα, αόριστα και δημιουργούν πιο πολύ εντυπώσεις παρά ουσια.
    (Χειροκροτήματα από την πτέρυγα της Νέας Δημοκρατίας)</Speech> 
    ΠΡΟΕΔΡΕΥΩΝ (<ChairmanSpeech><Parlmember>Αθανάσιος Λεβέντης</Parlmember>): Η κυρία Υπουργός έχει το λόγο.</ChairmanSpeech>
    <Speech><Parlmember>ΑΓΓΕΛΙΚΗ ΓΚΕΡΕΚΟΥ</Parlmember> (Υφυπουργός Πολιτισμού και Τουρισμού): Θέλω να κάνω αυτήν την παρέμβαση, γιατί βλέπω μία εμμονή στην ακρίβεια των λέξεων. Βέβαια, αυτό δεν είναι αρνητικό κύριε εκπρόσωπε, αλλά αφού θέλετε να σταθείτε στην ακρίβεια, γιατί δυστυχώς δεν υπάρχουν εισαγωγικά στον προφορικό λόγο, βάλτε εισαγωγικά στη μελλοντική δουλεία. Καταλάβατε πολύ καλά τι είπα προηγουμένως.  Σχεδιάζουμε ένα έργο σε κάποιον τόπο και αργότερα θα το ξηλώσουμε. 
    Επειδή όμως αναφερθήκατε και στην πολιτιστική μεσογειάδα, εγώ πριν έδωσα μια διάσταση πολιτιστικών δεδομένων και δρώμενων όχι μόνο ελληνικών, αλλά και της ευρύτερης περιοχής μεσογειακών και διεθνών. Σας φάνηκε λίγος αυτός ο προγραμματισμός, τουλάχιστον ως πρώτο πλαίσιο προθέσεων. Γι’ αυτό θέλω να σας πω ότι η μεσογειάδα είναι ένα μετρήσιμο μέγεθος χρόνου. Δηλαδή η απόσταση και το μεσοδιάστημα μεταξύ Ολυμπιακών Αγώνων. Δεν ορίζει την οργάνωση. Γι’ αυτό μίλησα με έναν ίσως όχι τόσο δόκιμο όρο. Η ουσία δεν είναι εκεί. Η ουσιαστική μας διαφορά βρίσκεται στο ότι αυτά που λέμε τα εννοούμε, δηλαδή εννοούμε την ουσία των λέξεων. Δεν στεκόμαστε στην επιφάνεια.
    Επιμένω στην αισιοδοξία και στη διάθεση συνεργασίας. Γι’ αυτό θέλω να θέσω και έναν άλλο παράγοντα για τους μεσογειακούς αγώνες που και αυτός είναι στόχος μας. Παρόλο που είναι μία μεγάλη αθλητική διοργάνωση και ο αριθμός των συμμετεχόντων είναι πολύ μεγάλος, δεν μπορούμε να μιλήσουμε για υψηλή ποιότητα υγιούς ανταγωνισμού με τους καλύτερους αθλητές που στέλνουν οι χώρες. Άρα, ας είναι και αυτός ένας στόχος. Εμείς ήδη το έχουμε κάνει. Έχουμε ασκήσει πίεση στη ΔΕΜΑ να βοηθήσει προς αυτήν την κατεύθυνση, για να έχουμε ό,τι μπορούμε καλύτερο και από ομάδες και από αθλητές. Μας υποσχέθηκαν ότι θα κάνουν το καλύτερο δυνατό.
    Προσθέτοντας λοιπόν και αυτό λέω ότι σίγουρα δεν είναι για μας άχρηστο βάρος οι Μεσογειακοί Αγώνες. Είναι μία κινητήριος δύναμη, ένας μοχλός ανάπτυξης για τη χώρα μας. Ας είμαστε πραγματικά επί της ουσίας μαζί. Ευχαριστώ.</Speech>
    <Speech><Parlmember>ΧΡΗΣΤΟΣ ΖΩΗΣ</Parlmember>: Να καλέσετε και εμάς όχι με πρωτοβουλία μας, αλλά με πρωτοβουλία σας.</Speech>
    <Speech><Parlmember>ΑΓΓΕΛΙΚΗ ΓΚΕΡΕΚΟΥ</Parlmember> (Υφυπουργός Πολιτισμού και Τουρισμού): Όποτε θέλετε. Πολύ σύντομα λοιπόν η επόμενη συνάντησή μας και εκτός Βουλής.</Speech>
    ΠΡΟΕΔΡΕΥΩΝ (<ChairmanSpeech><Parlmember>Αθανάσιος Λεβέντης</Parlmember>): Ο Υφυπουργός κ. Μαγκριώτης έχει το λόγο για δύο λεπτά.</ChairmanSpeech> 
      <Speech><Parlmember>ΙΩΑΝΝΗΣ ΜΑΓΚΡΙΩΤΗΣ</Parlmember> (Υφυπουργός Υποδομών, Μεταφορών και           Δικτύων): Να ευχαριστήσω τον κοινοβουλευτικό εκπρόσωπο της Νέας Δημοκρατίας για τον πυρήνα της δευτερολογίας του, γιατί πράγματι χαίρομαι για τη θετική αξιολόγηση των προσπαθειών της Κυβέρνησής μας για τους Μεσογειακούς Αγώνες. Αποδέχομαι ότι είναι δημιουργική η ανησυχία τους και ότι είναι για το καλύτερο και για έναν υγιή πολιτικό ανταγωνισμό έτσι όπως πρέπει να λειτουργεί το κοινοβούλιο σε τέτοια μεγάλα θέματα κοινής συμφωνίας.
      Θέλω όμως να προσθέσω ότι έχω επισκεφθεί τις δύο πόλεις και σε συσκέψεις και συναντήσεις τους έχω καλέσει όλους μέσα από τους Νομάρχες των δύο νομών. Ήταν παρόντες και Βουλευτές άλλων κομμάτων. Όσον αφορά δηλαδή τη δική μας παρουσία δεν  ξέρω σε τι αναφέρεστε. Έτσι θα συνεχίσουμε. Αυτά τα θέματα είναι μεγάλα και μας ενώνουν όλους.
      Όσον αφορά για τον Αχελώο δεν έχει κατασκευαστεί το 90% του έργου. Η προσπάθεια θα πρέπει να είναι κοινή με βάση τα νέα δεδομένα. Η στρατηγική της βιώσιμης ανάπτυξης που και εσείς προσπαθείτε να ενσωματώσετε στον προγραμματικό σας λόγο πρέπει να σας κάνει να μείνετε μέσα στη βιώσιμη ανάπτυξη να κάνετε το ουσιαστικό βήμα, γιατί με το ένα πόδι μπαίνετε και με το άλλο βγαίνετε και αντίστοιχη είναι η προσέγγισή σας σε αυτά τα θέματα.</Speech>
      ΠΡΟΕΔΡΕΥΩΝ (<ChairmanSpeech><Parlmember>Αθανάσιος Λεβέντης</Parlmember>): Ολοκληρώθηκε η συζήτηση επί της υπ’ αριθμ. 17/14/22.1.2010 επίκαιρης επερώτησης Βουλευτών της Νέας Δημοκρατίας προς τους Υπουργούς Υποδομών, Μεταφορών και Δικτύων και Πολιτισμού και Τουρισμού σχετικά με τις περικοπές στα έργα και στα κονδύλια των Μεσογειακών του 2013.  
      Έχουν διανεμηθεί τα Πρακτικά της Τρίτης 19ης Ιανουαρίου 2010, της Τετάρτης 20ης Ιανουαρίου 2010, της Πέμπτης 21ης Ιανουαρίου 2010 και της Παρασκευής 22ας Ιανουαρίου 2010 καθώς και της Παρασκευής 29ης Ιανουαρίου 2010.
      Ερωτάται το Σώμα εάν τα επικυρώνει.</ChairmanSpeech>
      <Speech><Parlmember>ΟΛΟΙ ΟΙ ΒΟΥΛΕΥΤΕΣ</Parlmember>:  Μάλιστα, μάλιστα</Speech>
      ΠΡΟΕΔΡΕΥΩΝ (<ChairmanSpeech><Parlmember>Αθανάσιος Λεβέντης</Parlmember>): Συνεπώς τα Πρακτικά της Τρίτης 19ης Ιανουαρίου 2010, της Τετάρτης 20ης Ιανουαρίου 2010, της Πέμπτης 21ης Ιανουαρίου 2010 και της Παρασκευής 22ας Ιανουαρίου 2010 καθώς και της Παρασκευής 29ης Ιανουαρίου 2010 επικυρώθηκαν. 
      Οι Υπουργοί Οικονομικών και Εσωτερικών, Αποκέντρωσης και Ηλεκτρονικής Διακυβέρνησης κατέθεσαν σχέδιο νόμου «Ελληνικό Στατιστικό Σύστημα, Σύσταση της Ελληνικής Στατιστικής ως ανεξάρτητης αρχής». 
      Παραπέμπεται στην αρμόδια Διαρκή Επιτροπή
      Κυρίες και κύριοι συνάδελφοι, στο σημείο αυτό δέχεστε να λύσουμε τη συνεδρίαση;</ChairmanSpeech>
      <Speech><Parlmember>ΟΛΟΙ ΟΙ ΒΟΥΛΕΥΤΕΣ</Parlmember>: Μάλιστα, μάλιστα.
      Με τη συναίνεση του Σώματος και ώρα 14.56΄ λύεται η συνεδρίαση για την Τρίτη 16 Φεβρουαρίου 2010 και ώρα 18.00΄ με αντικείμενο εργασιών του Σώματος α) Κοινοβουλευτικό Έλεγχο συζήτηση αναφορών και ερωτήσεων και β) Νομοθετική Εργασία σύμφωνα με την ημερήσια διάταξη που θα σας διανεμηθεί.
      
      Ο</Speech> ΠΡΟΕΔΡΟΣ                                    ΟΙ ΓΡΑΜΜΑΤΕΙΣ
      
      
     
    
    
</paragraph>


<paragraph>ΣΗΜΕΙΩΣΗ: Το παρακάτω Πρακτικό δεν αποτελεί το τελικό κείμενο, διότι εκκρεμούν ορθογραφικές, συντακτικές και νομοτεχνικές διορθώσεις.
</paragraph>



<paragraph>Τελευταία Αποθήκευση:	12/2/2010 11:19:00 πμ	Από:	I.varouta
Εκτυπώθηκε:	12/2/2010 11:19:00 πμ
</paragraph>




</html>