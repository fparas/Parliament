<html><head><meta name="cp:revision" content="2"><meta name="date" content="2013-06-25T06:56:00Z"><meta name="Company" content="OTS"><meta name="Keywords" content=""><meta name="meta:word-count" content="4273"><meta name="subject" content=""><meta name="dc:creator" content="Production"><meta name="extended-properties:Company" content="OTS"><meta name="meta:print-date" content="2013-06-21T06:53:00Z"><meta name="Word-Count" content="4273"><meta name="dcterms:created" content="2013-06-25T06:56:00Z"><meta name="dcterms:modified" content="2013-06-25T06:56:00Z"><meta name="Last-Modified" content="2013-06-25T06:56:00Z"><meta name="Last-Save-Date" content="2013-06-25T06:56:00Z"><meta name="meta:character-count" content="23079"><meta name="Template" content="Normal"><meta name="meta:save-date" content="2013-06-25T06:56:00Z"><meta name="dc:title" content="(Σημείωση: Ο παρακάτω πίνακας περιεχομένων δεν αποτελεί το τελικό κείμενο, διότι εκκρεμούν ορθογραφικές και συντακτικές διορθώσεις)"><meta name="Application-Name" content="Microsoft Office Word"><meta name="modified" content="2013-06-25T06:56:00Z"><meta name="Edit-Time" content="5400000000"><meta name="cp:subject" content=""><meta name="Content-Type" content="application/msword"><meta name="creator" content="Production"><meta name="meta:author" content="Production"><meta name="dc:subject" content=""><meta name="extended-properties:Application" content="Microsoft Office Word"><meta name="meta:creation-date" content="2013-06-25T06:56:00Z"><meta name="Last-Printed" content="2013-06-21T06:53:00Z"><meta name="meta:last-author" content="a.marini"><meta name="Comments" content=""><meta name="Creation-Date" content="2013-06-25T06:56:00Z"><meta name="xmpTPg:NPages" content="1"><meta name="resourceName" content="17-6-2013.doc"><meta name="Last-Author" content="a.marini"><meta name="w:comments" content=""><meta name="Character Count" content="23079"><meta name="Page-Count" content="1"><meta name="Revision-Number" content="2"><meta name="extended-properties:Template" content="Normal"><meta name="meta:keyword" content=""><meta name="Author" content="Production"><meta name="comment" content=""><meta name="meta:page-count" content="1"></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta>(Σημείωση: Ο παρακάτω πίνακας περιεχομένων δεν αποτελεί το τελικό κείμενο, διότι εκκρεμούν ορθογραφικές και συντακτικές διορθώσεις)</head>
<body>ΣΥΝΕΔΡΙΑΣΗ ΟΛΟΜΕΛΕΙΑΣ 17-06-2013	ΣΕΛ.-24-
(Σημείωση: Ο παρακάτω πίνακας περιεχομένων δεν αποτελεί το τελικό κείμενο, διότι εκκρεμούν ορθογραφικές και συντακτικές διορθώσεις)
ΠΙΝΑΚΑΣ ΠΕΡΙΕΧΟΜΕΝΩΝ
ΙΑ΄ ΠΕΡΙΟΔΟΣ 
ΠΡΟΕΔΡΕΥΟΜΕΝΗΣ ΚΟΙΝΟΒΟΥΛΕΥΤΙΚΗΣ ΔΗΜΟΚΡΑΤΙΑΣ
ΣΥΝΟΔΟΣ Α΄
ΣΥΝΕΔΡΙΑΣΗ ΡϞΘ΄
Δευτέρα  17 Ιουνίου 2013
ΘΕΜΑΤΑ
 
Α. ΕΙΔΙΚΑ ΘΕΜΑΤΑ 
 Άδεια απουσίας των Βουλευτών κ.κ. Μ. Χρυσοβελώνη και Π. Δήμα, σελ. 
 
Β. ΚΟΙΝΟΒΟΥΛΕΥΤΙΚΟΣ ΕΛΕΓΧΟΣ 
1. Απαντήσεις Υπουργών σε ερωτήσεις Βουλευτών, σελ. 
2. Ανακοίνωση του δελτίου αναφορών και ερωτήσεων της Τρίτης 18 Ιουνίου 2013, σελ. 
3. Συζήτηση επικαίρων ερωτήσεων:
    α) Προς τον Υπουργό Ανάπτυξης, Ανταγωνιστικότητας, Υποδομών, Μεταφορών και Δικτύων, σχετικά με την εγκατάσταση συστήματος Common User Terminal Equipment (C.U.T.E.) στο Αεροδρόμιο Χανίων, σελ. 
    β) Προς τον Υπουργό Δικαιοσύνης, Διαφάνειας και Ανθρωπίνων Δικαιωμάτων, σχετικά με τις πολεμικές αποζημιώσεις από τις καταστροφές των στρατευμάτων κατοχής, σελ. 

ΠΡΟΕΔΡΕΥΩΝ
ΔΡΑΓΑΣΑΚΗΣ Ι. , σελ.

ΟΜΙΛΗΤΕΣ

Επί των επικαίρων ερωτήσεων:
ΔΡΑΓΑΣΑΚΗΣ Ι. , σελ.
ΚΑΛΟΓΙΑΝΝΗΣ Σ. , σελ.
ΜΑΡΚΟΓΙΑΝΝΑΚΗΣ Χ. , σελ.
ΠΑΥΛΟΠΟΥΛΟΣ Π. , σελ.
ΡΟΥΠΑΚΙΩΤΗΣ Α. , σελ.

ΠΡΑΚΤΙΚΑ ΒΟΥΛΗΣ
ΙΕ΄ ΠΕΡΙΟΔΟΣ 
ΠΡΟΕΔΡΕΥΟΜΕΝΗΣ ΚΟΙΝΟΒΟΥΛΕΥΤΙΚΗΣ ΔΗΜΟΚΡΑΤΙΑΣ
ΣΥΝΟΔΟΣ Α΄
ΣΥΝΕΔΡΙΑΣΗ  ΡϞΘ΄
Δευτέρα 17 Ιουνίου 2013
Αθήνα, σήμερα στις 17 Ιουνίου 2013, ημέρα Δευτέρα και ώρα 18.03΄ συνήλθε στην Αίθουσα των συνεδριάσεων του Βουλευτηρίου η Βουλή σε ολομέλεια για να συνεδριάσει υπό την προεδρία του Δ΄ Αντιπροέδρου αυτής κ. ΙΩΑΝΝΗ ΔΡΑΓΑΣΑΚΗ.
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Κυρίες και κύριοι συνάδελφοι, αρχίζει η συνεδρίαση.
Έχω την τιμή να ανακοινώσω στο Σώμα το δελτίο αναφορών και ερωτήσεων της Τρίτης 18 Ιουνίου 2013.
Α. ΑΝΑΦΟΡΕΣ - ΕΡΩΤΗΣΕΙΣ Πρώτου Κύκλου (Άρθρο 130 παράγραφος 5 του Κανονισμού της Βουλής)
1. Η με αριθμό 10401/9-5-2013 ερώτηση του Βουλευτή Ηρακλείου της Νέας Δημοκρατίας κ. Ελευθερίου Αυγενάκη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με τις υποχρεώσεις του ΟΑΕΔ απέναντι στους δανειολήπτες του Οργανισμού Εργατικής Κατοικίας (ΟΕΚ).
2. Η με αριθμό 10215/25-4-2012 ερώτηση του Βουλευτή Ηλείας του Πανελλήνιου Σοσιαλιστικού Κινήματος κ. Ιωάννη Κουτσούκου προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την εφαρμογή υπουργικής απόφασης που αφορά δανειολήπτες του Οργανισμού Εργατικής Κατοικίας (ΟΕΚ).
3. Η με αριθμό 10302/30-4-2013 ερώτηση του Βουλευτή Επικρατείας του Λαϊκού Συνδέσμου – Χρυσή Αυγή κ. Παναγιώτη Ηλιόπουλου προς τον Υπουργό Παιδείας, Θρησκευμάτων, Πολιτισμού και Αθλητισμού, σχετικά με τα προβλήματα στα σχολεία στους Λειψούς.&#160;
4. Η με αριθμό 10538/14-5-2012 ερώτηση του Βουλευτή Β΄ Αθηνών του Κομμουνιστικού Κόμματος Ελλάδας κ. Χρήστου Κατσώτη προς τον Υπουργό Υγείας, σχετικά με την κατάσταση του Κέντρου Υγείας Περιστερίου.
Β. ΑΝΑΦΟΡΕΣ - ΕΡΩΤΗΣΕΙΣ Δεύτερου Κύκλου (Άρθρο 130 παράγραφος 5 του Κανονισμού της Βουλής) 
1. Η με αριθμό 10596/15-5-2013&#160;ερώτηση του Βουλευτή Τρικάλων της Νέας Δημοκρατίας κ. Μιχαήλ Ταμήλου προς τον Υπουργό Αγροτικής Ανάπτυξης και Τροφίμων, σχετικά με τη διευθέτηση ιδιοκτησιακού αγροτεμαχίων Λογγακίου.
Κυρίες και κύριοι συνάδελφοι, εισερχόμεθα στη συζήτηση των 
ΕΠΙΚΑΙΡΩΝ ΕΡΩΤΗΣΕΩΝ
Θα συζητηθεί η πρώτη με αριθμό 1550/11-6-2013 επίκαιρη ερώτηση πρώτου κύκλου του Γ΄ Αντιπροέδρου της Βουλής και Βουλευτή Χανίων της Νέας Δημοκρατίας κ. Χρήστου Μαρκογιαννάκη προς τον Υπουργό Ανάπτυξης, Ανταγωνιστικότητας, Υποδομών, Μεταφορών και Δικτύων, σχετικά με την εγκατάσταση συστήματος Common User Terminal Equipment (CUTE) στο αεροδρόμιο Χανίων. 
Στην επίκαιρη ερώτηση του κ. Μαρκογιαννάκη θα απαντήσει ο Αναπληρωτής Υπουργός κ. Καλογιάννης.
Κύριε Αντιπρόεδρε, έχετε το λόγο για να αναπτύξετε την ερώτησή σας.</ChairmanSpeech>
<Speech><Parlmember>ΧΡΗΣΤΟΣ ΜΑΡΚΟΓΙΑΝΝΑΚΗΣ</Parlmember> (Γ΄ Αντιπροέδρος της Βουλής): Κύριε Πρόεδρε, κύριε Υπουργέ, το αεροδρόμιο Χανίων είναι ένα από τα μεγαλύτερα αεροδρόμια της Ελλάδας. Δεν είναι, όμως, μόνο αυτό. Έχει κι ένα άλλο χαρακτηριστικό. Είναι ίσως το αεροδρόμιο της χώρας το οποίο αναπτύσσεται με τους πλέον γοργούς ρυθμούς. Φθάνει να σας πω ότι ο υπάρχων αεροσταθμός εγκαινιάστηκε το 1997. Και τότε οι προοπτικές έλεγαν ότι το πρόβλημα λύθηκε για μία τριακονταετία. Δεν πέρασαν πάνω από δέκα χρόνια και φάνηκε ότι ο αεροσταθμός δεν μπορούσε πλέον να εξυπηρετήσει την επιβατική κίνηση. Έτσι, ξεκίνησε μία διαδικασία επέκτασής του. 	Και ξέρετε καλύτερα από εμένα ότι ήδη σήμερα υπεγράφη η σύμβαση με την ανάδοχο εταιρεία, προκειμένου να γίνει επέκταση -όχι ασήμαντη, σημαντική επέκταση- του αεροσταθμού. 
Να σας πω περαιτέρω ότι φέτος η αύξηση της επιβατικής κίνησης από το εξωτερικό ανέρχεται στο 28%. Λογικά αυτή θα πρέπει να είναι η μεγαλύτερη αύξηση από όλα τα αεροδρόμια της χώρας. 
Αυτό, όμως, το αεροδρόμιο, με αυτήν τη μεγάλη κίνηση και με την εξαιρετικά καλή προοπτική για το μέλλον, στερείται ενός βασικού εργαλείου, το οποίο θα του προσδώσει μια σύγχρονη όψη. Αυτό το εργαλείο είναι το σύστημα CUTE, το οποίο αναφέρω στην επίκαιρη ερώτηση μου, την οποία συζητάμε σήμερα, κύριε Υπουργέ. 
Αυτό το σύστημα επιτρέπει το check in να γίνεται σε όλες τις θυρίδες, οι οποίες υπάρχουν στο αεροδρόμιο. Με αυτόν τον τρόπο διευκολύνεται πάρα πολύ η ροή των επιβατών και δεν παρατηρείται – ή θα παρατηρείται λιγότερο- το φαινόμενο το οποίο βλέπουμε σήμερα -ιδιαίτερα τους καλοκαιρινούς μήνες που η κίνηση είναι πολύ μεγάλη κάποιες μέρες- δηλαδή ατελείωτες ουρές έξω από τον αεροσταθμό, οι επιβάτες να περιμένουν κάτω από τον ήλιο προκειμένου να έρθει η σειρά τους και να «τσεκάρουν» τα εισιτήρια τους –όπως λέμε- ώστε να προχωρήσουν προς το αεροπλάνο. 
Αυτό πρέπει να σταματήσει κάποια στιγμή. Έχει υποβληθεί σχετικό αίτημα. Έχει ήδη εγκριθεί από πέρσι -απ’ ό,τι με πληροφόρησαν τουλάχιστον- η προμήθεια του εν λόγω συστήματος. Δεν προχωράει, όμως, το θέμα της εγκατάστασης. Τα χρήματα δεν είναι πάρα πολλά. Είναι περίπου 500.000 με 550.000 ευρώ απ’ ό,τι πληροφορούμαι. Το σύστημα το έχουν όλα τα μεγάλα αεροδρόμια της χώρας, ακόμα και μικρότερα από το αεροδρόμιο Χανίων. 
Εκτιμώ, λοιπόν, ότι πρέπει επιτέλους να προχωρήσει η πολιτεία, να προχωρήσει το Υπουργείο σας στην κατακύρωση του όποιου διαγωνισμού –δεν ξέρω μέχρι πού έχετε προχωρήσει, θα με ενημερώσετε τώρα- για να μην παρατηρείται αυτό το φαινόμενο. 
Ευχαριστώ πολύ.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>):  Ευχαριστούμε κι εμείς.
Το λόγο έχει ο Αναπληρωτής Υπουργός Ανάπτυξης, Ανταγωνιστικότητας, Υποδομών, Μεταφορών και Δικτύων κ. Καλογιάννης. 
<Parlmember>ΣΤΑΥΡΟΣ ΚΑΛΟΓΙΑΝΝΗΣ</Parlmember> (Αναπληρωτής Υπουργός Ανάπτυξης, Ανταγωνιστικότητας, Υποδομών, Μεταφορών και Δικτύων): Ευχαριστώ, κύριε Πρόεδρε.
Η προμήθεια και η εγκατάσταση του συστήματος που αναφέρατε, αγαπητέ κύριε Αντιπρόεδρε της Βουλής, του Common User Terminal Equipment, του CUTE, όπως λέγεται –ο «εξομοιωτής τερματικών», αν μπορούσαμε να χρησιμοποιήσουμε τον ελληνικό όρο- κοστίζει όσο είπατε, περίπου 550.000 ευρώ. Είναι ένα μηχάνημα το οποίο αυτοματοποιεί τη διαχείριση του ελέγχου και των επιβατών και των αποσκευών και μπορεί πράγματι να δώσει μια μεγάλη ώθηση σε ό,τι αφορά τη διαδικασία επιβίβασης σε ένα από τα μεγαλύτερα αεροδρόμια της χώρας.
Η Υπηρεσία Πολιτικής Αεροπορίας έχει καταθέσει στη Γενική Γραμματεία Εμπορίου τις σχετικές προδιαγραφές. Εκκρεμεί η έκδοση μιας κοινής υπουργικής απόφασης μεταξύ του Υπουργού Οικονομικών και του Υπουργού Ανάπτυξης. Αυτή τη στιγμή δεν υπάρχει εγγεγραμμένη πίστωση γι’ αυτό το ποσό, έτσι ώστε να προχωρήσει αμέσως ο διαγωνισμός. 
Το Υπουργείο παράλληλα με τη δημοπράτηση του έργου εξετάζει και πέραν της Γενικής Γραμματείας Εμπορίου εναλλακτικό τρόπο εξεύρεσης του συγκεκριμένου ποσού για να μπορέσει να εγκατασταθεί το σύστημα, το οποίο είναι πολύ χρήσιμο για ένα αεροδρόμιο του μεγέθους του αεροδρομίου των Χανίων. 
Ευχαριστώ πολύ, κύριε Πρόεδρε</ChairmanSpeech> 
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>):  Ευχαριστούμε κι εμείς. 
Το λόγο έχει ο κ. Μαρκογιαννάκης.</ChairmanSpeech>
<Speech><Parlmember>ΧΡΗΣΤΟΣ ΜΑΡΚΟΓΙΑΝΝΑΚΗΣ</Parlmember> (Γ΄ Αντιπρόεδρος της Βουλής): Ευχαριστώ, κύριε Πρόεδρε.
Κύριε Υπουργέ, η απάντησή σας ήταν «και κρύο και ζέστη». Αναγνωρίζετε το δίκαιο του αιτήματος. Μας είπατε ότι το αεροδρόμιο των Χανίων είναι ένα από τα μεγαλύτερα αεροδρόμια της χώρας. Μας είπατε ότι το αεροδρόμιο αυτό παρουσιάζει πολύ μεγάλη κίνηση, όπως σας ανέφερα κι εγώ προηγουμένως. Μας είπατε, όμως, ότι δεν υπάρχει πίστωση εξασφαλισμένη, προκειμένου να προμηθευτούμε αυτό το συγκεκριμένο σύστημα. 
Κύριε Υπουργέ, με πληροφόρησαν πριν από μερικές μέρες, που βρισκόμουν στα γραφεία της Υπηρεσίας Πολιτικής Αεροπορίας στο αεροδρόμιο των Χανίων, ότι το συγκεκριμένο αεροδρόμιο δίνει στο κράτος σχεδόν 10.000.000 ευρώ το χρόνο συνεπεία της εκμετάλλευσής του. Από τόσα χρήματα δεν μπορούν να βρεθούν 550.000 ευρώ, προκειμένου να αποδίδει ακόμη περισσότερα το αεροδρόμιο; 
Διότι αντιλαμβάνεστε ότι εκτός από τη δυσφήμιση της περιοχής εξαιτίας της ταλαιπωρίας την οποία υφίστανται οι επιβάτες -τουρίστες κυρίως, οι οποίοι έρχονται από την Ευρώπη αλλά και από άλλες περιοχές- δυσφημείται κι αυτό καθαυτό το αεροδρόμιο. Και θα εξοικονομήσετε και λιγότερα χρήματα τώρα που ετοιμάζετε την ιδιωτικοποίησή του εάν προχωρήσετε σε αυτή. Πιστεύω, τελικά, να μην το αποτολμήσετε αυτό. Εν πάση περιπτώσει, όμως, αφού το πάτε προς τα εκεί, να σας πω ότι και η εικόνα του, γενικότερα, από πλευράς εμπορευσιμότητας, θα είναι καλύτερη. 
Παρακαλώ, λοιπόν, εν όψει τούτου, σας επαναλαμβάνω και σας λέω ότι με πληροφόρησαν πως περίπου 10.000.000 το χρόνο μπαίνουν στον κρατικό κορβανά από την εκμετάλλευση του εν λόγω αεροδρομίου. Χρειάζονται 550.000 ευρώ για να γίνει καλύτερο το αεροδρόμιο και να μην ταλαιπωρούνται εκατοντάδες χιλιάδες επιβατών κάθε χρόνο. Δεν νομίζω ότι είναι πολλά τα χρήματα και δεν μπορεί το κράτος να τα βρει προς το δικό του το συμφέρον σε τελευταία ανάλυση, διότι επαναλαμβάνω ότι γίνεται πολύ πιο σύγχρονο, πολύ πιο αποτελεσματικό και πολύ πιο «ευρωπαϊκό» αεροδρόμιο.</Speech> 
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Ο κύριος Υπουργός έχει το λόγο.
<Parlmember>ΣΤΑΥΡΟΣ ΚΑΛΟΓΙΑΝΝΗΣ</Parlmember> (Αναπληρωτής Υπουργός Ανάπτυξης, Ανταγωνιστικότητας, Υποδομών, Μεταφορών και Δικτύων): Ευχαριστώ πολύ, κύριε Πρόεδρε.
Αγαπητέ κύριε Αντιπρόεδρε της Βουλής, πρέπει να πούμε ότι το αεροδρόμιο των Χανίων, όπως καλά γνωρίζετε, ήταν μία από τις μεγάλες προτεραιότητες του Υπουργείου, ακριβώς ένα χρόνο πριν, όταν αναλάβαμε αυτό το Υπουργείο. Υπήρχαν δεσμεύσεις ότι το αεροδρόμιο θα δημοπρατηθεί στα τέλη του 2009. Αυτό βεβαίως δεν έγινε. Έχει καθυστερήσει για διάφορους λόγους. Το δημοπρατήσαμε και εάν δεν είχε κάποιες δικαστικές περιπέτειες, θα είχε υπογραφεί η σύμβασή του πιο νωρίς. 
Σε κάθε περίπτωση, όμως, είναι πολύ σημαντικό το γεγονός ότι σήμερα, όπως και εσείς προαναφέρατε, υπεγράφη η σύμβαση ενός πολύ μεγάλου έργου, ο προϋπολογισμός του οποίου ήταν 110.000.000 ευρώ. Η σύμβαση του έργου ανέρχεται στα 61,3 εκατομμύρια ευρώ, θα γίνει μία πολύ μεγάλη επέκταση, ένας εκσυγχρονισμός του αεροδρομίου Χανίων με χρονικό ορίζοντα την επόμενη διετία. 
Αυτό το οποίο θέλω να σας πω είναι ότι στο πλαίσιο της υφιστάμενης εργολαβίας εξετάζουμε και την τοποθέτηση του συγκεκριμένου συστήματος. Παρά το γεγονός ότι, δυστυχώς, δεν είχε προβλεφθεί εξαρχής και αυτό δημιουργεί κάποιες δυσκολίες, εντούτοις έχουμε ήδη εξετάσει αυτή τη δυνατότητα μέσω των απρόβλεπτων δαπανών της εργολαβίας για να μπορέσουμε όντως να εγκαταστήσουμε το συγκεκριμένο σύστημα που δεχόμαστε και εμείς ότι θα βοηθήσει ακόμα περαιτέρω την κίνηση στο αεροδρόμιο Χανίων. 
Ευχαριστώ πολύ, κύριε Πρόεδρε.</ChairmanSpeech> 
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Ευχαριστούμε και εμείς.
Οι συνάδελφοι κ. Μαρίνα Χρυσοβελώνη και κ. Πύρρος Δήμας ζητούν την άδεια του Σώματος για ολιγοήμερη απουσία τους στο εξωτερικό. 
Η Βουλή εγκρίνει;</ChairmanSpeech> 
<Speech><Parlmember>ΠΟΛΛΟΙ ΒΟΥΛΕΥΤΕΣ</Parlmember>: Μάλιστα, μάλιστα.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Συνεπώς η Βουλή ενέκρινε τη ζητηθείσα άδεια. 
Η δεύτερη με αριθμό 1558/11-6-2013 επίκαιρη ερώτηση πρώτου κύκλου του Βουλευτή Ηρακλείου του Συνασπισμού Ριζοσπαστικής Αριστεράς-Ενωτικό Κοινωνικό Μέτωπο κ. Μιχαήλ Κριτσωτάκη προς τον Υπουργό Τουρισμού, σχετικά με το πρόγραμμα «Επιταγή εισόδου στην αγορά εργασίας για άνεργους νέους του τουριστικού τομέα ηλικίας είκοσι εννέα ετών δεν συζητείται λόγω κωλύματος του κυρίου Υπουργού και διαγράφεται.
Η τρίτη με αριθμό 1529/10-6-2013 επίκαιρη ερώτηση πρώτου κύκλου της Βουλευτού Νομού Αττικής του Πανελληνίου Σοσιαλιστικού Κινήματος κ. Παρασκευής Χριστοφιλοπούλου προς τον Υπουργό Παιδείας, Θρησκευμάτων, Πολιτισμού και Αθλητισμού, σχετικά με την επέκταση του ολοήμερου Ενιαίου Αναμορφωμένου Εκπαιδευτικού Προγράμματος (ΕΑΕΠ) δεν θα συζητηθεί λόγω κωλύματος της Βουλευτού και διαγράφεται.
Η τέταρτη με αριθμό 1568/11-6-2013 επίκαιρη ερώτηση πρώτου κύκλου της Βουλευτού Β΄ Θεσσαλονίκης των Ανεξάρτητων Ελλήνων κ. Σταυρούλας Ξουλίδου προς τους Υπουργούς Παιδείας, Θρησκευμάτων, Πολιτισμού και Αθλητισμού και Διοικητικής Μεταρρύθμισης και Ηλεκτρονικής Διακυβέρνησης, σχετικά με τις υποχρεωτικές μεταθέσεις των «υπεράριθμων» εκπαιδευτικών της πρωτοβάθμιας και δευτεροβάθμιας εκπαίδευσης δεν θα συζητηθεί λόγω κωλύματος του κυρίου Υπουργού και διαγράφεται.
Η πέμπτη με αριθμό 1571/11-6-2013 επίκαιρη ερώτηση πρώτου κύκλου του Βουλευτή Λαρίσης του Λαϊκού Συνδέσμου-Χρυσή Αυγή κ. Χρυσοβαλάντη Αλεξόπουλου προς τους Υπουργούς Εσωτερικών και Επικρατείας, σχετικά με την επαναφορά της αναγραφής του θρησκεύματος στις ταυτότητες δεν θα συζητηθεί λόγω αναρμοδιότητας και διαγράφεται.
Η έκτη με αριθμό 1561/11-6-2013 επίκαιρη ερώτηση πρώτου κύκλου της Βουλευτού Α΄ Πειραιώς της Δημοκρατικής Αριστεράς κ. Μαρίας Ρεπούση προς τον Υπουργό Υγείας, σχετικά με την επάρκεια του Κέντρου Υγείας Γαλατά σε οδηγούς ασθενοφόρων δεν θα συζητηθεί λόγω κωλύματος του κυρίου Υπουργού και διαγράφεται.
Η έβδομη με αριθμό 1564/4-6-2013 επίκαιρη ερώτηση πρώτου κύκλου της Βουλευτού Α΄ Αθηνών του Κομμουνιστικού Κόμματος Ελλάδας κ. Λιάνας Κανέλλη προς τον Υπουργό Υγείας, σχετικά με τη λήψη μέτρων για την πραγματοποίηση των αναγκαίων εξετάσεων όλων των μαθητών για την εγγραφή τους στην πρωτοβάθμια και δευτεροβάθμια εκπαίδευση δεν θα συζητηθεί λόγω κωλύματος του κυρίου Υπουργού και διαγράφεται.
Θα συζητηθεί η πρώτη με αριθμό 1551/11-6-2013 επίκαιρη ερώτηση δευτέρου κύκλου του Βουλευτή Α΄ Αθηνών της Νέας Δημοκρατίας κ. Προκόπη Παυλόπουλου προς τον Υπουργό Δικαιοσύνης, Διαφάνειας και Ανθρωπίνων Δικαιωμάτων, σχετικά με τις πολεμικές αποζημιώσεις από τις καταστροφές των στρατευμάτων κατοχής.
Στην επίκαιρη ερώτηση του κ. Παυλόπουλου θα απαντήσει ο Υπουργός κ. Ρουπακιώτης.
Ο κ. Παυλόπουλος έχει το λόγο, προκειμένου να αναπτύξει την ερώτησή του.</ChairmanSpeech>
<Speech><Parlmember>ΠΡΟΚΟΠΗΣ ΠΑΥΛΟΠΟΥΛΟΣ</Parlmember>: Ευχαριστώ, κύριε Πρόεδρε.
Κύριε Υπουργέ, παρακαλώ πολύ να εκλάβετε αυτήν την επίκαιρη ερώτηση όχι σαν μία συνηθισμένη μορφή κοινοβουλευτικού ελέγχου. Δεν έχει καν τη μορφή της κριτικής προς το έργο ενός Υπουργού. Το ζήτημα το οποίο αφορά, το ζήτημα των αποζημιώσεων εν γένει από τις τεράστιες καταστροφές και ζημιές που υπέστη η Ελλάδα κατά τη διάρκεια της γερμανικής ναζιστικής κατοχής υπερβαίνει τα πρόσωπα, υπερβαίνει τα κόμματα. Είναι ένα ζήτημα εθνικό, το οποίο πρέπει και οφείλουμε όλοι να αντιμετωπίσουμε από κοινού. 
Μια μικρή συμβολή και υπενθύμιση αποτελεί αυτή η επίκαιρη ερώτηση εν όψει της έρευνας που κάνει το Υπουργείο Εξωτερικών και το Νομικό Συμβούλιο του Κράτους για να καθορίσει τι μπορούμε και τι πρέπει να διεκδικήσουμε, όχι μόνο οικονομικά, αλλά και στη μνήμη όλων εκείνων των θυμάτων. Διότι δεν μπορεί να ξεχνάμε, ιδίως σήμερα με όσα συμβαίνουν γενικότερα και στον τόπο, τι σημαίνει ο ναζισμός και τα φαινόμενά του.
Εκείνο που ρώτησα, λοιπόν, και το επαναλαμβάνω έγκειται στο εξής: Αμέσως μετά το τέλος του Β’ Παγκοσμίου Πολέμου και εν όψει της δίκης της Νυρεμβέργης με τη Συντακτική Πράξη 73/1945 συστήθηκε στην Κεντρική Επιτροπή του Ελληνικού Εθνικού Γραφείου Εγκλημάτων Πολέμου ένα τριμελές δικαστικό συμβούλιο, το οποίο ανέλαβε να ερευνήσει όλες τις καταγγελίες που έγιναν σχετικά, όχι μόνο με τα θύματα αλλά και τις ζημιές τις οποίες υπέστη όλη η Ελλάδα. Αυτό εξέδωσε οκτακόσια πενήντα παραπεμπτικά βουλεύματα που περιγράφουν τι συνέβη. Τα βουλεύματα αυτά παραδόθηκαν αρμοδίως. Και όταν, τέλος, το Ελληνικό Εθνικό Γραφείο Εγκλημάτων Πολέμου κατηργήθη, τότε όλες αυτές οι δικογραφίες διαβιβάστηκαν στο εφετείο.
Ρωτώ, λοιπόν, και παρακαλώ, αν θα ήταν δυνατόν, από τις δικογραφίες αυτές αντίγραφο να πάει στο Υπουργείο Εξωτερικών και στο Νομικό Συμβούλιο του Κράτους που ερευνά το ζήτημα. Ακριβώς για να έχει το «όπλο» αυτής της λεπτομερούς αποτύπωσης των ζημιών -που είναι μάλιστα με τη «σφραγίδα» της δικαιοσύνης, για να το πω έτσι- ώστε να ξεκαθαρίσουμε καλύτερα τι είναι εκείνο που ως λαός και ως έθνος μπορούμε να απαιτήσουμε –το είπα προηγουμένως- όχι μόνο για το σήμερα αλλά για την ίδια μας την ιστορία.
Ευχαριστώ πολύ, κύριε Πρόεδρε.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Ευχαριστούμε κι εμείς. 
Ο Υπουργός Δικαιοσύνης, Διαφάνειας και Ανθρωπίνων Δικαιωμάτων κ. Ρουπακιώτης έχει το λόγο.</ChairmanSpeech>
<Speech><Parlmember>ΑΝΤΩΝΙΟΣ ΡΟΥΠΑΚΙΩΤΗΣ</Parlmember> (Υπουργός Δικαιοσύνης, Διαφάνειας και Ανθρωπίνων Δικαιωμάτων): Κύριε Παυλόπουλε, χαίρω για την ερώτησή σας αυτή, ωστόσο γνωρίζετε πολύ καλά ότι αρχικά με το ν. 3933/59 ανεστάλη η δίωξη κατ’ εκείνων οι οποίοι θεωρούνταν υπαίτιοι διάπραξης εγκλημάτων πολέμου σύμφωνα με την Συντακτική Πράξη 73/1945. Στη συνέχεια σύμφωνα με το ν. 4016/59 ανεστάλη και η εκτέλεση ποινών που είχαν μέχρι τότε επιβληθεί σε βάρος αυτών των εγκληματιών πολέμου και αυτοί απελάθηκαν στη συνέχεια στη Γερμανία.
Η ελληνική πολιτεία ψηφίζοντας στο Κοινοβούλιο το ν. 3849/2010 είναι αλήθεια ότι κατήργησε αυτά τα νομοθετήματα και έδωσε μια ώθηση τουλάχιστον στην προβολή της απαίτησης της ελληνικής πολιτείας για αποκατάσταση των ζημιών, των θυμάτων, δηλαδή μια υλική και ηθική αποκατάσταση. Πλην, όμως, σε ό,τι αφορά το ερώτημά σας, από το 2003 ως το 2005 όλοι οι φάκελοι, τόσο των δοσιλόγων όσο και των εγκληματιών πολέμου, έχουν διαβιβαστεί από το εφετείο απευθείας ή ελάχιστοι μέσω του Υπουργείου στα Γενικά Αρχεία του Κράτους. Μάλιστα έχουν χαρακτηριστεί οι φάκελοι αυτοί ως διαχρονικού ιστορικού ενδιαφέροντος και διαχρονικής υπηρεσιακής χρησιμότητας.
Είναι δε στην επιμέλεια της Εισαγγελίας Εφετών να αξιολογήσει και να αξιοποιήσει αυτούς τους φακέλους. Και όπως γνωρίζετε πάρα πολύ καλά, μπορεί όποιος έχει έννομο συμφέρον να αξιοποιήσει αυτήν τη δυνατότητα και να ζητήσει περαιτέρω την έρευνα ενός φακέλου αν εκτιμά ότι μπορεί να υπάρχει υλικό τέτοιο ώστε να υπερασπιστεί το δικό του έννομο συμφέρον.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Κύριε Παυλόπουλε, έχετε το λόγο.</ChairmanSpeech>
<Speech><Parlmember>ΠΡΟΚΟΠΗΣ ΠΑΥΛΟΠΟΥΛΟΣ</Parlmember>: Ευχαριστώ, κύριε Πρόεδρε.
Κύριε Υπουργέ, να διευκρινίσω κάτι και το τόνισα από την αρχή. Αν έκανα την ερώτηση δεν είναι γιατί θεωρώ ότι είναι δυνατόν δικονομικώς και επί της ουσίας, αν θέλετε, να ζητηθεί η δίωξη με βάση τα βουλεύματα αυτά.
Όσο είχα την ευκαιρία, από ορισμένα αντίγραφα που ήρθαν στα χέρια μου, να διαπιστώσω, αυτά τα παραπεμπτικά βουλεύματα εκτός από τα θύματα περιγράφουν, με λεπτομέρειες μάλιστα, και το τι ζημιές σε συγκεκριμένες περιοχές της Ελλάδας έχουν γίνει.
Άρα, λοιπόν, αυτό είναι ένα υλικό. 
Το ζήτημα του κατοχικού δανείου είναι ένα άλλο ζήτημα, πρωτίστως νομικό. Στηρίζεται σε άλλη βάση. Έχουμε άλλα όπλα, πολύ σημαντικά όπλα -και το γνωρίζετε αυτό το πράγμα- σε ό,τι αφορά το κατοχικό δάνειο. 
Σε ό,τι αφορά το θέμα των αποζημιώσεων, πέραν των νομικών προβλημάτων που δημιουργούνται και που μπορούμε να τα επιλύσουμε, υπάρχει και το ζήτημα του τι είναι εκείνο που ζητάμε,  ποιες είναι οι ζημιές οι οποίες επήλθαν. Μέχρι σήμερα η αποτύπωσή τους δεν είχε γίνει με έναν τρόπο ο οποίος μπορούμε να πούμε ότι ήταν απόλυτα τεκμηριωμένος. Είναι, όμως, κάτι που μπορούμε να ξεκινήσουμε τώρα. Πρέπει να κάνουμε ό,τι μπορούμε, να κάνουμε την προσπάθεια.
 Πιστεύω, πως όταν έρχεται το Νομικό Συμβούλιο του Κράτους, παραδείγματος χάριν, που έχει αναλάβει να δει τι γίνεται –δεν είναι μόνο το κατοχικό δάνειο, είναι και το θέμα των αποζημιώσεων- μπορεί μέσα από αυτά να τεκμηριώσει και τούτο: «Εμείς, ως Ελλάδα, με δικαστικές αποφάσεις, έχουμε αποτύπωση των ζημιών της εποχής εκείνης». Αυτό δεν μπορεί να το αμφισβητήσει κανένας, γιατί είναι ολόκληροι φάκελοι οι οποίοι διαβιβάστηκαν, όπως ξέρετε, στο Δικαστήριο της Νυρεμβέργης. 
Μου είπατε προηγουμένως –πράγμα το οποίο, ομολογώ, δεν το γνώριζα- ότι έχουν διαβιβαστεί στα Γενικά Αρχεία του Κράτους. Μήπως έχουν κρατηθεί αντίγραφα στο Εφετείο; Αν έχουν κρατηθεί, έχει καλώς. Αλλά νομίζω ότι κι αν δεν έχουν κρατηθεί, ορθό θα ήταν -και ήταν μία συμβολή του Υπουργείου Δικαιοσύνης- με αλληλογραφία προς το Υπουργείο Εξωτερικών, να πει: «Αφού η επιτροπή αυτή του Νομικού Συμβουλίου του Κράτους έχει αναλάβει αυτό το καθήκον, το Υπουργείο Δικαιοσύνης ή ευθέως αν έχει αντίγραφα ή εμμέσως μέσω των Γενικών Αρχείων του Κράτους, συνιστά να περιέλθουν όλα αυτά τα στοιχεία εις γνώσιν του Νομικού Συμβουλίου του Κράτους, ώστε να είναι τεκμηριωμένη η άποψη την οποία θα διαμορφώσει». Νομίζω ότι αυτή η συμβολή του Υπουργείου Δικαιοσύνης θα ήταν χρήσιμη. 
Και θα με ρωτήσετε, γιατί δεν το έκανα εγώ αυτό το πράγμα με μία ερώτηση προς το Υπουργείο Εξωτερικών. Δεν το έκανα διότι τα παραπεμπτικά βουλεύματα είναι στοιχεία του Υπουργείου Δικαιοσύνης. Γι’ αυτόν το λόγο απευθύνθηκα σε εσάς. Αν χρειαστεί, εφόσον εσείς κάνετε αυτού του είδους την ενέργεια και το Υπουργείο Εξωτερικών δεν ανταποκριθεί σε αυτό, ευχαρίστως να το πράξω. Εάν μου πείτε ότι καλό θα ήταν να το πω προς τον εποπτεύοντα τα Γενικά Αρχεία του Κράτους Υπουργό, να το πράξω. Νομίζω, όμως, ότι στο εσωτερικό της Κυβέρνησης θα ήταν εύκολο να υπάρξει αυτή η συνεννόηση, για να μην ταλαιπωρώ και την Κυβέρνηση κι εσάς προσωπικά με περαιτέρω ερωτήσεις.
Ευχαριστώ πολύ, κύριε Πρόεδρε.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Ευχαριστούμε και εμείς.
Το λόγο έχει ο κύριος Υπουργός.</ChairmanSpeech>
<Speech><Parlmember>ΑΝΤΩΝΙΟΣ ΡΟΥΠΑΚΙΩΤΗΣ</Parlmember> (Υπουργός Δικαιοσύνης, Διαφάνειας και Ανθρωπίνων Δικαιωμάτων): Κύριε Παυλόπουλε, πρώτον, ο Εισαγγελέας Εφετών είναι ο αρμόδιος να προχωρήσει στην έρευνα, στην αξιολόγηση και στην αξιοποίηση των όποιων βουλευμάτων.
Δεύτερον, πριν από μήνες, απαντώντας σε μία ανάλογη ή συναφή ερώτηση του Βουλευτή του ΣΥΡΙΖΑ, του κ. Σταθά, ενώ είχαμε συμφωνήσει –και πώς μπορούμε να μη συμφωνήσουμε- όχι μόνο στο έννομο συμφέρον καθενός ζημιωθέντος, αλλά στο έννομο συμφέρον της Ελλάδας για τις αποζημιώσεις –δεν αναφέρομαι στο κατοχικό δάνειο- τέθηκε το ζήτημα: Υπάρχει η δυνατότητα εκτέλεσης αυτών των αποφάσεων; 
Εκεί, λοιπόν, βρέθηκα στην ανάγκη –εγώ τουλάχιστον- να τονίσω ότι μπορώ ως Υπουργός μεν κατά τη δικονομία να υπογράψω ώστε να εκτελεστεί η όποια απόφαση, αλλά δεν φαίνεται αυτό να είναι επιτρεπτό από έναν συνδυασμό άσκησης πολιτικών από την Κυβέρνηση, όπως και από όλες μέχρι σήμερα τις προηγούμενες κυβερνήσεις, γιατί αυτό συνδέεται με την άσκηση μίας εξωτερικής πολιτικής. 
Θα παρακαλέσω, λοιπόν, να συμφωνήσουμε -εάν το θέλετε- στο εξής: Το να προχωρήσουμε σε αξιολόγηση και αξιοποίηση όσων βουλευμάτων υπάρχουν, δεν μπορεί να είναι θέμα του Υπουργείου Δικαιοσύνης, αφού βρίσκονται πλέον στα Αρχεία του Κράτους. Μπορεί να θεωρηθεί ότι είναι στην επιλογή του όποιου εισαγγελέα, που εγώ ως Υπουργός Δικαιοσύνης δεν μπορώ να διατάξω ή να δώσω εντολή για αξιοποίηση. 
Είναι, όμως, ένα ζήτημα γενικά της κυβέρνησης, της κάθε κυβέρνησης, όπως και των προηγούμενων κυβερνήσεων κατά πόσο ασκώντας μία πολιτική θα θελήσουν ή θα μπορέσουν ή θα εκτιμήσουν ότι επιτρέπεται αυτή η αξιολόγηση των Αρχείων του Κράτους, στην οποία αναφέρεστε.
Ευχαριστώ πολύ.</Speech>
<Speech><Parlmember>ΠΡΟΚΟΠΗΣ ΠΑΥΛΟΠΟΥΛΟΣ</Parlmember>: Κύριε Πρόεδρε, θα μπορούσα να έχω το λόγο;</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Ευχαριστούμε τον κύριο Υπουργό.
Κύριε Παυλόπουλε, δευτερολογήσατε.</ChairmanSpeech>
<Speech><Parlmember>ΠΡΟΚΟΠΗΣ ΠΑΥΛΟΠΟΥΛΟΣ</Parlmember>: Συγχωρείστε με, κύριε Πρόεδρε, μήπως κάνω εγώ λάθος; Έχω δικαίωμα δευτερολογίας;</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Έτσι κι αλλιώς, έχουμε χρόνο κύριε Βουλευτά, οπότε μπορείτε να έχετε το λόγο. Όπως είδατε οι περισσότερες επίκαιρες ερωτήσεις έχουν διαγραφεί.</ChairmanSpeech>
<Speech><Parlmember>ΠΡΟΚΟΠΗΣ ΠΑΥΛΟΠΟΥΛΟΣ</Parlmember>: Από την άποψη αυτή, ευχαριστώ.
Τελειώνω με την παράκληση προς τον κύριο Υπουργό απλώς και μόνο αν χρειαστεί μελλοντικά -γιατί εγώ θα το ζητήσω και από τον Υπουργό, ο οποίος είναι υπεύθυνος για τα Γενικά Αρχεία του Κράτους, αλλά και στο πλαίσιο της κυβερνητικής ενδοσυνεννόησης- αν θα ήταν δυνατόν να ενημερωθεί το Νομικό Συμβούλιο του Κράτους ότι υπάρχουν και αυτά. Μπορεί να τα ζητήσει, αν και εφόσον του είναι χρήσιμα, με αυτήν την έννοια και μόνο.
Ευχαριστώ πολύ.</Speech>
<Speech><Parlmember>ΑΝΤΩΝΙΟΣ ΡΟΥΠΑΚΙΩΤΗΣ</Parlmember> (Υπουργός Δικαιοσύνης, Διαφάνειας και Ανθρωπίνων Δικαιωμάτων): Κύριε Πρόεδρε,  θα μπορούσα να έχω το λόγο;</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Ορίστε, κύριε Υπουργέ.</ChairmanSpeech>
<Speech><Parlmember>ΑΝΤΩΝΙΟΣ ΡΟΥΠΑΚΙΩΤΗΣ</Parlmember> (Υπουργός Δικαιοσύνης, Διαφάνειας και Ανθρωπίνων Δικαιωμάτων): Όπως ξέρετε το Νομικό Συμβούλιο του Κράτους υπάγεται στο Υπουργείο Οικονομικών.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Αν αντιλαμβάνομαι καλά, συλλογική ευθύνη της Κυβέρνησης τονίζει ο κύριος Υπουργός ότι είναι. Οπότε μπορείτε να επανέλθετε, κύριε Παυλόπουλε, ίσως και με άλλο Υπουργό.</ChairmanSpeech> 
<Speech><Parlmember>ΠΡΟΚΟΠΗΣ ΠΑΥΛΟΠΟΥΛΟΣ</Parlmember>: Αρκεί να υπάρξει και άλλη συνεδρίαση. Ελπίζω να μην είναι η τελευταία.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Αυτό θα κριθεί από τις γενικότερες εξελίξεις. Δεν μπορώ να σχολιάσω. Προχωρώ στις επόμενες ερωτήσεις, οι οποίες δυστυχώς ακυρώνονται όλες.
Η δεύτερη με αριθμό 1557/11-6-2013 επίκαιρη ερώτηση δευτέρου κύκλου του Βουλευτή Πρεβέζης του Συνασπισμού Ριζοσπαστικής Αριστεράς - Ενωτικό Κοινωνικό Μέτωπο κ. Κωνσταντίνου Μπάρκα προς τον Υπουργό Οικονομικών, σχετικά με την καταβολή των δεδουλευμένων στους παραγωγούς γάλακτος της Δωδώνης από τους επενδυτές, δεν θα συζητηθεί λόγω κωλύματος του κυρίου Υπουργού και διαγράφεται.
Η τρίτη με αριθμό 1533/10-6-2013 επίκαιρη ερώτηση δευτέρου κύκλου του Ε΄ Αντιπροέδρου της Βουλής και Βουλευτή Νόμου Αττικής του Πανελλήνιου Σοσιαλιστικού Κινήματος κ. Λεωνίδα Γρηγοράκου προς τον Υπουργό Ναυτιλίας και Αιγαίου, σχετικά με την προστασία και τον έλεγχο της αλιείας στον Λακωνικό Κόλπο, δεν θα συζητηθεί λόγω κωλύματος του κυρίου Υπουργού και διαγράφεται.
Η τέταρτη με αριθμό 1572/11-6-2013 επίκαιρη ερώτηση δευτέρου κύκλου του Βουλευτή Μαγνησίας του Λαϊκού Συνδέσμου - Χρυσή Αυγή κ. Παναγιώτη Ηλιόπουλου προς τους Υπουργούς Υγείας και Διοικητικής Μεταρρύθμισης και Ηλεκτρονικής Διακυβέρνησης, σχετικά με την αντιμετώπιση των προβλημάτων στον ΟΚΑΝΑ, δεν θα συζητηθεί λόγω κωλύματος του κυρίου Υπουργού και διαγράφεται.
Η πέμπτη με αριθμό 1562/11-6-2013 επίκαιρη ερώτηση δευτέρου κύκλου της Βουλευτού Β΄ Θεσσαλονίκης της Δημοκρατικής Αριστεράς κ. Αικατερίνης Μάρκου προς τον Υπουργό Δημόσιας Τάξης και Προστασίας του Πολίτη, σχετικά με την αντιμετώπιση των προβλημάτων στα κρατητήρια των Αστυνομικών Τμημάτων και της Διευθύνσεως ΓΑΔΘ, δεν θα συζητηθεί λόγω κωλύματος του κυρίου Υπουργού και διαγράφεται.
Η έκτη με αριθμό 1552/11-6-2013 επίκαιρη ερώτηση δευτέρου κύκλου του Βουλευτή Αιτωλοακαρνανίας &#160;του Κομμουνιστικού Κόμματος Ελλάδας κ. Νικολάου Μωραΐτη προς τους Υπουργούς Εργασίας, Κοινωνικής Ασφάλισης και Πρόνοιας και Ανάπτυξης, Ανταγωνιστικότητας, Υποδομών, Μεταφορών και Δικτύων, σχετικά με την καταβολή των δεδουλευμένων των εργαζομένων στο εργοτάξιο Αμβρακίας – Ακτίου, δεν θα συζητηθεί λόγω κωλύματος του κυρίου Υπουργού και διαγράφεται.
Ολοκληρώθηκε η συζήτηση των επικαίρων ερωτήσεων.
Κυρίες και κύριοι συνάδελφοι, δέχεστε στο σημείο αυτό να λύσουμε τη συνεδρίαση;</ChairmanSpeech>
<Speech><Parlmember>ΟΛΟΙ ΟΙ ΒΟΥΛΕΥΤΕΣ</Parlmember>: Μάλιστα, μάλιστα.
Με τη συναίνεση του Σώματος και ώρα 18.27΄ λύεται η συνεδρίαση για αύριο ημέρα Τρίτη 18 Ιουνίου 2013 και ώρα 18.00΄, με αντικείμενο εργασιών του Σώματος: α) αναφορά στη μνήμη των πρώην Βουλευτών Γρηγορίου Λαμπράκη και Γεωργίου Τσαρουχά, β) κοινοβουλευτικό έλεγχο, συζήτηση αναφορών και ερωτήσεων και γ) νομοθετική εργασία, σύμφωνα με την ημερήσια διάταξη που έχει διανεμηθεί. 
Ο</Speech> ΠΡΟΕΔΡΟΣ                                                        ΟΙ ΓΡΑΜΜΑΤΕΙΣ  
Τελευταία Αποθήκευση:	21/6/2013 9:54:00 πμ	Από:	Μ.ΒΕΛΙΩΤΗ
Εκτυπώθηκε:	21/6/2013 9:53:00 πμ</body>
</html>