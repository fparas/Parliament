<html><head><meta name="cp:revision" content="3"><meta name="date" content="2013-04-19T09:56:00Z"><meta name="Company" content="OTS"><meta name="Keywords" content=""><meta name="meta:word-count" content="4572"><meta name="subject" content=""><meta name="dc:creator" content="Production"><meta name="extended-properties:Company" content="OTS"><meta name="meta:print-date" content="2013-04-17T07:11:00Z"><meta name="Word-Count" content="4572"><meta name="dcterms:created" content="2013-04-19T09:55:00Z"><meta name="dcterms:modified" content="2013-04-19T09:56:00Z"><meta name="Last-Modified" content="2013-04-19T09:56:00Z"><meta name="Last-Save-Date" content="2013-04-19T09:56:00Z"><meta name="meta:character-count" content="24692"><meta name="Template" content="Normal.dot"><meta name="meta:save-date" content="2013-04-19T09:56:00Z"><meta name="dc:title" content="ΠΡΑΚΤΙΚΑ ΒΟΥΛΗΣ"><meta name="Application-Name" content="Microsoft Office Word"><meta name="modified" content="2013-04-19T09:56:00Z"><meta name="Edit-Time" content="1200000000"><meta name="cp:subject" content=""><meta name="Content-Type" content="application/msword"><meta name="creator" content="Production"><meta name="meta:author" content="Production"><meta name="dc:subject" content=""><meta name="extended-properties:Application" content="Microsoft Office Word"><meta name="meta:creation-date" content="2013-04-19T09:55:00Z"><meta name="Last-Printed" content="2013-04-17T07:11:00Z"><meta name="meta:last-author" content="m.velioti"><meta name="Comments" content=""><meta name="Creation-Date" content="2013-04-19T09:55:00Z"><meta name="xmpTPg:NPages" content="1"><meta name="resourceName" content="12-4-2013.doc"><meta name="Last-Author" content="m.velioti"><meta name="w:comments" content=""><meta name="Character Count" content="24692"><meta name="Page-Count" content="1"><meta name="Revision-Number" content="3"><meta name="extended-properties:Template" content="Normal.dot"><meta name="meta:keyword" content=""><meta name="Author" content="Production"><meta name="comment" content=""><meta name="meta:page-count" content="1"></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta>ΠΡΑΚΤΙΚΑ ΒΟΥΛΗΣ</head>
<body>PAGE  
6
ΣΥΝΕΔΡΙΑΣΗ 12-4-2013
(Σημείωση: Ο παρακάτω πίνακας περιεχομένων δεν αποτελεί το τελικό κείμενο, διότι εκκρεμούν ορθογραφικές και συντακτικές διορθώσεις)
ΠΙΝΑΚΑΣ ΠΕΡΙΕΧΟΜΕΝΩΝ
ΙΕ΄ ΠΕΡΙΟΔΟΣ 
ΠΡΟΕΔΡΕΥΟΜΕΝΗΣ ΚΟΙΝΟΒΟΥΛΕΥΤΙΚΗΣ ΔΗΜΟΚΡΑΤΙΑΣ
ΣΥΝΟΔΟΣ Α΄
ΣΥΝΕΔΡΙΑΣΗ ΡΗΔ΄
Παρασκευή  12 Απριλίου 2013
ΘΕΜΑΤΑ
 
Α. ΕΙΔΙΚΑ ΘΕΜΑΤΑ 
Επί διαδικαστικού θέματος, σελ. 
 
Β. ΚΟΙΝΟΒΟΥΛΕΥΤΙΚΟΣ ΕΛΕΓΧΟΣ 
1. Απαντήσεις Υπουργών σε ερωτήσεις Βουλευτών, σελ. 
2. Ανακοίνωση του δελτίου επικαίρων ερωτήσεων της Δευτέρας 15 Απριλίου 2013, σελ. 
3. Συζήτηση επικαίρων ερωτήσεων:
    α) Προς τον Υπουργό Οικονομικών, σχετικά με τη φορολόγηση Ελλήνων της αλλοδαπής, σελ. 
    β) Προς τον Υπουργό Παιδείας και Θρησκευμάτων, Πολιτισμού και Αθλητισμού, σχετικά με την ανάθεση υπηρεσιών υποστήριξης έργων χωρίς διαγωνισμό στην εταιρεία &quot;ΕΥΠΟΛΙΣ&quot; από τη Διοίκηση του Κρατικού Θεάτρου Βορείου Ελλάδος, σελ. 
    
Γ. ΝΟΜΟΘΕΤΙΚΗ ΕΡΓΑΣΙΑ 
Κατάθεση Εκθέσεως Διαρκούς Επιτροπής:
Η Διαρκής Επιτροπή Οικονομικών Υποθέσεων καταθέτει την έκθεσή της στο σχέδιο νόμου του Υπουργείου Οικονομικών:  &quot;Ρυθμίσεις για την τροποποίηση και τη βελτίωση συνταξιοδοτικών, δημοσιονομικών, διοικητικών και λοιπών διατάξεων του Υπουργείου Οικονομικών&quot;, σελ. 

ΠΡΟΕΔΡΕΥΩΝ
ΔΡΑΓΑΣΑΚΗΣ Ι. , σελ.

ΟΜΙΛΗΤΕΣ

Α. Επί διαδικαστικού θέματος:
ΔΡΑΓΑΣΑΚΗΣ Ι. , σελ.

Β. Επί των επικαίρων ερωτήσεων:
ΚΟΥΚΟΥΤΣΗΣ Δ. , σελ.
ΜΑΥΡΑΓΑΝΗΣ Γ. , σελ.
ΤΖΑΒΑΡΑΣ Κ. , σελ.
ΧΑΪΚΑΛΗΣ Π. , σελ.

ΠΡΑΚΤΙΚΑ ΒΟΥΛΗΣ
ΙΕ΄ ΠΕΡΙΟΔΟΣ
ΠΡΟΕΔΡΕΥΟΜΕΝΗΣ ΚΟΙΝΟΒΟΥΛΕΥΤΙΚΗΣ ΔΗΜΟΚΡΑΤΙΑΣ
ΣΥΝΟΔΟΣ Α΄
ΣΥΝΕΔΡΙΑΣΗ  ΡΞΔ΄
Παρασκευή 12 Απριλίου 2013
Αθήνα, σήμερα στις 12 Απρίλιου 2013, ημέρα Παρασκευή και ώρα 10.00΄ συνήλθε στην Αίθουσα των συνεδριάσεων του Βουλευτηρίου η Βουλή σε ολομέλεια για να συνεδριάσει υπό την προεδρία του Δ΄ Αντιπροέδρου αυτής κ. ΙΩΑΝΝΗ ΔΡΑΓΑΣΑΚΗ.
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Κυρίες και κύριοι συνάδελφοι, αρχίζει η συνεδρίαση.
Έχω την τιμή να ανακοινώσω στο Σώμα το δελτίο επικαίρων ερωτήσεων της Δευτέρας 15 Απριλίου 2013. 
Α.&#160;ΕΠΙΚΑΙΡΕΣ ΕΡΩΤΗΣΕΙΣ Πρώτου Κύκλου ( Άρθρο 130 παράγραφος 4 του Κανονισμού της Βουλής)
1. Η με αριθμό 1288/9-4-2013 επίκαιρη ερώτηση του Βουλευτή Καρδίτσας της Νέας Δημοκρατίας κ. Παύλου Σιούφα προς τον Υπουργό Οικονομικών, σχετικά με την αντιμετώπιση των προβλημάτων των αμβυκούχων – αμπελουργών.
2. Η με αριθμό 1293/9-4-2013 επίκαιρη ερώτηση του Βουλευτή Α΄ Πειραιά του Συνασπισμού Ριζοσπαστικής Αριστεράς - Ενωτικού Κοινωνικού Μετώπου κ. Θεόδωρου Δρίτσα προς τον Υπουργό Δημόσιας Τάξης και Προστασίας του Πολίτη, σχετικά με την κατάργηση του Αστυνομικού Τμήματος &#160;Δραπετσώνας ως κέντρου πολύμηνης κράτησης αλλοδαπών.
3. Η με αριθμό 1297/9-4-2013 επίκαιρη ερώτηση της Βουλευτού Κοζάνης των Ανεξάρτητων Ελλήνων κ. Ραχήλ Μακρή προς τον Υπουργό Ανάπτυξης, Ανταγωνιστικότητας, Υποδομών, Μεταφορών και Δικτύων, σχετικά με τη θέσπιση συστήματος εισροών-εκροών στα πρατήρια καυσίμων για την αποφυγή της λαθρεμπορίας και της φοροδιαφυγής.
4. Η με αριθμό 1304/9-4-2013 επίκαιρη ερώτηση του Βουλευτή Β΄ Αθήνας του Λαϊκού Συνδέσμου - Χρυσή Αυγή κ. Ηλία Παναγιώταρου προς τον Υπουργό Δημόσιας Τάξης και Προστασίας του Πολίτη, σχετικά με την αντιπυρική προστασία στη χώρα μας.
5. Η με αριθμό 1300/9-4-2013 επίκαιρη ερώτηση της Βουλευτού Β΄ Θεσσαλονίκης της Δημοκρατικής Αριστεράς κ. Αικατερίνης Μάρκου προς τους Υπουργούς Περιβάλλοντος, Ενέργειας και Κλιματικής Αλλαγής και Εσωτερικών, σχετικά με την επικινδυνότητα για τη δημόσια υγεία και το περιβάλλον από τη λειτουργία του ΧΥΤΑ Μαυροράχης.
Β. ΕΠΙΚΑΙΡΕΣ ΕΡΩΤΗΣΕΙΣ&#160;Δεύτερου Κύκλου ( Άρθρο 130 παράγραφος 4 του Κανονισμού της  Βουλής)
1. Η με αριθμό 1289/9-4-2013 επίκαιρη ερώτηση του Βουλευτή Δωδεκανήσου της Νέας Δημοκρατίας κ. Εμμανουήλ Κόνσολα προς τους Υπουργούς Εργασίας, Κοινωνικής Ασφάλισης και Πρόνοιας και Εσωτερικών, σχετικά με τη διασφάλιση της βιωσιμότητας και της χρηματοδότησης των κέντρων δημιουργικής απασχόλησης ατόμων με αναπηρία (ΚΔΑΠ-ΜΕΑ) και των άλλων κοινωνικών δομών.
2. Η με αριθμό 1294/9-4-2013 επίκαιρη ερώτηση της Βουλευτού Β΄ Αθήνας του Συνασπισμού Ριζοσπαστικής Αριστεράς - Ενωτικού Κοινωνικού Μετώπου κ. Βασιλικής Κατριβάνου προς τον Υπουργό Υγείας, σχετικά με τις καταβληθείσες μισθολογικές παροχές στους εργαζομένους στον ΟΚΑΝΑ.
3. Η με αριθμό 1298/9-4-2013 επίκαιρη ερώτηση του Βουλευτή Β΄ Αθήνας των Ανεξάρτητων Ελλήνων κ. Βασιλείου Καπερνάρου προς τον Υπουργό Διοικητικής Μεταρρύθμισης και Ηλεκτρονικής Διακυβέρνησης, σχετικά με την εφαρμογή των διατάξεων του ν. 3861/2010 από όλους τους φορείς του δημοσίου.
4. Η με αριθμό 1301/9-4-2013 επίκαιρη ερώτηση της Βουλευτού Αιτωλοακαρνανίας της Δημοκρατικής Αριστεράς κ. Νίκης Φούντα προς τον Υπουργό Δικαιοσύνης, Διαφάνειας και Ανθρωπίνων Δικαιωμάτων, σχετικά με τη δυνατότητα αξιοποίησης των αγροτικών φυλακών της χώρας.
Κυρίες και κύριοι συνάδελφοι, εισερχόμαστε στη συζήτηση των 
ΕΠΙΚΑΙΡΩΝ ΕΡΩΤΗΣΕΩΝ
Πρώτη θα συζητηθεί η τέταρτη με αριθμό 1303/9-4-2013 επίκαιρη ερώτηση πρώτου κύκλου του Βουλευτή Μεσσηνίας του Λαϊκού Συνδέσμου - Χρυσή Αυγή κ. Δημητρίου Κουκούτση προς τον Υπουργό Οικονομικών, σχετικά με τη φορολόγηση Ελλήνων της αλλοδαπής. 
Στην επίκαιρη αυτή ερώτηση θα απαντήσει ο Υφυπουργός Οικονομικών κ. Μαυραγάνης.
Ορίστε, κύριε Κουκούτση, έχετε το λόγο για να αναπτύξετε την ερώτησή σας.</ChairmanSpeech> 
<Speech><Parlmember>ΔΗΜΗΤΡΙΟΣ ΚΟΥΚΟΥΤΣΗΣ</Parlmember>: Ευχαριστώ, κύριε Πρόεδρε.
Κύριε Υπουργέ, το Μάιο του 2012, πριν από την κατάθεση των φορολογικών δηλώσεων, το Υπουργείο Οικονομικών με απόφασή του όριζε ότι μαζί με τη δήλωση φορολογίας εισοδήματος οι Έλληνες κάτοικοι εξωτερικού, της αλλοδαπής, υποχρεούνται να προσκομίσουν πιστοποιητικό φορολογικής κατοικίας μαζί με την υποβολή της φορολογικής δηλώσεως. 
Μετά από αντιδράσεις φορέων ομογενών και λόγω των συνεχών παρατάσεων υποβολής των φορολογικών δηλώσεων, δόθηκε παράταση έως τις 29-3-2013 και, απ’ ό,τι ξέρουμε, δόθηκε και περαιτέρω παράταση. 
Σύμφωνα με αυτήν την απόφαση, οι φορολογούμενοι σε περίπτωση μη υποβολής ή εκπρόθεσμης υποβολής θα θεωρούνται κάτοικοι Ελλάδος και θα φορολογούνται στην Ελλάδα για το παγκόσμιο εισόδημά τους.
Συγκεκριμένα, οι Έλληνες που μένουν στις Ηνωμένες Πολιτείες θα πρέπει να προσκομίσουν το έγγραφο 8802, το οποίο θα το καταθέσουμε και στα Πρακτικά. Ουσιαστικά, λοιπόν, μπαίνει για πρώτη φορά σε ισχύ το ν.δ. 2548/1953, που υπογράφηκε εκ μέρους της κυβέρνησης του Βασιλείου της Ελλάδος στις 16 Αυγούστου από τον Παναγιώτη Πιπινέλη, Υπουργό των Εξωτερικών.
Τα φυσικά πρόσωπα που δηλώνουν τόπο κατοικίας ή συνήθους διαμονής στην αλλοδαπή και υπόκεινται σε φόρο μόνο για το εισόδημά τους που προκύπτει στην Ελλάδα υποχρεούνται, ταυτόχρονα με την υποβολή της δήλωσης φορολογίας εισοδήματος, να υποβάλλουν πιστοποιητικό φορολογικής κατοικίας, το οποίο είναι ενσωματωμένο στις προβλεπόμενες αιτήσεις εφαρμογής, με εξαίρεση τις ΗΠΑ και την Τουρκία, οι οποίες εκδίδουν το δικό τους πιστοποιητικό. 
Σε περίπτωση μη υποβολής ή εκπρόθεσμης υποβολής των παραπάνω εγγράφων, τα φυσικά πρόσωπα θα θεωρούνται κάτοικοι Ελλάδος και θα φορολογούνται στην Ελλάδα για το παγκόσμιο εισόδημά τους. 
Κατόπιν τούτων, κύριε Υπουργέ, ρωτούμε: Ποιος ο λόγος της ενεργοποίησης του νομοθετικού διατάγματος του 1953; Πόσοι Έλληνες της διασποράς έχουν καταθέσει το αντίστοιχο έγγραφο μέχρι τις 29-3; Γιατί υποβάλλουμε τους Έλληνες της διασποράς σε νέες δοκιμασίες; 
Ουσιαστικά, είναι μια δοκιμασία. Ξέρετε ότι το ΙRS, για να δώσει το συγκεκριμένο έγγραφο –να το πω έτσι λαϊκά- ξεψαχνίζει ολόκληρη την περιουσία του ομογενούς. 
Μήπως το μνημόνιο αφορά και αυτούς που εδώ και εκατοντάδες χρόνια συνεισφέρουν πολύτιμο συνάλλαγμα στην πατρίδα;
Ευχαριστώ.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Το λόγο έχει ο Υφυπουργός Οικονομικών κ. Μαυραγάνης για τρία λεπτά.</ChairmanSpeech>
<Speech><Parlmember>ΓΕΩΡΓΙΟΣ ΜΑΥΡΑΓΑΝΗΣ</Parlmember> (Υφυπουργός Οικονομικών): Ευχαριστώ, κύριε Πρόεδρε.
Κύριε Βουλευτά, όπως σωστά είπατε, υπήρχε αυτή η απόφαση το 2012. Δεχθήκαμε την επικοινωνία με τους ομογενείς. Εγώ προσωπικά συνάντησα και εκπροσώπους ομογενών από τη Νότιο Αφρική και από τον Καναδά. Είχα επαφές με ομογενείς από τη Γερμανία, με ομογενείς από την Αυστραλία και από τις Ηνωμένες Πολιτείες, στις οποίες αναφερθήκατε. 
Στις επαφές αυτές αναπτύχθηκε το πρόβλημα στο οποίο αναφερθήκατε. Το πρόβλημα αυτό λύθηκε με νομοθετική διάταξη. Συγκεκριμένα, στην παράγραφο 2 του άρθρου 43 του ν. 4141/2013, ο οποίος δημοσιεύτηκε στις 5 Απριλίου του 2013, τροποποιήθηκε η διάταξη στην οποία αναφερθήκατε και η οποία προκαλούσε προβλήματα στους Έλληνες της ομογένειας. Συμφωνώ μαζί σας ότι οι Έλληνες της ομογένειας είναι όχι μόνο ένα αναπόσπαστο κομμάτι του Ελληνισμού, αλλά και η αιχμή του δόρατος του ελληνισμού στα διεθνή fora και στο εξωτερικό. Και μάλιστα είναι η φωνή που εκπροσωπεί επάξια την πατρίδα μας. 
Η διάταξη, λοιπόν, όπως διατυπώθηκε, με την αλλαγή που έγινε στο νόμο για τα επενδυτικά εργαλεία, το φυσικό πρόσωπο που δηλώνει κάτοικος εξωτερικού και αποκτά πραγματικό εισόδημα που προκύπτει στην Ελλάδα υποχρεούται να υποβάλλει μαζί με τη δήλωση φορολογίας εισοδήματος βεβαίωση από την αρμόδια φορολογική αρχή του κράτους στο οποίο δηλώνει κάτοικος, από την οποία να προκύπτει ότι είναι φορολογικός κάτοικος αυτού του άλλου κράτους ή αντίγραφο της εκκαθάρισης φορολογίας εισοδήματος εκεί ή, σε περίπτωση έλλειψης εκκαθάρισης, αν δεν υπάρχει δηλαδή εκκαθάριση, αντίγραφο της απλής φορολογικής δήλωσης που υπέβαλε στο άλλο κράτος. Και μάλιστα η βεβαίωση αυτή χορηγείται από τη φορολογική αρχή -για την κατοικία, εννοώ- ή από οποιαδήποτε άλλη δημόσια ή δημοτική ή άλλη αναγνωρισμένη αρχή.
Από τα προαναφερόμενα προκύπτει ότι για τα φυσικά πρόσωπα που δηλώνουν κάτοικοι εξωτερικού και τα οποία αποκτούν πραγματικά εισοδήματα στην Ελλάδα έχει πλέον απλουστευθεί η όλη διαδικασία, καθώς υποχρεούνται να υποβάλλουν τα δικαιολογητικά που ορίζονται στην παράγραφο 7 του άρθρου 61, όπως πλέον αυτή ισχύει, δηλαδή, όπως σας είπα, αντίγραφο της εκκαθάρισης ή έλλειψη της εκκαθάρισης στην απλή δήλωση. Αυτό είναι κάτι το οποίο αντιμετωπίστηκε ευνοϊκά. Δεχθήκαμε τις ευχαριστίες των ομογενών για τη διευκόλυνση που έγινε.
Όσον αφορά την υπουργική απόφαση που είπατε, όντως υπάρχει μια παράταση. Δώσαμε παράταση του παλαιού καθεστώτος, να το πω έτσι, διότι στις 29 Μαρτίου, που έληγε η προθεσμία, δεν είχε δημοσιευθεί ακόμα ο νόμος –σας είπα ότι δημοσιεύθηκε στις 5 Απριλίου- έτσι ώστε να μην προκύψει κάποιο κενό και δημιουργηθεί περαιτέρω πρόβλημα. Μέσα σε αυτό το διάστημα θα εκδοθεί και αντίστοιχη υπουργική απόφαση, που θα προβλέπει αυτά τα δικαιολογητικά που έχει ο νόμος και πλέον θα έχει ομαλοποιηθεί η κατάσταση πλήρως.
Σας ευχαριστώ πολύ.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Σας ευχαριστούμε πολύ.
Το λόγο έχει ο κ. Κουκούτσης για τη δευτερολογία του.</ChairmanSpeech>
<Speech><Parlmember>ΔΗΜΗΤΡΙΟΣ ΚΟΥΚΟΥΤΣΗΣ</Parlmember>: Κύριε Υπουργέ, μας χαροποιεί το γεγονός ότι είναι καλυμμένοι οι ομογενείς. Δηλαδή, για να το καταλάβω απλά, το έγγραφο 8802 δεν χρειάζεται να προσκομισθεί στο ελληνικό κράτος. Αυτήν την εντύπωση έχω. Εάν έτσι είναι, τότε είναι θετικό.
Από δημοσιεύματα που διαβάσαμε στον «ΕΘΝΙΚΟ ΚΗΡΥΚΑ» της Νέας Υόρκης πληροφορηθήκαμε ότι έγιναν συναντήσεις των ομογενών με εγκεκριμένους  Ελληνοαμερικανούς οικονομολόγους, ώστε να δουν τι πρέπει να γίνει. Από ό,τι καταλάβαμε, εσείς δίνετε τώρα το credit, από τη στιγμή που υποβάλλουν τα εισοδήματά τους. 
Τότε συνεστήθη στους ομογενείς να δηλώνουν τους λογαριασμούς που έχουν σε τράπεζες του εξωτερικού που υπερβαίνουν τις 10.000 καθώς και τις προσοδοφόρες επιχειρήσεις και ακίνητα, διότι τα πρόστιμα για κάθε αδήλωτη δραστηριότητα είναι από 10.000 δολάρια και ότι σε αυτό δεν συμπεριλαμβάνονται οι φόροι που αντιστοιχούν σε κάθε δραστηριότητα. 
Μετά από ερωτήματα ομογενών σχετικά με τη μεταφορά των χρημάτων στην Αμερική από πωλήσεις ακινήτων στη γενέτειρα, επισημάνθηκε ότι, αν οι περιουσίες δεν έχουν δηλωθεί στις προηγούμενες φορολογικές δηλώσεις, ενδέχεται το IRS να ζητήσει το «πόθεν έσχες» και να υποστούν τις συνέπειες του νόμου.
Εμείς, από τη στιγμή που, όπως ομολογείτε, οι ομογενείς μας δεν έχουν κανένα πρόβλημα, θεωρούμε ότι το πρόβλημα είναι λυμένο και ότι το ζήτημα είναι πεντακάθαρο.
Ευχαριστώ.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Το λόγο έχει ο κύριος Υπουργός.</ChairmanSpeech>
<Speech><Parlmember>ΓΕΩΡΓΙΟΣ ΜΑΥΡΑΓΑΝΗΣ</Parlmember> (Υφυπουργός Οικονομικών): Να διευκρινίσω σε αυτό στο οποίο αναφερθήκατε ότι ο κάθε ομογενής έχει τη διακριτική ευχέρεια να υποβάλλει είτε το φορολογικό πιστοποιητικό, αν θέλει, είτε την εκκαθάριση της δήλωσής του είτε τη δήλωσή του μαζί με μία βεβαίωση, από όποια αρχή, ότι είναι κάτοικος εκεί. Αυτήν τη βεβαίωση μπορεί να την πάρει είτε από τη φορολογική αρχή είτε, όπως αναφέρει πλέον ο νόμος, από οποιαδήποτε άλλη δημόσια και δημοτική αρχή, έτσι ώστε να πιστοποιείται ότι είναι μόνιμος κάτοικος εξωτερικού.
Αυτό που ενδιαφέρει την Ελλάδα και τη φορολογική διοίκηση είναι να πιστοποιήσει ότι πραγματικά κάποιος που δηλώνει κάτοικος εξωτερικού είναι όντως κάτοικος εξωτερικού, οπότε αρμοδιότητα έχει το ελληνικό δημόσιο για τη φορολόγηση των εισοδημάτων που προκύπτουν μόνο μέσα στη χώρα.
Οι ομογενείς, πλέον, με αυτήν τη διαδικασία έχουν διευκολυνθεί πάρα πολύ. Δεν δημιουργείται κανένα πρόβλημα στη σχέση τους με την ελληνική φορολογική διοίκηση. Η οποιαδήποτε ταλαιπωρία την οποία υπέστησαν τουλάχιστον δεν ήταν μόνιμη –διότι είχε λύση το πρόβλημα- για ένα κομμάτι του Ελληνισμού που, όπως είπα, μας εκπροσωπεί επάξια και μάλιστα σε αυτές τις δύσκολες ώρες -το ξέρετε και εσείς- στέκεται στο πλάι μας είτε μεταφέροντας τη φωνή της χώρας στο εξωτερικό είτε και πιο ενεργά, σχεδιάζοντας και υλοποιώντας επενδύσεις στην πατρίδα.
Είναι πολύ σημαντικό αυτό να επεκταθεί. Οι Έλληνες, που είναι πολύ επιτυχημένοι και το ξέρουμε όλοι, να έρθουν να επενδύσουν στην πατρίδα μας, για να μη λέμε ότι έχουμε μόνο επενδύσεις εξωτερικού αλλά να λέμε ότι έχουμε επενδύσεις ελληνικές. 
Ευχαριστώ πολύ.</Speech> 
<Speech><Parlmember>ΔΗΜΗΤΡΙΟΣ ΚΟΥΚΟΥΤΣΗΣ</Parlmember>: Επί τη ευκαιρία, μπορείτε να μας πείτε μέχρι πότε είναι η προθεσμία; Γιατί μας ακούν αυτήν τη στιγμή.</Speech> 
<Speech><Parlmember>ΓΕΩΡΓΙΟΣ ΜΑΥΡΑΓΑΝΗΣ</Parlmember> (Υφυπουργός Οικονομικών): Κατ’ αρχάς, έχουν προθεσμία μέχρι τις 28 Ιουνίου με την παλιά απόφαση, για να τακτοποιηθεί διαδικαστικά αυτό το πρόβλημα που σας είπα, γιατί αλλιώς θα υπήρχε κενό και θα βγει και καινούργια απόφαση, οπότε θα τακτοποιηθεί πλήρως το πρόβλημά τους.
Σας ευχαριστώ πολύ.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Η πρώτη με αριθμό 1286/9-4-2013 επίκαιρη ερώτηση πρώτου κύκλου του Βουλευτή Λέσβου της Νέας Δημοκρατίας κ. Παύλου Βογιατζή προς τον Υπουργό Οικονομικών, σχετικά με τη ρύθμιση δανειακών συμβάσεων της Συνεταιριστικής Τράπεζας Λέσβου-Λήμνου που τελεί υπό εκκαθάριση, δεν θα συζητηθεί λόγω κωλύματος του κυρίου Υπουργού και διαγράφεται.
Θα συζητηθεί τώρα η τρίτη με αριθμό 1296/9-4-2013 επίκαιρη ερώτηση δευτέρου κύκλου του Βουλευτή Νομού Αττικής των Ανεξάρτητων Ελλήνων κ. Παύλου Χαϊκάλη προς τον Υπουργό Παιδείας και Θρησκευμάτων, Πολιτισμού και Αθλητισμού, σχετικά με την ανάθεση υπηρεσιών υποστήριξης έργων χωρίς διαγωνισμό στην εταιρεία «ΕΥΠΟΛΙΣ» από τη διοίκηση του Κρατικού Θεάτρου Βορείου Ελλάδος. 
Θα απαντήσει ο Αναπληρωτής Υπουργός κ. Κωνσταντίνος Τζαβάρας.
Το λόγο έχει ο κ. Χαϊκάλης για δύο λεπτά, για να αναπτύξει την επίκαιρη ερώτησή του.</ChairmanSpeech>
<Speech><Parlmember>ΠΑΥΛΟΣ ΧΑΪΚΑΛΗΣ</Parlmember>: Ευχαριστώ πολύ, κύριε Πρόεδρε. 
Κύριε Υπουργέ, ξεκινώντας την ερώτηση, θα ήθελα κατ’ αρχάς να σας συγχαρώ για την πρωτοβουλία σας με την κατάθεση της ερώτησης να παρέμβετε σ&apos; αυτό το σημαντικό γεγονός το οποίο συμβαίνει στο Κρατικό Θέατρο Βορείου Ελλάδος, που πιστεύω ότι αφορά όχι μόνο τη Μακεδονία και τον ίδιο τον πνευματικό οργανισμό του Κρατικού Θεάτρου Βορείου Ελλάδος, αλλά και ολόκληρη τη χώρα. 
Σύμφωνα με πληροφορίες, η εταιρεία «ΕΥΠΟΛΙΣ», στην οποία ανατέθηκαν τα έργα για «Επέκταση και Αναβάθμιση των Σκηνών του Κρατικού Θεάτρου Βορείου Ελλάδος» και «Ιστός Θεάτρου ΚΘΒΕ», κατάφερε να πάρει με αδιαφανείς διαδικασίες αυτήν την ανάθεση από τον Πρόεδρο του Διοικητικού Συμβουλίου, τον κ. Τρικούκη. 
Η ανάθεση έγινε με δύο τρόπους. Πρώτον, στις 17 Σεπτεμβρίου 2012 ο Πρόεδρος του Διοικητικού Συμβουλίου του Κρατικού Θεάτρου Βορείου Ελλάδος είχε εισηγηθεί την ανάθεση των υπηρεσιών στη συγκεκριμένη εταιρεία για τριάντα έξι μήνες, όπως ορίζεται, με αμοιβή περίπου 33.000 ευρώ. Κατά τη διάρκεια των συζητήσεων κατάλαβε ότι αυτό δεν μπορεί να γίνει, διότι υπάρχει όριο κατά το καταστατικό του Κρατικού Θεάτρου Βορείου Ελλάδος και στις 25 Σεπτεμβρίου, μία εβδομάδα μετά δηλαδή, εισηγήθηκε την ανάθεση του έργου με κατάτμηση για οκτώ μήνες με το αντίστοιχο ποσό, δηλαδή με 11.000 ευρώ το οκτάμηνο. Εγκρίθηκε οριακά με ψήφους τέσσερις υπέρ και τρεις κατά. Εν συνεχεία, όταν υπεγράφη η σχετική σύμβαση, δεν υπήρξε έλεγχος από τη Νομική Υπηρεσία του θεάτρου.
Επειδή ο χρόνος είναι περιορισμένος, θα ήθελα να ρωτήσω τα εξής: 
Πρώτον, εκτός από την παρέμβαση για έλεγχο, θα προβείτε σε έλεγχο των πράξεων της διοίκησης του ΚΘΒΕ, για να ελέγξετε τη βασιμότητα των στοιχείων αυτών και εν συνεχεία θα μας τα γνωστοποιήσετε; 
Δεύτερον, σε ποιες ενέργειες θα προβείτε, με σκοπό να αποφευχθούν –σε περίπτωση που ισχύουν- άλλα περιστατικά αδιαφανών διαδικασιών ανάθεσης έργων και υπηρεσιών χωρίς διαγωνισμό; 
Θα επανέλθω στη δευτερολογία μου για τα υπόλοιπα θέματα. 
Ευχαριστώ.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Ευχαριστούμε τον κ. Χαϊκάλη.
Το λόγο έχει ο Αναπληρωτής Υπουργός κ. Τζαβάρας για τρία λεπτά.</ChairmanSpeech>
<Speech><Parlmember>ΚΩΝΣΤΑΝΤΙΝΟΣ ΤΖΑΒΑΡΑΣ</Parlmember> (Αναπληρωτής Υπουργός Παιδείας και Θρησκευμάτων, Πολιτισμού και Αθλητισμού): Πράγματι, κύριε συνάδελφε, αμέσως μόλις έλαβα την ερώτησή σας, διέταξα προκαταρκτική εξέταση και ανέθεσα σε στέλεχος του Υπουργείου και μάλιστα της Γενικής Διεύθυνσης Σύγχρονου Πολιτισμού να μεταβεί στη Θεσσαλονίκη, προκειμένου να συλλέξει επιτόπου στοιχεία από τα οποία θα φωτιστεί πλήρως το περιστατικό το οποίο αναφέρατε. 
Από τα στοιχεία που έχω μέχρι στη σήμερα διάθεσή μου διαπιστώνω ότι σε αυτήν την υπόθεση υπάρχουν πράγματι πτυχές που πρέπει να ερευνηθούν. Αυτό που είναι, ίσως, σημαντικό και δημιουργεί κάποια ερωτηματικά δεν είναι μόνο, όπως αναφέρατε, το ύψος του ποσού μέχρι του οποίου επιτρέπεται απευθείας ανάθεση στις προμήθειες υπηρεσιών, αλλά αυτό που με εντυπωσιάζει είναι ότι τουλάχιστον ο πρόεδρος του διοικητικού συμβουλίου δεν έχει σαφή γνώση μέχρι πού μπορεί το διοικητικό συμβούλιο να ενεργεί στο πλαίσιο των αρμοδιοτήτων του, προκαλώντας ενδιαφέρον από ιδιωτικές εταιρείες για την προμήθεια υπηρεσιών. 
Συγκεκριμένα, αυτό που εντυπωσιάζει είναι το γεγονός ότι στην εταιρεία αυτή, η οποία είχε ξεκινήσει συνεργασία μαζί με το θέατρο με πρωτοβουλία του διοικητικού συμβουλίου από τον Σεπτέμβριο του 2011, ήρθε στη συνέχεια τον Μάιο του 2012 το ίδιο διοικητικό συμβούλιο να προτείνει στον τότε Υπουργό Πολιτισμού να προσλάβει την κυρία διαχειρίστρια της συγκεκριμένης εταιρείας ως Αναπληρώτρια Διοικητική Διευθύντρια του Κρατικού Θεάτρου Βορείου Ελλάδος. 
Βέβαια, ο τότε Υπουργός δεν έκανε δεκτή αυτήν την πρόταση, προφανώς γιατί είχε τις πληροφορίες του. Αυτό που επίσης με εντυπωσιάζει είναι ότι επανήλθε με πρόταση και επί της δικιάς μου θητείας και βεβαίως, αφού ερεύνησα το φάκελο, αρνήθηκα να υπογράψω τη σχετική απόφαση, που είχε ετοιμασθεί με πρόταση του διοικητικού συμβουλίου.
Για όλα αυτά, μετά από τις δικές σας καταγγελίες, είναι εκκρεμής απ’ ό,τι πληροφορούμαι και ποινική διαδικασία, γι’ αυτό θα μου επιτρέψετε, σεβόμενος τουλάχιστον τις αρχές που υπηρέτησα ως δικηγόρος επί τριάντα χρόνια, να μην προδικάσω τίποτα. Θα περιμένουμε τις εξελίξεις. Ήδη νομίζω ότι σήμερα θα έχω στα χέρια μου και το πόρισμα του κ. Κωστάκη, ο οποίος πήγε πράγματι και έχει συλλέξει τα στοιχεία, και θα σας το κοινοποιήσω.</Speech> 
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Ο κ. Χαϊκάλης έχει το λόγο για τρία λεπτά.</ChairmanSpeech>
<Speech><Parlmember>ΠΑΥΛΟΣ ΧΑΪΚΑΛΗΣ</Parlmember>: Κύριε Υπουργέ, κατ’ αρχάς ευχαριστώ.
Όντως, η κ. Ακριβοπούλου ήταν αυτή την οποία εισηγήθηκε ο κ. Τρικούκης, ο Πρόεδρος του Διοικητικού Συμβουλίου, για Οικονομική Αναπληρώτρια του Κρατικού Θεάτρου Βορείου Ελλάδος. 
Θα ήθελα, όμως, να επισημάνω ότι αυτήν τη στιγμή το έργο βρίσκεται σε μία καμπή -θα έλεγα- διότι τελειώνει το οκτάμηνο και υπάρχουν τα εξής ερωτήματα. Πρώτον, εάν θα μπορεί να συνεχίσει κάποιος άλλος φορέας τη συνέχιση του έργου μετά το πέρας του οκταμήνου. Αυτό είναι αδύνατο, διότι δεν μπορεί να αναλάβει μια άλλη εταιρεία τη συνέχιση του προγράμματος του ΕΣΠΑ, όταν έχει αναλάβει η άλλη εταιρεία το πρώτο οκτάμηνο. Δεύτερον, εάν το πάρει η ίδια εταιρεία είναι πρόκληση, γιατί αντιβαίνει τους κανονισμούς και δεν είναι νόμιμο. Τρίτον, αυτήν τη στιγμή ο πρόεδρος ασκεί ψυχολογική βία στους ηθοποιούς και στο καλλιτεχνικό συμβούλιο με το να μην εγκρίνει προϋπολογισμό.
Κάνοντας μία παρένθεση, θα ήθελα να πω ότι για πρώτη φορά πνευματικός οργανισμός, θεατρικός οργανισμός, όπως το Κρατικό Θέατρο Βορείου Ελλάδος, είναι κερδοφόρος. Ο απολογισμός της χρονιάς έληξε με 1.283.000 ευρώ κέρδος, τον οποίον αμφισβητεί ο Πρόεδρος του Διοικητικού Συμβουλίου αναγκάζοντας τον Καλλιτεχνικό Διευθυντή κ. Χατζάκη να μην μπορεί να προχωρήσει το έργο του, συν ότι ασκείται -όπως είπα και πριν- ψυχολογική βία.
Είναι ένα θέμα, το οποίο πρέπει να δούμε. Επίσης, έξω από την οποιαδήποτε χ εισαγγελική παρέμβαση, θα πρέπει να υπάρξει και άμεση λύση του προβλήματος με την απομάκρυνση του κυρίου προέδρου για να συνεχιστεί ομαλά η εύρυθμη λειτουργία. 
Προς αποφυγήν παρεξηγήσεων, επειδή γράφτηκαν και πολλά, εγώ δεν έχω ποτέ συνεργαστεί προσωπικά με το Κρατικό Θέατρο Βορείου Ελλάδος, δεν γνωρίζω τον κ. Χατζάκη, ει μη μόνο γνωρίζοντας τις -για μένα- άψογες διοικητικές του ικανότητες στον τομέα. Βλέπω μάλιστα -καθώς είναι πασίγνωστος σε όλους- ότι έχει επέλθει εργασιακή ειρήνη στο Κρατικό Θέατρο Βορείου Ελλάδος, το οποίο χρόνια μαστιζόταν και ταλαιπωρείτο από διαδικασίες μη νόμιμες κατά τη λειτουργία του από πλευράς διασάλευσης της τάξης. Το τρίτο και σημαντικότερο είναι ότι για πρώτη φορά ένα κρατικό θέατρο γίνεται κερδοφόρο. 
Νομίζω ότι για όλα αυτά και επειδή οι νόμοι, που επιβάλλει ένας Υπουργός νομοθετώντας, είτε οι αποφάσεις του πρέπει να αντανακλούν την ηθική βάση τους στην κοινωνία, θα ήθελα επ’ αυτού να λάβετε θέση και να προχωρήσετε όσο το δυνατόν γρηγορότερα για να διαλευκανθεί η υπόθεση.
Σας ευχαριστώ πολύ.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Ευχαριστούμε κι εμείς.
Ο Υπουργός έχει το λόγο για τη δευτερολογία του.</ChairmanSpeech>
<Speech><Parlmember>ΚΩΝΣΤΑΝΤΙΝΟΣ ΤΖΑΒΑΡΑΣ</Parlmember> (Αναπληρωτής Υπουργός Παιδείας και Θρησκευμάτων, Πολιτισμού και Αθλητισμού): Κύριε συνάδελφε, θα ήθελα να σας διαβεβαιώσω ότι από πλευράς μας υπάρχει πολύ μεγάλη ευαισθησία για τις εξελίξεις στο Κρατικό Θέατρο Βορείου Ελλάδος. 
Όλοι αναγνωρίζουμε ότι -όπως πολύ ορθά το επισημάνατε- πρόκειται για έναν οργανισμό που παράγει πολιτισμό, που είναι πραγματικά ένας φάρος τηλαυγής μέσα στην καταχνιά που περνάμε, αναφορικά με τα ζητήματα που έχουν σχέση με τις αξίες και τις αρχές, που προέρχονται από την πολιτιστική μας κληρονομιά. 
Προσπαθούμε από την πρώτη μάλιστα στιγμή, που εμφανίστηκαν τα προβλήματα στις σχέσεις των ηθοποιών και του διοικητικού συμβουλίου να προσφέρουμε καλές υπηρεσίες. Η πρώτη παρέμβαση που είχα κάνει -και είχα ζητήσει- ακολουθώντας κάποιες συγκεκριμένες συζητήσεις που είχα με μέλη του διοικητικού συμβουλίου, έπεσε στο κενό, γιατί βρήκα αντίδραση από τη μεριά τόσο του προέδρου όσο και των μελών του διοικητικού συμβουλίου. 
Όμως από την άλλη πλευρά, θέλω να σας διαβεβαιώσω ότι η θητεία του διοικητικού συμβουλίου λήγει μετά από ένα μήνα, οπότε είναι βέβαιο ότι θα φροντίσω με το καινούργιο διοικητικό συμβούλιο -αφού βέβαια προηγουμένως, έχω τη δυνατότητα διαβούλευσης με τους ηθοποιούς, με τους εκπροσώπους των εργαζομένων και με όλους τους άλλους παράγοντες που συνιστούν αυτόν τον οργανισμό και καθημερινά συντελούν στις μεγάλες επιδόσεις που έχει στο θέατρο και γενικότερα στον πολιτισμό- αυτά τα προβλήματα να τα λύσω όσο γίνεται, στο μέτρο βέβαια των δυνατοτήτων που έχω και των δυνάμεων, που προσφέρει το νομοθετικό πλαίσιο στο Υπουργείο. 
Τώρα σχετικά με τα θέματα που έχουν σχέση με τους προϋπολογισμούς: Ήδη υπάρχει ένα ζήτημα. Ήδη υπάρχει μια απόφαση για τον απολογισμό του διοικητικού συμβουλίου. Εγώ ως Υπουργός που ασκώ εποπτεία, δεν έχω το δικαίωμα να υπεισέρχομαι σε ζητήματα, που αφορούν θέματα ουσιαστικής άσκησης αρμοδιοτήτων και μάλιστα στον καλλιτεχνικό και στον οικονομικό τομέα. 
Είμαι όμως σε θέση να σας διαβεβαιώσω ότι και οι ηθοποιοί και όλοι οι άλλοι παράγοντες προσπαθούν σε αυτό το θέατρο να προσφέρουν το βέλτιστο δυνατό των δυνάμεών τους, για να υπάρχει καλό αποτέλεσμα. Ήδη από το προηγούμενο καλοκαίρι και με τις  παραστάσεις που δίνονται, το Κρατικό Θέατρο Βορείου Ελλάδος έχει εξαπλώσει τις δραστηριότητές του σε όλη τη βόρεια Ελλάδα. Θα έλεγα μάλιστα, ότι με τη συμμετοχή του στα Επιδαύρια καλύπτει όλη την Ελλάδα και μάλιστα έχει επανειλημμένα αποσπάσει επαινετικές κριτικές από ειδικούς και μη. 
Θεωρώ, πάντως, ότι η επίκαιρη ερώτησή σας ήταν σημαντική. Έδωσε και σ’ εμάς την ευκαιρία να ασχοληθούμε με ένα θέμα, το οποίο νομίζω ότι έχει πολύ μεγάλη αξία και σπουδαιότητα για τα θέματα του πολιτισμού της χώρας.</Speech> 
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Ευχαριστούμε, κύριε Υπουργέ. Μακάρι να είχαμε και άλλες τέτοιες επίκαιρες ερωτήσεις και κυρίως και άλλους Υπουργούς να απαντούν σε αυτές. 
Η δεύτερη με αριθμό 1291/9-4-2013 επίκαιρη ερώτηση πρώτου κύκλου του Βουλευτή Δράμας του Συνασπισμού Ριζοσπαστικής Αριστεράς-Ενωτικού Κοινωνικού Μετώπου κ. Χρήστου Καραγιαννίδη προς τον Υπουργό Δημόσιας Τάξης και Προστασίας του Πολίτη, σχετικά με τη χορήγηση του επιδόματος επικίνδυνης και ανθυγιεινής εργασίας στο πυροσβεστικό προσωπικό, δεν θα συζητηθεί λόγω κωλύματος του κυρίου Υπουργού και διαγράφεται. 
Η τρίτη με αριθμό 1295/9-4-2013 επίκαιρη ερώτηση πρώτου κύκλου του Βουλευτή Ηρακλείου των Ανεξάρτητων Ελλήνων κ. Επαμεινώνδα (Νότη) Μαριά προς τον Υπουργό Οικονομικών, σχετικά με τη λήψη μέτρων για την προστασία των μικρομετόχων της Λαϊκής Τράπεζας, αλλά και των ελληνικών εξαγωγικών επιχειρήσεων, των οποίων οι καταθέσεις κουρεύτηκαν, μετά τις πρόσφατες αποφάσεις του  Eurogroup, δεν θα συζητηθεί λόγω κωλύματος του κυρίου Υπουργού και διαγράφεται. 
Η πέμπτη με αριθμό 1299/9-4-2013 επίκαιρη ερώτηση πρώτου κύκλου της Βουλευτού Α΄ Πειραιά της Δημοκρατικής Αριστεράς κ. Μαρίας Ρεπούση προς τον Υπουργό Υγείας, σχετικά με τη λειτουργία του Νοσοκομείου «Μεταξά», δεν θα συζητηθεί λόγω κωλύματος του κυρίου Υπουργού και διαγράφεται. 
Η πρώτη με αριθμό 1287/9-4-2013 επίκαιρη ερώτηση δευτέρου κύκλου της  Βουλευτού Καρδίτσης της Νέας Δημοκρατίας κ. Ασημίνας Σκόνδρα προς τον Υπουργό Αγροτικής Ανάπτυξης και Τροφίμων, σχετικά με τη χορήγηση της συνδεδεμένης ενίσχυσης σε βαμβακοπαραγωγούς της Καρδίτσας, δεν θα συζητηθεί λόγω κωλύματος του κυρίου Υπουργού και διαγράφεται.
Η δεύτερη με αριθμό 1292/9-4-2013 επίκαιρη ερώτηση δευτέρου κύκλου της  Βουλευτού Χαλκιδικής του Συνασπισμού Ριζοσπαστικής Αριστεράς-Ενωτικού Κοινωνικού Μετώπου  κ. Αικατερίνης Ιγγλέζη προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με τις υψηλές συγκεντρώσεις βαρέων μετάλλων και αρσενικού σε εκροές αποβλήτων στην περιοχή της Ολυμπιάδας, δεν θα συζητηθεί λόγω κωλύματος του κυρίου Υπουργού και διαγράφεται.
Η τέταρτη με αριθμό 1305/9-4-2013 επίκαιρη ερώτηση δευτέρου κύκλου του Βουλευτή Επικρατείας του Λαϊκού Συνδέσμου-Χρυσή Αυγή κ. Χρήστου Παππά προς τους Υπουργούς Οικονομικών και Διοικητικής Μεταρρύθμισης και Ηλεκτρονικής Διακυβέρνησης, σχετικά με τη δημοσιοποίηση από την Ελληνική Στατιστική Αρχή του αριθμού των μεταναστών στην ελληνική επικράτεια, δεν θα συζητηθεί λόγω κωλύματος του κυρίου Υπουργού και διαγράφεται.
Η πέμπτη με αριθμό 1302/9-4-2013 επίκαιρη ερώτηση δευτέρου κύκλου του  Βουλευτή Λάρισας της Δημοκρατικής Αριστεράς κ. Θωμά Ψύρρα προς τους Υπουργούς Αγροτικής Ανάπτυξης και Τροφίμων και Οικονομικών, σχετικά με τη συγχώνευση του Εθνικού Ιδρύματος Αγροτικής Έρευνας στον Ελληνικό Γεωργικό Οργανισμό «Δήμητρα», δεν θα συζητηθεί λόγω κωλύματος του κυρίου Υπουργού και διαγράφεται.
Η έκτη με αριθμό 1290/9-4-2013 επίκαιρη ερώτηση δευτέρου κύκλου του Ανεξάρτητου Βουλευτή Εύβοιας κ. Κωνσταντίνου Μαρκόπουλου  προς τον Υπουργό Υγείας, σχετικά με τις δυσλειτουργίες στο ΕΚΑΒ και στη διακομιδή των ασθενών στο Νομό Ευβοίας,  δεν θα συζητηθεί λόγω κωλύματος του κυρίου Υπουργού και διαγράφεται.
Συμπέρασμα: από τις έντεκα ερωτήσεις, συζητήθηκαν μόνο οι δυο. Παράκληση οι Υπηρεσίες της Βουλής να διαβιβάσουν το έγγραφο αυτό στον Πρόεδρο της Βουλής και στη Διάσκεψη των Προέδρων. 
Επίσης, νομίζω ότι και οι Βουλευτές που έχουν ερωτήσει –κατανοώ βέβαια ότι εφόσον η ερώτησή τους δεν θα συζητηθεί, δεν έρχονται στην Ολομέλεια- ίσως πρέπει τουλάχιστον εκείνοι να είναι εδώ, ούτως ώστε να μη συμβάλλουν και αυτοί -και εννοώ άθελά τους, όχι ότι φταίνε οι Βουλευτές- στον όλο εκφυλισμό. Πάντως αυτή η εικόνα προφανώς δεν τιμά την Κυβέρνηση, αλλά δεν τιμά και συνολικά τη λειτουργία μας. 
Έχω την τιμή να ανακοινώσω στο Σώμα ότι η Διαρκής Επιτροπή Οικονομικών Υποθέσεων καταθέτει την έκθεσή της στο σχέδιο νόμου του Υπουργείου Οικονομικών: «Ρυθμίσεις για την τροποποίηση και τη βελτίωση συνταξιοδοτικών, δημοσιονομικών, διοικητικών και λοιπών διατάξεων του Υπουργείου Οικονομικών».
Επαναλαμβάνω την παράκλησή μου να ενημερωθεί ο Πρόεδρος, ει δυνατόν και άμεσα, διότι έχουμε και Διάσκεψη των Προέδρων αργότερα και θα ήθελα να είναι ενήμερος. 
Ολοκληρώθηκε η συζήτηση των επικαίρων ερωτήσεων. 
Κύριοι συνάδελφοι, δέχεστε στο σημείο αυτό να λύσουμε τη συνεδρίαση;</ChairmanSpeech>
<Speech><Parlmember>ΟΛΟΙ ΟΙ ΒΟΥΛΕΥΤΕΣ</Parlmember>: Μάλιστα, μάλιστα.
Με τη συναίνεση του Σώματος και ώρα 10.28΄ λύεται η συνεδρίαση για τη Δευτέρα 15 Απριλίου 2013 και ώρα 18.00΄, με αντικείμενο εργασιών του Σώματος κοινοβουλευτικό έλεγχο: α) συζήτηση επικαίρων ερωτήσεων και β) συζήτηση επίκαιρης επερώτησης, σύμφωνα με την ημερήσια διάταξη που θα διανεμηθεί. 
Ο</Speech> ΠΡΟΕΔΡΟΣ                                                        ΟΙ ΓΡΑΜΜΑΤΕΙΣ  
Τελευταία Αποθήκευση:	17/4/2013 12:00:00 μμ	Από:	a.geronikolos
Εκτυπώθηκε:	17/4/2013 10:11:00 πμ</body>
</html>