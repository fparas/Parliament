<html><head><meta name="cp:revision" content="2"><meta name="date" content="2014-12-18T11:11:00Z"><meta name="Company" content="OTS"><meta name="meta:word-count" content="6403"><meta name="dc:creator" content="Production"><meta name="extended-properties:Company" content="OTS"><meta name="Word-Count" content="6403"><meta name="dcterms:created" content="2014-12-18T11:11:00Z"><meta name="dcterms:modified" content="2014-12-18T11:11:00Z"><meta name="Last-Modified" content="2014-12-18T11:11:00Z"><meta name="Last-Save-Date" content="2014-12-18T11:11:00Z"><meta name="meta:character-count" content="34578"><meta name="Template" content="Normal"><meta name="meta:save-date" content="2014-12-18T11:11:00Z"><meta name="Application-Name" content="Microsoft Office Word"><meta name="modified" content="2014-12-18T11:11:00Z"><meta name="Edit-Time" content="1800000000"><meta name="Content-Type" content="application/msword"><meta name="creator" content="Production"><meta name="meta:author" content="Production"><meta name="extended-properties:Application" content="Microsoft Office Word"><meta name="meta:creation-date" content="2014-12-18T11:11:00Z"><meta name="meta:last-author" content="ch.mparka"><meta name="Creation-Date" content="2014-12-18T11:11:00Z"><meta name="xmpTPg:NPages" content="36"><meta name="resourceName" content="21-11-2014.doc"><meta name="Last-Author" content="ch.mparka"><meta name="Character Count" content="34578"><meta name="Page-Count" content="36"><meta name="Revision-Number" content="2"><meta name="extended-properties:Template" content="Normal"><meta name="Author" content="Production"><meta name="meta:page-count" content="36"></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></head><body>Συνεδρίαση 21-11-2014		σελ.1
Ο ΠΡΟΕΔΡΟΣ				ΟΙ ΓΡΑΜΜΑΤΕΙΣ
(Σημείωση: Ο παρακάτω πίνακας περιεχομένων δεν αποτελεί το τελικό κείμενο, διότι εκκρεμούν ορθογραφικές και συντακτικές διορθώσεις)
ΠΙΝΑΚΑΣ ΠΕΡΙΕΧΟΜΕΝΩΝ
ΙΕ΄ ΠΕΡΙΟΔΟΣ 
ΠΡΟΕΔΡΕΥΟΜΕΝΗΣ ΚΟΙΝΟΒΟΥΛΕΥΤΙΚΗΣ ΔΗΜΟΚΡΑΤΙΑΣ
ΣΥΝΟΔΟΣ Γ΄
ΣΥΝΕΔΡΙΑΣΗ ΛΒ΄
Παρασκευή  21 Νοεμβρίου 2014
ΘΕΜΑΤΑ
 
Α. ΕΙΔΙΚΑ ΘΕΜΑΤΑ 
1. Επικύρωση Πρακτικών, σελ. 
2.  Άδεια απουσίας του Βουλευτή  κ. Χ. Κοντονή, σελ. 
3. Επί διαδικαστικού θέματος, σελ. 
4. Ανακοινώνεται ότι ο Υπουργός Οικονομικών κ. Γκίκας Χαρδούβελης καταθέτει στον Πρόεδρο της Βουλής κ. Ευάγγελο Μεϊμαράκη με μορφή stick (ψηφιακό μέσο αποθήκευσης) τον Γενικό Προϋπολογισμό του Κράτους για το οικονομικό έτος 2015, τον τόμο για φορολογικές δαπάνες του 2015, καθώς και τους προσαρτημένους προϋπολογισμούς ορισμένων ειδικών ταμείων, λογαριασμών και Ανεξάρτητων Αρχών, οικονομικού έτους 2015, σελ. 
5. Ανακοινώνεται η κατάθεση των εκθέσεων των Γενικών Διευθυντών δημοσιονομικών ελέγχων, φορολογικής διοίκησης, τελωνείων και ειδικών φόρων κατανάλωσης, δημόσιας περιουσίας και εθνικών κληροδοτημάτων του Υπουργείου Οικονομικών, καθώς και των δηλώσεων που προβλέπονται στο άρθρο 58 του ν. 4270/2014, σελ. 
 
Β. ΚΟΙΝΟΒΟΥΛΕΥΤΙΚΟΣ ΕΛΕΓΧΟΣ 
1. Απαντήσεις Υπουργών σε ερωτήσεις Βουλευτών, σελ. 
2. Ανακοίνωση του δελτίου επικαίρων ερωτήσεων της Δευτέρας 24 Νοεμβρίου 2014, σελ. 
3. Συζήτηση επικαίρων ερωτήσεων:
Προς τον Υπουργό Εργασίας, Κοινωνικής Ασφάλισης και Πρόνοιας:
    i. σχετικά με την αποποινικοποίηση των οφειλών στον Οργανισμό Ασφάλισης Ελευθέρων Επαγγελματιών (ΟΑΕΕ) και τη διασφάλιση της παροχής ιατροφαρμακευτικής περίθαλψης στους ασφαλισμένους, σελ. 
    ii. σχετικά με τη διαχείριση των εσόδων του Κέντρου Είσπραξης Ασφαλιστικών Οφειλών, σελ. 

ΠΡΟΕΔΡΟΣ
ΜΕΪΜΑΡΑΚΗΣ Ε. , σελ.

ΠΡΟΕΔΡΕΥΩΝ
ΔΡΑΓΑΣΑΚΗΣ Ι. , σελ.
ΟΜΙΛΗΤΕΣ

Α. Επί διαδικαστικού θέματος:
ΑΛΕΞΟΠΟΥΛΟΣ Α. , σελ.
ΒΑΜΒΑΚΑ Ε. , σελ.
ΒΡΟΥΤΣΗΣ Ι. , σελ.
ΜΕΪΜΑΡΑΚΗΣ Ε. , σελ.
ΞΟΥΛΙΔΟΥ Σ. , σελ.
ΧΑΡΔΟΥΒΕΛΗΣ Γ. , σελ.

Β. Επί των επικαίρων ερωτήσεων:
ΒΑΜΒΑΚΑ Ε. , σελ.
ΒΡΟΥΤΣΗΣ Ι. , σελ.
ΞΟΥΛΙΔΟΥ Σ. , σελ.

ΠΡΑΚΤΙΚΑ ΒΟΥΛΗΣ
ΙΕ΄ ΠΕΡΙΟΔΟΣ 
ΠΡΟΕΔΡΕΥΟΜΕΝΗΣ ΚΟΙΝΟΒΟΥΛΕΥΤΙΚΗΣ ΔΗΜΟΚΡΑΤΙΑΣ
ΣΥΝΟΔΟΣ Γ΄
ΣΥΝΕΔΡΙΑΣΗ ΛΒ΄
Παρασκευή 21 Νοεμβρίου 2014
Αθήνα, σήμερα στις 21 Νοεμβρίου 2014, ημέρα Παρασκευή και ώρα 11.28΄ συνήλθε στην Αίθουσα των συνεδριάσεων του Βουλευτηρίου η Βουλή σε ολομέλεια για να συνεδριάσει υπό την προεδρία του Δ΄ Αντιπροέδρου αυτής κ. ΙΩΑΝΝΗ ΔΡΑΓΑΣΑΚΗ.
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Κυρίες και κύριοι συνάδελφοι, αρχίζει η συνεδρίαση.
(</ChairmanSpeech><Speech><Parlmember>ΕΠΙΚΥΡΩΣΗ ΠΡΑΚΤΙΚΩΝ</Parlmember>: Σύμφωνα με την από 20-11-2014 εξουσιοδότηση του Σώματος επικυρώθηκαν με ευθύνη του Προεδρείου τα Πρακτικά της ΛΑ΄ συνεδριάσεώς του της Πέμπτης 20 Νοεμβρίου 2014, σε ό,τι αφορά την ψήφιση στο σύνολό των σχεδίων νόμου.: 
Α) του Υπουργείου Υποδομών, Μεταφορών και Δικτύων: «Κύρωση της Συμφωνίας Αεροπορικών Μεταφορών μεταξύ του Καναδά αφενός και της Δημοκρατίας της Αυστρίας, του Βασιλείου του Βελγίου, της Δημοκρατίας της Βουλγαρίας, της Κυπριακής Δημοκρατίας, της Τσεχικής Δημοκρατίας, του Βασιλείου της Δανίας, της Δημοκρατίας της Εσθονίας, της Δημοκρατίας της Φινλανδίας, της Γαλλικής Δημοκρατίας, της Ομοσπονδιακής Δημοκρατίας της Γερμανίας, της Ελληνικής Δημοκρατίας, της Δημοκρατίας της Ουγγαρίας, της Ιρλανδίας, της Ιταλικής Δημοκρατίας, της Δημοκρατίας της Λετονίας, της Δημοκρατίας της Λιθουανίας, του Μεγάλου Δουκάτου του Λουξεμβούργου, της Μάλτας, του Βασιλείου των Κάτω Χωρών, της Δημοκρατίας της Πολωνίας, της Πορτογαλικής Δημοκρατίας, της Ρουμανίας, της Σλοβακικής Δημοκρατίας, της Δημοκρατίας της Σλοβενίας, του Βασιλείου της Ισπανίας, του Βασιλείου της Σουηδίας, του Ηνωμένου Βασιλείου της Μεγάλης Βρετανίας και Βορείου Ιρλανδίας και της Ευρωπαϊκής Κοινότητας αφετέρου».
Β) του Υπουργείου Οικονομικών: «Ελληνικά Λογιστικά Πρότυπα, συναφείς ρυθμίσεις και άλλες διατάξεις »)
Κυρίες και κύριοι συνάδελφοι, έχω την τιμή να σας ανακοινώσω το δελτίο επικαίρων ερωτήσεων της Δευτέρας 24 Νοεμβρίου 2014. 
Α. ΕΠΙΚΑΙΡΕΣ ΕΡΩΤΗΣΕΙΣ Πρώτου Κύκλου (Άρθρο 130 παράγραφοι 2 και 3 του Κανονισμού της Βουλής)
1. Η με αριθμό 281/18-11-2014 επίκαιρη ερώτηση του Βουλευτή Αρκαδίας της Νέας Δημοκρατίας κ. Ανδρέα Λυκουρέντζου προς τον Υπουργό Παιδείας και Θρησκευμάτων, σχετικά με τις δυνατότητες ανάθεσης διδασκαλίας μαθημάτων σε πτυχιούχους ΠΕ15 του κλάδου της Οικιακής Οικονομίας.
2. Η με αριθμό 288/18-11-2014 επίκαιρη ερώτηση του Βουλευτή Μεσσηνίας του Συνασπισμού Ριζοσπαστικής Αριστεράς κ. Αθανασίου Πετράκου προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με την ανάκληση της επιστράτευσης των εργαζομένων της «ΔΕΗ Α.Ε.», του «ΑΔΜΗΕ Α.Ε.» και του «ΔΕΔΔΗΕ Α.Ε.».
3. Η με αριθμό 282/18-11-2014 επίκαιρη ερώτηση του Βουλευτή Ηρακλείου των Ανεξαρτήτων Ελλήνων κ. Κωνσταντίνου Δαμαβολίτη προς τον Υπουργό Πολιτισμού και Αθλητισμού, σχετικά με τη μεταφορά των σκηνικών της τελετής έναρξης των Ολυμπιακών Αγώνων 2004 σε ασφαλή χώρο.
4. Η με αριθμό 285/18-11-2014 επίκαιρη ερώτηση του Βουλευτή Σερρών του Λαϊκού Συνδέσμου – Χρυσή Αυγή κ. Αρτέμιου Ματθαιόπουλου προς τους Υπουργούς Περιβάλλοντος, Ενέργειας και Κλιματικής Αλλαγής και Ανάπτυξης και Ανταγωνιστικότητας, σχετικά με τις διαφημίσεις της ΔΕΗ.
5. Η με αριθμό 294/18-11-2014 επίκαιρη ερώτηση του Βουλευτή Νομού Αττικής του Κομμουνιστικού Κόμματος Ελλάδας κ. Ιωάννη Γκιόκα προς τον Υπουργό Εργασίας, Κοινωνικής Ασφάλισης και Πρόνοιας, σχετικά με τη λήψη μέτρων για οικονομική ενίσχυση στους εργαζόμενους της ναυπηγοεπισκευαστικής ζώνης.
Β. ΕΠΙΚΑΙΡΕΣ ΕΡΩΤΗΣΕΙΣ Δεύτερου Κύκλου (Άρθρο 130 παράγραφοι 2 και 3 του Κανονισμού της Βουλής)
1. Η με αριθμό 267/17-11-2014 επίκαιρη ερώτηση του Βουλευτή Ηρακλείου της Νέας Δημοκρατίας κ. Γεωργίου Δεικτάκη προς τον Υπουργό Οικονομικών, σχετικά με τη ρύθμιση όρων παραγωγής και διακίνησης άνυδρης αιθυλικής αλκοόλης.
2. Η με αριθμό 289/18-11-2014 επίκαιρη ερώτηση της Βουλευτού Β΄ Αθηνών του Συνασπισμού Ριζοσπαστικής Αριστεράς κ. Βασιλικής Κατριβάνου προς τον Υπουργό Παιδείας και Θρησκευμάτων, σχετικά με την ανάγκη πρόσληψης εκπαιδευτικών για την επαναλειτουργία του σχολείου «18 Άνω».
3. Η με αριθμό 291/18-11-2014 επίκαιρη ερώτηση του Βουλευτή Αχαΐας των Ανεξαρτήτων Ελλήνων κ. Νικολάου Νικολόπουλου προς τον Υπουργό Υποδομών, Μεταφορών και Δικτύων, σχετικά με την πορεία των έργων του Μετρό Θεσσαλονίκης.
4. Η με αριθμό 295/18-11-2014 επίκαιρη ερώτηση του Βουλευτή Αιτωλοακαρνανίας του Κομμουνιστικού Κόμματος Ελλάδας κ. Νικολάου Μωραΐτη προς τον Υπουργό Παιδείας και Θρησκευμάτων, σχετικά με τα προβλήματα στη λειτουργία του Τμήματος Λαϊκής και Παραδοσιακής Μουσικής του ΤΕΙ Ηπείρου στην Άρτα από την έλλειψη διδακτικού προσωπικού.
Εισερχόμαστε στη συζήτηση των 
ΕΠΙΚΑΙΡΩΝ ΕΡΩΤΗΣΕΩΝ
Πρώτη θα συζητηθεί η δεύτερη με αριθμό 283/18-11-2014 επίκαιρη ερώτηση πρώτου κύκλου της Βουλευτού Β΄ Θεσσαλονίκης των Ανεξαρτήτων Ελλήνων κ. Σταυρούλας Ξουλίδου προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την αποποινικοποίηση των οφειλών στον Οργανισμό Ασφάλισης Ελευθέρων Επαγγελματιών (ΟΑΕΕ) και τη διασφάλιση της παροχής ιατροφαρμακευτικής περίθαλψης στους ασφαλισμένους.
Στην ερώτηση θα απαντήσει ο Υπουργός κ. Βρούτσης.
Τον λόγο έχει η κ. Ξουλίδου για να αναπτύξει την επίκαιρη ερώτησή της.</Speech>
<Speech><Parlmember>ΣΤΑΥΡΟΥΛΑ ΞΟΥΛΙΔΟΥ</Parlmember>: Ευχαριστώ, κύριε Πρόεδρε.
Κύριε Υπουργέ, περίπου τετρακόσιες πενήντα χιλιάδες ελεύθεροι επαγγελματίες, βιοτέχνες και έμποροι, σύμφωνα με στοιχεία που περιήλθαν σε γνώση μας από τον Σύλλογο Ασφαλισμένων Ανασφάλιστων του ΟΑΕΕ, αδυνατούν να είναι συνεπείς σε ασφαλιστικές εισφορές προς τον ΟΑΕΕ λόγω των οικονομικών δυσκολιών που η καλπάζουσα οικονομική κρίση και η ύφεση της αγοράς έχουν προκαλέσει. 
Αξίζει να σημειωθεί ότι σε άλλα ασφαλιστικά ταμεία η μη καταβολή των εισφορών δεν θεωρείται ποινικό αδίκημα. Αντίθετα, οι ελεύθεροι επαγγελματίες, βιοτέχνες και έμποροι διώκονται ποινικά σε ανάλογη περίπτωση. Δηλαδή, η αδυναμία τους να καταβάλουν τις ασφαλιστικές εισφορές τούς καθιστά ποινικά υπόλογους. 
Επίσης, παράνομα χρεώνονται οι εισφορές για ιατροφαρμακευτική περίθαλψη για την περίοδο που δεν έχει παρασχεθεί στον ασφαλισμένο. Οι ασφαλιστικές εισφορές είναι υπέρογκες, δυσανάλογες προς το εισόδημά τους και προκαλούν ασφυξία στους επαγγελματίες. Η ποινικοποίηση της μη καταβολής εισφορών, σε περίπτωση αντικειμενικής οικονομικής δυσκολίας, δίνει τη χαριστική βολή.
Όσον αφορά την ασφαλιστική ρύθμιση των ασφαλιστικών εισφορών και τον καταιγισμό ειδοποιητηρίων που στέλνει το ΚΕΑΟ σε ασφαλισμένους του ΟΑΕΕ, ο Υφυπουργός Εργασίας κ. Πλακιωτάκης δήλωσε πως τα προηγούμενα ειδοποιητήρια θα εξακολουθήσουν να ισχύουν και ότι η αποστολή καινούργιων ειδοποιητηρίων θα συνεχιστεί χωρίς αναστολή, λόγω της εξαγγελθείσας ρύθμισης. 
Η πολιτική σας έχει ως στόχο τη διάλυση του οικονομικού και κοινωνικού ιστού, ο οποίος στηρίζεται στη μικρομεσαία επιχείρηση. Δεν είναι δυνατόν  ανασφάλιστοι του ΟΑΕΕ και οι οικογένειές τους να στερούνται ιατροφαρμακευτικής περίθαλψης, να αντιμετωπίζονται από το δημόσιο ως εγκληματίες και να κινδυνεύουν να χάσουν, εκτός από τη δουλειά τους, και το σπίτι τους.
Εκ των όσων αναφέρθηκαν, ερωτάσθε, κύριε Υπουργέ: Για ποιον λόγο έχετε προβεί στη λήψη σκληρών οικονομικών απαιτήσεων από τους ασφαλισμένους του ΟΑΕΕ; Γιατί κωφεύετε σε προτάσεις των συλλόγων των ιδίων των ασφαλισμένων του ΟΑΕΕ, παρά το γεγονός ότι οι παράλογες ασφαλιστικές ρυθμίσεις του ΟΑΕΕ παραμένουν στην πράξη ανεφάρμοστες; Θα προβείτε στην άρση της ποινικοποίησης των ασφαλιστικών εισφορών προς τον ΟΑΕΕ;
Δεύτερον, προτίθεστε να ενεργήσετε άμεσα, προκειμένου να σταματήσει η αποστολή των ειδοποιητηρίων που στέλνει το ΚΕΑΟ, να καταργηθούν οι προσαυξήσεις, να διασφαλιστεί η παροχή ιατροφαρμακευτικής περίθαλψης στους εν λόγω ασφαλισμένους;</Speech> 
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Τον λόγο έχει ο κύριος Υπουργός για τρία λεπτά.</ChairmanSpeech>
<Speech><Parlmember>ΙΩΑΝΝΗΣ ΒΡΟΥΤΣΗΣ</Parlmember> (Υπουργός Εργασίας, Κοινωνικής Ασφάλισης και Πρόνοιας): Ευχαριστώ, κύριε Πρόεδρε. 
Κυρία Ξουλίδου, θα ήθελα κατ’ αρχάς να σας ευχαριστήσω γιατί μου δίνετε την ευκαιρία να τοποθετηθώ σε ένα κρίσιμο ζήτημα. Μέσα στον σύντομο χρόνο που έχω θα προσπαθήσω να αποδείξω ότι η Κυβέρνηση διαθέτει και αντανακλαστικά και ευαισθησία. 
Το κυριότερο όμως είναι –και πιστέψτε με- ότι, παρά τη δημοσιονομική κρίση που διαπερνά τη χώρα μας, οι κοινωνικές μεταρρυθμίσεις που έχουν γίνει στην Ελλάδα το τελευταίο διάστημα είναι μοναδικές, πρωτοποριακές και ουσιαστικά αλλάζουν το κοινωνικό πρόσωπο της χώρας όπως το ξέραμε μέχρι σήμερα. 
Θα ήθελα εισαγωγικά να σας πω κάτι το οποίο είναι θεμελιακό και πολύ σημαντικό για τη συζήτησή μας. Η κοινωνική ασφάλιση στη χώρα μας έχει τρεις βασικούς πυλώνες: την επικουρική σύνταξη, το εφάπαξ και την κύρια σύνταξη. Τα χαρακτηριστικά των πρώτων δύο, του εφάπαξ και της επικουρικής σύνταξης, είναι συγκεκριμένα και διέπονται από αρχές που έπρεπε να έχουν τα ταμεία από την αρχή τους, δηλαδή καθαρά ανταποδοτικά. 
Αυτή είναι μια άλλη ιστορία. Έχω τοποθετηθεί πολλές φορές σε αυτό. Δεν τηρήθηκε ποτέ και κατακερματίστηκε. Πήραν μορφή διανεμητικού χαρακτήρα τα ταμεία αυτά με το πελατειακό σύστημα και τα πολλά λάθη που έγιναν. 
Σήμερα, όπως φτιάχτηκαν, έχουμε ένα υγιέστατο πλέον πλαίσιο για το εφάπαξ των Ελλήνων, που δεν πρόκειται να ξαναλλάξει σε τίποτα για πολλές δεκαετίες μετά. Το ίδιο ισχύει και για το επικουρικό. 
Η κύρια σύνταξη, όμως, στηρίζεται σε μια τριμερή χρηματοδότηση του κράτους, του εργαζόμενου και του εργοδότη. Το βασικό της χαρακτηριστικό είναι η διανεμητικότητα. Για να γίνει αυτό, πρέπει κάποιοι να πληρώνουν για να πληρώνονται οι συντάξεις αυτών που είναι στη σύνταξη. 
Άρα πρέπει να κρατήσουμε και τη λογική μας και την ψυχραιμία μας, γιατί είναι εύκολο να λέμε ότι πρέπει να κάνουμε κινήσεις από τη μία μεριά. Στο πρώτο μέρος της ισότητας –στο δεύτερο μέρος είναι οι συντάξεις- είναι ότι κάποιοι πρέπει να πληρώσουν. Αυτοί είναι οι ασφαλισμένοι. Άρα σας διαβεβαιώ ότι κάνουμε ό,τι μπορούμε –κι έχουμε κάνει πάρα πολλά- για να διασφαλίσουμε τα έσοδα όλου του ασφαλιστικού και του ΟΑΕΕ. 
Θα σας δώσω μόνο δύο στοιχεία για να έχουμε μια εικόνα: Σύμφωνα με τα στοιχεία του «ΗΛΙΟΣ», το πλήθος των συνταξιούχων των ενεργών ασφαλισμένων στον ΟΑΕΕ είναι επτακόσιες σαράντα οκτώ χιλιάδες τετρακόσιοι δεκατέσσερις. Επιπλέον, έχουμε τριακόσιες πενήντα μία χιλιάδες εξακόσιους ογδόντα πέντε συνταξιούχους και η μηνιαία δαπάνη είναι 270.056.612 ευρώ, δηλαδή όχι ασήμαντα νούμερα. 
Υπάρχει ένα μεγάλο άνοιγμα στον ΟΑΕΕ, στο έλλειμμά του, για το οποίο απρόσκοπτα έρχεται ο κρατικός προϋπολογισμός, οι Έλληνες φορολογούμενοι και στηρίζουν το ταμείο του ΟΑΕΕ. Θέλω μέσα από αυτήν τη συζήτηση να μάθουν όλοι –να το ξαναπούμε άλλη μια φορά- ότι οι συντάξεις του ΟΑΕΕ, που με ρωτάτε, είναι απόλυτα διασφαλισμένες. 
Κάναμε κινήσεις για να στηρίξουμε όλο αυτό το περιβάλλον, το οποίο περιγράψατε και που έχετε δίκιο. Δεν θα διαφωνήσω ότι ο κόσμος όχι μόνο του ΟΑΕΕ, αλλά όλοι οι Έλληνες μπήκαν αυτήν την περίοδο σε μεγάλη περιπέτεια λόγω της κρίσης. Κι εμείς, όμως, ως Κυβέρνηση, παρά τη δημοσιονομική κατάσταση, δεν μείναμε με σταυρωμένα τα χέρια. 
Σας θυμίζω πρώτα τον ν. 4152/2013, την πρώτη ρύθμιση, μέσα από την οποία δόθηκε η δυνατότητα –παρ’ ότι δεν ήταν τόσο «καλή» όσο θα θέλαμε- κάποιοι -και του ΟΑΕΕ- να μπουν. 
Η δεύτερη κίνηση που κάναμε, η πολύ σημαντική, ήταν ο ν. 4353/2014. Πήραν δωρεάν ιατροφαρμακευτική περίθαλψη εξήντα πέντε χιλιάδες οκτακόσιοι τριάντα τρείς συμπολίτες μας ασφαλισμένοι του ΟΑΕΕ, που είχαν χάσει την ασφαλιστική τους ικανότητα λόγω μη καταβολής των ασφαλίστρων. 
Το τρίτο και μεγάλο βήμα που κάναμε ήταν ο τελευταίος ν. 4305/2014, μέσα από τον οποίο δίνεται η δυνατότητα πλέον πολύ πιο εύκολα, σε αυτήν τη μεγάλη ευκαιρία της ρύθμισης που έκανε η ελληνική Κυβέρνηση, να προσέλθουν όσοι χρωστούν στον ΟΑΕΕ και να δώσουν εκατό δόσεις, με πολύ χαμηλό επιτόκιο και να αποκτήσουν ξανά την ασφαλιστική τους ικανότητα. 
Νομίζω ότι κάναμε σημαντικά βήματα με νοικοκυρεμένο τρόπο, κρατώντας την ταμειακή ισορροπία του ταμείου δυνατά, περιφρουρώντας την και διασφαλίζοντας ταυτόχρονα και τις συντάξεις.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Κυρία Ξουλίδου, έχετε τον λόγο για τη δευτερολογία σας.</ChairmanSpeech>
<Speech><Parlmember>ΣΤΑΥΡΟΥΛΑ ΞΟΥΛΙΔΟΥ</Parlmember>: Παρά τα όσα είπατε, κύριε Υπουργέ, η αλήθεια είναι ότι, αν θέλετε να σώσετε τον ΟΑΕΕ, θα είχατε παρέμβει εγκαίρως και θα είχατε υιοθετήσει ουσιαστικές λύσεις. Δεν θα αφήνατε το πρόβλημα να συσσωρεύεται και να γιγαντώνεται και να πνίγει τους ασφαλισμένους. Λύσεις και προτάσεις υπήρχαν. Επομένως θεωρώ ότι έχετε σοβαρότατες ευθύνες για την καθυστέρηση αυτή, που έχει τραγικές συνέπειες σε οικονομικό και κοινωνικό επίπεδο.
Τώρα ας πάμε επί της ουσίας. Το βασικό ζήτημα σε οποιοδήποτε μέτρο ληφθεί είναι η αναδρομικότητα. Η οποιαδήποτε μείωση των εισφορών πρέπει να ισχύει αναδρομικά,  από την αρχή της οφειλής, ώστε να είναι ουσιαστική και να επιτρέψει στον ασφαλισμένο τη συνέχιση της δραστηριότητάς του.
Επιπλέον, δεν είναι δυνατόν να συνυπολογίζονται προσαυξήσεις στις ληξιπρόθεσμες ασφαλιστικές εισφορές με επιτόκιο αντίστοιχο τραπεζικού δανεισμού. Γιατί, λοιπόν, στη ρύθμιση αυτή έχουμε και ένα επιτόκιο αποπληρωμής και τελικά ο ασφαλισμένος αντί για έκπτωση καλείται να πληρώσει μεγαλύτερο ποσό; Αντιλαμβάνεσθε ότι αυτό εκτινάσσει το οφειλόμενο ποσό σε δυσθεώρητα ύψη. Επομένως, είναι σίγουρο ότι ο ΟΑΕΕ δεν πρόκειται να το εισπράξει. 
Επίσης, βασικό αίτημα των ασφαλισμένων είναι να αφαιρεθεί από τις οφειλές το ποσό που αντιστοιχεί στην παροχή ιατροφαρμακευτικής περίθαλψης για το διάστημα που δεν παρεχόταν από το ασφαλιστικό ταμείο. Θα ήθελα να επιμείνω σε αυτό το σημείο καθώς αφορά την κοινωνική διάσταση του ζητήματος. Οι εξακόσιες χιλιάδες και πλέον οφειλέτες του ΟΑΕΕ και οι οικογένειές τους δεν έχουν ιατροφαρμακευτική περίθαλψη και είναι αποκλεισμένοι από το κοινωνικό αγαθό της υγείας.
Ένα ακόμη σημείο που θα ήθελα να σταθώ είναι η αποποινικοποίηση των οφειλών. Είναι αδιανόητο οι επαγγελματίες-ασφαλισμένοι στον ΟΑΕΕ που έχουν έλθει αντιμέτωποι με ποικίλες οικονομικές δυσκολίες και βλέπουν τους κόπους ετών να καταστρέφονται, να κινδυνεύουν επιπλέον να χάσουν σπίτι ή να μπουν φυλακή σαν κοινοί εγκληματίες.
Κύριε Υπουργέ, τα μείζονα ζητήματα που προέκυψαν από τις ληξιπρόθεσμες οφειλές έχουν εγκλωβίσει τους επαγγελματίες και στραγγαλίζουν την επιχειρηματική δραστηριότητα. Για τον λόγο αυτόν οφείλετε έστω και τώρα να αναλάβετε άμεσα πρωτοβουλίες για την οριστική λύση του θέματος και για την ανακούφιση της ελληνικής κοινωνίας και την αποκατάσταση των κοινωνικών ανισοτήτων. 
Ευχαριστώ.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Ευχαριστούμε και εμείς.
Τον λόγο έχει ο κύριος Υπουργός για τη δευτερολογία του.</ChairmanSpeech>
<Speech><Parlmember>ΙΩΑΝΝΗΣ ΒΡΟΥΤΣΗΣ</Parlmember> (Υπουργός Εργασίας, Κοινωνικής Ασφάλισης και Πρόνοιας): Κυρία Ξουλίδου, άκουσα τη δευτερολογία σας. Θα μου επιτρέψετε να σας πω ότι δεν συμφωνώ. Το όλο σκεπτικό σας είναι ανεπίκαιρο, υπό την έννοια ότι θα είχε μία βασιμότητα, αν τα λέγατε πριν περίπου ενάμιση μήνα, δηλαδή πριν η Κυβέρνηση φέρει και ψηφίσει στη Βουλή αυτήν την πολύ γενναία και την πολύ καλή ρύθμιση, τη νέα ρύθμιση.
Σας υπενθυμίζω ότι το επιτόκιο μειώθηκε από 8,5% σε 4,56% και δίνει τη δυνατότητα σε οφειλέτες μέχρι 15.000 ευρώ να κάνουν εκατό δόσεις, δηλαδή οκτώ ολόκληρα χρόνια κάποιος να ξετυλίξει τη δυνατότητα πληρωμής μέχρι 15.000 ευρώ. Όλα αυτά μέσα σε μια δύσκολη περίοδο και κάτω από συνθήκες, οι οποίες είναι γνωστές σε όλους. Παρ’ όλα αυτά εμείς το κάναμε. 
Πρόκειται, λοιπόν, για μια γενναία απόφαση της Κυβέρνησης και με την ευκαιρία να σας πω ότι αυτήν τη στιγμή που συζητάμε υπάρχουν θετικοί ρυθμοί προσέλευσης ασφαλισμένων οφειλετών του ΟΑΕΕ. Επίσης, θα είναι και η τελευταία ρύθμιση που θα υπάρξει. Αυτό το παράθυρο ευκαιρίας των έξι μηνών είναι ένα τελευταίο παράθυρο. Γι’ αυτό όσοι μας ακούν καλό θα είναι να ενταχθούν σε αυτήν τη ρύθμιση, η οποία είναι πολύ σημαντική και δίνει μεγάλες ευκαιρίες σε όλους.
 Από εκεί και πέρα, κυρία Ξουλίδου, θέλω να σας πω ότι ευαίσθητοι είμαστε όλοι. Όταν όμως κρατάς και διαχειρίζεσαι ένα ταμείο και γενικά το ασφαλιστικό σύστημα της χώρας, όπως έχω εγώ στην ατζέντα μου ως Υπουργός Εργασίας, θέλω να σας πω ότι πρέπει να κοιτάς και ισορροπημένα και νοικοκυρεμένα. Έχουμε κάνει μεγάλες αλλαγές, για να περιφρουρήσουμε τις συντάξεις των Ελλήνων και τα καταφέραμε. 
Όμως, το να τάζεις απλόχερα και με τρόπο γαλαντόμο και να υπόσχεσαι νομίζω ότι δεν πρέπει να υπάρχει στον πολιτικό λόγο ή στην πολιτική ρητορεία εκπροσώπων του πολιτικού συστήματος, διότι είναι σαγηνευτικό και γοητευτικό το να δείχνεις ότι είσαι ευχάριστος. Όμως, στην πολιτική πρέπει να είμαστε χρήσιμοι. Είναι αυτό που έλειπε για πολλά χρόνια από το πολιτικό σύστημα της πατρίδας μας και πιστέψτε με αυτό που κάνω δυόμισι χρόνια τώρα είναι να παραμένω στην κατεύθυνση να είμαι πολιτικά χρήσιμος και όχι ευχάριστος.</Speech>
<Speech><Parlmember>ΣΤΑΥΡΟΥΛΑ ΞΟΥΛΙΔΟΥ</Parlmember>: Κύριε Πρόεδρε, γνωρίζω ότι εκ του Κανονισμού έχω τελειώσει αλλά θα ήθελα να πω μία φράση.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Είναι εκτός Κανονισμού αλλά εφόσον το επιτρέπουν και οι παριστάμενοι συνάδελφοι, το Σώμα, ορίστε, έχετε τον λόγο.</ChairmanSpeech> 
<Speech><Parlmember>ΣΤΑΥΡΟΥΛΑ ΞΟΥΛΙΔΟΥ</Parlmember>: Ευχαριστώ πολύ. 
Κύριε Υπουργέ, δείτε ξανά, σας παρακαλώ πάρα πολύ, το θέμα της αποδέσμευσης της ιατροφαρμακευτικής περίθαλψης από τη σύνταξη. Αποδεσμεύστε αυτά τα δύο. Δεν είναι δυνατόν να πληρώνουν αυτοί οι άνθρωποι για κάτι που δεν έχουν. Αποδεσμεύστε το και έστω για τα χρόνια που ήταν ασφαλισμένοι και έδιναν κανονικά τις εισφορές τους να πάρουν τη σύνταξη που τους αναλογεί. Είναι κρίμα να χάνουν λεφτά που έχουν δώσει επί μία εικοσαετία και πλέον κάποιοι άνθρωποι. Δείτε το μήπως μπορεί να γίνει. 
Δεν είπα ότι δεν κάνατε κάποια πράγματα. Ειλικρινά κάνατε κάτι που είναι προς τη θετική κατεύθυνση και είμαστε υπέρ αυτού αλλά δείτε κι αυτό που σας ζητάμε.</Speech> 
<Speech><Parlmember>ΙΩΑΝΝΗΣ ΒΡΟΥΤΣΗΣ</Parlmember> (Υπουργός Εργασίας, Κοινωνικής Ασφάλισης και Πρόνοιας): Κύριε Πρόεδρε, μπορώ να συμπληρώσω κάτι;</Speech> 
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Βεβαίως, κύριε Υπουργέ.</ChairmanSpeech>
<Speech><Parlmember>ΙΩΑΝΝΗΣ ΒΡΟΥΤΣΗΣ</Parlmember> (Υπουργός Εργασίας, Κοινωνικής Ασφάλισης και Πρόνοιας): Κυρία Ξουλίδου, ευχαριστώ. 
Τα εξετάζουμε όλα συνεχώς, πάντα όμως στο πλαίσιο της δημοσιονομικής δυνατότητας και της ισορροπίας. 
Παρέλειψα να πω -και είναι σημαντικό- ότι σε τροπολογία για το ασφαλιστικό που έρχεται τώρα στη Βουλή -αναγκάζομαι να φέρνω τροπολογίες πολλές φορές και ασκείται κριτική δίκαια γι’ αυτό αλλά πρέπει να έρχονται οι τροπολογίες- γίνεται ρύθμιση για το Ταμείο του ΟΑΕΕ που μειώνουμε κατά δύο κλάσεις …</Speech>
<Speech><Parlmember>ΣΤΑΥΡΟΥΛΑ ΞΟΥΛΙΔΟΥ</Parlmember>: Α, πολύ ωραία!</Speech>
<Speech><Parlmember>ΙΩΑΝΝΗΣ ΒΡΟΥΤΣΗΣ</Parlmember> (Υπουργός Εργασίας, Κοινωνικής Ασφάλισης και Πρόνοιας): …όλους όσους επιθυμούν εθελοντικά και προεκτείνουμε αυτήν τη ρύθμιση μέχρι τέλος του 2016. 
Ευχαριστώ.</Speech>
<Speech><Parlmember>ΣΤΑΥΡΟΥΛΑ ΞΟΥΛΙΔΟΥ</Parlmember>: Αυτό είναι πολύ καλό. Ευχαριστώ κι εγώ.</Speech> 
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Ευχαριστούμε κι εμείς.
Πριν προχωρήσουμε στις υπόλοιπες επίκαιρες ερωτήσεις, ο συνάδελφός μας κ. Σταύρος Κοντονής ζητεί άδεια ολιγοήμερης απουσίας στο εξωτερικό. Η Βουλή εγκρίνει;</ChairmanSpeech>
<Speech><Parlmember>ΟΛΟΙ ΟΙ ΒΟΥΛΕΥΤΕΣ</Parlmember>: Μάλιστα, μάλιστα.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Η Βουλή ενέκρινε τη ζητηθείσα άδεια. 
Η πρώτη με αριθμό 286/18-11-2014 επίκαιρη ερώτηση πρώτου κύκλου του Βουλευτή Ρεθύμνου του Συνασπισμού Ριζοσπαστικής Αριστεράς κ. Ανδρέα Ξανθού προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με την επανεξέταση των αδειοδοτήσεων του επενδυτικού σχεδίου ανεμογεννητριών Βιομηχανικές Ανανεώσιμες Πηγές Ενέργειας στο Νομό Ρεθύμνου, δεν θα συζητηθεί λόγω κωλύματος του κυρίου Υπουργού και διαγράφεται.</ChairmanSpeech> 
<Speech><Parlmember>ΑΠΟΣΤΟΛΟΣ ΑΛΕΞΟΠΟΥΛΟΣ</Parlmember>: Μπορώ να έχω τον λόγο, κύριε Πρόεδρε;</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Μα δεν είστε εσείς ο ερωτών.</ChairmanSpeech> 
<Speech><Parlmember>ΑΠΟΣΤΟΛΟΣ ΑΛΕΞΟΠΟΥΛΟΣ</Parlmember>: Κύριε Πρόεδρε, θα ήθελα να πω μόνο μία κουβέντα, επειδή παρακολουθώ συστηματικά τις συζητήσεις.</Speech> 
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Παρακαλώ.</ChairmanSpeech>
<Speech><Parlmember>ΑΠΟΣΤΟΛΟΣ ΑΛΕΞΟΠΟΥΛΟΣ</Parlmember>: Ο Υπουργός Περιβάλλοντος, Ενέργειας και Κλιματικής Αλλαγής απουσιάζει συστηματικά. Έχουμε καταθέσει πάρα πολλές ερωτήσεις και σπάνια έχει εμφανιστεί να δώσει απαντήσεις. Χθες μάλιστα ήταν άλλες δύο επίκαιρες ερωτήσεις, τις οποίες και αυτές δεν ήρθε να απαντήσει. 
Γι’ αυτό θα παρακαλούσα το Προεδρείο να υποδείξει τουλάχιστον στον κ. Μανιάτη να προσέρχεται και να μη μας περιφρονεί. 
Ευχαριστώ.</Speech> 
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Παρακαλώ να διαβιβαστεί η παρατήρηση στον Υπουργό, εάν αληθεύουν –που πιστεύω ότι αληθεύουν-οι παρατηρήσεις του συναδέλφου, να ανταποκρίνεται πιο συχνά, για να μην πω πάντα, στα καθήκοντά του στο πλαίσιο του κοινοβουλευτικού ελέγχου της Βουλής.
Η τρίτη με αριθμό 290/18-11-2014 επίκαιρη ερώτηση πρώτου κύκλου του Βουλευτή Ευβοίας της Δημοκρατικής Αριστεράς κ. Δημητρίου Αναγνωστάκη προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με το Εθνικό Σχέδιο Διαχείρισης Επικίνδυνων Αποβλήτων, δεν θα συζητηθεί, ομοίως, λόγω κωλύματος του κυρίου Υπουργού και διαγράφεται. 
Η τέταρτη με αριθμό 292/18-11-2014 επίκαιρη ερώτηση πρώτου κύκλου του Βουλευτή Β΄ Αθηνών του Κομμουνιστικού Κόμματος Ελλάδας κ. Χρήστου Κατσώτη προς τους Υπουργούς Διοικητικής Μεταρρύθμισης και Ηλεκτρονικής Διακυβέρνησης και Οικονομικών, σχετικά με την επαναπρόσληψη των απολυμένων δημοσίων υπαλλήλων, δεν θα συζητηθεί λόγω κωλύματος του κυρίου Υπουργού και διαγράφεται. 
Ούτε εδώ μπόρεσε κάποιος Υπουργός να έρθει; Το λέω αυτό με την έννοια ότι απευθύνεται σε πολλά Υπουργεία η επίκαιρη ερώτηση.
Η πέμπτη με αριθμό 284/18-11-2014 επίκαιρη ερώτηση πρώτου κύκλου του Βουλευτή Β΄ Αθηνών των Ανεξάρτητων Δημοκρατικών Βουλευτών κ. Βασιλείου Καπερνάρου προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την κατάργηση των επιδομάτων από την εφαρμογή του ελάχιστου εγγυημένου εισοδήματος, δεν θα συζητηθεί και διαγράφεται.
Θα συζητηθεί τώρα η πρώτη με αριθμό 287/18-11-2014 επίκαιρη ερώτηση δεύτερου κύκλου της Βουλευτού Β΄ Πειραιώς του Συνασπισμού Ριζοσπαστικής Αριστεράς κ. Ευγενίας (Τζένης) Βαμβακά προς τον Υπουργό Εργασίας, Κοινωνικής Ασφάλισης και Πρόνοιας, σχετικά με τη διαχείριση των εσόδων του κέντρου είσπραξης ασφαλιστικών οφειλών. 
Στην επίκαιρη ερώτηση θα απαντήσει ο Υπουργός κ. Βρούτσης.
Κυρία συνάδελφε, έχετε τον λόγο για να αναπτύξετε την επίκαιρη ερώτησή σας. 
ΕΥΓΕΝΙΑ (ΤΖΕΝΗ) ΒΑΜΒΑΚΑ: Ευχαριστώ, κύριε Πρόεδρε.   
Κύριε Υπουργέ, με τις διατάξεις του άρθρου 101 στο ν.4172/2013 θεσμοθετείται από την Κυβέρνηση η ίδρυση στο ΙΚΑ-ΕΤΑΜ του κέντρου είσπραξης ασφαλιστικών οφειλών, που σκοπό έχει την είσπραξη των ληξιπρόθεσμων ασφαλιστικών εισφορών των οργανισμών κοινωνικής ασφάλισης αρμοδιότητας Υπουργείου Εργασίας, Κοινωνικής Ασφάλισης και Πρόνοιας. 
Στο ΚΕΑΟ διαβιβάζονται οι ληξιπρόθεσμες οφειλές του ΙΚΑ-ΕΤΑΜ του ΟΑΕΕ του ΟΓΑ και του ΕΤΑΑ, όταν αυτές αφορούν ποσά συνολικής οφειλής άνω των 5.000 ευρώ, καθώς και οφειλές οι οποίες ενώ είχαν ενταχθεί σε ρύθμιση δεν αποδόθηκαν έγκαιρα από τους υπόχρεους. 
Στο άρθρο 1 του Κώδικα Είσπραξης Δημοσίων Εσόδων αναφέρεται ότι: «Ως δημόσια έσοδα θεωρούνται οι απαιτήσεις για τις οποίες το κράτος κατέστη δικαιούχος εκ καθολικής ή ειδικής διαδοχής». Με δεδομένη την είσπραξη των οφειλών προς τον ΟΑΕΕ, τον ΟΓΑ και το ΕΤΑΑ από το ΚΕΑΟ, το οποίο υπάγεται, όπως είπαμε, διοικητικά στο ΙΚΑ-ΕΤΑΜ, συμπεραίνεται ότι τα έσοδά τους αυτά θεωρούνται δημόσια έσοδα. Σύμφωνα με το ν. 4172/13 με αποφάσεις του Υπουργού Εργασίας, Κοινωνικής Ασφάλισης και Πρόνοιας, μετά από γνώμη των οικείων οργανισμών, ρυθμίζονται ο χρόνος, ο τρόπος και η διαδικασία απόδοσης των εισπράξεων στους οικείους ασφαλιστικούς οργανισμούς. 
Με βάση τα παραπάνω, κύριε Υπουργέ, ποιος διαχειρίζεται τα χρήματα που εισπράττει το ΚΕΑΟ; Σε ποιον κωδικό του δημόσιου λογιστικού εγγράφονται τα χρήματα που εισπράττονται από αυτόν υπέρ των ασφαλιστικών οργανισμών; Ποιο είναι το ακριβές ποσό που έχει εισπράξει το ΚΕΑΟ και ποιο το ποσό που έχουν εισπράξει τα ασφαλιστικά ταμεία από το ΚΕΑΟ; Συνεισφέρουν τα έσοδα του ΚΕΑΟ στην απομείωση του δημόσιου χρέους, όπως συμβαίνει με την εισφορά αλληλεγγύης υπέρ των ανέργων; 
Επειδή θα μας πείτε ότι με τη ρύθμιση των εκατό δόσεων θα σώσετε τους ιδιώτες που αδυνατούν να πληρώσουν τις οφειλές τους, απαντήστε μας και στο εξής. Ό,τι δεν θα εισπράττεται από το ΚΕΑΟ, θα εισπράττεται μέσω του δοσολογίου; Θα μπαίνουν δηλαδή στον ίδιο κωδικό; Θα επιμερίζονται κατά ταμείο; Πώς ακριβώς θα γίνεται; Αναμένω με ενδιαφέρον την απάντησή σας. 
Ευχαριστώ, κύριε Πρόεδρε.</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Κι εμείς ευχαριστούμε. 
Τον λόγο έχει ο κύριος Υπουργός.</ChairmanSpeech>
<Speech><Parlmember>ΙΩΑΝΝΗΣ ΒΡΟΥΤΣΗΣ</Parlmember> (Εργασίας, Κοινωνικής Ασφάλισης και Πρόνοιας): Κύριε Πρόεδρε, είναι γεγονός ότι η κοινοβουλευτική διαδικασία μας επιτρέπει σε κρίσιμα και μείζονα ζητήματα, που σε διαδικασία είτε νομοσχεδίων είτε σε επίκαιρες επερωτήσεις δεν έχουμε τη δυνατότητα να τα αναλύουμε με ψυχραιμία, όπως συμβαίνει με αυτό το ερώτημα που έθεσε η κ. Βαμβακά και να δίνονται εξηγήσεις και ενώπιον του Κοινοβουλίου και ενώπιον του ελληνικού λαού.
Κυρία Βαμβακά, θέλω να σας πω το αφήγημα όσο αφορά τα ζητήματα του ασφαλιστικού συστήματος τη χώρας, με την ευκαιρία την ερώτησής σας, και της μεταρρύθμισης -γιατί περί μεταρρύθμισης πρόκειται- του ΚΕΑΟ. 
Θέλω, λοιπόν, να σας διαβεβαιώσω ότι οι πρώτες διαπιστώσεις που έκανα ως Υπουργός μετά τις 21 Ιουνίου 2012, που ανέλαβα το Υπουργείο Εργασίας, για το ασφαλιστικό σύστημα της χώρας και τον τρόπο λειτουργίας του ήταν απογοητευτικές. 
Το ασφαλιστικό σύστημα της χώρας μας, δυστυχώς, ήταν ένα κατακερματισμένο σύστημα. Όπως το λέω πολλές φορές, ήταν ένα μωσαϊκό γεμάτο εξαιρέσεις και ειδικά καθεστώτα, που δομήθηκε σε λάθος κατεύθυνση εδώ και δεκαετίες. Αυτό δημιούργησε αδικίες, ανισότητες. Το κυριότερο, όμως, είναι ότι έβαλε σε κίνδυνο τη βιωσιμότητά του και την προοπτική της καθολικής και δημόσιας ασφάλισης των Ελλήνων.
Δεν θα περιγράψω όλα αυτά που είπα πριν για τη μορφή και τα δομικά του χαρακτηριστικά. Θα σας πω πολύ απλά ότι στον κρίσιμο τομέα της είσπραξης -αναγκαίος τομέας για λόγους δικαιοσύνης και διαφάνειας και κρίσιμος τομέας γιατί, όπως είπα και πριν, στην εξίσωση, αν στο δεξί μέρος είναι οι συντάξεις που πρέπει να τις περιφρουρήσουμε, στο αριστερό μέρος είναι η είσπραξη- οι επιδόσεις μας κι εδώ ήταν απογοητευτικές. 
Θα πω, για να γνωρίζουν οι Έλληνες Βουλευτές, ότι οι εισπράξεις των ασφαλιστικών ταμείων γίνονταν με έναν τρόπο ο οποίος κινείτο στην κατεύθυνση του φιλότιμου ή της πατριωτικής εθελοντικής προσφοράς του ασφαλισμένου ή της επιχείρησης. Με εξαίρεση το ΙΚΑ τα τελευταία χρόνια, δεν υπήρχε οργανωμένος συγκροτημένος τρόπος για εισπράξεις στο ασφαλιστικό σύστημα της χώρας, σε αντίθεση με το φορολογικό. Και ξέρετε ότι τα έσοδα αυτά είναι κρίσιμα για στηριχτούν οι συντάξεις. Δεν νομίζω ότι κανείς δεν αποδέχεται αυτήν τη βασική αρχή.
Για να στηρίξουμε, λοιπόν, το ασφαλιστικό σύστημα της χώρας μας και για να διασφαλίσουμε τις συντάξεις των Ελλήνων κάναμε πολλές μεταρρυθμίσεις στο ασφαλιστικό σύστημα. Μία από αυτές ήταν το να φτιάξουμε έναν ενιαίο εισπρακτικό μηχανισμό που θα παρακολουθεί τα έσοδα των ασφαλιστικών ταμείων και θα κυνηγάει αυτά τα έσοδα, τα οποία οφείλονται στα ασφαλιστικά ταμεία προς όλους ισότιμα. Αυτό σημαίνει ισονομία σε μια πολιτεία, αυτό σημαίνει δικαιοσύνη και διαφάνεια.  Γι’ αυτόν τον λόγο φτιάξαμε το ΚΕΑΟ.
Στις 12 Αυγούστου του 2014, δηλαδή αυτού του έτους, παρουσίασα στην ιστοσελίδα του Υπουργείου Εργασίας και βγήκε στη δημοσιότητα για πρώτη φορά στην Ελλάδα η χαρτογράφηση των ληξιπρόθεσμων χρεών των ασφαλιστικών ταμείων. Τότε έγινε και μια διαπίστωση η οποία επιβεβαιώνει κοινές ανησυχίες όλων, που γνωρίζαμε: Από τα περίπου 10,5 δισεκατομμύρια ευρώ των ληξιπροθέσμων των ασφαλιστικών ταμείων που χαρτογραφήθηκαν στο ΚΕΑΟ, το 84% ήταν της περιόδου της ευημερίας. Αυτό επιβεβαιώνει που είπα πριν, ότι εναπόκειτο στο φιλότιμο και τον πατριωτισμό κάποιου να πληρώσει τις ασφαλιστικές του εισφορές. Το ΚΕΑΟ από τότε μέχρι σήμερα κινείται αρμονικά και έχει θεαματικά αποτελέσματα. 
Οφείλω, κυρία Βαμβακά, μέσα από την ευκαιρία που μου δίνεται από την ερώτησή σας να ευχαριστήσω δημόσια τους υπαλλήλους και τη διοίκηση του ΚΕΑΟ, αυτήν τη νέα δομή και υπηρεσία που στηρίζει το ασφαλιστικό σύστημα και τις συντάξεις της χώρας, αλλά και τους σημερινούς εργαζόμενους και αυριανούς συνταξιούχους, που κάνουν τη δουλειά τους με αυταπάρνηση και πολλές φορές και πέραν από το ωράριό τους. Οφείλω να το κάνω δημόσια αυτό. 
Σήμερα μπορώ να παρουσιάσω στη Βουλή, εν όψει και της νέας ρύθμισης, η οποία, όπως είπα, κινείται με ικανοποιητικούς ρυθμούς, ότι μέχρι χθες, Πέμπτη 20 Νοεμβρίου, στο ΚΕΑΟ πραγματοποιήθηκαν επτά χιλιάδες τετρακόσιες έξι υπαγωγές στη ρύθμιση από οφειλέτες ληξιπροθέσμων, το οποίο είναι ικανοποιητικό νούμερο, και ρυθμίστηκαν συνολικά 195.793.075,70 ευρώ. 
Πρόκειται για μια ικανοποιητική πορεία της νέας ρύθμισης όσον αφορά τα ληξιπρόθεσμα, που μας ικανοποιεί όλους. Διότι δείχνει ότι ο κόσμος ανταποκρίνεται στη ρύθμιση. Βλέπει ότι είναι μια γενναία ρύθμιση που του δίνει την ευκαιρία να κάνει μια διαχωριστική γραμμή με ένα παρελθόν, το οποίο, όπως περιέγραψα πριν, δεν μας τιμούσε. 
(Στο σημείο αυτό την Προεδρική Έδρα καταλαμβάνει ο Πρόεδρος της Βουλής κ. ΕΥΑΓΓΕΛΟΣ-ΒΑΣΙΛΕΙΟΣ Ι. ΜΕΪΜΑΡΑΚΗΣ)
Μπαίνοντας τώρα στον πυρήνα της ερώτησής σας για τα έσοδα του ΚΕΑΟ και για το πού κατευθύνονται σε αυτά, πρέπει να ομολογήσω ότι είναι σωστή η ερώτησή σας και αυτό πρέπει να διαφωτιστεί. 
Το ΚΕΑΟ εισπράττει τα χρήματα καθημερινά μέσα από τις ρυθμίσεις των ληξιπροθέσμων. Αυτά τα χρήματα κατευθύνονται απευθείας στα ασφαλιστικά ταμεία. Μάλιστα, αυτό γίνεται σήμερα με μια χρονική υστέρηση δικαιολογημένη, υπό την έννοια ότι δεν έχουμε ηλεκτρονικοποιήσει το σύστημα στο βαθμό που θέλαμε. Όμως, σε πολύ σύντομο χρονικό διάστημα η διαδικασία επιστροφής θα γίνεται μέσα από το σύστημα «ΔΙΑΣ», δηλαδή αυθημερόν. 
Σχετικά με τα έσοδα που εισπράττει το ΚΕΑΟ υπάρχουν συγκεκριμένοι κωδικοί, οι οποίοι κατευθύνονται στα ασφαλιστικά ταμεία. Συγκεκριμένα, ο κωδικός 5241 κατευθύνει τα έσοδα στο ΙΚΑ, ο κωδικός 5246 τα έσοδα στον ΟΑΕΕ και κωδικός 5229 κατευθύνει τα έσοδα στα λοιπά ταμεία, ΟΓΑ και ΕΤΑΑ. 
Άρα, με απόλυτη διαφάνεια και αποτελεσματικότητα, τα έσοδα του Κέντρου Είσπραξης Ασφαλιστικών Εισφορών, της μεγάλης αυτής δομικής μεταρρύθμισης για το ασφαλιστικό σύστημα της χώρας, επιστρέφουν στους συνταξιούχους και εργαζομένους της χώρας. 
Στην τελευταία παράγραφο της ερώτησής σας, για το πόσα λεφτά έχουν εισπραχθεί, πολύ απλά θα σας απαντήσω ότι μέχρι πρότινος –γιατί τη Δευτέρα θα δημοσιοποιήσω τη δεύτερη έκθεση του ΚΕΑΟ, που βγαίνει κάθε τρεις μήνες- είχαν εισπραχθεί περίπου 271 εκατομμύρια ευρώ. 
Η δουλειά, λοιπόν, που έχει κάνει το ΚΕΑΟ είναι και σημαντική και ωφέλιμη για όλο το ασφαλιστικό σύστημα. 
Ευχαριστώ πολύ.</Speech> 
ΠΡΟΕΔΡΟΣ (<ChairmanSpeech><Parlmember>Ευάγγελος-Βασίλειος Ι. Μεϊμαράκης</Parlmember>): Η κ. Βαμβακά έχει τον λόγο για να δευτερολογήσει. 
ΕΥΓΕΝΙΑ (ΤΖΕΝΗ) ΒΑΜΒΑΚΑ: Σας άκουσα, κύριε Υπουργέ, με απόλυτη προσοχή, αλλά προβληματίζομαι. 
Λειτουργεί στο ΚΕΑΟ, όπως σε όλες τις εισπρακτικές εταιρείες, Διεύθυνση Ανάλυσης και Αξιολόγησης Κινδύνου, με αρμοδιότητα –διαβάζω το απόσπασμα από τον νόμο- «τον καθορισμό κριτηρίων για τον διαχωρισμό των οφειλών σε άμεσα εισπράξιμες και επισφαλείς, τη συλλογή και αξιοποίηση πληροφοριών για τα περιουσιακά στοιχεία και τις υποχρεώσεις των οφειλετών από τη Γενική Γραμματεία Πληροφοριακών Συστημάτων, το διατραπεζικό σύστημα και από κάθε άλλη πηγή, με σκοπό την πιστοληπτική αξιολόγηση των οφειλετών». 
Μέσω της «ΔΙΑΣ Α.Ε.» φέρεται να αξιολογείται ο οφειλέτης. Μέσω της «ΔΙΑΣ Α.Ε.» γίνονται οι αναγκαστικές εισπράξεις. Μέσω της «ΔΙΑΣ Α.Ε.» αποδίδονται τα χρήματα στους οργανισμούς. Κάμπτεται το τραπεζικό απόρρητο ή όχι; Το Γενικό Λογιστήριο του Κράτους δίνει εντολή στη «ΔΙΑΣ Α.Ε.»; Είναι η ΚΕ μέτοχος της «ΔΙΑΣ Α.Ε.»; 
Κύριε Υπουργέ, συνεργάζεται τελικά το κράτος με τις τράπεζες; Αν ναι, λειτουργεί το ΚΕΑΟ με μορφή νομικού προσώπου ιδιωτικού δικαίου; Πώς εξηγείτε το γεγονός ότι μετά τη διαβίβαση των ληξιπρόθεσμων οφειλών από το ΚΕΑΟ απαγορεύεται η λήψη ανασταλτικών μέτρων; Το λέει μέσα ο νόμος. Γιατί απαγορεύεται η λήψη ανασταλτικών μέτρων; Σε λίγο θα μας πείτε ότι αρμόδια για το θέμα θα είναι τα δικαστήρια του Λουξεμβούργου. 
Από όσα μέχρι τώρα έχετε πει φαίνεται ότι οι απαντήσεις που δίνετε αφορούν τη μάχη σας με την τρόικα. 
(Στο σημείο αυτό κτυπάει το προειδοποιητικό κουδούνι λήξεως του χρόνου ομιλίας της κυρίας Βουλευτού)
Συγγνώμη, κύριε Πρόεδρε, δώστε μου λίγο χρόνο ακόμη. 
Τον εμπειρογνώμονα του ΔΝΤ Πάτρικ ντε Μένιζ θέλετε να πείσετε; Γιατί ο εν λόγω κύριος έχει απειλήσει σε έλεγχο που είχε κάνει ότι θα πάει με το χαρτί της συμφωνίας για το ΚΕΑΟ στον κ. Σαμαρά. Είπε: «Έχω την υπογραφή του Πρωθυπουργού σας, θα του ζητήσω να αναλάβει την ευθύνη». Αλήθεια, ποια ευθύνη θα του ζητούσε να αναλάβει; 
Τι είχατε εν τέλει συμφωνήσει; Θα μας πείτε; Αν το ΚΕΑΟ, κύριε Υπουργέ, αφορά μόνο την εγχώρια κάλυψη οφειλών για τη λειτουργία των ταμείων, πώς έχει λόγο η τρόικα σε χρήματα και έσοδα που δεν την αφορούν; Ή μήπως την αφορούν; 
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Τελειώνω, κύριε Πρόεδρε. 
Μήπως θέλετε να ανασκευάσετε και να παραδεχθείτε για πρώτη φορά στον ελληνικό λαό ότι τα εφάπαξ του, οι εισφορές του, η υγεία του, η παιδεία του και ό,τι πληρώνει στην Κυβέρνηση Σαμαρά εξυπηρετεί το δημόσιο χρέος; Το ίδιο δεν κάνατε με τους μικροομολογιούχους; Το ίδιο δεν κάνατε με τα δάνεια της Αγροτικής Τράπεζας, τα οποία συμψηφίζει σήμερα η Τράπεζα Πειραιώς, διαχειριζόμενη την Αγροτική μέσω της ανεκκαθάριστης Τράπεζας Κύπρου, για την οποία ποτέ δεν θα μάθουμε πόσα χάθηκαν και υπέρ τίνος. 
Ευχαριστώ, κύριε Πρόεδρε.</ChairmanSpeech> 
ΠΡΟΕΔΡΟΣ (<ChairmanSpeech><Parlmember>Ευάγγελος-Βασίλειος Ι. Μεϊμαράκης</Parlmember>): Και εγώ σας ευχαριστώ. 
Ο κύριος Υπουργός έχει τον λόγο.</ChairmanSpeech> 
<Speech><Parlmember>ΙΩΑΝΝΗΣ ΒΡΟΥΤΣΗΣ</Parlmember> (Υπουργός Εργασίας, Κοινωνικής Ασφάλισης και Πρόνοιας): Λυπάμαι που θα το πω αυτό, κυρία Βαμβακά, αλλά σε σχέση με την πρωτολογία σας παρεκκλίνατε. Παρεκκλίνατε, γιατί με αναγκάζετε τώρα να τοποθετηθώ και εγώ με το ίδιο ύφος και με τον ίδιο τρόπο. Στο δημόσιο διάλογο και κυρίως στον κοινοβουλευτικό διάλογο, όταν συζητούμε για ζητήματα που έχουν μέσα οικονομικά στοιχεία, πρέπει να υπάρχουν δύο πράγματα: σοβαρότητα και ενημέρωση. Νομίζω ότι από την τοποθέτησή σας απουσιάζουν και τα δύο. 
Αν προσχωρήσω στο δικό σας σκεπτικό, τότε θα πρέπει να κάνω και εγώ μία ερώτηση, που δεν δικαιούμαι ως Υπουργός, αλλά αξίζει να την κάνω: Η δαπάνη που προτείνετε μέσα από το πρόγραμμά σας είναι 13 δισεκατομμύρια ευρώ, μέσα από αυξήσεις συντάξεων, μισθών και όλο το πλαίσιο του κοινωνικού προϋπολογισμού. Αξίζει και θα έχει ενδιαφέρον, κάποια στιγμή να απαντήσετε πού θα τα βρείτε αυτά τα λεφτά.
Εμείς, κυρία Βαμβακά, ως Κυβέρνηση κάναμε δομικές αλλαγές, στηρίξαμε το συνταξιοδοτικό σύστημα της χώρας.  Η δομική αλλαγή που λέγεται ΚΕΑΟ, με αποτελεσματικότητα και διαφάνεια, στηρίζει με τον πιο αποτελεσματικό τρόπο εδώ και ένα διάστημα το ασφαλιστικό σύστημα της χώρας.
Το ΚΕΑΟ θα ενισχυθεί. Σας περιέγραψα πριν το διαφανή τρόπο με τον οποίο εισπράττονται τα χρήματα, κάτι που δεν υπήρχε στο παρελθόν όχι μόνο ως διαφάνεια, αλλά και ως πλαίσιο είσπραξης για να στηρίξουμε τις συντάξεις. Τελειώσαμε και με αυτό. 
Πλέον η χώρα έχει έναν καθαρό εισπρακτικό μηχανισμό και αποτελεσματικό. Σας απέδειξα ότι τα λεφτά επιστρέφουν στους συνταξιούχους και τους εργαζομένους της χώρας και θωρακίζουν το ασφαλιστικό σύστημα της χώρας. Γι’ αυτό μπορέσαμε και δώσαμε –αν διαβάσατε την χθεσινή ανακοίνωση του Υπουργείου Εργασίας- τις συντάξεις πριν από τα Χριστούγεννα για όλους τους Έλληνες φέτος. Αυτό γίνεται για δεύτερη συνεχόμενη φορά και αξίζει να μάθει το ελληνικό Κοινοβούλιο ότι το παράδοξο δεν είναι ότι τις δίνουμε πριν από τα Χριστούγεννα, είναι ότι δίνονται για δεύτερη συνεχόμενη χρονιά χωρίς να πάρουμε προκαταβολή από τον επόμενο χρόνο. Αυτό δείχνει ότι το ασφαλιστικό σύστημα πατάει σε γερές βάσεις. 
Το ΚΕΑΟ λοιπόν –το ξεκαθαρίζω άλλη μια φορά- είναι δομική αλλαγή, μεταρρύθμιση που έπιασε τόπο. Θα μετεξελιχθεί στον κεντρικό εισπρακτικό φορέα των ασφαλιστικών ταμείων. Πάει καλά και το 2017 θα μετεξελιχθεί μέσα στο Υπουργείο Οικονομικών για να καταργήσουμε ανθρωποώρες, χαμένες ώρες και να κάνουμε και άλλο ένα επιπλέον νοικοκύρεμα που χρειαζόταν ο τόπος μας εδώ και χρόνια.</Speech>
ΠΡΟΕΔΡΟΣ (<ChairmanSpeech><Parlmember>Ευάγγελος-Βασίλειος Ι. Μεϊμαράκης</Parlmember>): Και εμείς ευχαριστούμε. 
ΕΥΓΕΝΙΑ (ΤΖΕΝΗ) ΒΑΜΒΑΚΑ: Κύριε Πρόεδρε, να ανακαλέσει…</ChairmanSpeech>
ΠΡΟΕΔΡΟΣ (<ChairmanSpeech><Parlmember>Ευάγγελος-Βασίλειος Ι. Μεϊμαράκης</Parlmember>): Κυρία Βαμβακά, δεν έχετε τον λόγο. Δεν τον δικαιούστε αυτήν τη στιγμή.
Η δεύτερη με αριθμό 293/18-11-2014 επίκαιρη ερώτηση δεύτερου κύκλου του Βουλευτή Β΄ Αθηνών του Κομμουνιστικού Κόμματος Ελλάδας κ. Σπυρίδωνος Χαλβατζή προς τους Υπουργούς Εργασίας, Κοινωνικής Ασφάλισης και Πρόνοιας και Δημόσιας Τάξης και Προστασίας του Πολίτη, σχετικά με την απόλυση εκλεγμένου εκπροσώπου εργαζομένων και τη μη εφαρμογή της εργατικής νομοθεσίας, δεν θα συζητηθεί και διαγράφεται. 
Η τρίτη με αριθμό 296/18-11-2014 επίκαιρη ερώτηση δεύτερου κύκλου του Βουλευτή Β΄ Αθηνών των Ανεξάρτητων Δημοκρατικών Βουλευτών κ. Δημητρίου (Μίμη) Ανδρουλάκη προς τον Υπουργό Οικονομικών, σχετικά με τις θέσεις της ελληνικής Κυβέρνησης για το μέγεθος, τη δομή και τη λειτουργία τού υπό συζήτηση νέου Ευρωπαϊκού Ταμείου, δεν θα συζητηθεί και διαγράφεται. 
Κυρίες και κύριοι συνάδελφοι, ολοκληρώθηκε η συζήτηση των επικαίρων ερωτήσεων.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι ο Υπουργός Οικονομικών κ. Γκίκας Χαρδούβελης θα καταθέσει τον κρατικό προϋπολογισμό του οικονομικού έτους 2015. 
Τον λόγο έχει ο Υπουργός Οικονομικών κ. Γκίκας Χαρδούβελης.</ChairmanSpeech>
<Speech><Parlmember>ΓΚΙΚΑΣ ΧΑΡΔΟΥΒΕΛΗΣ</Parlmember> (Υπουργός Οικονομικών): Κύριε Πρόεδρε, κυρίες και κύριοι Βουλευτές, έχω την ιδιαίτερη τιμή να καταθέσω στο Σώμα τον κρατικό προϋπολογισμό του οικονομικού έτους 2015, τον τόμο για τις φορολογικές δαπάνες του 2015, καθώς και τους προσαρτημένους προϋπολογισμούς ορισμένων ειδικών ταμείων, λογαριασμών και ανεξάρτητων αρχών του οικονομικού έτους 2015. 
Κύριε Πρόεδρε, θα σας παρακαλέσω να οριστούν οι ημερομηνίες για τη συζήτηση του κρατικού προϋπολογισμού στη Διαρκή Επιτροπή Οικονομικών Υποθέσεων και στην Ολομέλεια του Σώματος. 
Καταθέτω, επίσης, τις εκθέσεις των Γενικών Διευθυντών Δημοσιονομικών Ελέγχων, Φορολογικής Διοίκησης, Τελωνείων και Ειδικών Φόρων Κατανάλωσης και Δημόσιας Περιουσίας και Εθνικών Κληροδοτημάτων του Υπουργείου Οικονομικών, καθώς και τις δηλώσεις που προβλέπονται στο άρθρο 58 του ν. 4270/2014.
Σας ευχαριστώ.
(Στο σημείο αυτό ο Υπουργός Οικονομικών κ. Γκίκας Χαρδούβελης καταθέτει στον Πρόεδρο της Βουλής με τη μορφή stick (ψηφιακό μέσο αποθήκευσης) τον γενικό προϋπολογισμό του κράτους για το οικονομικό έτος 2015 και τους προϋπολογισμούς ορισμένων ειδικών ταμείων και υπηρεσιών του οικονομικού έτους 2015)</Speech>
ΠΡΟΕΔΡΟΣ (<ChairmanSpeech><Parlmember>Ευάγγελος-Βασίλειος Ι. Μεϊμαράκης</Parlmember>): Κυρίες και κύριοι συνάδελφοι, επιτρέψτε μου να σας ενημερώσω ότι η συζήτηση του κρατικού προϋπολογισμού στην αρμόδια Διαρκή Επιτροπή Οικονομικών θα ξεκινήσει στις 25 Νοεμβρίου 2014, για τέσσερις συνεδριάσεις, μετά από συνεννόηση με το Προεδρείο της επιτροπής. Η συζήτηση στην Ολομέλεια της Βουλής θα ξεκινήσει την Τετάρτη 3 Δεκεμβρίου 2014, σύμφωνα με το άρθρο 123, παράγραφος 1, του Κανονισμού της Βουλής και θα ολοκληρωθεί την Κυριακή 7 Δεκεμβρίου 2014 τα μεσάνυχτα με ονομαστική ψηφοφορία. 
Κυρίες και κύριοι συνάδελφοι, δέχεστε στο σημείο αυτό να λύσουμε τη συνεδρίαση;</ChairmanSpeech>
<Speech><Parlmember>ΟΛΟΙ ΟΙ ΒΟΥΛΕΥΤΕΣ</Parlmember>: Μάλιστα, μάλιστα.
Με τη συναίνεση του Σώματος και ώρα 12.05΄ λύεται η συνεδρίαση για την προσεχή Δευτέρα 24 Νοεμβρίου 2014 και ώρα 18.00΄, με αντικείμενο εργασιών του Σώματος κοινοβουλευτικό έλεγχο: συζήτηση επικαίρων ερωτήσεων, σύμφωνα με την ημερήσια διάταξη που έχει διανεμηθεί.
Τελευταία Αποθήκευση:	16/12/2014 12:53:00 μμ	Από:	Γεωργοπαπαδάκου Κανέλλα  
Εκτυπώθηκε:	17/6/2014 7:31:00 μμ</Speech></body>
</html>