<html><head><meta name="cp:revision" content="2"><meta name="date" content="2012-08-02T09:30:00Z"><meta name="Company" content="OTS"><meta name="Keywords" content=""><meta name="meta:word-count" content="16070"><meta name="subject" content=""><meta name="dc:creator" content="Production"><meta name="extended-properties:Company" content="OTS"><meta name="meta:print-date" content="2012-08-02T07:50:00Z"><meta name="Word-Count" content="16070"><meta name="dcterms:created" content="2012-08-02T09:30:00Z"><meta name="dcterms:modified" content="2012-08-02T09:30:00Z"><meta name="Last-Modified" content="2012-08-02T09:30:00Z"><meta name="Last-Save-Date" content="2012-08-02T09:30:00Z"><meta name="meta:character-count" content="86781"><meta name="Template" content="Normal"><meta name="meta:save-date" content="2012-08-02T09:30:00Z"><meta name="dc:title" content="ΠΡΑΚΤΙΚΑ ΒΟΥΛΗΣ"><meta name="Application-Name" content="Microsoft Office Word"><meta name="modified" content="2012-08-02T09:30:00Z"><meta name="Edit-Time" content="600000000"><meta name="cp:subject" content=""><meta name="Content-Type" content="application/msword"><meta name="creator" content="Production"><meta name="meta:author" content="Production"><meta name="dc:subject" content=""><meta name="extended-properties:Application" content="Microsoft Office Word"><meta name="meta:creation-date" content="2012-08-02T09:30:00Z"><meta name="Last-Printed" content="2012-08-02T07:50:00Z"><meta name="meta:last-author" content="l.venetikidou"><meta name="Comments" content=""><meta name="Creation-Date" content="2012-08-02T09:30:00Z"><meta name="xmpTPg:NPages" content="1"><meta name="resourceName" content="30-7-2012.doc"><meta name="Last-Author" content="l.venetikidou"><meta name="w:comments" content=""><meta name="Character Count" content="86781"><meta name="Page-Count" content="1"><meta name="Revision-Number" content="2"><meta name="extended-properties:Template" content="Normal"><meta name="meta:keyword" content=""><meta name="Author" content="Production"><meta name="comment" content=""><meta name="meta:page-count" content="1"></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta>ΠΡΑΚΤΙΚΑ ΒΟΥΛΗΣ</head>
<body>PAGE  
1
ΣΥΝΕΔΡΙΑΣΗ 30-7-2012
(Σημείωση: Ο παρακάτω πίνακας περιεχομένων δεν αποτελεί το τελικό κείμενο, διότι εκκρεμούν ορθογραφικές και συντακτικές διορθώσεις)
ΠΙΝΑΚΑΣ ΠΕΡΙΕΧΟΜΕΝΩΝ
 ΙΕ’ ΠΕΡΙΟΔΟΣ 
ΠΡΟΕΔΡΕΥΟΜΕΝΗΣ ΚΟΙΝΟΒΟΥΛΕΥΤΙΚΗΣ ΔΗΜΟΚΡΑΤΙΑΣ
ΣΥΝΟΔΟΣ Α΄
ΣΥΝΕΔΡΙΑΣΗ I΄
Δευτέρα  30 Ιουλίου 2012
ΘΕΜΑΤΑ
 
Α. ΕΙΔΙΚΑ ΘΕΜΑΤΑ 
1. Επί διαδικαστικού θέματος, σελ. 
2. Επί του Κανονισμού, σελ. 
 
Β. ΚΟΙΝΟΒΟΥΛΕΥΤΙΚΟΣ ΕΛΕΓΧΟΣ 
1. Κατάθεση αναφορών, σελ. 
2. Απαντήσεις Υπουργών σε ερωτήσεις Βουλευτών, σελ. 
3. Συζήτηση επικαίρων ερωτήσεων:
    α) Προς τον Υπουργό Παιδείας και Θρησκευμάτων, Πολιτισμού και Αθλητισμού:
       i) σχετικά με την αλλαγή έδρας της ΙΖ&apos; Εφορείας Αρχαιοτήτων, σελ. 
       ii) σχετικά με την ανάγκη ομαλής λειτουργίας του αρχαιολογικού χώρου του Παλατιού των Ιπποτών στη Ρόδο, σελ. 
   β) Προς τον Υπουργό Εξωτερικών, σχετικά με την επίσημη θέση της Ελλάδας για την ονομασία των Σκοπίων, σελ. 
   γ) Προς τον Υπουργό Οικονομικών σχετικά με την επεξεργασία των δεδομένων εμβασμάτων και τις αντίστοιχες ενέργειες φορολόγησής τους, σελ. 
  δ) Προς τον Υπουργό Δημόσιας Τάξης και Προστασίας του Πολίτη, σχετικά με την αντιμετώπιση των προβλημάτων από την πυρκαγιά σε χωριά του Δήμου Κισσάμου Χανίων, σελ. 
  ε) Προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με τη λήψη μέτρων ενημέρωσης των πολιτών σε συμβάντα ατμοσφαιρικής ρύπανσης, σελ. 
 στ) Προς τον Υπουργό Εσωτερικών, σχετικά με τη μείωση των δαπανών για τη χρηματοδότηση των πολιτικών κομμάτων, σελ. 
 
Γ. ΝΟΜΟΘΕΤΙΚΗ ΕΡΓΑΣΙΑ 
1. Κατάθεση σχεδίου νόμου:
Οι Υπουργοί Παιδείας, Θρησκευμάτων, Πολιτισμού και Αθλητισμού, Εξωτερικών, Οικονομικών, Εσωτερικών, Διοικητικής Μεταρρύθμισης και Ηλεκτρονικής Διακυβέρνησης, Ανάπτυξης, Ανταγωνιστικότητας, Υποδομών, Μεταφορών και Δικτύων, Δικαιοσύνης, Διαφάνειας και Ανθρωπίνων Δικαιωμάτων και Μακεδονίας και Θράκης κατέθεσαν σχέδιο νόμου: &quot;Ρυθμίσεις θεμάτων ανωτάτων εκπαιδευτικών ιδρυμάτων και άλλες διατάξεις&quot;, σελ. 
2. Κατάθεση πρότασης νόμου:
Ο Πρόεδρος της Κοινοβουλευτικής Ομάδας του Πανελλήνιου Σοσιαλιστικού Κινήματος κ. Ευάγγελος Βενιζέλος και τριάντα ένα Βουλευτές του Κόμματός του κατέθεσαν πρόταση νόμου: &quot; Ίδρυση Εθνικού Ταμείου Αλληλεγγύης Γενεών&quot;, σελ. 

ΠΡΟΕΔΡΕΥΩΝ
ΓΡΗΓΟΡΑΚΟΣ Λ., σελ.
ΟΜΙΛΗΤΕΣ

Α. Επί διαδικαστικού θέματος
ΑΠΟΣΤΟΛΟΥ Ε. , σελ.
ΓΡΗΓΟΡΑΚΟΣ Λ. , σελ.
ΚΟΥΙΚ Τ. , σελ.

Β. Επί του Κανονισμού
ΓΡΗΓΟΡΑΚΟΣ Λ. , σελ.
ΛΑΦΑΖΑΝΗΣ Π. , σελ.

Γ. Επί των επικαίρων ερωτήσεων:
ΑΘΑΝΑΣΙΟΥ Χ. , σελ.
ΔΕΝΔΙΑΣ Ν. , σελ.
ΙΑΤΡΙΔΗ Τ. , σελ.
ΚΑΣΙΔΙΑΡΗΣ Η. , σελ.
ΚΑΦΑΝΤΑΡΗ Χ. , σελ.
ΛΙΒΙΕΡΑΤΟΣ Ε. , σελ.
ΜΑΥΡΑΓΑΝΗΣ Γ. , σελ.
ΜΩΡΑΪΤΗΣ Ν. , σελ.
ΞΗΡΟΤΥΡΗ - ΑΙΚΑΤΕΡΙΝΑΡΗ Α. , σελ.
ΠΑΠΠΑΣ Χ. , σελ.
ΤΖΑΒΑΡΑΣ Κ. , σελ.
ΤΖΑΚΡΗ Θ. , σελ.
ΤΣΙΑΡΑΣ Κ. , σελ.

 
ΠΡΑΚΤΙΚΑ ΒΟΥΛΗΣ
ΙΕ΄ ΠΕΡΙΟΔΟΣ 
ΠΡΟΕΔΡΕΥΟΜΕΝΗΣ ΚΟΙΝΟΒΟΥΛΕΥΤΙΚΗΣ ΔΗΜΟΚΡΑΤΙΑΣ
ΣΥΝΟΔΟΣ Α΄
ΣΥΝΕΔΡΙΑΣΗ Ι΄
Δευτέρα 30 Ιουλίου 2012
Αθήνα, σήμερα στις 30 Ιουλίου 2012, ημέρα Δευτέρα και ώρα 18.05΄ συνήλθε στην Αίθουσα των συνεδριάσεων του Βουλευτηρίου η Βουλή σε ολομέλεια για να συνεδριάσει υπό την προεδρία του Ε΄ Αντιπροέδρου αυτής κ. ΛΕΩΝΙΔΑ ΓΡΗΓΟΡΑΚΟΥ. 
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Κυρίες και κύριοι συνάδελφοι, αρχίζει η συνεδρίαση.
Παρακαλείται ο κύριος Γραμματέας να ανακοινώσει τις αναφορές προς το Σώμα. 
(Ανακοινώνονται προς το Σώμα από τον κ. Βασίλειο Χατζηλάμπρου, Βουλευτή Αχαΐας, τα ακόλουθα: 
ΚΑΤΑΘΕΣΗ ΑΝΑΦΟΡΩΝ
1) Ο Βουλευτής Ηλείας κ. ΓΕΩΡΓΙΟΣ ΚΟΝΤΟΓΙΑΝΝΗΣ κατέθεσε δημοσίευμα εφημερίδας το οποίο αναφέρεται στο υψηλό κόστος τουριστικής προβολής της Περιφέρειας Αττικής.
2) Ο Βουλευτής Ηλείας κ. ΓΕΩΡΓΙΟΣ ΚΟΝΤΟΓΙΑΝΝΗΣ κατέθεσε δημοσίευμα εφημερίδας το οποίο αναφέρεται  στα προβλήματα που παρουσιάζονται στην παραγωγή σταφίδας.
3) Ο Βουλευτής Ηλείας κ. ΓΕΩΡΓΙΟΣ ΚΟΝΤΟΓΙΑΝΝΗΣ κατέθεσε αναφορά με την οποία η Ένωση Ξενοδόχων Πεδινής Ηλείας αιτείται τη χορήγηση λουτροθεραπείας στους ασφαλισμένους του ΕΟΠΥΥ στην κατηγορία παθήσεων αναπνευστικού και ρινοπλύσεων.
4) Ο Βουλευτής Πέλλης κ. ΓΕΩΡΓΙΟΣ ΚΑΡΑΣΜΑΝΗΣ κατέθεσε αναφορά με την οποία  ο Μιχαήλ Τζανέσης αιτείται ενημέρωσης  για την πορεία της αίτησής του περί μετάταξης.
5) Ο Βουλευτής Ηρακλείου κ. ΙΩΑΝΝΗΣ ΜΙΧΕΛΟΓΙΑΝΝΑΚΗΣ κατέθεσε αναφορά με την οποία  ο Δήμος Βιάννου Νομού Ηρακλείου αιτείται την επίλυση θέματος που αφορά στην κάλυψη της δαπάνης μεταφοράς των μαθητών του δήμου για το προσεχές σχολικό έτος.
6) Ο Βουλευτής Επικρατείας κ. ΙΩΑΝΝΗΣ ΜΙΧΕΛΑΚΗΣ κατέθεσε αναφορά με την οποία η Ομοσπονδία Πολυμελών Οικογενειών με τρία τέκνα Ελλάδος προτείνει την υιοθέτηση διαφόρων θεσμικών μέτρων στήριξης της τρίτεκνης οικογένειας.
7) Ο Βουλευτής Επικρατείας κ. ΙΩΑΝΝΗΣ ΜΙΧΕΛΑΚΗΣ κατέθεσε αναφορά με την οποία η Ομοσπονδία Πολυμελών Οικογενειών με τρία τέκνα Ελλάδος προτείνει την υιοθέτηση μέτρων για την προστασία των τρίτεκνων οικογενειών και εκφράζει τις θέσεις του για τη δημογραφική πολιτική γενικότερα.
8) Η Βουλευτής Β΄ Αθηνών κ. ΕΛΕΝΗ ΖΑΡΟΥΛΙΑ κατέθεσε αναφορά με την οποία  η Ένωση «Ενεργοί Πολίτες για την Προστασία των Ζώων – Αθήνα» εκφράζει τη διαμαρτυρία της για την  κακοποίηση ζώων στο κέντρο της Αθήνας από ομάδες λαθρομεταναστών και αιτείται τη λήψη μέτρων αντιμετώπισης του προβλήματος.
9) Ο Βουλευτής Β΄ Πειραιώς κ. ΑΝΑΣΤΑΣΙΟΣ ΝΕΡΑΝΤΖΗΣ κατέθεσε αναφορά με την οποία η Ομοσπονδία Πολυμελών Οικογενειών με τρία τέκνα Ελλάδος (ΟΠΟΤΤΕ) προτείνει την υιοθέτηση θεσμικών μέτρων για τη στήριξη της τρίτεκνης οικογένειας.
10) Ο Βουλευτής Μεσσηνίας κ. ΙΩΑΝΝΗΣ ΛΑΜΠΡΟΠΟΥΛΟΣ κατέθεσε αναφορά με την οποία  οι μόνιμοι κάτοικοι του οικισμού και οι ιδιοκτήτες αγροτεμαχίων βόρεια του κόμβου Καρέλια του δρόμου Αθήνα- Τρίπολη- Καλαμάτα αιτούνται την άμεση πρόσβαση στην οδό Αθηνών στο ύψος της καπνοβομηχανίας Καρέλια μέσω της γέφυρας του κόμβου Καρέλια και όχι μέσω της Γέφυρας Λαιίκων.
11) Ο Βουλευτής Κυκλάδων κ. ΝΙΚΟΛΑΟΣ ΣΥΡΜΑΛΕΝΙΟΣ κατέθεσε αναφορά με την οποία  η Πρόεδρος της Διοικούσας Επιτροπής του Κέντρου Υγείας Τήνου επισημαίνει τις ελλείψεις προσωπικού και αιτείται την επίλυση των προβλημάτων πρόσβασης των απόρων στις υπηρεσίες υγείας.
12) Ο Βουλευτής Κυκλάδων κ. ΝΙΚΟΛΑΟΣ ΣΥΡΜΑΛΕΝΙΟΣ κατέθεσε αναφορά με την οποία  ο Δήμαρχος Θήρας εκφράζει τη διαμαρτυρία του για την  υπολειτουργία των Περιφερειακών Ιατρείων της Σαντορίνης λόγω της υποστελέχωσής τους σε ιατρικό προσωπικό και αιτείται την άμεση λήψη μέτρων.
13) Ο Βουλευτής Δράμας κ. ΔΗΜΗΤΡΙΟΣ ΚΥΡΙΑΖΙΔΗΣ κατέθεσε αναφορά με την οποία   αιτείται την τροποποίηση του άρθρου 47 του ν. 3220/2004, ώστε να καταστεί οκταετές το πρόγραμμα πρακτικής άσκησης- απόκτησης εργασιακής εμπειρίας που καταρτίσθηκε μέσω προγραμματικής σύμβασης μεταξύ του Υπουργείου Οικονομικών, της ΤΕΔΚ Νομού Δράμας, του Επιμελητηρίου Δράμας και της Αναπτυξιακής Δράμας Α.Ε..
14) Ο Βουλευτής Δράμας κ. ΔΗΜΗΤΡΙΟΣ ΚΥΡΙΑΖΙΔΗΣ κατέθεσε αναφορά με την οποία παραθέτει αίτημα του αγροτικού κόσμου σχετικά με το ζήτημα της μη επιστροφής του παραγωγικού ΦΠΑ, λόγω του εντοπισμού πλαστών τιμολογίων.
15) Ο Βουλευτής Δράμας κ. ΔΗΜΗΤΡΙΟΣ ΚΥΡΙΑΖΙΔΗΣ κατέθεσε αναφορά με την οποία αιτείται την υποστήριξη των Ελλήνων καπνοπαραγωγών από ενδεχόμενη υιοθέτηση μέτρων αναθεώρησης της σχετικής οδηγίας για τα προϊόντα καπνού.
16) Οι Βουλευτές Ηρακλείου κ. ΜΙΧΑΗΛ ΚΡΙΤΣΩΤΑΚΗΣ και κ. ΜΑΡΙΑ ΔΙΑΚΑΚΗ κατέθεσαν αναφορά με την οποία το Παγκρήτιο Σωματείο Εργαζομένων στο ΕΚΑΒ και Εθελοντών Αιμοδοτών επισημαίνει τα προβλήματα του λειτουργίας του ΕΚΑΒ σε πανελλαδικό και τοπικό επίπεδο και αιτείται την επίλυσή τους.
17) Ο Βουλευτής Πέλλης κ. ΓΕΩΡΓΙΟΣ ΚΑΡΑΣΜΑΝΗΣ κατέθεσε αναφορά με την οποία οι εκπαιδευτικοί του 2ου Γενικού Λυκείου Γιαννιτσών παραθέτουν τα προβλήματα που προκύπτουν από την εφαρμογή της σχετικής με τη δικαιολόγηση των απουσιών νομοθεσίας και προτείνουν λύσεις για την αντιμετώπισή τους.
18) Ο Βουλευτής Πέλλης κ. ΓΕΩΡΓΙΟΣ ΚΑΡΑΣΜΑΝΗΣ κατέθεσε αναφορά με την οποία  ο Πρόεδρος του Τοπικού Οργανισμού Εγγείων Βελτιώσεων Κρύας Βρύσης αιτείται την εκ νέου αναγγελία της δήλωσης ζημιών προς τον ΕΛΓΑ.
19) Ο Βουλευτής Ηρακλείου κ. ΕΛΕΥΘΕΡΙΟΣ ΑΥΓΕΝΑΚΗΣ κατέθεσε αναφορά με την οποία  η Εταιρεία Κοινωνικής Πολιτικής Αυτοδιοικήσεων Κρήτης αιτείται την επίσπευση της καταβολής των δαπανών για την εύρυθμη λειτουργία των Κέντρων Ημερήσιας Φροντίδας Ηλικιωμένων-ΑΜΕΑ.
20) Ο Βουλευτής Ηρακλείου κ. ΕΛΕΥΘΕΡΙΟΣ ΑΥΓΕΝΑΚΗΣ κατέθεσε αναφορά με την οποία  ο Δήμαρχος Βιάννου Νομού Ηρακλείου εκφράζει την ανησυχία του για την το θέμα της μεταφοράς των μαθητών του δήμου κατά το προσεχές σχολικό έτος, λόγω αδυναμίας κάλυψης της σχετικής δαπάνης.
21) Ο Βουλευτής Λέσβου κ. ΙΩΑΝΝΗΣ ΖΕΡΔΕΛΗΣ κατέθεσε αναφορά με την οποία   παραθέτει τα προβλήματα λειτουργίας  των βρεφονηπιακών σταθμών του Δήμου Λέσβου και αιτείται την άμεση επίλυσή τους.
22) Οι Βουλευτές Α΄ Θεσσαλονίκης κ. ΘΕΟΔΟΣΙΟΣ ΚΩΝΣΤΑΝΤΙΝΙΔΗΣ, Β΄ Θεσσαλονίκης κ. ΕΛΕΝΗ ΓΕΡΑΣΙΜΙΔΟΥ και Β΄ Πειραιώς κ. ΔΙΑΜΑΝΤΩ ΜΑΝΩΛΑΚΟΥ κατέθεσαν αναφορά με την οποία  το Δημοτικό Συμβούλιο Δήμου Ορεστιάδας  Νομού  Έβρου και το Δ.Σ. της Ομοσπονδίας Εργαζομένων Βιομηχανιών Ζαχάρεως Ελλάδος  εκφράζουν την αντίθεσή τους στην απόφαση της Κυβέρνησης να προχωρήσει στην πώληση της Ελληνικής Βιομηχανίας Ζάχαρης.
23) Η Βουλευτής Καστοριάς κ. ΜΑΡΙΑ ΑΝΤΩΝΙΟΥ κατέθεσε αναφορά με την οποία αιτείται την απλοποίηση των γραφειοκρατικών διαδικασιών για την πιστοποίηση αναπηρίας από τα Κέντρα Πιστοποίησης Αναπηρίας.
24) Ο Βουλευτής Ηρακλείου κ. ΒΑΣΙΛΕΙΟΣ ΚΕΓΚΕΡΟΓΛΟΥ κατέθεσε αναφορά με την οποία το Σωματείο Συνταξιούχων Πετρελαίων «Καβάλα Oil» αιτείται την καταβολή των ασφαλιστικών παροχών σε όλους τους εργαζόμενους και ήδη συνταξιούχους και τάσσεται υπό προϋποθέσεις υπέρ της συνέχισης λειτουργίας της ανώνυμης εταιρείας «Kαβάλα Oil».
25) Ο Βουλευτής Ηρακλείου κ. ΒΑΣΙΛΕΙΟΣ ΚΕΓΚΕΡΟΓΛΟΥ κατέθεσε αναφορά με την οποία παρατίθενται τα προβλήματα που έχουν δημιουργηθεί από την εφαρμογή της υπουργικής απόφασης 1258/2011, αναφορικά με τους χρόνους διοίκησης στο Σώμα της Νοσηλευτικής των Ενόπλων Δυνάμεων και προτείνονται λύσεις για την αντιμετώπισή τους.
26) Ο Βουλευτής Μαγνησίας κ. ΠΑΡΙΣΗΣ (ΠΑΡΙΣ) ΜΟΥΤΣΙΝΑΣ κατέθεσε αναφορά με την οποία  ο Δήμαρχος Βόλου Νομού Μαγνησίας εκφράζει τη διαμαρτυρία του για την ένταξη του λιμένος Βόλου στο σχέδιο «ΠΟΣΕΙΔΩΝ» βάσει του οποίου ο εν λόγω λιμένας προορίζεται κυρίως για τη διακίνήση γενικού και χύδην φορτίου.
27) Ο Βουλευτής Ηρακλείου κ. ΒΑΣΙΛΕΙΟΣ ΚΕΓΚΕΡΟΓΛΟΥ κατέθεσε αναφορά με την οποία  ο Γεώργιος Χατζηγιάννης αιτείται ενημέρωσης για λήψη μέτρων στήριξης της εφεύρεσής του και της σχετικής με αυτήν έρευνας και εφαρμογής.
28) Ο Βουλευτής Ηλείας κ. ΓΕΩΡΓΙΟΣ ΚΟΝΤΟΓΙΑΝΝΗΣ κατέθεσε αναφορά με την οποία  η Ένωση Ξενοδόχων Πεδινής Ηλείας αιτείται την επίλυση των προβλημάτων που αφορούν  στον τουρισμό στους Δήμους Πηνειού και Ανδραβίδας - Κυλλήνης του Νομού Ηλείας.
29) Η Βουλευτής Σερρών κ. ΑΦΡΟΔΙΤΗ ΣΤΑΜΠΟΥΛΗ κατέθεσε αναφορά με την οποία  ο Σύλλογος Δημοτικών Υπαλλήλων Νομού  Σερρών εκφράζει την αντίθεσή του στην ενδεχόμενη  κατάργηση του  επιδόματος παραμεθορίου περιοχής σε όλη την Περιφερειακή Ενότητα Σερρών. 
30) Οι Βουλευτές Ηρακλείου κ. ΜΙΧΑΗΛ ΚΡΙΤΣΩΤΑΚΗΣ, Ηρακλείου κ. ΜΑΡΙΑ ΔΙΑΚΑΚΗ κατέθεσαν αναφορά με την οποία ο Δήμος Φαιστού Νομού Ηρακλείου αιτείται την ενεργοποίηση πρόσθετης αστυνόμευσης στον εν λόγω Δήμο.</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Κυρίες και κύριοι συνάδελφοι, εισερχόμαστε στη συζήτηση των 
ΕΠΙΚΑΙΡΩΝ ΕΡΩΤΗΣΕΩΝ
Η πρώτη με αριθμό 34/24-7-2012 επίκαιρη ερώτηση πρώτου κύκλου του Βουλευτή του Συνασπισμού Ριζοσπαστικής Αριστεράς-Ενωτικού Κοινωνικού Μετώπου κ. Ευάγγελου Αποστόλου προς τον Υπουργό Αγροτικής Ανάπτυξης και Τροφίμων, σχετικά με την ιδιωτικοποίηση της Αγροτικής Τράπεζας της Ελλάδας και τις επιπτώσεις στην αγροτική οικονομία, δεν θα συζητηθεί λόγω κωλύματος του ερωτώμενου Υπουργού και διαγράφεται</ChairmanSpeech> 
<Speech><Parlmember>ΕΥΑΓΓΕΛΟΣ ΑΠΟΣΤΟΛΟΥ</Parlmember>: Κύριε Πρόεδρε, είναι πάρα πολύ σοβαρό το ζήτημα και κυρίως έχει να κάνει με δύο παραμέτρους. Η πρώτη είναι ότι για πρώτη φορά –τουλάχιστον από την εμπειρία που έχω εγώ από το Κοινοβούλιο- έρχεται γραπτή απάντηση σε επίκαιρη ερώτηση από τον Υπουργό Αγροτικής Ανάπτυξης. Να θεωρήσω ότι αυτό συνέβη λόγω απειρίας περί τα κοινοβουλευτικά; 
Όμως, το ζήτημα είναι ουσιαστικό. Στη συγκεκριμένη επιστολή δεν έχουμε χρονική δέσμευση στην επίκληση ότι θα έρθει ο Υπουργός Οικονομικών κ. Στουρνάρας να ενημερώσει την Επιτροπή Οικονομικών. Αντιλαμβάνεστε ότι τα γεγονότα τρέχουν και βρισκόμαστε προ του κλεισίματος της Βουλής την Πέμπτη. Προσπαθεί δηλαδή με άλλα λόγια η Κυβέρνηση να ξεφύγει από αυτή την ενημέρωση. 
Γι’ αυτό θα ήθελα από εσάς τουλάχιστον μια δέσμευση. Ή θα συνεννοηθείτε με τον Υπουργό Οικονομικών να δεσμευτεί ότι θα ενημερώσει την Επιτροπή Οικονομικών πριν κλείσει η Βουλή ή, τουλάχιστον, στην αμέσως επόμενη συνεδρίαση, να προηγηθεί η συγκεκριμένη επίκαιρη ερώτηση προς συζήτηση. Το ζήτημα δεν πάει άλλο!</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Κύριε Αποστόλου, το θέμα είναι ευαίσθητο. Είστε έμπειρος κοινοβουλευτικός…</ChairmanSpeech>
<Speech><Parlmember>ΠΑΝΑΓΙΩΤΗΣ ΛΑΦΑΖΑΝΗΣ</Parlmember>: Κύριε Πρόεδρε, θα ήθελα και εγώ το λόγο.</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Ένα λεπτό, κύριε Λαφαζάνη.
Πιστεύω ότι το πρώτο που είπατε δεν μπορεί να γίνει. Δεν μπορώ εγώ να δεσμευτώ για το αν θα έρθει ο Υπουργός Οικονομικών να απαντήσει σε αυτό το θέμα. Πιστεύω ότι η Κυβέρνηση είναι εδώ και μας βλέπει. Νομίζω λοιπόν ότι μπορούν να ενημερωθούν μεταξύ τους οι Υπουργοί. 
Όσον αφορά το δεύτερο που είπατε, μπορώ να πω στο Προεδρείο να αποδεχθεί τη συζήτηση της ερώτησής σας την επόμενη φορά στη Βουλή. Σίγουρα αυτό θα το πω. Μπορώ και εγώ να υποθέσω ότι η απάντηση που πήρατε, ενώ η ερώτησή σας επρόκειτο να συζητηθεί, μάλλον κοινοβουλευτική απειρία δείχνει.</ChairmanSpeech> 
<Speech><Parlmember>ΕΥΑΓΓΕΛΟΣ ΑΠΟΣΤΟΛΟΥ</Parlmember>: Κύριε Πρόεδρε, το ζήτημα είναι να μην πάμε στο κλείσιμο της Βουλής.</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Κύριε Αποστόλου, εγώ θέλω να είμαι καλόπιστος και δέχθηκα αυτή την εκδοχή.
Σας ευχαριστώ.</ChairmanSpeech>
<Speech><Parlmember>ΠΑΝΑΓΙΩΤΗΣ ΛΑΦΑΖΑΝΗΣ</Parlmember>: Κύριε Πρόεδρε, θα ήθελα το λόγο για ένα λεπτό.</Speech> 
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Ξέρετε ότι η διαδικασία και ο Κανονισμός της Βουλής δεν επιτρέπουν να πάρετε το λόγο.</ChairmanSpeech> 
<Speech><Parlmember>ΠΑΝΑΓΙΩΤΗΣ ΛΑΦΑΖΑΝΗΣ</Parlmember>: Το ξέρω άριστα αλλά έχουμε επί του Κανονισμού παραβίαση…</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Ποια παραβίαση του Κανονισμού; Εγώ νομίζω ότι έδωσα παραπάνω το λόγο…</ChairmanSpeech>
<Speech><Parlmember>ΠΑΝΑΓΙΩΤΗΣ ΛΑΦΑΖΑΝΗΣ</Parlmember>: Κύριε Πρόεδρε, μήπως ζούμε σε άλλη Αίθουσα, σε άλλη χώρα, σε άλλον πλανήτη;
Έχουμε καταθέσει επίκαιρη ερώτηση για ένα θέμα για το οποίο βοά σήμερα όλη η Ελλάδα...</Speech> 
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Δεχθήκαμε ότι έχει γίνει κάποιο κοινοβουλευτικό λάθος…</ChairmanSpeech>
<Speech><Parlmember>ΠΑΝΑΓΙΩΤΗΣ ΛΑΦΑΖΑΝΗΣ</Parlmember>: Με συγχωρείτε, αλλά θα με ακούσετε, κύριε Πρόεδρε.</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): …όχι από εμάς όμως.</ChairmanSpeech> 
<Speech><Parlmember>ΠΑΝΑΓΙΩΤΗΣ ΛΑΦΑΖΑΝΗΣ</Parlmember>: Με συγχωρείτε, αλλά θα με ακούσετε, κύριε Πρόεδρε. Εγώ απευθύνομαι σ’ εσάς, γιατί εσείς προεδρεύετε. Όμως η έκκλησή μου απευθύνεται πρώτα απ’ όλα στην Κυβέρνηση και στις λειτουργίες της. Όμως κι εσείς πρέπει να τηρείτε τον Κανονισμό σ’ αυτήν την Αίθουσα. Δεν είναι δυνατόν η Βουλή να μετατρέπεται από τους  διάφορους Υπουργούς κατά τέτοιον τρόπο και να υποβαθμίζεται και να κατακρεουργείται. Διότι περί αυτού πρόκειται. Βοά όλη η Ελλάδα αυτήν τη στιγμή. Γίνεται ένα πραξικόπημα. Ξεπουλάτε τη δημόσια περιουσία! Ξεπουλάτε μια ιστορική τράπεζα. Έρχεται εδώ μία επίκαιρη ερώτηση και αντί…</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>):  Κύριε Λαφαζάνη, ένα λεπτό. Μπορείτε να τα πείτε…</ChairmanSpeech>
<Speech><Parlmember>ΠΑΝΑΓΙΩΤΗΣ ΛΑΦΑΖΑΝΗΣ</Parlmember>: Κύριε Πρόεδρε, δεν θα με διακόπτετε συνεχώς. Δεν έχετε αυτό το δικαίωμα.</Speech> 
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Μα, δεν έχετε κι εσείς το δικαίωμα να παίρνετε το λόγο όποτε θέλετε, κύριε Λαφαζάνη.</ChairmanSpeech> 
<Speech><Parlmember>ΠΑΝΑΓΙΩΤΗΣ ΛΑΦΑΖΑΝΗΣ</Parlmember>:  Να ακούσετε το σκεπτικό μου.</Speech> 
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>):  Ειλικρινά σας μιλάω, όλη η Βουλή κάθε φορά βλέπει εσάς να παίρνετε το λόγο επί παντός επιστητού.</ChairmanSpeech> 
<Speech><Parlmember>ΠΑΝΑΓΙΩΤΗΣ ΛΑΦΑΖΑΝΗΣ</Parlmember>: Δεν κατάλαβα. Εσείς παραβιάζετε τον Κανονισμό.</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>):  Κύριε Λαφαζάνη, είστε έμπειρος κοινοβουλευτικός, αλλά κι εγώ δεν είμαι άπειρος. Ακούστε με λίγο. Το ότι πήρατε το λόγο τώρα έγινε από παραχώρηση.</ChairmanSpeech> 
<Speech><Parlmember>ΠΑΝΑΓΙΩΤΗΣ ΛΑΦΑΖΑΝΗΣ</Parlmember>: Παραβιάζετε κατάφωρα τον Κανονισμό. Δεν έχετε το δικαίωμα.</Speech> 
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Μπορείτε να έρθετε στη Σύνοδο των Προέδρων και να βάλετε αυτά τα θέματα που βάλατε, να τα πείτε στην Κυβέρνηση.</ChairmanSpeech> 
<Speech><Parlmember>ΠΑΝΑΓΙΩΤΗΣ ΛΑΦΑΖΑΝΗΣ</Parlmember>: Ποια Σύνοδο των Προέδρων; Εδώ είναι η Ολομέλεια της Βουλής! Διανείματε ένα χαρτί παρανόμως. Πώς το διανείματε αυτό το χαρτί;</Speech> 
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>):  Κύριε Λαφαζάνη, εδώ συζητάμε συγκεκριμένο θέμα. Σήμερα το θέμα είναι η συζήτηση επικαίρων ερωτήσεων.</ChairmanSpeech> 
<Speech><Parlmember>ΠΑΝΑΓΙΩΤΗΣ ΛΑΦΑΖΑΝΗΣ</Parlmember>: Επίκαιρη ερώτηση και στέλνετε γραπτή απάντηση; Εισάγετε καινούργια ήθη!</Speech> 
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>):  Ο Υπουργός δήλωσε κώλυμα. Έχει το δικαίωμα να δηλώσει κώλυμα και μπορεί κάποια στιγμή να απουσιάσει.</ChairmanSpeech> 
<Speech><Parlmember>ΠΑΝΑΓΙΩΤΗΣ ΛΑΦΑΖΑΝΗΣ</Parlmember>: Καινούργια ήθη εισάγει αυτή η Κυβέρνηση!</Speech> 
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Σας ευχαριστώ, κύριε Λαφαζάνη.</ChairmanSpeech>
<Speech><Parlmember>ΠΑΝΑΓΙΩΤΗΣ ΛΑΦΑΖΑΝΗΣ</Parlmember>: Όχι, δεν με ευχαριστείτε μ’ αυτά τα πράγματα.
Θέλω να ολοκληρώσω την τοποθέτησή μου.</Speech> 
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Δεν μπορείτε. Κύριε Λαφαζάνη, δεν θα παίρνετε το λόγο όποτε θέλετε εσείς.</ChairmanSpeech> 
<Speech><Parlmember>ΠΑΝΑΓΙΩΤΗΣ ΛΑΦΑΖΑΝΗΣ</Parlmember>: Τον ζήτησα το λόγο και μου τον δώσατε. Θα μιλήσω επί του Κανονισμού.</Speech> 
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>):  Κύριε Λαφαζάνη, επειδή σας έδωσα το λόγο δεν θα μιλάτε όσο θέλετε εσείς. Επιτέλους, σεβαστείτε τους Βουλευτές! Σεβαστείτε το Κοινοβούλιο, σεβαστείτε τον εαυτό σας!</ChairmanSpeech> 
<Speech><Parlmember>ΠΑΝΑΓΙΩΤΗΣ ΛΑΦΑΖΑΝΗΣ</Parlmember>: Εσείς δεν σέβεστε το Κοινοβούλιο, μου αφαιρείτε το λόγο…</Speech> 
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Εγώ δεν το σέβομαι;</ChairmanSpeech>
<Speech><Parlmember>ΠΑΝΑΓΙΩΤΗΣ ΛΑΦΑΖΑΝΗΣ</Parlmember>: …και διανέμετε γραπτές απαντήσεις…</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>):  Τι λέτε, κύριε Λαφαζάνη; Ο Αντιπρόεδρος της Βουλής έχει σχέση μ’ αυτά που λέτε;</ChairmanSpeech> 
<Speech><Parlmember>ΠΑΝΑΓΙΩΤΗΣ ΛΑΦΑΖΑΝΗΣ</Parlmember>: Τι τις διανέμετε τις γραπτές απαντήσεις; Ποιος τις διανέμει; Έπρεπε να ανακαλέσετε στην τάξη τον κύριο Υπουργό.</Speech> 
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>):  Ο Υπουργός έχει το δικαίωμα από τον Κανονισμό να δηλώσει κώλυμα.</ChairmanSpeech> 
<Speech><Parlmember>ΠΑΝΑΓΙΩΤΗΣ ΛΑΦΑΖΑΝΗΣ</Parlmember>: Κύριε Πρόεδρε, προεδρεύετε αυτήν τη στιγμή κι εγώ απευθύνομαι σ’ εσάς. Εδώ έχουμε χονδροειδή παραβίαση του Κανονισμού, υποβάθμιση της Βουλής σ’ ένα μείζον θέμα, σ’ ένα πραξικόπημα, κατ’ εμάς, ξεπουλήματος της δημόσιας περιουσίας.</Speech> 
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Είναι πραξικόπημα το ότι δεν μπόρεσε ο Υπουργός να έρθει να απαντήσει;</ChairmanSpeech>
<Speech><Parlmember>ΠΑΝΑΓΙΩΤΗΣ ΛΑΦΑΖΑΝΗΣ</Parlmember>: Τελειώνω με το εξής αίτημα. Έχουμε υποβάλει αίτημα, προτού ληφθούν αποφάσεις, η Κυβέρνηση να έρθει στη Βουλή και να ενημερώσει επί των εξελίξεων για την Αγροτική Τράπεζα. Η Κυβέρνηση μάς αγνόησε. Κρύβεται η Κυβέρνηση.</Speech> 
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>):  Όχι, η πρότασή σας, αυτό που λέτε θα ληφθεί υπ’ όψιν.</ChairmanSpeech> 
<Speech><Parlmember>ΠΑΝΑΓΙΩΤΗΣ ΛΑΦΑΖΑΝΗΣ</Parlmember>: Μια στιγμή. Τώρα τι έχουμε; Έχουμε αποφάσεις. Και στέλνει ο κύριος Υπουργός γραπτή απάντηση και τι λέει; «Θα έρθει ο κ. Στουρνάρας, όποτε νομίσει αυτός, και θα ενημερώσει τη Βουλή». Πότε θα έρθει; Το φθινόπωρο; Τον επόμενο χειμώνα; Η Βουλή κλείνει την Πέμπτη. Όλα αυτά δεν μπορεί να τα παρασιωπάτε και να μου λέτε εμένα τι λέω.</Speech> 
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>):  Θα τα συζητήσουμε στη Σύνοδο των Προέδρων.</ChairmanSpeech> 
<Speech><Parlmember>ΠΑΝΑΓΙΩΤΗΣ ΛΑΦΑΖΑΝΗΣ</Parlmember>: Εγώ λέω πράγματα ορθά, πράγματα που επιβάλλονται από τη δημοκρατική τάξη.</Speech> 
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Σας παρακαλώ, κύριε Λαφαζάνη!</ChairmanSpeech> 
<Speech><Parlmember>ΠΑΝΑΓΙΩΤΗΣ ΛΑΦΑΖΑΝΗΣ</Parlmember>: Κάνουμε μέσα από εσάς έκκληση στον κύριο Υπουργό και στην Κυβέρνηση, να έρθουν να ενημερώσουν τώρα τη Βουλή, πριν κλείσει. Να ανοίξετε τη Βουλή, να έρθει ο Πρωθυπουργός εδώ να ενημερώσει, να συγκληθεί η Ολομέλεια της Βουλής.</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>):  Θα μεταφέρω το αίτημά σας, κύριε Λαφαζάνη.</ChairmanSpeech> 
<Speech><Parlmember>ΠΑΝΑΓΙΩΤΗΣ ΛΑΦΑΖΑΝΗΣ</Parlmember>: Δεν είναι δυνατόν τη Βουλή να την πετάτε στο περιθώριο και να παίρνετε αποφάσεις πραξικοπηματικές.</Speech> 
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>):  Ευχαριστώ, κύριε Λαφαζάνη.</ChairmanSpeech> 
<Speech><Parlmember>ΠΑΝΑΓΙΩΤΗΣ ΛΑΦΑΖΑΝΗΣ</Parlmember>: Δεν μου απαντήσατε όμως, κύριε Πρόεδρε.</Speech> 
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember> ):  Δεν είναι θέμα δικό μου, κύριε Λαφαζάνη, να σας απαντήσω. Σας παρακαλώ!</ChairmanSpeech>
<Speech><Parlmember>ΠΑΝΑΓΙΩΤΗΣ ΛΑΦΑΖΑΝΗΣ</Parlmember>: Μη μου λέτε «σας παρακαλώ», γιατί ξέρετε ότι εσείς πρέπει να ενεργήσετε, να πράξετε τα δέοντα.</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>):  Θα το κάνω. Δεσμεύτηκα να το κάνω. Σας παρακαλώ, μη διακόπτετε, κύριε Λαφαζάνη. 
Κυρίες και κύριοι συνάδελφοι, θα συζητηθεί τώρα η δεύτερη με αριθμό 17/23-7-2012 επίκαιρη ερώτηση πρώτου κύκλου της Βουλευτού του Πανελλήνιου Σοσιαλιστικού Κινήματος κ. Θεοδώρας Τζάκρη προς τον Υπουργό Παιδείας και Θρησκευμάτων, Πολιτισμού και Αθλητισμού, σχετικά με την αλλαγή έδρας της ΙΖ΄ Εφορείας Αρχαιοτήτων. 
 Στην επίκαιρη ερώτηση της κ. Τζάκρη θα απαντήσει ο Αναπληρωτής Υπουργός Παιδείας και Θρησκευμάτων, Πολιτισμού και Αθλητισμού κ. Κωνσταντίνος Τζαβάρας. 
	Ορίστε, κυρία Τζάκρη, έχετε το λόγο για δύο λεπτά, προκειμένου να αναπτύξετε το θέμα της επίκαιρης ερώτησής σας.</ChairmanSpeech>
<Speech><Parlmember>ΘΕΟΔΩΡΑ  ΤΖΑΚΡΗ</Parlmember>: Ευχαριστώ πολύ, κύριε Πρόεδρε. 
Κύριε Υπουργέ, σας κατέθεσα την επίκαιρη αυτή ερώτηση λόγω της φημολογούμενης επικείμενης μεταφοράς της έδρας της ΙΖ΄ ΕΠΚΑ από την Έδεσσα στη Βέροια. Το γεγονός αυτό, όπως αντιλαμβάνεστε, πήρε διαστάσεις από τις τοπικές αρχές. Θορύβησε την τοπική κοινωνία και μάλιστα δικαίως, θα έλεγα, μεσούσης μάλιστα αυτής της μεγάλης οικονομικής κρίσης, της μεγαλύτερης οικονομικής κρίσης, μεταπολεμικά, της χώρας ολόκληρης. 
Για τη δική σας ενημέρωση και την ενημέρωση του ελληνικού Κοινοβουλίου θέλω να θυμίσω ότι η ΙΖ΄ Εφορεία Προϊστορικών και Κλασικών Αρχαιοτήτων λειτουργεί με συγκεκριμένη διοικητική έδρα από το 1973, με έδρα δηλαδή την Έδεσσα, και αρχικά είχε στην τοπική της αρμοδιότητα πέντε νομούς: τους νομούς Πέλλας και Ημαθίας, καθώς και τους νομούς δυτικής Μακεδονίας: Φλώρινα, Κοζάνη και Καστοριά. 
Μέχρι το 2006 λειτούργησε με αυτήν τη δομή, οπότε δημιουργήθηκε η Εφορεία Αρχαιοτήτων της Δυτικής Μακεδονίας και αποσχίστηκαν οι νομοί Φλώρινας, Καστοριάς και Κοζάνης και έμειναν μόνο οι νομοί Ημαθίας και Πέλλας και παρέμεινε έδρα η Έδεσσα. Βέβαια η επιλογή και του Νομού Πέλλας και της Έδεσσας ως έδρα της εφορείας αυτής έγιναν αφ’ ενός μεν γιατί πρόκειται για περιοχή παραμεθόριο, που χρίζει διοικητικής στήριξης και υποστήριξης εν γένει, αφ’ετέρου δε και ο Νομός Πέλλας αποτελεί ένα χώρο, ένα νομό με αρχαιότητες μεγάλης σπουδαιότητας. Θα αναφέρω εδώ το Μουσείο της Πέλλας, το οποίο αποτελεί το μεγαλύτερο μουσείο του βορειοελλαδικού χώρου καθώς επίσης, και τον ίδιο τον αρχαιολογικό χώρο της Πέλλας, που είναι ένας από τους μεγαλύτερους αρχαιολογικούς χώρους ολόκληρης της χώρας.
Βεβαίως να πω ότι τόσο στην περιοχή της Έδεσσας όσο και στην περιοχή της Αλμωπίας υπάρχουν σημαντικότατα ευρήματα, σημαντικότατες αρχαιότητες, που χρονολογούνται από τη νεολιθική εποχή και μέχρι τους βυζαντινούς χρόνους, με σημαντικότατο θα έλεγα μνημείο τη Μητρόπολη της Έδεσσας που αποτελεί ένα βυζαντινό μνημείο, ένα βυζαντινό αριστούργημα.
Ξαφνικά φημολογείται και προεκλογικά ακόμη η επικείμενη αυτή μεταφορά της έδρας. Και θα ήθελα να ρωτήσω, κύριε Υπουργέ, τι θα εξυπηρετούσε και ποιον η απλή μεταφορά της έδρας μιας υπηρεσίας που λειτουργεί από το 1973, όπως σας είπα σε κάθε περίπτωση απρόσκοπτα, χωρίς προβλήματα. Είναι μια οργανωμένη δομή με έμπειρους υπαλλήλους. Μάλιστα, λέγεται ότι είναι μια από τις καλύτερες διοικητικές υπηρεσίες της χώρας σε ό,τι αφορά την κατεύθυνση αυτή.
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Θα έλεγα, αν θέλουμε να κάνουμε κάποια ουσιαστική αλλαγή, κάποια ουσιαστική βελτίωση είναι προς την κατεύθυνση της ενίσχυσης της ήδη υφιστάμενης, σε κάθε περίπτωση εφορείας και της διοικητικής έδρας αυτής. 
Βεβαίως αν θα θέλαμε να μιλήσουμε για διοικητική αναδιάταξη θα μπορούσε να γίνει μια ριζική διοικητική αναδιάταξη στο χώρο των εφορειών, όχι μόνο βέβαια στην περιοχή της Ημαθίας και της Πέλλας αλλά και ολόκληρης της χώρας, που θα μπορούσε βέβαια να κινηθεί προς την κατεύθυνση της συνένωσης των μνημείων όλων των εφορειών είτε πρόκειται για κλασικές είτε πρόκειται για νεότερες βυζαντινές αρχαιότητες, υπό μια ενιαία διοικητική έδρα σε επίπεδο νομού, γιατί αν διευρύνουμε τις αρμοδιότητες εκτός των ορίων του νομού, τότε πραγματικά δημιουργούμε τερατουργήματα.</Speech> 
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Στη δευτερολογία σας, κυρία Τζάκρη.</ChairmanSpeech>
<Speech><Parlmember>ΘΕΟΔΩΡΑ ΤΖΑΚΡΗ</Parlmember>: Αυτό θα λειτουργούσε πράγματι προς την κατεύθυνση της ποιοτικής αναβάθμισης των υπηρεσιών και για τους πολίτες, αλλά θα έλεγα ότι αποτελεί και ένα διοικητικό εξορθολογισμό. 
Σε κάθε περίπτωση αυτός δεν είναι διοικητικός εξορθολογισμός, η απλή μεταφορά της έδρας, θα έλεγα ότι είναι άσκοπη διοικητική αναστάτωση. Θα έλεγα, κύριε Υπουργέ, αν πραγματικά η καινούργια πολιτική υπηρεσία του Υπουργείου σκοπεύει να προχωρήσει σ’ αυτήν την κατεύθυνση να το ξανασκεφτεί, γιατί πραγματικά δεν πάμε προς την κατεύθυνση της αναβάθμισης, πάμε προς την κατεύθυνση της υποβάθμισης.
Ευχαριστώ, κύριε Πρόεδρε.</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Το λόγο έχει ο Αναπληρωτής Υπουργός κ. Κωνσταντίνος Τζαβάρας για τρία λεπτά.</ChairmanSpeech>
<Speech><Parlmember>ΚΩΝΣΤΑΝΤΙΝΟΣ ΤΖΑΒΑΡΑΣ</Parlmember> (Αναπληρωτής Υπουργός Παιδείας, Θρησκευμάτων, Πολιτισμού και Αθλητισμού): Κυρία συνάδελφε, προέρχεστε και αγωνίζεστε για το δίκαιο μιας εκλογικής περιφέρειας η οποία είναι προικισμένη έχει πολλαπλά και από την ιστορία και από τον πολιτισμό. 
Πράγματι το μνημειακό απόθεμα αυτής της περιοχής δικαιολογεί την ύπαρξη της εφορείας στην οποία αναφερθήκατε. Και, βεβαίως, από την πλευρά της νέας πολιτικής ηγεσίας του Υπουργείου δεν υπάρχει η πρόθεση για μεταφορά, όπως ακριβώς προσδιορίζεται στην ερώτησή σας, της έδρας της εφορείας σε μια άλλη πόλη. Δεν θα είχε κανένα άλλο νόημα. Συμφωνώ απολύτως μαζί σας ότι θα ήταν μια άσκοπη αναστάτωση των διοικητικών υπηρεσιών του κράτους, που ασχολούνται με την προβολή, την προστασία και την ανάδειξη του πολιτισμού μας. 
Οπωσδήποτε όμως και πράγματι ευχαριστώ γιατί αφήσατε σαφείς αιχμές γι’ αυτό που πρέπει κάποτε να γίνει σε αυτόν τον τόπο και το οποίο είναι στη σκέψη του Υπουργείου, δηλαδή μια αναδιάρθρωση των υπηρεσιών των περιφερειακών του Υπουργείου, του πρώην Υπουργείου Πολιτισμού, όχι με σκοπό να γίνει αναδιάταξη ή αναδιάρθρωση ή αναμόρφωση των υπηρεσιών αυτών ως προς άξονα τη μεταφορά της έδρας κάθε εφορείας είτε αυτή είναι Εφορεία Προϊστορικών και Κλασικών Αρχαιοτήτων είτε είναι Εφορεία Βυζαντινών Αρχαιοτήτων.
Αυτό που πράγματι είναι ορθό και το αναφέρατε, είναι ότι δεν θεωρείται  πλέον σκόπιμη η διάκριση εφορειών ανάλογα με την περιοδολόγηση που γίνεται στην ιστορία μας και τη διάκριση σε κλασική, προϊστορική ή βυζαντινή. 
(Στο σημείο αυτό κτυπάει το κουδούνι λήξεως του χρόνου ομιλίας του Αναπληρωτή Υπουργού Παιδείας και Θρησκευμάτων, Πολιτισμού και Αθλητισμού)
Η ίδρυση μιας ενιαίας υπηρεσίας, όπως επίσης και η ίδρυση και η λειτουργία διαχρονικών μουσείων είναι κάτι το οποίο αναφέρεται και αφορά μια ορθολογικότερη οργάνωση των υπηρεσιών του Υπουργείου που έχουν σχέση με την προστασία του πολιτισμού μας.
Θεωρώ, λοιπόν, ότι προς αυτή την κατεύθυνση και θα τα συζητήσουμε τα θέματα και σε καμμία περίπτωση δεν πρόκειται και δεν είναι στις προθέσεις μας να αιφνιδιάσουμε κανέναν.
 Πάντως είναι δεδομένο ότι  μία τέτοια αναμόρφωση, που θα στηρίζεται σε αυτή την τελευταία εκδοχή, και τη γραφειοκρατία θα καταπολεμήσει, κυρίως όμως θα μειώσει κατά ½ το χρόνο και την ταλαιπωρία των πολιτών που έχει να κάνει με αδειοδοτήσεις ή με άλλης μορφής επαφές και συζητήσεις με τις κρατικές υπηρεσίες.
Ευχαριστώ πολύ.</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Το λόγο έχει η Βουλευτής κ. Τζάκρη.</ChairmanSpeech>
<Speech><Parlmember>ΘΕΟΔΩΡΑ ΤΖΑΚΡΗ</Parlmember>: Ευχαριστώ, κύριε Πρόεδρε. 
Κρατώ, κύριε Υπουργέ, τις διαβεβαιώσεις σας. Είμαι βέβαιη ότι θα τηρηθούν. Σας γνωρίζω και με γνωρίζετε. Λέτε ότι δεν επίκεινται διοικητικές αλλαγές αυτής της κατεύθυνσης και αυτού του προσανατολισμού. Πραγματικά με ικανοποιεί απόλυτα η απάντησή σας. Διότι, νομίζω ότι οι διοικητικές μεταρρυθμίσεις που γίνονται απλά και μόνο για να γίνονται, δεν είναι ουσιαστικές διοικητικές μεταρρυθμίσεις. Θα συμφωνήσετε μαζί μου και συμφωνήσατε ότι δεν είναι διοικητικός εξορθολογισμός να παίρνεις την έδρα μίας υπηρεσίας επειδή έτσι βολεύει κάποιους και να την μεταφέρεις σε μία άλλη πόλη χωρίς να υπάρχει ειδικότερη αιτιολόγηση. Αυτό είναι διοικητική αποδιοργάνωση που μάλιστα δεν έχει κανένα ουσιαστικό όφελος.
Δράττομαι, όμως, της ευκαιρίας να μιλήσω γι’ αυτό που προηγουμένως εξαγγείλατε, το οποίο πραγματικά είναι και άποψη των υπηρεσιών, τουλάχιστον της Πέλλας και της Ημαθίας. Πιστεύω ότι είναι ένα μοντέλο που σε αυτούς τους δύο νομούς μπορεί να λειτουργήσει, δηλαδή της διοικητικής συνένωσης των μνημείων του συνόλου των εφορειών -που σήμερα λειτουργούν υπό χωριστή διοίκηση, και δεν είναι σκόπιμη, της διαίρεσης των μνημείων σε περιόδους είτε πρόκειται για κλασσικά είτε πρόκειται για βυζαντινά είτε πρόκειται για νεότερα ευρήματα- κάτω από ενιαία διοικητική στέγη βεβαίως, που πρέπει να γίνει στην έδρα κάθε νομού.
Επίσης, δράττομαι της ευκαιρίας να σας ρωτήσω –ίσως έχετε την ευκαιρία στην δευτερολογία σας- για το τι θα γίνει με την εξαγγελία για το διαχρονικό μουσείο της Έδεσσας. Είναι μία εξαγγελία του Υπουργείου που υπηρετείτε με την ιδιότητα του Υφυπουργού πλέον. Το διαχρονικό μουσείο της Έδεσσας είναι αυτό που θα συνενώσει όλες αυτές τις αρχαιότητες, όλα αυτά τα ευρήματα που είναι σημαντικότατα και εκτείνονται σε όλη αυτή την περίοδο από τους πρώιμους νεολιθικούς χρόνους, που σας ανέφερα, μέχρι και τα νεότερα χρόνια. Είναι μια παλαιότερη εξαγγελία της πολιτικής ηγεσίας του Υπουργείου που κάποια στιγμή είχε ατονήσει. Και θέλω να μου πείτε ακριβώς πώς διάκειται το Υπουργείο προς αυτή την κατεύθυνση.
Βεβαίως, εγώ δεν θα πω τίποτα περισσότερο. Είμαι σίγουρη ότι αυτό θα καθησυχάσει πραγματικά και τους πολίτες της Πέλλας και ειδικότερα της Έδεσσας και τους υπαλλήλους που υπηρετούν σε αυτή την υπηρεσία τα τελευταία σαράντα χρόνια και θα έλεγα μάλιστα απρόσκοπτα και χωρίς να έχουν δημιουργήσει κανένα θέμα μέχρι τώρα σε ό,τι αφορά τη διοικητική της λειτουργία.
Ευχαριστώ πολύ, κύριε Πρόεδρε.</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Το λόγο έχει ο Υπουργός Παιδείας, Θρησκευμάτων, Πολιτισμού και Αθλητισμού κ. Τζαβάρας για τρία λεπτά.</ChairmanSpeech>
<Speech><Parlmember>ΚΩΝΣΤΑΝΤΙΝΟΣ ΤΖΑΒΑΡΑΣ</Parlmember> (Αναπληρωτής Υπουργός Παιδείας, Θρησκευμάτων, Πολιτισμού και Αθλητισμού): Με την πείρα και την ικανότητά σας, κυρία συνάδελφε, πετύχατε να θέσετε ένα ερώτημα που δεν εμπεριέχεται στην ερώτηση που έχετε υποβάλλει. Εγώ, όμως, με πολύ εκτίμηση στο πρόσωπό σας θα σας απαντήσω. Αναφέρομαι στο ζήτημα του ερωτήματος που μου θέσατε για το τι θα γίνει με την εξαγγελία για το διαχρονικό μουσείο της Έδεσσας.
Σας λέω, λοιπόν, ότι αυτή προφανώς και καλύπτεται από την κατεύθυνση που σας προανέφερα που οπωσδήποτε δεν είναι άλλη από το να έχουμε στη χώρα μας τον πολιτισμικό πλούτο που προέρχεται από τα αρχαιολογικά μας μνημεία εκτεθειμένο σε μουσεία διαχρονικά, δηλαδή σε μουσεία που δεν θα κάνουν διάκριση σε προϊστορικές, σε κλασικές ή βυζαντινές αρχαιότητες. Υπό αυτή λοιπόν την έννοια σας διαβεβαιώ ότι αυτή την κατεύθυνση θα την ακολουθήσουμε.
Για τα άλλα ζητήματα θεωρώ ότι επαρκώς μπορέσαμε και συνεννοηθήκαμε και χαίρω πάρα πολύ γιατί επιδοκιμάζετε τις θέσεις και τις κατευθύνσεις που το Υπουργείο με τη νέα πολιτική του ηγεσία έχει υιοθετήσει, αφού καταλήγοντας επαναλάβω ακόμα μία φορά ότι μάταιες και άσκοπες αναστατώσεις που προέρχονται μόνο και μόνο από κινήσεις που αφορούν μεταθέσεις εδρών εφορειών δεν υπήρξαν ούτε πρόκειται να είναι στο μέλλον στις προθέσεις του Υπουργείου.
Ευχαριστώ πολύ.</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Ευχαριστούμε, τον κ. Τζαβάρα.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι οι Υπουργοί Παιδείας, Θρησκευμάτων, Πολιτισμού και Αθλητισμού, Εξωτερικών, Οικονομικών, Εσωτερικών, Διοικητικής Μεταρρύθμισης και Ηλεκτρονικής Διακυβέρνησης, Ανάπτυξης, Ανταγωνιστικότητας, Υποδομών, Μεταφορών και Δικτύων, Δικαιοσύνης, Διαφάνειας και Ανθρωπίνων Δικαιωμάτων και Μακεδονίας και Θράκης κατέθεσαν σχέδιο νόμου: «Ρυθμίσεις θεμάτων ανωτάτων εκπαιδευτικών ιδρυμάτων και άλλες διατάξεις».
Το ως άνω σχέδιο νόμου έχει χαρακτηρισθεί από την Κυβέρνηση ως κατεπείγον και παραπέμπεται στην αρμόδια Διαρκή Επιτροπή.
Επίσης, ο Πρόεδρος της Κοινοβουλευτικής Ομάδας του ΠΑΣΟΚ κ. Ευάγγελος Βενιζέλος και τριάντα ένα Βουλευτές του κόμματός του κατέθεσαν πρόταση νόμου: «Ίδρυση Εθνικού Ταμείου Αλληλεγγύης Γενεών».
Παραπέμπεται στην αρμόδια Διαρκή Επιτροπή.
Ακολουθεί η τρίτη με αριθμό 32∕24-7-2012 επίκαιρη ερώτηση πρώτου κύκλου της Βουλευτού Δωδεκανήσων των Ανεξάρτητων Ελλήνων κ. Τσαμπίκας (Μίκας) Ιατρίδη &#160;προς τον Υπουργό Παιδείας και Θρησκευμάτων, Πολιτισμού και Αθλητισμού, σχετικά με την ανάγκη ομαλής λειτουργίας του αρχαιολογικού χώρου του Παλατιού των Ιπποτών στη Ρόδο.
Η κ. Τσαμπίκα Ιατρίδη έχει το λόγο για δύο λεπτά.
ΤΣΑΜΠΙΚΑ (ΜΙΚΑ) ΙΑΤΡΙΔΗ: Ευχαριστώ πολύ, κύριε Πρόεδρε.
Τη στιγμή που ο ελληνικός λαός στο πλαίσιο της πολιτικής του μνημονίου καλείται συνεχώς να κάνει αιματηρές θυσίες χωρίς κανένα αντίκρισμα, δυστυχώς, βλέπουμε ότι η πολιτεία αδυνατεί να εξασφαλίσει την ομαλή λειτουργία των αρχαιολογικών χώρων της πατρίδας μας και να εξασφαλίσει ένα σημαντικό ποσό εσόδων στον τουρισμό από τις επισκέψεις σε αυτούς που έχουμε τόσο πολύ ανάγκη.
Αν και η ερώτησή μου αναφέρεται στη Ρόδο, υπάρχουν και άλλες περιοχές και άλλοι αρχαιολογικοί χώροι σε όλη την Ελλάδα που αντιμετωπίζουν παρόμοια προβλήματα όσον αφορά τις υπερωρίες των αρχαιοφυλάκων.
Σε ό,τι αφορά τη Ρόδο, είναι γνωστό σε όλους ότι η Ρόδος είναι ένας από τους κορυφαίους προορισμούς παγκοσμίως, ενώ στο λιμάνι μας καταπλέουν καθημερινά κρουαζιερόπλοια, οι επιβάτες των οποίων θέλουν να επισκεφθούν τους αρχαιολογικούς χώρους, όπως αυτόν του Παλατιού των Ιπποτών.
Παρ’ όλα αυτά, λόγω ελλείψεως προσωπικού, αλλά και του προβλήματος που έχει δημιουργηθεί με την καταβολή των υπερωριών στους αρχαιοφύλακες, όπως σας είπα, ο χώρος αυτός την περασμένη Δευτέρα, παραλίγο να μείνει κλειστός, καθώς επρόκειτο να επισκεφθούν το νησί μας τρεις χιλιάδες τουρίστες με την προσέγγιση του κρουαζιερόπλοιου. Τελικά, δόθηκε προσωρινή λύση από τη στιγμή που οι αρχαιοφύλακες δέχθηκαν να δουλέψουν -και προς τιμήν  τους- και τα χρήματα, τα οποία επρόκειτο να δοθούν από τα τουριστικά πρακτορεία, τα κατέθεσαν στο «Χαμόγελο του Παιδιού».
Επιπλέον, σύμφωνα με την ενημέρωση που είχα, έχει γίνει μία πρόσληψη εποχικών υπαλλήλων, γύρω στον αριθμό των δεκαπέντε, αλλά το ζήτημα είναι ότι αυτό θα λειτουργήσει και θα βοηθήσει μόνο βραχυπρόθεσμα την τουριστική περίοδο. Το θέμα είναι ότι θα πρέπει να αναζητήσουμε λύσεις, οι οποίες να φέρνουν τα επιθυμητά αποτελέσματα, όχι μόνο όπως σας προείπα στη Ρόδο, αλλά να είναι και μόνιμου χαρακτήρα.
Ήδη έχει ετοιμαστεί πριν τις εκλογές μία κοινή υπουργική απόφαση του Υπουργείου Πολιτισμού και του Υπουργείου Οικονομικών, που θα έλυνε το ζήτημα αυτό μόνιμα της καταβολής των υπερωριών στους εργαζομένους μέσω του Ταμείου Αρχαιολογικών Πόρων.
Το ερώτημα προς τον κύριο Υπουργό είναι αν θα προχωρήσει στην υπογραφή της κοινής υπουργικής απόφασης και αν θα δοθεί ξανά –τονίζω- μία λύση μόνιμου χαρακτήρα.
Ευχαριστώ πολύ.</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Κι εμείς σας ευχαριστούμε.
Ο Υπουργός κ. Κωνσταντίνος Τζαβάρας έχει το λόγο για τρία λεπτά.</ChairmanSpeech>
<Speech><Parlmember>ΚΩΝΣΤΑΝΤΙΝΟΣ ΤΖΑΒΑΡΑΣ</Parlmember> (Αναπληρωτής Υπουργός Παιδείας και Θρησκευμάτων, Πολιτισμού και Αθλητισμού): Είναι ενδιαφέρουσα η ερώτηση της συναδέλφου και, μάλιστα, συνάπτεται με μία επικαιρότητα την οποία τη ζήσαμε και την παρακολουθήσαμε. Με τις προσπάθειες που καταβάλαμε από την πλευρά του Υπουργείου πετύχαμε αυτό το θέμα, που πράγματι είχε δημιουργηθεί την προηγούμενη Δευτέρα, να το οδηγήσουμε σε μία αίσια έκβαση.
Αναφορικά με τα αιτήματα για επισκέψεις σε αρχαιολογικούς χώρους που προβάλλονται από την πλευρά οργανωμένων ομάδων, που αποτελούν επισκέπτες που έρχονται με κρουαζιερόπλοια στη χώρα μας, πράγματι, η επ’ εσχάτων αύξηση του τουρισμού με κρουαζιερόπλοια έχει δημιουργήσει ειδικές ανάγκες και αυτές οι ειδικές ανάγκες στο χώρο της επισκεψιμότητας των αρχαιολογικών ιστορικών τόπων και των μουσείων δημιουργούν πράγματι και ζητήματα που ανάγονται σε ιδιαίτερες ρυθμίσεις.
Έτσι, λοιπόν, με το άρθρο 43 του ν. 4049∕2012 έχει προβλεφθεί ότι στις περιπτώσεις όπου έχουμε οργανωμένες επισκέψεις από ομάδες ή πολιτιστικές εκδηλώσεις που γίνονται σε μουσεία ή αρχαιολογικούς χώρους ή ιστορικούς τόπους και, μάλιστα, μετά τη λήξη του ωραρίου λειτουργίας αυτών των χώρων, η αποζημίωση του προσωπικού που θα απασχοληθεί για τη λειτουργία των συγκεκριμένων τόπων καλύπτεται από χρήματα, τα οποία καταβάλουν οι φορείς που έχουν την πρωτοβουλία για τις εκδηλώσεις ή τις επισκέψεις αυτές. Αυτά ακριβώς τα χρήματα, όπως χαρακτηριστικά ορίζει ο νόμος, δεν αποτελούν αμοιβή για υπερωριακή απασχόληση του προσωπικού, αλλά τέλη χρήσεως. Αυτά τα καταθέτουν στο Ταμείο Αρχαιολογικών Πόρων το οποίο τα αποδίδει στο προσωπικό. Αυτό που εναπόκειται -και αφήνει ανοιχτό η συγκεκριμένη διάταξη- στην κοινή υπουργική απόφαση είναι ο καθορισμός του ύψους αυτής της αποζημίωσης. 
Πράγματι πριν από τις εκλογές είχε από πλευράς του τότε Υπουργείου Πολιτισμού και Τουρισμού συνταχθεί η συγκεκριμένη κοινή υπουργική απόφαση. Και από την πλευρά μου ως Υπουργού αρμοδίου για τα θέματα που ανάγονται στα ζητήματα που είχαν υπαχθεί στις πολιτικές αρμοδιότητες του πρώην Υπουργού Πολιτισμού έχω ήδη συντάξει και έχω αποστείλει στον Υπουργό Οικονομικών τη συγκεκριμένη κοινή υπουργική απόφαση, με την οποία καθορίζεται το ύψος των αμοιβών. Γι’ αυτόν το λόγο και θεωρώ ότι εντός των ημερών η υπόθεση αυτή θα τακτοποιηθεί. 
Ήδη σήμερα, όμως, το ζήτημα της λειτουργίας του Παλατιού του Μεγάλου Μαγίστρου, όπως θα έχετε πληροφορηθεί, έχει καλυφθεί από την απασχόληση του εποχιακού προσωπικού που έχει προσληφθεί. Μετά από την πρόσληψή του δεν υπάρχει ζήτημα για τη λειτουργία του συγκεκριμένου χώρου. 
Θεωρώ, λοιπόν, ότι με την επίκαιρη ερώτησή σας, κυρία συνάδελφε, πράγματι θίγετε ένα πολύ ζέοντος -θα έλεγα- ενδιαφέροντος ζήτημα, το οποίο τουλάχιστον μπορέσαμε να το αντιμετωπίσουμε. Πιστεύω ότι με την έκδοση και την ολοκλήρωση της διαδικασίας για την κοινή υπουργική απόφαση θα έχει οριστικά αντιμετωπιστεί.</Speech> 
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Ευχαριστούμε τον κ. Τζαβάρα. 
Η κ. Τσαμπίκα Ιατρίδη έχει το λόγο για τρία λεπτά. 
ΤΣΑΜΠΙΚΑ (ΜΙΚΑ) ΙΑΤΡΙΔΗ: Κύριε Πρόεδρε, πραγματικά εύχομαι να υπάρξει μία μόνιμη λύση. Όπως είπα και στην πρωτολογία μου, γνωρίζω, βεβαίως, ότι έχει γίνει πρόσληψη εποχιακού προσωπικού δεκαπέντε ατόμων. Το ζήτημα είναι να μπορέσουμε να αποφύγουμε όλα αυτά τα προβλήματα τα οποία ενδεχομένως θα παρουσιαστούν, διότι το ζήτημα δεν αφορά μόνο τους αρχαιολογικούς χώρους στη Ρόδο. Και ο κύριος Υπουργός κατάγεται από την Ηλεία και στο Κατάκολο προσεγγίζουν καθημερινά πάρα πολλά κρουαζιερόπλοια. Επομένως, το ζήτημα αυτό είναι ένα κοινό ζήτημα που αντιμετωπίζουμε. 
Από εκεί και πέρα, όμως, το ζήτημα είναι ότι δεν γίνεται από τη μία με την πολιτική του μνημονίου, με τις επιταγές της τρόικας να ζητάμε συνεχώς να μειώνονται τα έσοδα, να μειώνονται οι προσλήψεις στο δημόσιο και από την άλλη να στερούμε εμείς οι ίδιοι από την πατρίδα μας, από τους αρχαιολογικούς χώρους ένα τόσο σημαντικό έσοδο, ενώ θα μπορούσε και αυτό να συμβάλει στην προσπάθεια αυτή, προκειμένου να επιτύχουμε μία περαιτέρω ανάκαμψη. Ο τουρισμός είναι η βαριά βιομηχανία μας και θα πρέπει, όπως είπατε και εσείς προηγουμένως, να δίνουμε άμεσες λύσεις. 
	Την προηγούμενη βδομάδα είχε δημιουργηθεί πολύ μεγάλη αναστάτωση, διότι παρόλο που υπάρχει ο ψηφισμένος νόμος από το 2012, από φέτος δηλαδή, όπως είπατε και εσείς, τα συναρμόδια Υπουργεία είχαν απαντήσει «μέχρι εδώ ήταν αυτή η εξυπηρέτηση, δεν μας έχουν ξεκαθαρίσει το ποσό» και γι’ αυτό δημιουργήθηκε όλη αυτή η ένταση. 
Θα πρέπει να είμαστε πολύ προσεκτικοί. Μας έχει μείνει σχεδόν ένας μήνας τουριστικής σεζόν και θα πρέπει να προστατεύουμε όλοι τους αρχαιολογικούς χώρους πραγματικά σαν κόρη οφθαλμού. 
Σας ευχαριστώ πολύ.</ChairmanSpeech> 
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Ο κύριος Υπουργός έχει το λόγο για τρία λεπτά.</ChairmanSpeech> 
<Speech><Parlmember>ΚΩΝΣΤΑΝΤΙΝΟΣ ΤΖΑΒΑΡΑΣ</Parlmember> (Αναπληρωτής Υπουργός Παιδείας,  Θρησκευμάτων, Πολιτισμού και Αθλητισμού): Νομίζω ότι το θέμα έχει λυθεί.
Οπωσδήποτε, έχει πολύ μεγάλη αξία, αυτήν τη ρύθμιση που εισήγαγε η διάταξη του άρθρου 43 να τη δεχθούμε σε αυτές τις κρίσιμες, από πλευράς οικονομίας ώρες, ως μοντέλο για την κάλυψη και άλλων περιπτώσεων. 
Είναι δεδομένο, δηλαδή, ότι πλέον δεν μπορεί να είναι εμπόδιο το ωράριο λειτουργίας ενός αρχαιολογικού χώρου ή ενός μουσείου και λόγω αυτού να στερηθούν πολίτες του κόσμου που έρχονται από τα πέρατα της γης για να προσκυνήσουν αξεπέραστης τελειότητας δημιουργήματα πολιτισμού. Δεν μπορεί –επαναλαμβάνω- εμπόδιο σε αυτήν ακριβώς την «προσκυνηματική» επίσκεψη εκατοντάδων χιλιάδων ανθρώπων να είναι το ωράριο λειτουργίας. 
Γι’ αυτό, λοιπόν –και είμαι βέβαιος ότι θα ανταποκριθεί και ο Υπουργός Οικονομικών, ήδη μάλιστα έχουμε συζητήσει- και εντός των προσεχών ημερών θα ολοκληρωθεί η έκδοση της συγκεκριμένης κοινής υπουργικής απόφασης η οποία, άλλωστε, δεν έχει να λύσει τίποτα άλλο από το να προσδιορίσει το ύψος μόνο της αμοιβής. 
Όλα τα άλλα θέματα τα έχει επιλύσει ο νόμος. Πράγματι υπήρξαν κάποιες αντιρρήσεις από πλευράς του Γενικού Λογιστηρίου του Κράτους, αλλά τις θεωρώ έωλες, καθώς δεν έχουν καμμία βάση. Μάλιστα, κάποιοι έσπευσαν να εισάγουν από την πλευρά του Γενικού Λογιστηρίου του Κράτους και νομικούς χαρακτηρισμούς, οι οποίοι υπήρξαν άστοχοι και οι οποίοι δημιούργησαν εμπόδια στο να έχει ήδη γίνει δεκτή από την προηγούμενη πολιτική ηγεσία η συγκεκριμένη κοινή υπουργική απόφαση.
Θεωρώ, λοιπόν, ότι και η σύνεση θα πρυτανεύσει και η λογική τουλάχιστον της διάταξης του άρθρου 43 είναι εκείνη που θα φωτίσει και τα μυαλά κάποιων γραφειοκρατών, για να μπορέσουν να διευκολύνουν τη συγκεκριμένη έκδοση της απόφασης.
Ευχαριστώ πολύ.</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Ευχαριστούμε τον κύριο Υπουργό.
Συνεχίζουμε με την τέταρτη με αριθμό 41/24-7-2012 επίκαιρη ερώτηση πρώτου κύκλου του Βουλευτή του Λαϊκού Συνδέσμου-Χρυσή Αυγή κ. Χρήστου Παππά προς τον Υπουργό Εξωτερικών, σχετικά με την επίσημη θέση της Ελλάδας για την ονομασία των Σκοπίων.
Ο κ. Παππάς έχει το λόγο για δύο λεπτά, για να αναπτύξει την επίκαιρη ερώτησή του.
Ορίστε, κύριε Παππά, έχετε το λόγο.</ChairmanSpeech>
<Speech><Parlmember>ΧΡΗΣΤΟΣ ΠΑΠΠΑΣ</Parlmember>: Κύριε Υπουργέ, το έτος 1992, σε δύο διαδοχικές συνεδριάσεις –οι πιο πολλοί εξ ημών τις θυμόμαστε- του συμβουλίου τότε των πολιτικών αρχηγών, είχε παρθεί μία κοινή εθνική γραμμή σε ό,τι αφορά το θέμα της Μακεδονίας. Η απόφαση τότε ήταν –διαβάζω ακριβώς- «…να μην περιέχεται η λέξη «Μακεδονία» ή παράγωγά της…».
Παρά το γεγονός ότι μέχρι σήμερα δεν έχει διατυπωθεί επισήμως καμμία νεώτερη θέση και δεν έχει γίνει καμμία αλλαγή αυτής της εθνικής γραμμής, ακούσαμε στις πρόσφατες προγραμματικές δηλώσεις του Υπουργού Εξωτερικών, του κ. Αβραμόπουλου, την καινοφανή θέση ότι η Ελλάδα θα αποδεχθεί –απεδέχθη, κατά τα λεγόμενα του κ. Αβραμόπουλου κατ’ ουσίαν- τη σύνθετη ονομασία με γεωγραφικό προσδιορισμό και χρήση έναντι όλων.
Κατ’ αρχάς, θέλω να επισημάνω ότι η λέξη «Άνω» ή «Βόρειος» είναι πραγματικά ένας γεωγραφικός προσδιορισμός. Όμως, η λέξη «Μακεδονία» δεν είναι γεωγραφικός. Αναφέρεται και σε χώρο και σε χρόνο. Η αξία της δεν είναι μόνο θεωρητική. Δηλώνει, παράλληλα, την ταυτότητα και την ιστορική ύπαρξη. Είναι σαν να λέμε ότι στο μέλλον θα μπορούσαμε να αναφερόμαστε και σε παραχώρηση άλλων ονομάτων, όπως «Βόρειος Ελλάς», «Βόρειος Ήπειρος», «Βόρειο Αιγαίο»!
(Στο σημείο αυτό κτυπά προειδοποιητικά το κουδούνι του χρόνου λήξης του χρόνου ομιλίας του κυρίου Βουλευτή)
Κύριε Υπουργέ, η Μακεδονία δεν είναι «brand name» να παραχωρείται, να εκχωρείται! Δεν τη νοικιάζουμε και δεν τη δίνουμε πουθενά! Είναι η ιστορία μας! Είναι η ψυχή μας! Είναι η Ελλάδα η ίδια!
Κύριε Υπουργέ, το Σκοπιανό έχει για μας ιδιαίτερη σημασία, πρώτον γιατί η Μακεδονία αποτελεί πύλη εισόδου της Ελλάδας –και θα έλεγα ότι είναι και ένας γεωστρατηγικός τόπος, είναι η ενδοχώρα που δεν έχουμε πια προς Μικρά Ασία, αλλά έχουμε προς βορρά- και είναι η γη που γέννησε δύο μεγάλους άνδρες. Γέννησε το μεγάλο άνδρα που ένωσε τους Έλληνες σε έναν εθνικό σκοπό και γέννησε και φέρει στα εδάφη της τα οστά του μάρτυρα Παύλου Μελά.
Με ποιο δικαίωμα, λοιπόν και εσείς εκχωρείτε αυτήν την ονομασία; Θέλω να μας διευκρινίσει ο κύριος Υπουργός αν η σύνθετη ονομασία εκφράζει το σύνολο των θέσεων της ελληνικής Κυβέρνησης. Από πού άντλησε ο κ. Αβραμόπουλος αυτό το δικαίωμα; Πότε αποφασίστηκε αυτό; Ποιοι υπηρεσιακοί παράγοντες έχουν λάβει αυτήν την απόφαση; Ποιοι υπηρεσιακοί παράγοντες αυτή τη στιγμή συζητούν –ενδεχόμενα και με μυστική διπλωματία- την εκχώρηση του ονόματος «Μακεδονία»;
Ευχαριστώ.</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Ευχαριστούμε τον κ. Παππά.
Το λόγο έχει ο Υφυπουργός Εξωτερικών κ. Κωνσταντίνος Τσιάρας.
Κύριε Υπουργέ, έχετε το λόγο για τρία λεπτά, για να απαντήσετε στον κ. Παππά.</ChairmanSpeech>
<Speech><Parlmember>ΚΩΝΣΤΑΝΤΙΝΟΣ ΤΣΙΑΡΑΣ</Parlmember> (Υφυπουργός Εξωτερικών): Ευχαριστώ πολύ, κύριε Πρόεδρε.
Κύριε συνάδελφε, ως προς την ονομασία της πρώην Γιουγκοσλαβικής Δημοκρατίας της Μακεδονίας, η παρούσα ελληνική Κυβέρνηση ακολουθεί μία σταθερή πολιτική που έχει χαραχθεί σε συνεννόηση με τη μεγάλη πλειοψηφία των πολιτικών δυνάμεων της χώρας μας.
Το 1995, δεν ξέρω αν σας διαφεύγει, συνήφθη η ενδιάμεση συμφωνία μεταξύ Ελλάδος και Πρώην Γιουγκοσλαβικής Δημοκρατίας της Μακεδονίας για την εξεύρεση αμοιβαίως αποδεκτής λύσης στο πλαίσιο των Ηνωμένων Εθνών στο ζήτημα του ονόματος και στη ρύθμιση των διμερών σχέσεων, η οποία τηρήθηκε από όλες τις κυβερνήσεις από εκείνη τη χρονολογία και μετά. Στη συμφωνία αυτή η γειτονική χώρα αναφέρεται με την προσωρινή ονομασία «Πρώην Γιουγκοσλαβική Δημοκρατία της Μακεδονίας» με την οποία, όπως είναι γνωστό, έγινε δεκτή και στα Ηνωμένα Έθνη.
Έχουμε καθορίσει και καταστήσει σαφές προς όλους το πλαίσιο λύσης για την ονοματολογική διαφορά στο οποίο η ελληνική πλευρά μπορεί να συναινέσει, μία ονομασία με γεωγραφικό προσδιορισμό για χρήση erga omnes, δηλαδή έναντι όλων. Αυτά τα δύο στοιχεία είναι οι προϋποθέσεις που έχουμε θέσει για την επίτευξη της όποιας λύσης. Γεωγραφικός προσδιορισμός που  θα περιγράφει την πραγματικότητα, δηλαδή ότι το μέρος δεν μπορεί να εκπροσωπεί το όλο, το σύνολο, και χρήση της ονομασίας έναντι όλων για να μπορούμε να έχουμε μία οριστική λύση. 
Η θέση μας είναι ξεκάθαρη, η προσέγγιση μας είναι ρεαλιστική και τα επιχειρήματά μας βασίζονται στη λογική. Αυτονόητη προτεραιότητά μας είναι η διαφύλαξη της ιστορίας μας, της ιστορίας της πατρίδας μας αλλά βεβαίως και η διαφύλαξη της ιστορικότητας της Μακεδονίας. 
Επιθυμούμε και επιδιώκουμε μία λύση που θα τύχει καθολικής και απόλυτης εφαρμογής και δεν θα αφήνει γκρίζες περιοχές και έδαφος για πιθανές μελλοντικές τριβές. Με το πνεύμα αυτό προσερχόμαστε στις υπό τον ΟΗΕ διαπραγματεύσεις, ενώ συγχρόνως καταβάλλουμε προσπάθειες μέσω διμερών επαφών να βελτιώσουμε το κλίμα εμπιστοσύνης με τη σκοπιανή κυβέρνηση. 
Η Ελλάδα, το ξέρουμε όλοι, προέβει σε ένα μείζον βήμα, επέδειξε εποικοδομητική στάση σε ένα ζήτημα για το οποίο όλοι οι Έλληνες έχουμε ιδιαίτερη ευαισθησία –και το τονίζω αυτό- και το έπραξε γιατί επιθυμεί πραγματικά την επίλυση μίας χρονίζουσας διαφοράς με το βλέμμα στραμμένο στο μέλλον και με στόχο να γίνουν τα Δυτικά Βαλκάνια μία περιοχή σταθερότητας, ασφάλειας και ειρήνης όπου τα κράτη θα ευημερούν, θα συνεργάζονται για το κοινό τους καλό στο πλαίσιο των ευρωατλαντικών θεσμών της Ευρωπαϊκής Ένωσης και του ΝΑΤΟ. 
Η εποικοδομητική αυτή στάση της χώρας μας έχει αναγνωριστεί σε αντιδιαστολή με την αδιάλλακτη στάση που έχει επιδείξει μέχρι σήμερα η κυβέρνηση της Πρώην Γιουγκοσλαβικής Δημοκρατίας της Μακεδονίας η οποία προβαίνει, όπως όλοι γνωρίζουμε, σε μία σειρά αρνητικών δηλώσεων που αποτυπώνουν τη σκλήρυνση της πολιτικής της στο θέμα του ονόματος. Ως εκ τούτου η επίλυση του ονοματολογικού έχει τεθεί από τους εταίρους μας ως προϋπόθεση για την ένταξη της γείτονος χώρας τόσο στην Ευρωπαϊκή Ένωση όσο και στο ΝΑΤΟ.
Κλείνω λέγοντας το εξής, η ελληνική Κυβέρνηση θα συνεχίσει με επιμονή και σταθερότητα την ίδια πολιτική. Είναι ξεκάθαρο. Με θέσεις σαφείς θα κρατήσουμε τη θέση ευθύνης και θα συνεχίσουμε να προσπαθούμε για την επίτευξη λύσης στο ονοματολογικό ζήτημα, με κύριο γνώμονα τα εθνικά συμφέροντα της χώρας και στόχους που προσβλέπουν στο μέλλον και στο άνοιγμα των προοπτικών και για τις δύο χώρες, αλλά πολύ περισσότερο για την ευρύτερη περιοχή. 
Σας ευχαριστώ.</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Ο Βουλευτής κ. Χρήστος Παππάς έχει το λόγο για δύο λεπτά.</ChairmanSpeech>
<Speech><Parlmember>ΧΡΗΣΤΟΣ ΠΑΠΠΑΣ</Parlmember>: Η θέση σας, κύριε Υπουργέ, δεν ήταν καθόλου ξεκάθαρη. Δεν μας καλύψετε και αν θέλετε, θα με καλύψετε στη δευτερολογία σας. Ζητούμε να πείτε ξεκάθαρα στο ελληνικό Κοινοβούλιο και στον ελληνικό λαό που μας ακούει και μας βλέπει αυτήν τη στιγμή: Θα αποδεχθείτε τον όρο «Μακεδονία» στη νέα ονομασία, σε αυτό που συζητάτε; Θα εμπεριέχεται ο όρος «Μακεδονία»; 
Επίσης, η θέση σας δεν ήταν ξεκάθαρη γιατί είπατε ότι συνεννοηθήκατε με τις πολιτικές δυνάμεις. Δεν συνεννοηθήκατε όμως, κύριε Υπουργέ, με τον ελληνικό λαό. Αυτά δεν τα είπατε προεκλογικά. Αυτά να τα πείτε στην πλατεία Αριστοτέλους. Να έχετε το θάρρος να τα πείτε όχι σε ένα αποστειρωμένο περιβάλλον πολιτικών, αλλά να τα πείτε στην πλατεία Αριστοτέλους, να τα πείτε στον ελληνικό λαό, να έχετε το θάρρος, θα έλεγα -και χωρίς να φανεί αυτό αιχμή- το θράσος να εκχωρήσετε την ψυχή μας, τη Μακεδονία, τον όρο «Μακεδονία» στους Σκοπιανούς. Πείτε τα έξω αυτά, βγείτε στα μπαλκόνια. 
Εμείς σήμερα ζητάμε μια ξεκάθαρη απάντηση για να γίνει γνωστό τι ετοιμάζεται για τη Μακεδονία μας, τι ετοιμάζεται για το μέλλον της πατρίδας μας από την τροϊκανή σας Κυβέρνηση. 
Θυμάστε όλοι σας ότι η Άννα Ψαρούδα-Μπενάκη είχε πει πολλά τότε στον Πρόεδρο της Δημοκρατίας κ. Παπούλια. Είχε πει για εκχώρηση, είχε πει για μεταβολές συνόρων, είχε πει ότι θα αλλάξουν οι εξουσίες, ότι η δημοκρατία θα συρρικνωθεί, ότι ενδεχομένως θα έχουμε νέες μορφές διακυβέρνησης. Συμφωνείτε, λοιπόν, μ’ αυτήν την τοποθέτηση; Εκφράζετε αυτήν την τοποθέτηση; 
Θα ήθελα να σας θυμίσω και μια άλλη τοποθέτηση ενός μακαρίτη μεγάλου Έλληνα πολιτικού στη μαρτυρική μας Κύπρο, του Τάσσου Παπαδόπουλου, που είχε πει συγκεκριμένα τα εξής: «Παρέλαβα κράτος διεθνώς αναγνωρισμένο και δεν θα παραδώσω κοινότητα χωρίς δικαίωμα λόγου διεθνώς και σε αναζήτηση κηδεμονίας». Εμείς είμαστε ξεκάθαροι στις απόψεις μας. Ως Χρυσή Αυγή το έχουμε δηλώσει από το πρώτο φύλλο της κυκλοφορίας μας το 1990 ότι δεν θα κάνουμε κανένα συμβιβασμό για τη Μακεδονία μας. 
Σε διαφορετική περίπτωση, αν προβείτε σ’ αυτήν την ανομία και εκχωρήσετε το όνομα «Μακεδονία», θα μας βρείτε απέναντί σας. Και δεν θα βρείτε απέναντί σας μόνο εμάς, αλλά και ολόκληρο τον ελληνικό λαό. 
Θα ήθελα να μεταβιβάσετε στον άμεσο προϊστάμενό σας ότι το ζήτημα και η ιστορία της Μακεδονίας είναι πάρα πολύ σοβαρό θέμα. Η εξωτερική πολιτική θέλει θράσος, θέλει θάρρος, θέλει αυτό που λέμε εμείς «αρετή και τόλμη». Η εξωτερική πολιτική δεν είναι συλλογή αναμνηστικών, κονδυλοφόρων κ.λπ.. Η εξωτερική πολιτική πρωτίστως είναι ελληνική ψυχή. Η Μακεδονία μας δεν εκχωρείτε! 
Σας ευχαριστώ.</Speech> 
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>):  Και εμείς ευχαριστούμε. 
Το λόγο έχει για τρία λεπτά ο Υφυπουργός Εξωτερικών κ. Κωνσταντίνος Τσιάρας.</ChairmanSpeech> 
<Speech><Parlmember>ΚΩΝΣΤΑΝΤΙΝΟΣ ΤΣΙΑΡΑΣ</Parlmember> (Υφυπουργός Εξωτερικών): Κύριε συνάδελφε, είναι βέβαιο ότι μπορεί κανείς να θέσει πολλά ζητήματα ως ερωτήματα τα οποία μπορεί να είναι σχετικά με το βασικό σας ερώτημα αλλά μπορεί να είναι και σε μια εντελώς διαφορετική κατεύθυνση. Εγώ, λοιπόν, θα προσπαθήσω να μείνω στα ερωτήματα τα οποία θέσατε μέσα από τη γραπτή σας ερώτηση. 
Θα σας πω, λοιπόν, ότι υπάρχουν θέματα από τη χρονολογία στην οποία αναφερθήκατε στη γραπτή ερώτηση τα οποία από τότε και μετά έχουν εξελιχθεί και πραγματικά απορώ πώς δεν τα έχετε παρακολουθήσει. 
Υπάρχουν, λοιπόν, οι ενδιάμεσες συμφωνίες, όπως υπάρχει και μια πολύ συγκεκριμένη πλέον επιλογή της ελληνικής πολιτικής στάσης, η οποία, όπως σας είπα και νωρίτερα, είναι ρεαλιστική και απολαμβάνει της υποστήριξης της μεγάλης πλειοψηφίας των πολιτικών δυνάμεων στη χώρα μας. 
Η θέση αυτή είναι πολύ συγκεκριμένη. Είναι σαφής και παραγωγική σε ό,τι αφορά την προσπάθεια εξεύρεσης λύσης στο θέμα της ονοματολογίας της συγκεκριμένης χώρας. Εφόσον υπάρξουν προτάσεις που πληρούν τις προϋποθέσεις που έχουμε θέσει, μπορούν να αποτελέσουν βάση διαπραγμάτευσης για εμάς. 
Πρέπει να γνωρίζετε ότι η υπό τον ΟΗΕ διαπραγματευτική διαδικασία έχει χαρακτήρα εμπιστευτικό, κάτι που και η ίδια η ελληνική πλευρά έχει σεβαστεί απόλυτα μέχρι σήμερα. Γνωρίζετε ενδεχομένως ότι ο κ. Νίμιτς πρόσφατα επισκέφθηκε τόσο τα Σκόπια όσο και τη Θεσσαλονίκη. Το αποτέλεσμα αυτών των διαπραγματεύσεων κανείς δεν μπορεί να το προδικάσει όσο η συγκεκριμένη διαδικασία βρίσκεται εν εξελίξει.
Η Ελλάδα έχει πάρει πολλές πρωτοβουλίες για να βελτιωθεί το επίπεδο των διμερών σχέσεων των δύο χωρών. Έχουμε συναινέσει στην απόδοση καθεστώτος υποψήφιας χώρας στη γείτονα και στην κατάργηση των θεωρήσεων. Και πρόσφατα, τον περασμένο Ιούνιο, ξεκίνησαν στην Αθήνα διμερείς επαφές για τη μεταφορά ευρωπαϊκής τεχνογνωσίας εκ μέρους της χώρας μας. Τα ανωτέρω στοχεύουν μεταξύ άλλων στη δημιουργία κατάλληλου κλίματος για να προχωρήσει η διαπραγματευτική διαδικασία στο πλαίσιο των Ηνωμένων Εθνών. 
Οι διεθνείς μας σύμμαχοι και εταίροι έχουν αντιληφθεί…</Speech>
<Speech><Parlmember>ΧΡΗΣΤΟΣ ΠΑΠΠΑΣ</Parlmember>: Δεν απαντάτε!</Speech> 
<Speech><Parlmember>ΝΙΚΟΛΑΟΣ ΜΙΧΑΛΟΛΙΑΚΟΣ</Parlmember> (Πρόεδρος του Λαϊκού Συνδέσμου – Χρυσή Αυγή): Δεν απαντάτε!</Speech>
<Speech><Parlmember>ΚΩΝΣΤΑΝΤΙΝΟΣ ΤΣΙΑΡΑΣ</Parlmember> (Υφυπουργός Εξωτερικών): Απαντώ στο κείμενο της ερώτησης που θέσατε. Αυτή είναι η διαδικασία.</Speech> 
<Speech><Parlmember>ΗΛΙΑΣ ΠΑΝΑΓΙΩΤΑΡΟΣ</Parlmember>: Τη λέξη «Μακεδονία» θα τη χρησιμοποιήσετε;</Speech> 
<Speech><Parlmember>ΚΩΝΣΤΑΝΤΙΝΟΣ ΤΣΙΑΡΑΣ</Parlmember> (Υφυπουργός Εξωτερικών): Κύριε Πρόεδρε, κατ’ αρχάς αυτό που γίνεται είναι εκτός κοινοβουλευτικής διαδικασίας.</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Κύριοι συνάδελφοι, σας παρακαλώ αφήστε τον κύριο Υπουργό να απαντήσει.</ChairmanSpeech> 
<Speech><Parlmember>ΚΩΝΣΤΑΝΤΙΝΟΣ ΤΣΙΑΡΑΣ</Parlmember> (Υφυπουργός Εξωτερικών): Το δεύτερο που θέλω να πω είναι ότι η απάντηση που έδωσα στην πρωτομιλία μου ήταν σαφής. Και σας είπα ότι σε όλη αυτήν τη διαδικασία εμπεριέχεται η δυνατότητα σύνθετου ονόματος με γεωγραφικό προσδιορισμό. Πρόκειται για κάτι που το έχει αποδεχθεί το σύνολο των πολιτικών δυνάμεων της χώρας ή η πλειοψηφία των πολιτικών δυνάμεων της χώρας.</Speech> 
<Speech><Parlmember>ΧΡΗΣΤΟΣ ΠΑΠΠΑΣ</Parlmember>: Να κάνετε δημοψήφισμα γι’ αυτό!</Speech> 
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Σας παρακαλώ, κύριε συνάδελφε.</ChairmanSpeech>
	<Speech><Parlmember>ΚΩΝΣΤΑΝΤΙΝΟΣ ΤΣΙΑΡΑΣ</Parlmember> (Υφυπουργός Εξωτερικών):  Ωστόσο τα Σκόπια, όπως έχουμε διαπιστώσει, εμφανίζονται με τις ίδιες θέσεις, προτιμώντας το ιδεολόγημα του «μακεδονισμού» και βάζοντας σε δεύτερη μοίρα ακόμα και το ευρωπαϊκό τους μέλλον. 
	Η Ελλάδα έκανε τα βήματα που τής αναλογούν. Αυτή είναι η δική μας θέση. Αν πραγματικά οι βόρειοι γείτονές μας θέλουν να κάνουν τα δικά τους βήματα για να βρεθεί λύση, εμείς είμαστε εδώ και είμαστε έτοιμοι. Αν δεν γίνει αυτό, δεν πρόκειται να βρεθεί λύση στο θέμα της ονομασίας και χωρίς την επίλυση του ζητήματος αυτού δεν είναι δυνατή η ευρωατλαντική προοπτική της συγκεκριμένης γείτονος χώρας.
	Επί τη ευκαιρία θα ήθελα να σημειώσω ότι το Διεθνές Δικαστήριο της Χάγης στην απόφαση της 5ης Δεκεμβρίου του 2011 καλεί τα δύο μέλη να διαπραγματευτούν ουσιαστικά στο πλαίσιο των Ηνωμένων Εθνών. Η Ελλάδα είναι έτοιμη να συνεχίσει αυτήν την πορεία και καλεί την πρώην Γιουγκοσλαβική Δημοκρατία της Μακεδονίας να πράξει το ίδιο και να μη χρησιμοποιήσει την απόφαση του δικαστηρίου για να ανατρέψει τυχόν τις διαπραγματεύσεις. Εξάλλου το Διεθνές Δικαστήριο της Χάγης δεν υπεισήλθε στην ουσία της διαφοράς, σημειώνοντας ότι δεν έχει δικαιοδοσία επί τούτοις και ότι αυτή θα πρέπει να επιλυθεί βάσει της σχετικής διαδικασίας υπό τα Ηνωμένα Έθνη. 
	Η ελληνική Κυβέρνηση θα συνεχίσει με επιμονή και σταθερότητα την ίδια πολιτική. Θα κρατήσουμε τη θέση ευθύνης και θα συνεχίσουμε να προσπαθούμε για την επίτευξη λύσης στο ονοματολογικό ζήτημα με γνώμονα τα εθνικά συμφέροντα της χώρας και με κυρίαρχο στόχο τη δημιουργία μιας περιοχής ασφάλειας και σταθερότητας στη γείτονά μας. Άλλωστε η χώρα μας κατά γενική ομολογία είναι δύναμη σταθερότητας και ασφάλειας στην ευρύτερη περιοχή. Αυτό το ρόλο θέλουμε να διατηρήσουμε.</Speech>
	ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Θα συζητηθεί η πέμπτη  με αριθμό 43/24-7-2012 επίκαιρη ερώτηση πρώτου κύκλου της Βουλευτού της Δημοκρατικής Αριστεράς κ. Ασημίνας Ξηροτύρη προς τον Υπουργό Οικονομικών σχετικά με την επεξεργασία των δεδομένων εμβασμάτων εξωτερικού και τις αντίστοιχες ενέργειες φορολόγησής τους.
	Η κ. Ξηροτύρη έχει το λόγο για δύο λεπτά για να αναπτύξει την επίκαιρη ερώτησή της.</ChairmanSpeech>
	<Speech><Parlmember>ΑΣΗΜΙΝΑ ΞΗΡΟΤΥΡΗ</Parlmember>: Ευχαριστώ, κύριε Πρόεδρε.
	Κύριοι συνάδελφοι, κύριε Υπουργέ, τον Οκτώβριο του 2011 ο τότε Υπουργός Οικονομικών σε μία ερώτηση Βουλευτή σχετική με το θέμα απάντησε ότι μετά την άρση του τραπεζικού απορρήτου και την υποβολή σχετικού αιτήματος από το Υπουργείο Οικονομικών προς τα χρηματοπιστωτικά ιδρύματα που λειτουργούν στην Ελλάδα, έχουν περιέλθει στο Υπουργείο Οικονομικών στοιχεία για τα εμβάσματα προς το εξωτερικό από Έλληνες πολίτες για το έτος 2009. Μάλιστα τότε έλεγε ότι αναμένονται εντός των επόμενων ημερών στοιχεία για τα έτη 2010 και 2011, στοιχεία που σας τα ζητώ με την επίκαιρη ερώτησή μου και τα οποία δυστυχώς, ενώ έχουν κυκλοφορήσει και σήμερα υπάρχει αντίστοιχο δημοσίευμα στον τύπο, οι Έλληνες Βουλευτές δεν τα έχουν ακόμα υπ’ όψιν τους. Έχει τεθεί, λοιπόν, υπ’ όψιν μας ο κατάλογος του 2009 και γνωρίζετε πάρα πολύ καλά ότι σ’ αυτό τον κατάλογο υπάρχουν εμβάσματα συνολικού ποσού άνω του ενός δισεκατομμυρίου τριακοσίων εκατομμυρίων ευρώ, ενώ οι δηλώσεις φορολογίας των επτακοσίων τριάντα πέντε Ελλήνων πολιτών που έχουν αποστείλει αυτά τα εμβάσματα φθάνουν μόλις τα τρία εκατομμύρια. Αυτή είναι η κατάσταση. Πρωτοφανής και όμως πραγματική. Ο Υπουργός τότε απαντούσε ότι ήταν εκατονταπλάσια τα ποσά τα οποία έφυγαν στο εξωτερικό σε σχέση με τις φορολογικές δηλώσεις. Πέραν τούτου όμως δεν εξαγγέλθηκαν περαιτέρω ενέργειες.
	Από μία πρώτη επεξεργασία που έκανα σ’ αυτόν τον κατάλογο διαβάζοντάς τον στο αντίστοιχο τμήμα της Βουλής θέλω να σας πω ότι για τα μισά τουλάχιστον άτομα –ίσως και παραπάνω- υπάρχουν εμβάσματα από πεντακόσιες χιλιάδες μέχρι και πάνω από πενήντα εκατομμύρια ευρώ ενώ το ποσό που δηλώθηκε από τα πρόσωπα αυτά είναι μηδέν. Τα δηλωθέντα περιουσιακά στοιχεία επίσης είναι ελάχιστα έως μηδενικά. 
Απ’ αυτό συνάγεται ότι το θέμα είναι πολύ σοβαρό και ότι πρέπει να κάνουμε πάρα πολύ γρήγορα. Υπάρχει μεγάλο φορολογικό έλλειμμα. Υπάρχει και ηθικό πρόβλημα για την προέλευση αυτών των χρημάτων και πρέπει να είναι άμεσες οι ενέργειες. Πρέπει να κοινοποιηθούν τα στοιχεία και του 2010 και του 2011 και πρέπει να μας το πείτε αυτό σήμερα, κύριε Υπουργέ, -αυτό ρωτάω με την επίκαιρη ερώτησή μου- γιατί και το 2010 και το 2011 ίδια θα είναι η κατάσταση. Θα δείτε πάλι τα μισά και παραπάνω άτομα να εξάγουν στο εξωτερικό πενήντα τέσσερα π.χ. εκατομμύρια ευρώ και να έχουν δηλωθέν εισόδημα μηδέν ή 1.000 ευρώ και ούτω καθεξής.
Επομένως, πρέπει να μιλήσουμε ουσιαστικά για τα μέτρα που θα πάρουμε από εδώ και πέρα. Ο ελληνικός λαός, οι Έλληνες συνταξιούχοι, χαμηλοσυνταξιούχοι και οι μισθωτοί πιέζονται ακόμα περισσότερο. Είναι τα υποζύγια αυτής της κατάστασης. Και τώρα είναι στο στόχαστρο για περαιτέρω περικοπές. 
Έχουμε ενάμισι εκατομμύριο ανέργους. Η χώρα μας δεν έχει αναπτυξιακούς πόρους για να λύσει τα θέματα της ανεργίας. Δεν θα ξεκινήσουμε τελικά τη φορολόγηση, έστω απ’ αυτό το πρώτο μέτρο και να συνεχίσουμε την φορολογική εξυγίανση που περιμένει ο ελληνικός λαός, που περιμένει η κοινωνία για να αισθανθεί ότι κάτι γίνεται για το «αίσθημα δικαίου»;</Speech> 
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Ο Υφυπουργός κ. Μαυραγάνης έχει το λόγο για τρία λεπτά.</ChairmanSpeech>
<Speech><Parlmember>ΓΕΩΡΓΙΟΣ ΜΑΥΡΑΓΑΝΗΣ</Parlmember> (Υφυπουργός Οικονομικών): Θα ήθελα να σας απαντήσω στην ερώτησή σας που είναι αρκετά εύλογη. Σε σχέση με  την κεντρική υπηρεσία, την Διεύθυνση Ελέγχου, έχω λάβει ενημέρωση -μετά από αίτημά μου- πως ό,τι στοιχείο έχει σταλεί, σε σχέση με τις καταστάσεις του 2009, έχει διαβιβαστεί είτε στις αρμόδιες ΔΟΥ είτε στο Σώμα Δίωξης Οικονομικού Εγκλήματος. Επειδή ζητήθηκαν κάποια πρόσθετα στοιχεία ζητήσαμε από τη Γενική Γραμματεία Πληροφοριακών Συστημάτων να μας δώσει αυτές τις πρόσθετες διευκρινίσεις, γιατί υπήρξαν κάποιες ελλείψεις. 
Με ενημέρωσε και ο Υπουργός ότι η Γενική Γραμματεία Πληροφοριακών Συστημάτων πολύ γρήγορα θα τα δώσει, διότι όπως γνωρίζετε υπάγεται απ’ ευθείας στον Υπουργό. Επίσης, το ΣΔΟΕ θα προχωρήσει πάρα πολύ γρήγορα στην αποστολή όποιων πορισμάτων έχει. 
Τόσο ο Υπουργός όσο και εγώ έχουμε ευαισθησία στο θέμα αυτό και είχαμε ζητήσει την ενημέρωση πριν τεθεί το θέμα από την ερώτησή σας και πριν δούμε δημοσιεύματα σήμερα στις εφημερίδες. Αναμένουμε, συνεπώς, τις επόμενες μέρες να έχουμε την πλήρη ενημέρωση από τις υπηρεσίες σε σχέση με το 2010 και 2011. Για το 2009 σας είπα τι έχει γίνει. Επίσης, να είστε σίγουροι ότι έχουμε ζητήσει –ο Υπουργός που έχει την αρμοδιότητα του ΣΔΟΕ- την ταχύτατη επεξεργασία από τις ελεγκτικές υπηρεσίες του ΣΔΟΕ των καταστάσεων του 2010 και 2011. 
Να σας δώσω και μια πληροφορία που πιθανώς θα έχετε ήδη. Ζητήσαμε σήμερα, στο πλαίσιο όλης αυτής της δράσης που κάνουμε, την επανενεργοποίηση της διαδικασίας της διαπραγμάτευσης με την Ελβετία για τη σύμβαση φορολόγησης των καταθέσεων Ελλήνων στην Ελβετία. 
Συνεπώς, η νέα ηγεσία του Υπουργείου Οικονομικών πολύ γρήγορα έχει θέσει σε εφαρμογή ένα σχέδιο για την αντιμετώπιση της φοροδιαφυγής τουλάχιστον όσον αφορά στις περιπτώσεις για τις οποίες έχουμε στοιχεία.</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Η κ. Ξηροτύρη έχει το λόγο για τρία λεπτά.</ChairmanSpeech> 
<Speech><Parlmember>ΑΣΗΜΙΝΑ ΞΗΡΟΤΥΡΗ</Parlmember>: Ευχαριστώ, κύριε Πρόεδρε.
Κύριε Υπουργέ, άκουσα τα επόμενα βήματα. Θα είναι καλά να βάλουμε ένα πολύ σφιχτό χρονοδιάγραμμα, γιατί το να έχει κανείς από το 2009 επεξεργασμένα τέτοια στοιχεία και να μην κάνει τίποτα δεν περιποιεί τιμή ούτε σε μας τους Βουλευτές που ελέγχουμε και που πρέπει να επιμένουμε αλλά ούτε βέβαια στην Κυβέρνηση και τους αρμόδιους υπουργούς. 
Επαναλαμβάνω και πάλι, τώρα που ο ελληνικός λαός στενάζει που τελικά πάλι αυτοί που δηλώνουν τα εισοδήματά τους -και είναι ελάχιστα αυτήν τη στιγμή- καλούνται και ξανακαλούνται να πληρώσουν. Από την άλλη πλευρά υπάρχουν αυτά τα τεράστια και το πιθανότερο μη διεκδικηθέντα ποσά από το ελληνικό δημόσιο. Πρωτόγνωρες καταστάσεις οικονομικών στοιχείων των οποίων και η προέλευση δε φαίνεται να έχει ελεγχθεί. 
Το κυριότερο αυτήν τη στιγμή είναι ότι δεν έχει ξεκινήσει μέχρι τώρα μια ουσιαστική διαδικασία φορολόγησης.
Μέχρι τώρα ασχολούμασταν με το δεοντολογικό μέρος, να αρθεί το απόρρητο, να μην τα βγάλουμε προς τα έξω, να μη γίνει το ένα, να μη γίνει το άλλο. 
Τώρα, από τις δικές σας δηλώσεις, διαφαίνεται ότι η διαδικασία αυτή μπαίνει σε μία σειρά. 
Θα έλεγα ότι σωστά ζητάτε και από την Ελβετία τα στοιχεία για να μπορέσετε να κάνετε τη φορολόγηση των τόκων. Οι πληροφορίες που υπάρχουν είναι ότι αν δεν προλάβουμε κάποια πράγματα, αυτά τα εμβάσματα θα φύγουν και για κάπου αλλού, εκτός Ελβετίας στους φορολογικούς παράδεισους. Άρα, κινδυνεύουμε να μην πάρουμε ούτε και τους τόκους, τη φορολόγηση δηλαδή των τόκων. Εμείς βέβαια συζητάμε σήμερα για τα ποσά που έχουν φύγει στο εξωτερικό και τα οποία δεν έχουν φορολογηθεί. Και αυτά τα ποσά είναι πάρα πολύ μεγάλα. 
Εγώ καταγράφω ένα χρονοδιάγραμμα: Τα στοιχεία του 2010 και του 2011 όταν επιστρέψουμε από τις δεκαπέντε ημέρες των διακοπών θα είναι στη διάθεσή μας, για να μπορέσουμε να τα δούμε. Θεωρώ ότι δυστυχώς θα είναι παρόμοια και ότι για το ίδιο πράγμα θα συζητάμε.
Από εκεί και πέρα, οι ενέργειες που έχετε δρομολογήσει μέχρι το τέλος του έτους πρέπει να αποδώσουν καρπούς για ν’ αποκατασταθεί το αίσθημα δικαίου στους Έλληνες πολίτες..</Speech>
 ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Ο Υφυπουργός Οικονομικών κ. Μαυραγάνης έχει το λόγο για τρία λεπτά.</ChairmanSpeech>
<Speech><Parlmember>ΓΕΩΡΓΙΟΣ ΜΑΥΡΑΓΑΝΗΣ</Parlmember> (Υφυπουργός Οικονομικών):  Συμφωνώ απόλυτα μαζί σας. Νομίζω ότι θα πρέπει να υπάρξει ταχύτατη δράση στον τομέα της φοροδιαφυγής και στις περιπτώσεις εκείνες όπου υπάρχουν στοιχεία. 
Θα ήθελα να σας πω ότι έχουμε βάλει σε εφαρμογή και άλλες πρωτοβουλίες, όπως, για παράδειγμα, τη διασταύρωση των στοιχείων που υποβάλλονται και από συνταξιούχους, γιατί κι εκεί ενδεχομένως να υπάρξει θέμα. Δεν είμαστε καθόλου βέβαιοι αν όλες οι συντάξεις δηλώνονται. Θα υπάρξει, λοιπόν, κι εκεί διασταύρωση.
 Ειδικά, όμως, σε περιπτώσεις όπου έχουμε προφανή διάσταση μεταξύ εισοδημάτων και περιουσιακών στοιχείων, εκεί θα πρέπει να προχωρήσουμε πολύ γρήγορα. Και τόσο ο Υπουργός, όσο κι εγώ, είμαστε αποφασισμένοι να το κάνουμε. Διότι δεν έχει νόημα να εξαγγέλλουμε το περιουσιολόγιο, το οποίο σε κάποια φάση θα μπορέσει να μας απαλλάξει και από τα τεκμήρια και από διάφορες άλλες δυσλειτουργίες του φορολογικού συστήματος, εάν δεν μπορούμε να κάνουμε χρήση ενός μικρού περιουσιολογίου που είναι στη διάθεσή μας αυτήν τη στιγμή.
Για το 2009 σας είπα τι έχει γίνει. Είμαστε στο τελικό στάδιο επεξεργασίας. Για το 2010 και το 2011, τόσο ο Υπουργός με τις υπηρεσίες που αποκλειστικά εποπτεύει, όσο κι εγώ, έχουμε ζητήσει ταχύτατα να μας ενημερώσουν, ώστε όποια στοιχεία υπάρξουν και να τεθούν στη διάθεσή σας, αλλά πολύ περισσότερο να επεξεργαστούν από το ΣΔΟΕ και από τις αρμόδιες ΔΟΥ, ώστε να έχουμε -τουλάχιστον πολύ σύντομα και σε κάθε περίπτωση μέχρι το τέλος του χρόνου- αποτελέσματα τα οποία θα βοηθήσουν όχι μόνο τα έσοδα, αλλά και το αίσθημα του λαού μας, ότι πλέον υπάρχει μία σωστή μάχη κατά της φοροδιαφυγής και μία δικαίωση για όλα αυτά, τα οποία έχουν ειπωθεί κατά καιρούς.
Ευχαριστώ.</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Συνεχίζουμε τη συζήτηση με την έκτη υπ’ αριθμ. 38/24.7.2012 επίκαιρη ερώτηση πρώτου κύκλου του Βουλευτή του Κομμουνιστικού Κόμματος Ελλάδας κ. Νικολάου Μωραΐτη προς τους Υπουργούς Δημόσιας Τάξης και Προστασίας του Πολίτη και Αγροτικής Ανάπτυξης και Τροφίμων, σχετικά με την αντιμετώπιση των προβλημάτων από την πυρκαγιά σε χωριά του Δήμου Κισσάμου Χανίων.
Ο κ. Μωραΐτης έχει το λόγο δύο λεπτά για να αναπτύξει την ερώτησή του.</ChairmanSpeech>
<Speech><Parlmember>ΝΙΚΟΛΑΟΣ ΜΩΡΑΪΤΗΣ</Parlmember>: Ευχαριστώ, κύριε Πρόεδρε.
Κύριε Υπουργέ, στο Δήμο Κισσάμου Χανίων και ειδικότερα στα χωριά του πρώην Δήμου Ιναχωρίου η μεγάλη πυρκαγιά κατέκαψε σπίτια, αποθήκες, μεγάλες εκτάσεις καλλιεργειών -κατά κύριο λόγο ελαιόδεντρα- ζώα, μελίσσια, δασικές εκτάσεις. 
Η ίδια εικόνα, δυστυχώς, παρουσιάστηκε και σήμερα στο Νομό Ηρακλείου.
Αυτή η κατάσταση, κύριε Υπουργέ, έφερε στην επιφάνεια με τον πιο δραματικό τρόπο τις τεράστιες και διαχρονικές ευθύνες όλων των κυβερνήσεων, που με τη δασοκτόνα πολιτική τους σιγοντάρουν στην κατεύθυνση εμπορευματοποίησης των δασών, των δασικών εκτάσεων. Τις παραδίδουν στις επενδυτικές ορέξεις του μεγάλου κεφαλαίου και των οικοπεδοφάγων, πατώντας πάνω στους δασοκτόνους νόμους που έχουν ψηφιστεί όλα τα τελευταία χρόνια και αποχαρακτηρίζουν οι μεν νόμοι του ΠΑΣΟΚ δασικές εκτάσεις σε βοσκοτόπια, οι δε νόμοι αργότερα της Νέας Δημοκρατίας σε χορτολιβαδικές εκτάσεις.
Αυτή η πολιτική, κύριε Υπουργέ, πολλές φορές οπλίζει το χέρι των εμπρηστών. Αυτή η πολιτική έχει αφήσει ανοχύρωτη -πράγμα που παραδεχτήκατε και ο ίδιος στις προγραμματικές δηλώσεις- όλη τη χώρα και το Νομό Χανίων με τις τεράστιες ελλείψεις που υπάρχουν σε υλικοτεχνικά μέσα και εφόδια, αλλά και σε ανθρώπινο δυναμικό. 
Στο Νομό Χανίων, κύριε Υπουργέ, δεν έχει σταθμεύσει ακόμα το πυροσβεστικό ελικόπτερο, παρ’ ότι βρισκόμαστε στην καρδιά του καλοκαιριού. Αυτό το πυροσβεστικό εναέριο μέσο είναι απαραίτητο για την προστασία του νομού. Αυτή η κατάσταση έχει σαν αποτέλεσμα τις βαριές συνέπειες που έχουν υποστεί, όπως ανέφερα, από την πυρκαγιά της 17ης και 18ης του Ιούλη οι κάτοικοι της περιοχής. 
Κύριε Υπουργέ, ζητάμε να κηρυχτεί πυρόπληκτη η περιοχή, όπως άλλωστε ζητάει και η περιφέρεια. Ζητάμε, επίσης, να γίνει άμεσα καταγραφή των ζημιών, να αποζημιωθούν οι πληγέντες στο 100% των ζημιών, να παρθούν άμεσα μέτρα για την ενίσχυση της Πυροσβεστικής Υπηρεσίας στη χώρα, αλλά και στο Νομό Χανίων. Ζητάμε να έρθει, κύριε Υπουργέ, το πυροσβεστικό ελικόπτερο που είναι τόσο απαραίτητο για το νομό.</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Το λόγο έχει ο Υπουργός Δημόσιας Τάξης και Προστασίας του Πολίτη, κ. Νικόλαος Δένδιας για τρία λεπτά.
ΝΙΚΟΛΑΟΣ -</ChairmanSpeech> <Speech><Parlmember>ΓΕΩΡΓΙΟΣ ΔΕΝΔΙΑΣ</Parlmember> (Υπουργός Δημόσιας Τάξης και Προστασίας του Πολίτη): Αγαπητέ κύριε συνάδελφε, είχα την ευκαιρία να απαντήσω στο τέλος της προηγούμενης εβδομάδας στον συνάδελφο κ. Μαρκογιαννάκη, σε ερώτηση πανομοιότυπη αυτής που και εσείς καταθέτετε. 
Θα μου επιτρέψετε να σας πω ότι πράγματι υπάρχουν πάρα πολλές πυρκαγιές στην Κρήτη. Ούτως ή άλλως, όλες οι πυρκαγιές φέτος στην Ελλάδα είναι αυξημένες κατά 20% με 25%. Όσον αφορά το προσωπικό που έχει διατεθεί στο Νομό Χανίων, θα μου επιτρέψετε να σας πω ότι δεν υφίστανται κενά. Αντιθέτως, υπάρχουν διακόσιοι σαράντα ένας μόνιμοι πενταετούς θητείας και εποχιακοί πυροσβέστες αυτήν τη στιγμή, δηλαδή εβδομήντα εννέα πυροσβέστες μεγαλύτερη δύναμη από την προβλεπόμενη οργανική δύναμη των εκατόν εξήντα δύο ατόμων. 
Όσον αφορά τον μηχανολογικό εξοπλισμό από εδάφους πυρόσβεσης υπάρχουν είκοσι εννέα υδροφόρα πυροσβεστικά οχήματα και μάλιστα τρία απ’ αυτά είναι ολοκαίνουργια, δεκαέξι βοηθητικά οχήματα, δύο ολοκαίνουργιες μοτοσυκλέτες του 2010 και τρία ειδικά διασωστικά οχήματα. 
Όσον αφορά τα εναέρια μέσα εξήγησα και στον κύριο συνάδελφο, τον κ. Μαρκογιαννάκη, την προηγούμενη φορά ότι έχουμε λιγότερα ελικόπτερα φέτος απ’ ότι είχαμε πέρσι. Έχουμε μόνο δέκα, αντί για δώδεκα. Παρά ταύτα, ένα ελικόπτερο εστάλη στην τωρινή πυρκαγιά της Κρήτης, ώστε να καλυφθεί και αυτό το κενό και γίνεται ό,τι μπορεί να γίνει. 
Από εκεί και πέρα, είπα -και ξαναλέω- ότι εάν καταφέρουμε και τελειώσουμε με επιτυχία την περίοδο αυτή και δεν υπάρξουν σημαντικότερες καταστροφές, αυτό το οποίο θα πρέπει να κάνουμε όλοι το φθινόπωρο είναι να συζητήσουμε εκ νέου το δόγμα πυρόσβεσης και να σταματήσουμε να βασιζόμαστε αποκλειστικά στην αεροπυρόσβεση.</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Ο Βουλευτής Αιτωλοακαρνανίας, κ. Μωραΐτης, έχει το λόγο για τρία λεπτά.</ChairmanSpeech>
<Speech><Parlmember>ΝΙΚΟΛΑΟΣ ΜΩΡΑΪΤΗΣ</Parlmember>: Κύριε Υπουργέ, μετά την απάντηση πρέπει οι κάτοικοι της περιοχής να ανησυχούν περισσότερο. Πάντως, για τον Οργανισμό που αναφέρετε είναι περασμένων ετών και σε ότι αφορά την επάρκεια αυτό το γνωρίζουν καλά οι κάτοικοι των περιοχών που έχουν πληγεί.
Ανέφερα ότι πραγματικά είναι τεράστιες και διαχρονικές οι ευθύνες όλων των κυβερνήσεων και της σημερινής συγκυβέρνησης, που συνεχίζει την ίδια δασοκτόνα πολιτική και απαξιώνει στην κυριολεξία την πυρόσβεση, την πυρασφάλεια, αλλά πάνω απ’ όλα απαξιώνει των πρόληψη. 
Κύριε Υπουργέ, βρισκόμαστε και κλείνουμε τον τρίτο μήνα της αντιπυρικής περιόδου και οι δήμοι, τα δασαρχεία δεν έχουν πάρει πιστώσεις ακόμα για την διάνοιξη και συντήρηση του δασικού δικτύου, διάνοιξη και συντήρηση δρόμων και αντιπυρικών ζωνών, κατασκευή και συντήρηση ομβροδεξαμενών και υδατοδεξαμενών. Τα αποτελέσματα αυτής της αντιλαϊκής πολιτικής τα ζουν τα λαϊκά στρώματα. Σε κάθε περίπτωση, αυτά φαίνονται με τον πιο ανάγλυφο τρόπο σε κάθε πυρκαγιά που, δυστυχώς, έχουμε.
Αυτή η πολιτική αφήνει ανοχύρωτα τα δάση, τις λαϊκές περιουσίες. Όλα τα υπόλοιπα κατά τη γνώμη μας είναι «στάχτη στα μάτια» του λαού και δικαιολογίες ότι οι ελλείψεις σε μέσα και προσωπικό οφείλονται στη γενικότερη κατάσταση που επικρατεί στην οικονομία, στην έλλειψη χρημάτων. Για να έχουμε εξοπλιστικά προγράμματα, που πολλές φορές δεν έχουν καμμία σχέση με την άμυνα της χώρας, έχουμε χρήματα, γιατί αυτό το απαιτούν οι ιμπεριαλιστικοί μηχανισμοί, το ΝΑΤΟ και η Ευρωπαϊκή Ένωση, όταν πρόκειται να στείλουμε στρατό στο Αφγανιστάν, κύριε Υπουργέ, έχουμε χρήματα, χρήματα όμως δεν υπάρχουν, όταν πρόκειται για τις λαϊκές ανάγκες. Κατά τη γνώμη μας, είναι μια βαθιά ταξική πολιτική. 
Εμείς θεωρούμε ότι δυστυχώς σήμερα σε ό,τι αφορά τα μέτρα δασοπροστασίας, η κατάσταση είναι τραγική και αυτό όπως είπα αποδεικνύεται σε κάθε πυρκαγιά που ξεσπάει στη χώρα. Καλούμε και τους κατοίκους του Νομού Χανίων να παλέψουν, γιατί η μόνη διέξοδος, κατά τη γνώμη μας, είναι η δημιουργία ενός ενιαίου φορέα δασοπροστασίας, που θα αντιμετωπίσει τα δάση σαν λαϊκή περιουσία και σαν κοινωνικό αγαθό, θα εξασφαλίσει τον κεντρικό σχεδιασμό, θα καταργήσει κάθε ατομική ιδιοκτησία και εμπορευματοποίηση της γης, γιατί κατά τη γνώμη μας αυτός είναι ο κύριος παράγοντας που έχουμε τεράστιες πυρκαγιές στη χώρα μας. 
Πρέπει να ασκηθεί μία πολιτική σε όφελος των σύγχρονων λαϊκών αναγκών. Σε αυτήν την κατεύθυνση καλούμε το λαό να οργανώσει την πάλη του και ιδιαίτερα τον κόσμο του Νομού Χανίων. 
Θα ήθελα, όμως, κύριε Υπουργέ, στη δευτερολογία σας να απαντήσετε: Θα γίνει η καταγραφή των ζημιών, θα αποζημιωθούν οι πληγέντες; Γιατί οι καταστροφές είναι τεράστιες, κύριε Υπουργέ.
Ευχαριστώ.</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Το λόγο έχει ο Υπουργός Δημόσιας Τάξης και Προστασίας του Πολίτη κ. Νικόλαος Δένδιας, για τρία λεπτά.</ChairmanSpeech>
<Speech><Parlmember>ΝΙΚΟΛΑΟΣ-ΓΕΩΡΓΙΟΣ ΔΕΝΔΙΑΣ</Parlmember> (Υπουργός Δημόσιας Τάξης και Προστασίας του Πολίτη): Αγαπητέ κύριε συνάδελφε, κατ’ αρχήν οι υπάρχουσες ζημιές αφορούν σε χορτολιβαδικές εκτάσεις, σε φυτικό κεφάλαιο ελαιοδένδρων, δύο χιλιάδες ελαιόδενδρα και σε ζωϊκό κεφάλαιο περίπου διακόσια πενήντα αιγοπρόβατα και εξήντα πέντε πλαισιοκυψέλες με μελισσοσμήνη. 
Οι ζημιές στο ζωϊκό κεφάλαιο καλύπτονται ασφαλιστικά από τον ΕΛΓΑ, σύμφωνα με τον Κανονισμό Ασφάλισης Ζωϊκού Κεφαλαίου. Οι εξατομικευμένες εκτιμήσεις διενεργούνται, εάν καλώς με πληροφορούν οι υπηρεσίες του Υπουργείου Γεωργίας, από τις 24/7/2012 και οι σχετικές αποζημιώσεις θα καταβληθούν στους πληγέντες το συντομότερο δυνατόν, εφόσον έχουν εκπληρώσει τις ασφαλιστικές τους υποχρεώσεις. Οι ζημιές που υπέστη το φυτικό κεφάλαιο και το πάγιο κεφάλαιο θα συμπεριληφθούν στο ετήσιο πρόγραμμα κρατικών οικονομικών ενισχύσεων (ΠΣΕΑ). 
Όσον αφορά τις υπόλοιπες παρατηρήσεις σας, πέραν από τη ρητορική η οποία είναι κατανοητή προερχόμενη από το κόμμα στο οποίο ανήκετε, θα ήθελα να σας πω ότι εγώ δεν θα είχα καμμία αντίρρηση, αντιθέτως θα σας παρακαλούσα να ενθαρρύνετε το λαό κάθε περιοχής, την κοινωνία κάθε περιοχής να μετέχει σε όποιο εθελοντικό πρόγραμμα αντιμετώπισης και πρόληψης του τεράστιου κινδύνου της πυρκαγιάς.</Speech>
<Speech><Parlmember>ΓΕΩΡΓΙΟΣ ΜΩΡΑΪΤΗΣ</Parlmember>: Το κάνουμε, κύριε Υπουργέ. Εμείς τουλάχιστον το κάνουμε.</Speech> 
<Speech><Parlmember>ΝΙΚΟΛΑΟΣ-ΓΕΩΡΓΙΟΣ ΔΕΝΔΙΑΣ</Parlmember> (Υπουργός Δημόσιας Τάξης και Προστασίας του Πολίτη): Αυτό για εμάς είναι εξαιρετικά σημαντικό και κατά τούτο νομίζω ότι μπορούμε να έχουμε κοινό έδαφος ενέργειας.</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Θα συζητηθεί τώρα η πρώτη με αριθμό 36/24-7-2012 επίκαιρη ερώτηση δεύτερου κύκλου της Βουλευτού του Συνασπισμού Ριζοσπαστικής Αριστεράς-Ενωτικού Κοινωνικού Μετώπου κ. Χαρούλας Καφαντάρη προς τους Υπουργούς Περιβάλλοντος, Ενέργειας και Κλιματικής Αλλαγής και Υγείας, σχετικά με τη λήψη μέτρων ενημέρωσης των πολιτών σε συμβάντα ατμοσφαιρικής ρύπανσης. 
Το λόγο έχει η κυρία Βουλευτής για δύο λεπτά.</ChairmanSpeech>
<Speech><Parlmember>ΧΑΡΟΥΛΑ ΚΑΦΑΝΤΑΡΗ</Parlmember>: Κύριε Πρόεδρε, κύριε Υπουργέ, στο έλεος των φωτοχημικών ρύπων βρισκόμαστε οι κάτοικοι του Λεκανοπεδίου κατά το μήνα Ιούλιο. Ένας από αυτούς τους μετρούμενους ρύπους είναι και το όζον, που σχηματίζεται ως γνωστόν από την καταλυτική αντίδραση άλλων ανθρωπογενών ρύπων με τη βοήθεια της υπεριώδους ακτινοβολίας κατά τη διάρκεια της ημέρας, δηλαδή σε συνθήκες υψηλής θερμοκρασίας και ηλιοφάνειας. Πηγές των ρύπων που συντελούν στη δημιουργία του όζοντος, του κακού όζοντος, του τροποσφαιρικού όπως λέγεται επιστημονικά, είναι τα οχήματα, τα εργοστάσια, οι χωματερές, και άλλες μικρές πηγές, όπως τα βενζινάδικα και άλλα. 
Σύμφωνα με το ΥΠΕΚΑ –ετήσιες εκθέσεις του αναφέρω αυτή τη στιγμή- συνέπειες της αύξησης των ρύπων και συγκεκριμένα του όζοντος, δημιουργούν σοβαρά προβλήματα στην ανθρώπινη υγεία, προβλήματα αναπνευστικά και διαφόρων άλλων ειδών, αλλά συγχρόνως έχουν σοβαρές επιπτώσεις στα δάση και στις αγροτικές καλλιέργειες.
Συγκεκριμένα τώρα, την Πέμπτη 12 Ιουλίου 2012 το μεσημέρι το όζον έφτασε τα 236μg/m3 στους Θρακομακεδόνες, πολύ πάνω από το όριο ενημέρωσης κοινού που είναι τα 180 μg και αγγίζοντας το όριο 240 μg που είναι το όριο επιβολής έκτακτων μέτρων, εφόσον ξεπερνιέται επί τρεις συνεχείς ώρες. 
Παρ’ ότι η ΕΜΥ προέβλεψε καύσωνα, το Υπουργείο Περιβάλλοντος, Ενέργειας και Κλιματικής Αλλαγής καθυστέρησε πάνω από δυο ώρες να εκδώσει ανακοίνωση για την προφύλαξη των ευαίσθητων ομάδων. Εκ των υστέρων, παρακάλεσε τους πολίτες να μην χρησιμοποιούν ΙΧ, να μη διακινούν βενζίνες, να αποφεύγεται η κατά το δυνατόν λειτουργία επιχειρήσεων όπως βαφεία, επιμεταλωτήρια κ.λπ., που εκπέμπουν πτητικούς οργανικούς υδρογονάνθρακες. 
Το ίδιο το Υπουργείο Περιβάλλοντος, Ενέργειας και Κλιματικής Αλλαγής, δηλαδή, παραβίασε την εθνική και κοινοτική νομοθεσία και την κοινή υπουργική απόφαση 14122/549/Ε.103/ που αναφέρεται στο ΦΕΚ488/Β/30-3-2011, η οποία ενσωματώνει την οδηγία 50/2008 και αφορά μέτρα για τη βελτίωση ποιότητας της ατμόσφαιρας και η οποία απαιτεί και επιτάσσει την εξαντλητική ενημέρωση του κοινού, προκειμένου να προστατευθεί η δημόσια υγεία, ενώ η λήψη προσωρινών μέτρων επιβάλλεται –και αυτό έχει σημασία- ακόμα και αν υπάρχει κίνδυνος υπέρβασης του ορίου συναγερμού, ειδικά για το όζον. 
Επίσης, δεν μπορούμε να μην αναφέρουμε ότι τη Δευτέρα 16 Ιουλίου καταγράφηκε ρεκόρ επταετίας για το όζον στην Αθήνα. Συγκεκριμένα, το μεσημέρι της Δευτέρας, η τιμή ήταν 343μg στους Θρακομακεδόνες με επτάωρη παρουσία. Επίσης, σημειώθηκε υπέρβαση στα όρια συναγερμού και στους σταθμούς Λυκόβρυσης για τρεις ώρες και στο σταθμό Αγίας Παρασκευής για μια ώρα. Αναφέρουμε δε, και το πρόσφατο,  όπου στις 26 Ιουλίου 2012 το όζον στους Θρακομακεδόνες έφτασε τα 191μg. Το Υπουργείο εξέδωσε για την προστασία των ευπαθών ομάδων ανακοίνωση με καθυστέρηση κι ενώ η υπέρβαση σημειώθηκε στις 13.00΄, η ανακοίνωση εξεδόθη στις 14.45΄.
Στο σημείο αυτό, κύριε Υπουργέ, θα ήθελα να αναφέρω κάτι, το οποίο έχω παρακολουθήσει: Τα Σαββατοκύριακα και τις αργίες η ιστοσελίδα του Υπουργείου Περιβάλλοντος, Ενέργειας και Κλιματικής Αλλαγής δεν ενημερώνεται για τους ρύπους. Σήμερα, μέχρι τις 13.00΄ οι τιμές για το όζον ήταν της Παρασκευής 27 Ιουλίου. Μετά τις 13.00΄ ενημερώθηκε η ιστοσελίδα για τους σημερινούς ρύπους.</Speech>  
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>):  Κυρία συνάδελφε, διατυπώστε την ερώτησή σας και μετά θα συνεχίσετε.</ChairmanSpeech> 
<Speech><Parlmember>ΧΑΡΟΥΛΑ ΚΑΦΑΝΤΑΡΗ</Parlmember>: Κύριε Πρόεδρε, αυτό είναι ένα πολύ σοβαρό ζήτημα που πρέπει να απασχολήσει και το Υπουργείο και γενικότερα την πολιτική ηγεσία, γιατί έχει να κάνει με την υγεία όλου του πληθυσμού στο Λεκανοπέδιο.
Τα ερωτήματα που θέλω να σας θέσω είναι τα εξής: Τι μέτρα λαμβάνονται από το Υπουργείο, ώστε να ενημερώνονται οι πολίτες για την ατμοσφαιρική ρύπανση έγκαιρα, σε ωριαία βάση, σύμφωνα με την κοινή υπουργική απόφαση 488/Β/30-3-2011 και όχι να εκδίδονται εκ των υστέρων ανακοινώσεις;
Δεύτερον, τι στρατηγική θα ακολουθηθεί και ποια μακροχρόνια μέτρα θα παρθούν για τη συνολική μείωση των ανθρωπογενών ρύπων, ιδιαίτερα του ατμοσφαιρικού όζοντος και του μεθανίου στην Αττική;
Ευχαριστώ πολύ.</Speech>
 ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>):  Το λόγο έχει ο Υπουργός Περιβάλλοντος, Ενέργειας και Κλιματικής Αλλαγής κ. Ευάγγελος Λιβιεράτος για να απαντήσει στην κυρία συνάδελφο Βουλευτή για τρία λεπτά.</ChairmanSpeech>
<Speech><Parlmember>ΕΥΑΓΓΕΛΟΣ ΛΙΒΙΕΡΑΤΟΣ</Parlmember> (Υπουργός Περιβάλλοντος, Ενέργειας και Κλιματικής Αλλαγής): Ευχαριστώ, κύριε Πρόεδρε.
Ευχαριστώ πολύ, κυρία συνάδελφε, για την ερώτησή σας αυτή και ιδιαίτερα για τα πρόσθετα στοιχεία που δώσατε και τα οποία δεν υπήρχαν στην έντυπη ερώτηση που είχαμε υπόψη μας και τα οποία τα σημειώνω. 
Το πρόβλημα, βέβαια, της ατμοσφαιρικής ρύπανσης ιδιαίτερα του Λεκανοπεδίου είναι ένα τεράστιο πρόβλημα που δεν μπορούμε να το εξαντλήσουμε στο πλαίσιο μιας επίκαιρης ερώτησης. Θα προσπαθήσω να επικεντρωθώ στο θέμα που θίγετε. 
Έχουν εφαρμοστεί κατά καιρούς πολιτικές που άμεσα ή έμμεσα έχουν συμβάλει στη βελτίωση της ποιότητας την ατμόσφαιρας. Δεν μπορούμε να το αγνοήσουμε αυτό. 
Ενδεικτικά αναφέρω ορισμένες από αυτές: Ο περιορισμός της χρήσης των ιδιωτικών αυτοκινήτων, η βελτίωση των δρομολογίων των μέσων μαζικής μεταφοράς, το μετρό, ο προαστιακός, η χρήση ειδικών λωρίδων για τα μέσα μαζικής μεταφοράς, οι έλεγχοι των εκπομπών από οχήματα και εγκαταστάσεις καύσης, η προώθηση της χρήσης των οχημάτων νέων τεχνολογιών, η ανανέωση του στόλου των μέσων μεταφοράς, η χρήση του φυσικού αερίου, η εφαρμογή του θεσμού της κάρτας ελέγχου καυσαερίων, η χρήση φιλικότερων καυσίμων, τα μέτρα μείωσης των εκπομπών οργανικών πτητικών ενώσεων σε όλα τα στάδια της αποθήκευσης και πολλά άλλα, τα οποία δεν αναφέρω. 
Από τα στοιχεία τα οποία λαμβάνονται  προκύπτει σταθεροποίηση ή μείωση  των επιπέδων ρύπανσης, παρά την αύξηση των δραστηριοτήτων της πόλης. Ωστόσο σημειώνονται, όπως τονίσατε και εσείς, υπερβάσεις των οριακών τιμών σε ορισμένους ρύπους, όπως το όζον. Η ατμοσφαιρική ρύπανση στην Αθήνα  παρακολουθείται μέσω του δικτύου δεκαέξι σταθμών μέτρησης, το οποίο εκσυγχρονίστηκε το 2001. Το δίκτυο λειτουργεί με ευθύνη του τμήματος ποιότητας ατμοσφαιρικής ρύπανσης, διεύθυνσης ελέγχου ατμοσφαιρικής ρύπανσης και θορύβου του ΥΠΕΚΑ. Η μέτρηση των ρύπων γίνεται σε συνεχή βάση, καθ’ όλη τη διάρκεια του εικοσιτετραώρου, με αυτόματους σταθμούς και αναλυτές, καθώς και συστήματα τηλεμετάδοσης. 
Ειδικά για το όζον, όπως πολύ σωστά είπατε, είναι δευτερογενής ρύπος που προκύπτει από μετασχηματισμό πρωτογενών ρύπων, υπό την επίδραση ηλιακής ακτινοβολίας. Οι υπερβάσεις οφείλονται κατά κύριο λόγο στο κλίμα -ηλιοφάνεια και υψηλές θερμοκρασίες- σε όλη τη χώρα και όχι μόνο στην Αττική. Για το λόγο αυτό περιορίζονται στη διάρκεια των καλοκαιρινών μηνών για ορισμένες ώρες της ημέρας, από 12.00’ έως 17.00’ το απόγευμα, και μάλιστα στην περιφέρεια, λόγω της μετακίνησης των ρύπων και όχι τόσο στο κέντρο της πόλης. 
Πρέπει να επισημανθεί ότι οι  υψηλές συγκεντρώσεις όζοντος έχουν καταμετρηθεί και σε σταθμούς απομακρυσμένους από αστικές περιοχές, όπως στην Βοιωτία και στην Κρήτη και επίσης, οι υπερβάσεις των οριακών τιμών παρατηρούνται και το Σαββατοκύριακο, παρ’ όλο που οι δραστηριότητες στην πόλη είναι μειωμένες. 
Είναι αυτονόητο ότι αντίστοιχα προβλήματα για το ρύπο αυτό παρουσιάζονται σε όλες τις νότιες χώρες της Ευρωπαϊκής Ένωσης. Έχουμε προβλήματα και εκεί. Το γεγονός ότι το κλίμα δεν ευνοεί την αντιμετώπιση της φωτοχημικής ρύπανσης δεν σημαίνει ότι το ΥΠΕΚΑ δεν καταβάλλει και δεν πρόκειται να συνεχίσει να καταβάλει προσπάθειες, εκσυγχρονίζοντας το δίκτυο, τόσο για την άμβλυνση του φαινομένου, όσο και για την προστασία των πολιτών από τις επιπτώσεις.</Speech> 
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Η Βουλευτής κ. Χαρούλα Καφαντάρη έχει το λόγο για τρία λεπτά.</ChairmanSpeech> 
<Speech><Parlmember>ΧΑΡΟΥΛΑ ΚΑΦΑΝΤΑΡΗ</Parlmember>: Αναφέρθηκα στην πρωτομιλία μου στις 16 Ιουλίου 2012, όπου το όζον στην Αθήνα έσπασε ρεκόρ επταετίας. Όμως, δεν μπορώ να μην αναφέρω ότι την ίδια ημέρα επετράπη η είσοδος όλων των οχημάτων στο δακτύλιο στην Αθήνα. 
Από τη δεκαετία του ΄80, κύριε Υπουργέ, κύριε Πρόεδρε κυρίες και κύριοι συνάδελφοι, είχαν θεσπιστεί κάποια μέτρα, τα οποία όμως σταδιακά καταργούνται.
Πέρυσι με την ΚΥΑ 1640/20-7-2011 ΦΕΚ Β΄, καταργήθηκε ο μικρός δακτύλιος, επιτρέπεται η είσοδος όλων των οχημάτων από τις 13 Ιουλίου μέχρι τις 5 Σεπτεμβρίου, ενώ πριν, όπως θυμόμαστε, ίσχυε μόνο για τον μήνα Αύγουστο. Ενώ παλιά στο πλαίσιο του επιχειρησιακού προγράμματος για το περιβάλλον ΕΠΕΡ της προηγούμενης προγραμματικής περιόδου του Β΄ Κοινοτικού Πλαισίου Στήριξης είχαν χρηματοδοτηθεί μελέτες για τη ρύπανση στην Αθήνα, πολλές από αυτές έχουν μείνει στα συρτάρια. Δεν μπορώ, όμως, να μην αναφέρω, κύριε Υπουργέ, ότι και ο πρώην Υπουργός ΠΕΚΑ κατήργησε την απαγόρευση πετρελαιοκίνησης οχημάτων, η οποία ίσχυε για την Αθήνα και τη Θεσσαλονίκη, ακριβώς λόγω του νέφους. 
Συγκεκριμένα, στις 9-11-2011, με ρύθμιση του τότε Υπουργού Γεώργιου Παπακωνσταντίνου νομοθετήθηκε η άμεση άρση της απαγόρευσης κυκλοφορίας πετρελαιοκίνητων οχημάτων τεχνολογίας EURO V και VI στα αστικά κέντρα, Αθηνών, Θεσσαλονίκης, απαγόρευση η οποία ίσχυε από το 1991 και τότε  υπήρχαν –πέρυσι δηλαδή- επιφυλάξεις  των αρμόδιων φορέων. 
Πιστεύουμε ότι το ΥΠΕΚΑ πρέπει να ασχοληθεί  σοβαρά με το θέμα της ατμοσφαιρικής ρύπανσης. Πιστεύουμε ότι πρέπει να παρθούν κάποια μακροπρόθεσμα μέτρα. Σαφώς είναι ένα ζήτημα των σύγχρονων πόλεων Νότιας Ευρώπης, όπως ανέφερε ο κύριος Υπουργός, αλλά κάποια μέτρα άμεσα μπορούν να παρθούν, ακριβώς για να αντιμετωπιστεί η αύξηση του φωτοχημικού νέφους και των συνεπειών του. 
Για μας παραδείγματος χάριν αυτά είναι: Η ενθάρρυνση της χρήσης των μέσων μαζικής μεταφοράς. Η δημιουργία αποτελεσματικότερου δικτύου με οριζόντια και περιφερειακή συγκοινωνία μέσα στην πόλη, με χρονική επέκταση των δρομολογίων. Φιλικότερη αυτοκίνηση προς το περιβάλλον και βελτιστοποίηση των καυσίμων. Έλεγχος, τήρηση του κανονιστικού πλαισίου προδιαγραφών όλων των τύπων καυσίμου με συχνούς και αυστηρούς ελέγχους. Επαναφορά δε της απαγόρευσης της κίνησης πετρελαιοκίνητων οχημάτων. Επίσης, επαναπροσδιορισμός της λήψης έκτακτων μέτρων, ιδιαίτερα κατά τις καλοκαιρινές μέρες με υψηλές θερμοκρασίες και έντονη ξηρασία. Ανάπτυξη περιαστικού πράσινου και προώθηση δενδροφυτεύσεων, ώστε να δημιουργηθούν φυσικοί πνεύμονες που θα συμβάλουν στην αντιμετώπιση της αύξησης του φωτοχημικού νέφους. Περιβαλλοντικός σχεδιασμός και διαχείριση του αστικού πράσινου. 
Σημειώνουμε, κλείνοντας, ότι το θέμα της δημόσιας υγείας οφείλει να είναι πρώτιστο καθήκον και του Υπουργείου Υγείας και του Υπουργείου Περιβάλλοντος, Ενέργειας και Κλιματικής Αλλαγής. Πρέπει άμεσα να παρθούν μέτρα βραχυπρόθεσμα και μακροπρόθεσμα, ανεξάρτητα όποιου οικονομικού, αλλά και πολιτικού κόστους. 
Εξάλλου, ας μην ξεχνάμε ότι η κλιματική αλλαγή είναι παρούσα. Άλλωστε η αιθάλη και το ατμοσφαιρικό όζον, σύμφωνα και με πρόσφατες μελέτες και ένα πρόσφατο άρθρο στο επιστημονικό περιοδικό «NATURE» ευθύνονται αποκλειστικά  για την επέκταση της τροπικής ζώνης προς Βορράν. Απευθύνομαι αυτήν τη στιγμή προς το Υπουργείο Ενέργειας και Κλιματικής Αλλαγής. Πρέπει αυτά τα πράγματα να τα λάβουμε σοβαρά υπ’ όψιν μας και να χαράξουμε μακροπρόθεσμα σχέδια, το επαναλαμβάνω, ανεξάρτητα οικονομικού και πολιτικού κόστους. 
Ευχαριστώ πολύ.</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Και εμείς ευχαριστούμε.
Το λόγο έχει ο Υπουργός Περιβάλλοντος, Ενέργειας και Κλιματικής Αλλαγής κ .Ευάγγελος Λιβιεράτος για τρία λεπτά.</ChairmanSpeech>
<Speech><Parlmember>ΕΥΑΓΓΕΛΟΣ ΛΙΒΙΕΡΑΤΟΣ</Parlmember> (Υπουργός Περιβάλλοντος, Ενέργειας και Κλιματικής Αλλαγής): Γι’ αυτό σας ευχαρίστησα στην αρχή, γιατί θέσατε όλα αυτά τα θέματα μέχρι την ερημοποίηση. 
Τώρα για το όζον, σύμφωνα με την ισχύουσα σήμερα εθνική νομοθεσία στην οποία έχουν ενσωματωθεί οι σχετικές κοινοτικές οδηγίες, προβλέπονται δύο όρια σε ωριαία βάση, το όριο της ενημέρωσης πληθυσμού και το όριο του συναγερμού. 
Έκτακτα μέτρα λαμβάνονται στην περίπτωση υπέρβασης του ορίου συναγερμού, που είναι τα 240μg/m3 για περισσότερο από τρεις συνεχόμενες ώρες, ενώ στις άλλες περιπτώσεις υπέρβασης η μόνη απαιτούμενη ενέργεια σύμφωνα με την κείμενη νομοθεσία, η οποία τηρείται απαρέγκλιτα από την αρμόδια υπηρεσία του Υπουργείου, είναι η ενημέρωση του πληθυσμού. Για το λόγο αυτό στη νομοθεσία το όριο των 180μg/m3, που είναι το όριο ενημέρωσης, ονομάζεται όριο ενημέρωσης ακριβώς γι’ αυτό το λόγο. Για την ενημέρωση αυτή εκδίδεται από το ΥΠΕΚΑ ανακοίνωση στην οποία περιλαμβάνονται οι πληροφορίες για τα επίπεδα ρύπανσης από όζον, η προβλεπόμενη εξέλιξη των τιμών και οδηγίες ή συστάσεις του Υπουργείου Υγείας.
Στο ΥΠΕΚΑ λειτουργεί σύστημα πληροφόρησης του κοινού και για τις απογευματινές ώρες, αλλά και για τα Σαββατοκύριακα, έτσι ώστε έγκαιρα να αντιμετωπιστούν περιπτώσεις υπέρβασης των οριακών τιμών.
Τώρα το θέμα της ιστοσελίδας θα το δούμε, γιατί έχουμε αρκετά προβλήματα εκεί. 
Ως προς τα επεισόδια ρύπανσης που αναφέρετε στην ερώτησή σας, στις 12/7 και στις 13/7 σημειώθηκαν όντως υψηλές τιμές όζοντος και παρ’ όλο που δεν σημειώθηκε η υπέρβαση του ορίου συναγερμού για τρεις συνεχόμενες ώρες, το ΥΠΕΚΑ εξέδωσε επιπλέον συστάσεις. Στις 16/7, μετά από μία εβδομάδα συνεχιζόμενων αντίξοων μετεωρολογικών συνθηκών, υπήρξε υπέρβαση του ορίου συναγερμού για παραπάνω από τρεις ώρες. Το ΥΠΕΚΑ και σε αυτήν την περίπτωση έγκαιρα εξέδωσε και τις δύο προβλεπόμενες ανακοινώσεις οι οποίες είναι αναρτημένες στην ιστοσελίδα. Δηλαδή, πριν την υπέρβαση του ορίου συναγερμού εκδόθηκαν ανακοινώσεις οι οποίες προειδοποιούσαν για τις ευνοϊκές συνθήκες συσσώρευσης ρύπων.
Έχω εδώ από τις 12/7 έως τις 16/7 όλους τους πίνακες με τις τιμές, τις οποίες θέτω στη διάθεσή σας και τις καταθέτω, για να έχετε μία πλήρη εικόνα της εξέλιξης του φαινομένου.
(Στο σημείο αυτό ο Υπουργός Περιβάλλοντος, Ενέργειας και Κλιματικής Αλλαγής, κ. Ευάγγελος Λιβιεράτος, καταθέτει για τα Πρακτικά της Βουλής τους προαναφερθέντες πίνακες τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Πρέπει να τονιστεί ότι οι συστάσεις προς το κοινό γίνονται βάσει κάποιων επιστημονικών δεδομένων από ειδικούς επιστήμονες υψηλού επιπέδου που διαθέτει το ΥΠΕΚΑ και, όπως ανέφερα στην πρωτολογία μου, το όζον σχηματίζεται από άλλους ρύπους και ο συσχετισμός των συγκεντρώσεων ρύπων στην ατμόσφαιρα είναι κρίσιμος για τα επίπεδα του όζοντος.
Το ΥΠΕΚΑ, στο πλαίσιο της έγκαιρης και έγκυρης ενημέρωσης, χρησιμοποιεί αρκετά μέσα, όπως έναν ειδικό τηλεφωνικό αριθμό, την ιστοσελίδα του, με τα προβλήματα που αναφέρατε και έχω εντοπίσει και εγώ, την πληροφόρηση των διαπιστευμένων δημοσιογράφων, την έκδοση ετήσιας αναλυτικής έκθεσης, έκτακτες ανακοινώσεις και συστάσεις. Τα στελέχη του Υπουργείου είναι επιφορτισμένα να κάνουν το καλύτερο δυνατό ώστε η έκδοση των δελτίων Τύπου και η ενημέρωση των διαπιστευμένων δημοσιογράφων να ολοκληρώνονται στο συντομότερο χρονικό διάστημα.
Τελειώνοντας, θα ήθελα να σας πω ότι η χώρα εφαρμόζει όλες τις πολιτικές της Ευρωπαϊκής Ένωσης σε ό,τι αφορά τη βελτίωση της ποιότητας της ατμόσφαιρας μέσα από την εφαρμογή των σχετικών οδηγιών. Επίσης, να σας πω ότι χάρη στην ερώτησή σας βρήκαμε ότι για ένα χρόνο καθυστερούν χρηματοδοτήσεις που είναι διαθέσιμες πρώτον, για την ανανέωση και την επέκταση του Εθνικού Δικτύου Παρακολούθησης σε όλη την Ελλάδα, ώστε οι δεκαέξι σταθμοί να γίνουν τριάντα δύο, αυτό είναι ένας προϋπολογισμός 5,5 εκατομμυρίων ευρώ, δεύτερον, το σύστημα εθνικού δικτύου χαρτογράφησης στο χώρο, ώστε να μπορούμε μέσω διαδικτύου να έχουμε την εικόνα των προβλημάτων στο χώρο της ρύπανσης, που είναι 1,5 εκατομμύριο ευρώ. Αυτά λιμνάζουν, δυστυχώς. Θα δούμε για ποιους λόγους λιμνάζουν.
Επίσης, υπάρχει ένα κονδύλι 500 χιλιάδων ευρώ, το οποίο είναι έτοιμο να προκηρυχτεί, για το εργαστήριο διαβαθμονόμησης του συστήματος μέτρησης που διαθέτουμε, έτσι ώστε να είναι καλιμπραρισμένο, όπως λέγεται, να είναι δηλαδή αξιόπιστο στη συλλογή των τιμών.
Ευχαριστώ πολύ, κύριε Πρόεδρε.</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Θα συζητηθεί η δεύτερη με αριθμό 42/24-7-2012 επίκαιρη ερώτηση του δευτέρου κύκλου Βουλευτή του Λαϊκού Συνδέσμου - Χρυσή Αυγή κ. Ηλία Κασιδιάρη προς τον Υπουργό Εσωτερικών, &#160;σχετικά με τη μείωση των δαπανών για τη χρηματοδότηση των πολιτικών κομμάτων.
Το λόγο έχει ο κ. Ηλίας Κασιδιάρης για να αναπτύξει την επίκαιρη ερώτησή του.</ChairmanSpeech>
<Speech><Parlmember>ΗΛΙΑΣ ΚΑΣΙΔΙΑΡΗΣ</Parlmember>: Θα ξεκινήσω την ερώτησή μου ανοίγοντας εισαγωγικά, κύριε Υφυπουργέ, μεταφέροντάς σας μία δήλωση την οποία ενδεχομένως και να ενθυμείσθε, αν βεβαίως παρακολουθούσατε την ομιλία του Προέδρου της Νέας Δημοκρατίας κατά τις προγραμματικές δηλώσεις. «Πρόθεσή μας είναι να αλλάξουμε άμεσα το πολιτικό σύστημα και τη Δημόσια Διοίκηση. Εδώ δεν υπάρχουν εμπόδια ούτε από τη δανειακή σύμβαση ούτε από κανέναν και θα κινηθούμε αποφασιστικά. Θα περιοριστεί η χρηματοδότηση των κομμάτων.». Αντώνιος Σαμαράς, 6 Ιουλίου 2012. Πολύ σωστή δήλωση προς τη σωστή κατεύθυνση. Την προσυπογράφουμε κι εμείς. Αλλά αφήνει ένα τεράστιο κενό εδώ ο κύριος Πρωθυπουργός της συγκυβερνήσεως. 
Αυτό είναι και το νόημα της ερωτήσεώς μας σήμερα: Πότε και πόσα; Είναι διττή η ερώτηση και πολύ απλή. Αναμένουμε απάντηση συγκεκριμένη γιατί από την πολύ μικρή κοινοβουλευτική μας εμπειρία έως τώρα εδώ στη διαδικασία του Κοινοβουλευτικού Ελέγχου, έχουμε την αίσθηση ότι είναι κοινή γραμμή όλων των Υφυπουργών να μην απαντούν με σαφήνεια. Δεν ζητούμε γενικότητες και ευχολόγια. Περιμένουμε από εσάς να μας πείτε ότι έχουμε ένα νομοσχέδιο έτοιμο προς ψήφιση, για παράδειγμα το μήνα Σεπτέμβριο ή το μήνα Οκτώβριο και θα προτείνουμε για παράδειγμα τη μείωση στο 20% του τωρινού ποσού, το οποίο κατασπαταλείται από τα δημόσια ταμεία για τα κόμματα. 
Το να μειωθεί η κρατική χρηματοδότηση των κομμάτων στο 20% του παρόντος ποσού είναι και η πρόταση νόμου που κατέθεσε η Χρυσή Αυγή. Είναι ένα τερατώδες σκάνδαλο για εμάς. Είναι τεράστια τα ποσά τα οποία σπαταλώνται σήμερα που η κοινωνία μας κυριολεκτικά αιμορραγεί. Για να είμαι πιο ακριβής, η αρχική μας πρόταση, αυτό που σκεφτήκαμε εξαρχής ήταν να πούμε να καταργηθούν οριστικά οι κρατικές χρηματοδοτήσεις προς τα κόμματα. Κάτι τέτοιο, όμως, από ό,τι είδαμε, αντιβαίνει στο Σύνταγμα. 
Κι εδώ θεωρώ ότι έχει διαπράξει ένα ατόπημα ο συνταγματικός νομοθέτης, διότι δέχεται ότι αν δεν παίρνουν λεφτά τα κόμματα, θα έρθουν άλλες δυνάμεις για να τα χρηματοδοτήσουν κι έτσι το πολιτικό παιχνίδι δεν θα είναι καθαρό. Ασφαλώς και υποπίπτει σε ατόπημα ο συνταγματικός νομοθέτης, διότι και τώρα έχουν μπει σε πολιτικό παιχνίδι πολυεθνικές εταιρείες, μεγαλοεργολάβοι, καναλάρχες. Όλα τα κόμματα του Κοινοβουλίου έχουν δεχθεί έξωθεν διευκολύνσεις. Και δεν αναφέρομαι μόνο στη «SIEMENS» και στα μαύρα ταμεία του κ. Τσουκάτου. Από τη «SIEMENS» διευκολύνσεις δέχτηκε και η Νέα Δημοκρατία. Ούτε η Αριστερά είναι καθαρή. Ασφαλώς ξένες δυνάμεις χρηματοδοτούσαν τους δύο πόλους της Αριστεράς. Και αναφέρομαι στη Σοβιετική ΄Ενωση και στο καθεστώς Τσαουσέσκου στη Ρουμανία.
Για να ολοκληρώσω, όμως, την πρωτολογία μου: Μείωση χρηματοδότησης στα κόμματα. Πότε και πόσα; Αυτό είναι το ερώτημά μου.
Ευχαριστώ.</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Θα απαντήσει ο Αναπληρωτής Υπουργός Εσωτερικών κ. Χαράλαμπος Αθανασίου.
Ορίστε, κύριε Υπουργέ, έχετε το λόγο για τρία λεπτά.</ChairmanSpeech>
<Speech><Parlmember>ΧΑΡΑΛΑΜΠΟΣ ΑΘΑΝΑΣΙΟΥ</Parlmember> (Αναπληρωτής Υπουργός Εσωτερικών):  Κύριε συνάδελφε, σας ευχαριστώ για την ερώτηση. Πράγματι είναι μία ερώτηση η οποία απασχολεί τον ελληνικό λαό. Δίνεται, όμως, και η ευκαιρία για να σας εκθέσω ποιες είναι οι απόψεις της Κυβέρνησης και ειδικότερα του Υπουργείου μας.
Όπως ξέρετε, η ομαλή και ανεπηρέαστη από ιδιωτικά συμφέροντα λειτουργία των κομμάτων και εν γένει του πολιτικού μας συστήματος επέβαλε τη ρύθμισή τους ούτως ώστε να υπάρχει διαφάνεια στα πολιτικά των κομμάτων που δεν υπήρχε μέχρι πρότινος. Έτσι, λοιπόν, σύμφωνα με το Σύνταγμά μας, το άρθρο 29 παράγραφος 2 ορίζει ότι τα κόμματα έχουν δικαίωμα στην οικονομική τους ενίσχυση από το κράτος για τις εκλογικές και λειτουργικές τους δαπάνες, όπως ορίζει ο νόμος. Σε εκτέλεση, λοιπόν, της διάταξης αυτής ψηφίστηκε ο εκτελεστικός νόμος 3023/2002 που καθορίζει πώς γίνεται η χρηματοδότηση των κομμάτων πάντοτε μέσα στο πλαίσιο της εξυγίανσης του πολιτικού συστήματος της χώρας, ούτως ώστε να μην εξαρτάται από ιδιωτικά συμφέροντα και εταιρείες που αναφέρετε. Δεν ξέρω τι έχετε υπ’ όψιν σας, αλλά όσον αφορά την παρούσα Κυβέρνηση, αυτά είναι εντελώς ξένα και δεν πρόκειται τα κόμματα τουλάχιστον που είναι στη συγκυβέρνηση να δεχθούν οποιαδήποτε επιχορήγηση με τους τρόπους που υπαινιχθήκατε. 
Σύμφωνα, λοιπόν, με το νόμο που σας είπα, το ποσοστό της χρηματοδότησης των κομμάτων ανέρχεται σε 1,02 ‰ των τακτικών εσόδων του κρατικού προϋπολογισμού. Αν κατά τη διάρκεια του έτους υπάρχουν και εκλογές, το ποσοστό ανέρχεται σε 0,22 χιλιοστά, σύμφωνα με τη ρητή διάταξη του νόμου. Εάν, όπως είχαμε φέτος, έχουμε διπλή εκλογή, το ποσοστό αυτό, το 0,22, δεν διπλασιάζεται, αλλά πηγαίνει στο 0,35. Έτσι ήταν μέχρι το 2009 η χρηματοδότηση των κομμάτων. Εν όψει όμως  της οικονομικής κρίσης που έπληξε τη χώρα μας έγινε μία σαφέστατη μέσω του Γενικού Λογιστηρίου του Κράτους μείωση της χρηματοδότησης τουλάχιστον κατά 40%. Αυτό έγινε και υλοποιήθηκε. Σας λέω, λοιπόν, για να αναφερθώ στα τελευταία έτη, ότι η μείωση έχει φτάσει και το 50%. Ενδεικτικά σας λέω ότι το 2011 η χρηματοδότηση των κομμάτων ήταν 54.018.624 ευρώ και το 2012 ήταν μόνο 29.000.710 ευρώ, δηλαδή το ήμισυ περίπου της χρηματοδότησης. 
Τώρα, πολύ σωστή είναι η ερώτηση, τι σκοπεύει να κάνει η Κυβέρνηση. Πράγματι, στις προτεραιότητες της Κυβέρνησης και του Υπουργείου -όπως πολύ σωστά αναφερθήκατε στη δήλωση του Πρωθυπουργού- είναι η δραστική περαιτέρω μείωση της χρηματοδότησης, μέσα στα πλαίσια βέβαια αυτής της δημοσιονομικής κατάστασης που βρίσκεται η χώρα. Δεν μπορώ αυτήν τη στιγμή να σας πω συγκεκριμένο ποσό, διότι θέλει μία μελέτη και δεν είναι απλό το ζήτημα. Είναι και μία απόφαση η οποία θα ληφθεί από τους τρεις Αρχηγούς των κομμάτων που στηρίζουν την Κυβέρνηση. Πάντως, πρόθεση είναι να υπάρξει γενναία μείωση, ούτως ώστε να γίνει ο μεγαλύτερος δυνατός περιορισμός της χρηματοδότησης των κομμάτων. 
Πρέπει να σας πω, τελειώνοντας, ότι αυτό γίνεται για να μην έχουμε ιδιωτικές εξαρτήσεις. Σε άλλες χώρες, όπως ξέρετε, υπάρχουν τέτοιες εξαρτήσεις. Θα επανεξεταστεί το ζήτημα αυτό, προσωπικά όμως σας λέω ότι είμαι αντίθετος και η Κυβέρνηση είναι αντίθετη σε οποιαδήποτε χρηματοδότηση από ιδιώτες.</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Ο Βουλευτής Νομού Αττικής κ. Ηλίας Κασιδιάρης έχει το λόγο για τρία λεπτά.</ChairmanSpeech>
<Speech><Parlmember>ΗΛΙΑΣ ΚΑΣΙΔΙΑΡΗΣ</Parlmember>: Δέχομαι το ότι δεν μου απαντάτε συγκεκριμένα, δεν υπάρχει συγκεκριμένο ποσό. Θα πω εγώ ένα συγκεκριμένο ποσό. Το 2013 το ελληνικό κράτος έχει σκοπό να δώσει στα κόμματα 50 και πλέον εκατομμύρια ευρώ, περίπου 55 εκατομμύρια ευρώ. Το ποσό αυτό μπορεί να ακούγεται μικρό σε σχέση με τα νέα μέτρα των 11,5 δισεκατομμυρίων, αλλά για τη σημερινή ελληνική κοινωνία, την οποία βιώνουμε, το ποσό αυτό είναι αστρονομικό. Έχετε μία ευκαιρία, επιστρέφοντας το ποσό αυτό στην κοινωνία, μη αποδίδοντας την κομματική επιχορήγηση για το 2013, να ξανακερδίσετε την εμπιστοσύνη της κοινωνίας. 
Θεωρούμε ως Χρυσή Αυγή ότι είναι εφικτό τα κόμματα να λειτουργήσουν και χωρίς καμμία κρατική χρηματοδότηση. Απόδειξη είναι η δράση του κόμματός μας κατά τις δυο πρόσφατες εκλογικές αναμετρήσεις, όπου τα καταφέραμε χωρίς να πάρουμε μισό ευρώ και εν συνεχεία, αφού λάβαμε την κρατική χρηματοδότηση, πήραμε μια απόφαση εμείς οι φασίστες, όπως μας λέτε. Ο κ. Σαμαράς έλεγε ότι φοράμε στα μπράτσα μας αγκυλωτούς σταυρούς. Εμείς, λοιπόν, οι φασίστες και οι νεοναζί αποφασίσαμε να επιστρέψουμε την κρατική χρηματοδότηση στο λαό. Κάποιοι λένε ότι το κάνουμε από λαϊκισμό. Εμείς λέμε ότι το κάνουμε από φιλανθρωπία. Αλλά λέμε και κάτι άλλο, ότι ο λόγος που το κάνουμε είναι γιατί το χρήμα γεννά την αλαζονεία και τη διαφθορά και ο καλύτερος τρόπος να διαφθείρεις μια αγνή προσπάθεια, όπως η δική μας, είναι να βάλεις μέσα της χρήμα. Γι’ αυτό, λοιπόν, αποφασίζουμε να επιστρέψουμε μέσω συσσιτίων τα χρήματα αυτά στο λαό και σας ενημερώνω ότι και την Τετάρτη αυτή, μεθαύριο, στις 9 η ώρα το πρωί, εδώ  στο Σύνταγμα θα κάνουμε ακριβώς το ίδιο πράγμα οι Βουλευτές της Χρυσής Αυγής και τα στελέχη του κόμματός μας. Από εκεί και πέρα, εμείς οι ναζί και πάλι προτείνουμε να γίνει ένα δημοψήφισμα για το θέμα. Εάν θέτατε στον ελληνικό λαό το ερώτημα «να καταργηθούν οι κρατικές επιχορηγήσεις προς τα κόμματα, ναι ή όχι;», ποια νομίζετε ότι θα ήταν η απάντηση; Ποιο νομίζετε ότι θα ήταν το ποσοστό; Θα ήταν 99,9% και πλέον υπέρ του «ναι». 
Βρισκόμαστε απέναντι σε μία κοινωνία η οποία αντιδρά με διαφορετικούς τρόπους ανά χρονικές περιόδους. Η αρχική περίοδος της αγανάκτησης τελείωσε. Οι αγανακτισμένοι έφυγαν από το Σύνταγμα. Βαρέθηκε ο κόσμος να χτυπάει κατσαρόλες, να τρώει χημικά από την Αστυνομία και να διαλύεται. Διανύουμε την περίοδο της αυτοκτονίας. Το θέμα είναι, κύριε Υφυπουργέ, ποιος θα πει πρώτος: «Δεν φεύγω, δεν αυτοκτονώ, θα στρέψω το όπλο σε αυτόν που ευθύνεται για την κατάστασή μου, θα πάρω και άλλον μαζί μου». Από την περίοδο της αυτοκτονίας πολλοί θεωρούν ότι πολύ σύντομα η Ελλάδα θα περάσει στην περίοδο της σφαίρας.
Στην Αλβανία πριν δεκαπέντε χρόνια, έλεγαν οι Αλβανοί αυτό που λένε οι Έλληνες σήμερα, «μας έφαγαν τα λεφτά». Τι έκαναν; Μπήκαν στις στρατιωτικές αποθήκες, έβγαλαν όπλα και έριχναν ριπές στον αέρα. Ξέρετε ότι από τις αδέσποτες σφαίρες πέθαναν πολλοί περισσότεροι Αλβανοί από τους Έλληνες που αυτοκτονούν σήμερα. Είστε έτοιμοι να αντιμετωπίσετε μία τέτοια κατάσταση; 
Πρότασή μας: Τα 50.000.000 ευρώ της κρατικής χρηματοδότησης του 2013 επιστρέψτε τα στο λαό. Επιδοτήστε τη μητρότητα. Είναι μία απλή λύση. Θα σας κάνει να ξανακερδίσετε την εμπιστοσύνη της κοινωνίας. Μπορείτε να το πράξετε. Το ερώτημά μου είναι: Έχετε την πολιτική βούληση; 
Ευχαριστώ.</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Ο Αναπληρωτής Υπουργός Εσωτερικών κ. Αθανασίου θα απαντήσει στον κ. Κασιδιάρη.</ChairmanSpeech>
<Speech><Parlmember>ΧΑΡΑΛΑΜΠΟΣ ΑΘΑΝΑΣΙΟΥ</Parlmember> (Αναπληρωτής Υπουργός Εσωτερικών): Κύριε συνάδελφε, αν και ξεφύγατε από το πλαίσιο της ερώτησής σας και κάνατε μία μίνι πολιτική ομιλία, δεν έχω κανένα πρόβλημα να σας απαντήσω. 
Κατ’ αρχάς, επαναλαμβάνω ότι η χρηματοδότηση των κομμάτων είναι δημοκρατική αρχή. Προστατεύει το δημοκρατικό πολίτευμα. Αν διαβάσετε καλά το Σύνταγμα ή παρακολουθήσετε την κοινοβουλευτική ιστορία όλων των κομμάτων, θα δείτε ότι ο κοινοβουλευτισμός στηρίζεται στην αυθυπαρξία του, στην ανεξαρτησία του, γιατί στηρίζει το δημοκρατικό πολίτευμα από την εποχή της Magna Charta Liberta του Ιωάννη Ακτήμονα στη Γαλλική Επανάσταση και εδώ.
Άρα, λοιπόν, η χρηματοδότηση των κομμάτων δεν γίνεται γιατί θέλει να βλάψει τα οικονομικά του ελληνικού λαού, ο οποίος πράγματι μαστίζεται από την οικονομική ανέχεια σήμερα, αλλά για να προστατέψει το πολιτικό σύστημα και τα κόμματα από αυτό που είπατε πριν -και είναι αυτό από το οποίο θέλουμε να το προστατέψουμε- δηλαδή το να μην εξαρτάται από ιδιωτικά συμφέροντα. 
Συνεπώς, πρέπει να το σεβαστούμε αυτό και να το ενισχύουμε και όχι υπό την επίφαση δήθεν ο λαός υποφέρει, να μην χρηματοδοτούνται τα κόμματα. Θα ήθελα να το ξανασκεφτείτε αυτό και θα δείτε ότι μέσα σε αυτήν την Αίθουσα πρέπει να είμαστε μετριοπαθείς, να προστατεύσουμε το κοινοβουλευτικό μας σύστημα και να μην καταφεύγουμε σε ακραίες τοποθετήσεις, με την έννοια του ότι μπορεί να αρέσουν στον λαό…</Speech>
<Speech><Parlmember>ΗΛΙΑΣ ΚΑΣΙΔΙΑΡΗΣ</Parlmember>: Σας μεταφέρω απλά σκέψεις ανθρώπων που βρίσκονται…</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Κύριε Κασιδιάρη, δεν σας διέκοψε κανείς.</ChairmanSpeech>
<Speech><Parlmember>ΧΑΡΑΛΑΜΠΟΣ ΑΘΑΝΑΣΙΟΥ</Parlmember> (Αναπληρωτής Υπουργός Εσωτερικών): Δεν είναι ανάγκη να θέτουμε θέματα ή να βγάζουμε κορώνες που είναι αρεστές, αλλά δεν προάγουν το πολιτικό σύστημα και δεν βοηθούν τη δημοκρατία μας. Όλοι μας εδώ στο Κοινοβούλιο –όλοι μας, το λέω και το τονίζω- είμαστε εδώ για να προστατεύσουμε το πολιτικό σύστημα της χώρας.
Επανέρχομαι στο ζήτημα αυτό και επαναλαμβάνω ότι το θέμα αυτό αποτελεί βούληση της Κυβέρνησης. Θα αντιμετωπιστεί αποφασιστικά και ριζικά και οι μειώσεις θα είναι γενναίες. Δεν μπορώ να σας πω το ποσοστό αυτήν τη στιγμή γιατί το ποσοστό θα αποφασιστεί στο επίπεδο των τριών Αρχηγών.
Σας ευχαριστώ πολύ.</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Και εμείς ευχαριστούμε.
Κυρίες και κύριοι συνάδελφοι, η τρίτη με αριθμό 44/24-7-2012 επίκαιρη ερώτηση δευτέρου κύκλου του Βουλευτή Μαγνησίας της Δημοκρατικής Αριστεράς κ. Παρίση Μουτσινά προς τον Υπουργό Αγροτικής Ανάπτυξης και Τροφίμων, σχετικά με την καταβολή εξισωτικής αποζημίωσης και την επιστροφή του Ειδικού Φόρου Κατανάλωσης Πετρελαίου δεν συζητείται λόγω κωλύματος του Υπουργού, όπως και η πρώτη ερώτηση και διαγράφονται. 
ΤΕΡΕΝΣ - ΣΠΕΝΣΕΡ -</ChairmanSpeech> <Speech><Parlmember>ΝΙΚΟΛΑΟΣ ΚΟΥΙΚ</Parlmember>: Καλά είπε πριν και ο κ. Λαφαζάνης, ότι εξακολουθεί η Κυβέρνηση να αγνοεί τη Βουλή. Τι θα πει «κώλυμα»; Η δουλειά του είναι εδώ στη Βουλή.</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Κύριε Κουίκ, δεν έχετε το λόγο.
ΤΕΡΕΝΣ – ΣΠΕΝΣΕΡ -</ChairmanSpeech> <Speech><Parlmember>ΝΙΚΟΛΑΟΣ ΚΟΥΙΚ</Parlmember>: Όχι, με συγχωρείτε …</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Ειλικρινά σας μιλάω. Πήρατε μόνος σας το λόγο, κύριε Κουίκ. Μπορούσατε να ζητήσετε το λόγο και να σας τον δώσω. Τουλάχιστον εγώ δεν έχω δείξει ότι δεν δίνω το λόγο στους συναδέλφους.
ΤΕΡΕΝΣ - ΣΠΕΝΣΕΡ -</ChairmanSpeech> <Speech><Parlmember>ΝΙΚΟΛΑΟΣ ΚΟΥΙΚ</Parlmember>: Όχι, με συγχωρείτε…</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Είναι θέμα κοινοβουλευτικής τάξης. Ο Υπουργός έχει το δικαίωμα, από τον Κανονισμό της Βουλής, αν έχει κώλυμα, να μην έρθει. 
ΤΕΡΕΝΣ - ΣΠΕΝΣΕΡ -</ChairmanSpeech> <Speech><Parlmember>ΝΙΚΟΛΑΟΣ ΚΟΥΙΚ</Parlmember>: Δεν έχουν κώλυμα. Κόλλημα με την τρόικα έχουν!</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Κυρίες και κύριοι συνάδελφοι, ολοκληρώθηκε η συζήτηση των επικαίρων ερωτήσεων.
Δέχεστε στο σημείο αυτό να λύσουμε τη συνεδρίαση;</ChairmanSpeech>
<Speech><Parlmember>ΟΛΟΙ ΟΙ ΒΟΥΛΕΥΤΕΣ</Parlmember>: Μάλιστα, μάλιστα.
Με τη συναίνεση του Σώματος και ώρα 19.44΄ λύεται η συνεδρίαση. 
Ο</Speech> ΠΡΟΕΔΡΟΣ                                                        ΟΙ ΓΡΑΜΜΑΤΕΙΣ   
Τελευταία Αποθήκευση:	2/8/2012 10:51:00 πμ	Από:	A.zoudiari
Εκτυπώθηκε:	2/8/2012 10:50:00 πμ</body>
</html>