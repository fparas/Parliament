<html><head><meta name="cp:revision" content="2"><meta name="date" content="2013-10-15T09:52:00Z"><meta name="Company" content="OTS"><meta name="meta:word-count" content="3443"><meta name="dc:creator" content="Production"><meta name="extended-properties:Company" content="OTS"><meta name="meta:print-date" content="2013-10-15T08:36:00Z"><meta name="Word-Count" content="3443"><meta name="dcterms:created" content="2013-10-15T09:52:00Z"><meta name="dcterms:modified" content="2013-10-15T09:52:00Z"><meta name="Last-Modified" content="2013-10-15T09:52:00Z"><meta name="Last-Save-Date" content="2013-10-15T09:52:00Z"><meta name="meta:character-count" content="18594"><meta name="Template" content="Normal"><meta name="meta:save-date" content="2013-10-15T09:52:00Z"><meta name="Application-Name" content="Microsoft Office Word"><meta name="modified" content="2013-10-15T09:52:00Z"><meta name="Content-Type" content="application/msword"><meta name="creator" content="Production"><meta name="meta:author" content="Production"><meta name="extended-properties:Application" content="Microsoft Office Word"><meta name="meta:creation-date" content="2013-10-15T09:52:00Z"><meta name="Last-Printed" content="2013-10-15T08:36:00Z"><meta name="meta:last-author" content="katerinag"><meta name="Creation-Date" content="2013-10-15T09:52:00Z"><meta name="xmpTPg:NPages" content="21"><meta name="resourceName" content="9-10-2013.doc"><meta name="Last-Author" content="katerinag"><meta name="Character Count" content="18594"><meta name="Page-Count" content="21"><meta name="Revision-Number" content="2"><meta name="extended-properties:Template" content="Normal"><meta name="Author" content="Production"><meta name="meta:page-count" content="21"></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></head><body>ΣΥΝΕΔΡΙΑΣΗ 9-10-2013		ΣΕΛ.21
(Σημείωση: Ο παρακάτω πίνακας περιεχομένων δεν αποτελεί το τελικό κείμενο, διότι εκκρεμούν ορθογραφικές και συντακτικές διορθώσεις)
ΠΙΝΑΚΑΣ ΠΕΡΙΕΧΟΜΕΝΩΝ
ΙΕ’ ΠΕΡΙΟΔΟΣ 
ΠΡΟΕΔΡΕΥΟΜΕΝΗΣ ΚΟΙΝΟΒΟΥΛΕΥΤΙΚΗΣ ΔΗΜΟΚΡΑΤΙΑΣ
ΣΥΝΟΔΟΣ Β΄
ΣΥΝΕΔΡΙΑΣΗ Γ΄
Τετάρτη  9 Οκτωβρίου 2013
ΘΕΜΑΤΑ
 
Α. ΕΙΔΙΚΑ ΘΕΜΑΤΑ 
1. Επικύρωση Πρακτικών, σελ. 
2. Ανακοινώνεται ότι τη συνεδρίαση παρακολουθούν μαθητές από το 2ο Γενικό Λύκειο Πετρούπολης, το  2ο Λύκειο Μοσχάτου Αττικής και η Βουλευτής Βραζιλίας κ. Χάϊντε Σαίντ και τα μέλη της Επιτροπής για τα Δικαιώματα της Τρίτης Ηλικίας, σελ. 
3. Ειδική Ημερήσια Διάταξη:
Αιτήσεις  Άρσης Ασυλίας Βουλευτών: Συζήτηση και λήψη απόφασης για τις αιτήσεις άρσης της ασυλίας των Βουλευτών κ.κ. Μενελάου Βλάχβεη, Ιωάννου Μιχελογιαννάκη, Δημητρίου Χριστογιάννη, Μιχαήλ Ταμήλου και Μιχαήλ Κασσή, σελ. 
4. Επί διαδικαστικού θέματος, σελ. 
5. Επί προσωπικού θέματος, σελ. 
6. Επιστολικές ψήφοι επί της Ειδικής Ημερήσιας Διάταξης, σελ. 
 
Β. ΚΟΙΝΟΒΟΥΛΕΥΤΙΚΟΣ ΕΛΕΓΧΟΣ 
1. Κατάθεση αναφορών, σελ. 
2. Απαντήσεις Υπουργών σε ερωτήσεις Βουλευτών, σελ. 
3. Ανακοίνωση του δελτίου επικαίρων ερωτήσεων της Πέμπτης 10 Οκτωβρίου 2013, σελ. 
 
Γ. ΝΟΜΟΘΕΤΙΚΗ ΕΡΓΑΣΙΑ 
Κατάθεση σχεδίου νόμου:
Οι Υπουργοί Υγείας, Οικονομικών, Εσωτερικών, Πολιτισμού και Αθλητισμού, Δημόσιας Τάξης και Προστασίας του Πολίτη, Τουρισμού, Επικρατείας και ο Αναπληρωτής Υπουργός Περιβάλλοντος, Ενέργειας και Κλιματικής Αλλαγής κατέθεσαν σχέδιο νόμου: «Ρυθμίσεις Υπουργείου Υγείας και άλλες διατάξεις», σελ. 

ΠΡΟΕΔΡΕΥΩΝ
ΜΑΡΚΟΓΙΑΝΝΑΚΗΣ Χ. , σελ.

ΟΜΙΛΗΤΕΣ

Α. Επί της Ειδικής Ημερήσιας Διάταξης:
ΚΑΣΣΗΣ Μ. , σελ.

Β. Επί διαδικαστικού θέματος:
ΜΑΡΚΟΓΙΑΝΝΑΚΗΣ Χ. , σελ.

Γ. Επί προσωπικού θέματος:
ΜΑΡΚΟΓΙΑΝΝΑΚΗΣ Χ. ,  σελ.
ΨΥΧΑΡΗΣ Α. , σελ.
ΠΡΑΚΤΙΚΑ ΒΟΥΛΗΣ
ΙΕ΄ ΠΕΡΙΟΔΟΣ 
ΠΡΟΕΔΡΕΥΟΜΕΝΗΣ ΚΟΙΝΟΒΟΥΛΕΥΤΙΚΗΣ ΔΗΜΟΚΡΑΤΙΑΣ
ΣΥΝΟΔΟΣ Β΄
ΣΥΝΕΔΡΙΑΣΗ Γ΄
Τετάρτη 9 Οκτωβρίου 2013
Αθήνα, σήμερα στις 9 Οκτωβρίου 2013, ημέρα Τετάρτη και ώρα 12.18΄ συνήλθε στην Αίθουσα των συνεδριάσεων του Βουλευτηρίου η Βουλή σε ολομέλεια για να συνεδριάσει υπό την προεδρία του Γ΄ Αντιπροέδρου αυτής κ. ΧΡΗΣΤΟΥ ΜΑΡΚΟΓΙΑΝΝΑΚΗ.
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Κυρίες και κύριοι συνάδελφοι, αρχίζει η συνεδρίαση.
(</ChairmanSpeech><Speech><Parlmember>ΕΠΙΚΥΡΩΣΗ ΠΡΑΚΤΙΚΩΝ</Parlmember>: Σύμφωνα με την από 8-10-2013 εξουσιοδότηση του Σώματος επικυρώθηκαν με ευθύνη του Προεδρείου τα Πρακτικά της Β΄ συνεδριάσεώς του, της Τρίτης 8 Οκτωβρίου 2013, σε ό,τι αφορά στην εκλογή Γραμματέων και Κοσμητόρων)
Κυρίες και κύριοι συνάδελφοι, έχω την τιμή να ανακοινώσω στο Σώμα το δελτίο επίκαιρων ερωτήσεων της Πέμπτης 10 Οκτωβρίου 2013.
Α. ΕΠΙΚΑΙΡΕΣ ΕΡΩΤΗΣΕΙΣ Πρώτου Κύκλου (Άρθρο 130 παράγραφοι 2 και 3 του Κανονισμού της Βουλής)
1. Η με αριθμό 77/7-10-2013 επίκαιρη ερώτηση του Βουλευτή Ευβοίας της Νέας Δημοκρατίας κ. Κωνσταντίνου Μαρκόπουλου προς τον Υπουργό Εργασίας, Κοινωνικής Ασφάλισης και Πρόνοιας, σχετικά με το πρόγραμμα πρόωρης συνταξιοδότησης των αλιέων.
2. Η με αριθμό 67/7-10-2013 επίκαιρη ερώτηση του Βουλευτή Νομού Αττικής του Συνασπισμού Ριζοσπαστικής Αριστεράς-Ενωτικού Κοινωνικού Μετώπου κ. Αλέξη Μητρόπουλου προς τον Υπουργό Οικονομικών, σχετικά με την «Έκδοση νομικής γνωμοδότησης από το ΝΣΚ αναφορικά με το εφαρμοστέο Αγγλικό Δίκαιο, την αρμοδιότητα του Δικαστηρίου του Λουξεμβούργου και την απουσία εξαίρεσης από κατάσχεση περιουσιακών στοιχείων του ελληνικού κράτους, ακόμη και χωρίς έκδοση προηγούμενης δικαστικής απόφασης».
3. Η με αριθμό 70/7-10-2013 επίκαιρη ερώτηση του Ε΄ Αντιπροέδρου της Βουλής και Βουλευτή Χαλκιδικής του Πανελλήνιου Σοσιαλιστικού Κινήματος κ. Ιωάννη Δριβελέγκα προς τον Υπουργό Οικονομικών, σχετικά με τη ρύθμιση οφειλών ανωνύμων αθλητικών εταιρειών.
4. Η με αριθμό 73/7-10-2013 επίκαιρη ερώτηση της Βουλευτού Α΄ Θεσσαλονίκης των Ανεξάρτητων Ελλήνων κ. Χρυσούλας-Μαρίας Γιαταγάνα προς τους Υπουργούς Δικαιοσύνης, Διαφάνειας και Ανθρωπίνων Δικαιωμάτων και Διοικητικής Μεταρρύθμισης και Ηλεκτρονικής Διακυκβέρνησης, σχετικά με την ανάγκη να θωρακιστεί η ανεξαρτησία της δικαιοσύνης.
5. Η με αριθμό 71/7-10-2013 επίκαιρη ερώτηση της Βουλευτού Α΄ Θεσσαλονίκης της Δημοκρατικής Αριστεράς κ. Ασημίνας Ξηροτύρη-Αικατερινάρη προς τον Υπουργό Υποδομών, Μεταφορών και Δικτύων, σχετικά με την ανάγκη επανεκκίνησης των έργων στους βασικούς οδικούς άξονες της χώρας.
6. Η με αριθμό 75/7-10-2013 επίκαιρη ερώτηση της Βουλευτού Β΄ Πειραιώς του Κομμουνιστικού Κόμματος Ελλάδας κ. Διαμάντως Μανωλάκου προς τους Υπουργούς Εθνικής Άμυνας και Εργασίας, Κοινωνικής Ασφάλισης και Πρόνοιας, σχετικά με τα Ναυπηγεία Σκαραμαγκά.
Β. ΕΠΙΚΑΙΡΕΣ ΕΡΩΤΗΣΕΙΣ Δεύτερου Κύκλου (Άρθρο 130 παράγραφοι 2 και 3 του Κανονισμού της Βουλής)
1. Η με αριθμό 78/7-10-2013 επίκαιρη ερώτηση του Βουλευτή Ηρακλείου της Νέας Δημοκρατίας κ. Ελευθέριου Αυγενάκη προς τον Υπουργό Οικονομικών, σχετικά με την αύξηση των τιμών στα προϊόντα και τις υπηρεσίες παρά τη μεγάλη μείωση των εισοδημάτων.
2. Η με αριθμό 68/7-10-2013 επίκαιρη ερώτηση της Βουλευτού Β΄ Αθηνών του Συνασπισμού Ριζοσπαστικής Αριστεράς-Ενωτικού Κοινωνικού Μετώπου κ. Όλγας-Νάντιας Βαλαβάνη προς τον Υπουργό Οικονομικών, σχετικά με την εταιρεία «ΟΠΑΠ Α.Ε.».
3. Η με αριθμό 69/7-10-2013 επίκαιρη ερώτηση του Βουλευτή Έβρου του Πανελλήνιου Σοσιαλιστικού Κινήματος κ. Γεωργίου Ντόλιου προς τον Υπουργό Αγροτικής Ανάπτυξης και Τροφίμων, σχετικά με την αντιμετώπιση της ζωονόσου «ευλογιά» στην Περιφερειακή Ενότητα Έβρου.
4. Η με αριθμό 74/7-10-2013 επίκαιρη ερώτηση της Βουλευτού Μαγνησίας των Ανεξάρτητων Ελλήνων κ. Μαρίνας Χρυσοβελώνη προς τους Υπουργούς Διοικητικής Μεταρρύθμισης και Ηλεκτρονικής Διακυβέρνησης και Υγείας, σχετικά με τις εκθέσεις αξιολόγησης των δημοσίων νοσοκομείων.
5. Η με αριθμό 72/7-10-2013 επίκαιρη ερώτηση του Βουλευτή Α΄ Αθηνών της Δημοκρατικής Αριστεράς κ. Ιωάννη Πανούση προς τον Υπουργό Παιδείας και Θρησκευμάτων, σχετικά με την διαθεσιμότητα των διοικητικών υπαλλήλων των πανεπιστημίων.
6. Η με αριθμό 76/7-10-2013 επίκαιρη ερώτηση του Βουλευτή Β΄ Αθηνών του Κομμουνιστικού Κόμματος Ελλάδας κ. Χρήστου Κατσώτη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την κατάργηση του επιδόματος ανεργίας των εποχικά εργαζομένων.
Κυρίες και κύριοι συνάδελφοι, εισερχόμαστε στην
ΕΙΔΙΚΗ ΗΜΕΡΗΣΙΑ ΔΙΑΤΑΞΗ
ΑΙΤΗΣΕΙΣ ΑΡΣΗΣ ΑΣΥΛΙΑΣ ΒΟΥΛΕΥΤΩΝ
Συζήτηση και λήψη απόφασης, σύμφωνα με τα άρθρα 62 του Συντάγματος και τα άρθρα 43A και 83 του Κανονισμού της Βουλής, για τις αιτήσεις άρσης της ασυλίας των Βουλευτών κυρίων Μενελάου Βλάχβεη, Ιωάννου Μιχελογιαννάκη, Δημητρίου Χριστογιάννη, Μιχαήλ Ταμήλου και Μιχαήλ Κασσή.
Θυμίζω ότι η συζήτηση διεξάγεται με τη διαδικασία του άρθρου 108 παράγραφος 1 εδάφιο β΄ και, επομένως, τον λόγο δικαιούται να πάρει ο Βουλευτής που έχει αντίρρηση στην αίτηση του εισαγγελέα για άρση ασυλίας. Ο λόγος δίδεται πάντα, εφόσον ζητηθεί, στον Βουλευτή, στον οποίο αφορά η αίτηση και στους Κοινοβουλευτικούς Εκπροσώπους, οι οποίοι ομιλούν μετά τους τυχόν ομιλητές της κάθε υπόθεσης.
Σύμφωνα με το άρθρο 83 του Κανονισμού της Βουλής, η Βουλή δεν εισέρχεται στην ουσία των υποθέσεων αλλά ερευνάται μόνο εάν η πράξη για την οποία ζητείται η άρση ασυλίας συνδέεται με την πολιτική ή κοινοβουλευτική δραστηριότητα του Βουλευτή ή η δίωξη ή η μήνυση ή η έγκληση υποκρύπτει πολιτική σκοπιμότητα.
Τέλος, υπενθυμίζω ότι έχουμε δεχθεί επί των αιτήσεων άρσης ασυλίας η Βουλή να αποφασίζει με ονομαστική ψηφοφορία για να αποφεύγεται η οποιαδήποτε σύγχυση στην καταμέτρηση των ψήφων και στην εξαγωγή του αποτελέσματος, που θα μπορούσε να οδηγήσει σε αμφισβητήσεις των αποτελεσμάτων και για τη διευκόλυνση και μόνο της ονομαστικής ψηφοφορίας να καταρτίζεται ψηφοδέλτιο. Το ψηφοδέλτιο, στο οποίο κάθε συνάδελφος αναγράφει το όνομά του, την εκλογική του περιφέρεια και την Κοινοβουλευτική Ομάδα που ανήκει, θα καταχωρίζεται στα αντίστοιχα Πρακτικά. Ανταποκρινόμεθα έτσι στις διατάξεις του άρθρου 83 που απαιτεί η φανερή ψηφοφορία.
Αφού, λοιπόν, ολοκληρωθεί η συζήτηση επί των περιπτώσεων της σημερινής ειδικής ημερήσιας διάταξης, θα προχωρήσουμε σε ονομαστική ψηφοφορία, όπως σας περιέγραψα.
Η πρώτη υπόθεση, αφορά στον συνάδελφο κ. Μενέλαο Βλάχβεη. Η δεύτερη υπόθεση, αφορά στον συνάδελφο κ. Ιωάννη Μιχελογιαννάκη. Η τρίτη υπόθεση, αφορά στον συνάδελφο κ. Δημήτριο Χριστογιάννη. Η τέταρτη υπόθεση, αφορά στον συνάδελφο κ. Μιχαήλ Ταμήλο. Η πέμπτη υπόθεση, αφορά στον συνάδελφο κ. Μιχαήλ Κασσή. Οι λεπτομέρειες και των πέντε υποθέσεων αναφέρονται στο σχετικά ενημερωτικό σημείωμα που διανεμήθη μαζί με την ειδική ημερήσια διάταξη.
Επί της αιτήσεως που αφορά στην υπόθεση του κ. Μενελάου Βλάχβεη, υπάρχει συνάδελφος που ζητά τον λόγο, κατά το άρθρο 108 του Κανονισμού της Βουλής; Κανείς.
Επί της αιτήσεως που αφορά στην υπόθεση του κ. Δημητρίου Χριστογιάννη υπάρχει συνάδελφος που ζητά τον λόγο, κατά το άρθρο 108 του Κανονισμού της Βουλής; Κανείς.
Επί της αιτήσεως που αφορά στην υπόθεση του κ. Μιχαήλ Κασσή υπάρχει συνάδελφος που ζητά το λόγο κατά το άρθρο 108 του Κανονισμού;</Speech>
<Speech><Parlmember>ΜΙΧΑΗΛ ΚΑΣΣΗΣ</Parlmember>: Εγώ, κύριε Πρόεδρε.</Speech> 
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Κύριε συνάδελφε, έχετε δικαίωμα να μιλήσετε μέχρι πέντε λεπτά. 
Παρακαλώ έχετε το λόγο.</ChairmanSpeech>
<Speech><Parlmember>ΜΙΧΑΗΛ ΚΑΣΣΗΣ</Parlmember>: Κυρίες και κύριοι συνάδελφοι, σήμερα συζητείται η άρση της ασυλίας μου γιατί εξέφρασα άποψη για τη γαλακτοβιομηχανία «ΔΩΔΩΝΗ» και διαφώνησα με τη λύση που δόθηκε πέρυσι το φθινόπωρο αιφνιδιαστικά και –κατά τη γνώμη μου- μη σύννομα. 
Μηνύθηκα για πρόκληση επεισοδίων εξ αποστάσεως, καθώς δεν ήμουν εκεί. Απλώς οι νέοι ιδιοκτήτες γνώριζαν την αντίθεσή μου στην εγκατάστασή τους και θεώρησαν ότι εγώ ευθύνομαι για τα γεγονότα και τις κινητοποιήσεις που γίνονταν εκείνο το διάστημα. 
Όπως γνωρίζετε –και πριν γίνω Βουλευτής αλλά και από την έναρξη της θητείας μου- είχα και έχω έντονη ενασχόληση με τον πρωτογενή τομέα παραγωγής αλλά και συγκεκριμένη άποψη για το πώς πρέπει να λειτουργήσει η γαλακτοβιομηχανία «ΔΩΔΩΝΗ», η οποία αποτελεί τον κεντρικό πυλώνα για την κτηνοτροφία και την οικονομία της Ηπείρου. 
Πάντα είχα την άποψη, πως πρέπει να μην ανήκει στο κράτος και συγκεκριμένα στην Αγροτική Τράπεζα, όπως έχουν διαμορφωθεί τα πράγματα τελευταία. Πάντα ζητούσα να περάσει στους φυσικούς φορείς, στους ιδιοκτήτες που ήταν οι ενώσεις αγροτικών συνεταιρισμών και οι παραγωγοί, οι οποίοι και κατέθεσαν μέσω των ενώσεων με ιδιώτη στρατηγικό επενδυτή πιο συμφέρουσα προσφορά βάσει βέβαια και του ιδρυτικού καταστατικού. 
Κάποιοι που δεν έχουν καμμία επαφή με τον πρωτογενή τομέα, αλλά είναι κριτές των πάντων, με αποκάλεσαν και «Βουλευτή της “ΔΩΔΩΝΗΣ”», γιατί προσπάθησα αυτό το διάστημα του ενάμιση χρόνου με συνεχείς ερωτήσεις να πάρω απαντήσεις, σχετικά με τη μεταβίβαση του ποσοστού της Αγροτικής Τράπεζας. 
Δυστυχώς, ο αρμόδιος Υπουργός κ. Στουρνάρας, ποτέ δεν βρέθηκε σε αυτήν τη θέση στη Βουλή για να δώσει απαντήσεις στα ζητήματα που αφορούσαν στο γιατί απορρίφθηκε η πρόταση των ενώσεων με το στρατηγικό επενδυτή, ποιο ήταν το πραγματικό τίμημα της πώλησης, ποιες ήταν οι διαδικασίες με τις οποίες έγινε η επιλογή του νέου ιδιοκτήτη-αγοραστή της offshore εταιρείας –που ακόμα σήμερα δεν γνωρίζουμε πού έχει την έδρα της και ποιοι είναι οι ιδιοκτήτες- ποια ήταν η αμοιβή των εξωτερικών οικονομικών συμβούλων που συμμετείχαν στην ιδιωτικοποίηση. Ήταν μία διαδικασία, που είχε ξεκινήσει ο πρώην Διοικητής της Αγροτικής Τράπεζας κ. Παντελάκης. 
Επίσης, τέθηκε το ζήτημα της προσβλητικής συμπεριφοράς του ειδικού εκκαθαριστή σήμερα της Αγροτικής Τράπεζας που δεν βλέπει τα προβλήματα που υπάρχουν σήμερα στη «ΔΩΔΩΝΗ» και το τελευταίο για τους απλήρωτους εδώ και μήνες παραγωγούς. 
Αντί να τύχω των απαντήσεων αυτών, έχω σήμερα την άρση ασυλίας για μήνυση των ιδιοκτητών, όπως είπα, σε επεισόδια στα οποία δεν ήμουν καν εκεί. 
Αγαπητοί συνάδελφοι, εγώ λέω να αρθεί η ασυλία μου. Όμως, πρέπει να αρθεί και η σιωπή των υπευθύνων για την κρίση, στην οποία βυθίζεται μία κερδοφόρα συνεταιριστική βιομηχανία με αφορμή τις επιλογές ιδιωτικοποίησης που την οδηγούν σήμερα στην κατάρρευση. Πρέπει να αρθεί και η σιωπηρή ασυλία των σημερινών ιδιοκτητών που οδηγούν τη «ΔΩΔΩΝΗ» και τους παραγωγούς σε μαρασμό. 
Την αγοραπωλησία αυτή εγώ θα εξακολουθώ να την αποκαλώ ξεπούλημα. Αποτελεί ένα οικονομικό και πολιτικό σκάνδαλο, που καταρράκωσε την κτηνοτροφία στην περιοχή και γενικότερα την οικονομία της Ηπείρου. 
Δυστυχώς, θα τολμήσω να πω από το Βήμα αυτό ότι η «ΔΩΔΩΝΗ» με τα σημερινά δεδομένα και με το σημερινό τρόπο λειτουργίας θα καταντήσει να είναι μία αποθήκη γαλακτοκομικών προϊόντων. 
Οι αγοραστές, πέραν του ότι διαλύουν καθημερινά την εταιρεία και αφήνουν απλήρωτους τους παραγωγούς, συνεχίζουν με τις μεθόδους αυτές να επιβάλλουν τη σιωπή. Οι κύριοι αυτοί ας εξοφλήσουν τους παραγωγούς. Ας αφήσουν αυτές τις συμπεριφορές. 
Επίσης, η Κυβέρνηση και ο αρμόδιος Υπουργός ας καταλάβουν πως πρέπει να παρέμβουν, γιατί ελεύθερη αγορά δεν σημαίνει ασύδοτη αγορά. Εάν η σημερινή κατάσταση αποδυνάμωσης της παραγωγής είναι ο στόχος, έχει χρέος να επανεξετάσει τις αρχικές επιλογές. 
Η κρίση δεν θα ξεπεραστεί ποτέ με τις λογικές ξεπουλήματος χωρίς αναπτυξιακούς στόχους και χωρίς ενίσχυση του πρωτογενούς τομέα.
Λέω «όχι» στην άρση της ασυλίας για να μην επιβάλουν οι νέοι αγοραστές τη σιωπή στους πολιτικούς της περιοχής.
(Χειροκροτήματα από την πτέρυγα του ΠΑΣΟΚ)</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Κυρίες και κύριοι συνάδελφοι, γίνεται γνωστό στο Σώμα ότι από τα άνω δυτικά θεωρεία παρακολουθούν τη συνεδρίαση, αφού ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής σαράντα μαθητές και μαθήτριες και τρεις εκπαιδευτικοί - συνοδοί τους από το 2ο Γενικό Λύκειο Πετρούπολης.
Η Βουλή τούς καλωσορίζει. Καλή πρόοδο!
(Χειροκροτήματα απ’ όλες τις πτέρυγες της Βουλής)
Κυρίες και κύριοι συνάδελφοι, στο σημείο αυτό θα διεξαχθεί ονομαστική ψηφοφορία...</ChairmanSpeech>
<Speech><Parlmember>ΑΝΔΡΕΑΣ ΨΥΧΑΡΗΣ</Parlmember>: Κύριε Πρόεδρε, θα ήθελα το λόγο επί προσωπικού.</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Κύριε συνάδελφε, έχετε αντίρρηση για την άρση της ασυλίας κάποιου συναδέλφου; Γιατί ζητήσατε το λόγο;</ChairmanSpeech>
<Speech><Parlmember>ΑΝΔΡΕΑΣ ΨΥΧΑΡΗΣ</Parlmember>: Θα μου δώσετε ένα λεπτό για να εξηγήσω το προσωπικό θέμα.</Speech> 
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Θα σας δώσω ένα λεπτό για να μας εξηγήσετε ποιο είναι το προσωπικό αλλά δεν άκουσα να αναφέρεται το όνομά σας.</ChairmanSpeech>
<Speech><Parlmember>ΑΝΔΡΕΑΣ ΨΥΧΑΡΗΣ</Parlmember>: Γι’ αυτό ο Κανονισμός δίνει ένα λεπτό για να εξηγείται το προσωπικό.</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Ορίστε, κύριε συνάδελφε.</ChairmanSpeech>
<Speech><Parlmember>ΑΝΔΡΕΑΣ ΨΥΧΑΡΗΣ</Parlmember>: Ευχαριστώ, κύριε Πρόεδρε.
Εδώ και μία εβδομάδα υπάρχουν Βουλευτές της Χρυσής Αυγής που έχουν προφυλακιστεί και βαρύνονται με βαριές κατηγορίες, για δολοφονίες, για εγκλήματα κατά της χώρας, για συνωμοσία.</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Μα, τώρα …</ChairmanSpeech>
<Speech><Parlmember>ΑΝΔΡΕΑΣ ΨΥΧΑΡΗΣ</Parlmember>: Κύριε Πρόεδρε, σας παρακαλώ να ολοκληρώσω.
Δεν μπορώ να ανεχθώ –και όλοι μας όσοι υποστηρίζουμε τη δημοκρατία- την παρουσία δολοφόνων…</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Σας παρακαλώ πάρα πολύ! Δεν είναι προσωπικό το θέμα. Δημιουργείτε ζητήματα.</ChairmanSpeech>
<Speech><Parlmember>ΑΝΔΡΕΑΣ ΨΥΧΑΡΗΣ</Parlmember>: …που δολοφονούν τη δημοκρατία.</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Σας παρακαλώ, κύριε συνάδελφε!</ChairmanSpeech>
<Speech><Parlmember>ΑΝΔΡΕΑΣ ΨΥΧΑΡΗΣ</Parlmember>: Θα με αφήσετε να ολοκληρώσω, κύριε Πρόεδρε. Πρέπει να προστατεύσουμε και το Κοινοβούλιο και τη δημοκρατία!
(Θόρυβος-διαμαρτυρίες από την πλευρά της Χρυσής Αυγής)</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Δεν έχετε άλλο το λόγο, κύριε συνάδελφε.  Ευχαριστώ πολύ.
Κυρίες και κύριοι συνάδελφοι, στο σημείο αυτό θα διεξαχθεί ονομαστική ψηφοφορία. Έχει καταρτιστεί ψηφοδέλτιο με τα ονόματα των συναδέλφων για τους οποίους ζητείται η άρση της ασυλίας και στο οποίο έχει καταγραφεί και η σχετική πρόταση της Επιτροπής Κοινοβουλευτικής Δεοντολογίας.
Κάθε συνάδελφος Βουλευτής θα σημειώνει την ψήφο του δίπλα στο όνομα του συναδέλφου για τον οποίο ζητείται η άρση της ασυλίας.
Εκείνος που ψηφίζει υπέρ της άρσης ασυλίας σημειώνει την προτίμησή του δίπλα στο όνομα του Βουλευτή και στη στήλη «ΝΑΙ», δηλαδή λέει «ΝΑΙ» στην αίτηση του εισαγγελέως που ζητεί την άρση ασυλίας.
Εκείνος που ψηφίζει κατά της άρσης ασυλίας σημειώνει δίπλα στο όνομα του Βουλευτή και στη στήλη «ΟΧΙ», αντιστοίχως «ΟΧΙ».
Εκείνος που ψηφίζει «ΠΑΡΩΝ» θα το σημειώσει στην αντίστοιχη στήλη του ψηφοδελτίου.
Στο ψηφοδέλτιο θα αναγράφει κάθε συνάδελφος το όνομά του, την εκλογική του περιφέρεια και την Κοινοβουλευτική Ομάδα στην οποία ανήκει και θα το υπογράφει, διότι η ψηφοφορία είναι ονομαστική. 
Στη συνέχεια και με την εκφώνηση του ονόματός του από τους επί του καταλόγου συναδέλφους, θα παραδίδει το ψηφοδέλτιο στους συναδέλφους κ. Ιωάννη Πασχαλίδη από τη Νέα Δημοκρατία και κ. Ηρώ Διώτη από τον ΣΥΡΙΖΑ- Ενωτικό Κοινωνικό Μέτωπο, οι οποίοι θα το μονογράφουν και θα ανακοινώνουν ότι ο Βουλευτής ψήφισε. 
Μετά το τέλος της ψηφοφορίας θα γίνει καταμέτρηση των ψήφων από τους συναδέλφους που προανέφερα, όπως θα προκύψουν από τα ψηφοδέλτια, τα οποία θα καταχωριστούν μαζί με το πρωτόκολλο ψηφοφορίας στα Πρακτικά της σημερινής συνεδρίασης.
Συμφωνεί το Σώμα;</ChairmanSpeech>
<Speech><Parlmember>ΟΛΟΙ ΟΙ ΒΟΥΛΕΥΤΕΣ</Parlmember>: Μάλιστα, μάλιστα.</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Το Σώμα συμφώνησε ομοφώνως. 
Σας ενημερώνω ότι έχουν έρθει στο Προεδρείο τηλεομοιοτυπίες–φαξ συναδέλφων, σύμφωνα με το άρθρο 70Α΄ του Κανονισμού της Βουλής, με τις οποίες γνωστοποιούν την ψήφο τους. Οι ψήφοι αυτές θα ανακοινωθούν και θα συνυπολογιστούν στην καταμέτρηση, η οποία θα ακολουθήσει.
Καλούνται επί του καταλόγου οι κ.κ. Δημήτριος Τσουμάνης από τη Νέα Δημοκρατία και Απόστολος Αλεξόπουλος από τον ΣΥΡΙΖΑ- Ενωτικό Κοινωνικό Μέτωπο.
Παρακαλώ να αρχίσει η ανάγνωση του καταλόγου.
(ΨΗΦΟΦΟΡΙΑ)
(ΜΕΤΑ ΚΑΙ ΤΗ ΔΕΥΤΕΡΗ ΑΝΑΓΝΩΣΗ ΤΟΥ ΚΑΤΑΛΟΓΟΥ)</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Κυρίες και κύριοι συνάδελφοι, έχω την τιμή να ανακοινώσω στο Σώμα ότι από τα νότια θεωρεία παρακολουθούν τη συνεδρίασή μας η Βουλευτής Βραζιλίας κ. Χάιντε Σάιντ και μέλη της επιτροπής για τα δικαιώματα της Τρίτης Ηλικίας. 
Η Βουλή σάς καλωσορίζει. 
(Χειροκροτήματα απ’ όλες τις πτέρυγες της Βουλής)
Υπάρχει συνάδελφος ο οποίος δεν άκουσε το όνομά του; Κανείς.
Οι επιστολές, οι οποίες απεστάλησαν στο Προεδρείο από συναδέλφους για συμμετοχή στην ονομαστική ψηφοφορία σχετικά με τις αιτήσεις άρσης ασυλίας Βουλευτών, σύμφωνα με το άρθρο 70Α΄ του Κανονισμού της Βουλής, καταχωρίζονται στα Πρακτικά.
(Οι προαναφερθείσες επιστολές έχουν ως εξής:
(Να μπουν οι σελίδες 18-19-29 )</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Κηρύσσεται περαιωμένη η ψηφοφορία και παρακαλώ τους κύριους ψηφολέκτες να προβούν στην καταμέτρηση των ψήφων και την εξαγωγή του αποτελέσματος.
(ΚΑΤΑΜΕΤΡΗΣΗ)
(ΜΕΤΑ ΤΗΝ ΚΑΤΑΜΕΤΡΗΣΗ)</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Κυρίες και κύριοι συνάδελφοι, έχω την τιμή να σας ανακοινώσω το αποτέλεσμα της διεξαχθείσης ονομαστικής ψηφοφορίας επί των αιτήσεων άρσεως της ασυλίας των συναδέλφων Βουλευτών.
Ψήφισαν συνολικά 213 Βουλευτές.
Για την υπόθεση του συναδέλφου κ. Μενελάου Βλάχβεη, υπέρ της άρσεως ασυλίας, δηλαδή «ΝΑΙ», ψήφισαν 161 Βουλευτές.
Κατά της άρσεως ασυλίας, δηλαδή «ΟΧΙ», ψήφισαν 42 Βουλευτές.
Ψήφισαν «ΠΑΡΩΝ» 7 Βουλευτές.
Υπήρξαν 3 λευκά ψηφοδέλτια.
Συνεπώς η αίτηση της εισαγγελικής αρχής γίνεται δεκτή για την άρση της ασυλίας του.
Για την υπόθεση του συναδέλφου κ. Ιωάννη Μιχελογιαννάκη, υπέρ της άρσεως ασυλίας, δηλαδή «ΝΑΙ», ψήφισαν 203 Βουλευτές.
Κατά της άρσεως ασυλίας, δηλαδή «ΟΧΙ», ψήφισαν 5 Βουλευτές.
Ψήφισαν «ΠΑΡΩΝ» 2 Βουλευτές.
Υπήρξαν 3 λευκά ψηφοδέλτια.
Συνεπώς η αίτηση της εισαγγελικής αρχής γίνεται δεκτή για την άρση της ασυλίας του.
Για την υπόθεση του συναδέλφου κ. Δημητρίου Χριστογιάννη, υπέρ της άρσεως ασυλίας, δηλαδή «ΝΑΙ», ψήφισαν 151 Βουλευτές.
Κατά της άρσεως ασυλίας, δηλαδή «ΟΧΙ», ψήφισαν 55 Βουλευτές.
Ψήφισαν «ΠΑΡΩΝ» 6 Βουλευτές.
Υπήρξε 1 λευκό ψηφοδέλτιο.
Συνεπώς η αίτηση της εισαγγελικής αρχής γίνεται δεκτή για την άρση της ασυλίας του.
Για την υπόθεση του συναδέλφου κ. Μιχαήλ Ταμήλου, υπέρ της άρσεως ασυλίας, δηλαδή «ΝΑΙ», ψήφισαν 159 Βουλευτές.
Κατά της άρσεως ασυλίας, δηλαδή «ΟΧΙ», ψήφισαν 42 Βουλευτές.
Ψήφισαν «ΠΑΡΩΝ» 9 Βουλευτές.
Υπήρξε 1 λευκό ψηφοδέλτιο.
Συνεπώς η αίτηση της εισαγγελικής αρχής γίνεται δεκτή για την άρση της ασυλίας του.
Για την υπόθεση του συναδέλφου κ. Μιχαήλ Κασσή, υπέρ της άρσεως ασυλίας, δηλαδή «ΝΑΙ», ψήφισαν 33 Βουλευτές.
Κατά της άρσεως ασυλίας, δηλαδή «ΟΧΙ», ψήφισαν 167 Βουλευτές.
Ψήφισαν «ΠΑΡΩΝ» 10 Βουλευτές.
Υπήρξαν 3 λευκά ψηφοδέλτια.
Συνεπώς η αίτηση της εισαγγελικής αρχής απορρίπτεται.
(Το πρωτόκολλο και τα ψηφοδέλτια της διεξαχθείσης ονομαστικής ψηφοφορίας καταχωρίζονται στα Πρακτικά και έχουν ως εξής: 
(Να μπουν οι σελίδες 23β,23γ)</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Κυρίες και κύριοι συνάδελφοι, έχω να κάνω τις εξής ανακοινώσεις προς το Σώμα.
Οι Υπουργοί Υγείας, Οικονομικών, Εσωτερικών, Πολιτισμού και Αθλητισμού, Δημόσιας Τάξης και Προστασίας του Πολίτη, Τουρισμού, Επικρατείας και ο Αναπληρωτής Υπουργός Περιβάλλοντος, Ενέργειας και Κλιματικής Αλλαγής κατέθεσαν σχέδιο νόμου: «Ρυθμίσεις Υπουργείου Υγείας και άλλες διατάξεις».
Παραπέμπεται στην αρμόδια Διαρκή Επιτροπή.
Η Επιτροπή Κανονισμού της Βουλής καταθέτει την έκθεσή της στην από 30 Σεπτεμβρίου 2013 πρόταση του Προέδρου της Βουλής «για την τροποποίηση διατάξεων του Κανονισμού της Βουλής (Μέρος Β΄, ΦΕΚ 51 Α΄/10-4-1997), όπως ισχύει».
Κυρίες και κύριοι συνάδελφοι, έχω επίσης την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, σαράντα τρεις μαθητές και μαθήτριες και τέσσερις εκπαιδευτικοί από το 2ο Γενικό Λύκειο Μοσχάτου Αττικής.
Η Βουλή σάς καλωσορίζει.
(Χειροκροτήματα απ’ όλες τις πτέρυγες της Βουλής)
Θα πρέπει να ξέρετε ότι σήμερα είχαμε ψηφοφορία για την άρση ασυλίας συναδέλφων Βουλευτών. Έχει τελειώσει η ψηφοφορία προ πολλού. Εμείς καθόμαστε εδώ για να κάνουμε την καταμέτρηση, γι’ αυτό και δεν βλέπετε Βουλευτές μέσα στην Αίθουσα.
Κύριοι συνάδελφοι, δέχεστε στο σημείο αυτό να λύσουμε τη συνεδρίαση;</ChairmanSpeech>
<Speech><Parlmember>ΟΛΟΙ ΟΙ ΒΟΥΛΕΥΤΕΣ</Parlmember>: Μάλιστα, μάλιστα.
Με τη συναίνεση του Σώματος και ώρα 13.52΄ λύεται η συνεδρίαση για αύριο ημέρα Πέμπτη 10 Οκτωβρίου 2013 και ώρα 09.30΄, με αντικείμενο εργασιών του Σώματος: α) κοινοβουλευτικό έλεγχο, συζήτηση επίκαιρων ερωτήσεων και β) νομοθετική εργασία, σύμφωνα με τη συμπληρωματική ειδική ημερήσια διάταξη που θα διανεμηθεί.
Ο</Speech> ΠΡΟΕΔΡΟΣ                                                        ΟΙ ΓΡΑΜΜΑΤΕΙΣ
Τελευταία Αποθήκευση:	15/10/2013 11:38:00 πμ	Από:	Ch.mparka
Εκτυπώθηκε:	15/10/2013 11:36:00 πμ</body>
</html>