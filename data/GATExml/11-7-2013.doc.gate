<html><head><meta name="cp:revision" content="2"><meta name="date" content="2013-07-17T10:16:00Z"><meta name="Company" content="OTS"><meta name="meta:word-count" content="13866"><meta name="dc:creator" content="Production"><meta name="extended-properties:Company" content="OTS"><meta name="meta:print-date" content="2013-07-17T08:04:00Z"><meta name="Word-Count" content="13866"><meta name="dcterms:created" content="2013-07-17T10:16:00Z"><meta name="dcterms:modified" content="2013-07-17T10:16:00Z"><meta name="Last-Modified" content="2013-07-17T10:16:00Z"><meta name="Last-Save-Date" content="2013-07-17T10:16:00Z"><meta name="meta:character-count" content="74879"><meta name="Template" content="Normal"><meta name="meta:save-date" content="2013-07-17T10:16:00Z"><meta name="Application-Name" content="Microsoft Office Word"><meta name="modified" content="2013-07-17T10:16:00Z"><meta name="Edit-Time" content="600000000"><meta name="Content-Type" content="application/msword"><meta name="creator" content="Production"><meta name="meta:author" content="Production"><meta name="extended-properties:Application" content="Microsoft Office Word"><meta name="meta:creation-date" content="2013-07-17T10:16:00Z"><meta name="Last-Printed" content="2013-07-17T08:04:00Z"><meta name="meta:last-author" content="e.gouma"><meta name="Creation-Date" content="2013-07-17T10:16:00Z"><meta name="xmpTPg:NPages" content="77"><meta name="resourceName" content="11-7-2013.doc"><meta name="Last-Author" content="e.gouma"><meta name="Character Count" content="74879"><meta name="Page-Count" content="77"><meta name="Revision-Number" content="2"><meta name="extended-properties:Template" content="Normal"><meta name="Author" content="Production"><meta name="meta:page-count" content="77"></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></head><body>Συνεδρίαση 11-07-2013                           ΣΕΛ.77
(Σημείωση: Ο παρακάτω πίνακας περιεχομένων δεν αποτελεί το τελικό κείμενο, διότι εκκρεμούν ορθογραφικές και συντακτικές διορθώσεις)
ΠΙΝΑΚΑΣ ΠΕΡΙΕΧΟΜΕΝΩΝ
ΙΕ΄ ΠΕΡΙΟΔΟΣ 
ΠΡΟΕΔΡΕΥΟΜΕΝΗΣ ΚΟΙΝΟΒΟΥΛΕΥΤΙΚΗΣ ΔΗΜΟΚΡΑΤΙΑΣ
ΣΥΝΟΔΟΣ Α΄
ΣΥΝΕΔΡΙΑΣΗ ΣΙΔ΄
Πέμπτη  11 Ιουλίου 2013
ΘΕΜΑΤΑ
 
Α. ΕΙΔΙΚΑ ΘΕΜΑΤΑ 
1. Επικύρωση Πρακτικών, σελ. 
2.  Άδεια απουσίας του Βουλευτή κ. Γ. Κασαπίδη, σελ. 
3. Επί προσωπικού θέματος, σελ. 
4. Επί διαδικαστικού θέματος, σελ. 
 
Β. ΚΟΙΝΟΒΟΥΛΕΥΤΙΚΟΣ ΕΛΕΓΧΟΣ 
1. Απαντήσεις Υπουργών σε ερωτήσεις Βουλευτών, σελ. 
2. Ανακοίνωση του δελτίου επικαίρων ερωτήσεων της Παρασκευής 12 Ιουνίου 2013, σελ. 
3. Συζήτηση επικαίρων ερωτήσεων:
    α) Προς τον Υπουργό Υποδομών, Μεταφορών και Δικτύων, σχετικά με την κατασκευή της εθνικής οδού Τρικάλων -  Άρτας, σελ. 
    β) Προς τον Υπουργό Παιδείας και Θρησκευμάτων, σχετικά με τον κίνδυνο αναστολής της λειτουργίας των Δημοσίων ΙΕΚ από το Σεπτέμβρη 2013, σελ. 
    γ) Προς τον Υπουργό Εξωτερικών, σχετικά με την εκδήλωση &quot;Σαράντα Κουρμπάνια&quot; στο ορεινό πομακικό χωριό Χλόη του Νομού Ροδόπης, σελ. 
    δ) Προς τον Υπουργό Ανάπτυξης και Ανταγωνιστικότητας σχετικά με το &quot;Ελληνικό Επενδυτικό Ταμείο&quot;, σελ. 
    ε) Προς τον Υπουργό Εσωτερικών, σχετικά με τη &quot;μη εφαρμογή της υπ&apos;  αριθμ. 460/2013 απόφαση της Ολομέλειας του Συμβουλίου της Επικρατείας (ΣτΕ)&quot;, σελ. 
    στ) Προς τον Υπουργό Υγείας, σχετικά με το Κέντρο Ημερήσιας Φροντίδας - Απασχόλησης Ατόμων με Αναπηρία (Κ.Η.Φ.Α.ΑΜΕΑ) Χανίων, σελ. 
 
Γ. ΝΟΜΟΘΕΤΙΚΗ ΕΡΓΑΣΙΑ 
Κατάθεση Εκθέσεων Διαρκών Επιτροπών:
   α) Η Διαρκής Επιτροπή Μορφωτικών Υποθέσεων καταθέτει την έκθεσή της στο σχέδιο νόμου του Υπουργείου Τουρισμού: «Απλούστευση διαδικασιών για την ενίσχυση της τουριστικής επιχειρηματικότητας, αναδιάρθρωση του ελληνικού Οργανισμού Τουρισμού και λοιπές διατάξεις», σελ. 
   β) Η Διαρκής Επιτροπή Οικονομικών Υποθέσεων καταθέτει την έκθεσή της το σχέδιο νόμου του Υπουργείου Οικονομικών: «Κώδικας Κοινωφελών Περιουσιών, Σχολαζουσών Κληρονομιών και λοιπές διατάξεις», σελ. 

ΠΡΟΕΔΡΕΥΩΝ
ΔΡΑΓΑΣΑΚΗΣ Ι. , σελ.

ΟΜΙΛΗΤΕΣ

Α. Επί προσωπικού θέματος:
ΓΙΑΤΑΓΑΝΑ Χ. , σελ.
ΔΡΑΓΑΣΑΚΗΣ Ι. , σελ.

Β. Επί διαδικαστικού θέματος:
ΔΡΑΓΑΣΑΚΗΣ Ι. ,  σελ.
ΚΑΚΛΑΜΑΝΗΣ Α. , σελ.
ΠΑΠΠΑΣ Χ. , σελ.

Γ. Επί των επικαίρων ερωτήσεων:
ΒΛΑΧΟΓΙΑΝΝΗΣ Η. , σελ.
ΓΕΡΟΝΤΟΠΟΥΛΟΣ Κ. , σελ.
ΓΚΙΟΥΛΕΚΑΣ Κ. , σελ.
ΓΡΗΓΟΡΑΚΟΣ Λ. , σελ.
ΔΡΑΓΑΣΑΚΗΣ Ι. , σελ.
ΖΑΡΟΥΛΙΑ Ε. , σελ.
ΜΑΝΤΑΣ Χ. , σελ.
ΜΑΡΚΟΓΙΑΝΝΑΚΗΣ Χ. , σελ.
ΜΠΕΖΑΣ Α. , σελ.
ΞΗΡΟΤΥΡΗ - ΑΙΚΑΤΕΡΙΝΑΡΗ Α. , σελ.
ΠΑΠΠΑΣ Χ. , σελ.
ΧΑΤΖΗΔΑΚΗΣ Κ. , σελ.
ΧΡΥΣΟΧΟΪΔΗΣ Μ. , σελ.
ΠΡΑΚΤΙΚΑ ΒΟΥΛΗΣ
ΙΕ΄ ΠΕΡΙΟΔΟΣ
ΠΡΟΕΔΡΕΥΟΜΕΝΗΣ ΚΟΙΝΟΒΟΥΛΕΥΤΙΚΗΣ ΔΗΜΟΚΡΑΤΙΑΣ
ΣΥΝΟΔΟΣ Α΄
ΣΥΝΕΔΡΙΑΣΗ ΣΙΔ΄
Πέμπτη 11 Ιουλίου 2013
Αθήνα, σήμερα στις 11 Ιουλίου 2013, ημέρα Πέμπτη και ώρα 9.33΄ συνήλθε στην Αίθουσα των συνεδριάσεων του Βουλευτηρίου η Βουλή σε ολομέλεια για να συνεδριάσει υπό την προεδρία του Δ΄ Αντιπροέδρου αυτής κ. ΙΩΑΝΝΗ ΔΡΑΓΑΣΑΚΗ .
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Κυρίες και κύριοι συνάδελφοι, αρχίζει η συνεδρίαση.
(</ChairmanSpeech><Speech><Parlmember>ΕΠΙΚΥΡΩΣΗ ΠΡΑΚΤΙΚΩΝ</Parlmember>: Σύμφωνα με την από 9 Ιουλίου 2013 εξουσιοδότηση του Σώματος επικυρώθηκαν με ευθύνη του Προεδρείου τα Πρακτικά της ΣΙΓ΄ συνεδριάσεώς του, της Τρίτης 9 Ιουλίου 2013, σε ό,τι αφορά: α) την  ψήφιση στο σύνολο του σχεδίου νόμου: «Κύρωση του Μνημονίου Κατανόησης μεταξύ της Κυβέρνησης της Ελληνικής Δημοκρατίας και της Κυβέρνησης της Δημοκρατίας της Τουρκίας για συνεργασία στον τομέα της γεωργίας και άλλες διατάξεις» και β) την εκλογή του Ε’ Αντιπροέδρου της Βουλής των Ελλήνων).
 Κυρίες και κύριοι συνάδελφοι, έχω την τιμή να ανακοινώσω στο Σώμα το δελτίο επικαίρων ερωτήσεων της Παρασκευής 12 Ιουλίου 2013.
Α. ΕΠΙΚΑΙΡΕΣ ΕΡΩΤΗΣΕΙΣ Πρώτου Κύκλου (Άρθρo130 παράγραφοι 2 και 3  του Κανονισμού της Βουλής)
1. Η με αριθμό 1695/9-7-2013 επίκαιρη ερώτηση της Βουλευτού Β΄ Αθηνών του Συνασπισμού Ριζοσπαστικής Αριστεράς - Ενωτικό Κοινωνικό Μέτωπο κ. Βασιλικής Κατριβάνου προς τον Υπουργό Υγείας, σχετικά με την επαναφορά της «Υγειονομικής Διάταξης ΥΑΓΥ39α/2012 για τις ρυθμίσεις που αφορούν τον περιορισμό της διάδοσης λοιμωδών νοσημάτων».&#160;
2. Η με αριθμό 1694/9-7-2013 επίκαιρη ερώτηση του Βουλευτή Χίου του Πανελλήνιου Σοσιαλιστικού Κινήματος κ. Κωνσταντίνου Τριαντάφυλλου προς τον Υπουργό Εργασίας, Κοινωνικής Ασφάλισης και Πρόνοιας, σχετικά με τον σχεδιασμό της ελληνικής κυβέρνησης για την αντιμετώπιση της ανεργίας των νέων στη χώρα μας.
3. Η με αριθμό 1699/9-7-2013 επίκαιρη ερώτηση του Βουλευτή Ηρακλείου των Ανεξάρτητων Ελλήνων κ. Επαμεινώνδα (Νότη) Μαριά προς τον Υπουργό Εξωτερικών, σχετικά με τις Γερμανικές Πολεμικές Επανορθώσεις και το Κατοχικό Δάνειο.
4. Η με αριθμό 1710/9-7-2013 επίκαιρη ερώτηση του Βουλευτή Εύβοιας του Λαϊκού Συνδέσμου - Χρυσή Αυγή κ. Νικολάου Μίχου προς τους Υπουργούς Εθνικής Άμυνας και Οικονομικών, σχετικά με τις θυγατρικές εταιρείες των ελληνικών αμυντικών συστημάτων «Ηλεκτρομηχανική Κύμης» και «Μεταλλουργική Βιομηχανία Ηπείρου».
5. Η με αριθμό 1702/9-7-2013 επίκαιρη ερώτηση του Βουλευτή Νομού Αττικής της Δημοκρατικής Αριστεράς κ. Βασιλείου Οικονόμου προς τον Υπουργό Υγείας, σχετικά με το Πρότυπο Ειδικό Οικοτροφείο «οι Άγιοι Ανάργυροι» στην Κάντζα Παλλήνης.
6. Η με αριθμό 1706/9-7-2013 επίκαιρη ερώτηση της Προέδρου της Κοινοβουλευτικής Ομάδας του Κομμουνιστικού Κόμματος Ελλάδας κ. Αλέκας Παπαρήγα προς τους Υπουργούς Εθνικής Άμυνας και Οικονομικών, σχετικά με τα Ελληνικά Αμυντικά Συστήματα.
Β. ΕΠΙΚΑΙΡΕΣ ΕΡΩΤΗΣΕΙΣ Δεύτερου Κύκλου (Άρθρο 130 παράγραφοι 2 και 3 του Κανονισμού της. Βουλής)
1. Η με αριθμό 1696/9-7-2013 επίκαιρη ερώτηση του Βουλευτή Α΄ Αθηνών του Συνασπισμού Ριζοσπαστικής Αριστεράς - Ενωτικό Κοινωνικό Μέτωπο κ. Νικολάου Βούτση προς τον Υπουργό Εσωτερικών, σχετικά με την ίδρυση και τη λειτουργία Κέντρων Αποτέφρωσης Νεκρών στη χώρα μας.
2. Η με αριθμό 1700/9-7-2013 επίκαιρη ερώτηση της Βουλευτού Κοζάνης των Ανεξάρτητων Ελλήνων κ. Ραχήλ Μακρή προς τον Υπουργό Ανάπτυξης και Ανταγωνιστικότητας, σχετικά με την απόρριψη σχεδίου δράσης για τον κλάδο της γούνας στην Περιφερειακή Ενότητα Κοζάνης.
3. Η με αριθμό 1711/9-7-2013 επίκαιρη ερώτηση του Βουλευτή Αττικής του Λαϊκού Συνδέσμου - Χρυσή Αυγή κ. Ηλία Κασιδιάρη προς τους Υπουργούς Οικονομικών και Εργασίας, Κοινωνικής Ασφάλισης και Πρόνοιας, σχετικά με τους μισθούς και τις συντάξεις Βουλευτών.
4. Η με αριθμό 1703/9-7-2013 επίκαιρη ερώτηση της Βουλευτού Β΄ Θεσσαλονίκης της Δημοκρατικής Αριστεράς κ. Αικατερίνης Μάρκου προς τους Υπουργούς Εσωτερικών και Πολιτισμού και Αθλητισμού, σχετικά με τα προβλήματα στη λειτουργία των δημοτικών ωδείων.
5. Η με αριθμό 1707/9-7-2013 επίκαιρη ερώτηση του Βουλευτή Β΄ Αθηνών του Κομμουνιστικού Κόμματος Ελλάδας κ. Χρήστου Κατσώτη προς τους Υπουργούς Εργασίας, Κοινωνικής Ασφάλισης και Πρόνοιας και Οικονομικών, σχετικά με τη λήψη μέτρων διακοπής της διαδικασίας κατάσχεσης σπιτιών ανέργων πολιτών.
Κυρίες και κύριοι συνάδελφοι, εισερχόμαστε στη συζήτηση των 
ΕΠΙΚΑΙΡΩΝ ΕΡΩΤΗΣΕΩΝ
Θα συζητηθεί η πρώτη, με αριθμό 1689/8-7-2013 επίκαιρη ερώτηση πρώτου κύκλου του Βουλευτή Τρικάλων της Νέας Δημοκρατίας κ. Ηλία Βλαχογιάννη προς τον Υπουργό Υποδομών, Μεταφορών και Δικτύων, σχετικά με την κατασκευή της εθνικής οδού Τρικάλων – Άρτας. 
Κύριε Βλαχογιάννη, έχετε το λόγο για να αναπτύξετε την ερώτησή σας.</Speech> 
<Speech><Parlmember>ΗΛΙΑΣ ΒΛΑΧΟΓΙΑΝΝΗΣ</Parlmember>: Ευχαριστώ πολύ, κύριε Πρόεδρε. 
Θα πρέπει να ευχαριστήσω τον κύριο Υπουργό που μόλις ανέλαβε τα καθήκοντά του δέχθηκε να έρθει στη Βουλή και να απαντήσει στην επίκαιρη ερώτηση. Αυτό τον τιμά προσωπικά. Επίσης θα ήθελα να του ευχηθώ καλή τύχη και καλή επιτυχία στα νέα του καθήκοντα. 
Όσον αφορά το θέμα της ερώτησης, όπως ξέρετε, κύριε Υπουργέ, η κατασκευή της εθνικής οδού Τρικάλων – Άρτας είναι περίπου ένα σύγχρονο Γεφύρι της Άρτας. Σαν σύλληψη υπάρχει από τις αρχές του προηγούμενου αιώνα. Από το 1925 είχε εκπονηθεί μια πρώτη –ας το πούμε άτυπη- προμελέτη για αυτόν τον δρόμο και μέχρι σήμερα δεν έχει υλοποιηθεί. Το να μην συνδέονται δύο νομοί και δύο περιφέρειες είναι τραγικό για την εποχή μας, όταν η επικοινωνία και οι υποδομές γενικότερα έχουν αναπτυχθεί σε όλον τον κόσμο. 
Θα ήθελα να κάνω μια μικρή ιστορική αναφορά για να ενημερωθείτε. Ο δρόμος που περιέχει το τμήμα Τρίκαλα-Πύλη είναι μια ανακατασκευή του υπάρχοντος εθνικού δρόμου που είναι παλιών προδιαγραφών. Υπάρχει και ένα τμήμα μεταξύ γέφυρας Αλεξίου-Αρματωλικού που είναι περίπου δεκατέσσερα χιλιόμετρα. Είχε συμφωνηθεί να κατασκευαστεί από το τότε ΥΠΕΧΩΔΕ, από τον κ. Σουφλιά. Από τότε υπάρχει η συμφωνία. Τη μελέτη του πρώτου τμήματος, όταν ανέλαβα την ευθύνη της νομαρχίας, την ολοκληρώσαμε και τη δημοπρατήσαμε. Τη μελέτη για το δεύτερο τμήμα την είχε αναλάβει η περιφέρεια και ακόμα δεν ολοκληρώθηκε. Την ευθύνη για τη μελέτη του τρίτου τμήματος, γέφυρα Αλεξίου-Αρματωλικού, την έχει αναλάβει το Υπουργείο σας και ακόμα δεν έχει ολοκληρωθεί. 
Οι απορίες είναι εύλογες. Υπάρχει η βούληση να ολοκληρωθεί το έργο; Υπάρχουν οι πιστώσεις; Μας είχατε βεβαιώσει ότι είχε ενταχθεί στο τομεακό πρόγραμμα, στο περιφερειακό πρόγραμμα Θεσσαλίας, το τμήμα των δεκατεσσάρων χιλιομέτρων και ο δρόμος Πύλη-Τρίκαλα.
Θα ήθελα την απάντησή σας και μετά να συνεχίσω, κύριε Υπουργέ, γιατί ξέρω την ευαισθησία σας σ’ αυτό το θέμα.</Speech> 
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Κύριε Υπουργέ, έχετε το λόγο για τρία λεπτά.</ChairmanSpeech> 
 <Speech><Parlmember>ΜΙΧΑΗΛ ΧΡΥΣΟΧΟΪΔΗΣ</Parlmember> (Υπουργός Υποδομών, Μεταφορών και Δικτύων): Ευχαριστώ, κύριε Πρόεδρε.
Ο δρόμος Τρίκαλα-Άρτα, πράγματι είναι μια πολύ παλιά υπόθεση. Εγώ τη θυμάμαι όταν ήμουν νομάρχης στην περιοχή, για δυο χρόνια. Θυμάμαι ότι ήταν ένα από τα κυρίαρχα αιτήματα της εποχής για τη δυτική Θεσσαλία. Δυστυχώς, όπως πολύ σωστά είπε ο κ. Βλαχογιάννης δεν έγινε πράξη και πραγματικότητα αυτός ο στόχος. 
Υπάρχει μια μελέτη με τίτλο «Βελτίωση της Εθνικής Οδού Τρικάλων-Άρτας στο τμήμα Αρματωλικό-γέφυρα Αλεξίου». Εκπονείται από τη Διεύθυνση Μελετών Οδοποιίας του Υπουργείου Υποδομών. Έχει ως αντικείμενο τη βελτίωση των συνθηκών κυκλοφορίας και ασφάλειας του δρόμου. Το συμβατικό αντικείμενο περιλαμβάνει μια σειρά από μελέτες και παρεμβάσεις δύσκολες, γιατί το έδαφος εκεί και η γεωλογία συνολικά είναι εξαιρετικά δύσκολη. Δεν έχει ολοκληρωθεί ακόμη. Κατά τη διάρκεια της μελέτης εμφανίστηκαν πολλές αστοχίες. Απαιτήθηκαν συμπληρωματικές εργασίες. Υπογράφηκε μια συμπληρωματική σύμβαση στις 5-10-2012, πριν από δέκα μήνες περίπου, η οποία εκτελείται κανονικά.
Εκτιμάται, κύριε συνάδελφε, ότι ο χρόνος περαίωσης αυτής της μελέτης θα είναι περίπου σε έξι μήνες από σήμερα. Στο τέλος του χρόνου, λοιπόν, θα έχουμε τη μελέτη στα χέρια μας. 
Το τμήμα Λυγαριά-Πύλη ανήκει στη Περιφέρεια Θεσσαλίας. Η Διεύθυνση Τεχνικών Έργων της περιφέρειας που έχει την ευθύνη, ενημέρωσε το Υπουργείο ότι υπάρχει μια μελέτη με τίτλο «Συμπληρωματικές μελέτες εθνικής οδού Τρικάλων-Άρτας», το τμήμα από δακτύλιο Τρικάλων ως τη γέφυρα του Πηνειού και η παράκαμψη της Πύλης Παλαιομονάστηρο. Η σχετική σύμβαση υπογράφηκε το 2008, δηλαδή, πριν από πέντε χρόνια. Η χρηματοδότηση έγινε από το τομεακό πρόγραμμα της περιφέρειας. Η μελέτη περιλαμβάνει εκπόνηση οριστικών μελετών συγκοινωνιακών έργων μαζί με όλες τις υποστηρικτικές μελέτες στο συγκεκριμένο δίκτυο. 
Εδώ υπήρξαν κάποια προβλήματα. Είχαν να κάνουν με την παράκαμψη κάποιων φωτοβολταϊκών πάρκων που παρουσιάστηκαν δυστυχώς, καθώς και όλες αυτές οι αστοχίες που  παρουσιάστηκαν, κατά τη σύνταξη της μελέτης. 
Σημασία έχει ότι όλη αυτή η υπόθεση, το έργο δηλαδή του δρόμου Τρικάλων-Άρτας, θα κλείσει μελετητικά το 2013.  Μένει να δούμε τι θα κάνουμε με το ζήτημα της ένταξης και τη συνέχιση των έργων στην περιοχή αυτή.</Speech> 
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember> ): Ο κ. Βλαχογιάννης έχει το λόγο για τρία λεπτά.</ChairmanSpeech> 
<Speech><Parlmember>ΗΛΙΑΣ ΒΛΑΧΟΓΙΑΝΝΗΣ</Parlmember>: Καταλαβαίνω τη θέση του κυρίου Υπουργού, κύριε Πρόεδρε.
Θέλω όμως να υπενθυμίσω ότι η μελέτη του πρώτου τμήματος Τρίκαλα-Πύλη μέχρι τη Λυγαριά, είχε ανατεθεί περίπου δύο χρόνια αργότερα στη νομαρχία απ’ ό,τι την είχε αναλάβει η περιφέρεια. Εμείς την τελειώσαμε, δημοπρατήσαμε το έργο και εκτελείται η εργολαβία. Τώρα μας λέτε ότι η περιφέρεια σας είπε ότι παρουσιάστηκαν κάποια εμπόδια, όπως φωτοβολταϊκά, τα οποία εγκαταστάθηκαν στη συνέχεια, αφού είχε ξεκινήσει η διαδικασία. 
Καταλαβαίνετε, επομένως, ότι το γεγονός αυτό θυμίζει τη φράση που λένε στο χωριό μου ότι, όποιος δεν θέλει να ζυμώσει, όλη μέρα κοσκινίζει. 
Αυτό είναι έργο πρώτης προτεραιότητας και θέλουμε πραγματικά το Υπουργείο σας να δώσει την προτεραιότητα που απαιτείται για να συνδεθούν δύο καθυστερημένες περιφέρειες της χώρας, όπως είναι το δυτικό τμήμα της Θεσσαλίας και αυτό της Ηπείρου. 
Όσον αφορά το τμήμα γέφυρα Αλεξίου-Αρματωλικό, εγώ πραγματικά πιστεύω ότι έχετε τη βούληση να ολοκληρώσετε τη μελέτη μέσα στο 2013. Βέβαια δεν υπάρχουν πολλές ώριμες μελέτες για τέτοιου είδους έργα, αλλά πιστεύω ότι θα βρούμε κονδύλια κοινοτικά να τα εντάξουμε. Οι προϋπολογισμοί, εξάλλου, για το τμήμα Λυγαριά-Πύλη δεν υπερβαίνουν τα 7 με 8 εκατομμύρια, άρα με 35% έκπτωση αντιλαμβάνεστε ότι το κόστος θα είναι κάτω από 5 εκατομμύρια. Σχετικά με το τμήμα γέφυρα Αλεξίου-Αρματωλικό, πιστεύω ότι αυτά που λένε για 25 εκατομμύρια είναι πολλά. Θα απαιτηθούν πολύ λιγότερα με την έκπτωση. 
Πρέπει, όμως, να δώσετε μία προτεραιότητα, γιατί καταλαβαίνετε ότι αλλού κάνουμε έργα πολυτελείας, ενώ εδώ είναι έργα ανάγκης για να συνδεθούν δύο από τις πιο καθυστερημένες περιοχές της χώρας. Αντιλαμβάνεστε ότι θα βοηθηθεί πολύ η Θεσσαλία με το να προωθεί τα προϊόντα της στην Ήπειρο και θα βοηθηθεί επίσης ο τουρισμός, όταν μπορούν να επικοινωνούν δύο από τις φτωχότερες περιοχές. 
Η ευαισθησία σας να έρθετε και να απαντήσετε σε αυτήν την ερώτηση, κύριε Υπουργέ, για μένα αποτελεί βάσιμη απόδειξη ότι έχετε τη βούληση να προχωρήσετε το έργο. Περιμένουμε, λοιπόν, από εσάς έργα, γιατί είστε Υπουργός στο Υπουργείο των έργων και είμαι βέβαιος ότι αυτό θα πράξετε.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Ο κύριος Υπουργός έχει το λόγο για τη δευτερολογία του.</ChairmanSpeech>
<Speech><Parlmember>ΜΙΧΑΗΛ ΧΡΥΣΟΧΟΪΔΗΣ</Parlmember> (Υπουργός Υποδομών, Μεταφορών και Δικτύων): Ευχαριστώ, κύριε Πρόεδρε.
Νομίζω ότι με την έναρξη της νέας διαχειριστικής περιόδου είναι ευκαιρία να δούμε τη συνολική χρηματοδότηση του έργου. Θα συναποφασίσουμε με την περιφέρεια ποια τμήματα είναι ενταγμένα στο περιφερειακό πρόγραμμα, ούτως ώστε να χρηματοδοτηθούν. Αυτό που ακούω κι εγώ ότι βρέθηκαν στο δρόμο της μελέτης κάποια φωτοβολταϊκά, σημαίνει ότι δεν γίνεται σωστά η δουλειά μας.
 Θα κάνω και μία προσωπική προσπάθεια, κύριε συνάδελφε, να ασκήσουμε πίεση στην περιφέρεια και στον περιφερειάρχη, ώστε να ολοκληρωθούν οι μελέτες και να προκηρύξουμε το έργο το 2014. 
Ευχαριστώ πολύ.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Ευχαριστούμε κι εμείς.
Η τρίτη με αριθμό 1687/8-7-2013 επίκαιρη ερώτηση πρώτου κύκλου του πρώην Προέδρου της Βουλής και Βουλευτή Β΄ Αθηνών του Πανελληνίου Σοσιαλιστικού Κινήματος κ. Απόστολου Κακλαμάνη προς τον Υπουργό Οικονομικών, σχετικά με τον καθορισμό των νέων τιμών των αντικειμενικών αξιών των ακινήτων, δεν συζητείται λόγω κωλύματος του κυρίου Υπουργού και διαγράφεται. 
Η τέταρτη με αριθμό 1681/8-7-2013 επίκαιρη ερώτηση πρώτου κύκλου της Βουλευτού Α΄ Θεσσαλονίκης των Ανεξάρτητων Ελλήνων κ. Χρυσούλας – Μαρίας Γιαταγάνα προς τους Υπουργούς Οικονομικών και Εθνικής Άμυνας, σχετικά με τις κρατικές αμυντικές βιομηχανίες «Ελληνικά Αμυντικά Συστήματα (ΕΑΣ)», «Ελληνική Αεροπορική Βιομηχανία (ΕΑΒ)» και «Ελληνική Βιομηχανία Οχημάτων (ΕΛΒΟ)», δεν συζητείται λόγω κωλύματος του κυρίου Υπουργού και διαγράφεται. 
ΧΡΥΣΟΥΛΑ –</ChairmanSpeech> <Speech><Parlmember>ΜΑΡΙΑ ΓΙΑΤΑΓΑΝΑ</Parlmember>: Κύριε Πρόεδρε, παρακαλώ ζητώ το λόγο επί προσωπικού.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Παρακαλώ, κυρία Γιαταγάνα, έχετε το λόγο για δύο λεπτά.
ΧΡΥΣΟΥΛΑ –</ChairmanSpeech> <Speech><Parlmember>ΜΑΡΙΑ ΓΙΑΤΑΓΑΝΑ</Parlmember>: Κύριε Πρόεδρε, συνεχίζει αυτή η Κυβέρνηση να απαξιώνει το Σύνταγμα, να απαξιώνει τον Κανονισμό της Βουλής και αυτόν τον ιερό χώρο, όπου όφειλαν να έρχονται και να απαντούν στις ερωτήσεις που γίνονται από Βουλευτές, τους εκπροσώπους δηλαδή, του λαού.
Δείτε τα έδρανα των Υπουργών που είναι άδεια! Δεν έρχονται. Εμείς σήμερα είχαμε να κάνουμε μία επίκαιρη ερώτηση για τον «ξαφνικό θάνατο» που ετοιμάζουν για τις κρατικές αμυντικές βιομηχανίες, ένα πολύ σοβαρό θέμα για τη χώρα που είναι άρρηκτα συνδεδεμένο με την εθνική μας ακεραιότητα και την εθνική μας ανεξαρτησία. Και δεν ήρθαν ούτε οι δύο Υπουργοί -ο Υπουργός Οικονομικών κ. Στουρνάρας και ο Υπουργός Εθνικής Άμυνας κ. Αβραμόπουλος- ούτε και οι τέσσερις Υφυπουργοί των Υπουργείων αυτών. Μάλιστα, οι τέσσερις από τους έξι που προανέφερα είναι μη εκλεγμένοι, δηλαδή, δεν έχουν την προτίμηση του ελληνικού λαού.
Κύριε Πρόεδρε, παρακαλώ θερμά να φέρετε σήμερα στη Διάσκεψη των Προέδρων αυτό το θέμα και να ληφθούν μέτρα. Δεν μπορούν έξι άνθρωποι να μην εκτελούν το καθήκον τους, να παραβιάζουν το Σύνταγμα και τον Κανονισμό της Βουλής και να ασχημονούν απέναντι σε αυτόν τον ιερό χώρο και στους εκλεγμένους εκπροσώπους του λαού. 
Τα θέματα είναι πολύ σοβαρά και πρέπει να απαντώνται. 
Τέλος πάντων, αυτή η Κυβέρνηση πρέπει να έχει το θάρρος να απαντά για όλη αυτήν την κατάσταση στην οποία έχει οδηγήσει τον ελληνικό λαό και για τα δεινά που μας ετοιμάζει για το μέλλον.
Ευχαριστώ πάρα πολύ.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Κυρία συνάδελφε, το Προεδρείο κατανοεί τη διαμαρτυρία σας και θα μεταφέρει το θέμα στη Διάσκεψη των Προέδρων. Γνωρίζετε και την προσωπική μου ευαισθησία για το θέμα.
ΧΡΥΣΟΥΛΑ –</ChairmanSpeech> <Speech><Parlmember>ΜΑΡΙΑ ΓΙΑΤΑΓΑΝΑ</Parlmember>: Ακριβώς, κύριε Πρόεδρε, γνωρίζω την προσωπική σας ευαισθησία, όχι όλων.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Σεβόμαστε, βεβαίως, έκτακτα γεγονότα και περιστατικά, αλλά όταν υπάρχει συστηματικότητα, πρέπει να το συζητήσουμε. Δεν ξέρω εάν δόθηκε κάποια εξήγηση στην υπηρεσία. Θα τα δούμε μετά αυτά.
Προχωρούμε στη δεύτερη με αριθμό 1684/8-7-2013 επίκαιρη ερώτηση πρώτου κύκλου του Βουλευτή Ιωαννίνων του Συνασπισμού Ριζοσπαστικής Αριστεράς - Ενωτικό Κοινωνικό Μέτωπο κ. Χρήστου Μαντά προς τους Υπουργούς Παιδείας και Θρησκευμάτων και Εσωτερικών, σχετικά με τον κίνδυνο αναστολής της λειτουργίας των δημοσίων ΙΕΚ από το Σεπτέμβριο του 2013.
Στην επίκαιρη ερώτηση θα απαντήσει ο Υφυπουργός Παιδείας και Θρησκευμάτων κ. Γκιουλέκας.
Το λόγο έχει ο κ. Μαντάς, για να αναπτύξει την επίκαιρη ερώτηση του.</ChairmanSpeech>
<Speech><Parlmember>ΧΡΗΣΤΟΣ ΜΑΝΤΑΣ</Parlmember>: Κύριε Πρόεδρε, κύριε Υπουργέ, οι εξελίξεις στο χώρο και της δημόσιας εκπαίδευσης τις τελευταίες ημέρες, οπωσδήποτε βαρύνουν το κλίμα, καθώς η Κυβέρνησή σας δεν διστάζει να προχωρήσει σε ανθρωποθυσίες, βγάζοντας δυόμισι χιλιάδες εκπαιδευτικούς στη διαθεσιμότητα και δρομολογώντας την απόλυση τους, απολύοντας ταυτόχρονα, δεκαπέντε χιλιάδες μαθητές με έναν κυνικό, τιμωρητικό και αυταρχικό τρόπο. Κάθε δημόσιο και κοινωνικό αγαθό βρίσκεται πλέον στο στόχαστρο αυτής της Κυβέρνησης.
Μετά από τέσσερις παρατάσεις, κύριε Υπουργέ, της ημερομηνίας μετάβασης από τη Γενική Γραμματεία Διά Βίου Μάθησης στις περιφέρειες των δημοσίων ΙΕΚ, φτάσαμε από την 1η Ιουλίου του 2013, τα δημόσια ΙΕΚ να έχουν περάσει μάλλον στις περιφέρειες. Αναρωτιόμαστε αν έχει γίνει επίσημη παραλαβή. Αυτό συμβαίνει, ενώ δεν έχουν γίνει προγραμματικές συμβάσεις για το χειμερινό εξάμηνο μεταξύ της Γενικής Γραμματείας του ΙΝΕΔΙΒΙΜ και των περιφερειών, δεν έχει οριστεί διάδοχος φορέας πρότασης για τα τεχνικά δελτία των συγχρηματοδοτούμενων έργων, δεν έχει συνταχθεί κανένα κανονιστικό πλαίσιο σχετικά με τις προσλήψεις εκπαιδευτικών, τον ορισμό διευθυντών, τον τρόπο χρηματοδότησής τους. 
Βεβαίως αυτές οι εξελίξεις αφήνουν τους ιδιωτικούς παρόχους της αρχικής επαγγελματικής εκπαίδευσης και κατάρτισης χωρίς ουσιαστικό ανταγωνισμό, καθώς δύο μήνες πριν από την έναρξη των μαθημάτων, κανένας πραγματικά δεν γνωρίζει αν θα λειτουργήσουν φέτος τα δημόσια ΙΕΚ.
Ερωτάσθε, κύριε Υπουργέ: Έχουν συσταθεί οι απαιτούμενες για τη λειτουργία των ΙΕΚ υπηρεσιακές μονάδες στις δεκατρείς περιφέρειες της χώρας, με τα αντίστοιχα τμήματα διοικητικού, οικονομικού, εκπαιδευτικού και με το ανάλογο εξειδικευμένο προσωπικό; Έχουν υπάρξει εισηγήσεις των περιφερειών για τις ειδικότητες εκείνες, που να συνάδουν με το στρατηγικό σχεδιασμό των περιφερειών; Με ποιον τρόπο θα γίνουν οι προσλήψεις των εκπαιδευτικών και των διευθυντών, που η θητεία τους λήγει τον Αύγουστο, μετά από τη δεύτερη παράταση που δόθηκε; Και τέλος που θα υποβάλλονται οι αιτήσεις των εκπαιδευομένων και πότε θα καθοριστεί ποιες ειδικότητες θα λειτουργήσουν;
Ευχαριστώ πολύ.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Ευχαριστούμε και εμείς.
Το λόγο έχει ο Υφυπουργός Παιδείας και Θρησκευμάτων κ. Γκιουλέκας για τρία λεπτά.</ChairmanSpeech>
<Speech><Parlmember>ΚΩΝΣΤΑΝΤΙΝΟΣ ΓΚΙΟΥΛΕΚΑΣ</Parlmember> (Υφυπουργός Παιδείας και Θρησκευμάτων): Ευχαριστώ, κύριε Πρόεδρε.
Κύριε συνάδελφε, είναι η παρθενική μου εμφάνιση με την ιδιότητα του Υφυπουργού Παιδείας και χαίρομαι που μου δίνεται η ευκαιρία με αυτήν την επίκαιρη ερώτηση που καταθέσατε, να ξεκαθαρίσω λίγο και τη στόχευση του Υπουργείου Παιδείας πάνω στα θέματα των ΙΕΚ. 
Το λέω αυτό, γιατί πράγματι, όπως και εσείς σημειώνετε στην επίκαιρη ερώτηση σας, επρόκειτο στις 30 Ιουνίου να μεταφερθούν κάποιες από τις αρμοδιότητες -το διδακτικό έργο και ο σχεδιασμός παρέμεινε στο Υπουργείο Παιδείας και συγκεκριμένα στη Γενική Γραμματεία της Διά Βίου Μάθησης- στις Περιφέρειες της χώρας.
Συζήτησα επί ώρα -πιστέψτε με- με τον Υπουργό τον κ. Αρβανιτόπουλο, για να δούμε ακριβώς τις συντεταγμένες, μετά από βάσανο και μελέτη, το τι είχε γίνει έως τώρα με τη Γενική Γραμματεία Διά Βίου Μάθησης και τις Περιφέρειες, αν είχε γίνει δηλαδή η σχετική προετοιμασία, γιατί ακριβώς, όπως επισημάνατε, το Σεπτέμβριο του 2013, πρέπει να ξεκινήσουν απρόσκοπτα τη λειτουργία τους τα ΙΕΚ. Αγωνιούν ήδη πέντε χιλιάδες σπουδαστές που βρίσκονται στο πρώτο, στο δεύτερο, στο τρίτο εξάμηνο, αλλά και πολλοί άλλοι που έχουν τελειώσει και περιμένουν πρακτική εξάσκηση, κ.λπ..
Ο σχεδιασμός λοιπόν, που κάνει το Υπουργείο μέσα από την αναδιάταξη του χώρου, είναι ο εξής: Με τις περιφέρειες, κύριε συνάδελφε, δεν είχε γίνει η ουσιαστική προετοιμασία που έπρεπε να είχε ολοκληρωθεί, για να μπορέσουν να μεταφερθούν τα ΙΕΚ εκεί. Από την άλλη πλευρά, αμέσως τις προσεχείς ημέρες πρόκειται να κατατεθεί νομοσχέδιο για το σχεδιασμό του νέου λυκείου στην πατρίδα μας, γιατί εκεί εντάσσονται τα ΙΕΚ. Και επειδή μιλάμε για έναν ολόκληρο νέο σχεδιασμό στην παιδεία, αυτό στο οποίο καταλήξαμε στο Υπουργείο Παιδείας είναι, ότι τα ΙΕΚ παραμένουν στο Υπουργείο Παιδείας και συγκεκριμένα στη Γενική Γραμματεία Διά Βίου Μάθησης, ως αποκεντρωμένες υπηρεσίες, ως περιφερειακές υπηρεσίες, όσο το δυνατόν πιο αυτόνομες και αυτοτελείς, μέσα πάντοτε στο πλαίσιο της Γενικής Γραμματείας Διά Βίου Μάθησης. 
Τι εννοώ με αυτό; Θα πω δυο λόγια, επειδή, πέρα από οποιαδήποτε μομφή που κρύβει ή αφήνει ανοικτά προς την Κυβέρνηση η επίκαιρη ερώτησή σας, καταλαβαίνω την αγωνία όλων και των συναδέλφων και πάρα πολύ κόσμου, ο οποίος μας παρακολουθεί, για το τι θα γίνει από ’δώ και μπρος. Εμείς θέλουμε να δυναμώσουμε, να ατσαλώσουμε τα δημόσια ΙΕΚ. Αυτό το λέω, γιατί φαντάζομαι πως ούτε εσείς συμφωνείτε ούτε οποιοσδήποτε άλλος που θα βρισκόταν ή θα βρεθεί ενδεχομένως, σε έναν ανοικτό δημόσιο διάλογο μαζί μας, συμφωνεί με όλο αυτό το σύστημα με το οποίο λειτουργούσαν ως τώρα τα ΙΕΚ, δηλαδή με αποσπασμένους οι οποίοι τελευταία στιγμή, πήγαιναν και κάλυπταν κενά. Υπήρχαν κενά που ξέρουμε και δεν μπορούσαν να λειτουργήσουν, όπως θα έπρεπε να λειτουργούν τα ΙΕΚ.
Εμείς λοιπόν τώρα, μέσα απ’ αυτό το σύστημα και την κινητικότητα η οποία παρατηρείται στο Υπουργείο Παιδείας, ερχόμαστε να ενισχύσουμε και να θωρακίσουμε τα ΙΕΚ, με κάλυψη κενών οργανικών θέσεων από εκπαιδευτικούς, οι οποίοι πλέον θα υπηρετούν μονίμως στα ΙΕΚ. Έτσι δεν θα παίζουμε συνέχεια αυτό το κρυφτούλι με τις ανάγκες, με τις ώρες, δεν θα λέμε ότι δεν έχουμε εκεί αυτήν την ειδικότητα, δεν έχουμε αλλού αυτήν την ειδικότητα, πρέπει να την καλύψουμε κ.λπ.. Το πρώτο που γίνεται, είναι αυτό. 
Ακριβώς σ’ αυτήν τη λογική έρχεται η απάντηση, κύριε συνάδελφε, του πώς εννοούμε τα νέα ΙΕΚ. Επαναλαμβάνω ότι θα ανήκουν στη Γενική Γραμματεία Διά Βίου Μάθησης. Αυτή η διάταξη, όπως θα διαβάσατε, βρίσκεται μέσα στο πολυνομοσχέδιο που έχει καταθέσει το Υπουργείο Οικονομικών και θα συζητηθεί την άλλη εβδομάδα. Άρα λοιπόν, η αρχική πρόβλεψη που υπήρχε για τη μεταβίβαση των αρμοδιοτήτων στις περιφέρειες, δεν ισχύει και θα ισχύσει, εφόσον το νομοσχέδιο έχει συζητηθεί και ψηφισθεί από τη Βουλή, ο νέος σχεδιασμός του Υπουργείου Παιδείας, που επαναλαμβάνω ότι μετατρέπει τα ΙΕΚ σε αποκεντρωμένες υπηρεσίες του Υπουργείου Παιδείας και της Γενικής Γραμματείας Διά Βίου Μάθησης, ενισχύοντας και το ρόλο τους και το χαρακτήρα τους στην ακόλουθη κατεύθυνση.
Μας ενδιαφέρει την τεχνική εκπαίδευση να μπορέσουμε να τη θεμελιώσουμε μέσα σε νέες βάσεις. Χθες ο Υπουργός Παιδείας ο κ. Αρβανιτόπουλος ανακοίνωσε το εθνικό πλαίσιο προσόντων. Εδώ και πέντε χρόνια δεν υπήρχαν επαγγελματικά δικαιώματα για άτομα τα οποία τελείωναν έναν κύκλο σπουδών και δεν μπορούσαν πουθενά να πιστοποιήσουν ότι έχουν λάβει τις σχετικές γνώσεις, ότι έχουν μια επάρκεια και ότι έχουν μια ικανότητα να ασκήσουν ενδεχομένως, κάποιο επάγγελμα. Το εθνικό πλαίσιο προσόντων ήταν ένα προαπαιτούμενο που εκκρεμούσε χρόνια και δυστυχώς δεν είχε προχωρήσει. Χθες ανακοινώθηκε από τον Υπουργό Παιδείας, σε ειδική ημερίδα που έγινε στο Υπουργείο Παιδείας, και ένα-ένα, θέματα τα οποία χρόνιζαν στο χώρο της παιδείας, επιλύονται. 
Μέσα σ’ αυτήν την κατεύθυνση εντάσσεται και ο νέος σχεδιασμός για την τεχνική εκπαίδευση. Μελετώντας τις προδιαγραφές που υπάρχουν και σε άλλες χώρες τόσο της Ευρωπαϊκής Ένωσης όσο και άλλων περιοχών, είδαμε πώς μπορούμε να συνδέσουμε την τεχνική εκπαίδευση και με την αγορά εργασίας, να μπορεί δηλαδή κάποιος ο οποίος περαιώνει το στάδιο αυτό της τεχνικής κατάρτισης και εκπαίδευσης, να βγει στην αγορά εργασίας με περισσότερες πιθανότητες επιτυχίας, κάτι που καθίσταται επίκαιρο όσο ποτέ άλλοτε στην πατρίδα μας, στην πρωτοφανή οικονομική συγκυρία την οποία ζούμε.</Speech> 
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Ο κ. Μαντάς έχει το λόγο.</ChairmanSpeech>
<Speech><Parlmember>ΧΡΗΣΤΟΣ ΜΑΝΤΑΣ</Parlmember>: Κύριε Υπουργέ, κατ’ αρχάς σας καλωσορίζω στα νέα σας καθήκοντα.</Speech> 
<Speech><Parlmember>ΚΩΝΣΤΑΝΤΙΝΟΣ ΓΚΙΟΥΛΕΚΑΣ</Parlmember> (Υφυπουργός Παιδείας και Θρησκευμάτων): Σας ευχαριστώ.</Speech> 
<Speech><Parlmember>ΧΡΗΣΤΟΣ ΜΑΝΤΑΣ</Parlmember>: Θα ήθελα όμως, να ξεκινήσω από το εξής: Είπατε ότι αναβαθμίζετε την τεχνική εκπαίδευση. Νομίζω ότι δεν μπορείτε να το τεκμηριώσετε αυτό, διότι μόλις χθες-προχθές συνέβησαν ορισμένες περίεργες συμπτώσεις. 
Κάποιες ειδικότητες από τα ΕΠΑΛ και τις ΕΠΑΣ καταργήθηκαν, περίπου δεκαπέντε χιλιάδες μαθητές βρίσκονται στον αέρα και δυόμισι χιλιάδες εκπαιδευτικοί μπήκαν σε διαθεσιμότητα και δρομολογούνται για απόλυση. Είναι περίεργη σύμπτωση ότι την ίδια στιγμή, ο προϊστάμενος Υπουργός σας βρισκόταν στα εγκαίνια του ΙΕΚ «ΑΚΜΗ», το οποίο όλως περιέργως, έχει εμπλακεί στο σχέδιο «Αθηνά», όπως πολύ καλά γνωρίζετε. Επίσης πολύ τυχαία, οι ειδικότητες οι οποίες καταργήθηκαν στα ΕΠΑΛ και στις ΕΠΑΣ, βρίσκονται σε αυτό το ΙΕΚ.
Συνεπώς έχουμε την εντύπωση ότι εδώ υπάρχει μία προνομιακή μεταχείριση σε βάρος των δημοσίων ΙΕΚ, σε βάρος της δημόσιας μεταλυκειακής εκπαίδευσης και οδηγείτε με μαθηματική ακρίβεια, χιλιάδες μαθητές και τις οικογένειές τους στα ιδιωτικά ΙΕΚ. 
Θα σας πω και κάτι άλλο. Αν δείτε τα νούμερα των σπουδαστών που βρίσκονται στα δημόσια και στα ιδιωτικά ΙΕΚ και πώς εξελίσσονται αυτά, θα αντιληφθείτε ότι αυτά εξελίσσονται, δυστυχώς, σε βάρος των δημοσίων ΙΕΚ. Αυτή είναι η τάση, αυτή είναι η εξέλιξη.
Επίσης θα σας έλεγα ότι απαντήσατε και, ευτυχώς που το κάνατε αυτό -το «ευτυχώς» το εννοώ- πως αναστέλλεται οριστικά αυτή η μετάβαση έτσι, όπως είχε σχεδιαστεί στις περιφέρειες και ξεκαθαρίζει το τοπίο με την απάντησή σας. 
Θα σας επισήμαινα όμως, κύριε Υπουργέ, ότι έχουν ξοδευτεί δημόσια χρήματα, για να γίνουν μελέτες γι’ αυτήν τη μετάβαση. Πρέπει να απαντήσετε σε αυτό, όπως και στο προηγούμενο που σας είπα. Αυτές οι μελέτες, οι οποίες έγιναν με δημόσια χρήματα, τι ακριβώς αποτέλεσμα έχουν φέρει; 
Τέλος, αν κατάλαβα καλά, θα φέρετε και το νομοσχέδιο για το τεχνικό λύκειο.</Speech>
<Speech><Parlmember>ΚΩΝΣΤΑΝΤΙΝΟΣ ΓΚΙΟΥΛΕΚΑΣ</Parlmember> (Υφυπουργός Παιδείας και Θρησκευμάτων): Για το λύκειο συνολικά.</Speech> 
<Speech><Parlmember>ΧΡΗΣΤΟΣ ΜΑΝΤΑΣ</Parlmember>: Και αυτό είναι ένα καινούργιο στοιχείο που μαθαίνουμε σήμερα. 
Θέλω όμως, να σας πω το εξής: Η δημόσια μεταλυκειακή εκπαίδευση θα μπορούσε κάλλιστα να ανταποκριθεί στις ανάγκες χιλιάδων μαθητών και χιλιάδων οικογενειών, βεβαίως με την ανάλογη αναδιάρθρωση και βεβαίως, χρησιμοποιώντας και τις εγκαταστάσεις, οι οποίες σφραγίζονται και τις δομές των τεχνικών λυκείων. 
Συνεπώς πρέπει να αλλάξει αυτή η ρότα, πρέπει τα δημόσια ΙΕΚ, η δημόσια μεταλυκειακή εκπαίδευση να στηριχθεί. Αυτή είναι η δική μας πρόταση.</Speech> 
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Ευχαριστούμε τον κ. Μαντά. 
Ο κύριος Υπουργός έχει το λόγο για τη δευτερολογία του.</ChairmanSpeech> 
<Speech><Parlmember>ΚΩΝΣΤΑΝΤΙΝΟΣ ΓΚΙΟΥΛΕΚΑΣ</Parlmember> (Υφυπουργός Παιδείας και Θρησκευμάτων): Κύριε συνάδελφε, ακριβώς αυτό που σας εξήγησα προηγουμένως, είναι το γεγονός ότι πλέον τα ΙΕΚ δεν θα λειτουργούν, όπως λειτουργούσαν έως σήμερα: με αποσπασμένους καθηγητές, προσπαθώντας να καλύψουν τα κενά τους, πολλές φορές ακόμη και στο μέσο της χρονιάς, χωρίς μια οργανωτική επάρκεια. 
Ακριβώς αυτά τα κενά ερχόμαστε να καλύψουμε, με τη ρύθμιση που καταθέσαμε στο πολυνομοσχέδιο του Υπουργείου Οικονομικών, που συζητείται την επόμενη εβδομάδα στη Βουλή. Αυτό τι κάνει; Ενισχύει το δημόσιο χαρακτήρα της τεχνικής εκπαίδευσης. 
Συμμερίζομαι την ευαισθησία σας, αλλά ελπίζω να μη θέλετε να μονοπωλήσετε την κοινωνική ευαισθησία αποκλειστικά εσείς. Έχουμε όλοι κοινωνική ευαισθησία. Θα σας πω το εξής: Ξέρετε πολλά ιδιωτικά τεχνικά λύκεια να λειτουργούν στη χώρα μας; Όχι. 
Άρα αυτό που αναφέρατε προηγουμένως, για την κατάργηση κάποιων ειδικοτήτων, όταν εγώ σας μίλησα για το συνολικό επανασχεδιασμό του λυκείου και για την τόνωση, τη θωράκιση, να ατσαλώσουμε δηλαδή ακόμα περισσότερο, την τεχνική εκπαίδευση, θεωρώ ότι είναι δύο έννοιες αντικρουόμενες. 
Το Υπουργείο μπορεί να κινείται προς αυτήν την κατεύθυνση, δηλαδή να ενισχύσει τη δημόσια δομή της παιδείας, βεβαίως παρακολουθώντας παράλληλα και τις ιδιωτικές πρωτοβουλίες. Αυτό είναι κάτι το οποίο –για όνομα του Θεού- δεν θέλουμε να σταματήσει, αλλά να συνεχίσει παράλληλα.    
Εμείς όμως, έχουμε υποχρέωση -και αυτό κάνουμε- να διασφαλίσουμε το δημόσιο χαρακτήρα της παιδείας, όπως ορίζει και το Σύνταγμα και οι κείμενοι νόμοι. Από εκεί και πέρα, είναι ακριβώς η οργανωτική επάρκεια και των ΙΕΚ, που διασφαλίζει και το δημόσιο χαρακτήρα και αν θέλετε, δημιουργεί μια βιωσιμότητα, που δεν υπήρχε ως τώρα στο σύστημα.
Γενικότερα για τα θέματα του λυκείου, επειδή όπως σας είπα, κύριε συνάδελφε, θα κατατεθεί σχετικό νομοσχέδιο τις προσεχείς ημέρες, εκεί θα έχουμε την ευκαιρία να πούμε περισσότερα. Φαντάζομαι θα τα πείτε και με τους άλλους συναδέλφους, διότι ο συνάδελφος κ. Κεδίκογλου έχει την αρμοδιότητα για την πρωτοβάθμια και τη δευτεροβάθμια εκπαίδευση.
Ευχαριστώ, κύριε Πρόεδρε.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Ευχαριστούμε και εμείς.</ChairmanSpeech>
<Speech><Parlmember>ΑΠΟΣΤΟΛΟΣ ΚΑΚΛΑΜΑΝΗΣ</Parlmember>: Κύριε Πρόεδρε, ζητώ το λόγο.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Παρακαλώ, κύριε Πρόεδρε, έχετε το λόγο.</ChairmanSpeech>
<Speech><Parlmember>ΑΠΟΣΤΟΛΟΣ ΚΑΚΛΑΜΑΝΗΣ</Parlmember>: Σας ζητώ συγγνώμη, αλλά αμέσως μετά την επίκαιρη ερώτηση, που μόλις συζητήθηκε, προς τον Υπουργό Παιδείας, ακολουθεί μία ερώτηση, δική μου, προς τον Υπουργό Οικονομικών, την οποία διαγράψατε, λόγω απουσίας του Υπουργού.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Κύριε Πρόεδρε, την ανακοίνωσα επειδή έπρεπε να προχωρήσει η διαδικασία.</ChairmanSpeech>
<Speech><Parlmember>ΑΠΟΣΤΟΛΟΣ ΚΑΚΛΑΜΑΝΗΣ</Parlmember>: Το αντιλαμβάνομαι αυτό, αλλά θα μου επιτρέψετε, κύριε Πρόεδρε, να πω το εξής. 
Εδώ υπάρχει μια κεκτημένη ταχύτητα της οποίας βέβαια η ευθύνη ανήκει στην Κυβέρνηση. Θα ανήκε και στο Κοινοβούλιο και σε καθέναν από εμάς, εφόσον συναινεί σε αυτήν την πορεία όχι απλώς υποβάθμισης αλλά εξευτελισμού της Βουλής. Αυτό είναι επικίνδυνο για την ίδια τη λειτουργία της δημοκρατίας. 
Όπως ξέρετε κοινοβούλια έχουν όλα τα καθεστώτα. Ακόμα και τα καθεστώτα της Αφρικής και οποιασδήποτε ηπείρου, τα οποία κάθε άλλο παρά έχουν σχέση με τη δημοκρατία, έχουν και ένα υποτυπώδες κοινοβούλιο. Κάνουν συνάθροιση κάποιων προσώπων την οποία ονομάζουν κοινοβούλιο. 
Εγώ δεν μπορώ να επιτρέψω, έπειτα από μια παρουσία εδώ σαράντα σχεδόν ετών, στον οποιονδήποτε κ. Στουρνάρα -που δεν μπήκε στον κόπο να πει στον ελληνικό λαό «ξέρετε, αυτός είμαι, αυτά πιστεύω, ορίστε με εκπρόσωπό σας στη Βουλή»- να κλείνει τη Βουλή, κύριε Πρόεδρε.
Θα σας πω –και το ξέρετε και ως δικηγόρος- ότι όποιος δεν εμφανίζεται όταν εγκαλείται από αδικούμενο, από διεκδικούντα το δίκαιό του, δικάζεται ερήμην και καταδικάζεται, κύριε Πρόεδρε. Εγώ, δεν μπορώ να ανεχθώ μια τέτοια απαράδεκτη συμπεριφορά. 
Ο Κανονισμός δεν λέει, κύριε Πρόεδρε, ότι αν δεν έρθει ο τάδε Υπουργός, παύει να υπάρχει η φωνή της Βουλής, ότι διαγράφεται  η ερώτηση και δεν μιλάει ο Βουλευτής. Πού το γράφει αυτό το Κανονισμός; Τις διατάξεις αυτές τις εισηγήθηκα εγώ όταν έγινα Πρόεδρος του Σώματος πριν από είκοσι ακριβώς χρόνια, το 1993. Δεν λέει πουθενά ο Κανονισμός ότι αν δεν έρθει ο Υπουργός, δεν γίνεται συζήτηση. Διότι τότε δεν θα χρειαζόταν να υπάρχουν εδώ οι Βουλευτές, αλλά θα ήταν μόνο η Κυβέρνηση.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Κύριε Πρόεδρε, έχετε θέσει το θέμα και στη Διάσκεψη των Προέδρων.</ChairmanSpeech>
<Speech><Parlmember>ΑΠΟΣΤΟΛΟΣ ΚΑΚΛΑΜΑΝΗΣ</Parlmember>: Ναι.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Εγώ, προτείνω σήμερα που θα έχουμε Διάσκεψη των Προέδρων να το συζητήσουμε σε μια κατεύθυνση να ληφθεί απόφαση.</ChairmanSpeech>
<Speech><Parlmember>ΑΠΟΣΤΟΛΟΣ ΚΑΚΛΑΜΑΝΗΣ</Parlmember>: Υπάρχει, κύριε Πρόεδρε, βεβαιότατα.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Βεβαίως, αλλά να έχουμε απόφαση της Διάσκεψης.</ChairmanSpeech>
<Speech><Parlmember>ΑΠΟΣΤΟΛΟΣ ΚΑΚΛΑΜΑΝΗΣ</Parlmember>: Κύριε Πρόεδρε, ζητώ συγγνώμη, διότι πολλές φορές μετρούμε το χρόνο –και έχουμε δίκιο, το λέει και ο Κανονισμός- αλλά ξέρετε ότι οι τύποι καταστρέφουν την ουσία. Στο τέλος παύουν να έχουν νόημα και οι τύποι και κάνει ο καθένας ό,τι θέλει. Προφανώς, ίσως, κάποιοι να σκέφτονται ότι διαθέτοντας τη βαρεία χείρα της κρατικής βίας, μπορούν αυτά που λέγονται εδώ να μην τα λαμβάνουν υπ’ όψιν. Και αν αρχίσουν να λέγονται έξω από τη Βουλή, από το λαό θα αντιμετωπίζονται αναλόγως.
Αυτή είναι αντιδημοκρατική διολίσθηση.</Speech> 
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Κύριε Πρόεδρε, να σας ευχαριστήσω…</ChairmanSpeech>
<Speech><Parlmember>ΑΠΟΣΤΟΛΟΣ ΚΑΚΛΑΜΑΝΗΣ</Parlmember>: Κύριε Πρόεδρε, κλείνω. Δεν θέλω να σας φέρω σε δύσκολη θέση. 
Ο Κανονισμός λέει ότι εάν ο Υπουργός κληθεί και δεύτερη φορά σε μια εβδομάδα στη Βουλή, τότε μπορεί να ορίσει έναν άλλον Υπουργό να απαντήσει. Δεν λέει ότι δεν γίνεται η συζήτηση. 
Άρα, λοιπόν, πολύ σωστά το είπατε. Θα κάνω και εγώ το ίδιο στη Διάσκεψη. Άλλωστε, σύμφωνα με τον Κανονισμό, αυτό πρέπει να πούμε στη Διάσκεψη. Ανακοινώνεται η ερώτηση, δίνεται ο λόγος στον παρόντα. Μπορεί και ο Βουλευτής να μην έρθει. Εάν δεν αποσύρει την ερώτησή του, μπορεί να κάνει ερώτηση και να μη δίνει το δικαίωμα στον Υπουργό να έρθει να απαντήσει;
Άρα, κύριε Πρόεδρε, αυτό το θέμα είναι τεράστιο και είναι σκόπιμη η απουσία εδώ του Υπουργού Οικονομικών, παρ’ ότι ο κύριος Πρωθυπουργός λίγες μέρες πριν στο Υπουργικό Συμβούλιο είπε στους Υπουργούς: «Σας παρακαλώ να είστε παρόντες αδιαλείπτως στη Βουλή». Έχει δική του κυβέρνηση ο κ. Στουρνάρας; Αν και οι αιφνιδιαστικές αποφάσεις που παίρνει, που μας τις φέρνει εδώ με το μαχαίρι στο λαιμό, πάει να πει ότι έχει δική του Κυβέρνηση, για να μην πω δική του επικράτεια! 
Εδώ, λοιπόν, αυξάνει μέχρι 40% τις τιμές των ακινήτων στο Περιστέρι, στο Πέραμα, στον Κορυδαλλό, στο Χαϊδάρι και μειώνει στην Εκάλη, στη Βουλιαγμένη 20% με 40% επίσης. Είναι γενική η πτώση των τιμών –το ξέρω- αλλά εδώ πρόκειται περί λαίλαπας. Δεν έχουν καμμία λογική οι αυξήσεις αυτές και ουσιαστικά υπονομεύεται μια πανεθνική προσπάθεια να βγει η χώρα απ’ αυτήν την κρίση. 
Με ανίκανους, όμως, ανθρώπους, με ανθρώπους που σε άλλα ενδεχομένως πιστεύουν, δεν βγαίνει η χώρα από αυτό το αδιέξοδο. Εγώ οφείλω, εκ μέρους του λαού που εκπροσωπώ εδώ, να διαμαρτυρηθώ, να το καταγγείλω και να καλέσω τον Πρωθυπουργό, που και αυτός άλλωστε δεν προσέρχεται όταν καλείται, να αποφασίσει. Άλλως, να κάνουν χρήση των διατάξεων του Συντάγματος και να την κλείσουν τη Βουλή!</Speech> 
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Ευχαριστώ, κύριε Πρόεδρε. 
Επειδή άκουσα κάποιο σχόλιο, θέλω να πω ότι δεν κάνουμε και εμείς το ίδιο εδώ, κυρία Ζαρούλια. Το έχουμε συζητήσει στη Διάσκεψη των Προέδρων και έχουμε σημειώσει το πρόβλημα. Έχει τεθεί το θέμα ότι το Προεδρείο μπορεί να δίνει το λόγο στο Βουλευτή που έχει κάνει την ερώτηση, για να κάνει το σχόλιό του και εκκρεμεί απλώς να ληφθεί και τυπικά μια απόφαση, ότι η ερώτηση μπορεί να συζητείται, ακόμη και αν λείπει ο Υπουργός. Επομένως το Προεδρείο με αυτό το σκεπτικό επέτρεψε στον κύριο Πρόεδρο, όπως και πριν στην κ. Γιαταγάνα, όπως και άλλες φορές και σε άλλους Βουλευτές, να εκθέσουν την άποψή τους.</ChairmanSpeech> 
<Speech><Parlmember>ΑΠΟΣΤΟΛΟΣ ΚΑΚΛΑΜΑΝΗΣ</Parlmember>: Αυτό λέει ο Κανονισμός. Αυτό που κάνετε τώρα λέει ο Κανονισμός.</Speech> 
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Επειδή άκουσα κάποιο σχόλιο, γι’ αυτό το λέω.</ChairmanSpeech> 
<Speech><Parlmember>ΑΠΟΣΤΟΛΟΣ ΚΑΚΛΑΜΑΝΗΣ</Parlmember>: Και όταν έρθει η ώρα να επανέλθει στον ερωτώμενο και απουσιάζει, θα πρέπει να πείτε ότι «ο κύριος τάδε απουσιάζει». Ό,τι λέει στο δικαστήριο, δικάζεται ερήμην.</Speech> 
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Έχει τεθεί το θέμα πολλές φορές. Πρέπει να προχωρήσουμε σε αποφάσεις. 
Κυρίες και κύριοι συνάδελφοι, έχω την τιμή να ανακοινώσω στο Σώμα ότι η Διαρκής Επιτροπή Μορφωτικών Υποθέσεων καταθέτει την έκθεσή της στο σχέδιο νόμου του Υπουργείου Τουρισμού: «Απλούστευση διαδικασιών για την ενίσχυση της τουριστικής επιχειρηματικότητας, αναδιάρθρωση του Ελληνικού Οργανισμού Τουρισμού και λοιπές διατάξεις». 
Επίσης, η Διαρκής Επιτροπή Οικονομικών Υποθέσεων καταθέτει την έκθεσή της το σχέδιο νόμου του Υπουργείου Οικονομικών: «Κώδικας κοινωφελών περιουσιών, σχολαζουσών κληρονομιών και λοιπές διατάξεις». 
Προχωρούμε στην πέμπτη με αριθμό 1690/8-7-2013 επίκαιρη ερώτηση πρώτου κύκλου του Βουλευτή Επικρατείας του Λαϊκού Συνδέσμου - Χρυσή Αυγή κ. Χρήστου Παππά προς τον Υπουργό Εξωτερικών, σχετικά με την εκδήλωση «Σαράντα Κουρμπάνια» στο ορεινό πομακικό χωριό Χλόη του Νομού Ροδόπης. 
Στην επίκαιρη ερώτηση του κ. Παππά θα απαντήσει ο Υφυπουργός κ. Γεροντόπουλος. 
Το λόγο έχει ο κ. Χρήστος Παππάς.</ChairmanSpeech> 
<Speech><Parlmember>ΧΡΗΣΤΟΣ ΠΑΠΠΑΣ</Parlmember>: Κατ’ αρχάς, να κάνω μια διευκρίνιση. Το θέμα της ερώτησης είναι: «Νέες προκλήσεις με μνημόσυνο για τη μνήμη Τούρκων σε μάχη κατά των Ελλήνων». Αυτόν τον τίτλο της ερώτησης, το θέμα δηλαδή που καταθέσαμε, όπως καταθέτουμε στις ερωτήσεις, θεώρησαν οι Υπηρεσίες της Βουλής ότι έπρεπε να τον αλλάξουν. Ενοχλούσε ακόμα και ο τίτλος! 
Έτσι, λοιπόν, εκφωνήσατε εσείς, κύριε Πρόεδρε, ένα διαφορετικό τίτλο από τον τίτλο της ερώτησης. Ο τίτλος της ερώτησης είναι: «Νέες προκλήσεις με μνημόσυνο για τη μνήμη Τούρκων σε μάχη κατά των Ελλήνων». 
Κάνουμε γνωστό στον ελληνικό λαό ότι πραγματοποιήθηκε και φέτος, για μια ακόμα φορά, στις 16 Ιουνίου, η εκδήλωση με το όνομα «Σαράντα Κουρμπάνια» στο ορεινό πομάκικο χωριό Χλόη του Νομού Ροδόπης. 
Πρόκειται για μία εκδήλωση προκλητικού συμβολισμού με τουρκικό εθνικιστικό περιεχόμενο και ενώ υποτίθεται πως αναβιώνει κάποιο απλό «τουρκοέθιμο», ουσιαστικά πρόκειται για μνημόσυνο στη μνήμη των σαράντα πρώτων Οθωμανών που έπεσαν μαχόμενοι κατά των Ελλήνων για την κατάκτηση της βυζαντινής τότε Θράκης τον 14ο αιώνα.
Εκτός, λοιπόν, από τον γνωστό ψευδομουφτή, τον κ. Σερίφ, για τον οποίον, κύριε Υπουργέ, καλείστε να απαντήσετε και σε μία άλλη γραπτή μας ερώτηση που λέμε ότι η Σαρία εφαρμόζεται στην Ελλάδα και είναι το μοναδικό ευρωπαϊκό κράτος όπου εφαρμόζεται η Σαρία, έχουμε λοιπόν Έλληνες δύο ταχυτήτων: έχουμε τους Έλληνες που υπόκεινται στο Ελληνικό Δίκαιο και στους νόμους του κράτους του ελληνικού και έχουμε και τους μουσουλμάνους της Θράκης, που υπόκεινται στο δίκαιο του Κορανίου και της Σαρίας. 
Παρών, λοιπόν, στην εκδήλωση ήταν και ο Τούρκος πρόξενος, ο Ιλχάν Σενέρ, ο οποίος μεταξύ άλλων ξεδίπλωσε μία ανθελληνική προπαγάνδα κατηγορώντας πάλι την Ελλάδα ότι δεν σέβεται τη μειονότητα. 
Καλείστε με αυτήν την ερώτησή μου, κύριε Υπουργέ, να απαντήσετε σε συγκεκριμένα ερωτήματα, καλείστε να απαντήσετε ή μάλλον -όπως προείπαμε περί δικαστηρίων εδώ κ.λπ. και πάει τώρα αυτό- να απολογηθείτε για την ενδοτικότητα και την ανυπαρξία του ΥΠΕΞ σε ό,τι αφορά τα εθνικά μας θέματα.
Ερωτήματα λοιπόν: Πρώτον, προέβη σε διάβημα η χώρα μας κατά της Τουρκίας για την ακόμα μία φορά απαράδεκτη συμπεριφορά του Τούρκου προξένου στην εκδήλωση και τα όσα προκλητικά δήλωσε; Ή εκδηλώσεις εθνοτικού μίσους σαν κι αυτές αφήνουν παγερά αδιάφορη την ελληνική πολιτεία;
Δεύτερον, ποιες είναι οι κινήσεις στις οποίες έχει μέχρι σήμερα προβεί η ελληνική Κυβέρνηση για την περιχαράκωση της τουρκικής προπαγάνδας που καλλιεργείται συστηματικά από το περιβόητο προξενείο; Έχει δημοσιοποιήσει τις παραμέτρους του προβλήματος στα ευρωπαϊκά και στα διεθνή όργανα; Ή παραμένει σιωπηλή ελέω του δόγματος της εισόδου της Τουρκίας στην Ευρωπαϊκή Ένωση, την οποία και η Κυβέρνησή σας υποστηρίζει;</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Κύριε Παππά, όπως γνωρίζετε το κείμενο της ερώτησης κατατίθεται ολόκληρο στο Προεδρείο και στα Πρακτικά.  Οι υπηρεσίες κάνουν μία σύντομη περίληψη για την εκφώνηση. Δεν θα απέδιδα πρόθεση. Ξέρετε, πάντα όταν κανείς προσπαθεί να συνοψίσει…</ChairmanSpeech>
<Speech><Parlmember>ΧΡΗΣΤΟΣ ΠΑΠΠΑΣ</Parlmember>: Αλλάξατε τον τίτλο. Σε όλες τις ερωτήσεις βάζετε τον τίτλο. Σε αυτήν αλλάξατε τον τίτλο.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Λοιπόν, εδώ είμαστε, εδώ είναι η ερώτηση ολόκληρη, εδώ είστε εσείς να την επεξηγήσετε. Για να μην αποδίδουμε πάντα πρόθεση στις υπηρεσίες, διότι και αυτές κάνουν δύσκολη δουλειά. 
Κύριε Υπουργέ, έχετε το λόγο για τρία λεπτά.</ChairmanSpeech> 
<Speech><Parlmember>ΚΥΡΙΑΚΟΣ ΓΕΡΟΝΤΟΠΟΥΛΟΣ</Parlmember> (Υφυπουργός Εξωτερικών): Κατ’ αρχάς να σας ευχαριστήσω που δεχθήκατε την αναβολή της συζήτησης αυτής της ερώτησης από την προηγούμενη σε αυτήν την εβδομάδα. 
Θα ήθελα, επειδή μιλήσατε κάποια στιγμή για ενδοτικότητα, να πω το εξής: Ας δεχθούμε ότι σε αυτήν την Αίθουσα όλοι μας προασπιζόμαστε τα εθνικά συμφέροντα, ο καθένας με τον δικό του τον τρόπο. 
Όσον αφορά στη μουσουλμανική μειονότητα στη Θράκη, θα ήθελα κατ’ αρχάς να επαναλάβω ότι η πολιτεία και το σύνολο των ελληνικών κυβερνήσεων μέχρι σήμερα ενεργούν μέσα σε ένα πλαίσιο αρχών και τήρησης των διεθνών συμβάσεων. Χάραξαν, εφάρμοσαν και συνεχίζουν να εφαρμόζουν υπέρ των συμπολιτών μας, μελών της μουσουλμανικής μειονότητας, πολιτική πλήρους ισονομίας και ισοπολιτείας. Η πολιτική αυτή στηρίζεται στις δημοκρατικές μας αξίες, στις πρόνοιες της Συνθήκης της Λωζάνης και των συναφών διεθνών ευρωπαϊκών κανόνων, στο Σύνταγμα της χώρας μας με απόλυτο σεβασμό προς τα δικαιώματα και τις θρησκευτικές ή άλλες ιδιαιτερότητες. 
Αυτονόητη είναι επίσης η τήρηση της νομιμότητας των διεθνών ισχυόντων αλλά και ο σεβασμός στις πολιτικές και κοινωνικές ευαισθησίες της χώρας μας. Το Υπουργείο Εξωτερικών παρακολουθεί, καταγράφει και αξιολογεί λεπτομερώς όλες τις εξελίξεις που εμπίπτουν στο πεδίο αρμοδιότητάς του. Προβαίνει δε στις ενδεδειγμένες ενέργειες με γνώμονα τα εθνικά συμφέροντα. Αυτό συμβαίνει και στην περίπτωση του γενικού προξενείου της Τουρκίας στην Κομοτηνή. 
Γνωρίζω τις ανησυχίες που έχουν εκφραστεί και εκφράζονται κατά διαστήματα για το ρόλο του. Οφείλω όμως, από την πλευρά μου, να τονίσω ότι το Υπουργείο Εξωτερικών έχει πλήρη και λεπτομερή εικόνα για τη δράση του γενικού προξένου. 
Όποτε διαπιστώνονται συμπεριφορές ή δράσεις που εκφεύγουν του πλαισίου που θέτουν οι διεθνείς συνθήκες και η διπλωματική πρακτική, παρεμβαίνει με τους τρόπους εκείνους που κρίνονται κάθε φορά σκόπιμοι και εθνικά επωφελείς. Όπως θα θυμόσαστε, κατά το πρόσφατο παρελθόν, όταν διαπιστώθηκε συμπεριφορά και δράση Τούρκου προξένου που υπερέβαινε τα προξενικά του καθήκοντα –θυμόσαστε την υπόθεση του ιμάμη στο Σώστη- έγιναν οι απαραίτητες διπλωματικές ενέργειες.
 Σας υπενθυμίζω ότι ο πρώτος γενικός διευθυντής πολιτικών υποθέσεων του Υπουργείου Εξωτερικών προέβη σε επίσημο διάβημα προς τον Τούρκο πρέσβη. Σε όλες τις περιπτώσεις, σε όσες ενέργειες γίνονται, χωρίς κατ’ ανάγκη να ανακοινώνονται, μέριμνά μας είναι η προάσπιση των εθνικών συμφερόντων και όχι ο εντυπωσιασμός της κοινής γνώμης.</Speech> 
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Ευχαριστούμε τον κύριο Υπουργό.
Ο κ. Παππάς έχει το λόγο για τρία λεπτά.</ChairmanSpeech>
<Speech><Parlmember>ΧΡΗΣΤΟΣ ΠΑΠΠΑΣ</Parlmember>: Το τελευταίο το κάνατε copy paste από μια απάντηση που έκανε ο πολύς –και όταν λέω πολύς, εννοώ πολύς λόγω όγκου- Υπουργός Εξωτερικών κ. Βενιζέλος σε μια ερώτησή μου. Είπε ακριβώς αυτό, το κάνατε copy paste. Δηλαδή ότι δεν ανακοινώνονται πράγματα -κρύπτεστε πίσω από αυτό- δεν λέγονται πράγματα αλλά κάνετε πράγματα. Ο λαός πολύ καλά ξέρει ότι δεν κάνετε τίποτα. Και επειδή πρέπει να γίνει και μια διευκρίνιση, δεν προασπίζονται, κύριε Υπουργέ, όλοι τα εθνικά συμφέροντα. Αλίμονο αν εμείς οι Έλληνες εθνικιστές είχαμε την άποψη ότι η μνημονιακή Κυβέρνησή σας, η Κυβέρνηση των πρώην αντιπάλων και νυν συνεταίρων -και εννοώ της Νέας Δημοκρατίας  και του ΠΑΣΟΚ- προασπίζονται τα εθνικά συμφέροντα. Πώς τα προασπίζονται, με το μνημόνιο; Με την οικονομική και ηθική εξόντωση του ελληνικού λαού; Αυτό λέτε εσείς εθνικό συμφέρον; Εν πάση περιπτώσει, για να έρθουμε στο θέμα μας, έχω να πω το εξής. 
Ερχόσαστε να απαντήσετε κάθε φορά που εμείς θέτουμε ζητήματα που σχετίζονται με τη Θράκη και η πολιτική συμπεριφορά σας είναι ότι «κάνουμε πράγματα, κάνουμε διαβήματα». Εμείς αυτό το λέμε ενδοτικότητα και ηττοπάθεια. Κατ’ ουσίαν δεν κάνετε τίποτα. Γιατί; Δεν είναι μόνο η Θράκη. Είναι ένα σωρό άλλα πράγματα. Είναι οι μαρίνες. Δώσαμε το Πυθαγόρειο -τη Σάμο- σε Τούρκους. Δώσαμε την Ύδρα, τη Μαρίνα Ζέας, τη Μυτιλήνη. Τουρκοποιείτε την Ελλάδα. Εφαρμόζετε μια τακτική του σαλαμιού, για να γίνουμε κάποια στιγμή δορυφόρος της Τουρκίας. Αυτό κάνετε. Επίσης, έχετε εγκαταλείψει τους Πομάκους στο έλεος της τουρκικής προπαγάνδας. Πώς να αμυνθεί ένας Πομάκος στους πράκτορες της Άγκυρας; Τι μπορεί να κάνει ένας Πομάκος; Πόσο να αντέξει, όταν δεν αντέχει το ελληνικό κράτος;
Κοιτάξτε, όσο δεν ξηλώνετε το τουρκικό προξενείο –και πρακτορείο, γιατί έχει πράκτορες- στη Θράκη, πάντα θα έχουμε τέτοια προβλήματα. Πρέπει επιτέλους να κλείσει το προξενείο-πρακτορείο. Να φύγουν οι Τούρκοι πράκτορες από τη Θράκη. Χάνουμε τη Θράκη και αυτό δεν είναι πολιτικό, δεν είναι για εντυπωσιασμό. Χάνουμε τη Θράκη και το ξέρετε. Και εσείς τι κάνετε; Μπήκατε στον κόπο να μας ενημερώσετε και να μας πείτε ότι «κάνουμε πράγματα, έχουμε ευαισθησίες». Τίποτα δεν έχετε. 
Συμβαίνουν πράγματα, τα οποία είναι απαράδεκτα για ένα κράτος το οποίο έχει εθνική –υποτίθεται- ανεξαρτησία. Έχετε μια αφύλακτη διάβαση στον Άγιο Κωνσταντίνο. Μπαίνουν οι Τούρκοι της Βουλγαρίας στην ελληνική Θράκη, γίνεται μια όσμωση μεταξύ Τούρκων και δικών μας μουσουλμάνων και δεν υπάρχει ούτε ένας αστυνομικός. Γίνεται ένα παραεμπόριο -ναρκωτικά, πορνεία- και το ελληνικό κράτος είναι ανύπαρκτο. Και όταν ρωτάμε και κάνουμε ερώτηση off the record λέτε «τι να κάνουμε, αφού είναι ο Αμερικάνος, δεν μας αφήνει ο Αμερικάνος». Αυτών εντολές ακολουθείτε, των Αμερικάνων και των Εβραίων, του διεθνούς σιωνισμού. Και όλοι σας –και το λέω επειδή και εσείς είστε Πρόεδρος της Ομάδας Φιλίας των Κοινοβουλίων Ελλάδος-Ισραήλ- φοράτε κιπά και προσκυνάτε. Προσκυνημένοι είστε και έρχεστε εδώ να μου πείτε ότι προασπίζετε τα εθνικά συμφέροντα. Τα συμφέροντα των τοκογλύφων προασπίζεστε. Σε αυτά πρέπει να απαντήσετε.
Δεν το κάνω προσωπικό, αλλά, επειδή έχετε μια ιστορία, διαψεύστε αυτούς που λένε ότι από Κένταυρος ο Γεροντόπουλος –εννοώ Κένταυρος της ΟΝΝΕΔ- εξελίχθηκε πια σε καρεκλοκένταυρος της συγκυβέρνησης και έγινε ένας άνθρωπος που είναι έτοιμος να πει σε όλα «yes, man». 
Ευχαριστώ.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Ο κύριος Υπουργός έχει το λόγο.</ChairmanSpeech>
<Speech><Parlmember>ΚΥΡΙΑΚΟΣ ΓΕΡΟΝΤΟΠΟΥΛΟΣ</Parlmember> (Υφυπουργός Εξωτερικών): Σας άκουσα με ιδιαίτερη προσοχή, αλλά αυτό δεν σημαίνει ότι συμμερίζομαι τις απόψεις σας. Σε καμμία περίπτωση αυτή η Κυβέρνηση δεν είναι ενδοτική και σε καμμία περίπτωση δεν είναι κανείς εδώ μέσα προσκυνημένος. Αυτό θέλω να το καταλάβετε, κύριε Παππά, και να αντιληφθείτε ότι πραγματικά προσπαθεί η Κυβέρνηση με κάθε τρόπο να προασπίσει με τον καλύτερο τρόπο τα εθνικά συμφέροντα. Δεν θα ήθελα να μιλήσω επί προσωπικού επιπέδου. Δεν είναι η Αίθουσα αυτή το πεδίο εκείνο, στο οποίο θα συζητήσουμε τέτοια θέματα.
Όπως σας ανέφερα προηγουμένως, η πολιτεία εφαρμόζει υπέρ των συμπολιτών μας-μελών της θρησκευτικής μειονότητας στη Θράκη μια πολιτική στη βάση των δημοκρατικών μας αξιών, των προνοιών της Συνθήκης της Λωζάννης, των διεθνών και ευρωπαϊκών συμβάσεων περί θεμελιωδών και ανθρωπίνων δικαιωμάτων που παρέχουν ειδικές προβλέψεις και αυξημένη προστασία των μειονοτικών και θρησκευτικών δικαιωμάτων.
Όλοι, ημεδαποί και αλλοδαποί, οφείλουν να σέβονται και να τηρούν τη νομιμότητα, τα διεθνώς ισχύοντα αλλά και τις πολιτικές και κοινωνικές ευαισθησίες της χώρας μας. Κάθε φορά που εκδηλώνονται συμπεριφορές ή δράσεις που κινούνται εκτός του πλαισίου αυτού και στοχεύουν στην περιχαράκωση των συμπολιτών μας-μελών της θρησκευτικής μειονότητας, η Ελλάδα γνωρίζει πολύ καλά πώς να υπερασπίζεται την ασφάλεια και την εθνική της ακεραιότητα και να προασπίζεται το φρόνημα των πολιτών της. Το τι κάνουν οι Τούρκοι στη Θράκη είναι βεβαίως σημαντικό και αντιμετωπίζεται στο πλαίσιο και με τους τρόπους που σας ανέφερα προηγουμένως. 
Ακόμα πιο σημαντικό είναι τι πράττουμε εμείς ως υπεύθυνη και συντεταγμένη πολιτεία. Παρά τη δύσκολη συγκυρία, μέλημά μας είναι το μέλλον, με αιχμή την ανάπτυξη και την κοινωνική πρόοδο της Θράκης. Ευπρόσδεκτες, λοιπόν, θα ήταν και οι δικές σας προτάσεις για το αναπτυξιακό μέλλον της ευρύτερης περιφέρειας αλλά και για την περαιτέρω ενσωμάτωση των μελών της μουσουλμανικής μειονότητας σε όλες τις πτυχές του δημόσιου βίου. 
Η προσπάθειά μας για την αντιμετώπιση των προβλημάτων της μειονότητας αλλά και για την ευημερία της είναι διαρκής, στο πλαίσιο μιας συνεκτικής και πολύπτυχης πολιτικής, που δεν διακατέχεται από φοβικά σύνδρομα. Η συνεπής εφαρμογή της στη Θράκη θα θέσει τέρμα στις φρούδες ελπίδες εκείνων που επενδύουν στην περιχαράκωση της μειονότητας. Θέλω να σας πω, κύριε Παππά, ότι όλοι μας εδώ μέσα –μη εξαιρουμένου και εμού- έχουμε αποδείξει όλα αυτά τα χρόνια ότι βάζουμε το εθνικό συμφέρον πάνω από οποιοδήποτε προσωπικό και σε καμμία περίπτωση δεν ενδιαφερόμαστε για την καρέκλα μας. Το παρελθόν του καθενός μας είναι οδηγός για το μέλλον.
Σας ευχαριστώ πολύ.</Speech> 
<Speech><Parlmember>ΧΡΗΣΤΟΣ ΠΑΠΠΑΣ</Parlmember>: Τολμήστε να κάνετε μια εκδήλωση στην Κωνσταντινούπολη ανάλογη, στις 29 Μαΐου 2014 για την Άλωση της Πόλης. Όπως κάνουν οι Τούρκοι ελεύθερα εκδηλώσεις στη δυτική Θράκη, κάντε και εσείς μια εκδήλωση για τον Κωνσταντίνο Παλαιολόγο και τους τελευταίους υπερασπιστές της Πόλης. Τολμήστε το, να δούμε τι θα γίνει!</Speech> 
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Κύριε Παππά, καλό είναι καμμιά φορά, όταν θέλετε το λόγο, να απευθύνεστε στο Προεδρείο και να ζητάτε το λόγο. Καλό είναι αυτό. Δεν είναι κακό.</ChairmanSpeech> 
<Speech><Parlmember>ΧΡΗΣΤΟΣ ΠΑΠΠΑΣ</Parlmember>: Κύριε Πρόεδρε, μπορώ να  έχω το λόγο;</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Τώρα θέλετε να λάβετε το λόγο; Με ποια ιδιότητα;</ChairmanSpeech> 
<Speech><Parlmember>ΧΡΗΣΤΟΣ ΠΑΠΠΑΣ</Parlmember>: Παράλειψη.</Speech> 
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Ζητάτε συγγνώμη.</ChairmanSpeech>
<Speech><Parlmember>ΧΡΗΣΤΟΣ ΠΑΠΠΑΣ</Parlmember>: Δεν ζητάω συγγνώμη.</Speech> 
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Α, ούτε αυτό.</ChairmanSpeech> 
<Speech><Parlmember>ΧΡΗΣΤΟΣ ΠΑΠΠΑΣ</Parlmember>: Δεν ζητάω συγγνώμη.</Speech> 
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Δεν είναι ντροπή να ζητάμε συγγνώμη. Δεν έχουμε τίποτα να χωρίσουμε. Δεν πειράζει. Προχωρούμε.</ChairmanSpeech> 
<Speech><Parlmember>ΧΡΗΣΤΟΣ ΠΑΠΠΑΣ</Parlmember>: Πώς αντιμετωπίζεται η Χρυσή Αυγή σ’ αυτήν την Αίθουσα; Πόσες είναι οι θέσεις τους;</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Θα συζητηθεί τώρα η έκτη με αριθμό 1683/8-7-2013 επίκαιρη ερώτηση πρώτου κύκλου της Βουλευτού Α΄ Θεσσαλονίκης της Δημοκρατικής Αριστεράς κ. Ασημίνας Ξηροτύρη-Αικατερινάρη προς τον Υπουργό Ανάπτυξης και Ανταγωνιστικότητας σχετικά με το Ελληνικό Επενδυτικό Ταμείο. 
Θα απαντήσει ο Υπουργός κ. Χατζηδάκης.
Η κ. Ξηροτύρη έχει το λόγο για την ανάπτυξη της επίκαιρης ερώτησής της.</ChairmanSpeech> 
<Speech><Parlmember>ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ</Parlmember>: Ευχαριστώ, κύριε Πρόεδρε. 
Κύριε Υπουργέ, πριν από ενάμιση μήνα σας είχα καταθέσει μία γραπτή ερώτηση και είχα ζητήσει μία πλήρη ενημέρωση για τη δημιουργία του Ελληνικού Επενδυτικού Ταμείου και την κατάθεση σχετικών εγγράφων. 
Θέλω να υπογραμμίσω την υποστήριξή μας σε κάθε προγραμματική αναπτυξιακή προσπάθεια, αλλά θέλω να διατυπώσω και βάσιμες ανησυχίες για το κατά πόσο με μια τέτοια ενέργεια θα διασφαλιζόταν το δημόσιο συμφέρον, η διαφάνεια, η αποφυγή έκθεσης του Έλληνα επενδυτή στους κινδύνους της ασύμμετρης πληροφόρησης και δεν θα επηρεαζόταν ή ακόμη και δεν θα υποθηκευόταν ο προγραμματισμός και η υλοποίηση του ΕΣΠΑ και του Προγράμματος Δημοσίων Επενδύσεων. 
Παρά το γεγονός ότι ζήτησα ενημέρωση για την ακριβή μορφή της τράπεζας και το δίκαιο που τη διέπει, την οργάνωση και τη στελέχωσή της, τις πηγές χρηματοδότησης, δεν μου δόθηκε απάντηση ούτε και το πόρισμα της σχετικής επιτροπής του Υπουργείου, γι’ αυτό και επανέρχομαι. Επανέρχομαι, βέβαια, γιατί από τότε μεσολάβησαν αρκετά πάνω σε αυτό το ζήτημα. 
Σύμφωνα με τα νέα δημοσιεύματα μετά από την επίσκεψη τη δική σας, κύριε Υπουργέ, στη Γερμανία, συζητήθηκε το συγκεκριμένο θέμα με τους Γερμανούς αξιωματούχους και φαίνεται ότι πηγαίνουμε στην ίδρυση του εν λόγω ταμείου και είναι θέμα χρόνου. Το όνομά του θα είναι «Institution for Growth in Greece». Έδρα του θα είναι το Λουξεμβούργο, πιθανότατα θα διέπεται από το αντίστοιχο δίκαιο και τα κεφάλαιά του θα είναι 400 έως 500 εκατομμύρια. Θα προέρχονται από τη γερμανική επενδυτική τράπεζα KFW, την Ευρωπαϊκή Τράπεζα Επενδύσεων, το ΕΣΠΑ και τους άλλους Ευρωπαίους και Έλληνες επενδυτές. 
Δεν θα ήθελα να πιστέψω, κύριε Υπουργέ, ότι στη χρηματοδοτική του υποστήριξη μπορούν να ελπίζουν οι οικονομικά εύρωστες μικρομεσαίες επιχειρήσεις αλλά και οι ευρωπαϊκές που συνεργάζονται με ελληνικές, για παράδειγμα, μέσω εργολαβιών. 
Θέλω αυτές μου τις ανησυχίες να τις καθησυχάσετε με τις δικές σας απαντήσεις. Γι’ αυτό σας ζητάω -και επειδή πάλι από τα δημοσιεύματα το ταμείο αυτό θα είναι ανεξάρτητο από το Ελληνικό Δίκαιο, θα έχει άλλη έδρα και άλλο δίκαιο και θα έχει απλά έναν εκπρόσωπο στο διοικητικό συμβούλιο- να μου απαντήσετε ποια θα είναι η μορφή του ταμείου, αν πρόκειται για εταιρεία επενδύσεων μεταβλητού κεφαλαίου, από ποιο δίκαιο θα διέπεται και ποια θα είναι η συμμετοχή του ελληνικού κράτους στη διοίκησή του. 
Τη στιγμή που όλη η χώρα αναμένει την πολυπόθητη ανάπτυξη, για την οποία οι πόροι του ΕΣΠΑ παίζουν καταλυτικό ρόλο, θα υπάρχει ποσοστό συμμετοχής των πόρων του ΕΣΠΑ στο ταμείο; Πώς θα κατευθύνονται οι πόροι και τι ακριβώς θα χρηματοδοτούν;</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Ορίστε, κύριε Υπουργέ, έχετε το λόγο για τρία λεπτά.</ChairmanSpeech> 
<Speech><Parlmember>ΚΩΝΣΤΑΝΤΙΝΟΣ ΧΑΤΖΗΔΑΚΗΣ</Parlmember> (Υπουργός Ανάπτυξης και Ανταγωνιστικότητας): Κυρία Ξηροτύρη, θα μου επιτρέψετε να πω ότι πράγματι εκπλήσσομαι για την ερώτηση, ιδιαίτερα καθώς προέρχεται από εσάς. 
Το ταμείο αυτό ήταν μέσα στους στόχους της τρικομματικής κυβέρνησης, την οποία στηρίξατε με την ψήφο εμπιστοσύνης σας. Εγώ δε από εκείνο το Βήμα της Βουλής είχα αναφερθεί σε αυτό το ταμείο στις προγραμματικές δηλώσεις και είχα πει ότι στόχος μας είναι να προχωρήσουμε όσο πιο γρήγορα γίνεται προς την ίδρυσή του. Άρα δεν πρόκειται ούτε για κάτι νέο ούτε για κάτι ύποπτο ούτε για κάτι που το κόμμα σας δεν έχει υποστηρίξει. Αυτό είναι το πρώτο. 
Δεύτερον, η προσπάθεια γι’ αυτό το ταμείο είναι μία προσπάθεια στο χώρο σχεδόν –θα μου επιτρέψετε να πω- του αυτονόητου. Περί τίνος πρόκειται; Πρόκειται για το κενό χρηματοδότησης, το οποίο υπάρχει αυτήν την ώρα στην ελληνική οικονομία. Τι θέλετε; Να παραμείνουμε απαθείς; Να σταυρώσουμε τα χέρια και να περιμένουμε την εξ ύψους παρηγορίαν; Να μην κάνουμε τίποτα; Να πούμε «δεν βαριέσαι, με τα χρόνια, όταν αποθεραπευτεί πλήρως το τραπεζικό σύστημα, τότε οι μικρομεσαίες επιχειρήσεις θα μπορούν να έχουν πρόσβαση στη χρηματοδότηση»; Δεν είμαστε αυτών των απόψεων. 
Αντιθέτως, λέμε να χρησιμοποιήσουμε τους πόρους του ΕΣΠΑ. Και εδώ θέλω να σημειώσω ότι εδώ είμαστε πια, από δέκατοι όγδοοι που ήμασταν πέρυσι, τέταρτοι στην απορρόφηση στο σύνολο των είκοσι επτά κρατών της Ευρωπαϊκής Ένωσης.
Λέμε, λοιπόν, να χρησιμοποιήσουμε τα χρήματα του ΕΤΕΑΝ, του ταμείου για τις μικρομεσαίες επιχειρήσεις, όπου και εκεί πια τα προγράμματα «ξεκολλάνε» και να δούμε ποιες άλλες δυνατότητες έχουμε, Ευρωπαϊκή Τράπεζα Επενδύσεων και οτιδήποτε άλλο, έτσι ώστε το κράτος να προχωρήσει προς αυτήν την κατεύθυνση.
Μια από τις μεθόδους αυτές είναι το Ελληνικό Αναπτυξιακό Ταμείο. Πιστέψτε με, η προσπάθεια αυτή δεν ήταν -μέχρι τώρα τουλάχιστον- χωρίς δυσκολίες, διότι δεν είναι μυστικό ότι η τρόικα ήταν αντίθετη σε αυτήν την προσπάθεια. Γι’ αυτό και με εκπλήσσει, ειδικά σήμερα που σας ακούω, ο τόνος της ερώτησής σας. 
Ήταν αντίθετη η τρόικα σε αυτήν την προσπάθεια, διότι υπήρχε μία καχυποψία ως προς την αξιοπιστία της, ως προς το κατά πόσον θα ξοδεύαμε χρήματα των Ευρωπαίων φορολογουμένων και ως προς το κατά πόσον θα δημιουργούσαμε, υποτίθεται, ακόμη ένα εγχείρημα του κράτους, το οποίο θα πήγαινε εναντίον των λογικών της ελεύθερης οικονομίας. 
Όλη αυτήν τη χρονιά προσπαθήσαμε να πείσουμε για την αξιοπιστία του εγχειρήματος. Αυτήν την ώρα έχουμε πείσει την τρόικα, που δέχεται πια να το συμπεριλάβει και στις προβλέψεις του αναθεωρημένου μνημονίου. Διαπραγματευόμαστε με τους εταίρους μας στην Ευρωπαϊκή Ένωση –αυτό το λόγο είχε και η επίσκεψή μου στη Γερμανία- προκειμένου να μπουν και αυτοί σε αυτή την προσπάθεια, ώστε να γίνει αυτή η προσπάθεια ακόμη πιο αξιόπιστη. 
Το κενό χρηματοδότησης αυτήν την ώρα, κυρία Ξηροτύρη, με βάση μία μελέτη της «LIVERMAN» που παραγγείλαμε, ετησίως στην ελληνική οικονομία είναι μεταξύ 15 και 18 δισεκατομμυρίων ευρώ, ως αποτέλεσμα της ύφεσης και της κρίσης του τραπεζικού συστήματος. 
Με το ΕΣΠΑ, στο οποίο αναφέρθηκα προηγουμένως -και που τονίζω ξανά ότι είμαστε τέταρτοι στις απορροφήσεις- ο στόχος απορρόφησης ετησίως είναι 4 δισεκατομμύρια. Κοντολογίς, το ΕΣΠΑ δεν φθάνει και ούτε η συνεργασία μας με την Ευρωπαϊκή Τράπεζα Επενδύσεων φθάνει από μόνη της. 
Γι’ αυτό προσπαθούμε απ’ όλες τις πλευρές και με την ανακεφαλαιοποίηση του τραπεζικού συστήματος και με την επιστροφή των οφειλομένων στις επιχειρήσεις από το δημόσιο αλλά και με αυτήν την προσπάθεια -το Ελληνικό Αναπτυξιακό Ταμείο- να δημιουργήσουμε τις προϋποθέσεις για μία περισσότερο ουσιαστική χρηματοδότηση των μικρομεσαίων επιχειρήσεων. Αυτό είναι όλο. Αυτό είναι το «ύποπτο» εγχείρημα για το οποίο σήμερα συζητάμε!</Speech> 
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Η κ. Ξηροτύρη έχει το λόγο.</ChairmanSpeech>
<Speech><Parlmember>ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ</Parlmember>: Κύριε Υπουργέ, κανείς δεν έχει αντίρρηση και το ξέρετε πάρα πολύ καλά ότι με τις ερωτήσεις που έχω κάνει μέχρι σήμερα και τα θέματα που θέτω για την επανεκκίνηση της αναπτυξιακής διαδικασίας και για την τόνωση της ρευστότητας στην αγορά και την πραγματική οικονομία όπως και την αξιοποίηση του ΕΣΠΑ, έχω επιβραβεύσει πολλές σας ενέργειες για το ΕΤΕΑΝ και για τα προγράμματα ενίσχυσης μικρομεσαίων επιχειρήσεων. Βέβαια, έχω εκφράσει τις ανησυχίες μου πως, παρ’ όλο που τελείωσε και η διαδικασία ανακεφαλαιοποίησης των τραπεζών, ακόμη δεν έχουμε αποτελέσματα στην πραγματική οικονομία.
Ξέρετε, λοιπόν, πάρα πολύ καλά ότι τα θέματα του ΕΣΠΑ, της διαχείρισης και των προσπαθειών του Υπουργείου, αλλά και των παθογενειών που έχουμε και των καθυστερήσεων που έδειξε και η Ευρωπαϊκή Τράπεζα Επενδύσεων, όπως και πολλά άλλα θέματα, μας έχουν φέρει σε μία κατάσταση πάρα πολύ δύσκολη.
Διάβασα και τις προχθεσινές σας δηλώσεις. Ελπίζω να ξετυλίγεται επιτέλους το κουβάρι -τουλάχιστον της αξιοποίησης του ΕΤΕΑΝ- όλων αυτών των χρηματοδοτικών εργαλείων, που, σε συνεργασία με τις ελληνικές τράπεζες, θα υποστηρίξουν τις μικρομεσαίες επιχειρήσεις. 
Είχαμε πει και ως Δημοκρατική Αριστερά -και στην προγραμματική συμφωνία- ότι βεβαίως πρέπει να επιδιώξουμε και άλλους πρόσθετους πόρους και εργαλεία από την Ευρωπαϊκή Ένωση για να στηρίξουμε αυτήν την ανάπτυξη. Με αυτήν την έννοια εμείς δεχόμαστε αυτό το νέο επενδυτικό αναπτυξιακό ταμείο. 
Την έκθεση δεν μου τη δώσατε για να τη διαβάσω. Όμως, στην πορεία όλα αυτά που έχουμε ακούσει μας έχουν δημιουργήσει ορισμένες σοβαρές ανησυχίες. Σ’ αυτό το θέμα θέλω να μου απαντήσετε ακριβώς, κύριε Υπουργέ. Το Επενδυτικό Αναπτυξιακό Ταμείο θα είναι ένα ταμείο του ελληνικού κράτους ή θα είναι η έδρα του στο Λουξεμβούργο και το ελληνικό κράτος θα έχει μόνο έναν εκπρόσωπο; Εγώ δεν θέλω να πιστεύω ότι θα ισχύει αυτό, αλλά σας ρωτώ. 
Δεύτερον, σας ρωτώ: Θα έχει καμμία σχέση με τα εν εξελίξει ή και τα επόμενα προγράμματα του ΕΣΠΑ; Το ΕΣΠΑ, το Πρόγραμμα Δημοσίων Επενδύσεων, θα πρέπει να μείνει στη δική μας και μόνο διαχείριση. 
Αυτά τα πρόσθετα κεφάλαια τα οποία θα έρθουν, οτιδήποτε πρόσθετο έρθει στο Αναπτυξιακό Ταμείο, βεβαίως θα το διαχειριστείτε με την Ευρωπαϊκή Ένωση και τις πηγές χρηματοδότησης. Θέλω, όμως, να μου ξεκαθαρίσετε επακριβώς ότι δεν θα εμπλέκεται αυτό το Αναπτυξιακό Ταμείο στα θέματα διαχείρισης του ΕΣΠΑ. Τα θέματα διαχείρισης και υλοποίησης του ΕΣΠΑ και του Προγράμματος Δημοσίων Επενδύσεων είναι καθαρά θέματα του ελληνικού κράτους και της ελληνικής Κυβέρνησης. 
Από την άλλη πλευρά, ανησυχούμε γιατί εάν δημιουργηθούν διάφορες πρόσθετες προϋποθέσεις, οι ελληνικές μικρομεσαίες επιχειρήσεις οι οποίες αυτήν τη στιγμή βρίσκονται πλέον στο τελικό τους στάδιο και περιμένουν πώς και τι αυτήν την επανεκκίνηση και αξιοποίηση όλων αυτών των εργοδοτικών εργαλείων που προέρχονται από το ΕΣΠΑ, ξέρετε τι είναι τώρα να τους εμπλέξετε σε μια άλλη διαδικασία, να αποδεικνύουν με κάποια άλλα στοιχεία τα προσόντα τους σε ένα άλλο ταμείο, που δεν θα είναι καθαρά ελληνικό, για να μπορέσουν να τύχουν της χρηματοδότησης;
Ξέρετε εσείς να υπάρχουν αυτήν τη στιγμή αποδεικτικά στοιχεία ευρωστίας των μικρομεσαίων επιχειρήσεων; Και χρεωμένες είναι και προβλήματα έχουν και πολλά άλλα προβλήματα επιβίωσης. Και αυτά πρέπει σιγά-σιγά να τα αντιμετωπίσουμε και να μπορέσουμε να εξασφαλίσουμε τη χρηματοδότηση. 
Εγώ αυτό που θέλω είναι να μου διασφαλίσετε ότι το ένα θα δρα προσθετικά στο άλλο και όχι παρεμβατικά. Αυτό θέλω. Και αν μου το διασφαλίσετε αυτό, εγώ θα είμαι πάρα πολύ ευχαριστημένη που εσείς επιτυγχάνετε ένα δεύτερο αναπτυξιακό εργαλείο.</Speech> 
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Το λόγο έχει ο κύριος Υπουργός.</ChairmanSpeech> 
<Speech><Parlmember>ΚΩΝΣΤΑΝΤΙΝΟΣ ΧΑΤΖΗΔΑΚΗΣ</Parlmember> (Υπουργός Ανάπτυξης και Ανταγωνιστικότητας): Κυρία Ξηροτύρη, κατ’ αρχάς θέλω να σας πω ότι τίποτα δεν θα είναι κρυφό. Γι’ αυτό το καινούριο ίδρυμα θα έρθει νομοσχέδιο, όταν είμαστε έτοιμοι, στη Βουλή και όποιος είναι αντίθετος θα έχει τη χαρά να το καταψηφίσει και να πει στους Έλληνες πολίτες και στις μικρομεσαίες επιχειρήσεις: «Δεν μας ενδιαφέρει το μέλλον των μικρομεσαίων επιχειρήσεων. Ας πάνε να κλείσουν όλες.».</Speech>
<Speech><Parlmember>ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ</Parlmember>: Ε, εντάξει.</Speech> 
<Speech><Parlmember>ΚΩΝΣΤΑΝΤΙΝΟΣ ΧΑΤΖΗΔΑΚΗΣ</Parlmember> (Υπουργός Ανάπτυξης και Ανταγωνιστικότητας): Διότι ο σκοπός σας είμαι βέβαιος ότι δεν είναι αυτός. Δεν είναι αυτός ο σκοπός σας! Και γι’ αυτόν το λόγο σημειώνω ότι εξεπλάγην από την τοποθέτησή σας. 
Τώρα, η δομή του είναι κάτι το οποίο συζητείται αυτήν την ώρα με όλους τους πιθανούς εταίρους. Η αρχική ιδέα είναι να υπάρχει μία δομή με τρεις -αν θέλετε- «ορόφους». 
Στον πρώτο «όροφο» θα υπάρχει χρηματοδότηση από την πλευρά του ελληνικού δημοσίου, είτε από τον προϋπολογισμό Δημοσίων Επενδύσεων είτε από το ΕΣΠΑ. 
Στον δεύτερο «όροφο» θα υπάρχει συμμετοχή διαφόρων διεθνών χρηματοπιστωτικών οργανισμών. Και για αυτόν το λόγο συζητάμε αυτές τις μέρες με τους Γερμανούς, με τη γερμανική πλευρά. Συζητάμε για να δούμε την πιθανή συμμετοχή της γερμανικής αναπτυξιακής τράπεζας, της KFW, σε αυτήν την προσπάθεια. Θα προσδώσει πρόσθετη αξιοπιστία σε αυτήν την προσπάθεια μία συμμετοχή της γερμανικής πλευράς στο Ελληνικό Αναπτυξιακό Ταμείο. 
Και στον τρίτο πια «όροφο» θα υπάρχουν και χρήματα ιδιωτών επενδυτών, οι οποίοι θα έρθουν και θα επενδύσουν σε αυτό το ταμείο, στηρίζοντάς το ακόμα περισσότερο. 
Εκπλήττεστε για το ΕΣΠΑ. Γιατί δεν έχετε εκπλαγεί που έχουμε δώσει πόρους του ΕΣΠΑ collateral -όπως λέγεται στην τραπεζική διάλεκτο- στην Ευρωπαϊκή Τράπεζα Επενδύσεων, προκειμένου να δίνει δάνεια στις ελληνικές τράπεζες για τη χρηματοδότηση των μικρομεσαίων επιχειρήσεων; 
Κάτι παρόμοιο θα γίνει και εδώ. Κάποια χρήματα από το ΕΣΠΑ θα δοθούν για να στηριχτεί αυτή η προσπάθεια που με τη σειρά της θα έρθει και θα υποστηρίξει τις μικρομεσαίες επιχειρήσεις. Διότι ένας από τους βασικούς σκοπούς αυτού του ταμείου θα είναι η εξασφάλιση φθηνότερου χρήματος για τη χρηματοδότηση στη συνέχεια, μέσω του τραπεζικού συστήματος, των ελληνικών μικρομεσαίων επιχειρήσεων. 
Και πραγματικά μου κάνει εντύπωση πώς είναι δυνατόν να σημειώνεται από πολλά μέσα ενημέρωσης ότι προχωρεί η Ισπανία σε μια παρόμοια συνεργασία με τους Γερμανούς χάρη στο ταμείο που έχει, το ICO, και όταν γίνεται μια τέτοια προσπάθεια στην Ελλάδα –εγώ δεν θα έλεγα να χαιρετίζεται αλλά εν πάση περιπτώσει-  να αντιμετωπίζεται με καχυποψία. 
Σημειώνω και πάλι, σαν συμπέρασμα, ότι υπάρχει κενό χρηματοδότησης το οποίο είναι μεγάλο. Κάνουμε ό,τι μπορούμε να το καλύψουμε. Φυσικά, θαύματα δεν μπορούν να γίνουν. Όμως, προσπαθούμε να αξιοποιήσουμε όλα τα διαθέσιμα όπλα, εκ των οποίων ένα από αυτά μπορεί και πρέπει να είναι αυτό το Ελληνικό Αναπτυξιακό Ταμείο. 
Τώρα, μετά από ένα χρόνο διαπραγματεύσεων με την τρόικα και με τους εταίρους μας, είμαστε σε μία κρίσιμη φάση και θέλω να πιστεύω ότι σε σχετικά σύντομο χρονικό διάστημα θα μπορέσουμε να παρουσιάσουμε πιο χειροπιαστά αποτελέσματα, τα οποία προφανώς θα είναι προς όφελος, κυρίως, των ελληνικών μικρομεσαίων επιχειρήσεων. Αυτή είναι η προσπάθειά μας.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Ευχαριστούμε τον κύριο Υπουργό.
Επόμενη είναι η τέταρτη με αριθμό 1691/8-7-2013 επίκαιρη ερώτηση δευτέρου κύκλου της Βουλευτού Β΄ Αθηνών του Λαϊκού Συνδέσμου Χρυσή Αυγή κ. Ελένης Ζαρούλια προς τον Υπουργό Εσωτερικών, σχετικά με τη «μη εφαρμογή της υπ’ αριθμόν 460/2013 απόφασης της Ολομέλειας του Συμβουλίου της Επικρατείας (ΣτΕ)».
Στην επίκαιρη ερώτηση θα απαντήσει ο Αναπληρωτής Υπουργός κ. Γρηγοράκος.
Η κ. Ζαρούλια έχει το λόγο για δύο λεπτά.</ChairmanSpeech>
<Speech><Parlmember>ΕΛΕΝΗ ΖΑΡΟΥΛΙΑ</Parlmember>: Ερχόμαστε σήμερα, ύστερα από έναν ολόκληρο χρόνο συγκυβέρνησης της Νέας Δημοκρατίας με τους εταίρους της, να συζητήσουμε το θέμα της κατάργησης του νόμου Ραγκούση, για το οποίο είχε δεσμευτεί προεκλογικά ο Πρωθυπουργός.
Η Χρυσή Αυγή, ήδη από τον Ιούλιο του 2012, έχει καταθέσει πρόταση νόμου σε συμμόρφωση με την απόφαση 350/2011 του Δ΄ Τμήματος του Συμβουλίου της Επικρατείας. Στην πρόταση νόμου προβλέπουμε τόσο την κατάργηση των διατάξεων του νόμου περί απονομής ιθαγένειας λόγω γέννησης στην Ελλάδα από αλλοδαπούς γονείς και φοίτηση σε ελληνικό σχολείο, όσο και των διατάξεων για τη συμμετοχή των αλλοδαπών στις δημοτικές εκλογές. 
Επιπλέον, σύμφωνα με την απόφαση του Συμβουλίου της Επικρατείας, ζητούμε την ανάκληση όλων των ιθαγενειών που έχουν δοθεί με αυτούς τους τρόπους και που προβλέπει ο νόμος 3838/2010, γνωστός και ως «νόμος Ραγκούση», όσο και την ακύρωση των αποτελεσμάτων στα εκλογικά τμήματα που συμμετείχαν αλλοδαποί με ειδικούς εκλογικούς καταλόγους, καθώς και τυχόν παύση εκλεγμένων αλλοδαπών και επανάληψη των δημοτικών εκλογών 2010 στα τμήματα αυτά. 
Κατά τη διάρκεια του έτους σύσσωμοι οι Βουλευτές της Κοινοβουλευτικής μας Ομάδας έχουν καταθέσει ερωτήσεις, επίκαιρες ερωτήσεις, αιτήσεις κατάθεσης εγγράφων σχετικά με την κατάργηση του νόμου Ραγκούση. 
Συνεχώς διαψεύδεται ότι η Νέα Δημοκρατία δεν υπαναχώρησε της προεκλογικής δέσμευσής της για κατάργηση του νόμου Ραγκούση, αλλά απλώς ανέμενε την απόφαση της Ολομέλειας του Συμβουλίου της Επικρατείας. Το Φεβρουάριο του 2013 δημοσιεύθηκε αυτή η απόφαση, η οποία επαναλαμβάνει το περιεχόμενο της απόφασης του Δ΄ Τμήματος επί της οποίας κάναμε την πρόταση νόμου. Με τη δικαστική απόφαση ακυρώνονται οι αποφάσεις του τότε Υπουργού Εσωτερικών Ραγκούση, το 2010, για αυτόματη ιθαγένεια λόγω γέννησης στην Ελλάδα από αλλοδαπούς γονείς και φοίτηση σε ελληνικό σχολείο καθώς και για συμμετοχή αλλοδαπών στις δημοτικές εκλογές, διότι κρίθηκαν αντισυνταγματικές.
Βρισκόμαστε, ήδη, στον πέμπτο μήνα από τη δημοσίευση της απόφασης της Ολομέλειας 460/2013 και δεν έχετε ανακαλέσει τις υπουργικές αποφάσεις ούτε έχετε συμμορφωθεί ως προς την ακύρωση των ιθαγενειών που έχουν, ήδη, δοθεί και που παράνομα συνεχίζετε να δίνετε καθώς και την ακύρωση των αποτελεσμάτων των δημοτικών εκλογών στα δημοτικά τμήματα που έγινε χρήση ειδικών εκλογικών καταλόγων αλλοδαπών και επανάληψη των εκλογών σ’ αυτά τα τμήματα καθώς και παύση τυχόν εκλεγέντων αλλοδαπών συμβούλων. 
Ήδη έχει κατατεθεί αίτηση στο Συμβούλιο της Επικρατείας προς διαπίστωση μη συμμόρφωσης του νυν Υπουργού Εσωτερικών στην απόφαση 460/2013 και αναμένεται σχετική κλήση σας από το δικαστήριο για να διαπιστωθούν οι ενέργειές σας ή οι παραλείψεις σας ως προς τη μη τήρηση της απόφασης.
Μη μας επαναλάβετε, όπως ο προκάτοχός σας, ότι τα θέματα αυτά θα ρυθμιστούν με σχέδιο νόμου το οποίο ποτέ δεν έγινε, διότι δεν απαιτείται νομοθετική πρωτοβουλία, αλλά συμμόρφωση του Υπουργού στην απόφαση. Ο Υπουργός Εσωτερικών πρέπει να ανακαλέσει τις ακυρωθείσες αποφάσεις του 2010 και να ανακαλέσει μέσω των γενικών γραμματέων αποκεντρωμένων διοικήσεων τις ιθαγένειες και μέσω των δημάρχων τις εγγραφές στα δημοτολόγια καθώς και να ακυρώσει τα αποτελέσματα των δημοτικών εκλογών 2010 με όλα τα συναφή αποτελέσματά τους.
Επομένως, ερωτάται ο κύριος Υπουργός: θα συμμορφωθείτε με τη δικαστική απόφαση ή θα πρέπει να αναζητηθούν ποινικές και αστικές ευθύνες από τη μη εφαρμογή της;</Speech> 
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Πριν δώσω το λόγο στον κύριο Υπουργό, θα ήθελα να τον καλωσορίσω εκ μέρους του Προεδρείου στα νέα του καθήκοντα και να ευχαριστήσω και τον ίδιο και τους άλλους νέους Υπουργούς που ήταν παρόντες στην απάντηση ερωτήσεων.
Ο κύριος Υπουργός έχει το λόγο.</ChairmanSpeech>
<Speech><Parlmember>ΛΕΩΝΙΔΑΣ ΓΡΗΓΟΡΑΚΟΣ</Parlmember> (Αναπληρωτής Υπουργός Εσωτερικών): Ευχαριστώ, κύριε Πρόεδρε.
Θα προσπαθήσω να είμαι παρών γιατί είχα ζήσει και είχα βιώσει την προηγούμενη κατάσταση, την οποία και εσείς είχατε καυτηριάσει αλλά και ο κ. Παππάς στη Διάσκεψη των Προέδρων. Νομίζω ότι ο χρόνος θα δείξει αν είμαστε συνεπείς σε αυτό που πιστεύουμε ή όχι.
Κυρία συνάδελφε, ευχαριστώ πολύ για την ερώτησή σας. Μπορώ να σας διαβεβαιώσω ότι η παρουσία μου προσωπικά στο Υπουργείο Εσωτερικών έχει να κάνει με την αξιοπρέπεια, την αξιοκρατία, τη νομιμότητα και τη διαφάνεια. Αυτά θα τα υποστηρίξω. Είναι θέματα τα οποία τα πιστεύω διαχρονικά και θα είμαι άτεγκτος στο θέμα αυτό. 
Βέβαια θέλω να σας πω ότι ο φόβος προκαλεί πανικό κι ο πανικός προκαλεί αναστάτωση, αστάθεια, ανασφάλεια και βία. Εγώ είμαι αντίθετος σε κάθε μορφή βίας. Δεν υπάρχει «αριστερή» και «δεξιά» βία. Η βία είναι μια φασιστική πράξη. Κι επειδή σήμερα εσείς μου βάζετε αυτό το ερώτημα να απαντήσω γι’ αυτά τα δύο θέματα που είναι διαφορετικά, δηλαδή το δημοτολόγιο και η ιθαγένεια, για τα οποία όλο αυτό το χρονικό διάστημα γίνεται μία πολύ μεγάλη συζήτηση στα Μέσα Μαζικής Ενημέρωσης αλλά και στη Βουλή, θέλω να σας διαβεβαιώσω ότι θα κάνω το  καλύτερο δυνατό. 
Στην τελευταία σας αποστροφή ότι δεν σας δίνονται στοιχεία θα σας απαντήσω συγκεκριμένα.
Θέλω, λοιπόν, να σας πω ότι ο Πρωθυπουργός προεκλογικά είχε δεσμευθεί για το θέμα αυτό και το Συμβούλιο της Επικρατείας ήρθε κι έβγαλε μία ακυρωτική απόφαση. Τα δύο κόμματα που συμμετέχουν αυτήν τη στιγμή στην Κυβέρνηση είναι ξεκάθαρα και σκοπός της σημερινής Κυβέρνησης είναι να δώσει απάντηση στο καυτό θέμα του μεταναστευτικού. Σας απαντώ, λοιπόν, τι έχει γίνει μέχρι σήμερα, γιατί είπατε ότι δεν έχει γίνει κάτι. Είναι δύο, όπως είπαμε, τα θέματα που θέσατε: το δημοτολόγιο και η ιθαγένεια.
 Όπως έχω ενημερωθεί από τον κ. Αθανασίου, εξέδωσε ο τότε αρμόδιος Υπουργός την υπ’ αριθμόν 965/15-08-2012 εγκύκλιο σύμφωνα με την οποία ανεστάλησαν οι διαδικασίες που αφορούν την εφαρμογή των διατάξεων των άρθρων 1 Α΄ και 24 του ν.3838/2010 οι οποίες σχετίζονται με την κτήση της ελληνικής ιθαγένειας λόγω της γέννησης στην Ελλάδα ή αυτές τις ιθαγένειες οι οποίες είχαν δοθεί. Αναστέλλεται αυτό. Άρα, γίνεται η εφαρμογή της απόφασης του Συμβουλίου της Επικρατείας. 
Στην παρούσα χρονική στιγμή σας λέω –και με έχει διαβεβαιώσει ο κ. Αθανασίου- ότι καταρτίζεται το νομοσχέδιο αυτό. Θα έρθει δηλαδή πολύ γρήγορα στη Βουλή το νομοσχέδιο που θα αφορά την κτήση της ελληνικής ιθαγένειας και όλες αυτές τις αμφισβητήσεις που έγιναν από το Συμβούλιο της Επικρατείας. 
Θέλω να σας πω όμως, κυρία Ζαρούλια, ότι στο Συμβούλιο της Επικρατείας η μειοψηφία έχει ξεκάθαρες θέσεις, δηλαδή οι δικαστές οι οποίοι μειοψήφησαν είχαν ξεκάθαρες θέσεις και πραγματικά αξιόλογες να τις δει κανείς. Κι επειδή η δικαιοσύνη δεν είναι κάτι το στατικό, αλλά παρακολουθεί τις εξελίξεις της κοινωνίας, τα κοινωνικά δρώμενα, και συνήθως εκφράζει την κοινωνία, θα πρέπει να περιμένουμε να δούμε τι θα γίνει με τον νέο νόμο που θα φέρει η Κυβέρνηση και στον οποίο έχει γίνει συνεννόηση μεταξύ των δύο κομμάτων της Κυβέρνησης.
Όσον αφορά το άλλο θέμα θα ήθελα να σας ενημερώσω –και θα μιλήσω και στη δευτερολογία μου- ότι όπως προκύπτει από τα επίσημα στοιχεία του Υπουργείου, αποτελεί μύθο ότι η Ελλάδα προχωρεί σε αθρόες νομιμοποιήσεις αλλοδαπών και σε μαζικές ελληνοποιήσεις, γιατί σε απόλυτους αριθμούς είναι η χώρα με τις λιγότερες ιθαγένειες στην Ευρώπη. 
Θα σας ενημερώσω ότι προσφάτως ο Πρόεδρος των Ηνωμένων Πολιτειών έφερε στη Γερουσία το νομοσχέδιο περί νομιμοποίησης έντεκα εκατομμυρίων μεταναστών στην Αμερική, για να μπορέσουν με νόμιμες διαδικασίες να εργαστούν, να πάρουν την πράσινη κάρτα και να είναι μέρος της αμερικανικής κοινωνίας. 
Όντας Ευρωπαίοι και ανήκοντας σε έναν μεγάλο πολιτισμό, πιστεύουμε ότι ο πολιτισμός και η κουλτούρα μας -όχι μόνο η δική μας, η ελληνική αλλά και η ευρωπαϊκή κουλτούρα- μας επιβάλλει να είμαστε πάρα πολύ συνετοί, σεμνοί και προσεκτικοί στα θέματα ιθαγένειας και οπωσδήποτε στα θέματα που αφορούν το μεταναστευτικό. 
Σας ευχαριστώ.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>):  Ευχαριστούμε κι εμείς.
Κυρία Ζαρούλια, έχετε το λόγο για τρία λεπτά.</ChairmanSpeech>
<Speech><Parlmember>ΕΛΕΝΗ ΖΑΡΟΥΛΙΑ</Parlmember>: Άκουσα πολλά «θα»: «Θα έρθει γρήγορα» -αν κι έχει περάσει ένας χρόνος, και το «γρήγορα» θα έπρεπε να είναι «χθες»-, «θα φέρει νέο νόμο», «θα, θα, θα…». Έχετε ξεπεράσει και τον Ανδρέα Παπανδρέου στα «θα»! 
Όσο για τις ελληνοποιήσεις, εγώ έχω εδώ έναν άλλο κατάλογο, ο οποίος είναι από τον κ. Αθανασίου και σύμφωνα με τον οποίο έχετε δώσει από τις 24-3-2010 μέχρι τις 22-8-2012 οκτώ χιλιάδες διακόσιες τριάντα δύο αποφάσεις σε Αλβανούς υπηκόους και από την περίοδο 24-3-2010 έως τις 22-7-2012 δεκαεννιά χιλιάδες οκτακόσιες σαράντα μία. Δημιουργείτε μειονοτικό πρόβλημα με αυτές τις κτήσεις ελληνικής ιθαγένειας. Είστε επικίνδυνοι εκτός από παράνομοι.
Για να μη μακρηγορούμε, όμως, εάν δεν είστε διατεθειμένοι να εφαρμόσετε το νόμο άμεσα και αφού ισχυρίζεστε ότι κυβερνάτε με τη θέληση του ελληνικού λαού, γιατί δεν τολμάτε να κάνετε ένα δημοψήφισμα για το θέμα τώρα και να δούμε αν μπορεί να περιμένει ο ελληνικός λαός πότε θα φέρετε αυτό το περίφημο καινούργιο νομοσχέδιο, από τη στιγμή που έχει περάσει ήδη ένας χρόνος που δεν συμμορφώνεστε;
Ευχαριστώ.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Ευχαριστούμε και εμείς.
Ο κύριος Υπουργός έχει το λόγο για τη δευτερολογία του.</ChairmanSpeech>
<Speech><Parlmember>ΛΕΩΝΙΔΑΣ ΓΡΗΓΟΡΑΚΟΣ</Parlmember> (Αναπληρωτής Υπουργός Εσωτερικών): Κυρία συνάδελφε, θέλω να σας πω ότι το πότε θα έρθει ο νόμος είναι θέμα της Κυβέρνησης, δεν είναι θέμα του Υπουργείου. Η Κυβέρνηση αποφασίζει πότε θα έρθει αυτός ο νόμος. Γίνεται συζήτηση. Θα έρθει πάρα πολύ γρήγορα. Μη βιάζεστε. Σας διαβεβαιώνω ότι, όταν έρθει, θα έχουν γίνει πραγματικά τομές στο μεταναστευτικό.
Σας διαβεβαιώνω ότι η παρουσία μας στο Υπουργείο Εσωτερικών θα συνάδει μόνο με το ήθος και το ύφος της εξουσίας -ειλικρινά σας το λέω αυτό- και θα προσπαθήσουμε να κάνουμε το καλύτερο, να κάνουμε το σωστό.
Σας διαβεβαιώνω, λοιπόν, από το Βήμα της Βουλής ότι δεν υπάρχει περίπτωση να γίνει παραποίηση κανενός δημοτολογίου μετά την απόφαση του Συμβουλίου της Επικρατείας. Καμμία! Θα χαρώ πολύ να επαναφέρετε την ερώτησή σας μετά από έναν ή δύο μήνες για να σας διαβεβαιώσω με στοιχεία. Διότι δεν υπάρχει καμμία νέα εγγραφή, μετά από την απόφαση που έχει στείλει ο κ. Αθανασίου, στους εκλογικούς καταλόγους. Θα το ελέγξουμε και σας διαβεβαιώνω ότι δεν θα υπάρξει τίποτα καινούργιο μετά από την απόφαση του Συμβουλίου Επικρατείας.
Πιστεύω, λοιπόν, ότι θα πάμε σε δημοτικές και αυτοδιοικητικές εκλογές τον επόμενο Μάιο με καθαρούς καταλόγους, καταλόγους οι οποίοι θα είναι δημοκρατικοί, θα είναι νόμιμοι και θα σέβονται τα δικαιώματα των Ελλήνων πολιτών.
Σας ευχαριστώ.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Ανακοινώνω στο Σώμα ότι ο Βουλευτής Κοζάνης κ. Κασαπίδης ζητεί άδεια ολιγοήμερης απουσίας στο εξωτερικό. Η Βουλή εγκρίνει;</ChairmanSpeech>
<Speech><Parlmember>ΠΟΛΛΟΙ ΒΟΥΛΕΥΤΕΣ</Parlmember>: Μάλιστα, μάλιστα.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Η Βουλή ενέκρινε τη ζητηθείσα άδεια.
Η έβδομη με αριθμό 1692/8-7-2013 επίκαιρη ερώτηση πρώτου κύκλου του Βουλευτή Αιτωλοακαρνανίας του Κομμουνιστικού Κόμματος Ελλάδας κ. Νικολάου Μωραΐτη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την αντιμετώπιση των προβλημάτων των εργαζομένων στα ξενοδοχεία της Κέρκυρας, δεν συζητείται λόγω κωλύματος του κυρίου Υπουργού και διαγράφεται.
Η δεύτερη με αριθμό 1685/8-7-2013 επίκαιρη ερώτηση δευτέρου κύκλου του Βουλευτή Πρέβεζας του Συνασπισμού Ριζοσπαστικής Αριστεράς - Ενωτικού Κοινωνικού Μετώπου κ. Κωνσταντίνου Μπάρκα προς τον Υπουργό Οικονομικών, σχετικά με την καταβολή των δεδουλευμένων στους παραγωγούς γάλακτος της «Δωδώνης» από τους επενδυτές, δεν συζητείται λόγω κωλύματος του κυρίου Υπουργού και διαγράφεται.
Η τρίτη με αριθμό 1686/8-7-2013 επίκαιρη ερώτηση δευτέρου κύκλου της Βουλευτού Μαγνησίας των Ανεξάρτητων Ελλήνων κ. Μαρίνας Χρυσοβελώνη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την ανάγκη χρηματοδότησης του Γηροκομείου Βόλου, ομοίως δεν συζητείται λόγω κωλύματος του κυρίου Υπουργού και διαγράφεται.
Η πέμπτη με αριθμό 1693/8-7-2013 επίκαιρη ερώτηση δευτέρου κύκλου του Βουλευτή Β’ Αθήνας του Κομμουνιστικού Κόμματος Ελλάδας κ. Χρήστου Κατσώτη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με το κλείσιμο της εταιρείας «Nutriart», επίσης δεν συζητείται λόγω κωλύματος του κυρίου Υπουργού και διαγράφεται.
Ολοκληρώνεται ο κύκλος των επίκαιρων ερωτήσεων της σημερινής συνεδρίασης με τη συζήτηση της πρώτης με αριθμό 1688/8-7-2013 επίκαιρης ερώτησης δευτέρου κύκλου του Γ΄ Αντιπροέδρου της Βουλής και Βουλευτή Χανίων της Νέας Δημοκρατίας κ. Χρήστου Μαρκογιαννάκη προς τον Υπουργό Υγείας, σχετικά με το Κέντρο Ημερήσιας Φροντίδας Απασχόλησης Ατόμων με Αναπηρία (ΚΗΦΑΑΜΕΑ) Χανίων.
Στην επίκαιρη ερώτηση του κ. Μαρκογιαννάκη θα απαντήσει ο Υφυπουργός Υγείας κ. Μπέζας.
Έχετε το λόγο, κύριε Μαρκογιαννάκη, προκειμένου να αναπτύξετε την ερώτησή σας.</ChairmanSpeech>
<Speech><Parlmember>ΧΡΗΣΤΟΣ ΜΑΡΚΟΓΙΑΝΝΑΚΗΣ</Parlmember> (Γ΄ Αντιπρόεδρος της Βουλής): Κύριε Πρόεδρε, κύριε Υπουργέ, θα επαναλάβω αυτό που έχει γίνει κοινότοπη άποψη και ρήση, ότι δηλαδή ο πολιτισμός μιας κοινωνίας και ενός τόπου δεν εξαρτάται τόσο από τα οικονομικά μεγέθη όσο από το ποια είναι η συμπεριφορά της πολιτείας, της κοινωνίας απέναντι σε συνανθρώπους μας οι οποίοι έχουν την ανάγκη για κοινωνική, κρατική στήριξη.
Εάν υπάρχει μέριμνα για αυτούς τους ανθρώπους, ασφαλώς υπάρχει πολιτισμός. Εάν οι άνθρωποι αυτοί είναι εγκαταλελειμμένοι, δεν υπάρχει πολιτισμός. 
Στα Χανιά, λοιπόν, έχουμε ένα Σωματείο φιλανθρωπικό, το ΚΗΦΑΑΜΕΑ, Κέντρο Ημερήσιας Φροντίδας Απασχόλησης Ατόμων με Αναπηρία, όπου φιλοξενούνται εδώ και αρκετά χρόνια είκοσι παιδιά πολυανάπηρα. Κι όταν λέμε «πολυανάπηρα» μιλάμε για αναπηρία 100% διανοητική και σωματική. 
Είναι συγκινητική η προσπάθεια που καταβάλλεται από το προσωπικό του Σωματείου του ΚΗΦΑΑΜΕΑ, τόσο προς την κατεύθυνση της ανακούφισης των ίδιων των παιδιών, που έχουν βρει, πραγματικά, μια φωλιά όπου περνούν την ώρα τους, όσο και προς τις οικογένειες τους οι οποίες για κάποιες ώρες της ημέρας απελευθερώνονται για να εργαστούν, για να μπορέσουν να αποκομίσουν τα προς το ζην. 
Οφείλονται, λοιπόν, στο σωματείο αυτό από τα ασφαλιστικά ταμεία -όχι χάρη ή δωρεά, αλλά οφειλές- αυτήν τη στιγμή περίπου 200.000 ευρώ. Το κέντρο αυτό είναι στα πρόθυρα του να κλείσει. Αν κλείσει το κέντρο, αυτό θα αποτελεί έναν κόλαφο εναντίον της πολιτισμένης κοινωνίας μας. 
Οφείλουν ενοίκια. Οφείλουν μισθούς. Οφείλουν σε ασφαλιστικούς οργανισμούς. Τα ποσά αυτά δεν είναι ιδιαίτερα υψηλά, είναι όμως πιεστικά. Είναι περίπου 60.000 ευρώ. 
Φοβάμαι ότι εάν δεν υπάρξει άμεση αντίδραση από την πολιτεία –γι’ αυτό και κατέθεσα επίκαιρη ερώτηση και όχι μια απλή ερώτηση, για να το συζητήσουμε, κύριε Υπουργέ- θα έχουμε εντός ολίγων ημερών το κλείσιμο του κέντρου. 
Παρακαλώ, λοιπόν, πάρα πολύ να ανταποκριθεί η πολιτεία σε αυτά τα οποία οφείλει κι όχι να μας κάνει κάποια χάρη. 
Περιμένω την απάντησή σας και θα επανέλθω στη δευτερολογία μου.</Speech> 
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>):  Κύριε Υπουργέ, έχετε το λόγο.</ChairmanSpeech>
<Speech><Parlmember>ΑΝΤΩΝΙΟΣ ΜΠΕΖΑΣ</Parlmember> (Υφυπουργός Υγείας): Ευχαριστώ, κύριε Πρόεδρε.
 Κύριε Αντιπρόεδρε, όντως υπάρχει πρόβλημα με την καταβολή των ημερήσιων νοσηλίων από τον ΕΟΠΥΥ προς το Κέντρο Ημερήσιας Φροντίδας Απασχόλησης Ατόμων με Αναπηρία στα Χανιά. 
Έχετε πολύ δίκιο σε αυτό το οποίο είπατε, ότι ο ανθρωπισμός και ο πολιτισμός μιας κοινωνίας αντικατοπτρίζεται στον τρόπο με τον οποίο η πολιτεία αντιμετωπίζει αυτούς τους ανθρώπους, τα άτομα με αναπηρία. 
Το πρόβλημα, όμως, το οποίο υπάρχει στο συγκεκριμένο κέντρο δεν είναι πρόβλημα που εντοπίζεται εκεί αλλά είναι ένα γενικότερο πρόβλημα σε σχέση με τις πληρωμές του ΕΟΠΥΥ. 
Υπάρχει –και πρέπει να το αναγνωρίσω αυτό- ταμειακή δυσχέρεια αυτήν την περίοδο στον ΕΟΠΥΥ, η οποία οφείλεται, κυρίως, στη μείωση των προσδοκώμενων εσόδων από τους ασφαλισμένους του. Αυτό συμβαίνει λόγω της ύφεσης. Αυτή η δυσχέρεια οδηγεί στην καθυστέρηση της πληρωμής των υποχρεώσεων του ΕΟΠΥΥ έναντι των παρόχων υγείας. 
Ο οργανισμός, όμως, συνεργάζεται με τους παρόχους υγείας, ώστε να βρίσκεται κάθε φορά η καλύτερη δυνατή λύση και παρά τις δυσκολίες που αντιμετωπίζει, προσπαθεί κατά το δυνατόν να είναι συνεπής απέναντι σε αυτές τις υποχρεώσεις του. Μιλάω γενικά. Δεν μιλάω μόνο για το συγκεκριμένο κέντρο. 
Η ερώτησή σας, όμως, μου δίνει την ευκαιρία να πω και το εξής: Υπάρχει πρόβλημα –όπως είπα και προηγουμένως- αλλά το μήνυμα που θέλω να δώσω, είναι ότι δεν πρέπει να υπάρχει ανησυχία, διότι η κατάσταση θα βελτιωθεί. 
Και το λέω αυτό, διότι το ελληνικό δημόσιο έχει αναλάβει την υποχρέωση να χρηματοδοτήσει με το ποσό του ενάμισι δισεκατομμυρίου ευρώ τον ΕΟΠΥΥ για να καλύψει μέρος των υφιστάμενων μέχρι τις 31-12-2011 οφειλών του προς τα φαρμακεία και τους λοιπούς παρόχους υγείας, τους ιατρούς, τα διαγνωστικά κέντρα, τις κλινικές, τα εργαστήρια αυτού του τύπου όπως στα Χανιά.
Μέχρι σήμερα η χρηματοδότηση που έχει ληφθεί –αναφέρομαι στη χρηματοδότηση από το ποσό του ενάμισι δισεκατομμυρίου- φθάνει περίπου τα επτακόσια είκοσι πέντε εκατομμύρια ευρώ και έχουν εξοφληθεί χρηματικά εντάλματα ύψους τριακοσίων τριάντα οχτώ περίπου εκατομμυρίων ευρώ, δηλαδή, περίπου έχουν πληρωθεί τα μισά. Επαναλαμβάνω ότι αναφέρω σε οφειλές μέχρι τις 31-12-2011.
Εδώ υπάρχει, πράγματι, μια υστέρηση, η οποία δεν οφείλεται στην έλλειψη χρηματοδότησης για τα ληξιπρόθεσμα μέχρι τις 31-12-2011 του ΕΟΠΥΥ αλλά οφείλεται σε διαδικαστικούς λόγους. Αυτούς τους λόγους, βέβαια, οφείλουμε να τους αντιμετωπίσουμε, διότι η παροχή ρευστότητας στην αγορά και η εκπλήρωση των υποχρεώσεων του δημοσίου έναντι των ιδιωτών είναι –και θα πρέπει να είναι- προτεραιότητά μας. 
Στο πλαίσιο αυτό έχουμε ήδη ζητήσει από τον ΕΟΠΥΥ να δείξει ιδιαίτερη ευαισθησία για το συγκεκριμένο κέντρο, καθώς και για άλλους παρόμοιους φορείς, για την αποπληρωμή ληξιπρόθεσμων οφειλών μέχρι τις 31-12-2011.
Όσον αφορά τις υποχρεώσεις προς το συγκεκριμένο κέντρο μετά τις 31-12-2011, από την ενημέρωση την οποία έχουμε, προκύπτει ότι ο οργανισμός έχει καταβάλει τις δαπάνες μέχρι και το μήνα Οκτώβριο του 2012 με πρόχειρο λογιστικό έλεγχο –ως προκαταβολή δίνεται το 90% και το υπόλοιπο 10% παραμένει- ενώ έχει δρομολογηθεί και η πληρωμή των μηνών Νοεμβρίου και Δεκεμβρίου του 2012.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Ευχαριστούμε, κύριε Υπουργέ.
Ο κ. Μαρκογιαννάκης έχει το λόγο για τη δευτερολογία του.</ChairmanSpeech>
<Speech><Parlmember>ΧΡΗΣΤΟΣ ΜΑΡΚΟΓΙΑΝΝΑΚΗΣ</Parlmember> (Γ΄ Αντιπρόεδρος της Βουλής): Κύριε Υπουργέ, χαίρομαι που αναγνωρίζετε το πρόβλημα. Αναγνωρίζετε τις οφειλές, αλλά, ξέρετε, αυτά τα παιδιά με την απλή αναγνώριση εκ μέρους σας ότι το κράτος, ο ΕΟΠΥΥ, οφείλει, δεν θα νιώσουν την οποιαδήποτε ανακούφιση ούτε και οι εργαζόμενοι.
Εγώ περιμένω από εσάς στη δευτερολογία σας να μας πείτε, πότε θα καταβάλει το κράτος –γιατί είναι και άλλοι ασφαλιστικοί οργανισμοί, δεν είναι μόνο ο ΕΟΠΥΥ- αυτά τα οποία οφείλει. Θα έπρεπε, μάλιστα, να τα έχει καταβάλει από καιρό. 
Μάλιστα, προσέξτε και κάτι. Γίνεται μία πολύ συνετή διαχείριση, διότι απ’ ό,τι σας είπα προηγουμένως, τα οφειλόμενα είναι περίπου 203.000 ευρώ και οι οφειλές του σωματείου προς τρίτους τούτη την ώρα είναι μόνο 60.000 ευρώ. Αυτό σημαίνει ότι η διαχείριση είναι πάρα πολύ συνετή. Φροντίζουν να υπάρχει κάτι στην άκρη για τις δύσκολες στιγμές. Όμως, αυτό το «λίπος» εξαντλήθηκε και έτσι είμαστε τώρα στο μείον.
Με τα καλά λόγια, λοιπόν, που είπατε, ευφράνθηκαν μεν τα αυτιά αλλά από εδώ και πέρα θέλω στη δευτερολογία σας να μας απαντήσετε στο ερώτημα «να κλείσει ή να μην κλείσει το κέντρο;», «να πάνε τα παιδιά στα σπίτια τους ή να παραμείνουν;».
Θα παρακαλούσα, λοιπόν, να υπάρξει μία ρητή δέσμευση εκ μέρους σας ότι το αμέσως προσεχές μέλλον –εννοώ, εντός του μηνός, άλλως το πολύ μέχρι τις 15 Αυγούστου- θα καταβληθεί ένα μέρος των οφειλομένων, τουλάχιστον αυτά τα οποία οφείλονται προς τρίτους, δηλαδή το ποσό των 60.000 ευρώ, για να μην τους βγάλει με έξωση ο ιδιοκτήτης του ακινήτου που στεγάζεται το κέντρο και προκειμένου να μην τους πάνε και οι εργαζόμενοι στα δικαστήρια ή να μη φύγουν εργαζόμενοι, κοινωνικοί λειτουργοί, νοσηλευτικό προσωπικό.
Κύριε Πρόεδρε, όταν λέω για 100% αναπηρία, μιλώ για παιδιά που όταν τα αντιμετωπίσεις, προκαλούν ιδιαίτερη συμπάθεια ως εκ της εμφάνισης και μόνο και εκ των αντιδράσεων οι οποίες παρατηρούνται, όταν τους μιλήσεις.
Γι’ αυτόν το λόγο, λοιπόν, θα παρακαλέσω, κύριε Υπουργέ, συγκεκριμένα στη δευτερολογία σας να υπάρξει δέσμευση για άμεση καταβολή τουλάχιστον ενός μέρους των οφειλομένων. Τούτη την ώρα, όπως σας είπα, οφείλονται προς τρίτους 60.000 ευρώ. Τουλάχιστον, να καταβληθούν αυτά τα χρήματα.
Ευχαριστώ.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Ευχαριστούμε.
Ο κύριος Υπουργός έχει το λόγο.</ChairmanSpeech>
<Speech><Parlmember>ΑΝΤΩΝΙΟΣ ΜΠΕΖΑΣ</Parlmember> (Υφυπουργός Υγείας): Το κέντρο, κύριε Αντιπρόεδρε, σε καμμία περίπτωση δεν πρέπει να κλείσει αλλά πρέπει να συνεχίσει τη λειτουργία του. Αυτό είναι το πρώτο θέμα.
Το δεύτερο θέμα είναι ότι συγκεκριμένη δέσμευση με ημερομηνίες δεν μπορεί να δοθεί από εμένα, διότι, όπως σας είπα και προηγουμένως, δεν είναι ότι υπάρχει πρόβλημα στη χρηματοδότηση. Υπάρχει κυρίως διαδικαστικό πρόβλημα σ’ αυτήν τη φάση της διαδικασίας. Θα σας εξηγήσω στη συνέχεια τι ακριβώς έχει συμβεί για ένα μέρος των οφειλών του ΕΟΠΥΥ, σε σχέση με το συγκεκριμένο κέντρο.
Όμως, πρέπει να πω ότι το τελευταίο διάστημα έχει γίνει πάρα πολύ σημαντική προσπάθεια και προεργασία από το Γενικό Λογιστήριο του Κράτους και όλους τους συναρμόδιους φορείς, προκειμένου να επιταχυνθεί η διαδικασία αποπληρωμής ληξιπρόθεσμων υποχρεώσεών τους. Εξάλλου, αυτή είναι και η ρητή εντολή του ίδιου του Πρωθυπουργού. 
Στον τομέα της υγείας –αναφέρομαι στις οφειλές μέχρι 31-12-2011- στα νοσοκομεία αυτή η διαδικασία κινείται με ικανοποιητικούς ρυθμούς, καθώς έχουν γίνει ήδη πληρωμές που αντιστοιχούν περίπου στο 70% της χρηματοδότησης που έχει δοθεί. Δηλαδή στα νοσοκομεία για την πληρωμή ληξιπρόθεσμων, έχει δοθεί μία χρηματοδότηση της τάξης του 1,16 δισεκατομμυρίων ευρώ. Οι πληρωμές που έχουν γίνει είναι 800 εκατομμύρια ευρώ και έχουν πάει στην αγορά, στους παρόχους. Έχουμε καλύψει περίπου το 70%.
Στον ΕΟΠΥΥ, πράγματι, δεν κινούμαστε με τους ίδιους ρυθμούς. Υπάρχουν διαδικαστικά προβλήματα που αφορούν όχι αυτόν καθαυτόν τον ΕΟΠΥΥ αλλά τα ταμεία που έχουν κρεμαστεί κάτω από τον ΕΟΠΥΥ, που έχουν ενταχθεί στον ΕΟΠΥΥ, μέσω των οποίων γίνονται οι πληρωμές. 
Αυτά τα προβλήματα, βέβαια, θα τα αντιμετωπίσουμε. Αυτό είναι το μήνυμα που θέλω να δώσω. Δεν πρέπει να υπάρχει ανησυχία. Θα τα αντιμετωπίσουμε άμεσα το επόμενο χρονικό διάστημα. Ήδη σήμερα πραγματοποιείται μία συνάντηση στο Γενικό Λογιστήριο του Κράτους με τη δική μου παρουσία και την παρουσία του Υπουργού Υγείας, προκειμένου να δρομολογήσουμε την επιτάχυνση της αποπληρωμής των ληξιπρόθεσμων οφειλών.
Ένα από τα θέματα που πρέπει να αντιμετωπίσουμε, επειδή όπως προανέφερα, οι περισσότερες πληρωμές γίνονται με τη μέθοδο της προκαταβολής, δηλαδή δίνεται μία προκαταβολή και δεν υπάρχει εκκαθάριση, είναι να προχωρήσει η εκκαθάριση όλων των ληξιπρόθεσμων οφειλών των παρόχων υγείας έως και το 2011.
Το έργο αυτό έχει πάρα πολύ μεγάλη σημασία για εμένα, όχι μόνο γιατί θα δώσουμε επιπλέον ρευστότητα στην αγορά και θα επιταχύνουμε τις πληρωμές αλλά και γιατί θα βάλουμε μία τάξη στα δημοσιονομικά της χώρας και γι’ αυτό απαιτείται η άμεση υλοποίησή του.
Σε σχέση με το ΚΗΦΑΑΜΕΑ Χανίων έχει ενταλματοποιηθεί η δαπάνη για το μήνα Νοέμβριο του 2012. Όμως την επέστρεψε πίσω το Ελεγκτικό Συνέδριο γιατί ζήτησε περαιτέρω διευκρινίσεις. Αναμένεται η οριστικοποίηση, για να προχωρήσει στη συνέχεια η άμεση πληρωμή.
Έχει, επίσης, οριστικοποιηθεί η πληρωμή του μηνός Δεκεμβρίου, η οποία θα πραγματοποιηθεί, σύμφωνα με την ενημέρωση που μας έχει γίνει, το πιθανότερο μέσα στον Ιούλιο.
Ευχαριστώ.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Ευχαριστούμε, κύριε Υπουργέ. Πραγματικά, ακούγοντας να συζητείται αυτό το θέμα, βλέπει κανείς πόση σημασία μπορεί να αποκτήσει ο κοινοβουλευτικός έλεγχος όταν τίθενται τέτοια ουσιαστικά θέματα.  Αν, πράγματι, μπορέσετε να κάνετε κάτι ειδικά γι’ αυτό το ίδρυμα θα αξίζει τον κόπο.
Ολοκληρώθηκε η συζήτηση των επικαίρων ερωτήσεων.
Κύριοι συνάδελφοι, δέχεστε στο σημείο αυτό να λύσουμε τη συνεδρίαση;</ChairmanSpeech>
<Speech><Parlmember>ΟΛΟΙ ΟΙ ΒΟΥΛΕΥΤΕΣ</Parlmember>: Μάλιστα, μάλιστα.
Με τη συναίνεση του Σώματος και ώρα 11.05΄, λύεται η συνεδρίαση για αύριο ημέρα Παρασκευή 12 Ιουλίου 2013 και ώρα 10.00΄, με αντικείμενο εργασιών του Σώματος κοινοβουλευτικό έλεγχο: συζήτηση επίκαιρων ερωτήσεων.
Ο</Speech> ΠΡΟΕΔΡΟΣ                                                        ΟΙ ΓΡΑΜΜΑΤΕΙΣ
Τελευταία Αποθήκευση:	17/7/2013 11:30:00 πμ
Εκτυπώθηκε:	17/7/2013 11:04:00 πμ</body>
</html>