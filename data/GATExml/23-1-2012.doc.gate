<html><head><meta name="cp:revision" content="2"><meta name="date" content="2012-01-27T09:08:00Z"><meta name="Company" content="OTS"><meta name="Keywords" content=""><meta name="meta:word-count" content="17383"><meta name="subject" content=""><meta name="dc:creator" content="Production"><meta name="extended-properties:Company" content="OTS"><meta name="meta:print-date" content="2012-01-26T09:56:00Z"><meta name="Word-Count" content="17383"><meta name="dcterms:created" content="2012-01-27T09:08:00Z"><meta name="dcterms:modified" content="2012-01-27T09:08:00Z"><meta name="Last-Modified" content="2012-01-27T09:08:00Z"><meta name="Last-Save-Date" content="2012-01-27T09:08:00Z"><meta name="meta:character-count" content="93873"><meta name="Template" content="Normal.dot"><meta name="meta:save-date" content="2012-01-27T09:08:00Z"><meta name="dc:title" content="ΠΡΑΚΤΙΚΑ ΒΟΥΛΗΣ"><meta name="Application-Name" content="Microsoft Office Word"><meta name="modified" content="2012-01-27T09:08:00Z"><meta name="cp:subject" content=""><meta name="Content-Type" content="application/msword"><meta name="creator" content="Production"><meta name="meta:author" content="Production"><meta name="dc:subject" content=""><meta name="extended-properties:Application" content="Microsoft Office Word"><meta name="meta:creation-date" content="2012-01-27T09:08:00Z"><meta name="Last-Printed" content="2012-01-26T09:56:00Z"><meta name="meta:last-author" content="s.boulia"><meta name="Comments" content=""><meta name="Creation-Date" content="2012-01-27T09:08:00Z"><meta name="xmpTPg:NPages" content="1"><meta name="resourceName" content="23-1-2012.doc"><meta name="Last-Author" content="s.boulia"><meta name="w:comments" content=""><meta name="Character Count" content="93873"><meta name="Page-Count" content="1"><meta name="Revision-Number" content="2"><meta name="extended-properties:Template" content="Normal.dot"><meta name="meta:keyword" content=""><meta name="Author" content="Production"><meta name="comment" content=""><meta name="meta:page-count" content="1"></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta>ΠΡΑΚΤΙΚΑ ΒΟΥΛΗΣ</head>
<body>Συνεδρίαση 23-1-12                                                                       σελ.1
(Σημείωση: Ο παρακάτω πίνακας περιεχομένων δεν αποτελεί το τελικό κείμενο, διότι εκκρεμούν ορθογραφικές και συντακτικές διορθώσεις)
ΠΙΝΑΚΑΣ ΠΕΡΙΕΧΟΜΕΝΩΝ
ΙΓ’ ΠΕΡΙΟΔΟΣ 
ΠΡΟΕΔΡΕΥΟΜΕΝΗΣ ΚΟΙΝΟΒΟΥΛΕΥΤΙΚΗΣ ΔΗΜΟΚΡΑΤΙΑΣ
ΣΥΝΟΔΟΣ Γ΄
ΣΥΝΕΔΡΙΑΣΗ ΞΖ΄
Δευτέρα  23 Ιανουαρίου 2012
ΘΕΜΑΤΑ
 
Α. ΕΙΔΙΚΑ ΘΕΜΑΤΑ 
1. Επικύρωση Πρακτικών, σελ. 
2.  Άδεια απουσίας των Βουλευτών κ. κ. Η. Μόσιαλου και Σ. Κεδίκογλου (ΠΑΣΟΚ), σελ. 
3. Ανακοινώνεται ότι τη συνεδρίαση παρακολουθούν μαθητές από το 15ο Δημοτικό Σχολείο Δράμας, σελ. 
 
Β. ΚΟΙΝΟΒΟΥΛΕΥΤΙΚΟΣ ΕΛΕΓΧΟΣ 
1. Κατάθεση αναφορών, σελ. 
2. Απαντήσεις Υπουργών σε ερωτήσεις Βουλευτών, σελ. 
3. Ανακοίνωση του δελτίου αναφορών και ερωτήσεων της Τρίτης 24 Ιανουαρίου 2012, σελ. 
4. Συζήτηση επικαίρων ερωτήσεων:
 α) Προς τον Υπουργό Εργασίας και Κοινωνικής Ασφάλισης:
 i. σχετικά με τις αυξήσεις των ασφαλιστικών εισφορών για τους διπλωματούχους μηχανικούς, σελ. 
ii. σχετικά με την αντιμετώπιση των προβλημάτων των εργαζομένων στην &quot;Ελληνική Χαλυβουργία&quot; Ασπροπύργου, σελ. 
β) Προς τον Υπουργό Πολιτισμού και Τουρισμού, σχετικά με την περιφρούρηση και την ανάδειξη του Βυζαντινού Πολιτισμού, σελ. 
γ) Προς τον Υπουργό Εσωτερικών, σχετικά με τη λήψη μέτρων ανακούφισης των ευπαθών ομάδων από τις αυξήσεις της έμμεσης φορολογίας και των τιμολογίων στους Οργανισμούς Κοινής Ωφέλειας και στις Δημοτικές Επιχειρήσεις  Ύδρευσης-Αποχέτευσης, σελ. 
δ) Προς τον Υπουργό Δικαιοσύνης, Διαφάνειας και Ανθρωπίνων Δικαιωμάτων, σχετικά με την εκδίκαση των φορολογικών υποθέσεων και την είσπραξη των οφειλομένων φόρων από μεγαλοοφειλέτες, σελ. 
ε) Προς τον Υπουργό Αγροτικής Ανάπτυξης και Τροφίμων, σχετικά με την ανάγκη τροποποίησης του Κανονισμού για τη διεύρυνση του δικαιώματος διαλογής-τυποποίησης του προϊόντος &quot;φασόλια γίγαντες-ελέφαντες Καστοριάς&quot;, σελ. 
 
Γ. ΝΟΜΟΘΕΤΙΚΗ ΕΡΓΑΣΙΑ 
Κατάθεση σχεδίου νόμου: 
Οι Υπουργοί Οικονομικών και Εξωτερικών κατέθεσαν σχέδιο νόμου: &quot;Κύρωση της υπ&apos; αριθμ. 66-2 Απόφασης του Συμβουλίου Διοικητών του Διεθνούς Νομισματικού Ταμείου σχετικά με τη Δέκατη Τέταρτη Γενική Αναθεώρηση των Μεριδίων Συμμετοχής και τη Μεταρρύθμιση του Εκτελεστικού Συμβουλίου&quot;, σελ. 
ΠΡΟΕΔΡΕΥΟΝΤΕΣ
ΑΠΟΣΤΟΛΑΤΟΣ Β., σελ.
ΝΙΚΟΛΑΪΔΟΥ Β., σελ. 

ΟΜΙΛΗΤΕΣ

Επί των επικαίρων ερωτήσεων:
ΑΠΟΣΤΟΛΑΤΟΣ Β. , σελ.
ΓΕΡΟΥΛΑΝΟΣ Π. , σελ.
ΔΡΙΒΕΛΕΓΚΑΣ Ι. , σελ.
ΚΟΥΚΟΥΛΟΠΟΥΛΟΣ Π. , σελ.
ΚΟΥΣΕΛΑΣ Δ. , σελ.
ΚΟΥΤΣΟΥΚΟΣ Γ. , σελ.
ΜΟΥΛΟΠΟΥΛΟΣ Β. , σελ.
ΝΙΚΟΛΑΪΔΟΥ Β. , σελ.
ΠΕΤΑΛΩΤΗΣ Γ. , σελ.
ΠΡΩΤΟΥΛΗΣ Ι. , σελ.
ΤΖΗΚΑΛΑΓΙΑΣ Ζ. , σελ.
ΦΑΡΜΑΚΗ-ΓΚΕΚΗ Α. , σελ.

ΠΡΑΚΤΙΚΑ ΒΟΥΛΗΣ
ΙΓ΄ ΠΕΡΙΟΔΟΣ 
ΠΡΟΕΔΡΕΥΟΜΕΝΗΣ ΚΟΙΝΟΒΟΥΛΕΥΤΙΚΗΣ ΔΗΜΟΚΡΑΤΙΑΣ
ΣΥΝΟΔΟΣ Γ΄
ΣΥΝΕΔΡΙΑΣΗ  ΞΖ΄
Δευτέρα 23 Ιανουαρίου 2012
Αθήνα, σήμερα στις 23 Ιανουαρίου 2012 ημέρα Δευτέρα και ώρα 17.57΄ συνήλθε στην Αίθουσα των συνεδριάσεων του Βουλευτηρίου η Βουλή σε Ολομέλεια για να συνεδριάσει υπό την προεδρία της Ε΄ Αντιπροέδρου αυτής κυρίας ΒΕΡΑΣ ΝΙΚΟΛΑΪΔΟΥ .
ΠΡΟΕΔΡΕΥΟΥΣΑ (<ChairmanSpeech><Parlmember>Βέρα Νικολαΐδου</Parlmember>): Κυρίες και κύριοι συνάδελφοι, αρχίζει η συνεδρίαση.
Παρακαλείται η κυρία Γραμματέας να ανακοινώσει τις αναφορές προς το Σώμα. 
 (Ανακοινώνονται προς το Σώμα από την κ. Αικατερίνη Φαρμάκη-Γκέκη, Βουλευτή Νομού Κορινθίας τα ακόλουθα:
Α. ΚΑΤΑΘΕΣΗ ΑΝΑΦΟΡΩΝ
1) Ο Βουλευτής Ηρακλείου κ. ΒΑΣΙΛΕΙΟΣ  ΚΕΓΚΕΡΟΓΛΟΥ  κατέθεσε αναφορά με την οποία  το Επιμελητήριο Ηρακλείου αιτείται την επίλυση θέματος που αφορά στην Επιβολή Έκτακτου Ειδικού Τέλους Ηλεκτροδοτούμενων Δομημένων Επιφανειών σε βιοτεχνικές  και βιομηχανικές επιχειρήσεις.
2) Ο Βουλευτής Ηρακλείου κ. ΒΑΣΙΛΕΙΟΣ  ΚΕΓΚΕΡΟΓΛΟΥ  κατέθεσε αναφορά με την οποία   αιτείται να λειτουργήσει ξανά το Σχολείο Δεύτερης Ευκαιρίας στην Τύλισσο.
3) Η Βουλευτής Έβρου κ. ΟΛΓΑ ΡΕΝΤΑΡΗ - ΤΕΝΤΕ κατέθεσε αναφορά με την οποία  οι Πρόεδροι των Ομοσπονδιών Ανατολικής Μακεδονίας και Θράκης αιτούνται την τροποποίηση του ν. 3982/2011 που αφορά τον έλεγχο του παραεμπορίου.
4) Ο Βουλευτής Ηρακλείου κ. ΒΑΣΙΛΕΙΟΣ  ΚΕΓΚΕΡΟΓΛΟΥ  κατέθεσε αναφορά με την οποία  ο Δήμος Ηρακλείου Κρήτης αιτείται την προώθηση προτάσεών του που αφορούν το σχέδιο Π.Δ. «Κατηγορίες και περιεχόμενο χρήσεων γης».
5) Ο Βουλευτής Ηρακλείου κ. ΒΑΣΙΛΕΙΟΣ  ΚΕΓΚΕΡΟΓΛΟΥ  κατέθεσε αναφορά με την οποία  η Ένωση Γεωπόνων Ελεύθερων Επαγγελματιών Κρήτης αιτείται ώστε η αξιολόγηση των αιτήσεων ενίσχυσης, που υπεβλήθησαν στο πλαίσιο της προκήρυξης του Μέτρου 121, να δοθεί στην Αιρετή Περιφέρεια ή στη Διεύθυνση Αγροτικών Υποθέσεων Αποκεντρωμένης Διοίκησης Κρήτης ή και με τη συνεργασία και των δύο.
6) Ο Βουλευτής Ζακύνθου κ. ΔΗΜΗΤΡΙΟΣ  ΒΑΡΒΑΡΙΓΟΣ  κατέθεσε αναφορά με την οποία  μαθήτριες της Γ΄τάξης του Ραλλείου Γενικού Λυκείου Θηλέων Πειραιά αιτούνται την επίλυση θέματος που αφορά τη διδασκαλία του μαθήματος της Βιολογίας στα σχολεία .
7) Ο Βουλευτής Ευρυτανίας κ. ΗΛΙΑΣ ΚΑΡΑΝΙΚΑΣ κατέθεσε αναφορά με την οποία  η οικογένεια του κ.Νικολάου Πονήρα αιτείται τη διόρθωση λάθους στην υποβολή δήλωσης μηχανογραφικού δελτίου της πάσχουσας από σύνδρομο General Fibrosis κόρης τους.
8) Η Βουλευτής Χανίων κ. ΕΥΑΓΓΕΛΙΑ ΚΟΥΡΟΥΠΑΚΗ κατέθεσε αναφορά με την οποία  οι Πρόεδροι των Τ.Ο.Ε.Β. του Nομού Χανίων αιτούνται την προώθηση προτάσεών τους για την ορθολογικότερη διαχείριση και προστασία των υδάτινων πόρων.
9) Ο Βουλευτής Ηρακλείου κ. ΕΜΜΑΝΟΥΗΛ  ΣΤΡΑΤΑΚΗΣ  κατέθεσε αναφορά με την οποία  η Ένωση Αξιωματικών Ελληνικής Αστυνομίας Περιφέρειας Κρήτης και η Πανελλήνια Ομοσπονδία Αξιωματικών Αστυνομίας αιτούνται ώστε το νέο μισθολόγιο να μην περιέχει περαιτέρω μειώσεις του εισοδήματος του ένστολου προσωπικού.
10) Ο Βουλευτής Ηρακλείου κ. ΕΜΜΑΝΟΥΗΛ  ΣΤΡΑΤΑΚΗΣ  κατέθεσε αναφορά με την οποία  το Σωματείο Επιχειρηματιών Χώρων Στάθμευσης Ηρακλείου αιτείται την τροποποίηση των διατάξεων της επιβολής του Έκτακτου Ειδικού Τέλους Ηλεκτροδοτούμενων Δομημένων Επιφανειών για τις επιχειρήσεις.
11) Ο Βουλευτής Β΄ Θεσσαλονίκης κ. ΘΕΟΔΩΡΟΣ  ΚΑΡΑΟΓΛΟΥ  κατέθεσε αναφορά με την οποία  ο Σύνδεσμος Εγκαταστατών Υδραυλικών Θερμικών &amp; Κλιματιστικών Έργων Ν.Θεσσαλονίκης επισημαίνει τον &lt;κίνδυνο&gt; που ελλοχεύει η εφαρμογή του εργόσημου στον κλάδο τους.
12) Ο Βουλευτής Ηρακλείου κ. ΦΡΑΓΚΙΣΚΟΣ ΠΑΡΑΣΥΡΗΣ κατέθεσε αναφορά με την οποία  ο Δήμος Ηρακλείου Κρήτης αιτείται την προώθηση προτάσεών του που αφορούν το σχέδιο Π.Δ. «Κατηγορίες και περιεχόμενο χρήσεων γης».
13) Ο Βουλευτής Ηρακλείου κ. ΦΡΑΓΚΙΣΚΟΣ ΠΑΡΑΣΥΡΗΣ κατέθεσε δημοσίευμα εφημερίδας το οποίο αφορά στην οργή των κτηνοτρόφων της Κρήτης για την υποχρέωση επιστροφής μεγάλων χρηματικών ποσών από την εξισωτική αποζημίωση κατόπιν συμψηφισμού.
14) Ο Βουλευτής Ηρακλείου κ. ΦΡΑΓΚΙΣΚΟΣ ΠΑΡΑΣΥΡΗΣ κατέθεσε αναφορά με την οποία  το Επιμελητήριο Ηρακλείου αιτείται την επίλυση θέματος που αφορά την Επιβολή Έκτακτου Ειδικού Τέλους Ηλεκτροδοτούμενων Δομημένων Επιφανειών σε βιοτεχνικές  και βιομηχανικές επιχειρήσεις.
15) Ο Βουλευτής Ηρακλείου κ. ΦΡΑΓΚΙΣΚΟΣ ΠΑΡΑΣΥΡΗΣ κατέθεσε αναφορά με την οποία  η Ένωση Γεωπόνων Ελεύθερων Επαγγελματιών Κρήτης αιτείται ώστε  η αξιολόγηση των αιτήσεων ενίσχυσης, που υπεβλήθησαν στο πλαίσιο της προκήρυξης του Μέτρου 121, να δοθεί στην Αιρετή Περιφέρεια ή στη Διεύθυνση Αγροτικών Υποθέσεων Αποκεντρωμένης Διοίκησης Κρήτης ή και στη συνεργασία και των δύο.
16) Ο Βουλευτής Ηρακλείου κ. ΕΜΜΑΝΟΥΗΛ  ΣΤΡΑΤΑΚΗΣ  κατέθεσε αναφορά με την οποία  το Επιμελητήριο Ηρακλείου αιτείται την επίλυση θέματος που αφορά την Επιβολή Έκτακτου Ειδικού Τέλους Ηλεκτροδοτούμενων Δομημένων Επιφανειών σε βιοτεχνικές  και βιομηχανικές επιχειρήσεις.
17) Ο Βουλευτής Ηρακλείου κ. ΕΜΜΑΝΟΥΗΛ  ΣΤΡΑΤΑΚΗΣ  κατέθεσε αναφορά με την οποία  ο Δήμος Μινώα Πεδιάδας Ν.Ηρακλείου αιτείται τη δημιουργία σταθμού ΕΚΑΒ στη θέση Γαζέπη Μύλος του Δήμου.
18) Ο Βουλευτής Ηρακλείου κ. ΦΡΑΓΚΙΣΚΟΣ ΠΑΡΑΣΥΡΗΣ κατέθεσε δημοσίευμα εφημερίδας  το οποίο αφορά στο αίτημα του Δήμου Μινώα Πεδιάδας για την κάλυψη του υγειονομικού χάρτη της ενδοχώρας με τη δημιουργία Σταθμού ΕΚΑΒ στην θέση Γαζέπη Μύλος του Δήμου.
19) Ο Βουλευτής Αχαΐας κ. ΜΙΧΑΗΛ  ΜΠΕΚΙΡΗΣ  κατέθεσε δημοσίευμα εφημερίδας το οποίο αναφέρεται στις υφιστάμενες κακοτεχνίες στην Εθνική Πατρών-Κορίνθου  και τους κινδύνους των διερχομένων.
20) Ο Βουλευτής Ηρακλείου κ. ΕΜΜΑΝΟΥΗΛ  ΣΤΡΑΤΑΚΗΣ  κατέθεσε αναφορά με την οποία   το Παγκόσμιο Συμβούλιο Κρητών αιτείται την ανάληψη πρωτοβουλιών για την έκδοση, επανέκδοση, διακίνηση και μετάφραση του συνόλου του έργου του Νίκου Καζαντζάκη.
21) Ο Βουλευτής Αχαΐας κ. ΜΙΧΑΗΛ  ΜΠΕΚΙΡΗΣ  κατέθεσε δημοσίευμα εφημερίδας αφορά την κατάσταση που επικρατεί στο Περιφερειακό Πανεπιστημιακό Νοσοκομείο Πατρών. 
22) Ο Βουλευτής Ηρακλείου κ. ΕΜΜΑΝΟΥΗΛ  ΣΤΡΑΤΑΚΗΣ  κατέθεσε αναφορά με την οποία  ο Δήμαρχος Ηρακλείου αιτείται την απόσυρση του άρθρου 14 του σχεδίου π.δ. «Κατηγορίες και περιεχόμενο χρήσεων γης» καθώς και  προσθήκες  στις μεταβατικές διατάξεις.
23) Ο Βουλευτής Λασιθίου κ. ΜΙΧΑΗΛ  ΚΑΡΧΙΜΑΚΗΣ  κατέθεσε αναφορά με την οποία  ο Πρόεδρος της ΄Ενωσης Λειτουργών Τεχνικής Επαγγελματικής Εκπαίδευσης Ηρακλείου αιτείται την επαναλειτουργία του Ειδικού Εξεταστικού Κέντρου στην Κρήτη για τους μαθητές με μαθησιακές δυσκολίες των ΕΠΑ.Λ..
24) Οι Βουλευτές Ηρακλείου κ. ΜΙΧΑΗΛ ΚΡΙΤΣΩΤΑΚΗΣ και Α΄ Πειραιώς κ. ΘΕΟΔΩΡΟΣ ΔΡΙΤΣΑΣ κατέθεσαν αναφορά με την οποία  η Επιτροπή κατοίκων για τη στήριξη του Νοσοκομείου Σαντορίνης  αιτείται  την άμεση λειτουργία του Νοσοκομείου Σαντορίνης.
25) Ο Βουλευτής Ηρακλείου κ. ΜΙΧΑΗΛ ΚΡΙΤΣΩΤΑΚΗΣ κατέθεσε αναφορά με την οποία  ο Αναπληρωτής Δήμαρχος Ξηρομέρου και Πρόεδρος Δ.Σ.Εργατικού Κέντρου Μεσολογγίου εκφράζει την δυσαρέσκειά του για την κατάργηση του Ι.Κ.Α. Αστακού και αιτούνται την ανάκληση της απόφασης της Κεντρικής Διοίκησης ΙΚΑ.
26) Ο Βουλευτής Β΄ Πειραιώς κ. ΓΡΗΓΟΡΗΣ ΝΙΩΤΗΣ κατέθεσε αναφορά με την οποία  Η Ένωση Ποδοσφαιρικών Σωματείων Πειραιά αιτούνται την ανάκληση της επιβολής τέλους επιτηδεύματος προς τα ερασιτεχνικά σωματεία προκειμένου να συνεχίσουν απρόσκοπτα τη λειτουργία τους.
27) Ο Βουλευτής Λασιθίου κ. ΜΙΧΑΗΛ  ΚΑΡΧΙΜΑΚΗΣ  κατέθεσε αναφορά με την οποία  Ο Οργανισμός Περίθαλψης Ασφαλισμένων Δημοσίου του Νομού Λασιθίου αιτούνται άμεσης ενημέρωσης για ζητήματα τα οποία αφορούν την ορθή εφαρμογή του ΕΟΠΥΥ στο Νομό.
28) Ο Βουλευτής Ηρακλείου κ. ΒΑΣΙΛΕΙΟΣ  ΚΕΓΚΕΡΟΓΛΟΥ  κατέθεσε αναφορά με την οποία  Η Ένωση Λειτουργών Τεχνικής Επαγγελματικής Εκπαίδευσης (Ε.Λ.Τ.Ε.Ε.) Ηρακλείου αιτείται την επαναλειτουργία Ειδικού Εξεταστικού Κέντρου στην Κρήτη για τους μαθητές με μαθησιακές δυσκολίες των ΕΠΑ.Λ..
29) Ο Βουλευτής Λασιθίου κ. ΜΙΧΑΗΛ  ΚΑΡΧΙΜΑΚΗΣ  κατέθεσε αναφορά με την οποία  Ο Σφριντζέρης Κωνσταντίνος, Μαθηματικός αιτείται την αναμόρφωση του ισχύοντος θεσμικού πλαισίου μεταθέσεων με την προσθήκη αναγνώρισης της προϋπηρεσίας από τα δημόσια σχολεία του ΟΑΕΔ ως μόρια μεταθέσεων και δυσμενών συνθηκών.
30) Ο Βουλευτής Μεσσηνίας κ. ΔΗΜΗΤΡΙΟΣ  ΚΟΥΣΕΛΑΣ  κατέθεσε αναφορά με την οποία  ο Σύλλογος Τουριστικών Καταλυμάτων Μεσσηνίας εκφράζει την έντονη δυσαρέσκειά του για την εικαζόμενη παύση λειτουργίας του αποκεντρωμένου γραφείου ΕΟΤ στην Καλαμάτα.
31) Ο Βουλευτής Μεσσηνίας κ. ΔΗΜΗΤΡΙΟΣ  ΚΟΥΣΕΛΑΣ  κατέθεσε αναφορά με την οποία  Ο Δήμος Οιχαλίας του Νομού Μεσσηνίας αιτείται τη μη αναστολή λειτουργίας του ΙΚΑ Μελιγαλά καθώς και τη διεύρυνση των αρμοδιοτήτων του παραρτήματός του στις Δημοτικές Ενότητες Δωρίου και Είρας.
32) Ο Βουλευτής Χανίων κ. ΙΩΣΗΦ ΒΑΛΥΡΑΚΗΣ κατέθεσε αναφορά με την οποία  Ο Σύλλογος Εργαζομένων ΕΚΑΒ - 166 Τομέα Χανίων (Μέλος Π.Ο.Π.Ε.Κ.Α.Β.) αιτείται την καταβολή των δεδουλευμένων τους από το Μάρτιο του 2011.
33) Ο Βουλευτής Νομού Αττικής  κ. ΝΙΚΟΛΑΟΣ ΚΑΝΤΕΡΕΣ κατέθεσε αναφορά με την οποία  ο Δήμαρχος Μεγαρέων εκφράζει την έντονη διαμαρτυρία του για  τον καθορισμό αγκυροβολίας στην Πάχη Μεγάρων.
34) Η Βουλευτής Ηρακλείου κ. ΜΑΡΙΑ ΣΚΡΑΦΝΑΚΗ κατέθεσε αναφορά με την οποία  Ο Δήμος Μινώα Πεδιάδας του Νομού Ηρακλείου αιτείται τη δημιουργία σταθμού ΕΚΑΒ στη θέση Γαζέπη Μύλος για να ενδυναμωθούν οι υποδομές υγείας κια να αναβαθμισθεί η πρωτοβάθμια περίθαλψη του Δήμου.
35) Ο Βουλευτής Λασιθίου κ. ΜΙΧΑΗΛ  ΚΑΡΧΙΜΑΚΗΣ  κατέθεσε αναφορά με την οποία  ο κ. Πέτρος Παπαπέτρος, υπάλληλος νοσηλευτικού προσωπικού στην Ελευσίνα αιτείται τη μετάταξή του λόγω συνυπηρέτησης σε παραμεθόριο.
36) Η Βουλευτής Ηρακλείου κ. ΜΑΡΙΑ ΣΚΡΑΦΝΑΚΗ κατέθεσε αναφορά με την οποία  Η Επιτροπή Φυσικών - Ραδιοηλεκτρολόγων αιτούνται την αναγνώριση και μοριοδότηση του Μεταπτυχιακού Ραδιοηλεκτρολογίας στις διαδικασίες επιλογής στελεχών, κατοχύρωση της Α ανάθεσης στη διδασκαλία του μαθήματος Φυσικής στη Β/θμια Εκπαίδευση και χορήγηση σε όλους τους Φυσικούς- Ραδιοηλεκτρολόγους της ειδικότητας του φυσικού, ως δεύτερης.
37) Η Βουλευτής Ηρακλείου κ. ΜΑΡΙΑ ΣΚΡΑΦΝΑΚΗ κατέθεσε αναφορά με την οποία  Η Ένωση Λειτουργών Τεχνικής Επαγγελματική Εκπαίδευσης (ΕΛΤΕΕ) Ηρακλείου Κρήτης αιτείται την επαναλειτουργία Ειδικού Εξεταστικού Κέντρου στην Κρήτη για τους μαθητές με μαθησιακές δυσκολίες των ΕΠΑΛ.
38) Η Βουλευτής Χανίων κ. ΕΥΑΓΓΕΛΙΑ ΚΟΥΡΟΥΠΑΚΗ κατέθεσε αναφορά με την οποία  Ο Πρόεδρος της Ομοσπονδίας Αγροτικών Συλλόγων η «Ενότητα Κισσάμου» και ο Πρόεδρος του  Αγροτικού Συλλόγου Κουντούρας του Νομού Χανίων  αιτούνται ενημέρωσης ως προς τον τρόπο και τη διαδικασία υπολογισμού και καταβολής των αποζημιώσεων φυτικού κεφαλαίου θερμοκηπίων από τη χαλαζόπτωση του Ιανουαρίου 2011 στην Κουντούρα Χανίων.
39) Ο Βουλευτής Ζακύνθου κ. ΔΗΜΗΤΡΙΟΣ  ΒΑΡΒΑΡΙΓΟΣ  κατέθεσε αναφορά με την οποία  Ο Διοικητής της Διοίκησης 6ης Υγειονομικής Περιφέρειας Πελοποννήσου - Ιονίων Νήσων- Ηπείρου και Δυτικής Ελλάδας, ο Οργανισμός Δημόσιας Αντίληψης Ζακύνθου αιτείται την επίλυση προβλήματος που αφορά τη μελέτη των νέων κτηριακών εγκαταστάσεων του ΟΔΑΖ, ώστε να προχωρήσει το έργο προς δημοπράτηση.
40) Ο Βουλευτής Κυκλάδων κ. ΠΑΝΑΓΙΩΤΗΣ  ΡΗΓΑΣ  κατέθεσε αναφορά με την οποία  Ο Δήμαρχος Μήλου του Νομού Κυκλάδων αιτείται την άμεση προκήρυξη και επιτάχυνση όλων των διαδικασιών θέσης γενικής ιατρικής του παρατήματος του ΙΚΑ Μήλου.
41) Ο Βουλευτής Κυκλάδων κ. ΠΑΝΑΓΙΩΤΗΣ  ΡΗΓΑΣ  κατέθεσε αναφορά με την οποία οι Δήμαρχοι Σίφνου, Κύθνου,Σερίφου και Κιμώλου αιτούνται την τροποποίηση  της διάταξης επιβολής Φ.Π.Α. στην παροχή νερού και στις υπηρεσίες αποχέτευσης, τουλάχιστον στα νησιά με πληθυσμό κάτω των 3.100 κατοίκων.
42) Ο Βουλευτής Κυκλάδων κ. ΠΑΝΑΓΙΩΤΗΣ  ΡΗΓΑΣ  κατέθεσε αναφορά με την οποία  ο Πρόεδρος του Τοπικού Παραρτήματος Κυκλάδων της Περιφερειακής Ένωσης Δήμων Νοτίου Αιγαίου αιτείται την ανάκληση της απόφασης της Εταιρείας Blue Star Ferries για διακοπή των δρομολογίων της από Μύκονο- Τήνο, Σύρο- Πειραιά κάθε Σάββατο και από Πειραιά- Σύρο- Τήνο- Μύκονο κάθε Κυριακή για τη χρονική περίοδο από 14.1.2012 έως και 18.3.2012.
43) Ο Βουλευτής Καβάλας κ. ΣΑΒΒΑΣ ΕΜΙΝΙΔΗΣ κατέθεσε αναφορά με την οποία  η Διοικούσα Επιτροπή του Γεωτεχνικού Επιμελητηρίου Ελλάδας, Παράρτημα Ανατολικής Μακεδονίας αναφέρουν και τις θέσεις του σχετικά με τα προβλήματα στην εφαρμογή της διαδικασίας αδειοδότησης υφιστάμενων δικαιωμάτων χρήσης νερού.
44) Ο Βουλευτής Ιωαννίνων κ. ΜΙΧΑΗΛ  ΠΑΝΤΟΥΛΑΣ  κατέθεσε αναφορά με την οποία  η Περιφερειακή Ένωση Δήμων Ηπείρου αιτείται την επίλυση θέματος που αφορά το χαρακτηρισμό της ευρύτερης περιοχής της Λίμνης Παμβώτιδας του Νομού Ιωαννίνων ως Περιφερειακό Πάρκο και τον καθορισμό χρήσεων γης όρων και περιορισμών δόμησης.
45) Ο Βουλευτής Μεσσηνίας κ. ΙΩΑΝΝΗΣ  ΛΑΜΠΡΟΠΟΥΛΟΣ  κατέθεσε αναφορά με την οποία  η Δημοτική Κοινότητα Μεθώνης του  Δήμου Πύλου-Νέστορος Ν.Μεσσηνίας αιτείται την άμεση τοποθέτηση μόνιμου διανομέα στο Ταχυδρομείο της Μεθώνης και τη διατήρησή του.
46) Ο Βουλευτής Μεσσηνίας κ. ΙΩΑΝΝΗΣ  ΛΑΜΠΡΟΠΟΥΛΟΣ  κατέθεσε αναφορά με την οποία  ο Δήμος Πύλου-Νέστορος Ν.Μεσσηνίας αιτείται την αναβάθμιση του Πυροσβετικού Κλιμακίου Πύλου σε Πυροσβεστικό Σταθμό Πύλου.
Β. ΑΠΑΝΤΗΣΕΙΣ ΥΠΟΥΡΓΩΝ ΣΕ ΕΡΩΤΗΣΕΙΣ ΒΟΥΛΕΥΤΩΝ
1. Στην με αριθμό 807/19-10-2011 ερώτηση του Βουλευτή κ. Αϊβαλιώτη Κωνσταντίνου δόθηκε με το υπ’ αριθμ. Β13-499/13-12-2011 έγγραφο  από τον Αναπληρωτή Υπουργό Ανάπτυξης Ανταγωνιστικότητας και Ναυτιλίας η ακόλουθη απάντηση:
�
2. Στην με αριθμό 1244/31/10/2011 ερώτηση του Βουλευτή κ. Αυγενάκη Ελευθέριου δόθηκε με το υπ’ αριθμ. ΓΚΕ1168757ΕΞ2011/404/13-12-2011έγγραφο  από τον Αναπληρωτή Υπουργό Οικονομικών  η ακόλουθη απάντηση:
�
3. Στην με αριθμό 1431/08-11-2011 ερώτηση του Βουλευτή κ. Βελόπουλου Κυριάκου δόθηκε με το υπ’ αριθμ. Β13-522/13-12-2011 έγγραφο  από τον Αναπληρωτή Υπουργό Ανάπτυξης Ανταγωνιστικότητας και Ναυτιλίας η ακόλουθη απάντηση:
�
4. Στην με αριθμό 1690/18-11-2011 ερώτηση του Βουλευτή κ. Μαρκάκη Παύλου δόθηκε με το υπ’ αριθμ. Φ.90022/30092/1899/13-12-2011 έγγραφο  από τον Υπουργό Εργασίας και Κοινωνικής Ασφάλισης  η ακόλουθη απάντηση:
�
5. Στην με αριθμό 2457/07-12-2011 ερώτηση του Βουλευτή κ. Αυγενάκη Ελευθέριου δόθηκε με το υπ’ αριθμ. 3324/13-12-2011  έγγραφο  από τον Υφυπουργό Υποδομών, Μεταφορών και Δικτύων  η ακόλουθη απάντηση:
�
6. Στην με αριθμό 23190/22-09-2011 ερώτηση του Βουλευτή κ. Κεγκέρογλου Βασιλείου δόθηκε με το υπ’ αριθμ. Β13-472/13-12-2011 έγγραφο  από τον Αναπληρωτή Υπουργό Ανάπτυξης Ανταγωνιστικότητας και Ναυτιλίας η ακόλουθη απάντηση:
�</ChairmanSpeech>
ΠΡΟΕΔΡΕΥΟΥΣΑ (<ChairmanSpeech><Parlmember>Βέρα Νικολαΐδου</Parlmember>): Ευχαριστούμε την κ. Αικατερίνη Φαρμάκη-Γκέκη.
Κυρία και κύριοι Βουλευτές, έχω την τιμή να ανακοινώσω στο Σώμα το δελτίο αναφορών και ερωτήσεων της Τρίτης 24 Ιανουαρίου 2012.
Α.&#160;ΑΝΑΦΟΡΕΣ-ΕΡΩΤΗΣΕΙΣ&#160;Πρώτου&#160;Κύκλου (Άρθρο 130 παράγραφος 5&#160;&#160; του Κανονισμού της Βουλής)&#160;
1. Η με αριθμό 1042/25-10-2011&#160;ερώτηση του Βουλευτή του&#160;Πανελλήνιου Σοσιαλιστικού Κινήματος κ. Βασιλείου Κεγκέρογλου προς τον Υπουργό Οικονομικών, &#160; σχετικά με τους Έλληνες καταθέτες του εξωτερικού και την είσπραξη των οφειλομένων τους στο Δημόσιο.
&#160;2. Η με αριθμό 2045/28-11-2011&#160;ερώτηση του Βουλευτή της Νέας Δημοκρατίας&#160;κ. Αθανασίου Δαβάκη προς τον Υπουργό Πολιτισμού και Τουρισμού, σχετικά με τη στελέχωση του αρχαιολογικού χώρου Γερακίου Λακωνίας με εξειδικευμένο μόνιμο ή εποχικό προσωπικό.
&#160;3. Η με αριθμό 3178/20-12-2011 ερώτηση του&#160;Βουλευτή του Κομμουνιστικού Κόμματος Ελλάδας κ. Νικολάου Καραθανασόπουλου&#160;προς τον Υπουργό Εργασίας και Κοινωνικής Ασφάλισης, σχετικά με την ανάκληση των&#160;απολύσεων στην εταιρεία φωτοβολταϊκών συστημάτων «Silcio» στη Βιομηχανική Περιοχή (ΒΙ.ΠΕ.)&#160;Πάτρας.
&#160;4. Η με αριθμό 41/3-10-2011 ερώτηση του Βουλευτή του Λαϊκού Ορθόδοξου Συναγερμού κ. Άγγελου Κολοκοτρώνη&#160;προς τον Υπουργό Επικρατείας, &#160;σχετικά με την αξιοποίηση του συνόλου του προσωπικού της ΕΤ3, εν όψει του σχεδιαζόμενου αναβαθμισμένου ρόλου της.
&#160;Β.&#160;ΑΝΑΦΟΡΕΣ-ΕΡΩΤΗΣΕΙΣ&#160;Δεύτερου&#160;Κύκλου (Άρθρο 130 παράγραφος 5 του Κανονισμού της Βουλής)
&#160;1. Η με αριθμό 431/11-10-2011&#160;ερώτηση του Βουλευτή του&#160;Πανελλήνιου Σοσιαλιστικού Κινήματος&#160;κ. Εμμανουήλ Στρατάκη προς την Υπουργό Παιδείας, Δια Βίου Μάθησης&#160;και Θρησκευμάτων, σχετικά με την πληρωμή των σχεδιαστών-αξιολογητών που εργάστηκαν&#160;στην Πρόσθετη Διδακτική Στήριξη κατά τα σχολικά έτη 2008-9 και 2009-10.
&#160;2. Η με αριθμό 720/17-10-2011 ερώτηση του Ανεξάρτητου Βουλευτή κ. Ελευθερίου &#160;Αυγενάκη προς τον Υπουργό Ανάπτυξης, Ανταγωνιστικότητας και Ναυτιλίας, σχετικά με την παράταση αποπληρωμής των δανείων του ΤΕΜΠΜΕ προς τις ελληνικές επιχειρήσεις.</ChairmanSpeech>
ΠΡΟΕΔΡΕΥΟΥΣΑ (<ChairmanSpeech><Parlmember>Βέρα Νικολαΐδου</Parlmember>): Κυρίες και κύριοι συνάδελφοι, εισερχόμεθα στη συζήτηση των
ΕΠΙΚΑΙΡΩΝ ΕΡΩΤΗΣΕΩΝ
Θα συζητηθεί η πρώτη με αριθμό 385/17-1-2012 επίκαιρη ερώτηση πρώτου κύκλου της Βουλευτού του Πανελλήνιου Σοσιαλιστικού Κινήματος κ. Αικατερίνης Φαρμάκη-Γκέκη προς τον Υπουργό Εργασίας και Κοινωνικής Ασφάλισης, σχετικά με τις αυξήσεις των ασφαλιστικών εισφορών για τους διπλωματούχους μηχανικούς. 
Στην ερώτηση της κ. Φαρμάκη θα απαντήσει ο Υφυπουργός Εργασίας και Κοινωνικής Ασφάλισης κ. Ιωάννης Κουτσούκος, αφού πρώτα η κ. Φαρμάκη μάς την παρουσιάσει. 
Έχετε το λόγο, κυρία συνάδελφε.</ChairmanSpeech> 
<Speech><Parlmember>ΑΙΚΑΤΕΡΙΝΗ ΦΑΡΜΑΚΗ-ΓΚΕΚΗ</Parlmember>: Ευχαριστώ, κυρία Πρόεδρε. 
Κύριε Υπουργέ, με το ν. 3986/2011 και στο άρθρο 44, παράγραφος 14 και 15 ψηφίσαμε στη Βουλή των Ελλήνων μία διάταξη η οποία αυξάνει τις εισφορές των διπλωματούχων μηχανικών προς το ΤΣΜΕΔΕ κατά πολύ. Η αύξηση αυτή είναι υπέρογκη για τους μηχανικούς οι οποίοι είναι ασφαλισμένοι στο ΤΣΜΕΔΕ μετά την 1-1-1993. Οι εισφορές αυτές αυξάνονται μάλιστα ανά τριετία, με την αυτόματη κατανομή τους στην επόμενη ασφαλιστική κατηγορία. Οι ασφαλιστικές αυτές εισφορές είναι για την πρώτη τριετία 25%, για τη δεύτερη 50% και σε βάθος χρόνου φτάνουν το 95%. Καταλαβαίνετε πόσο δύσκολο είναι στη σημερινή εποχή, με τους περισσότερους μηχανικούς να είναι ημιαπασχολούμενοι, πάρα πολλοί ετεροαπασχολούμενοι, πλείστοι ως μηχανικοί να είναι άνεργοι, να πληρώσουν αυτές τις εξοντωτικές εισφορές και μάλιστα, σε έναν ασφαλιστικό φορέα, το ΤΣΜΕΔΕ, ο οποίος είναι και οικονομικά βιώσιμος. 
Σας ρωτώ, λοιπόν, τι προβλέπει το Υπουργείο σας να κάνει γι’ αυτό, δεδομένου ότι ήδη το ΤΕΕ, το Τεχνικό Επιμελητήριο έχει μπλοκάρει την αποστολή των εκκαθαριστικών σημειωμάτων από το ΤΣΜΕΔΕ για τις εισφορές αυτές.
Επίσης έχει γίνει μία πρόταση από το ΤΣΜΕΔΕ και από το ΤΕΕ, αν σας λείπουν κάποια χρήματα –προφανώς- για να κλείσετε μία μαύρη τρύπα από ένα άλλο ταμείο, αν αυτά τα χρήματα δεν μπορείτε να τα βρείτε από αλλού, να δεχθείτε την προσφορά και την επιλογή που έκανε το ΤΕΕ να καλυφθούν αυτά τα χρήματα από την αύξηση της εργοδοτικής εισφοράς του 2%, που πληρώνεται προς το ΤΣΜΕΔΕ  και αυτό να γίνει 2,5%. 
Ακόμη, τι έχετε να μας πείτε για το πώς αυτές οι εισφορές μπορούν να καλυφθούν; Τι προβλέπεται; Σε βάθος χρόνου εγώ πιστεύω ότι το ταμείο αυτό θα οδηγηθεί σε μεγαλύτερα προβλήματα από αυτά που προσπαθείτε σήμερα, να λύσετε. 
Μετά την πρωτολογία του Υπουργού θα επανέλθω. 
Ευχαριστώ, κυρία Πρόεδρε.</Speech> 
ΠΡΟΕΔΡΕΥΟΥΣΑ (<ChairmanSpeech><Parlmember>Βέρα Νικολαΐδου</Parlmember>): Σας ευχαριστώ. 
Το λόγο έχει ο Υφυπουργός Εργασίας και Κοινωνικής Ασφάλισης κ. Ιωάννης Κουτσούκος.</ChairmanSpeech> 
<Speech><Parlmember>ΓΙΑΝΝΗΣ ΚΟΥΤΣΟΥΚΟΣ</Parlmember> (Υφυπουργός Εργασίας και Κοινωνικής Ασφάλισης): Κυρία συνάδελφε, η ψήφιση αυτού του νόμου είναι πάρα πολύ πρόσφατη, τον Ιούνιο ψηφίστηκε –αν δεν κάνω λάθος- και είναι διάταξη που αφορούσε την εφαρμογή των υποχρεώσεων της χώρας μας απέναντι στους δανειστές μας. Συγκεκριμένα, ο στόχος ήταν από τη μια μεριά, τα οικονομικά του ταμείου και από την άλλη, το αυτονόητο, που έπρεπε έτσι και αλλιώς να το έχουμε λύσει, ότι όπως και σε όλα τα υπόλοιπα ασφαλιστικά ταμεία οι μηχανικοί έπρεπε να έχουν μία εξέλιξη μέσα στο ασφαλιστικό τους σύστημα, μία εξέλιξη η οποία θα συνέδεε τις εισφορές με τις συνταξιοδοτικές παροχές, για να υπάρχει μία λογική. Αυτή είναι η λογική που επικρατεί στο συνταξιοδοτικό σύστημα. 
Προφανώς ο χρόνος στον οποίο γίνεται αυτή η μεταβολή έρχεται να συμπέσει με μία ύφεση, που έχει δημιουργήσει τεράστιο πρόβλημα στους μηχανικούς -το επισημάνατε πάρα πολύ καλά και είναι έτσι- με αποτέλεσμα αυτή η αύξηση των εισφορών να είναι ιδιαίτερα επαχθής για τους νέους και κυρίως, για τους άνεργους, οι οποίοι ήταν και οι πιο αδικημένοι του παλιού συστήματος, γιατί δεν είχαν τη δυνατότητα να εξελίσσονται, να πληρώνουν παραπάνω και να παίρνουν παραπάνω σύνταξη.
Τι θα γίνει λοιπόν; Είναι κατατεθειμένα στα Πρακτικά της Βουλής διάφορες τοποθετήσεις συναδέλφων σας που είχαν εκφράσει μία σειρά ενστάσεων γι’ αυτήν τη διάταξη, όπως επίσης βρίσκεται σε εξέλιξη μία συζήτηση, που άνοιξε μετά τις παραστάσεις του Τεχνικού Επιμελητηρίου με τον Υπουργό Εργασίας κ. Κουτρουμάνη. 
Ο κ. Κουτρουμάνης πολύ θα ήθελε να είναι εδώ να σας απαντήσει, αλλά σήμερα απουσιάζει και βρίσκεται στη Γενεύη, στην Έδρα του Διεθνούς Οργανισμού Εργασίας, όπου έχει συνάντηση με τον επικεφαλής για τα γνωστά θέματα που «τρέχουν» εδώ στην Ελλάδα, μια που ο Διεθνής Οργανισμός Εργασίας, το ILO, μας έχει βάλει στο μικροσκόπιο και αυτός, γιατί υποτίθεται ότι πρέπει να υποστηρίξει τις διεθνείς συμβάσεις εργασίας.
Μ’ έχει εξουσιοδοτήσει, λοιπόν, να σας πω ότι αυτήν τη συζήτηση θα τη συνεχίσει με το Τεχνικό Επιμελητήριο, στην προσπάθεια να αναζητήσει κάποια λύση που θα λαμβάνει υπ&apos; όψιν, όσα εσείς επισημάνατε με την ερώτησή σας. Περισσότερα δεν είμαι εξουσιοδοτημένος να πω και θα απαντήσω σε τυχόν απορίες σας στη δευτερολογία μου.
Ευχαριστώ πολύ, κυρία Πρόεδρε.</Speech>
ΠΡΟΕΔΡΕΥΟΥΣΑ (<ChairmanSpeech><Parlmember>Βέρα Νικολαΐδου</Parlmember>): Κι εμείς ευχαριστούμε.
Η ερωτώσα Βουλευτής κ. Φαρμάκη έχει το λόγο.
Ορίστε, κυρία συνάδελφε, έχετε το λόγο.</ChairmanSpeech>
<Speech><Parlmember>ΑΙΚΑΤΕΡΙΝΗ ΦΑΡΜΑΚΗ-ΓΚΕΚΗ</Parlmember>: Κύριε Υπουργέ, βεβαίως ψηφίσαμε το ν. 3986. Όμως έχουμε πει ότι δεν μπορείς να χρεώνεις ένα ταμείο το οποίο είναι βιώσιμο, όπως είναι το ΤΣΜΕΔΕ, το οποίο –σημειωτέον- μέχρι τώρα πληρώνεται και έχει έσοδα και μεγάλα αποθεματικά μόνο από τις εισφορές των μελών του των μηχανικών που είτε είναι άνεργοι είτε μισθωτοί είτε ημιαπασχολούμενοι, είναι υποχρεωμένοι να πληρώνουν αυτές τις εισφορές κάθε χρόνο.
Αυτό το ταμείο, λοιπόν, με τη δουλειά των μηχανικών στέκεται βιώσιμο πάρα πολλά χρόνια και έχει ένα ισχυρό αποθεματικό. Μάλιστα, κάθε χρόνο έχει 260 εκατομμύρια ευρώ αποθεματικό! Δεν μπορώ να καταλάβω για ποιο λόγο οδηγείτε τους μηχανικούς σε τόσο μεγάλη αύξηση εισφορών! Για να πάρουν τι;
Υπονοήσατε στην πρωτολογία σας ότι θα είναι μεγάλες οι παροχές που θα δοθούν στους ασφαλισμένους μηχανικούς μετά την 1-1-1993. Όμως θέλω να σας κάνω γνωστό ότι μ’ αυτήν την τακτική των υπέρογκων ασφαλιστικών εισφορών, μάλλον χάσιμο θα έχει το ταμείο, γιατί θα οδηγήσετε τους μηχανικούς, οι οποίοι δεν θα μπορούν να πληρώσουν αυτές τις υπέρογκες, άδικες και αναιτιολόγητες εισφορές, να διαγραφούν από το Τεχνικό Επιμελητήριο και, κατά συνέπεια, να τους διαγράψει και το ΤΣΜΕΔΕ. Σήμερα, εφόσον είναι μέλη του ΤΕΕ, αυτόματα εγγράφονται και στο ΤΣΜΕΔΕ.
Θα οδηγήσετε, λοιπόν, τους μηχανικούς να διαγραφούν από το ΤΕΕ και, κατά συνέπεια, από το ΤΣΜΕΔΕ. Έτσι θα οδηγήσετε το ΤΣΜΕΔΕ, το οποίο βάσει των αναλογιστικών μελετών είναι ένα βιώσιμο ταμείο, τουλάχιστον για τα επόμενα τριάντα χρόνια και δεν έχει κανένα –μα, κανένα- πρόβλημα, σε πραγματικό πρόβλημα. Και, βεβαίως, θα οδηγήσετε τους ασφαλισμένους μετά την 1-1-1993 να μην πάρουν αυτές τις παροχές που τους υποσχόμαστε σήμερα.
Είναι ένα σοβαρό ζήτημα, το οποίο απασχολεί όλους τους μηχανικούς σε όλη την Ελλάδα. Οι εισφορές του 25%, τουλάχιστον για την πρώτη τριετία αναβάθμισης ασφαλιστικής κατηγορίας, είναι υποχρεωτικές αναδρομικά από την 1-7-2011. Το ΤΣΜΕΔΕ και ο διοικητής δεν έχουν στείλει ακόμα τα εκκαθαριστικά, γιατί έχουν μπλοκαριστεί, αλλά είναι βέβαιο ότι αν αυτά τα εκκαθαριστικά πάνε και δεν κάνετε κάτι, θα οδηγήσετε αυτό το ταμείο σιγά-σιγά, στο να χάσει αυτά τα αποθεματικά, αφού θα μειώνονται συνεχώς οι εισφορές. Επίσης θα εξαναγκάσετε τους μηχανικούς να διαγραφούν από το Τεχνικό Επιμελητήριο. Κατά συνέπεια, θα οδηγήσετε το ΤΣΜΕΔΕ σε συνεχόμενη μείωση των εισφορών του.
Ευχαριστώ πολύ, κυρία Πρόεδρε.</Speech>
ΠΡΟΕΔΡΕΥΟΥΣΑ (<ChairmanSpeech><Parlmember>Βέρα Νικολαΐδου</Parlmember>): Και εγώ σας ευχαριστώ.
Ορίστε, κύριε Κουτσούκο, έχετε το λόγο.</ChairmanSpeech>
<Speech><Parlmember>ΓΙΑΝΝΗΣ ΚΟΥΤΣΟΥΚΟΣ</Parlmember> (Υφυπουργός Εργασίας και Κοινωνικής Ασφάλισης): Ευχαριστώ, κυρία Πρόεδρε.
Κυρία συνάδελφε, πρέπει να οριοθετήσουμε τη συζήτηση, για να δούμε πού συμφωνούμε και ποια είναι αυτά που πρέπει να γίνονται ως λογικά, όπως και πού εντοπίζεται η διαφωνία μας και πώς θα τη λύσουμε.
Το πρώτο θέμα είναι ότι για λόγους ισότητας, αλλά και μιας ασφαλιστικής αρχής που πρέπει να ισχύει –και ισχύει- για όλους, δεν μπορούσαν οι μηχανικοί να είναι στάσιμοι στην πρώτη ασφαλιστική κατηγορία.</Speech>
<Speech><Parlmember>ΑΙΚΑΤΕΡΙΝΗ ΦΑΡΜΑΚΗ-ΓΚΕΚΗ</Parlmember>: Δηλαδή, λέτε ότι πλήρωναν λίγα χρήματα;</Speech>
ΠΡΟΕΔΡΕΥΟΥΣΑ (<ChairmanSpeech><Parlmember>Βέρα Νικολαΐδου</Parlmember>): Παρακαλώ, μη διακόπτετε.
Συνεχίστε, κύριε Υπουργέ.</ChairmanSpeech>
<Speech><Parlmember>ΓΙΑΝΝΗΣ ΚΟΥΤΣΟΥΚΟΣ</Parlmember> (Υφυπουργός Εργασίας και Κοινωνικής Ασφάλισης): Αγαπητή συναδέλφισσα, όλοι οι ασφαλισμένοι είτε είναι μισθωτοί και πληρώνουν με βάση τις αποδοχές τους είτε είναι ελεύθεροι επαγγελματίες ή αγρότες, έχουν μία εξέλιξη. Άρα το πρώτο που έκανε ο νόμος ήταν να υποχρεώσει να εξελίσσονται οι μηχανικοί με βάση τις τριετίες, θεωρώντας ότι στον ασφαλιστικό βίο με την επαγγελματική ωρίμανση, υπάρχει και μεγαλύτερη δυνατότητα καταβολής εισφορών.
Αυτό είναι το ένα θέμα, το οποίο είναι μία αρχή στο ασφαλιστικό σύστημα και την οποία μπορώ και υπερασπίζομαι. 
Το δεύτερο είναι ότι αυτή η αρχή πρέπει να συνδέεται με την παροχή τής αντίστοιχης σύνταξης.
Ήδη μετά την ψήφιση του ασφαλιστικού νόμου και την κατοχύρωση της εθνικής σύνταξης στα 360 ευρώ, θα υπάρχει και το υπόλοιπο ανταποδοτικό κομμάτι στους μηχανικούς. Ανάλογα με την ασφαλιστική κλάση να παίρνουν και την ανάλογη σύνταξη. 
Επίσης να συμφωνήσουμε ότι αυτή η αλλαγή γίνεται σε μια περίοδο που έχουμε μεγάλη ανεργία στους νέους επιστήμονες και ότι οι αυξήσεις τους δημιουργούν πρόβλημα. Σ’ αυτό εγώ συμφωνώ μαζί σας. Είναι μια διαπίστωση. Δεν μπορούμε να φύγουμε απ’ αυτήν τη διαπίστωση. Λέω, λοιπόν, αγαπητή συναδέλφισα, γιατί δεν θέλω να επαναλάβω…</Speech>
<Speech><Parlmember>ΑΙΚΑΤΕΡΙΝΗ ΦΑΡΜΑΚΗ-ΓΚΕΚΗ</Parlmember>: Όμως το ΤΣΜΕΔΕ έχει 270 εκατομμύρια…</Speech>
<Speech><Parlmember>ΓΙΑΝΝΗΣ ΚΟΥΤΣΟΥΚΟΣ</Parlmember> (Υφυπουργός Εργασίας και Κοινωνικής Ασφάλισης): Εδώ έγινε μια ολόκληρη συζήτηση πριν έξι μήνες.
Έρχεστε σήμερα και απευθύνεστε σε μένα, για να λύσω ένα θέμα που εντοπίστηκε στη συζήτηση και τελικά ψηφίστηκε από το Σώμα. 
Θέλω με τούτο να αντιμετωπίσετε καλόπιστα την απάντησή μου. Σας είπα, λοιπόν, ότι μετά τις παρεμβάσεις του ΤΕΕ έχει ανοίξει μια συζήτηση με τον κ. Κουτρουμάνη. 
Μου λέτε να αυξήσουμε την εργοδοτική εισφορά από 2% σε 2,5%. Κατ’ αρχάς γι’ αυτό πρέπει να γίνει μια συζήτηση και με εκείνους που πληρώνουν, γιατί δεν πληρώνουν οι μηχανικοί αυτήν την εισφορά. 
Δεύτερον, πρέπει να δούμε την εξέλιξη των δημοσίων και ιδιωτικών έργων και τι θα αποδώσει αυτό το πράγμα. 
Τρίτον, πρέπει να λύσουμε τα υπόλοιπα τεχνικά ζητήματα που εσείς επισημάνατε. Δηλαδή, πρέπει να υπάρξει μια λειτουργία στο ΤΣΜΕΔΕ. Δεν είναι εύκολο να φύγει ένας μηχανικός, επειδή δεν μπορεί να πληρώσει. Η εγγραφή στο ΤΣΜΕΔΕ συνδέεται με μια σειρά επαγγελματικά δικαιώματα που είναι κατοχυρωμένα στη χώρα μας. Δεν θέλουμε να οδηγήσουμε σε τέτοιες καταστάσεις. Γι’ αυτό σας είπα ότι αποτέλεσμα αυτού του διαλόγου είναι να βρούμε κάποια λύση που θα διευκολύνει τους μηχανικούς. 
Περισσότερα δεν μπορώ να σας πω σήμερα. Βρίσκεται σε εξέλιξη ένας διάλογος, που έχει πάρει και μια δυναμική, γιατί βγήκαν οι μηχανικοί στους δρόμους. Ελπίζω να καταλήξουμε σε ένα συμπέρασμα. 
Έτσι κι αλλιώς, τα ζητήματα του ασφαλιστικού συστήματος, οι ελλείψεις που έχουν δηλαδή τα ταμεία, έχει μπει στο τραπέζι του διαλόγου, γιατί δεν μπορούν να αντιμετωπίζονται μονομερώς με την αύξηση των εισφορών. Όλοι λένε στη χώρα μας ότι έχουμε μια πρόσθετη επιβάρυνση από το λεγόμενο μη μισθολογικό κόστος, το οποίο είναι οι εισφορές. Άρα πρέπει να αναζητήσουμε άλλες λύσεις. Προτείνατε  μια λύση. Στο δημόσιο διάλογο έχουν κατατεθεί αντίστοιχες λύσεις για το λεγόμενο ασφαλιστικό «ΦΠΑ», δηλαδή, κάτι που να συνδέεται με το τζίρο των επιχειρήσεων. Ελπίζω μέσα σ’ αυτό, είτε χωριστά για τους μηχανικούς είτε μέσα στο διάλογο να αντιμετωπίσουμε κι αυτό το θέμα.
Ευχαριστώ, κυρία Πρόεδρε.</Speech>
ΠΡΟΕΔΡΕΥΟΥΣΑ (<ChairmanSpeech><Parlmember>Βέρα Νικολαΐδου</Parlmember>): Εγώ σας ευχαριστώ.
Κυρία και κύριοι Βουλευτές, οι κύριοι Ηλίας Μόσιαλος, Βουλευτής Επικρατείας του ΠΑΣΟΚ και Συμεών Κεδίκογλου, αιτούνται προς το Σώμα άδεια ολιγοήμερης απουσίας στο εξωτερικό. Η Βουλή εγκρίνει;</ChairmanSpeech>
<Speech><Parlmember>ΟΛΟΙ ΟΙ ΒΟΥΛΕΥΤΕΣ</Parlmember>: Μάλιστα, μάλιστα.</Speech>
ΠΡΟΕΔΡΕΥΟΥΣΑ (<ChairmanSpeech><Parlmember>Βέρα Νικολαΐδου</Parlmember>): Συνεπώς η Βουλή ενέκρινε τις ζητηθείσες άδειες.
Έχω την τιμή να ανακοινώσω στο Σώμα ότι οι Υπουργοί Οικονομικών και Εξωτερικών κατέθεσαν σχέδιο νόμου: «Κύρωση της υπ’ αριθμ. 66-2 Απόφασης του Συμβουλίου Διοικητών του Διεθνούς Νομισματικού Ταμείου σχετικά με τη Δέκατη Τέταρτη Γενική Αναθεώρηση των Μεριδίων Συμμετοχής και τη Μεταρρύθμιση του Εκτελεστικού Συμβουλίου». Παραπέμπεται στην αρμόδια Διαρκή Επιτροπή.
Η δεύτερη με αριθμό 407/17-1-2012 επίκαιρη ερώτηση πρώτου κύκλου του Βουλευτή της Νέας Δημοκρατίας κ. Ευσταθίου Κωνσταντινίδη προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με την επαναλειτουργία του ορυχείου Βεύης Φλώρινας, δεν συζητείται λόγω κωλύματος του Υπουργού και διαγράφεται. 
Σειρά έχει η τρίτη με αριθμό 403/17-1-2012 επίκαιρη ερώτηση πρώτου κύκλου του Βουλευτή του Κομμουνιστικού Κόμματος Ελλάδας κ. Ιωάννη Πρωτούλη προς τον Υπουργό Εργασίας και Κοινωνικής Ασφάλισης, σχετικά με την αντιμετώπιση των προβλημάτων των εργαζομένων στην «Ελληνική Χαλυβουργία» Ασπροπύργου. 
Στην επίκαιρη ερώτηση του κ. Πρωτούλη θα απαντήσει ο Υφυπουργός κ. Ιωάννης Κουτσούκος. 
Κύριε Πρωτούλη, έχετε το λόγο για να την παρουσιάσετε.</ChairmanSpeech>
<Speech><Parlmember>ΙΩΑΝΝΗΣ ΠΡΩΤΟΥΛΗΣ</Parlmember>: Κύριε Υφυπουργέ, δεν είναι η πρώτη φορά που συζητάμε αυτό το θέμα στη Βουλή. Για το Κομμουνιστικό Κόμμα Ελλάδας είναι η τρίτη επίκαιρη ερώτηση, αν δεν κάνω λάθος, που συζητείται σε σχέση με αυτήν τη μεγαλειώδη ηρωική απεργία των εργατών της Ελληνικής Χαλυβουργίας που σε λίγες μέρες κλείνει τρεις μήνες απεργιακού αγώνα. 
Όμως είχαν δίκιο οι απεργοί χαλυβουργοί όταν έλεγαν από την αρχή όταν ονόμαζαν το βιομήχανο της «Ελληνικής Χαλυβουργίας» Μάνεση, «λαγό των βιομηχάνων». Σήμερα το ίδιο θέμα που συζητάμε εδώ και καιρό σ’ αυτήν την Αίθουσα για τους εργάτες της «Ελληνικής Χαλυβουργίας» είναι το θέμα που απασχολεί όλους τους εργαζόμενους, όλη την εργατική τάξη της χώρα μας.
Για να γίνουμε πιο συγκεκριμένοι: Τα μέτρα που βρήκαν τείχος αντίστασης στην «Ελληνική Χαλυβουργία» από τους εργάτες, δηλαδή επί της ουσίας η κατάργηση της κλαδικής συλλογικής τους σύμβασης, η κατάργηση των τριετιών, η κατάργηση των ωριμάνσεων, η κατάργηση των δικαιωμάτων τους στην ασφάλιση, σήμερα έρχονται μέσα από ένα στημένο κοινωνικό διάλογο - απάτη και πολύ περισσότερο έρχονται από την ίδια την Κυβέρνηση κατ’ επιταγή των βιομηχάνων. Γι’ αυτό είχαν δίκιο οι εργάτες της «Ελληνικής Χαλυβουργίας» όταν μιλούσαν για «λαγό των βιομηχάνων».
Και για να γίνουμε ακόμη πιο συγκεκριμένοι: Τα έγγραφα που βρέθηκαν στο τραπέζι του λεγόμενου «κοινωνικού διαλόγου», που έδωσε στη δημοσιότητα το ΠΑΜΕ, δεν ξεμπροστιάζουν μόνο την υποκρισία και τη δολιότητα των βιομηχάνων και των άλλων εργοδοτικών οργανώσεων της συνδικαλιστικής πλειοψηφίας της ΓΣΕΕ, αλλά αποκαλύπτουν και τα πραγματικά σχέδια της Κυβέρνησης και των βιομηχάνων σε βάρος των μισθών και των συλλογικών συμβάσεων.
Υπάρχει το έγγραφο που λέει τα εξής: Στο άρθρο 7 του ν. 1876/1990 προστίθεται παράγραφος 4 με το εξής περιεχόμενο: «Για το χρονικό διάστημα από την έναρξη ισχύος του παρόντος μέχρι και την 31η Δεκεμβρίου…» -απροσδιορίστου έτους- «…αναστέλλεται η ισχύς των κλαδικών και των εθνικών και τοπικών ομοιοεπαγγελματικών συλλογικών συμβάσεων εργασίας, καθώς και των με αυτές εξομοιούμενων διαιτητικών αποφάσεων. Η παρούσα διάταξη διαλαμβάνει και τις συλλογικές συμβάσεις εργασίας που είχαν συναφθεί, καθώς και τις διαιτητικές αποφάσεις που είχαν εκδοθεί πριν τη δημοσίευση του παρόντος. Οι διατάξεις των παραγράφων 4 και 5 του άρθρου 9 του ν. 1876/1990 δεν εφαρμόζονται.» Νομοθετική ρύθμιση! 
Απαντήστε: αυτή η νομοθετική ρύθμιση είναι εν αγνοία σας; Δεν τη συντάξατε εσείς; Κι αν δεν τη συντάξατε εσείς, ποιος έχει συντάξει αυτή την κατάπτυστη νομοθετική ρύθμιση; 
Και πολύ περισσότερο -πλέον δεν είναι κανένας παιδί για να τον ξεγελάνε- πρέπει να πείτε τι σχεδιάζετε συνολικά για τους εργαζόμενους.</Speech>
ΠΡΟΕΔΡΕΥΟΥΣΑ (<ChairmanSpeech><Parlmember>Βέρα Νικολαΐδου</Parlmember>): Το λόγο έχει ο Υφυπουργός Εργασίας και Κοινωνικής Ασφάλισης κ. Κουτσούκος.</ChairmanSpeech>
<Speech><Parlmember>ΓΙΑΝΝΗΣ ΚΟΥΤΣΟΥΚΟΣ</Parlmember> (Υφυπουργός Εργασίας και Κοινωνικής Ασφάλισης): Εγώ, κύριε συνάδελφε, δεν έχω κανένα πρόβλημα να σας απαντήσω σε αυτά που αναφερθήκατε μιας και δεν έχουν καμμία σχέση με το Υπουργείο. 
Δεν θέλω, όμως, να φάω το χρόνο μου για ένα ζήτημα για το οποίο θα μπορούσε το κόμμα σας –μιας κι έχει ασχοληθεί, και ασχολείται, πολλές φορές- να κάνει μία άλλη επίκαιρη ερώτηση, μια επερώτηση. Διότι νομίζω ότι το λίγο χρόνο που έχουμε στη διαδικασία των επικαίρων ερωτήσεων πρέπει να τον αφιερώσουμε ακριβώς στο θέμα που συνδέεται με τη μεγάλη απεργία που βρίσκεται σε εξέλιξη περίπου ογδόντα τρεις ημέρες και για το οποίο, όπως σωστά επισημάνατε, είναι η τρίτη φορά που κάνετε επίκαιρη ερώτηση. Μαζί είχαμε κουβεντιάσει στις 28 του Νοέμβρη. Την προηγούμενη Παρασκευή ο συνάδελφός σας κ. Νάνος μου έκανε ερώτηση για τη Χαλυβουργία στο Βόλο, για τις συνθήκες εργασίας. Κι ερχόμαστε εδώ να ξανακουβεντιάσουμε.
Πρέπει να σας διαβεβαιώσω, κύριε Πρωτούλη, και τους ακροατές και το κόμμα σας, ότι από την πλευρά του Υπουργείου Εργασίας έχουμε κάνει τα πάντα προκειμένου να μην κλείσει μία βιομηχανία, που είναι στο κέντρο μιας βιομηχανικής περιοχής, που απασχολεί πάνω από τριακόσιους πενήντα εργαζόμενους και που προσφέρει στην εθνική οικονομία.
Είπα την Παρασκευή, απαντώντας στο συνάδελφό σας κ. Νάνο για τις συνθήκες εργασίας στο Βόλο, μιας και συνέδεσε τα δύο ζητήματα -και αντικειμενικά συνδέονται τα δύο ζητήματα, γιατί είναι ο ίδιος εργοδότης κι έχει τη δυνατότητα να κάνει επιχειρησιακούς σχεδιασμούς, που, δυστυχώς, ούτε εγώ ούτε εσείς έχουμε τη δυνατότητα αυτή- ότι αυτή η ένταση μεταφέρεται στο εργοστάσιο του Βόλου και πως ενδεχομένως δημιουργεί προβλήματα. 
Είπα, επίσης, ότι κατά την άποψή μου –και θέλω να το επαναλάβω και σήμερα και θα σας καταθέσω και ντοκουμέντα- αυτό το ζήτημα θα έπρεπε να έχει κλείσει. Διότι μετά από αλλεπάλληλες διαμεσολαβήσεις του Υπουργείου μας, στη συνάντηση που έγινε στις 21 Δεκεμβρίου -και είναι καταγεγραμμένα στα Πρακτικά, θα τα καταθέσω για να τα πάρετε κι εσείς- οι διαφορές, μετά την υποχώρηση που είχε κάνει το σωματείο, υποχώρηση όχι στο επίπεδο των θέσεων και των αρχών αλλά σε μία συζήτηση για να βρούμε λύση που θα κάλυπτε και το επιχείρημα της βιομηχανίας ότι είχε υψηλό κόστος αυτή την περίοδο που δεν έχει δουλειές –επειδή πράγματι έχει πέσει ο κατασκευαστικός κλάδος και το προϊόν που παράγει, τα μπετοσίδερα κ.λπ., δεν έχει αυτήν τη στιγμή όση ζήτηση είχε, ώστε να καλύψουν και τις δύο βιομηχανίες- είχαν εξομαλυνθεί. 
Το σωματείο προσφέρθηκε να δώσει τη δουλειά του το Γενάρη μήνα, δηλαδή να μη δουλέψουν καθόλου και να βρουν τους συναδέλφους οι οποίοι θα πήγαιναν με οικειοθελή αποχώρηση. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υφυπουργού)
Εμείς προσφερθήκαμε να υλοποιήσουμε το νόμο που δίνει τη δυνατότητα να καλύψουμε όσους θα φύγουν με συνταξιοδότηση από τα πενήντα πέντε μέχρι τα εξήντα πέντε και φέραμε τον ΟΑΕΔ για να υποστηρίξουμε την επιχείρηση με διάφορα προγράμματα. Δυστυχώς στο παραπέντε η συμφωνία χάλασε και εκτίμησα τότε, απευθυνόμενος στην πλευρά της εργοδοσίας, ότι ήταν η πιο κρίσιμη στιγμή και μετά θα έρθουν τα δύσκολα. 
Δυστυχώς στις 3 του Γενάρη που κάλεσα τριμερή πάλι με πρωτοβουλία μου, ήρθε η εργοδοσία και είπε «ξέρετε, τώρα άλλαξαν τα επιχειρησιακά μου σχέδια και δεν δεσμεύομαι για τις αρχικές μου προτάσεις». Και έχουμε φτάσει, κύριε συνάδελφε, σε πλήρες αδιέξοδο. 
Είμαστε και εμείς με τον Υπουργό σε μια φάση που προβληματιζόμαστε ποια μπορεί να είναι μια επόμενη πρωτοβουλία μας, γιατί δεν έχουμε πάρα πολλά επιχειρήματα. Σκεφτόμαστε ότι πρέπει να καλέσουμε τον κ. Μάνεση να αναλάβει τις ευθύνες του και να παρουσιάσει το σχέδιο αναδιάρθρωσης που λέει ότι έχει, προκειμένου να ξέρουν και οι εργαζόμενοι, αλλά και εμείς, η πολιτεία, πού θέλει να καταλήξει αυτή η επιχείρηση. Αν αποφάσισε να το κλείσει, θα πρέπει να το πει. Δεν μπορεί, δηλαδή, με το μαρτύριο της σταγόνας να κάνει απολύσεις με το 5% κάθε μήνα. Θα πρέπει να γνωρίζουμε, για να πάρουμε όλοι τα μέτρα μας. 
Αυτά σας λέω προς το παρόν και επιφυλάσσομαι στη δευτερολογία μου –κυρία Πρόεδρε, συγγνώμη για το χρόνο, αλλά το θέμα είναι πάρα πολύ σοβαρό- να σας πω και γι’ αυτά που μου είπατε από τα χαρτιά που διαβάσατε. 
Ευχαριστώ, κυρία Πρόεδρε.</Speech> 
ΠΡΟΕΔΡΕΥΟΥΣΑ (<ChairmanSpeech><Parlmember>Βέρα Νικολαΐδου</Parlmember>): Συμφωνούμε ότι είναι πολύ σοβαρό το θέμα, αλλά όχι στις απαντήσεις σας.</ChairmanSpeech> 
<Speech><Parlmember>ΓΙΑΝΝΗΣ ΚΟΥΤΣΟΥΚΟΣ</Parlmember> (Υφυπουργός Εργασίας και Κοινωνικής Ασφάλισης):  Κυρία Πρόεδρε, λέτε ότι δεν είναι σοβαρά αυτά που είπα;</Speech> 
ΠΡΟΕΔΡΕΥΟΥΣΑ (<ChairmanSpeech><Parlmember>Βέρα Νικολαΐδου</Parlmember>): Είπα ότι δεν συμφωνούμε με τις απαντήσεις σας. 
Το λόγο έχει ο ερωτών Βουλευτής κ. Πρωτούλης.</ChairmanSpeech> 
<Speech><Parlmember>ΙΩΑΝΝΗΣ ΠΡΩΤΟΥΛΗΣ</Parlmember>: Κύριε Υφυπουργέ, σε ένα πράγμα έχετε δίκιο. Έχετε δίκιο ότι στην τελευταία τριμερή συνάντηση στο Υπουργείο, η οποία κράτησε, αν δεν κάνω λάθος –γιατί και εμείς ήμασταν απ’ έξω στη διαδήλωση των εργαζομένων- τέσσερις ώρες, οι εργαζόμενοι, το σωματείο κατέθεσαν προτάσεις που ακυρώνουν όλη την επιχειρηματολογία της εργοδοσίας. 
Το σωματείο έμεινε αδιαπραγμάτευτο σε ένα πράγμα, στην κατάργηση της συλλογικής τους σύμβασης και στο ζήτημα της επαναπρόσληψης των απολυμένων χαλυβουργών. Σ’ αυτό έμεινε το σωματείο. 
Έχω διαβάσει και τη δική σας δήλωση στην οποία λέγατε λίγο-πολύ ότι οι προτάσεις του σωματείου ήταν ικανές για να υποχωρήσει η εργοδοσία. Πώς να υποχωρήσει, όμως, η εργοδοσία, όταν η ίδια η Κυβέρνηση -το ΠΑΣΟΚ, η Νέα Δημοκρατία και το ΛΑΟΣ που συγκυβερνούν- κλείνει το μάτι στο βιομήχανο και σε κάθε βιομήχανο και επί της ουσίας του λένε «περίμενε λίγο ακόμα και αν ο διάλογος-απάτη δεν βγάλει αποτέλεσμα, θα φέρουμε πράξη νομοθετικού περιεχομένου για το αίτημά σου, να μπουν οι χαλυβουργοί με 600 ευρώ μέσα στο χυτήριο». Γιατί να κάνει πίσω; Γιατί να κάνει πίσω, αφού έχετε δεσμευθεί ότι η Κυβέρνηση θα φέρει μια τέτοια κατάπτυστη πράξη νομοθετικού περιεχομένου που θα καταργεί τις κλαδικές συλλογικές συμβάσεις εργασίας και θα αφήνει απεριόριστο το πεδίο της εκμετάλλευσης για τους εργαζόμενους σε όλες τις βιομηχανικές μονάδες; 
Όσον αφορά το αν έχουν δώσει οι εργαζόμενοι, θα σας έλεγα ότι βεβαίως και έχουν δώσει και υπάρχει και συγκεκριμένο απτό παράδειγμα το ποιος έχει κάνει και πλάτες στους βιομήχανους όλα τα προηγούμενα χρόνια, που έχουν μετατρέψει τους χώρους δουλειάς στην κυριολεξία σε κρεματόρια. 
Προχθές, βγήκε η απόφαση του Τμήματος Εργατικών Διαφορών του Πρωτοδικείου Αθηνών σε σχέση με το περσινό εργατικό ατύχημα, το οποίο είχε ως αποτέλεσμα να πεθάνει ακαριαία ένας εργάτης και να υπάρχει και ένας πολύ σοβαρός τραυματισμός ενός δεύτερου εργάτη που επέζησε. 
Η απόφαση του δικαστηρίου είναι χαρακτηριστική. Καταδικάζει την εταιρεία, καταδικάζει τα διευθυντικά στελέχη και λέει συγκεκριμένα ότι όσον αφορά τις συνθήκες δουλειάς –και είναι χαρακτηριστικό να τις διαβάσετε- οι χαλυβουργοί δουλεύουν κάτω από συνθήκες που περνούν από πάνω τους οι κάδοι με λιωμένο σίδερο και με θερμοκρασία 1600 βαθμών Κελσίου.
	Εδώ αναφέρει χαρακτηριστικά: «Δεν υπάρχει κανένα μέτρο υγιεινής και ασφάλειας, δεν υπάρχει καμμία συντήρηση συρματόσχοινου ή γερανογέφυρας, δεν υπάρχουν έξοδοι διαφυγής, δεν υπάρχει φωτισμός, δεν δίνονται στους εργαζόμενους ούτε πυρίμαχες στολές. Δουλεύουν σ’ ένα κάτεργο».
	Ποιος έκανε «τα στραβά μάτια» και «τις πλάτες» στο να παραβιάζουν τα πάντα ο συγκεκριμένος βιομήχανος αλλά και όλοι οι βιομήχανοι για την αύξηση των κερδών τους, των τεράστιων κερδών τους όλα τα προηγούμενα χρόνια; Οι κυβερνήσεις του ΠΑΣΟΚ, της Νέας Δημοκρατίας και η σημερινή. 
Επομένως αυτό είναι το αποτέλεσμα της ανταγωνιστικότητας. Στο «βωμό» της ανταγωνιστικότητας γίνονταν αυτές οι παραβιάσεις και τα «στραβά μάτια» και στο «βωμό» της ανταγωνιστικότητας αυτή τη στιγμή η Κυβέρνηση μαζί με τους βιομήχανους θέλουν να βάλουν τους εργάτες μέσα στο χαλυβουργείο για 500 ευρώ. Εμείς θεωρούμε ως παράδειγμα και είναι παράδειγμα ο αγώνας των χαλυβουργών για όλη την εργατική τάξη που πρέπει να τον ακολουθήσει. 
Σας δηλώνουμε ότι οι Βουλευτές του Κομμουνιστικού Κόμματος Ελλάδας θα κάνουμε ό,τι περνάει από το χέρι μας για να δυναμώσει και να φουντώσει αυτός ο αγώνας, για να μην περάσουν αυτά τα μέτρα που επί της ουσίας αφαιρούν όχι μόνο για τους χαλυβουργούς αλλά συνολικά για την εργατική τάξη και την τελευταία γραμμή άμυνας και δικαιωμάτων που είχε κατακτηθεί μεταπολιτευτικά.</Speech>
	ΠΡΟΕΔΡΕΥΟΥΣΑ (<ChairmanSpeech><Parlmember>Βέρα Νικολαΐδου</Parlmember>): Σας ευχαριστώ.
	Κύριε Υπουργέ, πριν σας δώσω το λόγο, θα επαναλάβω κάτι γιατί μάλλον με παρεξηγήσατε. Εγώ είπα ότι συμφωνούμε πως το θέμα είναι σοβαρό, αλλά δεν συμφωνούμε με τις απαντήσεις σας.
	Ορίστε, έχετε το λόγο.</ChairmanSpeech>
	<Speech><Parlmember>ΓΙΑΝΝΗΣ ΚΟΥΤΣΟΥΚΟΣ</Parlmember> (Υφυπουργός Εργασίας και Κοινωνικής Ασφάλισης): Κυρία Πρόεδρε, νομίζω ότι χρειαζόταν να γίνει αυτή η διευκρίνιση γιατί δεν είναι υποχρεωμένος κανείς να συμφωνεί με τις απαντήσεις, αλλά σχόλια σαν αυτό που φάνηκε ότι κάνατε νομίζω ότι δεν επιτρέπεται να γίνονται σ’ αυτήν την Αίθουσα.</Speech>
	ΠΡΟΕΔΡΕΥΟΥΣΑ (<ChairmanSpeech><Parlmember>Βέρα Νικολαΐδου</Parlmember>): Υπάρχει το δικαίωμα να λέει και ο Προεδρεύων…</ChairmanSpeech>
	<Speech><Parlmember>ΓΙΑΝΝΗΣ ΚΟΥΤΣΟΥΚΟΣ</Parlmember> (Υφυπουργός Εργασίας και Κοινωνικής Ασφάλισης): Του Προεδρεύοντα εννοώ. Ο Προεδρεύων, όχι ο συνάδελφος.</Speech>
	ΠΡΟΕΔΡΕΥΟΥΣΑ (<ChairmanSpeech><Parlmember>Βέρα Νικολαΐδου</Parlmember>): Δεν νομίζω να ειπώθηκε κάτι το υπερβολικό.</ChairmanSpeech>
	<Speech><Parlmember>ΓΙΑΝΝΗΣ ΚΟΥΤΣΟΥΚΟΣ</Parlmember> (Υφυπουργός Εργασίας και Κοινωνικής Ασφάλισης): Κυρία Πρόεδρε, ξέρετε πόσο σας σέβομαι, πόσο σας τιμώ…</Speech>
	ΠΡΟΕΔΡΕΥΟΥΣΑ (<ChairmanSpeech><Parlmember>Βέρα Νικολαΐδου</Parlmember>): Γι’ αυτό το επανέλαβα, γιατί μάλλον το παρεξηγήσατε.</ChairmanSpeech>
	<Speech><Parlmember>ΓΙΑΝΝΗΣ ΚΟΥΤΣΟΥΚΟΣ</Parlmember> (Υφυπουργός Εργασίας και Κοινωνικής Ασφάλισης): …και πόσο εκτιμώ τον τρόπο με τον οποίο ασκείτε τα καθήκοντά σας. Αλίμονο.</Speech>
	ΠΡΟΕΔΡΕΥΟΥΣΑ (<ChairmanSpeech><Parlmember>Βέρα Νικολαΐδου</Parlmember>): Επειδή δεν έχω πρόβλημα να κρύψω κάτι, γι’ αυτό το επανέλαβα.
	Ορίστε λοιπόν, έχετε το λόγο.</ChairmanSpeech>
	<Speech><Parlmember>ΓΙΑΝΝΗΣ ΚΟΥΤΣΟΥΚΟΣ</Parlmember> (Υφυπουργός Εργασίας και Κοινωνικής Ασφάλισης): Κύριε συνάδελφε, προσέξτε με: αυτό είναι ένα θέμα μιας εκτίμησης. Η εργοδοσία, καλώς ή κακώς, έχει στα χέρια της αυτήν τη στιγμή πάρα πολλά «όπλα» από το να περιμένει είτε το αποτέλεσμα του κοινωνικού διαλόγου είτε αυτό που υπονοήσατε με το χαρτί που καταθέσατε ως πράξη νομοθετικού περιεχομένου, γιατί προφανώς πρόκειται περί μίας πρότασης αυτών οι οποίοι, αντί να έλθουν να κουβεντιάσουν με την Κυβέρνηση ή να πάνε στο τραπέζι του διαλόγου, λειτουργούν, όπως ειπώθηκε, ως «κουκουλοφόροι» δίνοντας διάφορα χαρτιά στους δανειστές μας για τις επιθυμίες τους σε σχέση με τη ρύθμιση των εργασιακών σχέσεων. Αυτό δεν έχει καμμία σχέση μ’ αυτό που είναι στις προθέσεις της Κυβέρνησης και μπορώ να σας διαβεβαιώσω ότι δεν συζητείται στο επίπεδο του κοινωνικού διαλόγου. 
Τώρα, γιατί δεν συνδέεται το ένα με το άλλο, όπως επιχειρήσατε να τα συνδέσετε; Διότι αυτήν τη στιγμή η εργοδοσία έχει τη δυνατότητα να κάνει πράξη τη λεγόμενη διαλείπουσα εργασία, δηλαδή να πει «με βάση το νόμο τάδε, αντί πέντε μέρες ελάτε να δουλέψετε τέσσερις». Δεν χρειάζεται να περιμένει τίποτα. Ο εργοδότης έκανε μία πρόταση να μειώσουν το ωράριο για τρεις μήνες κι εκεί συνάντησε την καθολική αντίδραση για τους γνωστούς λόγους.
	Από κει και πέρα, στις επανειλημμένες συναντήσεις ως προαπαιτούμενο από την πλευρά μας τέθηκε η άρση των απολύσεων. Φτάσαμε κάποια στιγμή το Δεκέμβριο η επιχείρηση να παίρνει πίσω τις απολύσεις, χωρίς να δεσμεύεται για το ότι θα τις πάρει άμεσα όλες. Έβαλε ένα χρονοδιάγραμμα μέχρι το Μάρτιο. Έγινε αυτή η προσπάθεια από το σωματείο να διευκολύνει την επιχείρηση προσφέροντας το Γενάρη μήνα χωρίς να δουλεύει το εργοστάσιο, όμως εκτιμώ –κι αυτό είναι μία προσωπική εκτίμηση- ότι, επειδή ο εργοδότης αυτή τη στιγμή έχει ένα εργοστάσιο που δουλεύει, που τού βγάζει την παραγωγή, εκτίμησε ότι δεν ήθελε να μπει σ’ αυτήν τη διαδικασία. Κατά τη γνώμη μου εκεί έκανε ένα σημαντικό λάθος που θα δυσκολέψει το άνοιγμα της επιχείρησης. Βεβαίως το μεγαλύτερο πρόβλημα το έχουν οι εργαζόμενοι που είναι σε απεργία, που είναι απλήρωτοι. Οι εργοδότες έχουν κι άλλες δυνατότητες, παίρνουν τα λεφτά τους, τα επενδύουν αλλού, κάνουν άλλα πράγματα.
Εγώ θέλω να κλείσω με τούτο, ότι ένα τελευταίο όπλο που έχουμε στα χέρια μας, να τον καλέσουμε να παρουσιάσει αυτό που λέει ότι έχει ως επιχειρησιακό σχέδιο, θα το ασκήσουμε. Πέραν τούτου δεν έχουμε άλλες δυνατότητες. 
Και εν πάση περιπτώσει συμμερίζομαι –το έχω δηλώσει δημόσια, το δηλώνω κι εδώ- τον αγώνα και τις αγωνίες των χαλυβουργών. Δυστυχώς, είμαστε σε μία τέτοια κατάσταση που δεν έχουμε άλλα μέτρα. Προσφερθήκαμε, κύριε συνάδελφε, να του δώσουμε μία σειρά από τα προγράμματα του ΟΑΕΔ. Κατηγορηθήκαμε ότι υποκύπτουμε σε πιέσεις αλλά αυτό το κάνουμε μόνο και μόνο για να ανοίξει η επιχείρηση και να δουλέψουν οι εργαζόμενοι και για κανέναν άλλο λόγο. 
Θα περιμένετε λοιπόν και την επόμενη πρωτοβουλία μας. Είχαν πάει οι εργαζόμενοι με τις γυναίκες τους είδαν τον κύριο Υπουργό την προηγούμενη εβδομάδα. Δεσμεύτηκε να κάνουμε αυτό και θα περιμένουμε τις επόμενες ημέρες.
Ευχαριστώ, κυρία Πρόεδρε.</Speech>
ΠΡΟΕΔΡΕΥΟΥΣΑ (<ChairmanSpeech><Parlmember>Βέρα Νικολαΐδου</Parlmember>): Κι εγώ ευχαριστώ.
Επόμενη είναι η τέταρτη με αριθμό 397/17-1-2012  επίκαιρη ερώτηση πρώτου κύκλου του ΣΤ΄ Αντιπροέδρου της Βουλής και Βουλευτή του Λαϊκού Ορθόδοξου Συναγερμού, κ. Βαΐτση Αποστολάτου προς τον Υπουργό Πολιτισμού και Τουρισμού σχετικά με την περιφρούρηση και την ανάδειξη του Βυζαντινού Πολιτισμού.
Στην επίκαιρη ερώτηση του κ. Αποστολάτου θα απαντήσει ο Υπουργός κ. Παύλος Γερουλάνος, αφού πρώτα μας την παρουσιάσει ο κ. Αποστολάτος. 
Έχετε το λόγο, κύριε Αντιπρόεδρε.</ChairmanSpeech> 
<Speech><Parlmember>ΒΑΪΤΣΗΣ ΑΠΟΣΤΟΛΑΤΟΣ</Parlmember> (ΣΤ΄ Αντιπρόεδρος της Βουλής):  Ευχαριστώ πολύ κυρία Πρόεδρε, κυρία συνάδελφε.
Κύριε Υπουργέ, νομίζω ότι ξέρετε, καλύτερα κι από μένα πλέον, ότι το Βυζάντιο τουλάχιστον υπήρξε η ελληνόφωνη Αυτοκρατορία του τόπου της ευρύτερης περιοχής αυτής. Ελληνόφωνη και στα γραπτά κείμενα από την πρώτη στιγμή της ύπαρξης της ανατολικής Ρώμης, επίσημα από τον 7ο αιώνα μ.Χ..  
Οι τρεις δομικοί συντελεστές της σύνθεσής του ήταν η ρωμαϊκή νομική μεν παράδοση, η χριστιανική πίστη, αλλά πάνω απ’ όλα η grecita, η ελληνοσύνη του Καβάφη, ήταν η ελληνική γλώσσα. Η γλώσσα που αποτελεί στην πραγματικότητα τη σύμπτυξη όλου του πολιτισμού και όλης της παράδοσης ενός τόπου. Σε αυτήν τη λογική λοιπόν το Βυζάντιο μας έδωσε τα δύο βασικά χαρακτηριστικά αυτής της ελληνοσύνης, τη γλώσσα και την ορθοδοξία. Και είναι αυτό τελικά που έσωσε τον ελληνικό πολιτισμό μέχρι και σήμερα. 
Αυτή η αυτοκρατορία παρήγαγε τεράστια, μεγάλα μνημεία πολιτισμού, τέχνης, αυτό το αριστούργημα, μεγαλούργημα αρχιτεκτονικής της Αγίας του Θεού Σοφίας στην Κωνσταντινούπολη που θαυμάζεται μέχρι και σήμερα ανά την υφήλιο. Μέχρι όμως και τη Ραβέννα είναι γνωστή η βυζαντινή τέχνη για τα ψηφιδωτά της, που είναι ακριβώς σαν κι αυτά που έχουμε στη Μονή του Δαφνιού εδώ δίπλα. Έχουμε το Μυστρά με τις με τις αγιογραφίες, τις τοιχογραφίες του, το Άγιον Όρος, τη Μονή Βλαττάδων, τα Μετέωρα, τη Μονή Καισαριανής. Η θεολογία, η φιλοσοφία, το δίκαιο, η ποίηση, η υμνογραφία, η αγιογραφία γνώρισαν καταπληκτική άνθηση την εποχή αυτή. 
(Στο σημείο αυτό κτυπάει το κουδούνι λήξεως του χρόνου ομιλίας του ΣΤ΄ Αντιπροέδρου της Βουλής)
 Αναπτύχθηκε η υψηλή κοινωνική πρόνοια και κυρίως -θα τονίσω- η φιλανθρωπία, φιλαλληλία με νοσοκομεία, για πρώτη φορά συστηματικά άσυλα και σε οργανωμένη μορφή. 
Γίνεται λοιπόν αντιληπτό ότι πρόκειται για μία εξαιρετική περίοδο, που όχι απλώς άφησε το στίγμα ενός ελληνικού πολιτισμού, αλλά επηρέασε θετικά όλους τους μεταγενέστερους πολιτισμούς, όλες τις μετέπειτα μορφές κοινωνικής οργάνωσης, ίδια αυτού του μορφώματος που σήμερα αποκαλούμε Ευρώπη και συγκεκριμένα ευρωπαϊκό πολιτισμό. 
Ως εκ τούτου κάθε τι βυζαντινό έχει αποτελέσει στο παρελθόν και συνεχίζει να αποτελεί σήμερα το ντεζιντεράτο, το μήλον της έριδος και ένα μεγάλο τόξο διεκδικητών, ξεκινώντας από τους χριστιανούς των Βαλκανίων. Μερίδιο θέλουν να έχουν και οι Βούλγαροι και οι Σέρβοι και οι Ρώσοι και οι Αλβανοί και οι Ρουμάνοι και φτάνοντας στους ανατολικούς γείτονες και στη σταθερή προσπάθειά τους να αποδείξουν ότι έχουν ρίζες στη συνέχεια της Οθωμανικής Αυτοκρατορίας τους από τη Βυζαντινή, ώστε να πιστοποιηθεί ο πολιτισμός τους από τη Μογγολία. Ομοίως πράττουν και οι φίλοι δυτικοί μας γείτονες, οι Ιταλοί, οι Λατίνοι. Την ίδια στιγμή εντονότατο είναι το ενδιαφέρον που εκφράζουν σήμερα τα μεγαλύτερα μουσεία του κόσμου, της Νέας Υόρκης, του Λονδίνου, των Παρισίων για τη βυζαντινή τέχνη. 
Δεδομένων τούτων των διεκδικήσεων, αλλά και της αδιαμφισβήτητης ελληνικότητας του βυζαντινού πολιτισμού που τουλάχιστον η κ. Γλύκατζη-Αρβελέρ σαν αρχιστράτηγος -και ό,τι άλλο να πούμε γι’ αυτήν σπουδαίο- έχει πιστοποιήσει, καθώς και της μέγιστης συμβολής στη διαμόρφωση της σημερινής ταυτότητας του βυζαντινού πολιτισμού στον ελληνικό κόσμο και την ελληνική παράδοση και τον πολιτισμό μας ερωτάστε:
Πρώτον, ποιες είναι οι ενέργειες εκ μέρους σας για την περιφρούρηση του βυζαντινού πολιτισμού και την ανάδειξη της ελληνικότητάς του σήμερα;
Δεύτερον, ποια τα μέτρα προβολής αυτού του πολιτισμού μας σε επίπεδο προστασίας και φύλαξης των αρχαιοτήτων, αλλά και προώθησης της σχετικής επιστημονικής έρευνας;
Ευχαριστώ.</Speech>
ΠΡΟΕΔΡΕΥΟΥΣΑ (<ChairmanSpeech><Parlmember>Βέρα Νικολαΐδου</Parlmember>): Κι εμείς σας ευχαριστούμε.
Το λόγο έχει ο Υπουργός Πολιτισμού και Τουρισμού κ. Παύλος Γερουλάνος.</ChairmanSpeech>
<Speech><Parlmember>ΠΑΥΛΟΣ ΓΕΡΟΥΛΑΝΟΣ</Parlmember> (Υπουργός Πολιτισμού και Τουρισμού): Ευχαριστώ, κυρία Πρόεδρε.
Κύριε Αντιπρόεδρε, θα ήθελα να ξεκινήσω υπογραμμίζοντας ορισμένα από τα πράγματα που είπατε, διότι αν υπάρχει πλούτος στον ελληνικό πολιτισμό, αυτό έγκειται στο ότι υπάρχει μία συνέχεια από την αρχαιότητα στο Βυζάντιο μέχρι σήμερα. Αυτό είναι ίσως το πιο σημαντικό στοιχείο το οποίο δίνει στην Ελλάδα αυτό το οποίο έχει να προσφέρει στον κόσμο. Δεν υπάρχει καμμία αμφιβολία ότι ο ρόλος του Βυζαντίου εδώ είναι ο συνδετικός κρίκος, ο οποίος ενώνει τους αρχαίους με το σήμερα. 
Είναι προφανές ότι τα συνεκτικά στοιχεία του Βυζαντίου, η γλώσσα και η ορθόδοξη θρησκεία, είναι αυτά τα οποία κάνουν το Βυζάντιο να είναι αναπόσπαστο κομμάτι της δικής μας ιστορίας και του δικού μας πολιτισμού και ως τέτοια πρέπει να τα βλέπουμε.
Εκτός όμως απ’ αυτά, το Βυζάντιο έχει και πάρα πολλά άλλα στοιχεία. Είπατε για την κ. Αρβελέρ και συμφωνώ απολύτως για το ρόλο που έχει παίξει για να διατηρηθούν αυτά τα πράγματα στη γνώση που υπάρχει στη χώρα μας, αλλά και άλλοι, όπως είναι η κ. Χέρινγκ και άλλοι μελετητές του Βυζαντίου, που γνωρίζουν πάρα πολύ καλά τη σχέση του Βυζαντίου με την Ελλάδα, οι οποίοι υπογραμμίζουν τη σημασία που έχει η Βυζαντινή Αυτοκρατορία για το ιστορικό της βάθος, για τη συμβολή της στις τέχνες και στις επιστήμες, καθώς και το νομικό της σύστημα και τη σημασία και την επένδυση που είχε στη διαφορετικότητα. 
Όλα αυτά τα στοιχεία μαζί ουσιαστικά είναι αυτά που δίνουν το χαρακτήρα του Βυζαντίου κι αυτά τα οποία συνδέουν την αρχαιότητα μαζί μας. Χωρίς το Βυζάντιο μέσα σ’ αυτό το πλαίσιο, εμείς δεν είμαστε τίποτα άλλο από συγκάτοικοι με τους αρχαίους στην ίδια χερσόνησο. Μαζί με το Βυζάντιο, όμως, είμαστε οι φυσικοί τους απόγονοι. Αυτό είναι που θέλουμε να γίνει απολύτως σαφές, διότι για πάρα πολλούς λόγους, ενώ όλοι γνωρίζουμε τη σημασία που έχει το Βυζάντιο στον πολιτισμό μας, έχει πάρει πολύ μικρότερο ρόλο σε ό,τι αφορά την εθνική μας αφήγηση, στο κατά πόσο δηλαδή εμείς σαν Έλληνες κρατούμε το Βυζάντιο στο ύψος το οποίο θα έπρεπε να είναι.
Εν μέρει, μπορεί να το καταλάβει κανείς αυτό, μπορεί να καταλάβει κανείς τη φοβικότητα με την οποία αντιμετωπίζουμε κατά καιρούς το Βυζάντιο, είτε λόγω της Άλωσης είτε λόγω της θρησκευτικής μας σχέσης με τον πολιτισμό τον οποίο δημιούργησε το Βυζάντιο είτε ακόμα και με τον απαξιωτικό τρόπο με τον οποίο το κοίταζε η Δύση, όταν οι δυτικοί βοηθούσαν στο να δημιουργηθεί το νέο ελληνικό κράτος. Όλα αυτά μαζί έχουν δημιουργήσει μία, αν θέλετε, απόσταση μεταξύ της σημερινής Ελλάδας και της βυζαντινής μας κληρονομιάς. Αυτό είναι κάτι το οποίο πρέπει οπωσδήποτε να αλλάξουμε, δυναμώνοντας το ρόλο του Βυζαντίου μέσα στην εθνική μας αφήγηση.
Ο πρώτος και ο καλύτερος τρόπος να διασφαλίσουμε την ελληνικότητα του Βυζαντίου και να την προστατεύσουμε από οποιουσδήποτε διεκδικητές είναι ακριβώς να την αγκαλιάσουμε εμείς. Όπως είπατε κι εσείς, ένα τόξο που ουσιαστικά ξεκινάει από τη Ρωσία μέχρι τα Βαλκάνια και μέχρι τον αραβικό κόσμο και τη Δύση, αυτήν τη στιγμή βλέπουν το κενό που υπάρχει και προσπαθούν να εντάξουν στοιχεία του Βυζαντίου στο δικό τους τον πολιτισμό. Μάλιστα, θα φέρω σαν παράδειγμα μία τουριστική έκθεση στην οποία πήγα, που εντυπωσιάστηκα από το μέγεθος ενός παντοκράτορα ο οποίος ήταν στη μέση, απλά δεν ήταν ένας παντοκράτορας, ήταν ο Παντοκράτορας της Αγίας Σοφίας, ο οποίος κοσμούσε το περίπτερο της Τουρκίας. Οι άνθρωποι δεν έχουν κανένα πρόβλημα με αυτά τα οποία βλέπουν ως μέρος του τι προσφέρουν ως τουριστικό προϊόν και τα υιοθετούν. Εμείς είμαστε αυτοί οι οποίοι έχουμε δρόμο να κάνουμε για να συμπληρώσουμε το κενό το οποίο υπάρχει. Όπως είπατε, δεν είναι μόνο η Τουρκία. Είναι όλοι οι άλλοι λαοί που σήμερα βλέπουν την αξία του να εντάξει κανείς αυτό τον πλούτο που είναι το Βυζάντιο μέσα στο δικό τους κόσμο.
Είναι, λοιπόν, ώρα να αφήσουμε πίσω τα δυτικοευρωπαϊκά μας κόμπλεξ, να βάλουμε το Βυζάντιο πίσω στην αφήγηση εκεί που του αξίζει και να μπορέσουμε μέσα από τα σχολεία μας, αλλά και με το ρόλο της εκκλησίας εκεί που μπορεί να παίξει ένα ρόλο, αλλά και μέσα από τη δουλειά που κάνουμε στο Υπουργείο Πολιτισμού να είναι το Βυζάντιο στην πρώτη γραμμή της μάχης του ελληνικού πολιτισμού.
Αυτό προσπαθούμε να κάνουμε εμείς. Επιφυλάσσομαι να πω στη δευτερολογία μου κάποια πιο συγκεκριμένα πράγματα για το τι ακριβώς κάνουμε αυτόν τον καιρό.</Speech>
ΠΡΟΕΔΡΕΥΟΥΣΑ (<ChairmanSpeech><Parlmember>Βέρα Νικολαΐδου</Parlmember>):  Το λόγο έχει ο ερωτών Βουλευτής, κ. Αποστολάτος.
Βαΐτσης Αποστολάτος (ΣΤ΄ Αντιπρόεδρος της Βουλής): Σας ευχαριστώ, κυρία Πρόεδρε.
Κύριε Υπουργέ, μέχρι κεραίας θα υιοθετήσω αυτά που λέτε πρώτα απ’ όλα γιατί είναι πανανθρώπινα με την έννοια ότι είναι πανελληνικά. Θέλω να πω ότι θα είδατε και εσείς σήμερα πως μετά από πολλά χρόνια ακούγοντας τη φωνή του Οδυσσέα Ελύτη σε ένα ανέκδοτο κείμενο του μας θύμισε ότι μιλάμε την ίδια γλώσσα δυόμισι με τρεις χιλιάδες χρόνια. Λέει κατά λέξη τον «ουρανό» - «ουρανό» σαν τον Όμηρο και τον Πλάτωνα και τη «θάλασσα» - «θάλασσα», όπως και όλες τις άλλες ελληνικές λέξεις. Το λέω αυτό για να τονίσω την ελληνικότητα του Βυζαντίου και για να δανειστώ από τα λεγόμενά σας τις παρατηρήσεις σας για αυτό το μέγα τόξο που ξεκινάει από τη Μεγάλη Ρωσία και των άλλων Ρωσιών και καταλήγει πέραν του βαλκανικού τόξου μέχρι τη Βόρεια Αφρική. 
Είναι αλήθεια και όλοι ξέρουμε ότι μέσα στα σπίτια μας, στους συγγενείς μας θα βρούμε και αυτούς που παρενοχλούν ή κακοποιούν. Είναι, επίσης, γεγονός και είναι αλήθεια ότι εμείς για την ευρωπαϊκή ιστορία ως Έλληνες ήμασταν Ρωμιοί τα μέσα μεσαιωνικά χρόνια ως Ρωμαίοι, τόσο όσο είναι τουρκικά γονίδια -θα πω χαριτολογώντας, αλλά σε πολύ αυστηρό πολιτικό και πολιτισμικό λόγο- άνθρωποι στη γείτονα και στις άλλες γείτονες χώρες.
Πιστεύω βαθιά για αυτήν τη διαφορετικότητα που υποστήριξε το Βυζάντιο και τον πολυπολιτισμικό χαρακτήρα και προπαντός τον κοσμοπολίτικο που είχε, αυτόν που φθόνησαν οι Ευρωπαίοι στις αυλές τους και γι’ αυτό διάλεξαν βυζαντινές πριγκιποπούλες οι Καρλομάγνοι για να συνεχίσουν τις δυναστείες τους ότι μέσα σε όλα αυτά τα ανθρώπινα, αλλά πολύ σημαντικά κρύβονται και οι ιστορικές συκοφαντίες, οι οποίες μας έχουν φέρει στο σημείο αυτό.
Είναι, λοιπόν, όντως μείζον και εξαιρετικά σημαντικό το ζήτημα του επαναπατρισμού κατά τη γνώμη μου βυζαντινών και μεταβυζαντινών εικόνων που επετεύχθη με τη συνεργασία του Υπουργείου σας με όλες τις αρμόδιες υπηρεσίες. Το λέω γιατί θα είναι ευχής έργο αν αποδείξετε το ίδιο ενδιαφέρον για την ανάδειξη των μνημείων βυζαντινού πολιτισμού της χώρας μας για πολλά από τα οποία έχω κατά καιρούς καταθέσει ερωτήσεις με πιο πρόσφατη εκείνη για το Βυζαντινό Μουσείο Διδυμότειχου, το οποίο ευρισκόμενο σε καίρια γεωγραφική θέση τριεθνή αν και είναι έτοιμο εδώ και δύο χρόνια, δεν λειτουργεί ακόμη. 
(Στο σημείο αυτό κτυπάει το κουδούνι λήξεως του χρόνου ομιλίας του ΣΤ΄ Αντιπροέδρου της Βουλής)
Κυρία Πρόεδρε, θα ήθελα ακόμα ένα λεπτό, σας παρακαλώ.
Σε επίπεδο τουρισμού δε πιστεύω ότι μπορούν να γίνουν πράγματα για την προώθηση, για παράδειγμα, θεματικών τουριστικών προγραμμάτων με θέμα το Βυζάντιο που θα συνδυάζουν τουριστικές περιηγήσεις στα σημαντικότερα βυζαντινά μνημεία και μουσεία όμως στην Ελλάδα μας, εκπαιδευτικά σεμινάρια για αυτόν τον πολιτισμό και την εικονογραφία του Βυζαντίου, ειδικές θεματικές βραδιές μουσικές, αλλά και γαστρονομικές, ώστε οι συμμετέχοντες να μυούνται στα μυστικά ενός τέτοιου μεγάλου βυζαντινού και ελληνικού -θα επιμένω να λέω- πολιτισμού. 
Τέτοιου είδους πρωτοβουλίες είναι ιδιαίτερα απαραίτητες, πόσω μάλλον δε σήμερα που διανύουμε μια περίοδο κατά την οποία με άλλοθι την αληθινή κρίση και την όποια οικονομικοκοινωνική αδυναμία της χώρας μας ο οποιοσδήποτε εχθρός, φίλος, γείτονας ή μη προσπαθεί να οικειοποιηθεί ότι ελληνικό σφετεριζόμενος ιστορικά αποδεδειγμένα ελληνικά κεκτημένα. 
Σε απλά λόγια αυτό το ευρύ τόξο «διεκδικητών» που αναφέρατε, για το οποίο έκανα λόγο στην πρωτολογία μου λίγο πριν, αφορά σε διεκδικήσεις με τη μορφή μεθοδεύσεων, καταστρατηγήσεων, διαστρεβλώσεων σκοπιμοτήτων, παραποίησης, αλλοτρίωσης ιστορικών δεδομένων συκοφαντιών που η αλήθεια και η αντικειμενικότητα τους δεν αμφισβητήθηκε μέχρι σήμερα ποτέ και πουθενά.
Θα πω και το πιο πρόσφατο παράδειγμα, λόγω της δύναμης της εικόνας και του σινεμά, αυτό της τελευταίας παραγωγής στη γείτονα, της ταινίας με θέμα την Άλωση της Κωνσταντινούπολης που έχει δικιές του αναγνώσεις και προεκτάσεις στο έργο και βεβαίως, τις ανάλογες συνέπειες σε επίπεδο φρονήματος και από  τις δυο πάντες. 
Σε μια τέτοια συστηματική τακτική –και με αυτό κλείνω- πιστεύω πως η Ελλάδα και όλοι οι εκπρόσωποί της οφείλουμε να δίνουμε ένα παρών –μακάρι- ηχηρό σε όλα τα επίπεδα, υπερασπιζόμενοι πάντοτε αυτά που μας ανήκουν, που με κόπο αποκτήσαμε, γιατί στην πραγματικότητα αποτελούν τη βάση της σημερινής μας υπόστασης και της παρουσίας μας στον κόσμο αυτό. 
Σας ευχαριστώ.</ChairmanSpeech>
ΠΡΟΕΔΡΕΥΟΥΣΑ (<ChairmanSpeech><Parlmember>Βέρα Νικολαΐδου</Parlmember>):  Κι εγώ σας ευχαριστώ.
Κύριε Υπουργέ, έχετε το λόγο.</ChairmanSpeech>
<Speech><Parlmember>ΠΑΥΛΟΣ ΓΕΡΟΥΛΑΝΟΣ</Parlmember> (Υπουργός Πολιτισμού και Τουρισμού): Ευχαριστώ, κυρία Πρόεδρε.
Κύριε Αντιπρόεδρε, δυστυχώς τίποτα δεν είναι κεκτημένο στην ιστορία. Θα θέλαμε πάρα πολύ να είναι έτσι τα πράγματα, αλλά δεν είναι έτσι. Κάθε τι που υπάρχει, κάθε τι το οποίο συζητείται αυτήν τη στιγμή από τους χώρους εκπαίδευσης μέχρι τους χώρους πολιτικής είναι κάτι στο οποίο η Ελλάδα πρέπει να είναι πάντα παρούσα και να παλεύει γι’ αυτό το οποίο ονομάζαμε μέχρι τώρα «κεκτημένο». Τα πάντα αναθεωρούνται και είναι εύκολο να αναθεωρηθούν. Αυτό που πρέπει να κάνεις είναι να είσαι πάντα στην πρώτη γραμμή της όποιας προσπάθειας γίνεται και να εδραιώνεις συνέχεια και πάλι με σύγχρονους τρόπους τη σχέση σου με την ιστορική σου κληρονομιά. Αυτό είναι κάτι το οποίο προσπαθούμε να κάνουμε μέσα από διάφορα εργαλεία.
Το πρώτο και κυριότερο απ’ όλα αυτά και ειδικά σε ό,τι αφορά το Βυζάντιο έχει να κάνει με τον τρόπο που εμείς βλέπουμε τους εαυτούς μας. Έχω ακούσει τόσα πολλά πράγματα, τόσες πολλές αμπελοφιλοσοφίες –θα έλεγα- περί ταυτότητας, που έχω κουραστεί τόσο πολύ να λέω ένα πολύ απλό πράγμα: Ότι η  ταυτότητά σου είναι αυτό που είσαι. Το θέμα είναι να το αναδείξεις. Όσο δεν το αναδεικνύεις μειώνεις ένα κομμάτι του εαυτού σου. Αυτό είναι η ταυτότητά σου. Και για να το πετύχεις αυτό, το πρώτο που πρέπει να κάνεις είναι να παραδεχθείς τη σχέση σου με αυτό που θες να αναδείξεις. Οτιδήποτε άλλο είναι ψεύτικο και δεν λειτουργεί. Άρα, πρώτα απ’ όλα πρέπει εσύ να υιοθετήσεις αυτό το οποίο είσαι. Και στο θέμα του Βυζαντίου έχουμε πολύ δρόμο να κάνουμε για να φτάσουμε εκεί.</Speech> 
<Speech><Parlmember>ΒΑΪΤΣΗΣ ΑΠΟΣΤΟΛΑΤΟΣ</Parlmember> (ΣΤ΄ Αντιπρόεδρος της Βουλής):  Αν και γνωρίζω ότι απαγορεύεται να σας διακόψω, δεν βρίσκω καμμία διαφορά σε αυτά που λέτε, στο «εσύ». Πιστεύω ακράδαντα από τον Καζαντζάκη ότι ευθύνη μας είναι να σώσουμε την ελληνικότητα, τον κόσμο, τον εαυτό μας, τον τόπο, τον πολιτισμό. Δεν διαφωνώ καθόλου με όσα λέτε. Για το «for granted» που είπατε για τα κεκτημένα, ιστορικά είναι. Αμφισβητούνται τα πάντα.</Speech> 
ΠΡΟΕΔΡΕΥΟΥΣΑ (<ChairmanSpeech><Parlmember>Βέρα Νικολαΐδου</Parlmember>):  Κύριε Υπουργέ, δεχθήκατε τη διακοπή…</ChairmanSpeech>
<Speech><Parlmember>ΒΑΪΤΣΗΣ ΑΠΟΣΤΟΛΑΤΟΣ</Parlmember> (ΣΤ΄ Αντιπρόεδρος της Βουλής): Συγχωρέστε με, αλλά συμφωνώ απολύτως με όσα λέει και δεν μπορώ να τα εκλάβω ως αντίλογο.</Speech> 
ΠΡΟΕΔΡΕΥΟΥΣΑ (<ChairmanSpeech><Parlmember>Βέρα Νικολαΐδου</Parlmember>):  Κύριε Υπουργέ, συνεχίστε.</ChairmanSpeech>
<Speech><Parlmember>ΠΑΥΛΟΣ ΓΕΡΟΥΛΑΝΟΣ</Parlmember> (Υπουργός Πολιτισμού και Τουρισμού): Θα σας παρακαλούσα να μην το εκλάβετε ως αντίλογο, γιατί υπογραμμίζω αυτά τα οποία είπατε, απλώς δίνω τη διάσταση της δικής μας της συμβολής σε αυτά τα θέματα πρώτα απ’ όλα.
Το δεύτερο κεφάλαιο –αν θέλετε- που συμβάλλει σε αυτήν τη δυνατότητα μας να διασφαλίσουμε ορισμένα πράγματα μέσα από την ιστορία μας, είναι αυτά που κάνουμε για να προστατεύουμε την πολιτιστική μας κληρονομιά. 
Στο ΕΣΠΑ, για παράδειγμα, έχουν ενταχθεί πάρα πολλά έργα, εκ των οποίων γύρω στα εκατόν εξήντα αφορούν θέματα του Βυζαντίου και πάνω από εκατόν τριάντα με εκατόν πενήντα εκατομμύρια έχουν αφιερωθεί σε αυτόν τον σκοπό. 
Το δεύτερο κομμάτι, είναι η αρχαιοκαπηλία που αναφέρατε κι εσείς μέσα στην έννοια της προστασίας. Η αρχαιοκαπηλία έχει πολλές ενδιαφέρουσες προεκτάσεις. Αυτό είναι ένα θέμα που πραγματικά για να το παλέψουμε χρειάζεται η συμβολή όλων. 
Στο σημείο αυτό θα ήθελα να υπογραμμίσω τη συμβολή του Περιφερειάρχη Ηπείρου, ο οποίος με δική του δουλειά, έχει καταφέρει να μας οδηγήσει να βρούμε τις εικόνες. Από εκεί και πέρα το Υπουργείο Πολιτισμού πήρε τη σκυτάλη και εξασφάλισε τον επαναπατρισμό των εικόνων που είπατε. Αυτή ήταν μια τεράστια επιτυχία. Αυτό το έργο πρέπει να συνεχιστεί σε όλα τα επίπεδα. 
Το τρίτο κομμάτι σε ό,τι αφορά την προστασία, που το θεωρώ εξαιρετικά κομβικό, είναι σε ό,τι αφορά τις διεθνείς συνεργασίες και τις διεθνείς συμφωνίες. 
Όπως ξέρετε, υπογράψαμε μια καινούργια συμφωνία με το Μουσείο Γκετί, που ήταν ένα από τα τελευταία προπύργια –αν θέλετε- που έμεναν στο απυρόβλητο ως τώρα σε ό,τι αφορά τη Βυζαντινή αλλά και την αρχαία τέχνη. Δουλέψαμε πολύ συστηματικά με τους ανθρώπους του Γκετί και μετά από δέκα χρόνια προσπάθειας, καταφέραμε όχι μόνο να συμφωνήσουμε μαζί τους για την επιστροφή της πολιτιστικής μας κληρονομιάς αλλά και να πάρουμε πίσω δύο εξαιρετικά σημαντικά κομμάτια από τη δική τους τη συλλογή. Αυτό το τρίπτυχο –αν θέλετε- δημιουργεί τους πυλώνες προστασίας για την πολιτιστική μας κληρονομιά. 
Το τελευταίο, όμως, κομμάτι και εδώ θα ήθελα να σταθώ ένα λεπτό, κύριε  Πρόεδρε, αν μου επιτρέπετε, αφορά την προβολή της πολιτιστικής μας κληρονομιάς και ειδικά σε ό,τι αφορά το εξωτερικό. Εδώ θα έλεγα ότι την πρωτοκαθεδρία στην προσπάθεια που γίνεται την έχει το Βυζαντινό Μουσείο της Αθήνας. Γνωρίζετε τη συμβολή του κ. Κωστάνη, αλλά και από τότε υπάρχει μία πολύ ουσιαστική συνέχεια. Το Βυζαντινό Μουσείο όχι μόνο άνοιξε τις πόρτες του στη νέα έκθεση, αλλά τώρα ανοίγει και τον περιβάλλοντα χώρο και γίνεται ένα μέρος ζωτικό για την πόλη και για την ποιότητα ζωής των κατοίκων. Πιστεύω ότι το Βυζαντινό Μουσείο και εδώ και στη Θεσσαλονίκη, έχουν τεράστιο ρόλο να παίξουν.
Το δεύτερο αφορά τις διεθνείς εκθέσεις. Γνωρίζετε πολύ καλά ότι αυτήν τη στιγμή το «Ωνάσειο» έχει μια έκθεση για το Βυζάντιο στη Νέα Υόρκη. Εμείς σχεδιάζουμε τη μεγάλη έκθεση του Βυζαντίου, η οποία σε τέτοιο μέγεθος, έχει να γίνει πάνω από δέκα χρόνια και δεν είναι τυχαίο ότι επιλέξαμε τις πόλεις, όπου είναι πιο ισχυρή η πολιτική και τα media για να πάμε. Είναι εξαιρετικά σημαντικό και θα ήθελα εδώ να υπογραμμίσω την κριτική που είχε γίνει για το κόστος.</Speech>
ΠΡΟΕΔΡΕΥΟΥΣΑ (<ChairmanSpeech><Parlmember>Βέρα Νικολαΐδου</Parlmember>): Κύριε  συνάδελφε, ολοκληρώστε.</ChairmanSpeech>
<Speech><Parlmember>ΠΑΥΛΟΣ ΓΕΡΟΥΛΑΝΟΣ</Parlmember> (Υπουργός  Πολιτισμού και Τουρισμού):  Όποιος θεωρεί ότι αυτό το κόστος δεν είναι ένα κόστος, το οποίο πρέπει να δώσουμε αυτήν τη στιγμή, δεν έχει καταλάβει τη σημασία του Βυζαντίου και το ρόλο που παίζει.
Και τέλος, η ψηφιοποίηση της πολιτιστικής μας κληρονομιάς είναι κομβικής σημασίας. Θα σας θυμίσω ότι τέσσερις τοιχογραφίες που φέραμε πίσω από την Ιταλία, τις φέραμε, επειδή ο Αρχιεπίσκοπος τα είχε φωτογραφήσει ως νέος μελετητής βυζαντινής τέχνης και αν δεν είχαμε αυτές τις φωτογραφίες, δεν θα μπορούσαμε να τα φέρουμε πίσω. Γι’ αυτό ψηφιοποιούμε τα πάντα, φωτογραφίζουμε τα πάντα, ανεβάζουμε στο διαδίκτυο τα πάντα, ώστε να  ξέρουμε τι ανήκει στην πολιτιστική μας κληρονομιά, τι είναι αυτό το οποίο διεκδικούμε από τους άλλους.
Σας ευχαριστώ.</Speech>
ΠΡΟΕΔΡΕΥΟΥΣΑ (<ChairmanSpeech><Parlmember>Βέρα Νικολαΐδου</Parlmember>): Και εγώ σας ευχαριστώ.
Θα συζητηθεί τώρα η πέμπτη με αριθμό 393/17-1-2012 επίκαιρη ερώτηση πρώτου κύκλου του Βουλευτή του Συνασπισμού Ριζοσπαστικής Αριστεράς κ. Βασιλείου Μουλόπουλου προς τους Υπουργούς Εσωτερικών και Οικονομικών, σχετικά με τη λήψη μέτρων ανακούφισης των ευπαθών ομάδων από τις αυξήσεις της έμμεσης φορολογίας και των τιμολογίων στους Οργανισμούς Κοινής Ωφέλειας και στις Δημοτικές Επιχειρήσεις Ύδρευσης-Αποχέτευσης.
Στην επίκαιρη ερώτηση του κ. Μουλόπουλου, θα απαντήσει ο Υφυπουργός Εσωτερικών κ. Πάρης Κουκουλόπουλος, αφού πρώτα δώσουμε το λόγο στον κ. Μουλόπουλο για να την παρουσιάσει.
Ορίστε, κύριε  Μουλόπουλε, έχετε το λόγο.</ChairmanSpeech>
<Speech><Parlmember>ΒΑΣΙΛΕΙΟΣ ΜΟΥΛΟΠΟΥΛΟΣ</Parlmember>: Ευχαριστώ, κυρία Πρόεδρε.
Κύριε  Υφυπουργέ, σχεδόν δύο χρόνια μετά την ψήφισή του ο «ΚΑΛΛΙΚΡΑΤΗΣ» αποκαλύπτει το πραγματικό πρόσωπό του. Εκχώρηση αρμοδιοτήτων χωρίς πόρους. Μόνος στόχος είναι να απαλλάξει το κράτος από τις υποχρεώσεις του. Οι δήμοι είτε με άλλοθι τον «ΚΑΛΛΙΚΡΑΤΗ», είτε λόγω πραγματικής οικονομικής  ασφυξίας, προχωρούν σε μεγάλες αυξήσεις στα τιμολόγια κοινωνικών υπηρεσιών και κοινωνικών αγαθών, όπως είναι το νερό. Τα επιπρόσθετα ειδικά τέλη και η αύξηση του ΦΠΑ στο 23%, έχει φέρει σε απόγνωση τους δημότες. Το νερό, όπως και το ρεύμα έχουν μετατραπεί από δημόσια αγαθά σε είδη πολυτελείας. Οι πρώτοι που πλήττονται φυσικά είναι οι πιο αδύναμοι οικονομικά. 
(Στο σημείο αυτό την Προεδρική Έδρα καταλαμβάνει ο ΣΤ΄ Αντιπρόεδρος της Βουλής κ. ΒΑΪΤΣΗΣ ΑΠΟΣΤΟΛΑΤΟΣ )
Ο ν.1069/80 δεν δίνει δυνατότητα στις ΔΕΥΑ και τα δημοτικά συμβούλια να απαλλάξουν σε πρώτη φάση, πέρα από τις πολύτεκνες οικογένειες τους άνεργους και τους νεόπτωχους, οι οποίοι αυξάνονται και πληθύνονται με τις μνημονιακές πολιτικές. Στην Πάτρα, για παράδειγμα, το ζητεί η πλειοψηφία του δημοτικού συμβουλίου. Και σας ερωτώ: Θα δώσετε νομοθετική δυνατότητα στους δήμους που θέλουν να απαλλάσσουν περισσότερες οικονομικά ασθενείς ομάδες από την καταβολή αυτών των τελών και τιμολογίων, όπως το ζητούν; 
Δεύτερον, τι προτίθεσθε να κάνετε για να υπάρξει εκ νέου σοβαρή και πλήρης απόδοση πόρων από την κεντρική διοίκηση στην τοπική, ώστε να μπορέσουν να λειτουργήσουν, έστω και στοιχειωδώς, οι δήμοι;
Ευχαριστώ.</Speech>
ΠΡΟΕΔΡΕΥΩΝ (<ChairmanSpeech><Parlmember>Βαΐτσης Αποστολάτος</Parlmember>):  Ευχαριστούμε πολύ τον συνάδελφο κ. Βασίλειο Μουλόπουλο, Βουλευτή του Συνασπισμού Ριζοσπαστικής Αριστεράς.
Ο Υπουργός Εσωτερικών κ. Πάρης Κουκουλόπουλος, έχει το λόγο.</ChairmanSpeech>
<Speech><Parlmember>ΠΑΡΑΣΚΕΥΑΣ ΚΟΥΚΟΥΛΟΠΟΥΛΟΣ</Parlmember> (Υφυπουργός Εσωτερικών):  Ευχαριστώ, κύριε  Πρόεδρε.
Κατ’ αρχάς, απαντώντας στο πρώτο σκέλος της ερώτησης, θέλω να σταθώ σε μία παρατήρηση που έκανε ο κύριος συνάδελφος. Νομίζω ότι δεν πρέπει να συγχέουμε θεσμικές μεταρρυθμίσεις που έχουν άλλη αποστολή και άλλο περιεχόμενο, με θέματα της συγκυρίας γενικά και δεν αναφέρομαι μόνο στην κρίση. Και στέκομαι σε αυτό το σημείο, γιατί ξεκινήσατε, λέγοντας, ότι δύο χρόνια μετά την ψήφισή του ο «ΚΑΛΛΙΚΡΑΤΗΣ» δείχνει το πραγματικό του πρόσωπο.
Εάν κάποιοι δήμοι, που δεν είναι έτσι, προχωρούν σε αυξήσεις τιμολογίων, αυτό προφανώς έχει να κάνει με την πραγματική οικονομική τους κατάσταση και όχι με την ίδια τη μεταρρύθμιση του «ΚΑΛΛΙΚΡΑΤΗ». 
Ερχόμενος, όμως, στο θέμα απευθείας, για να μη συζητούμε σε θεωρητική βάση αλλά σε πραγματική, θέλω να σας πω το εξής: Πρώτον, η εικόνα που υπάρχει από την τοπική αυτοδιοίκηση δεν είναι ακριβώς αυτή που περιγράφετε. Πρέπει να σας πω ότι η πλειονότητα των δημοτικών συμβουλίων, ακριβώς αντιλαμβανόμενη τις συνθήκες στις οποίες βρίσκεται η χώρα και η καθεμία τοπική κοινωνία επομένως, με ιδιαίτερη φειδώ, προχωράει σε αυξήσεις τιμολογίων διαφόρων υπηρεσιών. Μάλιστα, πρέπει να προσθέσω και με στοιχεία που έχουμε στο Υπουργείο και τα φρεσκάρισα στη μνήμη μου με αφορμή την ερώτησή σας, ήδη πρέπει να σας πω από το 2009, όταν κατέρρευσε η «LEHMAN BROTHERS» και μπήκαμε σε αυτήν την τεράστια δίνη της παγκόσμιας κρίσης, στο επίκεντρο της οποίας βρέθηκε η Ελλάδα ενάμιση χρόνο μετά, πάρα πολλά δημοτικά συμβούλια –όχι τα  περισσότερα- προχώρησαν σε ενέργειες όπως είναι τα παγώματα των τιμολογίων ή αξιοποίησαν σχετικά, διατάξεις του κώδικα και της κείμενης νομοθεσίας και προχώρησαν σε πάγωμα τιμολογίων ή σε θέσπιση ειδικών τιμολογίων.
Επί του προκειμένου τώρα, γιατί θέλω να κάνω και ένα γενικότερο σχόλιο για την αυτοδιοίκηση και την κρίση στο δεύτερο σκέλος της απάντησής μου, θέλω να σας πω ότι εμείς είμαστε σε διαβούλευση με την Ένωση Δημοτικών Επιχειρήσεων Ύδρευσης-Αποχέτευσης, έτσι ώστε τη σχετική δυνατότητα που δίνει η νομοθεσία για ειδικά τιμολόγια στις πολύτεκνες οικογένειες, να τη διευρύνουμε και σε άλλες ευπαθείς κοινωνικές ομάδες, ακριβώς αυτό που ρωτάτε. 
Το νομοσχέδιο πρόκειται να κατατεθεί, εκτός απροόπτου, στο Υπουργικό Συμβούλιο για πρώτη ανάγνωση την επόμενη εβδομάδα. Είναι σχεδόν έτοιμο και τελειώνοντας αυτή η εβδομάδα, θα πάρει την τελική του μορφή. Πρέπει να σας πω επίσης, δεν χρειάζεται αυτά να τα κρατάμε εν κρυπτώ, η αντίδραση από την Ένωση Δημοτικών Επιχειρήσεων Ύδρευσης-Αποχέτευσης είναι θετική πάνω σε αυτό. Άρα και το Υπουργείο και η Ένωση Δημοτικών Επιχειρήσεων Ύδρευσης-Αποχέτευσης, είμαστε στο ίδιο μήκος κύματος να δώσουμε τη δυνατότητα τα ειδικά τιμολόγια που προβλέπει ο νόμος ότι μπορούν να θεσπίσουν τα διοικητικά συμβούλια των Δημοτικών Επιχειρήσεων Ύδρευσης-Αποχέτευσης και να επικυρώνουν τα δημοτικά συμβούλια για πολύτεκνους, να μπορούν να διευρυνθούν και σε άλλες κοινωνικά ευπαθείς ομάδες.</Speech> 
ΠΡΟΕΔΡΕΥΩΝ (<ChairmanSpeech><Parlmember>Βαΐτσης Αποστολάτος</Parlmember>): Ευχαριστούμε τον Υπουργό.
Ο Βουλευτής του ΣΥΡΙΖΑ κ. Βασίλης Μουλόπουλος έχει το λόγο για τρία λεπτά.</ChairmanSpeech>
<Speech><Parlmember>ΒΑΣΙΛΕΙΟΣ ΜΟΥΛΟΠΟΥΛΟΣ</Parlmember>: Κύριε Υφυπουργέ, κατ’ αρχάς χαίρομαι που θα προχωρήσετε σε αυτό το οποίο ζητώ στην ερώτησή μου. Περιμένουμε να το δούμε και νομίζω όχι εγώ προσωπικά, αλλά οι δήμοι οι οποίοι το έχουν ζητήσει. 
Ως προς τον «ΚΑΛΛΙΚΡΑΤΗ», ωραία τα λόγια αλλά η αλήθεια είναι ότι ο «ΚΑΛΛΙΚΡΑΤΗΣ» όχι μόνο δεν έχει αναβαθμίσει την τοπική αυτοδιοίκηση, όπως είχατε πει τότε αλλά την έχει απαξιώσει ακόμα περισσότερο. Νομίζω ότι αυτό είναι ορατό και δεν οφείλεται μόνο σε αυτά τα δυο χρόνια και στη δύσκολη οικονομική κατάσταση. Εμείς και τότε είχαμε πει ότι τον «ΚΑΛΛΙΚΡΑΤΗ», τον προχωράτε ακριβώς επειδή είχαμε αυτήν τη δύσκολη οικονομική κατάσταση και ήταν για να απαλλαγεί το κράτος από ορισμένες βασικές υποχρεώσεις του. Αυτή είναι η αλήθεια, κύριε Υφυπουργέ και η τοπική αυτοδιοίκηση, όπως πολύ καλά ξέρετε και όπως πολύ καλά ξέρουν και οι δημότες, ουσιαστικά έχει χρεοκοπήσει. 
Να σας πω με δικά σας στοιχεία ότι στην Ελλάδα στην τοπική αυτοδιοίκηση, αναλογούν το 3,1% του ΑΕΠ και το 5,8% των δημοσίων δαπανών. Και αυτό θεωρητικά, γιατί ούτε αυτό δίνεται, όπως πολύ καλά ξέρετε, ενώ στην Ευρωπαϊκή Ένωση ο μέσος όρος είναι αντίστοιχα 17,2% και 38,8%. Όλοι ξέρουμε σε τι κατάσταση είναι οι δήμοι. 
Οι ίδιοι οι δήμαρχοι, φωνάζουν ότι ουσιαστικά δεν μπορούν να εκπληρώσουν ούτε τις πιο στοιχειώδεις λειτουργίες τους και τη νύφη την πληρώνουν οι δημότες με κάποια αποδοτικά τέλη, διότι υπάρχουν και δήμοι οι οποίοι τα έχουν αυξήσει έτσι κι αλλιώς αλλά πληρώνουν μέσω αυτών και τα χρέη προς τις τράπεζες αυτοί οι χρεωμένοι δήμοι. 
Σας λέω για τις αυξήσεις της έμμεσης φορολογίας, το 23%. Λέτε ότι δεν συμβαίνει. Εγώ σας λέω ότι νοικοκυριά που πλήρωναν για κατανάλωση νερού 50 ευρώ ή 60 ευρώ, καλούνται τώρα να πληρώσουν τετραπλάσιο ή πενταπλάσιο. 
Εδώ, θα καταθέσω δύο λογαριασμούς από τη Θεσσαλία και την Κορινθία, για να δείτε πώς έχει η κατάσταση. Εσείς λέτε ότι έχετε άλλα στοιχεία, μακάρι να τα παρουσιάσετε. 
(Στο σημείο αυτό ο Βουλευτής κ. Βασίλειος Μουλόπουλος καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)
Θέλω να σας πω ότι ο ΦΠΑ σε αυτούς τους λογαριασμούς, αγγίζει το 1/3 των χρεώσεων. Για παράδειγμα στο λογαριασμό της Θεσσαλίας, θα δείτε ότι μόνο τα τέλη και η έμμεση φορολογία ανέρχονται στο ποσό των 139 ευρώ. Νομίζω ότι δεν είναι λίγα, ειδικά γι’ αυτήν την εποχή. Επαναλαμβάνω ότι δεν είναι μεμονωμένες περιπτώσεις, ισχύει σε πάρα πολλούς δήμους, δεν ξέρω σε πόσους, γιατί έχουμε από πάρα πολλούς δήμους καταγγελίες σε όλη την επικράτεια.
Δεν έχω τίποτα άλλο να πω, παρά μόνο ότι περιμένουμε αυτήν την τροπολογία την οποία τη ζητούν και ελπίζουμε να την καταθέσετε όσο το δυνατόν πιο σύντομα. 
Ευχαριστώ.</Speech>
ΠΡΟΕΔΡΕΥΩΝ (<ChairmanSpeech><Parlmember>Βαΐτσης Αποστολάτος</Parlmember>): Σας ευχαριστούμε κι εμείς, κύριε Μουλόπουλε.
Ο Υπουργός, κ. Πάρης Κουκουλόπουλος, έχει το λόγο για τρία λεπτά.</ChairmanSpeech>
<Speech><Parlmember>ΠΑΡΑΣΚΕΥΑΣ ΚΟΥΚΟΥΛΟΠΟΥΛΟΣ</Parlmember> (Υφυπουργός Εσωτερικών): Μιας και κάνετε αναφορά, κύριε συνάδελφε, στην Ευρωπαϊκή Ένωση και έτσι είναι τα πράγματα, όπως είπατε, απέχουμε πάρα πολύ από το ευρωπαϊκό πρότυπο οργάνωσης του κράτους, αυτοτελές αλλά αναπόσπαστο στοιχείο του οποίου αποτελούν οι οργανισμοί αυτοδιοίκησης, ως τμήμα της ενιαίας συντεταγμένης πολιτείας με αποκεντρωμένη και αυτοδιοικούμενη μορφή, φυσικά, πρέπει να σας πω ότι το Υπουργείο Εσωτερικών -και τουλάχιστον εγώ αυτό το τηρώ με θρησκευτική ευλάβεια, για λόγους που ο καθένας αντιλαμβάνεται σε αυτήν την Αίθουσα, νομίζω- δεν απαντάει εκ μέρους των δήμων, γιατί ένα πρώτο ζητούμενο για να πάμε σε μια μεγαλύτερη συμμετοχή της αυτοδιοίκησης στα δρώμενα του τόπου, όπως κάθε σύγχρονη και πολιτισμένη χώρα από αυτές που θέλουμε να φτάσουμε και να μοιάσουμε εδώ και δεκαετίες, είναι να εγγυηθούμε την αυτοτέλειά της.
Εμείς, λοιπόν, εποπτεύουμε την καλή και χτιστή διαχείριση και τη διαφάνεια και προτιμούμε να δίνουμε δυνατότητες σαν αυτήν που μαζί συζητάμε και φαίνεται ότι συμφωνούμε και όχι να επιβάλουμε τιμολόγια, για παράδειγμα, ύδρευσης, καθαριότητας ή οτιδήποτε άλλο. 
Η κάθε τοπική αρχή, μπορεί και πρέπει να κρίνεται από τους δημότες της με τον καλύτερο και πιο διαφανή τρόπο. Έτσι κάπως γίνεται σε άλλες πιο ολοκληρωμένες κοινωνίες και ολοκληρωμένες πολιτείες, πιο συντεταγμένες και λειτουργούσες πιο ορθολογικά από εμάς και έτσι νομίζω ότι πρέπει να κάνουμε κι εμείς.
Πρέπει μάλιστα να σας πω, ότι από την πολύχρονη εμπειρία μου στην αυτοδιοίκηση, μπορούσα να προσκομίσω πάρα πολλά παραδείγματα όπου το φθηνό διαχρονικά αποδείχθηκε ακριβό, όπου δηλαδή, η συστηματική παράλειψη να ληφθούν τα μέτρα που έπρεπε κάθε φορά σε διάφορους τομείς, οδήγησε τελικά σε κατάρρευση συγκεκριμένων κομματιών προϋπολογισμού δήμων ή και χρεωκοπία, μικρογραφία του προβλήματος της χώρας. 
Επανερχόμενος στο κύριο θέμα της ερώτησής σας, θέλω με δύο λόγια να πω τα ακόλουθα: Σίγουρα η αυτοδιοίκηση επιβάλλεται να συμμετέχει στη γενικότερη εθνική προσπάθεια, δεν μπορεί να χαρακτηρίζει ευωχία τα οικονομικά της αυτοδιοίκησης, όμως η εικόνα δεν είναι ακριβώς αυτή που έχει περάσει. Δεν είναι τόσο τραγικά τα οικονομικά της αυτοδιοίκησης και έχει γίνει εξαιρετικά καλή προσπάθεια.
Εκείνο, όμως, που θέλω να πω και πιστεύω πως θα το συμφωνήσουμε, αυτοδιοίκηση και πολιτεία μεθαύριο, την Παρασκευή, στο τακτικό συνέδριο της Κεντρικής Ένωσης Δήμων στην Κομοτηνή, την πόλη του συναδέλφου Υπουργού, είναι ότι η αυτοδιοίκηση μπορεί και πρέπει από φέτος να μπει όχι δίπλα στην πολιτεία, αλλά μπροστά στη μάχη, στον αγώνα για την αντιμετώπιση της κρίσης.
Έχει υπάρξει πάρα πολύ μεγάλη προεργασία από το Υπουργείο Εξωτερικών σε συνεργασία με την τοπική αυτοδιοίκηση το τελευταίο εξάμηνο και μπαίνει πρώτο και καλύτερο στη μάχη κατά της ανεργίας, στη μάχη για την απασχόληση, στη μάχη για την επανεκκίνηση των τοπικών οικονομιών στο επίπεδο της πραγματικής οικονομίας, στη μάχη για την ανάπτυξη. Σε αυτήν τη μάχη, επιδιώκουμε να βάλουμε μπροστά την αυτοδιοίκηση και πρέπει να σας πω μετά λόγου γνώσεως ότι ο «ΚΑΛΛΙΚΡΑΤΗΣ» εδώ, αποδεικνύεται ένα πολύ καλό εφόδιο για μας και τους δημάρχους που σχεδιάζουμε. Αυτή είναι η πραγματικότητα, πέρα από τα αναντίρρητα προβλήματα που υπάρχουν, όπως είναι φυσιολογικό, σε μια τόσο μεγάλης έκτασης μεταρρύθμιση. 
Ευχαριστώ.</Speech> 
ΠΡΟΕΔΡΕΥΩΝ (<ChairmanSpeech><Parlmember>Βαΐτσης Αποστολάτος</Parlmember>): Ευχαριστούμε τον Υπουργό, τον κ. Κουκουλόπουλο. 
Στο σημείο αυτό ολοκληρώνεται ο πρώτος κύκλος των επικαίρων ερωτήσεων. 
Πριν εισέλθουμε στην πρώτη επίκαιρη ερώτηση του δευτέρου κύκλου, γίνεται γνωστό στο Σώμα ότι από τα άνω δυτικά θεωρεία παρακολουθούν τη συνεδρίαση, αφού ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής των Ελλήνων, τριάντα ένα μαθητές και μαθήτριες και επτά εκπαιδευτικοί από το 15ο Δημοτικό Σχολείο Δράμας. 
Η Βουλή τους καλωσορίζει. 
(Χειροκροτήματα από όλες τις πτέρυγες της Βουλής)
Θα συζητηθεί τώρα η πρώτη με αριθμό 383/17-1-2012 επίκαιρη ερώτηση δευτέρου κύκλου του Βουλευτή του Πανελλήνιου Σοσιαλιστικού Κινήματος κ. Δημητρίου Κουσελά προς τον Υπουργό Δικαιοσύνης, Διαφάνειας και Ανθρωπίνων Δικαιωμάτων, σχετικά με την εκδίκαση των φορολογικών υποθέσεων και την είσπραξη των οφειλομένων φόρων από μεγαλοοφειλέτες. 
Στην επίκαιρη ερώτηση του κυρίου συναδέλφου θα απαντήσει ο Υφυπουργός Δικαιοσύνης, Διαφάνειας και Ανθρωπίνων Δικαιωμάτων κ. Γεώργιος Πεταλωτής. 
Το λόγο έχει ο συνάδελφος κ. Δημήτριος Κουσελάς για να μας αναπτύξει την επίκαιρη ερώτησή του. 
Σας ακούμε, κύριε Κουσελά.</ChairmanSpeech>
<Speech><Parlmember>ΔΗΜΗΤΡΙΟΣ ΚΟΥΣΕΛΑΣ</Parlmember>: Ευχαριστώ, κύριε Πρόεδρε. 
Κύριε Υπουργέ, η σημερινή επίκαιρη ερώτηση είναι συνέχεια της ερώτησης που μαζί με την Κατερίνα Φαρμάκη και τριάντα τρεις άλλους Βουλευτές του ΠΑΣΟΚ υποβάλαμε στις 17-11-2011, αλλά και της δικιάς σας απάντησης. Μιας απάντησης που οφείλω να ομολογήσω ότι εμπεριέχει ενδιαφέροντα στοιχεία αλλά και ενέργειες που εσείς ως Υπουργείο Δικαιοσύνης έχετε κάνει. Δυστυχώς όμως, η απάντηση αυτή δεν με κάλυψε για την αποδοχή ή όχι της πρότασής μου. 
Η πρόταση, κύριε Υπουργέ, που έχουμε καταθέσει είναι ξεκάθαρη. Ζητήσαμε, εντός αποκλειστικής προθεσμίας πέντε μηνών τα διοικητικά δικαστήρια να εξετάζουν και να αποφασίζουν κατά προτεραιότητα για τις φορολογικές υποθέσεις των μεγαλοοφειλετών του Δημοσίου που είναι πάνω από 150.000 ευρώ. Με βάση τα δικά σας στοιχεία, κύριε Υπουργέ, εκατόν εξήντα πέντε χιλιάδες τετρακόσιες πενήντα δύο φορολογικές υποθέσεις, μεγάλες και μικρές, εκκρεμούσαν στα διοικητικά πρωτοδικεία και εφετεία μέχρι 20-7-2011. Από αυτές –ακούστε, κύριε Πρόεδρε- εκατόν τριάντα οκτώ χιλιάδες επτακόσιες είκοσι υποθέσεις δεν έχουν πάρει δικάσιμο και στην καλύτερη περίπτωση θα πάρουν δικάσιμο –θα πάρουν δικάσιμο, δεν θα εξεταστούν- μέχρι τον Ιούνιο του 2013. 
Τώρα, λοιπόν, τη στιγμή που από τη μια πλευρά έχουμε μεγάλες και άδικες περικοπές των μισθών και των συντάξεων, από την άλλη πλευρά δεκάδες δισεκατομμύρια ευρώ -ή δισεκατομμύρια ευρώ για να μην υπερβάλλω- λιμνάζουν κυριολεκτικά στις αίθουσες των δικαστηρίων, τα οποία δεν μπορούμε να εισπράξουμε λόγω αυτής της κατάστασης. Το ερώτημα λοιπόν είναι σαφές: Είναι στην πρόθεσή σας, στην πρόθεση του Υπουργείου Δικαιοσύνης να συνεννοηθεί με το Υπουργείο Οικονομικών το οποίο δεν έχει απαντήσει –εσείς δώσατε μια απάντηση- προκειμένου να αντιμετωπιστεί το πρόβλημα αυτό; 
Γιατί, κύριε Πρόεδρε -και με αυτό κλείνω- αυτό που θέλω να τονίσω είναι το εξής: Ήταν θετική η δημοσιοποίηση της λίστας των μεγαλοοφειλετών, έστω και καθυστερημένα. Για να υπάρξουν όμως θετικά αποτελέσματα, για να έχουμε εισπράξεις, θα πρέπει να γίνει αποδεκτό αυτό το αίτημα. Θα πρέπει να εφαρμοστεί πλήρως ο ν.3943 και ταυτόχρονα, κύριε Υπουργέ, θα πρέπει να κλείσουν και τα παράθυρα που έχουν ανοίξει σχετικά με τον Πτωχευτικό Κώδικα, στη βάση των οποίων μεγαλοοφειλέτες που συλλαμβάνονται, αφήνονται ελεύθεροι.
Ευχαριστώ, κύριε Πρόεδρε.</Speech>
ΠΡΟΕΔΡΕΥΩΝ (<ChairmanSpeech><Parlmember>Βαΐτσης Αποστολάτος</Parlmember>): Ευχαριστούμε και εμείς τον κ. Κουσελά, Βουλευτή του ΠΑΣΟΚ, για την ανάπτυξη της ερώτησής του. 
Ο Υφυπουργός Δικαιοσύνης, Διαφάνειας και Ανθρωπίνων Δικαιωμάτων κ. Γεώργιος Πεταλωτής έχει το λόγο.</ChairmanSpeech>
<Speech><Parlmember>ΓΕΩΡΓΙΟΣ ΠΕΤΑΛΩΤΗΣ</Parlmember> (Υφυπουργός Δικαιοσύνης, Διαφάνειας και Ανθρωπίνων Δικαιωμάτων): Ευχαριστώ, κύριε Πρόεδρε. 
Ευχαριστώ, κύριε συνάδελφε –όπως και την κ. Φαρμάκη που είναι δίπλα σας και επικουρεί σ’ αυτή την ερώτηση- για τη δυνατότητα που μου δίνετε να απαντήσω σ’ ένα μείζον ζήτημα, το οποίο είναι μέρος ενός πολύ μεγάλου ζητήματος, των εκκρεμών υποθέσεων στα διοικητικά δικαστήρια της χώρας. 
Είναι γνωστό ότι υπάρχει μια πολύ μεγάλη εμπλοκή στα διοικητικά δικαστήρια και κατά συνέπεια, αυτή η εμπλοκή μεταφέρεται και στις φορολογικές υποθέσεις. Όντως, τα στοιχεία που δώσατε -επί λέξει θα τα αναφέρω- είναι στοιχεία πραγματικά απογοητευτικά για την ελληνική δικαιοσύνη και την ελληνική πολιτεία, στοιχεία που μας δείχνουν ότι επί πολλά χρόνια συσσωρεύονταν υποθέσεις φορολογικού χαρακτήρα κυρίως, αλλά και διοικητικού στα διοικητικά δικαστήρια, χωρίς να υπάρχουν οι κατάλληλοι και ανάλογοι χειρισμοί από την πλευρά της ελληνικής πολιτείας.
Γνωρίζετε επίσης –με βάση την απάντησή μας στην ερώτησή σας- ότι το 2010 ψηφίσαμε το ν.3900, επί Υπουργίας Χάρη Καστανίδη, για την επιτάχυνση της διοικητικής δίκης, αλλά κυρίως φέρνουμε ένα νέο πολυνομοσχέδιο εμείς, ως πολιτική ηγεσία πλέον του Υπουργείου Δικαιοσύνης, με πάνω από εκατό τομές, πολλές από τις οποίες αφορούν και την ταχύτερη εκδίκαση των φορολογικών υποθέσεων.
Για το λόγο αυτό έχουμε κάνει αλλεπάλληλες συναντήσεις με όλες τις ενώσεις δικαστών και εισαγγελέων, με τις ενώσεις διοικητικών δικαστών και του Συμβουλίου της Επικρατείας και του Ελεγκτικού Συνεδρίου, αλλά και των δικηγορικών συλλόγων.
Αρχικά θα σας απαντήσω ότι είναι πολύ εύκολο να λέμε ότι εντός πέντε μηνών ή έξι μηνών ή ενός χρόνου θα εκδικαστούν αυτές οι υποθέσεις. Αυτό όμως είναι κάτι αποσπασματικό. Ακόμα και να το πούμε μέσω κάποιας διάταξης, δεν πρόκειται να εφαρμοστεί, γιατί μιλάμε για συγκεκριμένες δυνατότητες του δικαιικού και δικονομικού μας συστήματος, που αποσπασματικά δεν μπορούν να φέρουν αποτελέσματα. 
Γι’ αυτό ακριβώς κάνουμε πολύ σημαντικές ενέργειες μέσα σ’ ένα πλέγμα διατάξεων, έτσι ώστε αυτό το μεγάλο πλήθος υποθέσεων και διοικητικού και φορολογικού χαρακτήρα να δικάζονται κατά προτεραιότητα και με στοιχεία που θα σας δώσω. 
Με το ν. 3900/2010 έχουμε κατεβάσει πλέον ένα βαθμό ουσιαστικής διοικητικής δικαιοδοσίας στο διοικητικό πρωτοδικείο για μικρές διαφορές, ενώ αφήσαμε το διοικητικό εφετείο για τις μεγάλες, με κριτήριο τις 150.000 ευρώ, έτσι ώστε αυτές οι μεγάλες υποθέσεις να δικάζονται από συγκεκριμένα δικαστήρια τα οποία απογυμνώνουμε από άλλες υποχρεώσεις.
Συστήσαμε για πρώτη φορά φορολογικά τμήματα στα διοικητικά δικαστήρια. Μπορώ να σας παραθέσω τον αριθμό. Είναι είκοσι τρία φορολογικά τμήματα τα οποία γίνονται για πρώτη φορά.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υφυπουργού)
Τελειώνω, κύριε Πρόεδρε.
Εκεί θα εκδικάζονται κατά προτεραιότητα οι φορολογικές υποθέσεις. Και με αυτή τη ρύθμιση, πέρα από τα ειδικά τμήματα, ουσιαστικά εκπαιδεύονται και οι δικαστές για να επιλύουν φορολογικές υποθέσεις. 
Προωθούμε τη διαδικασία της πρότυπης δίκης, μια διαδικασία όπου μαζικές αγωγές και προσφυγές στα διοικητικά δικαστήρια πλέον εκδικάζονται με ένα τρόπο, ουσιαστικά με μια δίκη, ώστε να μην έχουμε επανειλημμένως δίκες για το ίδιο ή περίπου ίδιο αντικείμενο. Εφαρμόζουμε ταχεία διαδικασία, έτσι όπως προβλέπεται. 
Εκδικάζονται οι εφέσεις κατά των αποφάσεων των μονομελών πρωτοδικείων από τα μονομελή διοικητικά εφετεία. Επαναπροσδιορίζεται η εξουσία του δικαστηρίου για τον έλεγχο των πράξεων. Γίνονται πολύ αυστηρότερες πλέον οι προϋποθέσεις χορήγησης αναστολής εκτέλεσης, για να σταματήσει αυτή η διαδικασία που υπήρχε μέχρι τώρα -η «βιομηχανία» να ασκούνται προσφυγές- να ασκούνται σε δεκαετίες και όχι απλώς σε πέντε ή έξι μήνες. Αυτά τώρα τα καταργούμε, όπως επίσης καταργούμε το ανασταλτικό αποτέλεσμα στην κατ’ έφεση δίκη.
Στη δευτερολογία μου θα σας απαντήσω και για το τι κάνουμε με το καινούργιο πολυνομοσχέδιο, τι ρυθμίσεις φέρνουμε, αλλά και ποια είναι τα μετρήσιμα αποτελέσματα που έχουμε πλέον, σ’ αυτή την όντως πολύ δύσκολη για τη χώρα μας εποχή.</Speech> 
ΠΡΟΕΔΡΕΥΩΝ (<ChairmanSpeech><Parlmember>Βαΐτσης Αποστολάτος</Parlmember>):  Ευχαριστούμε πολύ, κύριε Υπουργέ.
Το λόγο έχει ο Βουλευτής του ΠΑΣΟΚ κ. Δημήτριος Κουσελάς.</ChairmanSpeech> 
<Speech><Parlmember>ΔΗΜΗΤΡΙΟΣ ΚΟΥΣΕΛΑΣ</Parlmember>: Ευχαριστώ, κύριε Πρόεδρε. 
Κύριε Πρόεδρε, θέλω όντως να παραδεχθώ ότι από πλευράς του Υπουργείου Δικαιοσύνης καταβάλλονται σημαντικές προσπάθειες στην κατεύθυνση που είπε ο κύριος Υπουργός και όντως, απ’ ότι φαίνεται, η πρόθεση είναι να μειωθούν τα επίπεδα της εκδίκασης και να συντομευθεί έτσι κατά τι ο χρόνος εκδίκασης των υποθέσεων. 
Όμως, κύριε Υπουργέ, θα πρέπει να δεχθείτε ότι και με τον ν. 3900 δεν αποτρέψαμε τις εύκολες χορηγήσεις αναστολών, ενώ οι χορηγήσεις αναστολών κανονικά πρέπει να δίνονται στις περιπτώσεις που μοναδικός λόγος είναι η πιθανολόγηση ευδοκίμησης της προσφυγής και κανένας άλλος. Δεν ξέρω αν αυτό θα το θεσμοθετήσετε. 
Ωστόσο, αυτό το οποίο παραμένει -και είναι κρίσιμο- είναι ότι δεν υπάρχει καμμία διασφάλιση για το πότε θα συζητηθούν οι υποθέσεις και με βάση τα δικά σας στοιχεία, αυτά που επιβεβαιώσατε, μόνο για τις εκατόν τριάντα οκτώ χιλιάδες επτακόσιες είκοσι υποθέσεις, που δεν έχουν οριστεί ακόμα, θέλουμε μία διετία. Σ’ αυτό το χρονικό διάστημα τι θα κάνουμε; Θα αφήσουμε τους μεγαλοοφειλέτες να κάνουν «δικαστικό κατενάτσιο» σε βάρος όλων μας και ιδιαίτερα σε βάρος των  συνεπών φορολογούμενων ή ελλείψει εσόδων θα ακολουθήσουμε τη λογική, τη συνταγή, η οποία είναι αδιέξοδη, δηλαδή αυτή των οριζόντιων περικοπών; Και είναι αδιέξοδη γιατί έχει οδηγήσει σε τραγικά κοινωνικά αδιέξοδα από τη μία πλευρά και από την άλλη αυτό που κάνει είναι ότι ανακυκλώνει την κρίση, από τη στιγμή που βαθαίνει η ύφεση. 
Αυτό λοιπόν, που εγώ θέλω να πω -κι επιμένω στην πρότασή μου- είναι ότι πρέπει να ξεχωρίσουν κατεπειγόντως οι μεγάλες φορολογικές υποθέσεις. Δεύτερον, πρέπει να παίρνουν κατά προτεραιότητα δικάσιμο. Ανέφερα ένα συγκεκριμένο χρονικό διάστημα. Και θα γίνω πιο συγκεκριμένος. Να εκδικάζονται τάχιστα, με έκδοση απόφασης. Είναι σημαντικό –το ξαναλέω- κι αυτό που είπατε, δηλαδή το να υπάρχει ένα επίπεδο κι όχι πολλά επίπεδα σ’ αυτή την εκδίκαση. 
Όμως μπορείτε –και θα κλείσω με αυτό, κύριε Πρόεδρε- να χρησιμοποιήσετε, αν θέλετε, κι εκείνα τα οποία προβλέπονται για συγκεκριμένα ζητήματα από την παράγραφο 9 του άρθρου 13 του ν. 2523/1997 όπως αντικαταστάθηκε με το άρθρο 51 του ν. 3900/2010. Αυτές οι διατάξεις, για να καταλαβαίνουν κι όσοι μας ακούν, δίνουν τη δυνατότητα, όπως γνωρίζετε -διότι είστε και νομικός- μέσα σε έξι μήνες να έχουμε τελειώσει. Εγώ πρότεινα πέντε μήνες. Δεν θέλετε πέντε μήνες; Κάντε το εξάμηνο. Όμως στο εξάμηνο να έχουμε τελειώσει. Αυτή τη στιγμή, παρ’ όλες τις προσπάθειες που έχουν γίνει, ο χρόνος εκδίκασης, κύριε Πρόεδρε, εξακολουθεί να είναι επτά και φθάνει τα δέκα χρόνια. 
Το θέμα, λοιπόν, είναι πάρα πολύ σοβαρό. Πρέπει επομένως να συνεννοηθείτε με το καθ’ ύλην αρμόδιο Υπουργείο, το Υπουργείο Οικονομικών, που πρέπει να εκφράσει και τη δική του βούληση, προκειμένου να ληφθούν τώρα αυτά τα μέτρα. 
	Ευχαριστώ.</Speech> 
ΠΡΟΕΔΡΕΥΩΝ (<ChairmanSpeech><Parlmember>Βαΐτσης Αποστολάτος</Parlmember>): Ευχαριστούμε το Βουλευτή Μεσσηνίας του ΠΑΣΟΚ κ. Κουσελά. 
Το λόγο έχει ο Υφυπουργός Δικαιοσύνης, Διαφάνειας και Ανθρωπίνων Δικαιωμάτων κ. Πεταλωτής.</ChairmanSpeech> 
<Speech><Parlmember>ΓΕΩΡΓΙΟΣ ΠΕΤΑΛΩΤΗΣ</Parlmember> (Υφυπουργός Δικαιοσύνης, Διαφάνειας και Ανθρωπίνων Δικαιωμάτων): Θα ήθελα να επαναλάβω, κυρίες και κύριοι συνάδελφοι, ότι η Νομική και το δικαιικό σύστημα δεν χωράνε αποσπασματικά μέτρα. Για να «χαϊδέψουμε αφτιά» και να φανούμε καλοί θα μπορούσαμε να φέρουμε μία διάταξη που να λέει κάτι τέτοιο. Σ’ ένα σύστημα που είναι δομημένο με έναν συγκεκριμένο τρόπο και έχει συγκεκριμένες αρχές και δικονομικές δικλίδες  ασφαλείας δεν θα μπορούσαμε να φέρουμε μια τέτοια ρύθμιση, παρ’ όλο που θα ήταν ευχής έργον να μπορούσε να γίνει. Είναι κάτι το ιδεατό και δεν γίνεται.
Εμείς, αντίθετα, δουλεύουμε συστηματικά. Με τον ν. 3900/2010 έχουν έρθει πολύ μεγάλες αλλαγές και πολύ μεγάλες βελτιώσεις, τέτοιες που δεν θα μας ξαναεπιτρέψουν να μιλάμε, όπως είπατε προηγουμένως, για φορολογικές δίκες  που τελειώνουν μέσα σε δέκα χρόνια. Την επιτάχυνση της διαδικασίας που είπα προηγουμένως -ακριβώς αυτό εννοούσα, όπως το αναφέρατε προηγουμένως- με το νόμο του 1997, όπου υπάρχει μια διαδικασία, η οποία όμως δεν μπορεί να εφαρμοστεί σε αυτήν την περίπτωση, για να λύσει το συγκεκριμένο πρόβλημα. 
Εκείνο που έχω να σας πω είναι ότι είμαστε ευχαριστημένοι από το ν.3900/2010 σε σχέση με ό,τι γινόταν στο παρελθόν. Ήταν εξαιρετική τομή αυτός ο νόμος. Και με το πολυνομοσχέδιο που φέρνουμε για τη «δίκαιη δίκη», φέρνουμε και ειδικές διατάξεις σε σχέση με τις φορολογικές δίκες. Και με το Υπουργείο Οικονομικών συνεννοούμαστε και ας μην ισοπεδώνουμε τα πάντα. Ας μην ξεχνάμε ότι το Υπουργείο Οικονομικών σε αυτά τα δυόμιση χρόνια και της προηγούμενης κυβέρνησης και αυτής που συνεχίζεται, έχει κάνει τους περισσότερους ελέγχους, τις περισσότερες διασταυρώσεις, κάτι που έχει αυξήσει και την ύλη φυσικά των δικαστηρίων. 
Συνεπώς, είναι πρώτη προτεραιότητά μας, ειδικά τέτοιου είδους υποθέσεις, που έχουν να κάνουν και με δημόσια έσοδα, που να εκκαθαρίζουν τις αντιδικίες και τις εκκρεμότητες των ιδιωτών με το δημόσιο, να τις έχουμε μπροστά. Γι’ αυτό φέρνουμε και διατάξεις για τις φορολογικές δίκες. Συγκεκριμένα, αυξάνουμε με το νέο νόμο την αρμοδιότητα των μονομελών πρωτοδικείων και των μονομελών εφετείων, προκειμένου να επιταχυνθεί η εκδίκαση των υποθέσεων και ιδιαίτερα των εκκρεμών υποθέσεων στα διοικητικά δικαστήρια με αντικείμενο οικονομικού ενδιαφέροντος. Οι μονομελείς συνθέσεις –είναι η άποψή μας και την περνάμε μέσα από το νόμο- είναι πολύ πιο εύκολο να εκδικάζουν υποθέσεις, να βγάζουν αποφάσεις. Και είναι λογικό ότι όταν είναι ένας δικαστής σίγουρα κάνει πολύ πιο γρήγορη δουλειά απ’ ότι τα πολυμελή σχήματα.
Αλλά και στη διαδικασία είσπραξης δημοσίων εσόδων, το άρθρο δηλαδή 218 του Κώδικα Διοικητικής Δικονομίας, η αρμοδιότητα του μονομελούς εφετείου αυξάνεται, προκειμένου να περιλαμβάνει και περισσότερα δημόσια έσοδα.
Επίσης, με το άρθρο 40 ενισχύεται ο θεσμός της «πρότυπης δίκης» που είχε εισαχθεί με τον προηγούμενο νόμο, το ν.3900/2010, βλέπουμε όμως να υπάρχουν κάποιες καθυστερήσεις. Και τώρα αντικαθιστούμε τα δικαστήρια με συμβούλια, που σημαίνει ότι εκατοντάδες υποθέσεις θα λύνονται με βάση μια απόφαση του Συμβουλίου της Επικρατείας. Είναι πολύ σημαντικός θεσμός και θα αλλάξει το τοπίο άρδην.
Επίσης το ίδιο προβλέπεται, η επιτάχυνση τόσο ενώπιον του Συμβουλίου της Επικρατείας όσο και ενώπιον των διοικητικών πρωτοδικείων και αν βάζουμε μια δικλίδα ότι μια υπόθεση δεν έχει συζητηθεί για διάστημα μεγαλύτερο των δύο χρόνων από την κατάθεση του εισαγωγικού δικογράφου, που τώρα έχουμε υποθέσεις, που πραγματικά χρονίζουν. 
Τα αποτελέσματα σε αριθμούς, επειδή είπατε αριθμούς που όντως ίσχυαν: Στα διοικητικά εφετεία το σύνολο των εκκρεμών υποθέσεων, έτσι όπως το είχατε προσδιορίσει, με φορολογικό τελωνειακό αντικείμενο, θα έχει εκκαθαριστεί νωρίτερα από τον Ιούνιο του 2013. Αυτό δεν είναι λίγο. Είναι πάρα πολύ μεγάλη υπόθεση να έχουμε εκκαθάριση μέσα σε ενάμιση χρόνο όλων των φορολογικών και τελωνειακών υποθέσεων. Και σε μερικά μάλιστα διοικητικά εφετεία -και έχω υπόψη μου των Πατρών και της Κομοτηνής- θα έχουν εκκαθαριστεί όλες αυτές οι εκκρεμείς υποθέσεις μέσα στο 2012, που σημαίνει ότι είναι πολύ μεγάλο βήμα.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υπουργού) 
Τελειώνω, κύριε Πρόεδρε.
Στα διοικητικά πρωτοδικεία τώρα κάναμε πολύ μεγάλη δουλειά, προκειμένου μέσα στο 2011 –και αυτός ήταν ο στόχος που είχαμε τάξει- να έχουμε εκδίκαση του 15% των εκκρεμών υποθέσεων, όταν σε διαφορετική περίπτωση θα πηγαίναμε ακόμη χρόνια πολλά. 
Η μαζικότητα με την «πρότυπη δίκη» είναι πάρα πολύ σημαντική τομή. Συμπερασματικά, έχουμε μια θετική αποτίμηση του τι συμβαίνει μέχρι τώρα σε σχέση με το παρελθόν. Περιμένουμε να ολοκληρωθούν οι διαδικασίες, κυρίως της «πρότυπης δίκης», έτσι ώστε, να δούμε την πλήρη απόδοσή της και να τη βελτιώσουμε με το νομοσχέδιο. Είμαστε στην ίδια κατεύθυνση, κύριοι συνάδελφοι, με αυτήν που βάζετε. Δεν μπορούμε να είμαστε όμως αισιόδοξοι ότι μπορούμε να φέρουμε τέτοια διάταξη, που να περαιώνει τις υποθέσεις μέσα σε πέντε μήνες. Χρειάζεται χρόνος και είναι πολύ σύντομος σε σχέση με τα υπόλοιπα δικαστηριακά δεδομένα, έτσι ώστε να αποδώσουν αυτές οι ρυθμίσεις. 
Είναι σαφές ότι συμμεριζόμαστε την αγωνία και τη δική σας και των συναδέλφων, που είχατε καταθέσει και την έγγραφη ερώτηση, στο να διεκπεραιωθούν αυτές οι εκκρεμείς υποθέσεις, που κάποτε χρόνιζαν και τώρα δεν χρονίζουν.
Σας ευχαριστώ πολύ.</Speech> 
ΠΡΟΕΔΡΕΥΩΝ (<ChairmanSpeech><Parlmember>Βαΐτσης Αποστολάτος</Parlmember>): Ευχαριστούμε και εμείς για την πολύ αναλυτική απάντηση που δώσατε. Έτσι, η δικαιοσύνη θα παραμείνει «τυφλή» ως οφείλει και έτσι θα λειτουργεί.
Πριν ολοκληρώσουμε με την ερώτηση του κ. Τζηκαλάγια προς τον κ. Ιωάννη Δριβελέγκα, θα ήθελα να ενημερώσω το Σώμα για τα εξής: 
Η τρίτη με αριθμό 404/17-1-2012 επίκαιρη ερώτηση δεύτερου κύκλου του Βουλευτή του Κομμουνιστικού Κόμματος Ελλάδας κ. Αντωνίου Σκυλλάκου προς τους Υπουργούς Παιδείας, Δια Βίου Μάθησης και Θρησκευμάτων και Οικονομικών, σχετικά με την άμεση καταβολή των δεδουλευμένων στις καθαρίστριες των σχολείων της χώρας, δεν θα συζητηθεί λόγω κωλύματος Υπουργού και διαγράφεται. 
Η τέταρτη με αριθμό 398/17-1-2012 επίκαιρη ερώτηση δεύτερου κύκλου του Βουλευτή του Λαϊκού Ορθόδοξου Συναγερμού κ. Κυριάκου Βελόπουλου προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με την παραχώρηση της δημόσιας περιουσίας και των δικαιωμάτων του κράτους επί των πλουτοπαραγωγικών πηγών της χώρας, δεν θα συζητηθεί λόγω κωλύματος Υπουργού και διαγράφεται. 
Τέλος, η πέμπτη με αριθμό 394/17-1-2012 επίκαιρη ερώτηση του Βουλευτή του Συνασπισμού Ριζοσπαστικής Αριστεράς κ. Μιχαήλ Κριτσωτάκη προς τον Υπουργό Οικονομικών, σχετικά με την ανάγκη απαλλαγής από τα τέλη κυκλοφορίας των ασθενών με χρόνιες παθήσεις, δεν θα συζητηθεί λόγω κωλύματος Υπουργού και διαγράφεται. 
Θα συζητηθεί τώρα η δεύτερη με αριθμό 408/17-1-2012 επίκαιρη ερώτηση δευτέρου κύκλου του Βουλευτή της Νέας Δημοκρατίας κ. &#160; Ζήση Τζηκαλάγια προς τον Υπουργό Αγροτικής Ανάπτυξης και Τροφίμων, σχετικά με την ανάγκη τροποποίησης του Κανονισμού για τη διεύρυνση του δικαιώματος διαλογής – τυποποίησης του προϊόντος «φασόλια γίγαντες-ελέφαντες Καστοριάς».
Στην επίκαιρη ερώτηση του κ. Τζηκαλάγια θα απαντήσει ο Υφυπουργός Αγροτικής Ανάπτυξης και Τροφίμων κ. Ιωάννης Δριβελέγκας. 
Ορίστε, κύριε Τζηκαλάγια, έχετε το λόγο για να αναπτύξετε την επίκαιρη ερώτησή σας.</ChairmanSpeech> 
<Speech><Parlmember>ΖΗΣΗΣ ΤΖΗΚΑΛΑΓΙΑΣ</Parlmember>: Ευχαριστώ, κύριε Πρόεδρε. 
Στην Ελλάδα καταναλώνουμε είκοσι χιλιάδες έως είκοσι πέντε χιλιάδες τόνους φασόλια ετησίως, ενώ παράγουμε μόνο επτά χιλιάδες έως δέκα χιλιάδες τόνους ετησίως. Δυστυχώς, σε έναν ακόμη πρωτογενή τομέα κάνουμε ευρείες εισαγωγές. 
Γι’ αυτήν τη δυσλειτουργία τα αίτια είναι κυρίως δύο: Πρώτον, είναι οι παράνομες ελληνοποιήσεις, οι οποίες δυστυχώς συνεχίζονται, αν και κάπως η κατάσταση έχει βελτιωθεί και είναι ένα θέμα που έχουμε ασχοληθεί κάποιες άλλες φορές. Δεύτερον, πρόκειται για κάποιες στρεβλώσεις που υπάρχουν στη διαδικασία της διαλογής-τυποποίησης-συσκευασίας, όπου σε ορισμένες περιπτώσεις, όπως αυτή που συζητάμε σήμερα για το Νομό Καστοριάς, έχουν δημιουργηθεί μονοπωλιακές καταστάσεις. 
Το 2003 με τον Ευρωπαϊκό Κανονισμό 1428 κατοχυρώθηκε η ονομασία «φασόλια γίγαντες-ελέφαντες Καστοριάς» ως Προϊόν Γεωγραφικής Ένδειξης. Με την ίδια απόφαση αποφασίστηκε το αποκλειστικό δικαίωμα τυποποίησης να το έχει μια εταιρεία ονομαζόμενη «ΑΓΡΟΚΑ». Όμως, πρέπει να γνωρίζουμε ότι οι ονομασίες ΠΓΕ ΠΟΠ αποτελούν δημόσιο αγαθό. Είναι ένα τρίπτυχο που αφορά το προϊόν, τους αγρότες και τη γεωγραφική περιοχή. 
Δυστυχώς, όλα αυτά τα χρόνια υπήρχαν πολλά προβλήματα. Η εταιρεία αυτή που είχε το αποκλειστικό δικαίωμα της τυποποίησης πρώτη φορά εντάχθηκε στον ΟΠΕΓΕΠ τέλη του 2009. Γι’ αυτό και το 2007 η ομάδα παραγωγών «ΑΡΟΣΙΣ» έκανε αίτηση ανοίγματος του δικαιώματος τυποποίησης. Σε κάποια φάση η γενική συνέλευση της προηγούμενης εταιρείας έπεισε τους παραγωγούς της «ΑΡΟΣΙΣ» να αποσύρουν την αίτηση με το επιχείρημα ότι θα καταθέσει την αίτηση τροποποίησης η εταιρεία «ΑΓΡΟΚΑ». Όμως, αυτό δεν έγινε ποτέ. 
Γι’ αυτό και τον Απρίλιο του 2010 οι αγρότες επανήλθαν με νέα αίτηση, προκειμένου να ανοίξει επιτέλους το δικαίωμα τυποποίησης και διαλογής. Πριν από αυτό, τον Φεβρουάριο του 2010, ενώ η «ΑΓΡΟΚΑ» είχε μπει στον ΟΠΕΓΕΠ, είχε δεχθεί να γίνεται η τυποποίηση σε μία άλλη εταιρεία που λέγεται «ΑΡΟΣΙΣ», η οποία προφανώς είχε τις προδιαγραφές. 
Θα καταθέσω στα Πρακτικά της Βουλής ένα έγγραφο-απόφαση του Αγροτικού Συλλόγου του Δήμου Άργους Ορεστικού εδώ και τρία χρόνια –που καλύπτει το 40%, κύριε Πρόεδρε, κύριε Υπουργέ της παραγωγής φασολιών στο Νομό Καστοριάς- με το οποίο ζητούν το άνοιγμα του δικαιώματος τυποποίησης.
Από την άλλη μεριά υπάρχουν εβδομήντα έξι υπογραφές παραγωγών από τις περιοχές της Λεκάνης της Λίμνης της Καστοριάς και της περιοχής που αρδεύεται από τα νερά του φράγματος της Βασιλειάδας. Όλοι αυτοί μαζί με αγωνία ζητούν το άνοιγμα του δικαιώματος.
(Στο σημείο αυτό ο Βουλευτής κ. Ζήσης Τζηκαλάγιας καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)</Speech>
ΠΡΟΕΔΡΕΥΩΝ (<ChairmanSpeech><Parlmember>Βαΐτσης Αποστολάτος</Parlmember>): Τα υπόλοιπα στη δευτερολογία σας.
Το λόγο έχει ο Υφυπουργός Αγροτικής Ανάπτυξης και Τροφίμων, από την ίδια μακεδονική γη, κ. Ιωάννης Δριβελέγκας.</ChairmanSpeech>
<Speech><Parlmember>ΙΩΑΝΝΗΣ ΔΡΙΒΕΛΕΓΚΑΣ</Parlmember> (Υφυπουργός Αγροτικής Ανάπτυξης και Τροφίμων): Ευχαριστώ πολύ, κύριε Πρόεδρε.
Θέλω να ευχαριστήσω τον αγαπητό κύριο συνάδελφο για τη δυνατότητα που δίνει να ασχοληθούμε με δύο πολύ σημαντικά θέματα. Το πρώτο είναι να διαβεβαιώσω μέσα από την ελληνική Βουλή για την ασφάλεια, την υγιεινή και την ποιότητα των ελληνικών αγροτικών προϊόντων σε όλη τη χώρα. Τώρα τελευταία κάποιοι για λόγους καθαρά οικονομικούς, κύριε Πρόεδρε, εισάγουν δηλαδή φθηνά προϊόντα, και κάποιοι επιπόλαια θα έλεγα -είναι η επιεικέστερη έκφραση- δυσφημούν τα ελληνικά προϊόντα ότι δεν είναι ασφαλή και υγιεινά. Αυτό είναι τεράστιο ψέμα. Άλλωστε, αυτό είναι και το συγκριτικό μας πλεονέκτημα σε όλα τα αγροτικά προϊόντα, σε όλη την Ελλάδα.
Σε ό,τι αφορά το συγκεκριμένο θέμα για τα φασόλια της Καστοριάς και της ευρύτερης περιοχής και των Πρεσπών θέλω να επιστήσω την προσοχή κυρίως των παραγωγών. Πρέπει να πούμε τα πράγματα με το όνομά τους. Θα πρέπει να μην συνεργούν και οι ίδιοι στις ελληνοποιήσεις. Αυτό είναι το τεράστιο θέμα που έπρεπε να ασχοληθούμε. 
Θα ασχοληθούμε, κύριε Πρόεδρε, αμέσως. Αύριο έχουμε μία συνάντηση για να δούμε και να βάλουμε φρένο στις ελληνοποιήσεις. Σωστά είπε ο κύριος συνάδελφος ότι έχουμε περίπου είκοσι χιλιάδες με είκοσι πέντε χιλιάδες τόνους παραγωγή και άλλους τόσους έχουμε εισαγωγή από την Κίνα, τον Καναδά, με πάρα πολύ υψηλές τιμές. 
Τα τυποποιητήρια μη αναγράφοντας το όνομα προέλευσης παρά μόνο την εισαγωγή από τρίτες χώρες, εκμεταλλεύονται τις ονομασίες προέλευσης και την ποιότητα των δικών μας προϊόντων, ιδιαίτερα της Καστοριάς και των Πρεσπών. Τι έχει γίνει με αυτό, κύριε Πρόεδρε; Οι ίδιοι οι παραγωγοί, οι λιανοπωλητές εισάγουν με κοντέινερ -εγώ τα λέω με το όνομά τους, με ξέρετε, το λέω για να μη βγάζουν τα μάτια τους με τα χέρια τους- προϊόντα από τις τρίτες χώρες, τα αναμειγνύουν και τα πουλάνε σαν ελληνικά για να έχουν κέρδος. Αυτό βλέπουμε, κύριε συνάδελφε.
Τώρα, μπορούμε να ελέγξουμε τις ελληνοποιήσεις. Ξέρετε γιατί; Διότι, τώρα έχουμε το ΟΣΔΕ. Ξέρουμε ότι για παράδειγμα ο Δριβελέγκας, ο Τζηκαλάγιας, ο κ. Πεταλωτής ή η κ. Αγάτσα -που είναι εδώ- όλοι δηλώνουμε πόσα στρέμματα έχει ο καθένας με το μέσο όρο παραγωγής. Ξέρουμε τι παράγουμε και επομένως θα κάνουμε ισοζύγιο για να μπορούν και οι εταιρείες και ο καταναλωτής, ιδιαίτερα, να προστατεύεται. 
Για το συγκεκριμένο θέμα είναι πράγματι έτσι όπως το είπατε. Πρέπει, όμως, να ξέρετε ότι ο Υπουργός δεν έχει κάνει τίποτε άλλο παρά μόνο αυτό που οι ίδιοι συμφώνησαν. Ίσως δεν θα το ξέρετε, αγαπητέ συνάδελφε. Υπάρχει ιδιωτικό συμφωνητικό μεταξύ όλων αυτών που αναφέρατε -το οποίο κύριε Πρόεδρε θα καταθέσω στα Πρακτικά- που λέει τι ζητούσαν οι ίδιοι. Οι ίδιοι το συμφώνησαν. 
Εάν έχουν αναιρέσει –που έχουν αναιρέσει- τη συμφωνία, τους έχω δει και τους έχω πει ότι θα το δούμε αλλά στο πλαίσιο γενικότερης εξυγίανσης του θέματος και προστασίας της ονομασίας προέλευσης της γεωγραφικής ένδειξης. 
Θα σας τα πω στη δευτερολογία. Δεν ξέρω εάν γνωρίζετε ότι υπάρχει συμφωνία μεταξύ της «ΑΓΡΟΚΑ» και της «ΑΡΟΣΙΣ» και το τι ζητήσανε από το Υπουργείο και μάλιστα με πρακτικό το οποίο καταθέτω στα Πρακτικά.
(Στο σημείο αυτό ο Υφυπουργός Αγροτικής Ανάπτυξης και Τροφίμων κ. Ιωάννης Δριβελέγκας καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)
Ευχαριστώ, κύριε Πρόεδρε.</Speech>
ΠΡΟΕΔΡΕΥΩΝ (<ChairmanSpeech><Parlmember>Βαΐτσης Αποστολάτος</Parlmember>): Ευχαριστούμε πολύ τον κ. Ιωάννη Δριβελέγκα.
Το λόγο έχει ο Βουλευτής της Νέας Δημοκρατίας, κ. Τζηκαλάγιας Ζήσης.</ChairmanSpeech>
<Speech><Parlmember>ΖΗΣΗΣ ΤΖΗΚΑΛΑΓΙΑΣ</Parlmember>: Κύριε Πρόεδρε, συμμερίζομαι την αγωνία του κυρίου Υφυπουργού για την ποιότητα των αγροτικών προϊόντων. Θέλω να επικροτήσω και να πω ότι τα ελληνικά προϊόντα στους περισσότερους τομείς είναι καλύτερα από πολλά, πολλά άλλα. Πρέπει να βασιστούμε στον πρωτογενή τομέα και ως προς αυτά που ανέφερε ο κύριος Υφυπουργός για τις παράνομες ελληνοποιήσεις, θα πρέπει να συνεχίσει τις προσπάθειες, γιατί αυτό αποτελεί την κύρια αιτία.
Όμως, εδώ σήμερα ήρθαμε για να σας ζητήσω, κύριε Υφυπουργέ, να άρετε μία μονοπωλιακή κατάσταση η οποία υπάρχει, η οποία εμποδίζει πάρα πολλούς, εκατοντάδες φασολοπαραγωγούς να προωθήσουν το προϊόν τους, γιατί δεν μπορούν να το τυποποιήσουν. Εάν έγινε μια συμφωνία σε κάποια φάση, την οποία επικαλεστήκατε, ήταν από τη δραματική αγωνία την οποία είχαν κάποιοι αγρότες φασολοπαραγωγοί, γιατί δεν υπήρχε άλλη διέξοδος. Όμως, μέσα στην προσπάθεια που κάνει η εταιρεία που έχει το αποκλειστικό δικαίωμα, δυστυχώς, μέχρι στιγμής δεν μπορεί να καλύψει τις ανάγκες όλων των παραγωγών.
Εξάλλου, κύριε Υφυπουργέ, κύριε Δριβελέγκα, στην απόφαση που πήρατε το Δεκέμβριο -και την υπογράφετε- ικανοποιείτε εν μέρει το αίτημα της ομάδος παραγωγών «Η ΑΡΟΣΙΣ», όσον αφορά το να συσκευάζουν σε σακουλάκια, αντί του μισού και του ενός κιλού που ήταν, μέχρι τριάντα κιλά ή και για τις διαδικασίες ποιοτικής απεντόμωσης. Το κύριο, όμως, είναι ο γεωγραφικός περιορισμός, ο περιορισμός σε μια επιχείρηση που υπάρχει αυτήν τη στιγμή και είναι αυτό που δημιουργεί μεγάλες στρεβλώσεις.
Δεν ακούσατε την εισήγηση της υπηρεσίας σας, της Διεύθυνσης Βιολογικής Γεωργίας του Υπουργείου σας, η οποία σε πολλά σημεία σάς επισημαίνει ότι, σύμφωνα με το άρθρο 8 της Ευρωπαϊκής Οδηγίας 510/2006, μια ονομασία μπορεί να χρησιμοποιείται από κάθε εμπορευόμενο. Είναι μονοπωλιακό, αν δεν γίνεται αυτό. Η τροποποίηση των προδιαγραφών του προϊόντος, σας λέει η υπηρεσία σας, είναι στην κατεύθυνση της άρσης του περιοριστικού παράγοντα της συσκευασίας σε ένα και μόνο συσκευαστήριο, γεγονός που αντίκειται στην ελεύθερη διακίνηση των αγαθών και ενισχύει τις μονοπωλιακές καταστάσεις.
Εξάλλου, κύριε Υπουργέ, από τις 23 Φεβρουαρίου του 2010, πάλι η δική σας υπηρεσία, η Διεύθυνση Βιολογικής Γεωργίας, σας έλεγε κατά λέξη: «Εκτιμούμε ότι το πρόβλημα θα μπορούσε να λυθεί οριστικά μόνο με ικανοποίηση του αιτήματος ομάδος παραγωγών για τροποποίηση των προδιαγραφών, ώστε να επιτραπεί η συσκευασία του προϊόντος σε κάθε επιχείρηση που δραστηριοποιείται εντός της οριοθετημένης γεωγραφικής ζώνης και τηρεί τις αντίστοιχες προδιαγραφές. Η τροποποίηση αυτή απαιτεί υποβολή νέου σχετικού αιτήματος και τελική έγκριση από την Ευρωπαϊκή Επιτροπή. Η όλη η διαδικασία -προσέξτε- διαρκεί περίπου ενάμιση χρόνο, σύμφωνα με την κτηθείσα εμπειρία και τις εκτιμήσεις». Αυτά στις 23 Φεβρουαρίου του 2010. Δηλαδή, εάν από τότε -που εσείς, βέβαια, δεν ήσασταν στην πολιτική ηγεσία του Υπουργείου Αγροτικής Ανάπτυξης- γινόταν αποδεκτή η αγωνιώδης έκκληση, αίτηση, αίτημα των αγροτών να μπορούν να τυποποιήσουν και κάπου αλλού, τώρα θα είχε λήξει το θέμα.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Αυτήν τη στιγμή, κύριε Υπουργέ -και κλείνω, κύριε Πρόεδρε- σας λέω, μεταφέροντας το αίτημα της πλειοψηφίας των φασολοπαραγωγών του Νομού Καστοριάς, σαν υπεύθυνος Υπουργός, αφού πω ότι οι υπηρεσίες σας απέρριψαν τις τρεις ενστάσεις κατά της αίτησης τροποποίησης, ότι αυτό που έχετε να κάνετε εσείς τώρα, σύμφωνα με τους κανονισμούς της Ευρωπαϊκής Ένωσης, είναι να προωθήσετε το αίτημα στην Ευρωπαϊκή Ένωση για να γίνει αυτή η τροποποίηση, γιατί αυτό υπαγορεύει το δίκαιο. Σε αντίθετη περίπτωση, κινδυνεύουμε να χάσουμε το ΠΓΕ από την περιοχή.
Αν θέλετε -και κλείνω με αυτό, κύριε Υπουργέ- μιας και είναι δίπλα ο παριστάμενος Υπουργός, υπάρχει και το δεδικασμένο στη διπλανή περιοχή. Η Φλώρινα έχει δύο συνεταιρισμούς αυτήν τη στιγμή που τυποποιούν και πάει για τον τρίτο, ενώ η Καστοριά έχει μόνον έναν. Επομένως, πρέπει να ανοίξει η τυποποίηση σε κάθε επιχειρηματία ή επιχειρηματίες ή ομάδες αγροτών που έχουν φυσικά τις προδιαγραφές και τις προϋποθέσεις.
Σας ευχαριστώ, κύριε Πρόεδρε.</Speech>
ΠΡΟΕΔΡΕΥΩΝ (<ChairmanSpeech><Parlmember>Βαΐτσης Αποστολάτος</Parlmember>): Ευχαριστούμε πολύ τον κ. Τζηκαλάγια.
Ο διπλανός νομικός είναι ο Υπουργός κ. Γεώργιος Πεταλωτής.
Ο Υπουργός Αγροτικής Ανάπτυξης και Τροφίμων κ. Ιωάννης Δριβελέγκας, Βουλευτής Χαλκιδικής, θα σας απαντήσει και κλείνουμε τον κύκλο.</ChairmanSpeech>
<Speech><Parlmember>ΙΩΑΝΝΗΣ ΔΡΙΒΕΛΕΓΚΑΣ</Parlmember> (Υφυπουργός Αγροτικής Ανάπτυξης και Τροφίμων): Κύριε Πρόεδρε, όπως είπα στον κύριο συνάδελφο στην πρωτολογία μου, έχω πρακτικό-συμφωνητικό. Συμφώνησαν. Δεν έχω κανένα έγγραφο που να λέει ότι εμείς δεν αναγνωρίζουμε τη συμφωνία που κάναμε. Μεταξύ τους έκαναν τη συμφωνία. Και τι είπαμε;
Από τα τρία ζητήματα που είχαν θέσει -και μάλιστα, αγαπητέ κύριε συνάδελφε, το κατέθεσα στα Πρακτικά για να το πάρετε- στις 15 Απριλίου υπέγραψαν συμφωνητικό και δεν υπάρχει αίτημα άρσης, ακύρωσης του συμφωνητικού, παρά μόνο προχθές ήρθαν και μου είπαν προφορικά και θα σας πω τι συμφωνήσαμε.
Άρα, ο Υπουργός δεν έκανε κάτι άλλο. Από τα τρία αιτήματα που είχανε και είχαν συμφωνήσει στα δύο, αυτά υπέγραψε. Αυτό το έχω κρατήσει γιατί μετά έχουν άλλη συμφωνία. Πάντως -να ξέρετε- ας μην κινδυνολογούν, καθώς δεν υπάρχει κανένα πρόβλημα στο να χαθεί η ονομασία προέλευσης και η περιοχή γεωγραφικής ένδειξης.
Μην είστε τόσο ευεπίφορος –ξέρω ότι το κάνετε από καλή πρόθεση- σε κάποιες πιέσεις τυποποιητηρίων. Ξέρετε γιατί το κάνουν. Κι εγώ τι έχω πει; Δεν θα γίνει, αφού δεν ισχύει η συμφωνία που κάνανε. Ολοκληρωτικά θα δούμε το πρόβλημα της τυποποίησης. Σ’ αυτό είστε πιστεύω μαζί μου. Και αυτό θα κάνουμε. Έχω προκαλέσει σύσκεψη. Τώρα σας λέω ότι έχω τα στοιχεία. Θα σας τα διαβάσω τώρα, λοιπόν. 
Ένα λεπτό, κύριε Πρόεδρε.
«Νομός Καστοριάς. Τρείς χιλιάδες οχτακόσια ογδόντα έξι στρέμματα έχουν καλλιεργηθεί για φασόλια-γίγαντες με μέσο όρο διακόσια κιλά.» 
Γνωρίζουμε τώρα πλέον ότι αυτά είναι γύρω στις οχτώ χιλιάδες τόνους. Από εκεί και πάνω, αν αυτές οι εταιρείες που πιέζουν για συσκευασία -των τριάντα, των πενήντα, του ενός κιλού- έχουν φτάσει να συσκευάζουν είκοσι και τριάντα χιλιάδες τόνους, αυτό δεν θα το επιτρέψω για την προστασία των καταναλωτών, αλλά και την προστασία του ίδιου του προϊόντος της ίδιας περιοχής.
Άρα, αφού δεν συμφωνούν, τότε κλείνουμε τα θέματα. Αφού δεν συμφωνούν, θα δούμε το θέμα, αλλά θα το δούμε το θέμα γενικά. Αυτό υπάρχει και δεν πρόκειται να ικανοποιήσω κανένα αίτημα μονομερώς, χωρίς να δούμε όλα αυτά που σας είπα πριν, γιατί είναι κρίμα και άδικο γι’ αυτήν η ποιότητα που έχει στα φασόλια η περιοχή της Καστοριάς και των Πρεσπών με τέτοιες μεθόδους τυπικές, νομικίστικες, μέσα από την Ευρωπαϊκή Ένωση και τα λοιπά, να κάνουν δυσφήμηση του προϊόντος. Γιατί αυτό γίνεται.
Θα μου επιτρέψετε μια προσωπική μαρτυρία. Ξέρετε ότι είμαι από την περιοχή. Πήγα, λοιπόν, σε μία περιοχή εκεί στη Μακεδονία –δεν θα πω το νομό, δεν κάνει- που ξέρω ότι παράγει πολύ ωραία φασόλια και τα είδα εκεί. Έρχομαι εδώ και βλέπω το εξής. 
Θα ήθελα να ακούσετε ένα λεπτό, κύριε Πρόεδρε, για να τελειώνει αυτή ιστορία. Έχει ενδιαφέρον.</Speech>
ΠΡΟΕΔΡΕΥΩΝ (<ChairmanSpeech><Parlmember>Βαΐτσης Αποστολάτος</Parlmember>):  Μη χάνουμε τον ειρμό μας.</ChairmanSpeech>
<Speech><Parlmember>ΙΩΑΝΝΗΣ ΔΡΙΒΕΛΕΓΚΑΣ</Parlmember> (Υφυπουργός Αγροτικής Ανάπτυξης και Τροφίμων): Εβδομήντα στρέμματα σημαίνουν παραγωγή χίλια τετρακόσια κιλά. Δεκατέσσερις τόνοι πωλούνται φασόλια όλο το χρόνο -έχει μεγάλη τουριστική προσέλευση- σαν τοπικά προϊόντα. Κι όλοι το γνωρίζουν στην περιοχή ότι πολλοί από αυτούς δεν είναι αγρότες, είναι μικροπωλητές κ.λπ. και εισάγουν οι ίδιοι προσωπικά κοντέινερ την Κίνα, τα αναμιγνύουν και τα πουλούν για τοπικά. Το ίδιο γίνεται και με πολλές εταιρείες. 
Έχετε πάει σε σούπερ μάρκετ κι έχουμε πάει όλοι. Πάρτε τα φασόλια των εταιρειών της Ελλάδας, να δούμε τι λένε αυτά που είναι τα εισαγωγής και τι έλεγχος γίνεται.
Έχω τα στοιχεία εδώ, κύριε Τζηκαλάγια, ότι η παραγωγή μας είναι άλφα και οι πωλήσεις στην εσωτερική αγορά είναι δύο άλφα.
Άρα, λοιπόν, το πρώτο που πρέπει να δούμε είναι αυτό και τα υπόλοιπα θα τα βρούμε.
Σας ευχαριστώ πολύ.</Speech>
ΠΡΟΕΔΡΕΥΩΝ (<ChairmanSpeech><Parlmember>Βαΐτσης Αποστολάτος</Parlmember>): Ευχαριστούμε πάρα πολύ τον κ. Ιωάννη Δριβελέγκα για τον πολύ ενημερωτικό τρόπο του. Μάθαμε τελικά ότι δεν είναι η γούνα στην Καστοριά, είναι ο φασίολος ο κοινός. Είναι εξαιρετικό ότι έχουμε μία σπουδαία παραγωγή. 
Στο σημείο αυτό ολοκληρώθηκε η συζήτηση των επικαίρων ερωτήσεων.
Κύριοι συνάδελφοι, δέχεστε στο σημείο αυτό να λύσουμε τη συνεδρίαση;</ChairmanSpeech>
<Speech><Parlmember>ΟΛΟΙ ΟΙ ΒΟΥΛΕΥΤΕΣ</Parlmember>: Μάλιστα, μάλιστα.
Με τη συναίνεση του Σώματος και ώρα 19.45΄ λύεται η συνεδρίαση για αύριο ημέρα Τρίτη 24 Ιανουαρίου 2012 και ώρα 18.00΄, με αντικείμενο εργασιών του Σώματος: α) κοινοβουλευτικό έλεγχο, συζήτηση αναφορών και ερωτήσεων και β) νομοθετική εργασία, σύμφωνα με την ημερήσια διάταξη που έχει διανεμηθεί. 
Ο</Speech> ΠΡΟΕΔΡΟΣ                                                        ΟΙ ΓΡΑΜΜΑΤΕΙΣ  
Τελευταία Αποθήκευση:	27/1/2012 11:08:00 πμ	Από:	Σκότη Δέσποινα
Εκτυπώθηκε:	26/1/2012 11:56:00 πμ</body>
</html>