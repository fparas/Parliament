<html><head><meta name="cp:revision" content="3"><meta name="date" content="2014-12-02T09:43:00Z"><meta name="Company" content="OTS"><meta name="Keywords" content=""><meta name="meta:word-count" content="2935"><meta name="subject" content=""><meta name="dc:creator" content="Production"><meta name="extended-properties:Company" content="OTS"><meta name="Word-Count" content="2935"><meta name="dcterms:created" content="2014-12-02T09:38:00Z"><meta name="dcterms:modified" content="2014-12-02T09:43:00Z"><meta name="Last-Modified" content="2014-12-02T09:43:00Z"><meta name="Last-Save-Date" content="2014-12-02T09:43:00Z"><meta name="meta:character-count" content="15850"><meta name="Template" content="Normal"><meta name="meta:save-date" content="2014-12-02T09:43:00Z"><meta name="dc:title" content=""><meta name="Application-Name" content="Microsoft Office Word"><meta name="modified" content="2014-12-02T09:43:00Z"><meta name="Edit-Time" content="3600000000"><meta name="cp:subject" content=""><meta name="Content-Type" content="application/msword"><meta name="creator" content="Production"><meta name="meta:author" content="Production"><meta name="dc:subject" content=""><meta name="extended-properties:Application" content="Microsoft Office Word"><meta name="meta:creation-date" content="2014-12-02T09:38:00Z"><meta name="meta:last-author" content="Μαρίνη Αθανασία"><meta name="Comments" content=""><meta name="Creation-Date" content="2014-12-02T09:38:00Z"><meta name="xmpTPg:NPages" content="18"><meta name="resourceName" content="5-11-2014.doc"><meta name="Last-Author" content="Μαρίνη Αθανασία"><meta name="w:comments" content=""><meta name="Character Count" content="15850"><meta name="Page-Count" content="18"><meta name="Revision-Number" content="3"><meta name="extended-properties:Template" content="Normal"><meta name="meta:keyword" content=""><meta name="Author" content="Production"><meta name="comment" content=""><meta name="meta:page-count" content="18"></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></head><body>18
ΣΥΝΕΔΡΙΑΣΗ 5/11/2014
(Σημείωση: Ο παρακάτω πίνακας περιεχομένων δεν αποτελεί το τελικό κείμενο, διότι εκκρεμούν ορθογραφικές και συντακτικές διορθώσεις)
ΠΙΝΑΚΑΣ ΠΕΡΙΕΧΟΜΕΝΩΝ
ΙΕ΄ ΠΕΡΙΟΔΟΣ 
ΠΡΟΕΔΡΕΥΟΜΕΝΗΣ ΚΟΙΝΟΒΟΥΛΕΥΤΙΚΗΣ ΔΗΜΟΚΡΑΤΙΑΣ
ΣΥΝΟΔΟΣ Γ΄
ΣΥΝΕΔΡΙΑΣΗ Κ΄
Τετάρτη  5 Νοεμβρίου 2014
ΘΕΜΑΤΑ
 
Α. ΕΙΔΙΚΑ ΘΕΜΑΤΑ 
1. Ειδική Ημερήσια Διάταξη:
Συζήτηση και λήψη απόφασης, για τις αιτήσεις άρσης της ασυλίας των Βουλευτών κ.κ. Μιχαήλ Ταμήλου (πέντε δικογραφίες) και Χαραλάμπου-Σταύρου Κοντονή, σελ. 
2. Επί διαδικαστικού θέματος, σελ. 
3. Ονομαστική ψηφοφορία επί της Ειδικής Ημερήσιας Διατάξης, σελ. 
4. Επιστολικές ψήφοι επί της ονομαστικής ψηφοφορίας, σελ. 
 
Β. ΚΟΙΝΟΒΟΥΛΕΥΤΙΚΟΣ ΕΛΕΓΧΟΣ 
1. Απαντήσεις Υπουργών σε ερωτήσεις Βουλευτών, σελ. 
2. Ανακοίνωση του δελτίου επικαίρων ερωτήσεων της Πέμπτης 6 Νοεμβρίου 2014, σελ. 
ΠΡΟΕΔΡΕΥΩΝ
ΜΑΡΚΟΓΙΑΝΝΑΚΗΣ Χ. , σελ.


ΟΜΙΛΗΤΕΣ

Α. Επί της Ειδικής Ημερήσιας Διάταξης:
ΚΟΝΤΟΝΗΣ Χ. , σελ.
ΤΑΜΗΛΟΣ Μ. , σελ.

Β. Επί διαδικαστικού θέματος:
ΚΟΝΤΟΝΗΣ Χ. , σελ.
ΜΑΡΚΟΓΙΑΝΝΑΚΗΣ Χ. , σελ.
ΤΑΜΗΛΟΣ Μ. , σελ.
ΠΡΑΚΤΙΚΑ ΒΟΥΛΗΣ
 ΙΕ΄ ΠΕΡΙΟΔΟΣ
ΠΡΟΕΔΡΕΥΟΜΕΝΗΣ ΚΟΙΝΟΒΟΥΛΕΥΤΙΚΗΣ ΔΗΜΟΚΡΑΤΙΑΣ
ΣΥΝΟΔΟΣ Γ΄
ΣΥΝΕΔΡΙΑΣΗ Κ΄
Τετάρτη 5 Νοεμβρίου 2014
Αθήνα, σήμερα στις 5 Νοεμβρίου 2014, ημέρα Τετάρτη και ώρα 13.08΄ συνήλθε στην Αίθουσα των συνεδριάσεων του Βουλευτηρίου η Βουλή σε ολομέλεια για να συνεδριάσει υπό την προεδρία του Γ΄ Αντιπροέδρου αυτής κ. ΧΡΗΣΤΟΥ ΜΑΡΚΟΓΙΑΝΝΑΚΗ .
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Κυρίες και κύριοι συνάδελφοι, αρχίζει η συνεδρίαση.
Έχω την τιμή να ανακοινώσω στο Σώμα το δελτίο επίκαιρων ερωτήσεων της Πέμπτης 6 Νοεμβρίου 2014.
Α. ΕΠΙΚΑΙΡΕΣ ΕΡΩΤΗΣΕΙΣ Πρώτου Κύκλου (Άρθρο 130 παράγραφοι 2 και 3 του Κανονισμού της Βουλής)
1. Η με αριθμό 209/3-11-2014 επίκαιρη ερώτηση της Βουλευτού Λακωνίας της Νέας Δημοκρατίας κ. Φεβρωνίας Πατριανάκου προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την επίλυση των προβλημάτων για τη συνταξιοδότηση των δικαιούχων ΟΓΑ, ΟΑΕΕ και άλλων Ασφαλιστικών Οργανισμών.
2. Η με αριθμό 202/3-11-2014 επίκαιρη ερώτηση της Βουλευτού Β΄ Θεσσαλονίκης του Συνασπισμού Ριζοσπαστικής Αριστεράς κ. Ευαγγελίας Αμμανατίδου-Πασχαλίδου προς τον Υπουργό Εσωτερικών, σχετικά με τα προβλήματα στη μεταφορά μαθητών δύο μήνες μετά την έναρξη της σχολικής χρονιάς.
3. Η με αριθμό 208/3-11-2014 επίκαιρη ερώτηση του πρώην Προέδρου της Βουλής και Βουλευτή Β΄ Αθηνών του Πανελλήνιου Σοσιαλιστικού Κινήματος κ. Απόστολου Κακλαμάνη προς τον Υπουργό Οικονομικών, σχετικά με την πρόταση νομοθέτησης τεκμηρίου (μαχητού) περί μη καταβολής των νομίμων φόρων για σημαντικά ποσά που έχουν διαρρεύσει από 1-1-2009 μέχρι 17-6-2012 στο εξωτερικό και επιβολής φόρου 30-40% ανά ύψος ποσού και μείωσής του στο ήμισυ για ποσά που «επαναπατρίζονται» για μια πενταετία, τουλάχιστον, στην Ελλάδα.
4. Η με αριθμό 198/3-11-2014 επίκαιρη ερώτηση της Βουλευτού Β΄ Θεσσαλονίκης των Ανεξαρτήτων Ελλήνων κ. Σταυρούλας Ξουλίδου προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την αποποινικοποίηση των οφειλών στον Οργανισμό Ασφάλισης Ελευθέρων Επαγγελματιών (ΟΑΕΕ) και τη διασφάλιση της παροχής ιατροφαρμακευτικής περίθαλψης στους ασφαλισμένους.
5. Η με αριθμό 205/3-11-2014 επίκαιρη ερώτηση του Βουλευτή Α΄ Αθηνών της Δημοκρατικής Αριστεράς κ. Ιωάννη Πανούση προς τον Υπουργό Υγείας, σχετικά με τις οδηγίες άμεσης παύσης κάθε διαδικασίας υπογραφής διμερών συμβάσεων με τα Κέντρα Πρόληψης, έως ότου ρυθμιστεί νομοθετικά το μισθολογικό ζήτημα των εργαζομένων τους.
6. Η με αριθμό 206/3-11-2014 επίκαιρη ερώτηση του Βουλευτή Α΄ Θεσσαλονίκης του Κομμουνιστικού Κόμματος Ελλάδας κ. Θεοδοσίου Κωνσταντινίδη προς τους Υπουργούς Εσωτερικών και Υποδομών, Μεταφορών και Δικτύων, σχετικά με την αποζημίωση των πληγέντων από την έντονη βροχόπτωση στην περιοχή της Χαλκιδικής.
7. Η με αριθμό 201/3-11-2014 επίκαιρη ερώτηση του Βουλευτή Ημαθίας των Ανεξάρτητων Δημοκρατικών Βουλευτών κ. Κωνσταντίνου Γιοβανόπουλου προς τον Υπουργό Οικονομικών, σχετικά με το Δικαστικό Μέγαρο Βέροιας.
Β. ΕΠΙΚΑΙΡΕΣ ΕΡΩΤΗΣΕΙΣ Δεύτερου Κύκλου (Άρθρο 130 παράγραφοι 2 και 3 του Κανονισμού της Βουλής)
1. Η με αριθμό 210/3-11-2014 επίκαιρη ερώτηση της Βουλευτού Σερρών της Νέας Δημοκρατίας κ. Φωτεινής Αραμπατζή προς τους Υπουργούς Οικονομικών και Αγροτικής Ανάπτυξης και Τροφίμων, σχετικά με τις αποζημιώσεις από τον ΕΛΓΑ στους αγρότες που επλήγησαν από τη χαλαζόπτωση στον Νομό Σερρών.
2. Η με αριθμό 203/3-11-2014 επίκαιρη ερώτηση του Βουλευτή Πρεβέζης του Συνασπισμού Ριζοσπαστικής Αριστεράς κ. Κωνσταντίνου Μπάρκα προς τους Υπουργούς Υγείας και Ανάπτυξης και Ανταγωνιστικότητας, σχετικά με την ανέγερση νέου νοσοκομείου στην Πρέβεζα.
3. Η με αριθμό 200/3-11-2014 επίκαιρη ερώτηση του Βουλευτή Ιωαννίνων του Πανελλήνιου Σοσιαλιστικού Κινήματος κ. Μιχαήλ Κασσή προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με την κατασκευή μονάδας επεξεργασίας λυματολάσπης στα Ιωάννινα.
4. Η με αριθμό 199/3-11-2014 επίκαιρη ερώτηση του Βουλευτή Έβρου των Ανεξαρτήτων Ελλήνων κ. Μαρίνου Ουζουνίδη προς τον Υπουργό Δημόσιας Τάξης και Προστασίας του Πολίτη, σχετικά με τις φήμες περί δημιουργίας νέου Ανοιχτού Κέντρου Κράτησης στην Ορεστιάδα.
5. Η με αριθμό 204/3-11-2014 επίκαιρη ερώτηση του Βουλευτή Εύβοιας της Δημοκρατικής Αριστεράς κ. Δημητρίου Αναγνωστάκη προς τον Υπουργό Υποδομών, Μεταφορών και Δικτύων, σχετικά με τη χρηματοδότηση του έργου επισκευής του παραλιακού μετώπου Χαλκίδας.
6. Η με αριθμό 207/3-11-2014 επίκαιρη ερώτηση της Βουλευτού Α΄ Αθηνών του Κομμουνιστικού Κόμματος Ελλάδας κ. Λιάνας Κανέλλη προς τους Υπουργούς Παιδείας και Θρησκευμάτων και Εσωτερικών, σχετικά με την αντιμετώπιση του προβλήματος του υποσιτισμού στον παιδικό πληθυσμό.
7. Η με αριθμό 197/3-11-2014 επίκαιρη ερώτηση του Βουλευτή Κοζάνης των Ανεξάρτητων Δημοκρατικών Βουλευτών κ. Γεωργίου Κασαπίδη προς τον Υπουργό Οικονομικών, σχετικά με την εξαίρεση από τον ΕΝΦΙΑ ανενεργών πολεοδομικά οικισμών στον Νομό Κοζάνης.
Κυρίες και κύριοι συνάδελφοι, εισερχόμαστε στην 
ΕΙΔΙΚΗ ΗΜΕΡΗΣΙΑ ΔΙΑΤΑΞΗ
ΤΗΣ ΟΛΟΜΕΛΕΙΑΣ ΤΗΣ ΒΟΥΛΗΣ
ΑΙΤΗΣΕΙΣ ΑΡΣΗΣ ΑΣΥΛΙΑΣ ΒΟΥΛΕΥΤΩΝ
Συζήτηση και λήψη απόφασης, σύμφωνα με τα άρθρα 62 του Συντάγματος και 83 του Κανονισμού της Βουλής, για τις αιτήσεις άρσης της ασυλίας των Βουλευτών κυρίων Μιχαήλ Ταμήλου (πέντε δικογραφίες) και Χαράλαμπου-Σταύρου Κοντονή.
Θυμίζω ότι η συζήτηση διεξάγεται με τη διαδικασία του άρθρου 108 παράγραφος 1, εδάφιο δεύτερο και επομένως τον λόγο δικαιούται να πάρει ο Βουλευτής που έχει αντίρρηση στην αίτηση του εισαγγελέα για άρση της ασυλίας. Ο λόγος δίδεται πάντα, εφόσον ζητηθεί, στον Βουλευτή στον οποίο αφορά η αίτηση και στους Κοινοβουλευτικούς Εκπροσώπους, οι οποίοι μιλούν μετά τους τυχόν ομιλητές της κάθε υπόθεσης.
Σύμφωνα με το άρθρο 83 του Κανονισμού, η Βουλή δεν εισέρχεται στην ουσία των υποθέσεων αλλά ερευνάται μόνον αν η πράξη για την οποία ζητείται η άρση της ασυλίας συνδέεται με την πολιτική ή κοινοβουλευτική δραστηριότητα του Βουλευτή ή αν η δίωξη ή η μήνυση ή η έγκληση υποκρύπτει πολιτική σκοπιμότητα. 
Τέλος, υπενθυμίζω ότι έχουμε δεχθεί επί των αιτήσεων άρσης ασυλίας η Βουλή να αποφασίζει με ονομαστική ψηφοφορία, για να αποφεύγεται η οποιαδήποτε σύγχυση στην καταμέτρηση των ψήφων και στην εξαγωγή του αποτελέσματος, που θα μπορούσε να οδηγήσει σε αμφισβητήσεις των αποτελεσμάτων και για τη διευκόλυνση και μόνον της ονομαστικής ψηφοφορίας να καταρτίζεται ψηφοδέλτιο. 
Το ψηφοδέλτιο, στο οποίο κάθε συνάδελφος θα αναγράφει το όνομά του, την εκλογική του περιφέρεια και την κοινοβουλευτική ομάδα που ανήκει, θα καταχωρίζεται στα αντίστοιχα Πρακτικά. Ανταποκρινόμεθα έτσι στις διατάξεις του άρθρου 83 που απαιτεί φανερή ψηφοφορία.
Αφού, λοιπόν, ολοκληρωθεί η συζήτηση επί των περιπτώσεων της σημερινής ειδικής ημερήσιας διάταξης, θα προχωρήσουμε σε ονομαστική ψηφοφορία, όπως σας περιέγραψα.
Οι πέντε πρώτες υποθέσεις αφορούν τον συνάδελφο κ. Μιχαήλ Ταμήλο και η έκτη υπόθεση αφορά τον συνάδελφο κ. Χαράλαμπο-Σταύρο Κοντονή.
Οι λεπτομέρειες και των έξι υποθέσεων αναφέρονται στο σχετικό ενημερωτικό σημείωμα που διενεμήθη μαζί με την ειδική ημερήσια διάταξη.
Επί των αιτήσεων που αφορούν τις υποθέσεις του κ. Μιχαήλ Ταμήλου υπάρχει κάποιος συνάδελφος που ζητά τον λόγο, κατά το άρθρο 108 του Κανονισμού; Κανείς.
Επί της αιτήσεως που αφορά στην υπόθεση του κ. Χαράλαμπου-Σταύρου Κοντονή υπάρχει κάποιος συνάδελφος που ζητά τον λόγο, κατά το άρθρο 108 του Κανονισμού;</ChairmanSpeech>
<Speech><Parlmember>ΣΤΑΥΡΟΣ ΚΟΝΤΟΝΗΣ</Parlmember>: Κύριε Πρόεδρε, θα ήθελα τον λόγο.</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Ορίστε, κύριε Κοντονή, έχετε τον λόγο για πέντε λεπτά.</ChairmanSpeech>
<Speech><Parlmember>ΣΤΑΥΡΟΣ ΚΟΝΤΟΝΗΣ</Parlmember>: Ευχαριστώ, κύριε Πρόεδρε.
Αν και είναι πολύ δύσκολο κάποιος να μιλά για τέτοια ζητήματα μετά τον τελευταίο αποχαιρετισμό στον Δήμο Τσακνιά σήμερα, στο φέρετρο του οποίου ακούμπησε σύσσωμη η ελληνική Αριστερά, οφείλω να ενημερώσω τη Βουλή για ορισμένα ζητήματα.
Κύριε Πρόεδρε, κατά πρώτον θέλω να πω ότι αποκαλύφθηκε με την κοινοβουλευτική δράση και τον κοινοβουλευτικό έλεγχο, με ερώτηση του Προέδρου του ΣΥΡΙΖΑ, του συντρόφου Αλέξη Τσίπρα και κατόπιν δικής μου ερωτήσεως, ένα τεράστιο σκάνδαλο στο Τμήμα Αλλοδαπών του Δήμου Αρκαδίων. Είναι ένα τεράστιο σκάνδαλο κλοπής δημοσίου χρήματος και συνεχών ατασθαλιών.  
Κύριε Πρόεδρε, οφείλουμε να αποδώσουμε εύσημα σε δύο δημόσιους λειτουργούς, στον δημοτικό υπάλληλο κ. Διονύσιο Συνετό, ο οποίος δεν έσκυψε το κεφάλι σε πιέσεις και στην κ. Δήμητρα Παπατριανταφύλλου, Γραμματέα της πρεσβείας της Ελλάδας στο Πεκίνο, διότι από εκεί ξεκίνησε η αποκάλυψη του σκανδάλου.
Ευτυχώς, η διαδικασία του Κοινοβουλευτικού Ελέγχου, κύριε Πρόεδρε και κύριοι συνάδελφοι, κατέληξε σε ένα πόρισμα εικοσιπέντε σελίδων, των Επιθεωρητών Δημόσιας Διοίκησης, το οποίο περιγράφει με έναν τρόπο που θα σας αφήσει άναυδους τα αίσχη που γινόντουσαν σε αυτόν τον δήμο. Έκλεβαν το παράβολο του δημοσίου! Έκλεβαν το παράβολο του δήμου! Έκλεβαν και τα δυο! Εξαφάνιζαν φακέλους αλλοδαπών έναντι 7.000 ευρώ! Και παρά το γεγονός ότι υπήρχε ορυμαγδός εγγράφων και από την πρεσβεία στο Πεκίνο, αλλά και από την Αποκεντρωμένη Διοίκηση για το τι γίνεται, ουδεμία απάντηση δόθηκε γι’ αυτές τις υποψίες τότε που είχαν διαφανεί. 
Λέω και πάλι ότι εκτός από αυτούς τους δύο δημόσιους λειτουργούς που αποκάλυψαν στην ουσία το σκάνδαλο, πρέπει να μνημονεύσω, κύριε Πρόεδρε, και τις δύο ελέγκτριες που πραγματοποίησαν έναν ενδελεχή έλεγχο, για να φτάσουν σε αυτό το πόρισμα των εικοσιπέντε σελίδων, την κ. Βαθρακοκοίλη και τη κ. Κατσικά, οι οποίες με άοκνες προσπάθειες κατέληξαν στο να καταγράψουν αυτήν την πραγματικότητα.
Αν έχει, λοιπόν, ένα νόημα σήμερα να μιλάει κάποιος γι’ αυτές τις ιστορίες, είναι πρώτα και κύρια για να πούμε ότι στον ΣΥΡΙΖΑ δεν φοβόμαστε μηνύσεις τρομοκράτησης όταν πρόκειται για θέματα διαφθοράς και διαπλοκής. Θα κάνουμε αυτό που μας λέει το καθήκον και το ήθος της Αριστεράς.
Επίσης, θα πρέπει να καταλάβουν όλοι ότι την Τοπική Αυτοδιοίκηση και τη σεβόμαστε και τη θέλουμε ικανή και με αρμοδιότητες. Όμως, θα πρέπει να υπάρχει και έλεγχος σε όλα τα στάδια, για να μη φτάνουμε μετά από πέντε και έξι χρόνια να καταλαβαίνουμε τι έγινε. 
Εδώ το μάθαμε από τον Κοινοβουλευτικό Έλεγχο που έγινε από τους Βουλευτές του ΣΥΡΙΖΑ. Πόσες, όμως, άλλες περιπτώσεις, κυρίες και κύριοι Βουλευτές, έχουν συσκοτιστεί και έχει χαθεί δημόσιο χρήμα, το οποίο σήμερα, αυτές τις ώρες της κρίσης και η χώρα και οι πολίτες το έχουν ανάγκη;
Κύριε Πρόεδρε, όπως τόνισα και στην επιτροπή, τονίζω και στην Ολομέλεια ότι είμαι στη διάθεση προσωπικά της δικαιοσύνης για οποιεσδήποτε εξηγήσεις. Και όπως έγινε, κατά το κοινώς λεγόμενο, «ρεζίλι» ο κύριος δήμαρχος που νόμισε ότι θα φοβηθώ με την ψευτομήνυση που κατέθεσε, έτσι θα γίνει ρεζίλι και ενώπιον της δικαιοσύνης, ενώπιον της οποίας ζητώ να δώσω λόγο.
Ευχαριστώ, κύριε Πρόεδρε.</Speech>
<Speech><Parlmember>ΜΙΧΑΗΛ ΤΑΜΗΛΟΣ</Parlmember>: Κύριε Πρόεδρε, θα μπορούσα να έχω και εγώ τον λόγο;</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Ορίστε, κύριε Ταμήλο, έχετε τον λόγο και εσείς για πέντε λεπτά.</ChairmanSpeech>
<Speech><Parlmember>ΜΙΧΑΗΛ ΤΑΜΗΛΟΣ</Parlmember>: Κύριε Πρόεδρε, θα ήθελα να διευκρινίσω κάποια θέματα και να υποβάλω ένα λεπτομερές υπόμνημα για τα Πρακτικά. 
Για τη μία από τις υποθέσεις αυτές, τη νούμερο 3, που αφορά συκοφαντική δυσφήμιση που μου υπέβαλε πρώην Βουλευτής του ΠΑΣΟΚ στα Τρίκαλα μετά από μία ραδιοφωνική συνέντευξη, ζητώ την ισχύ του άρθρου 93, προκειμένου να υπάρξει η ασυλία μου, διότι δεν είναι δυνατόν οι οποιοιδήποτε διαξιφισμοί που γίνονται ραδιοφωνικά μέσα σε συζητήσεις, να καταλήγουν στα δικαστήρια.
Για τις υπόλοιπες τέσσερις περιπτώσεις ζητώ να αρθεί η ασυλία μου. Οι δύο υποθέσεις αφορούν τον δήμο και τη θητεία μου εκεί. Για την πρώτη υπόθεση που αφορά κυρίως παράβαση δήθεν για μετατροπή συμβάσεων με τον νόμο Παυλόπουλου ζητώ την άρση της ασυλίας. Και χθες, τη Δευτέρα, είχα αντίστοιχο δικαστήριο και αθωώθηκα, αφού το δικαστήριο έκρινε ότι δεν αποτελούσε παράβαση το να ανανεώνονται διαδοχικές συμβάσεις σε νομικά πρόσωπα ιδιωτικού δικαίου των δήμων. Άρα και αυτή θα είναι απαλλακτική.
Η πέμπτη υπόθεση, όπως αριθμείται, που αφορά μία ανώνυμη καταγγελία ότι προκάλεσα ζημία όταν ήμουν δήμαρχος επί οκτώ χρόνια σε κάποιες δημοτικές επιχειρήσεις, είναι στη φάση της προκαταρκτικής εξέτασης. Και γι’ αυτήν την υπόθεση ζητώ να αρθεί η ασυλία μου, προκειμένου να δοθούν εξηγήσεις και να κλείσει ο φάκελος.
Για τις δύο υποθέσεις που αφορούν οικονομικές υποθέσεις μιας εταιρείας που ήμουν ετερόρρυθμο μέλος το 2006, το 2007, το 2008 έχει ήδη προκύψει αθωωτική απόφαση, την οποία θα καταθέσω, για το διαχειριστή της επιτροπής. 
Αυτά προς ενημέρωση των συναδέλφων. 
Σας ευχαριστώ πολύ. 
(Στο σημείο αυτό ο Βουλευτής κ. Μιχαήλ Ταμήλος καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Κυρίες και κύριοι συνάδελφοι, στο σημείο αυτό θα διεξαχθεί ονομαστική ψηφοφορία. Έχει καταρτιστεί, όπως γνωρίζετε, ψηφοδέλτιο με τα ονόματα των συναδέλφων για τους οποίους ζητείται η άρση ασυλίας και στο οποίο έχει καταγραφεί και η σχετική πρόταση της Επιτροπής Κοινοβουλευτικής Δεοντολογίας. Κάθε συνάδελφος θα σημειώνει την ψήφο του δίπλα στο όνομα του συναδέλφου για τον οποίο ζητείται η άρση της ασυλίας. 
Εκείνος που ψηφίζει υπέρ της άρσης ασυλίας, σημειώνει την προτίμησή του δίπλα στο όνομα του Βουλευτή και στη στήλη «ΝΑΙ», δηλαδή λέει «ΝΑΙ» στην αίτηση του εισαγγελέα που ζητεί την άρση της ασυλίας. 
Εκείνος που ψηφίζει κατά της άρσης ασυλίας, σημειώνει δίπλα στο όνομα του Βουλευτή και στη στήλη «ΟΧΙ», αντιστοίχως «ΟΧΙ». 
Εκείνος που ψηφίζει «ΠΑΡΩΝ», θα το σημειώνει στην αντίστοιχη στήλη του ψηφοδελτίου. 
Στο ψηφοδέλτιο θα αναγράφει κάθε συνάδελφος το όνομά του, την εκλογική του περιφέρεια και την Κοινοβουλευτική Ομάδα στην οποία ανήκει και θα το υπογράφει, διότι η ψηφοφορία είναι ονομαστική, όπως είπα προηγουμένως. 
Στη συνέχεια και με την εκφώνηση του ονόματός του από τους επί του καταλόγου συναδέλφους, θα παραδίδει το ψηφοδέλτιο στις συναδέλφους κ. Άννα Μάνη-Παπαδημητρίου από τη Νέα Δημοκρατία και κ. Όλγα Γεροβασίλη από τον ΣΥΡΙΖΑ, οι οποίες θα το μονογράφουν και θα ανακοινώνουν ότι ο Βουλευτής ψήφισε. 
Μετά το τέλος της ψηφοφορίας θα γίνει η καταμέτρηση των ψήφων από τους συναδέλφους που προανέφερα, όπως θα προκύψουν από τα ψηφοδέλτια, τα οποία θα καταχωριστούν μαζί με το πρωτόκολλο ψηφοφορίας στα Πρακτικά της σημερινής συνεδρίασης. 
Συμφωνεί το Σώμα;</ChairmanSpeech> 
<Speech><Parlmember>ΟΛΟΙ ΟΙ ΒΟΥΛΕΥΤΕΣ</Parlmember>: Μάλιστα, μάλιστα.</Speech> 
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Το Σώμα συμφώνησε ομοφώνως. 
Σας ενημερώνω ότι έχουν έρθει στο Προεδρείο τηλεομοιοτυπίες (φαξ) συναδέλφων, σύμφωνα με το άρθρο 70Α του Κανονισμού της Βουλής, με τις οποίες γνωστοποιούν την ψήφο τους. Οι ψήφοι αυτές θα ανακοινωθούν και θα συνυπολογιστούν στην καταμέτρηση η οποία θα ακολουθήσει. 
Καλούνται επί του καταλόγου οι Βουλευτές κ. Δημήτριος Τσουμάνης από τη Νέα Δημοκρατία και ο κ. Απόστολος Αλεξόπουλος από τον ΣΥΡΙΖΑ. 
Παρακαλώ να αρχίσει η ανάγνωση του καταλόγου. 
(ΨΗΦΟΦΟΡΙΑ)
(ΜΕΤΑ ΚΑΙ ΤΗ ΔΕΥΤΕΡΗ ΑΝΑΓΝΩΣΗ ΤΟΥ ΚΑΤΑΛΟΓΟΥ)</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Υπάρχει συνάδελφος, ο οποίος δεν άκουσε το όνομά του; Κανείς.
Η επιστολή, η οποία απεστάλη στο Προεδρείο από τον κύριο συνάδελφο, σύμφωνα με το άρθρο 70Α του Κανονισμού της Βουλής, καταχωρίζεται στα Πρακτικά και έχει ως εξής:
(Να φωτογραφηθεί η σελ. 17)</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Κυρίες και κύριοι συνάδελφοι, κηρύσσεται περαιωμένη η ψηφοφορία και παρακαλώ τους κύριους ψηφολέκτες να προβούν στην καταμέτρηση των ψήφων και την εξαγωγή του αποτελέσματος.
(ΚΑΤΑΜΕΤΡΗΣΗ)
(ΜΕΤΑ ΤΗΝ ΚΑΤΑΜΕΤΡΗΣΗ)</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Κυρίες και κύριοι συνάδελφοι, έχω την τιμή να ανακοινώσω προς το Σώμα το αποτέλεσμα της διεξαχθείσης ονομαστικής ψηφοφορίας επί των αιτήσεων άρσεως ασυλίας των συναδέλφων Βουλευτών. 
Ψήφισαν συνολικά 165 Βουλευτές. 
Για την πρώτη υπόθεση του συναδέλφου κ. Ταμήλου:
Υπέρ της άρσεως ασυλίας, δηλαδή «ΝΑΙ», ψήφισαν 153 Βουλευτές. 
Κατά της άρσεως ασυλίας, δηλαδή «ΟΧΙ», ψήφισαν 9 Βουλευτές. 
Ψήφισαν «ΠΑΡΩΝ» 3 Βουλευτές. 
Συνεπώς η αίτηση της εισαγγελικής αρχής έγινε δεκτή. 
Για την δεύτερη υπόθεση του συναδέλφου κ. Ταμήλου:
Υπέρ της άρσεως ασυλίας, δηλαδή «ΝΑΙ», ψήφισαν 151 Βουλευτές. 
Κατά της άρσεως ασυλίας, δηλαδή «ΟΧΙ», ψήφισαν 9 Βουλευτές. 
Ψήφισαν «ΠΑΡΩΝ» 4 Βουλευτές.
Λευκά: 1.
Συνεπώς η αίτηση της εισαγγελικής αρχής έγινε δεκτή.
Για την τρίτη υπόθεση του συναδέλφου κ. Ταμήλου:
Υπέρ της άρσεως ασυλίας, δηλαδή «ΝΑΙ», ψήφισαν 4 Βουλευτές. 
Κατά της άρσεως ασυλίας, δηλαδή «ΟΧΙ», ψήφισαν 151 Βουλευτές. 
Ψήφισαν «ΠΑΡΩΝ» 8 Βουλευτές.
Λευκά: 2.
Συνεπώς η αίτηση της εισαγγελικής αρχής απορρίπτεται.
Για την τέταρτη υπόθεση του συναδέλφου κ. Ταμήλου:
Υπέρ της άρσεως ασυλίας, δηλαδή «ΝΑΙ», ψήφισαν 150 Βουλευτές. 
Κατά της άρσεως ασυλίας, δηλαδή «ΟΧΙ», ψήφισαν 9 Βουλευτές. 
Ψήφισαν «ΠΑΡΩΝ» 3 Βουλευτές.
Λευκά: 3.
Συνεπώς η αίτηση της εισαγγελικής αρχής έγινε δεκτή.
Για την πέμπτη υπόθεση του συναδέλφου κ. Ταμήλου:
Υπέρ της άρσεως ασυλίας, δηλαδή «ΝΑΙ», ψήφισαν 152 Βουλευτές. 
Κατά της άρσεως ασυλίας, δηλαδή «ΟΧΙ», ψήφισαν 8 Βουλευτές. 
Ψήφισαν «ΠΑΡΩΝ» 3 Βουλευτές.
Λευκά: 2.
Συνεπώς η αίτηση της εισαγγελικής αρχής έγινε δεκτή.
	Για τον συνάδελφο κ. Χαράλαμπο-Σταύρο Κοντονή:
	Υπέρ της άρσεως ασυλίας, δηλαδή «ΝΑΙ», ψήφισαν 4 Βουλευτές.
	Κατά της άρσεως ασυλίας, δηλαδή «ΟΧΙ», ψήφισαν 157 Βουλευτές.
	Ψήφισαν «ΠΑΡΩΝ» 2 Βουλευτές.
	Λευκά: 2.
	Συνεπώς η αίτηση της εισαγγελικής αρχής απορρίπτεται.
	(Το πρωτόκολλο και τα ψηφοδέλτια της διεξαχθείσης ονομαστικής ψηφοφορίας καταχωρίζονται στα Πρακτικά και έχουν ως εξής:
(Να φωτογραφηθούν οι σελ. 21α, 21β)</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Κύριοι συνάδελφοι, δέχεστε στο σημείο αυτό να λύσουμε τη συνεδρίαση;</ChairmanSpeech>
<Speech><Parlmember>ΟΛΟΙ ΟΙ ΒΟΥΛΕΥΤΕΣ</Parlmember>: Μάλιστα, μάλιστα.
	Με τη συναίνεση του Σώματος και ώρα 14.15΄ λύεται η συνεδρίαση για αύριο ημέρα Πέμπτη 6 Νοεμβρίου 2014 και ώρα 9.30΄, με αντικείμενο εργασιών του Σώματος κοινοβουλευτικό έλεγχο, συζήτηση επικαίρων ερωτήσεων, σύμφωνα με την ημερήσια διάταξη που έχει διανεμηθεί.
    	Ο</Speech> ΠΡΟΕΔΡΟΣ                                                        ΟΙ ΓΡΑΜΜΑΤΕΙΣ  
Τελευταία Αποθήκευση:	2/12/2014 8:52:00 πμ	Από:	Σκότη Δέσποινα
Εκτυπώθηκε:	5/11/2014 2:12:00 μμ</body>
</html>