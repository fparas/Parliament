<html><head><meta name="cp:revision" content="5"><meta name="date" content="2014-03-06T07:23:00Z"><meta name="Company" content="OTS"><meta name="Keywords" content=""><meta name="meta:word-count" content="10968"><meta name="subject" content=""><meta name="dc:creator" content="Production"><meta name="extended-properties:Company" content="OTS"><meta name="meta:print-date" content="2014-03-05T09:32:00Z"><meta name="Word-Count" content="10968"><meta name="dcterms:created" content="2014-03-06T07:18:00Z"><meta name="dcterms:modified" content="2014-03-06T07:23:00Z"><meta name="Last-Modified" content="2014-03-06T07:23:00Z"><meta name="Last-Save-Date" content="2014-03-06T07:23:00Z"><meta name="meta:character-count" content="59228"><meta name="Template" content="Normal"><meta name="meta:save-date" content="2014-03-06T07:23:00Z"><meta name="dc:title" content=""><meta name="Application-Name" content="Microsoft Office Word"><meta name="modified" content="2014-03-06T07:23:00Z"><meta name="Edit-Time" content="3000000000"><meta name="cp:subject" content=""><meta name="Content-Type" content="application/msword"><meta name="creator" content="Production"><meta name="meta:author" content="Production"><meta name="dc:subject" content=""><meta name="extended-properties:Application" content="Microsoft Office Word"><meta name="meta:creation-date" content="2014-03-06T07:18:00Z"><meta name="Last-Printed" content="2014-03-05T09:32:00Z"><meta name="meta:last-author" content="ch.mparka"><meta name="Creation-Date" content="2014-03-06T07:18:00Z"><meta name="xmpTPg:NPages" content="60"><meta name="resourceName" content="25-2-2014.doc"><meta name="Last-Author" content="ch.mparka"><meta name="Character Count" content="59228"><meta name="Page-Count" content="60"><meta name="Revision-Number" content="5"><meta name="extended-properties:Template" content="Normal"><meta name="meta:keyword" content=""><meta name="Author" content="Production"><meta name="meta:page-count" content="60"></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></head><body>ΣΥΝΕΔΡΙΑΣΗ  25-02-2014		ΣΕΛ60
(Σημείωση: Ο παρακάτω πίνακας περιεχομένων δεν αποτελεί το τελικό κείμενο, διότι εκκρεμούν ορθογραφικές και συντακτικές διορθώσεις)
ΠΙΝΑΚΑΣ ΠΕΡΙΕΧΟΜΕΝΩΝ
ΙΕ’ ΠΕΡΙΟΔΟΣ 
ΠΡΟΕΔΡΕΥΟΜΕΝΗΣ ΚΟΙΝΟΒΟΥΛΕΥΤΙΚΗΣ ΔΗΜΟΚΡΑΤΙΑΣ
ΣΥΝΟΔΟΣ Β΄
ΣΥΝΕΔΡΙΑΣΗ SΕ΄
Τρίτη  25 Φεβρουαρίου 2014
ΘΕΜΑΤΑ
 
Α. ΕΙΔΙΚΑ ΘΕΜΑΤΑ 
1. Επικύρωση Πρακτικών, σελ. 
2. Ανακοινώνεται ότι η Ειδική Μόνιμη Επιτροπή Κοινοβουλευτικής Δεοντολογίας καταθέτει την έκθεσή της στην αίτηση της Εισαγγελικής Αρχής για τη χορήγηση άδειας άσκησης ποινικής δίωξης κατά Βουλευτού, σελ. 
3. Επί διαδικαστικού θέματος, σελ. 
 
Β. ΚΟΙΝΟΒΟΥΛΕΥΤΙΚΟΣ ΕΛΕΓΧΟΣ 
1. Κατάθεση αναφορών, σελ. 
2. Απαντήσεις Υπουργών σε ερωτήσεις Βουλευτών, σελ. 
3. Συζήτηση αναφορών και ερωτήσεων: 
 α) Προς τον Υπουργό Οικονομικών, σχετικά με τις καταπτώσεις των εγγυήσεων κατά του ελληνικού Δημοσίου, σελ. 
β) Προς τον Υπουργό Αγροτικής Ανάπτυξης και Τροφίμων, σχετικά με την Τράπεζα Διατήρησης Γενετικού Υλικού, σελ. 
γ) Προς τον Υπουργό Παιδείας και Θρησκευμάτων, σχετικά με την ίδρυση Πολυτεχνικής Σχολής στο Πανεπιστήμιο Ιωαννίνων, σελ. 
ΠΡΟΕΔΡΕΥΟΝΤΕΣ
ΔΡΙΒΕΛΕΓΚΑΣ Ι., σελ.
ΚΑΛΑΝΤΖΗΣ Γ., σελ. 

ΟΜΙΛΗΤΕΣ

Α. Επί διαδικαστικού θέματος:
ΚΑΛΑΝΤΖΗΣ Γ. , σελ.
ΜΑΡΙΑΣ Ε. , σελ.
ΤΣΑΥΤΑΡΗΣ Α. , σελ.

Β. Επί των αναφορών και ερωτήσεων:
ΑΡΒΑΝΙΤΟΠΟΥΛΟΣ Κ. , σελ.
ΓΕΛΑΛΗΣ Δ. , σελ.
ΚΑΛΑΝΤΖΗΣ Γ. , σελ.
ΚΑΛΟΓΙΑΝΝΗΣ Σ. , σελ.
ΜΑΡΙΑΣ Ε. , σελ.
ΣΤΑΪΚΟΥΡΑΣ Χ. , σελ.
ΤΣΑΥΤΑΡΗΣ Α. , σελ.

ΠΡΑΚΤΙΚΑ ΒΟΥΛΗΣ
ΙΕ΄ ΠΕΡΙΟΔΟΣ 
ΠΡΟΕΔΡΕΥΟΜΕΝΗΣ ΚΟΙΝΟΒΟΥΛΕΥΤΙΚΗΣ ΔΗΜΟΚΡΑΤΙΑΣ
ΣΥΝΟΔΟΣ Β΄
ΣΥΝΕΔΡΙΑΣΗ ϞΕ΄
Τρίτη 25 Φεβρουαρίου 2014
Αθήνα, σήμερα στις 25 Φεβρουαρίου 2014 ημέρα Τρίτη και ώρα 18.03΄ στην Αίθουσα των συνεδριάσεων του Βουλευτηρίου συνήλθε η Βουλή σε ολομέλεια για να συνεδριάσει υπό την προεδρία του Β΄ Αντιπροέδρου αυτής κ. ΓΕΩΡΓΙΟΥ ΚΑΛΑΝΤΖΗ.
ΠΡΟΕΔΡEΥΩΝ (Γεώργιος Καλαντζής): Κυρίες και κύριοι συνάδελφοι, αρχίζει η συνεδρίαση.
(<Speech><Parlmember>ΕΠΙΚΥΡΩΣΗ ΠΡΑΚΤΙΚΩΝ</Parlmember>: Σύμφωνα με την από 24-2-2014 εξουσιοδότηση του Τμήματος επικυρώθηκαν με ευθύνη του Προεδρείου τα Πρακτικά των εξής συνεδριάσεων: της Πέμπτης 16 Ιανουαρίου 2014, της Δευτέρας 20 Ιανουαρίου 2014 και της Τρίτης 21 Ιανουαρίου 2014)
Παρακαλείται ο κύριος Γραμματέας να ανακοινώσει τις αναφορές προς το Σώμα.
(Ανακοινώνονται προς το Σώμα από τον κ. Δημήτρη Γελαλή, Βουλευτή Λαρίσης, τα ακόλουθα:
Α. ΚΑΤΑΘΕΣΗ ΑΝΑΦΟΡΩΝ
Υγείας
2791) Ο Βουλευτής Πέλλης κ. ΙΟΡΔΑΝΗΣ (ΔΑΝΗΣ) ΤΖΑΜΤΖΗΣ κατέθεσε αναφορά με την οποία  ο Δήμος Έδεσσας αιτείται την πρόσληψη προσωπικού στο μικροβιολογικό τμήμα του Νοσοκομείου Έδεσσας για την εύρυθμη λειτουργία του νοσοκομείου.
Παιδείας και Θρησκευμάτων
2792) Ο Βουλευτής Ηλείας κ. ΑΝΔΡΕΑΣ ΜΑΡΙΝΟΣ κατέθεσε δημοσίευμα εφημερίδας το οποίο αφορά την υπολειτουργία των τμημάτων Πληροφορικής και ΜΜΕ στο ΤΕΙ Πύργου.
Εργασίας, Κοινωνικής Ασφάλισης και Πρόνοιας
2793) Ο Βουλευτής Β΄ Αθηνών κ. ΑΠΟΣΤΟΛΟΣ ΚΑΚΛΑΜΑΝΗΣ κατέθεσε αναφορά με την οποία ο Πανελλήνιος Σύλλογος Εργαζομένων Πρώην Οργανισμού Εργατικής Εστίας στον ΟΑΕΔ διαμαρτύρεται για τη διαθεσιμότητα μέρους των μελών του και εκφράζει τις ανησυχίες του για την τύχη τόσο των κοινωνικών σκοπών του ΟΕΕ, όσο και για την αναξιοποίητη κτηριακή περιουσία του.
Εσωτερικών, Πολιτισμού και Αθλητισμού
2794) Ο Βουλευτής Ηλείας κ. ΑΝΔΡΕΑΣ ΜΑΡΙΝΟΣ κατέθεσε δημοσίευμα εφημερίδας το οποίο αναφέρεται στην επαναλειτουργία του Μουσείου Σύγχρονων Ολυμπιακών Αγώνων στην Αρχαία Ολυμπία.
Οικονομικών 
2795) Ο Βουλευτής Ιωαννίνων κ. ΧΡΗΣΤΟΣ ΜΑΝΤΑΣ κατέθεσε αναφορά με την οποία η Ομοσπονδία Επαγγελματιών, Εμπόρων και Βιοτεχνών Νομού Ιωαννίνων προτείνει μεταρρυθμίσεις στο  νέο φορολογικό καθεστώς του ν. 4174/2013.
Οικονομικών 
2796) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία o κ. Γεώργιος Δούκας επισημαίνει την ανάγκη να εφαρμοστεί ειδικό καθεστώς  για την επιβολή του ΦΠΑ σε αγαθά λιανικής πώλησης στα καταστήματα ειδών καπνιστού και ψιλικών.
Οικονομικών 
2797) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία ο Σύλλογος Εμπορικής και Τουριστικής Ανάπτυξης Ανατολικής Αιγιαλείας εκφράζει τη διαμαρτυρία του για τα φορολογικά μέτρα στις μικρομεσαίες επιχειρήσεις.
Εργασίας, Κοινωνικής Ασφάλισης και Πρόνοιας
2798) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία η Ένωση Συνταξιούχων Τέως Υπαλλήλων ΙΓΜΕ εκφράζουν τη διαμαρτυρία τους για την άρνηση της Διοίκησης και του Υπουργείου να εκπληρώσουν τις υποχρεώσεις τους που απορρέουν από συλλογικές συμβάσεις και νόμους.
Δικαιοσύνης, Διαφάνειας και Ανθρωπίνων Δικαιωμάτων 
2799) Ο Βουλευτής Ρεθύμνης κ. ΑΝΔΡΕΑΣ ΞΑΝΘΟΣ κατέθεσε αναφορά με την οποία  το Σωματείο Ατόμων με Αναπηρία ΑΜΕΑ Νομού Ρεθύμνης διαμαρτύρεται για την έλλειψη προσβασιμότητας των ατόμων με αναπηρία στο Δικαστικό Μέγαρο Ρεθύμνου και ζητά άμεσα τη λύση του.
Οικονομικών 
2800) Ο Βουλευτής Μεσσηνίας κ. ΑΘΑΝΑΣΙΟΣ ΠΕΤΡΑΚΟΣ κατέθεσε αναφορά με την οποία το Επιμελητήριο Μεσσηνίας αιτείται τη ρύθμιση των πυρόπληκτων δανείων, τα οποία δεν έχουν την εγγύηση του ελληνικού δημοσίου, καθώς επίσης και σε εκείνα που έχει καταγγελθεί η σύμβαση.
Ανάπτυξης και Ανταγωνιστικότητας
2801) Ο Βουλευτής Μαγνησίας κ. ΑΛΕΞΑΝΔΡΟΣ ΜΕΪΚΟΠΟΥΛΟΣ κατέθεσε αναφορά με την οποία το Σωματείο Αρτοποιών Βόλου και Περιφέρειας Νομού Μαγνησίας αντιδρά στην αλλαγή της αρτοποιητικής νομοθεσίας που προβλέπεται από τις προτάσεις της έκθεσης του ΟΟΣΑ.
Υγείας
2802) Ο Βουλευτής Ηρακλείου κ. ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ κατέθεσε δημοσίευμα εφημερίδας το οποίο αναφέρεται στις σοβαρές συνέπειες για το σύστημα υγείας στο Νομό Ηρακλείου μετά το κλείσιμο του ΕΟΠΥΥ.
Παιδείας και Θρησκευμάτων
2803) Ο Βουλευτής Ηρακλείου κ. ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ κατέθεσε δημοσίευμα εφημερίδας το οποίο αφορά κτήριο ακατάλληλο στο οποίο στεγάζονται τα σχολεία στα Σταυράκια του Νομού Ηρακλείου.
Παιδείας και Θρησκευμάτων
2804) Ο Βουλευτής Πέλλης κ. ΙΟΡΔΑΝΗΣ (ΔΑΝΗΣ) ΤΖΑΜΤΖΗΣ κατέθεσε αναφορά με την οποία οι εκπρόσωποι του 9ου Δημοτικού Σχολείου Έδεσσας ενημερώνουν για το ζήτημα της μετεγκατάστασης τους σε χώρο του Πανεπιστημίου Μακεδονίας και επισημαίνουν την ανάγκη μεταφοράς του εξοπλισμού του στις εγκαταστάσεις τμήματος στη Θεσσαλονίκη.
Υγείας
2805) Ο Βουλευτής Κυκλάδων κ. ΝΙΚΟΛΑΟΣ ΣΥΡΜΑΛΕΝΙΟΣ κατέθεσε αναφορά με την οποία ο Δήμαρχος Κιμώλου διαμαρτύρεται για την απουσία ιατρού στο νησί της Κιμώλου.
Πολιτισμού και Αθλητισμού
2806) Ο Βουλευτής Β΄ Αθηνών κ. ΑΠΟΣΤΟΛΟΣ ΚΑΚΛΑΜΑΝΗΣ κατέθεσε αναφορά με την οποία η Πανελλήνια Ομοσπονδία Θεάματος Ακροάματος εκφράζει τη διαμαρτυρία της και βρίσκεται στο πλευρό των εργαζομένων της Καμεράτα-Ορχήστρας των Φίλων της Μουσικής, οι οποίοι αγωνίζονται για την πλήρη καταβολή των δεδουλευμένων αποδοχών τους.
Υγείας
2807) Ο Βουλευτής Ηρακλείου κ. ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ κατέθεσε αναφορά με την οποία  το Περιφερειακό Τμήμα Ηρακλείου-Λασιθίου του Πανελλήνιου Συλλόγου Φυσικοθεραπευτών αντιτίθεται στη σύναψη συνεργασίας του ΕΟΠΥΥ με ιδιωτικές ελεγκτικές εταιρείες (ΙΕΕ).
Εθνικής Άμυνας, Εξωτερικών, Ναυτιλίας και Αιγαίου, Περιβάλλοντος, Ενέργειας και Κλιματικής Αλλαγής, Τουρισμού
2808) Ο Βουλευτής Β΄ Αθηνών κ. ΗΛΙΑΣ ΠΑΝΑΓΙΩΤΑΡΟΣ κατέθεσε αναφορά με την οποία κίνημα πολιτών αντιδρά στην ταφή των χημικών όπλων της Συρίας στη θαλάσσια περιοχή της Κρήτης.
Εσωτερικών
2809) Ο Βουλευτής Καρδίτσης κ. ΝΙΚΟΛΑΟΣ ΜΙΧΑΛΑΚΗΣ κατέθεσε αναφορά με την οποία  ο Δήμος Παλαμά αιτείται την επίσπευση των διαδικασιών για την άμεση ένταξη και υλοποίηση του έργου στο δίκτυο ύδρευσης της Δημοτικής Κοινότητας Φύλλου του δήμου.
Οικονομικών 
2810) Ο Βουλευτής Ιωαννίνων κ. ΧΡΗΣΤΟΣ ΜΑΝΤΑΣ κατέθεσε αναφορά με την οποία  η Ομοσπονδία Επαγγελματιών Βιοτεχνών και Εμπόρων Νομού Ιωαννίνων αναφέρεται στα εξοντωτικά πρόστιμα που επιβάλλονται από τον νέο φορολογικό νόμο και αιτείται την αλλαγή του.
Υγείας
2811) Οι Βουλευτές, Λαρίσης κ. ΓΕΩΡΓΙΟΣ ΛΑΜΠΡΟΥΛΗΣ και  Β΄ Πειραιώς κ. ΔΙΑΜΑΝΤΩ ΜΑΝΩΛΑΚΟΥ κατέθεσαν αναφορά με την οποία  οι κάτοικοι της τοπικής κοινότητας Πάνορμου Τήνου εκφράζουν τη διαμαρτυρία τους για την ανυπαρξία γιατρού στο αγροτικό ιατρείο της περιοχής.
Υγείας, Δημόσιας Τάξης και Προστασίας του Πολίτη 
2812) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται σε πρόβλημα που παρατηρείται έξω από το περιφερειακό πανεπιστημιακό νοσοκομείο του Ρίου και αφορά τη διακίνηση ναρκωτικών.
Υγείας, Δικαιοσύνης, Διαφάνειας και Ανθρωπίνων Δικαιωμάτων 
2813) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται στην καταγγελία περίπτωσης κακομεταχείρισης δεκαεπτάχρονου με νοητικά και ψυχικά προβλήματα από τους γονείς του.
Πολιτισμού και Αθλητισμού, Παιδείας και Θρησκευμάτων
2814) Η Βουλευτής `Αρτης κ. ΟΛΓΑ ΓΕΡΟΒΑΣΙΛΗ κατέθεσε αναφορά με την οποία ο κ. Παππάς Σπυρίδωνας αιτείται την καταβολή του αντιτίμου για τις υπηρεσίες μεταφοράς μαθητών και αθλητών που ο ίδιος παρείχε και επισημαίνει τη γενική καθυστέρηση που παρατηρείται στις πληρωμές από το δημόσιο.
Δημόσιας Τάξης και Προστασίας του Πολίτη 
2815) Ο Βουλευτής Λέσβου κ. ΝΙΚΟΛΑΟΣ ΣΗΦΟΥΝΑΚΗΣ κατέθεσε αναφορά με την οποία  η Ένωση Αστυνομικών Υπαλλήλων Νομού Λέσβου αιτείται την κάλυψη  τουλάχιστον είκοσι κενών οργανικών θέσεων της Αστυνομικής Διεύθυνσης Λέσβου, προκειμένου να καλυφθούν οι αυξημένες ανάγκες της υπηρεσίας.
Οικονομικών 
2816) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται σε έρευνα του ΣΔΟΕ για άτομα που επιδοτούντο από τον ΟΑΕΔ.
Εθνικής Άμυνας
2817) Η Βουλευτής `Αρτης κ. ΟΛΓΑ ΓΕΡΟΒΑΣΙΛΗ κατέθεσε αναφορά με την οποία  η Ένωση Στρατιωτικών Περιφέρειας Ηπείρου ενημερώνει για την αύξηση του αριθμού των υπηρεσιών και την απασχόληση του προσωπικού πέραν του ωραρίου του, παραθέτοντας τις προτάσεις της σχετικά με την εφαρμογή της νομοθεσίας.
Εσωτερικών
2818) Ο Βουλευτής Καρδίτσης κ. ΝΙΚΟΛΑΟΣ ΜΙΧΑΛΑΚΗΣ κατέθεσε αναφορά με την οποία  ο Πρόεδρος της Δημοτικής Κοινωφελούς Επιχείρησης του Δήμου Σοφάδων αιτείται τη λήψη των απαραίτητων ενεργειών για τη χρηματοδότηση του τοπικού ιατροκοινωνικού κέντρου έως την ένταξή του στο ΕΣΠΑ για την κοινωνική ένταξη Ελλήνων Τσιγγάνων.
Δημόσιας Τάξης και Προστασίας του Πολίτη 
2819) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται σε μπράβους από την Αθήνα, οι οποίοι χτύπησαν πατρινούς επιχειρηματίες.
Παιδείας και Θρησκευμάτων
2820) Ο Βουλευτής Καρδίτσης κ. ΝΙΚΟΛΑΟΣ ΜΙΧΑΛΑΚΗΣ κατέθεσε αναφορά με την οποία ο Δήμαρχος Σοφάδων πληροφορεί για την περίπτωση διαθεσιμότητας εκπαιδευτικού από παράβλεψη, ενώ ο κλάδος της εξαιρείται από το μέτρο.
Υποδομών, Μεταφορών και Δικτύων, Εσωτερικών
2821) Ο Βουλευτής Μαγνησίας κ. ΠΑΝΑΓΙΩΤΗΣ ΗΛΙΟΠΟΥΛΟΣ κατέθεσε αναφορά με την οποία  η τοπική κοινότητα, φορείς και κάτοικοι του Δημοτικού Διαμερίσματος Πουρίου διαμαρτύρονται για τη διακοπή δύο δρομολογίων των ΚΤΕΛ και αιτούνται την επαναφορά τους, επισημαίνοντας τις ιδιαίτερες ανάγκες της τοπικής κοινωνίας.
Δικαιοσύνης, Διαφάνειας και Ανθρωπίνων Δικαιωμάτων 
2822) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία ο κ. Γεώργιος Φλώρας παραθέτει την μηνυτήρια αναφορά που κατέθεσε στον εισαγγελέα του Άρειου Πάγου σχετικά με την «Έκθεση του ΟΟΣΑ για τον Ανταγωνισμό».
Εργασίας, Κοινωνικής Ασφάλισης και Πρόνοιας, Υγείας, Οικονομικών 
2823) Η Βουλευτής Αιτωλοακαρνανίας κ. ΝΙΚΗ ΦΟΥΝΤΑ κατέθεσε αναφορά με την οποία  ο Σύλλογος ΑΜΕΑ Γονέων και Φίλων «Αλκυόνη» αιτείται την άμεση χρηματοδότηση για την παράταση λειτουργίας του προγράμματος της Στέγης Υποστηριζόμενης Διαβίωσης Ναυπάκτου.
Εργασίας, Κοινωνικής Ασφάλισης και Πρόνοιας
2824) Οι Βουλευτές, Β΄ Θεσσαλονίκης κ. ΕΛΕΝΗ ΓΕΡΑΣΙΜΙΔΟΥ και Α΄ Θεσσαλονίκης κ. ΘΕΟΔΟΣΙΟΣ ΚΩΝΣΤΑΝΤΙΝΙΔΗΣ κατέθεσαν αναφορά με την οποία  το Πανελλήνιο Σωματείο Εργαζομένων στην επιχείρηση Αρβανιτίδης ΑΕΕΕ αιτείται την παρέμβαση της επιθεώρησης εργασίας και κάθε αρμοδίου για την προστασία των εργασιακών δικαιωμάτων και της συνδικαλιστικής δράσης των εργαζομένων.
Εσωτερικών, Διοικητικής Μεταρρύθμισης και Ηλεκτρονικής Διακυβέρνησης, Οικονομικών 
2825) Ο Βουλευτής Κυκλάδων κ. ΝΙΚΟΛΑΟΣ ΣΥΡΜΑΛΕΝΙΟΣ κατέθεσε αναφορά με την οποία  ο Δήμαρχος Τήνου διαμαρτύρεται για την ανάκληση αποσπασμένων υπαλλήλων στο νησί και την υποχρεωτική εκ νέου επιστροφή τους στην εκτός Τήνου οργανική τους θέση.
Οικονομικών, Ανάπτυξης και Ανταγωνιστικότητας
2826) Η Βουλευτής Κεφαλληνίας κ. ΑΦΡΟΔΙΤΗ ΘΕΟΠΕΦΤΑΤΟΥ κατέθεσε αναφορά με την οποία  οι επαγγελματίες της Παλλικής αιτούνται την αποκατάσταση της ομαλότητας στις επαγγελματικές τους δραστηριότητες σε τοπικό και σε ευρύτερο επίπεδο.
Ανάπτυξης και Ανταγωνιστικότητας
2827) Ο Βουλευτής Μαγνησίας κ. ΠΑΡΙΣΗΣ (ΠΑΡΙΣ) ΜΟΥΤΣΙΝΑΣ κατέθεσε αναφορά με την οποία το Σωματείο Αρτοποιών Βόλου και Περιφέρειας Νομού Μαγνησίας «Η Δήμητρα» εκφράζει τη διαμαρτυρία του για την αλλαγή της αρτοποιητικής νομοθεσίας μετά από την υιοθέτηση των προτάσεων της έκθεσης του ΟΟΣΑ.
Αγροτικής Ανάπτυξης και Τροφίμων
2828) Ο Βουλευτής `Αρτης κ. ΧΡΗΣΤΟΣ ΓΚΟΚΑΣ κατέθεσε αναφορά με την οποία  ο Αλιευτικός Σύλλογος του Δήμου Άρτας αιτείται την εξαίρεση από το ελάχιστο μέγεθος ανοίγματος διχτυών  για την παραδοσιακή αλίευση σαρδέλας παπαλίνας στον Αμβρακικό Κόλπο.
Αγροτικής Ανάπτυξης και Τροφίμων
2829) Η Βουλευτής Β΄ Θεσσαλονίκης κ. ΕΥΑΓΓΕΛΙΑ (ΛΙΤΣΑ) ΑΜΜΑΝΑΤΙΔΟΥ - ΠΑΣΧΑΛΙΔΟΥ κατέθεσε αναφορά με την οποία οι Αλιευτικοί Σύλλογοι Βόρειας Πιερίας Δήμου Πύδνας-Κολινδρού, Δήμου Κατερίνης «Θερμαϊκός-Πρόοδος» και Δήμου Δίου-Ολύμπου «Ο Άγιος Νικόλαος» εκφράζουν τις αιτιάσεις τους για την απαγόρευση αλιείας μπακαλιάρου με παράκτια μέσα το μήνα Φεβρουάριο.
Οικονομικών, Δικαιοσύνης, Διαφάνειας και Ανθρωπίνων Δικαιωμάτων, Αγροτικής Ανάπτυξης και Τροφίμων
2830) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται στην παράνομη είσπραξη από αγρότες επιδοτήσεων για ανύπαρκτη εκτροφή αλόγων και γαϊδουριών στο Δήμο Κιλελέρ.
Ανάπτυξης και Ανταγωνιστικότητας, Οικονομικών 
2831) Η Βουλευτής Λακωνίας κ. ΦΕΒΡΩΝΙΑ ΠΑΤΡΙΑΝΑΚΟΥ κατέθεσε αναφορά με την οποία  οι Πρόεδροι των Επιμελητηρίων Αρκαδίας, Αχαΐας, Ηλείας, Λακωνίας και Μεσσηνίας. αιτούνται τη ρύθμιση των πυρόπληκτων δανείων, εγγυημένων και μη από το ελληνικό δημόσιο καθώς και των καταγγελθέντων.
Υποδομών, Μεταφορών και Δικτύων, Οικονομικών 
2832) Η Βουλευτής Λακωνίας κ. ΦΕΒΡΩΝΙΑ ΠΑΤΡΙΑΝΑΚΟΥ κατέθεσε αναφορά με την οποία  ο Πανελλήνιος Σύνδεσμος Τεχνικών Εταιρειών διαμαρτύρεται για την αρνητική αναθεώρηση τιμών σε ήδη εκτελεσθέντα δημόσια έργα και την αναδρομική φορολόγηση των αποθεματικών των εργοληπτικών εταιρειών.
Υποδομών, Μεταφορών και Δικτύων
2833) Ο Βουλευτής Λασιθίου κ. ΙΩΑΝΝΗΣ ΠΛΑΚΙΩΤΑΚΗΣ κατέθεσε αναφορά με την οποία  ο Δήμαρχος Σητείας  αιτείται τη χρηματοδότηση του δήμου για την προμήθεια δύο προκατασκευασμένων αιθουσών διδασκαλίας για το 2ο Δημοτικό Σχολείο Σητείας.
Δημόσιας Τάξης και Προστασίας του Πολίτη 
2834) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται σε οδηγούς που διαφώνησαν έντονα για μια θέση στάθμευσης στον Άγιο Ανδρέα.
Υποδομών, Μεταφορών και Δικτύων
2835) Ο Βουλευτής Καρδίτσης κ. ΣΠΥΡΙΔΩΝ ΤΑΛΙΑΔΟΥΡΟΣ κατέθεσε αναφορά με την οποία  ο Πρόεδρος της Κοινότητας Καλλιφωνίου Καρδίτσας εκφράζει την αντίθεσή του στην υποβάθμιση και κατάργηση του τοπικού Πρακτορείου ΕΛΤΑ.
Παιδείας και Θρησκευμάτων
2836) Ο Βουλευτής Καρδίτσης κ. ΣΠΥΡΙΔΩΝ ΤΑΛΙΑΔΟΥΡΟΣ κατέθεσε αναφορά με την οποία  ο Ενιαίος Φορέας Μελών ΔΕΠ Ελληνικού Ανοικτού Πανεπιστημίου εκφράζει τη διαμαρτυρία του για την καθυστέρηση έναρξης της διαδικασίας εκλογής νέων οργάνων διοίκησης στο ΕΑΠ.
Οικονομικών, Εργασίας, Κοινωνικής Ασφάλισης και Πρόνοιας, Υγείας
2837) Η Βουλευτής Αιτωλοακαρνανίας κ. ΝΙΚΗ ΦΟΥΝΤΑ κατέθεσε αναφορά με την οποία η Περιφερειακή Ομοσπονδία Ατόμων με Αναπηρία Δυτικής Ελλάδος αιτείται την άμεση υπογραφή σύμβασης του ΠΕΔΥ και του Συλλόγου ΑΜΕΑ «Αλκυόνη», καθώς και την καταβολή χρηματοδότησης για το πρόγραμμα της Στέγης Υποστηριζόμενης Διαβίωσης στη Ναύπακτο.
Δημόσιας Τάξης και Προστασίας του Πολίτη 
2838) Ο Βουλευτής Πιερίας κ. ΚΩΝΣΤΑΝΤΙΝΟΣ ΚΟΥΚΟΔΗΜΟΣ κατέθεσε αναφορά με την οποία  η Ένωση Αστυνομικών Υπαλλήλων Νομού Πιερίας εκφράζει τη διαμαρτυρία της σχετικά με το νομοσχέδιο της αναδιοργάνωσης της Ελληνικής Αστυνομίας.
Αγροτικής Ανάπτυξης και Τροφίμων
2839) Ο Βουλευτής Πιερίας κ. ΚΩΝΣΤΑΝΤΙΝΟΣ ΚΟΥΚΟΔΗΜΟΣ κατέθεσε αναφορά με την οποία οι Αλιευτικοί Σύλλογοι Βόρειας Πιερίας Δήμου Πύδνας-Κολινδρού, Δήμου Κατερίνης «Θερμαϊκός-Πρόοδος» και Δήμου Δίου-Ολύμπου «Ο Άγιος Νικόλαος» εκφράζουν τις αιτιάσεις τους για την απαγόρευση αλιείας μπακαλιάρου με παράκτια μέσα το μήνα Φεβρουάριο.
Οικονομικών, Ανάπτυξης και Ανταγωνιστικότητας
2840) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία ο κ. Γεωργαλάς Νικόλαος αιτείται τη διετή παράταση πυρόπληκτων δανείων, τα οποία δόθηκαν με εγγύηση του ελληνικού δημοσίου στο Νομό Εύβοιας το 2007.
Β. ΑΠΑΝΤΗΣΕΙΣ ΥΠΟΥΡΓΩΝ ΣΕ ΕΡΩΤΗΣΕΙΣ ΒΟΥΛΕΥΤΩΝ 
1. Στην με αριθμό 3578/07/11/2013 ερώτηση των Βουλευτών κυρίων Βαλαβάνη Όλγας-Νάντιας, Αγαθοπούλου Ειρήνης-Ελένης, Αμανατίδη Ιωάννη, Αμμανατίδου - (Πασχαλίδου) Ευαγγελίας (Λίτσας), Βαμβακά Ευγενίας (Τζένης), Βαρεμένου Γεωργίου, Βούτση Νικολάου, Γαϊτάνη Ιωάννας, Γάκη Δημητρίου, Γελαλή Δημητρίου, Γεροβασίλη Όλγας, Γεωργοπούλου-Σαλτάρη Ευσταθίας ( Έφης), Γλέζου Εμμανουήλ, Δερμιτζάκη Κωνσταντίνου, Διαμαντόπουλου Ευαγγέλου, Διώτη Ηρούς, Δούρου Ειρήνης (Ρένας), Δραγασάκη Ιωάννη, Δρίτσα Θεοδώρου, Δριτσέλη Παναγιώτας, Ζαχαριά Κωνσταντίνου, Ζεϊμπέκ Χουσείν, Ζερδελή Ιωάννη, Θεοπεφτάτου Αφροδίτης, Ιγγλέζη Αικατερίνης, Καλογερή Αγνής, Κανελλοπούλου Μαρίας, Καρά Γιουσούφ Αϊχάν, Καραγιαννίδη Χρήστου, Κατριβάνου Βασιλικής, Καφαντάρη Χαρούλας (Χαράς), Κοδέλα Δημητρίου, Κοντονή Χαραλάμπους-Σταύρου, Κουράκη Αναστασίου (Τάσου), Κουρουμπλή Παναγιώτη, Κριτσωτάκη Μιχαήλ, Κυριακάκη Βασιλείου, Κωνσταντοπούλου Ζωής, Λαφαζάνη Παναγιώτη, Μαντά Χρήστου, Μεϊκόπουλου Αλεξάνδρου, Μιχαλάκη Νικολάου, Μιχελογιαννάκη Ιωάννη, Μητρόπουλου Αλεξίου, Μπάρκα Κωνσταντίνου, Μπόλαρη Μαρίας, Ουζουνίδου Ευγενίας, Παναγούλη Ευσταθίου (Στάθη), Πάντζα Γεωργίου, Παπαδημούλη Δημητρίου, Πετράκου Αθανασίου, Σακοράφα Σοφίας, Σαμοΐλη Στεφάνου, Σταθά Ιωάννη, Σταμπουλή Αφροδίτης, Στρατούλη Δημητρίου, Τριανταφύλλου Μαρίας, Τσακαλώτου Ευκλείδη, Τσουκαλά Δημητρίου, Φωτίου Θεανώς, Χαραλαμπίδου Δέσποινας, Χατζηλάμπρου Βασιλείου δόθηκε με το υπ’ αριθμ. Β.2639/9-1-2014 έγγραφο από τον Υπουργό Οικονομικών η ακόλουθη απάντηση:
2. Στην με αριθμό 4188/25-11-2013 ερώτηση των Βουλευτών κυρίων Ξηροτύρη - Αικατερινάρη Ασημίνας, Τσούκαλη Νικολάου, Φούντα Νίκης, Οικονόμου Βασιλείου και Ψύρρα Θωμά δόθηκε με το υπ’ αριθμ. B-2277/9-1-2014 έγγραφο από τον Υφυπουργό Υποδομών, Μεταφορών και Δικτύων η ακόλουθη απάντηση:
3. Στην με αριθμό 4284/27-11-2013 ερώτηση του Βουλευτή κ. Γεωργαντά Γεωργίου δόθηκε με το υπ’ αριθμ. B-2306/9-1-2014 έγγραφο από τον Υφυπουργό Υποδομών, Μεταφορών και Δικτύων η ακόλουθη απάντηση:
4. Στην με αριθμό 4384/29-11/-013 ερώτηση των Βουλευτών κυρίων Γιαννακάκη Μαρίας και Ξηροτύρη - Αικατερινάρη Ασημίνας δόθηκε με το υπ’ αριθμ. B-2335/9-1-2014 έγγραφο από τον Υφυπουργό Υποδομών, Μεταφορών και Δικτύων η ακόλουθη απάντηση:
5. Στην με αριθμό 4639/06-12-2013 ερώτηση των Βουλευτών κυρίων Σταθά Ιωάννη, Βαλαβάνη Όλγας-Νάντιας, Δούρου Ειρήνης (Ρένας), Μητρόπουλου Αλεξίου, Ουζουνίδου Ευγενίας και Στρατούλη Δημητρίου δόθηκε με το υπ’ αριθμ. B-2424/9-1-2014 έγγραφο από τον Υφυπουργό Υποδομών, Μεταφορών και Δικτύων η ακόλουθη απάντηση:
6. Στην με αριθμό 4937/17-12-2013 ερώτηση του Βουλευτή κ. Νικολόπουλου Νικολάου δόθηκε με το υπ’ αριθμ. 1114/9-1-2014 έγγραφο  από τον Υπουργό Δικαιοσύνης, Διαφάνειας και Ανθρωπίνων Δικαιωμάτων η ακόλουθη απάντηση:
7. Στην με αριθμό 5001/19-12-2013 ερώτηση των Βουλευτών κυρίων Γιαννακάκη Μαρίας και Πανούση Ιωάννη δόθηκε με το υπ’ αριθμ. 1120/9-1-2014 έγγραφο από τον Υπουργό Δικαιοσύνης, Διαφάνειας και Ανθρωπίνων Δικαιωμάτων η ακόλουθη απάντηση:
8. Στην με αριθμό 5026/19-12-2013 ερώτηση των Βουλευτών κυρίων Βαμβακά Ευγενίας (Τζένης), Δρίτσα Θεόδωρου, Αμανατίδη Ιωάννη, Γάκη Δημητρίου, Ζαχαριά Κωνσταντίνου, Κανελλοπούλου Μαρίας, Καφαντάρη Χαρούλας (Χαράς), Κουρουμπλή Παναγιώτη, Μπάρκα Κωνσταντίνου, Μπόλαρη Μαρίας, Σταθά Ιωάννη και Στρατούλη Δημητρίου δόθηκε με το υπ’ αριθμ. 1122/9-1-2014 έγγραφο από τον Υπουργό Δικαιοσύνης, Διαφάνειας και Ανθρωπίνων Δικαιωμάτων η ακόλουθη απάντηση:
9. Στην με αριθμό 5121/23-12-2013 ερώτηση του Βουλευτή κ. Οικονόμου Βασιλείου δόθηκε με το υπ’ αριθμ. ΓΚΕ 1005306 ΕΞ 2014 /1872/9-1-2014  έγγραφο από τον Υφυπουργό Οικονομικών η ακόλουθη απάντηση:</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Κυρίες και κύριοι συνάδελφοι, εισερχόμαστε στη συζήτηση των
ΑΝΑΦΟΡΩΝ ΚΑΙ ΕΡΩΤΗΣΕΩΝ
Ξεκινάμε με την δεύτερη με υπ’ αριθμόν 4970/18-12-2013 ερώτηση- και αίτηση κατάθεσης εγγράφων του Βουλευτή Λάρισας του Συνασπισμού Ριζοσπαστικής Αριστεράς κ. Δημήτρη Γελαλή προς τον Υπουργό Οικονομικών, σχετικά με τις καταπτώσεις των εγγυήσεων κατά του ελληνικού δημοσίου.
Τον λόγο έχει ο κ. Γελαλής.</ChairmanSpeech>
<Speech><Parlmember>ΔΗΜΗΤΡΗΣ ΓΕΛΑΛΗΣ</Parlmember>: Ευχαριστώ, κύριε Πρόεδρε.
Κύριε Υπουργέ, αφορμή για την ερώτηση και την αίτηση κατάθεσης εγγράφων που κατέθεσα είναι οι δαπάνες καταπτώσεων σε μια σειρά από φορείς εντός και εκτός της γενικής κυβέρνησης. Αλήθεια, πόσες περιπτώσεις έχουμε και πόσα ποσά θα πρέπει να πληρώνουμε κατ’ έτος γι’ αυτές τις περιπτώσεις;
Θέλουμε μια πλήρη ενημέρωση, κύριε Υπουργέ, για το ΤΑΝΕΟ, για τον ΟΔΙΕ, για τις ιδιωτικές επιχειρήσεις, για όλους τους φορείς εντός γενικής κυβέρνησης. Θέλουμε μια ενημέρωση για την κατάπτωση των 105 εκατομμυρίων ευρώ του ΤΑΝΕΟ που έγινε το 2013 υπέρ της DEUTSCHE BANK. Θέλουμε μια ενημέρωση για τις υποτιθέμενες επενδυτικές δράσεις των φορέων εκτός της γενικής κυβέρνησης. 
Σημαντικά ποσά καταβάλλονται από το δημόσιο ως καταπτώσεις, όταν αναλαμβάνει υποχρεώσεις έναντι τρίτων με την παροχή εγγυήσεων. Τέτοια περίπτωση είναι, ας πούμε, το Μέγαρο Μουσικής. Ειδικότερα, καμμία αναφορά δεν γίνεται στις ιδιωτικές επιχειρήσεις, που το 2013 είχαμε καταπτώσεις 114 εκατομμυρίων ευρώ. Οι καταπτώσεις γι’ αυτές τις εγγυήσεις του ελληνικού δημοσίου δεν καταγράφονται αναλυτικά πουθενά. Έτσι, βλέπουμε στον κρατικό προϋπολογισμό του 2010 ότι πληρώθηκαν 145 εκατομμύρια ευρώ, το 2011 πληρώθηκαν 193 εκατομμύρια ευρώ, το 2012 πληρώθηκαν 117 εκατομμύρια ευρώ και το 2013, πληρώθηκαν 365 εκατομμύρια ευρώ, εκ των οποίων –όπως ανέφερα- τα 105 εκατομμύρια για λογαριασμό του ΤΑΝΕΟ. Το 2014 υπάρχει πρόβλεψη για 233 εκατομμύρια ευρώ.
Βλέπουμε, δηλαδή, ότι στα μνημονιακά χρόνια, κύριε Υπουργέ, για τα εκτός γενικής κυβέρνησης έχουμε ένα ποσό καταπτώσεων που φθάνει τα 820 εκατομμύρια, ενώ τα δύο τελευταία χρόνια της Κυβέρνησής σας, οι καταπτώσεις υπερβαίνουν τα 480 εκατομμύρια. 
Ρωτούμε, κύριε Υπουργέ: Με ποιες προϋποθέσεις δίνονται οι παροχές εγγυήσεων του δημοσίου; Θα επανεξεταστούν αυτές οι προϋποθέσεις ειδικά σε αυτές τις δύσκολες οικονομικές συγκυρίες που περνά η χώρα μας; Ποιους και ποια ποσά αφορούν αυτές οι καταπτώσεις εγγυήσεων για τα έτη 2010, 2011, 2012 και 2013; Με βάση ποια στοιχεία χορηγήθηκαν; 
Ευχαριστώ, κύριε Πρόεδρε.</Speech> 
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Ευχαριστούμε, κύριε συνάδελφε.
Κύριε Υπουργέ, έχετε τον λόγο.</ChairmanSpeech>
<Speech><Parlmember>ΧΡΗΣΤΟΣ ΣΤΑΪΚΟΥΡΑΣ</Parlmember> (Αναπληρωτής Υπουργός Οικονομικών): Κύριε συνάδελφε, με την ερώτηση που συζητούμε σήμερα, θίγετε ένα ζήτημα με ιδιαίτερη κοινωνική και οικονομική σημασία, το οποίο κατά καιρούς έχει απασχολήσει τη δημόσια συζήτηση, αλλά και το ελληνικό Κοινοβούλιο. Είναι το ζήτημα του πλαισίου, κατ’ αρχήν, που διέπει τις εγγυήσεις του ελληνικού δημοσίου. Είναι, συνεπώς, ευκαιρία να αναδείξουμε το θέμα σε όλες του τις διαστάσεις, ώστε να έχουμε καλύτερη αντίληψη του τι πραγματικά συμβαίνει αλλά και του τι μπορεί μελλοντικά να υλοποιηθεί, με ρεαλισμό και υπευθυνότητα, μακριά από ανεύθυνες κορώνες και λαϊκιστικές προσεγγίσεις.
Κύριε συνάδελφε, είναι αλήθεια ότι η χορήγηση εγγυήσεων από το ελληνικό δημόσιο, αποτελεί ένα σημαντικό μέσο στην άσκηση δημοσιονομικής πολιτικής του κράτους, το οποίο μέχρι σήμερα έχει χρησιμοποιηθεί σε μεγάλο βαθμό για τη χρηματοδότηση δημόσιων και ιδιωτικών φορέων της οικονομίας αλλά και για κοινωνικούς σκοπούς. 
Οι γενικές προϋποθέσεις, υπό τις οποίες ερωτάτε πώς το ελληνικό δημόσιο δύναται να παράσχει την εγγύησή του, αποτυπώνονται στο σχετικό νομικό πλαίσιο, όπως αυτό ισχύει κάθε φορά. Παράλληλα, με τις επιμέρους υπουργικές αποφάσεις παροχής εγγύησης, καθορίζονται ειδικότεροι όροι και οι προϋποθέσεις ισχύος αυτής.
Ποιες είναι οι προϋποθέσεις; Πρώτον, να περιλαμβάνεται το φυσικό ή νομικό πρόσωπο ή ομάδα προσώπων στις κατηγορίες των δικαιούχων του ν. 2322/1995. 
Δεύτερον, να διασφαλίζεται η συμβατότητα με την περί κρατικών ενισχύσεων νομοθεσία της Ευρωπαϊκής Ένωσης με προηγούμενη κοινοποίηση στην Ευρωπαϊκή Επιτροπή του σχεδιαζόμενου μέτρου εγγύησης στις περιπτώσεις που αυτό επιβάλλεται από τη σχετική νομοθεσία. 
Τρίτον, να διασφαλίζεται η τήρηση του ετήσιου ανώτατου εγκεκριμένου ορίου συνολικών ποσών εγγυήσεων.
Πρέπει να επισημανθεί ότι από το έτος 2012, στο πλαίσιο των κριτηρίων και των στόχων του προγράμματος οικονομικής πολιτικής, το ετήσιο όριο εγγυήσεων είναι, κατ’ αρχήν μηδενικό, με μόνες εξαιρέσεις τις εγγυήσεις που παρέχονται για τη στήριξη των τραπεζών που σχετίζονται με δάνεια που χορηγούνται από την Ευρωπαϊκή Τράπεζα Επενδύσεων, που χορηγούνται από το ΕΤΕΑΝ υπό συγκεκριμένες προϋποθέσεις, που σχετίζονται με διαρθρωτικά ταμεία της Ευρωπαϊκής Ένωσης, με τη χρήση εργαλείων επιμερισμού των κινδύνων. Πρέπει δε να επισημανθεί ότι ως νέα εγγύηση λογίζεται και η επιμήκυνση υφιστάμενων εγγυήσεων για χρονικό διάστημα πέραν του αρχικώς προβλεπόμενου από τη σύμβαση. 
Τέταρτον, να τηρείται αυστηρά η προβλεπόμενη από το νομικό πλαίσιο διαδικασία που επιβάλλει την εξέταση των αιτημάτων από υποεπιτροπή εγγυήσεων ή προκειμένου για δανεισμό ΔΕΚΟ από εξαμελή επιτροπή εγγυήσεων, που εισηγείται στη διυπουργική επιτροπή εγγυήσεων ή στη διυπουργική επιτροπή ΔΕΚΟ αντίστοιχα και την παροχή της εγγύησης με απόφαση του Υπουργού Οικονομικών, κατόπιν σύμφωνης ομόφωνης γνώμης της διυπουργικής επιτροπής.
Επιπλέον, για την παροχή της εγγύησης του ελληνικού δημοσίου, δύναται να λαμβάνονται εξασφαλίσεις εμπράγματες ή ενοχικές και να επιβάλλεται προμήθεια ασφάλειας μέχρι 2% ετησίως επί του εκάστοτε εγγυημένου ποσού. 
Παράλληλα, κατά την εξέταση των αιτημάτων από τα αρμόδια όργανα, αναλύονται οι όροι και ο σκοπός των δανείων, λαμβάνονται υπ&apos; όψιν οι επικρατούσες συνθήκες της αγοράς, οι επιδιωκόμενοι κοινωνικοί αναπτυξιακοί στόχοι, η πιστοληπτική ικανότητα του δανειολήπτη και ο αναλαμβανόμενος, από πλευράς δημοσίου πάντα, κίνδυνος. 
Κύριε συνάδελφε, σας ανέπτυξα όσο γίνεται πιο κωδικοποιημένα τις προϋποθέσεις υπό τις οποίες δύναται να παρασχεθεί η εγγύηση του ελληνικού δημοσίου. Είναι τα δύο πρώτα ερωτήματα, τα οποία θίγετε. 
Δυστυχώς, όμως, είναι γεγονός ότι λόγω της κρίσης αλλά και λανθασμένων επιλογών του παρελθόντος, αρκετές από τις παρασχεθείσες εγγυήσεις καταπίπτουν, επιβαρύνοντας το ελληνικό δημόσιο. Πρόκειται για μία δυσμενή εξέλιξη, την οποία προσπαθούμε να αντιμετωπίσουμε με διάφορες ρυθμίσεις τις οποίες προωθούμε, στο πλαίσιο πάντα των περιορισμών που απορρέουν από τις δεσμεύσεις που έχει αναλάβει η χώρα.
Ωστόσο για να απαντήσω στις υπερβολικές αιτιάσεις σας περί μη καταγραφής των στοιχείων, πρέπει να επισημάνω ότι τα στοιχεία που αφορούν τις εγγυήσεις του ελληνικού δημοσίου προφανώς όχι μόνο καταγράφονται, αλλά και δημοσιοποιούνται. Το Υπουργείο Οικονομικών δημοσιοποιεί δύο φορές τον μήνα, στο δελτίο εκτέλεσης κρατικού προϋπολογισμού, στοιχεία για τις καταπτώσεις εγγυήσεων, με κατηγοριοποίηση αυτών σε εντός και εκτός γενικής Κυβέρνησης, ενώ στην εισηγητική έκθεση του προϋπολογισμού του 2014, στο τέταρτο κεφάλαιο, υπάρχει ολόκληρη ενότητα με πίνακες και διαγράμματα όπου μπορεί -όποιος πράγματι ενδιαφέρεται βέβαια- να ενημερωθεί για το ύψος των εγγυήσεων, το ανεξόφλητο εγγυημένο υπόλοιπο, τα έσοδα από προμήθειες εγγυήσεων -γιατί υπάρχουν και έσοδα- και το τελικό ποσό των καταπτώσεων που βαρύνουν το δημόσιο από το 2000 μέχρι σήμερα. 
Θα επανέλθω στη δευτερολογία μου για να απαντήσω και στα επόμενα ερωτήματά σας. 
Σας ευχαριστώ.</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Κύριε Γελαλή, έχετε τον λόγο.</ChairmanSpeech>
<Speech><Parlmember>ΔΗΜΗΤΡΗΣ ΓΕΛΑΛΗΣ</Parlmember>: Ευχαριστώ, κύριε Πρόεδρε. 
Κύριε Υπουργέ, με βάση τα δελτία εκτέλεσης του προϋπολογισμού, οι καταπτώσεις για το 2013 –και πάντα μιλάμε για τους φορείς εντός της Κυβέρνησης- είχαν μία μείωση της τάξης των 165 εκατομμυρίων ευρώ σε σχέση με το 2012. Πραγματικά, δηλαδή, είναι ένα θετικό στοιχείο σε αυτή την κατεύθυνση.
Αντίθετα όμως, κύριε Υπουργέ, έχουμε μία σοβαρότατη αύξηση, όσον αφορά τους φορείς εκτός γενικής κυβέρνησης, που από τα 117 εκατομμύρια ευρώ το 2012 έχουν πάει στα 365 εκατομμύρια ευρώ το 2013, δηλαδή, έχουμε σχεδόν έναν τριπλασιασμό του ποσού. Μέσα σε αυτό το ασφυκτικό δημοσιονομικό πλαίσιο που επιβάλλουν οι πολιτικές της λιτότητας της Κυβέρνησής σας, οι πολίτες σίγουρα θα ήθελαν να πληροφορηθούν ποιοι είναι αυτοί οι φορείς για τους οποίους ανέλαβε το ελληνικό δημόσιο αυτό το βάρος, αυτήν την υποχρέωση, να αποπληρώσει αυτά τα επιπλέον 248 εκατομμύρια ευρώ, δηλαδή τη διαφορά αυτών των δύο ποσών που σας ανέφερα πριν. Επίσης, πρέπει να γνωρίζουν και για ποιους άλλους φορείς η παρούσα Κυβέρνηση έχει αναλάβει την υποχρέωση, μέσω της παροχής εγγυήσεων, να αποπληρώσει τα δάνεια σε περίπτωση που αδυνατούν αυτές οι ίδιες οι επιχειρήσεις. 
Αναλυτικά, για την περίπτωση του ΤΑΝΕΟ –θα το επαναφέρω, κύριε Υπουργέ- θέλω να σημειώσω ότι επειδή γνωρίζετε πολύ καλά πως ξεκινάει μία νέα περιπέτεια -θα έλεγα και συγχωρήστε μου την έκφραση- αποτυχίας με την ίδρυση του νέου επενδυτικού ταμείου του Υπουργείου Ανάπτυξης, το οποίο θα εδρεύει στο Λουξεμβούργο, χρειάζεται πολύ μεγάλη προσοχή. Το ελληνικό δημόσιο θα συνεισφέρει βέβαια, όπως έχει αναφερθεί, τη μερίδα του λέοντος με 350 εκατομμύρια, ενώ η γερμανική τράπεζα KFW άλλα 100 εκατομμύρια ευρώ. Εκφράζουμε βέβαια τους φόβους μας και τις αμφιβολίες μας, όπως τους έχουμε εκφράσει και μέσα στην οικονομική επιτροπή, κύριε Υπουργέ. 
Έρχομαι τώρα στα ερωτήματα ως προς τις επιχειρήσεις, οι οποίες ιδιωτικοποιούνται. Βέβαια τα δάνεια που θα πληρωθούν είναι με την εγγύηση του ελληνικού δημοσίου. Τι θα γίνει με αυτές; Έχουμε για παράδειγμα τον ΟΔΙΕ, για τον οποίο το ελληνικό δημόσιο είναι τριτεγγυητής. Θα συνεχίσει να καταβάλλει, κύριε Υπουργέ, 22,5 εκατομμύρια τον χρόνο και μετά την πώλησή του; Αυτά καταβάλλει τώρα, 22,5 εκατομμύρια κάθε χρόνο. 
Πόσες άλλες περιπτώσεις σαν αυτή του Μεγάρου Μουσικής έχουμε –έναν ιδιωτικό φορέα- που θα πρέπει να την αντιμετωπίσουμε; Ο προαναφερόμενος φορέας έχει αδυναμία εκπλήρωσης των δανειακών υποχρεώσεων και το ελληνικό δημόσιο καταβάλλει 21 εκατομμύρια ανά έτος. Δεν θέλω βέβαια να αμφισβητήσω τη συμβολή του Μεγάρου Μουσικής, όσον αφορά και τον πολιτισμό και τη μουσική παιδεία, θα πρέπει όμως να γίνεται πάντα ο έλεγχος και να δούμε με τι κόστος προκύπτει αυτό. 
Επίσης, θα πρέπει να δούμε τι έλεγχος γίνεται κατ’ έτος ώστε να μη φτάσουμε στα σημερινά άσχημα οικονομικά αποτελέσματα, ενώ θα πρέπει να εξασφαλίζεται και χρηστή διαχείριση των χρημάτων που δίνει ο ελληνικός λαός, τόσο ως ρευστό αλλά και ως εγγυήσεις, ειδικά σε φορείς που είναι εκτός γενικής κυβέρνησης. Βέβαια μεγάλο είναι και το κόστος, όπως ανέφερα πριν, στις ιδιωτικές επιχειρήσεις, που για το 2013 ανήλθε στο ποσό των 114 εκατομμυρίων ευρώ. Ποιες ιδιωτικές επιχειρήσεις αφορούν; Ένα νούμερο, κύριε Υπουργέ, δεν νομίζω ότι λέει κάτι. Θέλουμε διευκρινίσεις για τα παραπάνω ζητήματα. 
Ευχαριστώ.</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Και εμείς ευχαριστούμε, κύριε συνάδελφε.
Κύριε Υπουργέ, έχετε τον λόγο.</ChairmanSpeech> 
<Speech><Parlmember>ΧΡΗΣΤΟΣ ΣΤΑΪΚΟΥΡΑΣ</Parlmember> (Αναπληρωτής Υπουργός Οικονομικών): Κύριε συνάδελφε, είναι γεγονός ότι η ήδη ανειλημμένη από τα προηγούμενα χρόνια εγγυητική ευθύνη του ελληνικού δημοσίου είναι σωρευτικά αρκετά αυξημένη. Για τον λόγο αυτό και προκειμένου να μειωθεί περαιτέρω ο κίνδυνος μελλοντικών καταπτώσεων, η πολιτική εγγυήσεων συνεχίζει να προσανατολίζεται κυρίως στην κάλυψη δανείων που χρηματοδοτούν επενδυτικά προγράμματα, τα οποία συμβάλλουν στην οικονομική ανάπτυξη της χώρας και διαμορφώνονται σύμφωνα με τις επιταγές και τις εξαιρέσεις του προγράμματος οικονομικής πολιτικής, με στόχο να διασφαλιστούν τα συμφέροντα του ελληνικού δημοσίου.
Προς την κατεύθυνση αυτή, οι παρασχεθείσες εγγυήσεις του ελληνικού δημοσίου από 1-1-2012 έως 30-11-2013 –αυτό είναι το ερώτημά σας- ανέρχονται συνολικά στο ποσό του 1,7 δισεκατομμυρίων ευρώ περίπου, τη στιγμή που το ανεξόφλητο εγγυημένο υπόλοιπο δανείων στις 31-11-2011 ήταν περίπου 20 δισεκατομμύρια ευρώ, 19,9 δισεκατομμύρια ευρώ.
Οι περιπτώσεις φορέων που δανειοδοτήθηκαν με την εγγύηση του ελληνικού δημοσίου περίπου από τις αρχές του 2012 μέχρι τα τέλη του 2013 -1,7 δισεκατομμύρια- αφορούν εξαιρέσεις που τέθηκαν από το πρόγραμμα οικονομικής πολιτικής, όπως είναι, δανειοδοτήσεις από την Ευρωπαϊκή Τράπεζα Επενδύσεων ή για τις περιπτώσεις για τις οποίες έχει ληφθεί ειδική εξαίρεση, όπως είναι η ΔΕΗ και η ΔΕΠΑ, προκειμένου να μην δημιουργηθεί πρόβλημα στην ελληνική αγορά ενέργειας ή για να αντιμετωπισθούν οι επιπτώσεις έκτακτων φυσικών φαινομένων.
Έρχομαι στο επόμενο ερώτημά σας. Πόσες είναι οι καταπτώσεις την τελευταία τετραετία; Για το 2010, σε φορείς εντός γενικής κυβέρνησης είναι 852, και εκτός 122. Για το 2011 εντός είναι 1,25 δισεκατομμύρια και εκτός 193 εκατομμύρια. Για το 2012 εντός είναι 678, εκτός 117. Για το 2013 εντός είναι 512, εκτός 356. 
Θα καταθέσω στα Πρακτικά πλήρη ανάλυση όλων των επιχειρήσεων που έχουν πάρει εντός και εκτός γενικής κυβέρνησης αυτές τις εγγυήσεις και τις καταπτώσεις των εγγυήσεων. Ενδεικτικά σας λέω ότι για την περίοδο 2010-2013 οι καταπτώσεις εγγυήσεων μόνο στον ΟΣΕ υπερβαίνουν τα 2 δισεκατομμύρια ευρώ. Θα καταθέσω το σχετικό πίνακα, μόλις τελειώσω την απάντησή μου.
Κύριε συνάδελφε, στο σημείο αυτό θέλω να σας ενημερώσω, διότι μπορεί να μην το γνωρίζετε, ότι η παροχή της εγγύησης του ελληνικού δημοσίου δεν ενέχει μόνο τον κίνδυνο της κατάπτωσης -και πληρώνουν πράγματι οι Έλληνες πολίτες- αλλά μπορεί να έχει και έσοδα. Και έχει και έσοδα. Προκύπτουν και έσοδα για τα δημόσια ταμεία, όπως συνέβη με την παροχή της εγγύησης του ελληνικού δημοσίου προς τις τράπεζες στο πλαίσιο του νόμου του 2008, προκειμένου να ενισχυθεί η ρευστότητα της οικονομίας. Η εγγύηση αυτή παρασχέθηκε έναντι προμήθειας, η οποία αποτελεί έσοδο του ελληνικού δημοσίου. Μόνο για το 2013 αυτά τα έσοδα ήταν 580 εκατομμύρια ευρώ.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Αναπληρωτή Υπουργού)
Ολοκληρώνω, κύριε Πρόεδρε, σε ενάμισι λεπτό.
Κύριοι συνάδελφοι, η μείωση των παρεχόμενων εγγυήσεων που παρατηρείται τα τελευταία χρόνια, είναι αποτέλεσμα της αυστηροποίησης των κριτηρίων αξιολόγησης των δανείων που παρέχονται με την εγγύηση του ελληνικού δημοσίου.
Ωστόσο, από την έναρξη ισχύος του νόμου το 1995, πολύ δε περισσότερο συνεκτιμώντας την τρέχουσα οικονομική συγκυρία και τις κοινωνικοοικονομικές συνθήκες της χώρας μας που έχουν αλλάξει αισθητά στο μεσοδιάστημα, το γεγονός αυτό σε συνδυασμό με σχετικό αίτημα της Γενικής Διεύθυνσης Ανταγωνισμού της Ευρωπαϊκής Επιτροπής για προσαρμογή του νομικού πλαισίου εγγυήσεων στα επιτασσόμενα από το Ευρωπαϊκό Δίκαιο περί κρατικών ενισχύσεων κατέστησαν αναγκαία την αναμόρφωση του νομικού πλαισίου για τις εγγυήσεις του ελληνικού δημοσίου.
 Προς το σκοπό αυτό έχει συνταχθεί από τις αρμόδιες υπηρεσίες σχετικό σχέδιο νόμου, το οποίο δίχως να υπονομεύει τον κοινωνικό αναπτυξιακό ρόλο που το κράτος οφείλει να επιτελεί με την πολιτική των εγγυήσεων, αυστηροποιεί τις ουσιαστικές και διαδικαστικές προϋποθέσεις παροχής εγγύησης, θέτοντας δικλίδες προς ελαχιστοποίηση, στο μέτρο του εφικτού, των δημοσιονομικών κινδύνων και προς τη διασφάλιση της συμβατότητας με την ευρωπαϊκή νομοθεσία. 
Εν τω μεταξύ, από τον Απρίλιο του 2013 με το ν.3141 έχουν ήδη αναληφθεί στοχευμένες βελτιωτικές πρωτοβουλίες επί του υφιστάμενου θεσμικού πλαισίου με την τροποποίηση της σύνθεσης και το σαφή προσδιορισμό αυστηρά ως γνωμοδοτικού οργάνου του Συμβουλίου Διαχείρισης και Αξιολόγησης της εγγυητικής ευθύνης του ελληνικού δημοσίου.
Δυστυχώς, την εν λόγω πρωτοβουλία επιδιώξατε ανεπιτυχώς να ακυρώσετε με την κατάθεση τροπολογίας, μαζί με άλλους συναδέλφους σας του ΣΥΡΙΖΑ, στις 21-6-2013 σε άλλο νομοσχέδιο, με το οποίο ζητούσατε τότε να επανατοποθετηθεί και να επαναποδώσει τη δυνατότητα στο Συμβούλιο να διαγράφει χρέη.
Προφανώς τότε δεν είχατε αντιληφθεί ότι οι καταπτώσεις εγγυήσεων και η διαγραφή χρεών επιβαρύνουν τους φορολογούμενους πολίτες που καταβάλλουν, όπως λέτε στο ερώτημά σας, από το υστέρημά τους μεγάλα ποσά. 
Άρα, ένα είναι το συμπέρασμα: Καλώς ορίσατε στην πραγματικότητα!
Σήμερα η δημοσιονομική συγκυρία είναι διαφορετική, οι δυνατότητες παρέμβασης συγκεκριμένες και αισθητά περιορισμένες σε σχέση με το παρελθόν. Εμείς προσπαθούμε να αντιμετωπίσουμε τις δυσμενείς επιπτώσεις της κρίσης και να αναδείξουμε τις δυνατότητες που διαφαίνονται μέσα στο γενικότερο πλαίσιο σταθεροποίησης της οικονομίας και τις προοπτικές αυτής με σύνεση και υπευθυνότητα. 
Προς την κατεύθυνση αυτή με αυτά τα δεδομένα συνεχίζουμε να αναζητούμε βιώσιμες, ρεαλιστικές, εφικτές λύσεις.
Σας ευχαριστώ πολύ.
 (Στο σημείο αυτό ο Αναπληρωτής Υπουργός Οικονομικών κ. Χρήστος Σταϊκούρας καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Συνεχίζουμε με την τρίτη με αριθμό 1322/12-11-2013 αναφορά πρώτου κύκλου του Βουλευτή Ηρακλείου των Ανεξάρτητων Ελλήνων κ. Επαμεινώνδα Μαριά προς τον Υπουργό Αγροτικής Ανάπτυξης και Τροφίμων, σχετικά με την Τράπεζα Διατήρησης Γενετικού Υλικού.
Τον λόγο έχει ο κ. Μαριάς.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Ευχαριστώ, κύριε Πρόεδρε.
Κύριε Υπουργέ, η αναφορά την οποία κατέθεσα πριν από τρεισήμισι μήνες αφορά το καθοριστικό θέμα της ανασυγκρότησης της πρωτογενούς παραγωγής, διότι δεν μπορεί η χώρα να βγει από την κρίση εάν δεν επενδύσουμε στην πρωτογενή παραγωγή. Και επικεντρώνουμε στο ζήτημα των φυσικών σπόρων της χώρας μας, δηλαδή στο DNA της ελληνικής φύσης, που, δυστυχώς, με τις νομοθετικές πρωτοβουλίες του Υπουργείου σας, απειλείται με εξαφάνιση αφού διαλύετε πλέον την Τράπεζα Διατήρησης Γενετικού Υλικού. 
Το ξέρετε καλύτερα από εμένα ότι η Ελλάδα είναι από τα σπουδαιότερα κέντρα βιοποικιλότητας παγκοσμίως και η Τράπεζα Διατήρησης Γενετικού Υλικού, καθώς και άλλα αγροτικά ιδρύματα του Εθνικού Ιδρύματος Αγροτικής Έρευνας, δηλαδή, του ΕΘΙΑΓΕ, έπαιξαν αποφασιστικό ρόλο στη διατήρηση και τη διάσωση φυτών της ελληνικής βιοποικιλότητας που απειλούνταν με εξαφάνιση. 
Έτσι, η Τράπεζα Διατήρησης Γενετικού Υλικού συγκέντρωσε δεκατέσσερις χιλιάδες πεντακόσιους πολύτιμους σπόρους άγριων και καλλιεργούμενων συγγενών φυτών και τα διατηρεί όλα αυτά από το 1981 στη Θεσσαλονίκη. 
Στο πλαίσιο, όμως, των μνημονιακών πολιτικών προωθείτε εσείς ως Υπουργείο τη συγχώνευση εποπτευόμενων νομικών προσώπων με τη σύσταση του οργανισμού «ΔΗΜΗΤΡΑ» και στην ουσία διαλύετε όλο το σύστημα διατήρησης των σπόρων. Δηλαδή, η επιστημονική γνώση η οποία έχει αποκτηθεί, οι χιλιάδες συλλογές φυτών που δημιούργησε η παραπάνω τράπεζα στα τριάντα χρόνια λειτουργίας της, κινδυνεύουν πλέον με εξαφάνιση. 
Και όλα αυτά, κύριε Υπουργέ, την στιγμή που διαμορφώνεται παγκόσμια ένα μονοπώλιο σπόρων, όπου έχουμε πολυεθνικές επιχειρήσεις, οι οποίες λυμαίνονται τον χώρο αυτό και που αναγκάζουν -ή θα επιθυμούσαν να αναγκάσουν στην πορεία- τους αγρότες μας να αγοράζουν σπόρους μόνο από τις συγκεκριμένες πολυεθνικές επιχειρήσεις και έτσι στην ουσία να είναι εξαρτώμενοι από αυτές, οι οποίες θα διαμορφώνουν και τον τρόπο ανάπτυξης της αγροτικής παραγωγής. 
Θέλουμε, λοιπόν, μία τοποθέτηση στο ζήτημα αυτό, την απάντησή σας, και επιφυλασσόμαστε στη δευτερολογία να σας θέσουμε και άλλα ζητήματα επί της ερωτήσεώς μας. 
Ευχαριστώ.</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Τον λόγο έχει ο Υπουργός Αγροτικής Ανάπτυξης και Τροφίμων, κ. Τσαυτάρης.</ChairmanSpeech>
<Speech><Parlmember>ΑΘΑΝΑΣΙΟΣ ΤΣΑΥΤΑΡΗΣ</Parlmember> (Υπουργός Αγροτικής Ανάπτυξης και Τροφίμων): Ευχαριστώ, κύριε Πρόεδρε.
Κύριε Μαριά, σας ευχαριστώ για την ερώτησή σας, διότι μου δίνετε την ευκαιρία να ενημερώσω το Σώμα και εσάς για ένα τόσο σημαντικό θέμα, που αφορά τους σπόρους και γενικά το πολλαπλασιαστικό υλικό και ιδιαίτερα τους γενετικούς πόρους. 
Συμφωνώ απόλυτα ότι οι γενετικοί πόροι είναι ένα σημαντικός φυσικός πόρος του τόπου μας. Και θα έλεγα ότι η χώρα μας είναι ευλογημένη ως προς το θέμα αυτό, γιατί η βιοποικιλότητα είναι σχεδόν δεκαπλάσια από το σύνολο της βιοποικιλότητας της Ευρώπης, μιας και αυτή η κάτω γωνία της Ευρώπης έμεινε απάγωτη στην περίπτωση των παγετώνων. Και χάρη σε αυτήν τη γωνιά εδώ κρατήθηκε μια πλούσια βιοποικιλότητα που στην ουσία, όταν άρχισαν να λιώνουν οι πάγοι των παγετώνων σιγά – σιγά, μετακομίζοντας προς τον βορρά, εμπλούτισε ξανά με ένα μέρος αυτής της βιοποικιλότητας το σύνολο της Ευρώπης.
Άρα, εξ ορισμού δεν μπορούσαμε να αφήσουμε αυτού του είδους τον πλούτο απροστάτευτο. 
Όμως, τα πράγματα δεν είναι έτσι όπως τα περιγράφετε. Να τα πάρουμε με τη σειρά. Και θέλω να δεχθείτε την ευαισθησία μου ως προς το θέμα αυτό, γιατί μιλάτε σε έναν καθηγητή της Γενετικής και της Βελτίωσης των Φυτών που νοιάζεται, που έφτιαξε αυτήν την τράπεζα για να μαζευτούν αυτές οι δεκατέσσερις χιλιάδες σπόροι και που, μάλιστα, προσπαθεί να  τη βοηθήσει. 
Θα σας πω τι έγινε για να κατοχυρωθεί αυτή η Τράπεζα, γιατί η αξία αυτού του γενετικού υλικού δεν είναι μόνο να είναι αποθηκευμένος αυτός ο σπόρος και μια παλιά ποικιλία μπας και την πάρουμε να την αξιοποιήσουμε ξανά ως καλλιέργεια. Η αξία της είναι ότι μπορεί αυτό το υλικό να έχει πολύτιμα γονίδια, που στο μέλλον μπορεί να χρειαστούν, προκειμένου να γίνουν διασταυρώσεις και με τον τρόπο αυτό να βελτιώσουμε έτι περαιτέρω τα καλλιεργούμενα φυτά μας.
Επομένως, επαναλαμβάνω ότι δεν μπορούσαμε να αφήσουμε κάτι τόσο σημαντικό απροστάτευτο. Όμως, τι κάναμε για το σκοπό αυτό; 
Κατ’ αρχήν, πρέπει να γνωρίζετε ότι δυστυχώς η Τράπεζα Γενετικού Υλικού δεν ανήκει στα ινστιτούτα του ΕΘΙΑΓΕ. Ανήκει στις κεντρικές υπηρεσίες του Υπουργείου, δηλαδή μέσα στο οργανόγραμμα της κεντρικής υπηρεσίας. Άρα, δεν μπορούσε να έχει, δυστυχώς, σχέση με τα ινστιτούτα, κάτι που τώρα γίνεται με τη μεταφορά της στο Ινστιτούτο Γενετικής Βελτίωσης των Φυτών στη Θεσσαλονίκη που δημιουργείται για όλα τα φυτά του τόπου μας.
Δεύτερον, δεν μπορούσε να υποστηριχθεί από τα χρήματα του Ταμείου Γεωργίας η Τράπεζα Γενετικού Υλικού. Στο νόμο του 1985, που υπήρχε, έλεγε ρητά ότι αυτή η δομή θα υποστηρίζεται μόνο από τον τακτικό προϋπολογισμό, δηλαδή από το δημόσιο ταμείο. Με τη συρρίκνωση που υφίσταται αυτό το ταμείο ήταν αδιανόητο να υποστηριχθεί. Το κτήριο, βέβαια, έγινε από κοινοτικούς πόρους. Έγινε ένα καινούργιο, σύγχρονο κτήριο. 
Αν θυμάστε, κατά τη συζήτηση του τελευταίου νομοσχεδίου σας εξήγησα γιατί γίνεται αυτή η τροποποίηση, προκειμένου να υποστηριχθεί η Τράπεζα Γενετικού Υλικού από το Ανταποδοτικό Ταμείο Σπόρων. Δηλαδή, αφού αυτό το ταμείο μάζευε ένα σωρό λεφτά από τη σποροπαραγωγή, λογικό είναι να πρέπει τώρα και να μπορεί να γυρίσει πίσω κάποια χρήματα σε αυτούς τους γενετικούς πόρους που θα βοηθήσουν ξανά να αναπτυχθεί η σποροπαραγωγή. Θα σας πω ακόμη περισσότερα πράγματα στη δευτερολογία μου.
Ευχαριστώ πολύ.</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Κύριε  συνάδελφε, έχετε τον λόγο.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Υπουργέ, κατ’ αρχάς χαίρομαι που συμφωνούμε ότι υπάρχει τεράστια αναγκαιότητα να διατηρηθεί όλο το υλικό που υπάρχει στην Τράπεζα Γενετικού Υλικού. Αυτό είναι σημαντικό. Εμείς και από δημοσιεύματα, αλλά και από επισημάνσεις συναδέλφων πανεπιστημιακών, που εξέφρασαν την αγωνία τους ότι υπάρχει κίνδυνος για τη διατήρηση, ουσιαστικά, όλων αυτών των φυσικών σπόρων, σας υποβάλαμε αυτήν την αναφορά πάρα πολύ καιρό πριν για να την έχετε υπ’ όψιν, να δείτε τι μπορείτε να κάνετε και με ποιον τρόπο, παραδείγματος χάριν με νομοθετικές παρεμβάσεις. Αν δεν κάνω λάθος, νομίζω ότι η συγκεκριμένη που λέτε ήταν μετά το Νοέμβριο του 2013 για το υπό κρίσιν ζήτημα.
Εν πάση περιπτώσει, αυτό που έχει σημασία είναι ότι εδώ υπάρχει μια εξέλιξη στο ζήτημα του μονοπωλίου των σπόρων. Και αυτό πρέπει να το προσέξουμε. Διότι σήμερα είναι υπό συζήτηση ο Κανονισμός 2013/137 της Ευρωπαϊκής Ένωσης, που ουσιαστικά αφορά και υποχρεώνει όλους τους αγρότες -και τους Έλληνες αγρότες- να παίρνουν τους σπόρους των πολυεθνικών εταιρειών και στην ουσία αυτές οι τέσσερις μεγαλύτερες πολυεθνικές επιχειρήσεις  να κατοχυρώνουν -δήθεν- πνευματικά δικαιώματα. Άρα, εν συνεχεία οι αγρότες δεν μπορούν να σπείρουν τους δικούς τους σπόρους ή και τους σπόρους που έχετε εδώ στις δεκατεσσερισήμισι χιλιάδες σπόρους φυλαγμένους και μπαίνουν σε ένα σύστημα πνευματικών δικαιωμάτων και μάλιστα, απειλούνται με αγωγές αποζημίωσης και με ποινικές διώξεις, εάν κάνουν κάτι το διαφορετικό. 
Κύριε Υπουργέ, αυτά συμβαίνουν τη στιγμή που είναι αναγκαία η στήριξη της πρωτογενούς παραγωγής. Κάναμε και άλλη παρέμβαση προς εσάς, με αναφορά, ότι συγχωνεύεται και το Ινστιτούτο Προστασίας Φυτών Ηρακλείου με  το Ινστιτούτο Αμπέλου Λαχανοκομίας και Ανθοκομίας του Ηρακλείου.
Δηλαδή, σε μια φάση που θέλουμε τα ινστιτούτα αυτά, που θέλουμε τους θεσμούς, θέλουμε την τράπεζα, θέλουμε λειτουργία, έχουμε μια συρρίκνωση. 
Το πιο βασικό, στο οποίο πρέπει να απαντήσουμε είναι η αναγκαιότητα της διατήρησης της τράπεζας αυτής, της αξιοποίησής της όπως είπατε, διότι σήμερα οι πολυεθνικές επιχειρήσεις ελέγχουν –τέσσερις είναι αυτές, τις ξέρετε καλύτερα- το 75% της ευρωπαϊκής αγροτικής βιοποικιλότητας, το οποίο έχει χαθεί. Αυτές οι τέσσερις επιχειρήσεις ελέγχουν το 58% της αγοράς. Έχουμε μια παγκόσμια αγορά περί τα 50 δισεκατομμύρια ευρώ, την παγκόσμια αγορά σπόρων. Αυτές οι πολυεθνικές επιχειρήσεις ελέγχουν το 61,9% των αγροχημικών, το 24,3% των λιπασμάτων, το 53,4% των κτηνοτροφικών φαρμακευτικών προϊόντων, το 75% της έρευνας της αγοράς, το 60% της εμπορίας σπόρων, το 76% των πωλήσεων αγροχημικών. 
Καταλαβαίνετε, λοιπόν, την αναγκαιότητα για την προστασία της συγκεκριμένης Τράπεζας Διατήρησης Γενετικού Υλικού, διότι σε λίγο οι αγρότες θα απαγορεύεται να καλλιεργούν τους σπόρους που θέλουν. 
Παρεμπιπτόντως, θέλω να μας πείτε: Ποια είναι η θέση του Υπουργείου σας; Ψηφίσατε, ως μέλος του Συμβουλίου, τον Κανονισμό 2013/137 που τώρα, παραμονές ευρωεκλογών, προωθείται «από την πίσω πόρτα» στο Κοινοβούλιο για να ψηφιστεί στο Ευρωπαϊκό Κοινοβούλιο και να κατοχυρωθούν τα δικαιώματα των πολυεθνικών; 
Επομένως, κύριε Υπουργέ, θέλουμε την ξεκάθαρη διαβεβαίωση ότι αυτή η Τράπεζα Γενετικού Υλικού και οι σπόροι θα υπάρξουν και θα διατηρηθούν, ότι θα στηριχθεί κάθε ερευνητική προσπάθεια για τη διατήρηση του γενετικού υλικού, της βιοποικιλότητας και ότι θα σταθεί το Υπουργείο απέναντι στο μονοπώλιο σπόρων, που διαμορφώνεται και σε επίπεδο Ευρωπαϊκής Ένωσης και σε παγκόσμιο επίπεδο, για να κλείσει ο δρόμος στις τέσσερις μεγάλες πολυεθνικές, που θέλουν να μετατρέψουν τους αγρότες σε δουλοπάροικους, που δεν θα μπορούν να σπείρουν τους δικούς τους σπόρους, αλλά θα πρέπει να αγοράζουν μόνο τους σπόρους των εν λόγω πολυεθνικών εταιρειών.</ChairmanSpeech> 
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Κύριε Υπουργέ, έχετε τον λόγο.</ChairmanSpeech>
<Speech><Parlmember>ΑΘΑΝΑΣΙΟΣ ΤΣΑΥΤΑΡΗΣ</Parlmember> (Υπουργός Αγροτικής Ανάπτυξης και Τροφίμων): Κύριε Μαριά, με όλο το σεβασμό, θα ήθελα να σας παρακαλέσω να ελέγχετε τις πηγές πληροφόρησής σας. 
Παραδείγματος χάριν, στη συγκεκριμένη συζήτηση για την Τράπεζα Γενετικού Υλικού λέτε: «Διάβασα σε μια ιστοσελίδα…» -«dasosygrou» είναι η ιστοσελίδα- «…ότι μια υπουργική απόφαση του Υπουργού Αγροτικής Ανάπτυξης έρχεται να καταστρέψει την τράπεζα». Δεν είναι έτσι. Το «ΕΕ», στο οποίο αναφερθήκατε, δεν αναφέρεται στην Ευρωπαϊκή Ένωση, όπως είπατε. Θα πρέπει να ξέρετε ότι τα όργανα της Ευρωπαϊκής Ένωσης είναι τρία: Η Κομισιόν, η Ευρωπαϊκή Επιτροπή. Αυτό που διαβάσατε δεν ήταν Κανονισμός της Ευρωπαϊκής Ένωσης, αλλά ήταν πρόταση της Ευρωπαϊκής Επιτροπής. Μάλιστα, πρέπει να γνωρίζετε…
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Πρόταση για ψήφιση Κανονισμού.</Speech>
<Speech><Parlmember>ΑΘΑΝΑΣΙΟΣ ΤΣΑΥΤΑΡΗΣ</Parlmember> (Υπουργός Αγροτικής Ανάπτυξης και Τροφίμων): Έτσι ακριβώς. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Άρα, λοιπόν;</Speech>
<Speech><Parlmember>ΑΘΑΝΑΣΙΟΣ ΤΣΑΥΤΑΡΗΣ</Parlmember> (Υπουργός Αγροτικής Ανάπτυξης και Τροφίμων): Απέχει πολύ η πρόταση μιας Ευρωπαϊκής Επιτροπής από το να γίνει Κανονισμός, γιατί πρέπει να συμφωνήσουν και τα άλλα δύο Σώματα, δηλαδή το Ευρωπαϊκό Συμβούλιο -που τώρα προεδρεύω εγώ- και το Ευρωπαϊκό Κοινοβούλιο. 
Σας πληροφορώ ότι μια βδομάδα πριν, το Ευρωπαϊκό Κοινοβούλιο απέρριψε την πρόταση ομόφωνα. Πώς είναι Κανονισμός της Ευρωπαϊκής Ένωσης;
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Είπα «πρόταση Κανονισμού». Εσείς τι ψηφίσατε στο Συμβούλιο;</Speech> 
<Speech><Parlmember>ΑΘΑΝΑΣΙΟΣ ΤΣΑΥΤΑΡΗΣ</Parlmember> (Υπουργός Αγροτικής Ανάπτυξης και Τροφίμων): Κατ’ αρχάς, στο Συμβούλιο μας δεν έφτασε ακόμα. Έφτασε στα παρακάτω όργανα, στο Κορεπέρ και εκεί απερρίφθη. Επομένως, έχουμε ακόμη μπροστά μας δρόμο να το συζητήσουμε και να το συμφωνήσουμε. 
Εσείς πιστεύετε ότι τόσο εύκολα θα είχαμε αφήσει στην άκρη ένα τόσο σημαντικό αγαθό όπως είναι ο σπόρος; Δεν είναι έτσι. 
Δεν έχω χρόνο. Πρέπει να απαντήσω για την τράπεζα. Λέτε: «Κατά πληροφορίες μας, στην Κρήτη κλείνετε τα ινστιτούτα, ανοίγετε τα ινστιτούτα, τα κολλάτε». Και λέτε, «ασφαλείς πληροφορίες». 
Δεν μπορούμε να λειτουργούμε σε αυτήν την Αίθουσα, κύριε Μαριά, με ψιθυριστές… 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Είναι καταγγελίες έγγραφες των εργαζομένων.</Speech> 
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Κύριε Μαριά, δεν είναι θέμα…</ChairmanSpeech>
<Speech><Parlmember>ΑΘΑΝΑΣΙΟΣ ΤΣΑΥΤΑΡΗΣ</Parlmember> (Υπουργός Αγροτικής Ανάπτυξης και Τροφίμων): Έγγραφες καταγγελίες σε ποιον έχουν κάνει; Σε εσάς; Κάνει κάποιος έγγραφη καταγγελία σε Βουλευτή; 
Σας παρακαλώ, περιμένετε να ακούσετε τις επίσημες προτάσεις του Υπουργείου. Δεν μπορούμε να λειτουργούμε με ψιθύρους.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Μα, γι’ αυτό σάς κάναμε την αναφορά, για να μας απαντήσετε. Αναφέραμε την καταγγελία.</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Κύριε συνάδελφε, αυτό δεν κάνει ο κύριος Υπουργός; Σας παρακαλώ, δηλαδή. Για ένα θέμα για το οποίο ουσιαστικά συμφωνείτε και είναι και πολύ καλή η θέση σας και η θέση του Υπουργείου, ας το ακούσουμε κι εμείς.</ChairmanSpeech>
<Speech><Parlmember>ΑΘΑΝΑΣΙΟΣ ΤΣΑΥΤΑΡΗΣ</Parlmember> (Υπουργός Αγροτικής Ανάπτυξης και Τροφίμων): Κύριε Πρόεδρε, δεν μπορώ να συνεχίσω έτσι...
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Φέραμε την καταγγελία για να μας πει αν αληθεύει.</Speech> 
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Σας παρακαλώ, κύριε Μαριά. Δεν υπάρχει λόγος τώρα.</ChairmanSpeech>
<Speech><Parlmember>ΑΘΑΝΑΣΙΟΣ ΤΣΑΥΤΑΡΗΣ</Parlmember> (Υπουργός Αγροτικής Ανάπτυξης και Τροφίμων): Ίσα-ίσα κάνουμε μεγάλη προσπάθεια, πιστέψτε με, να υποστηρίξουμε τον σπόρο και το πολλαπλασιαστικό υλικό. Στο καινούργιο οργανόγραμμα θα δείτε ξέχωρη γενική διεύθυνση φυτογενετικών πόρων και σπόρων παραγωγής.
Σας είπα ότι στα ινστιτούτα δημιουργείται ξέχωρο ινστιτούτο γενετικής βελτίωσης των φυτών. Μέσα στα ινστιτούτα προσλαμβάνουμε ήδη εκατό ερευνητές και μάλιστα από τους λίγους διδάκτορες που είχαμε, την πρώτη κυρία που βάλαμε με σημαντικές σπουδές στο εξωτερικό, τη βάλαμε προϊσταμένη στην Τράπεζα Γενετικού Υλικού. Είναι με διδακτορικό στην Αμερική στα αντικείμενα αυτά. Εις ό,τι αφορά τους μεταδιδακτορικούς ερευνητές που θα πάρουμε, θα ενισχυθούν ακόμη περισσότερο οι συγκεκριμένες διεργασίες.
Και μια και αναφερθήκατε, θα πρέπει να σας πω ότι το ίδιο θα κάνουμε αναβαθμίζοντας το Ινστιτούτο Ελέγχου Ποικιλιών. Αυτός είναι ο ελεγκτικός μηχανισμός του Υπουργείου, όχι ο ερευνητικός. Στο Ινστιτούτο Ελέγχου κατοχυρώνονται με την εγγραφή τους οι ντόπιες ποικιλίες. Δεν κυκλοφορεί τίποτα στην Ευρωπαϊκή Ένωση και όλο αυτό το γενετικό υλικό περνάει μέσα από αυτήν την κατοχύρωση του ελέγχου, το οποίο μάλιστα θα το επεκτείνουμε γιατί έχουμε και αγενές πολλαπλασιαστικό υλικό από δέντρα, αμπέλια κ.λπ., που δεν περνούν τη διαδικασία των σπόρων. Μάλιστα, κάτω από αυτό η δουλειά του θα υποστηριχθεί και από τα ΚΕΠΠΥΕΛ, τα Κέντρα Ελέγχου Πιστοποίησης Πολλαπλασιαστικού Υλικού, προς τον σκοπό αυτό. 
Επιτρέψτε μου, όμως, να τελειώσω, για να σας δείξω ότι ο Τσαυτάρης δεν χρειάστηκε να γίνει Υπουργός για να καταπιαστεί με αυτό το γενετικό υλικό. Θα σας δείξω πάνω από πενήντα εργασίες που μόνον έτσι κατοχυρώνεται το γενετικό υλικό της τράπεζας: Έχουμε κάνει DNA barcoding όλες τις ποικιλίες κερασιάς. Έχουμε κάνει DNA barcoding όλες τις άγριες ποικιλίες κερασιάς που χρησιμοποιούνται σαν υποκείμενα. Κάναμε όλη τη συλλογή κυδωνιάς. Κάναμε όλη τη συλλογή των φασολιών, για να κατοχυρώσουμε ιδιαίτερα τα μεγαλόσπερμα των Πρεσπών που είναι ΠΟΠ. Κάναμε barcoding σε ξέχωρη εργασία όλες τις φακές του τόπου μας και στην Τράπεζα Γενετικού Υλικού, για να μπορούμε να διακρίνουμε τη φακή Εγκλουβής. Κάναμε το ίδιο με όλα τα όσπρια του τόπου. Κάναμε το ίδιο με όλα τα υλικά που χρησιμοποιούνται στους λειμώνες μας για να αναχλοώσουμε τα βοσκοτόπια. Κάναμε και πάρα πολλές τέτοιες εργασίες, μάλιστα στις δύο εξ αυτών αναφέρεται και η κυρία που δουλεύει μέσα στην Τράπεζα Γενετικού Υλικού. 
Έτσι το τιμούμε το γενετικό υλικό του τόπου μας και τη βιοποικιλότητα, κύριε Μαριά. Όχι με ψιθύρους.
Ευχαριστώ πολύ.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Την πρόταση του κανονισμού θα την καταψηφίσετε;</Speech> 
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Κύριε Μαριά, θα φανεί τι θα κάνει ο κύριος Υπουργός.</ChairmanSpeech>
<Speech><Parlmember>ΑΘΑΝΑΣΙΟΣ ΤΣΑΥΤΑΡΗΣ</Parlmember> (Υπουργός Αγροτικής Ανάπτυξης και Τροφίμων): Όταν έρθει ο κανονισμός, θα δείτε τις θέσεις που θα πάρουμε. Και φυσικά, αφού δεν πέρασε από το Κοινοβούλιο, πώς θα έρθει σε εμάς;
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Να δεσμευτείτε εσείς ως Κυβέρνηση.</Speech>
<Speech><Parlmember>ΑΘΑΝΑΣΙΟΣ ΤΣΑΥΤΑΡΗΣ</Parlmember> (Υπουργός Αγροτικής Ανάπτυξης και Τροφίμων): Αμφιβάλλετε, κύριε Μαριά;</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Θα σας το δείξει, δεν θα το πει μόνο.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Όχι, να μην το δείξει στο μέλλον, να μας το πει τώρα.</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Πώς; Όταν ψηφίσει, θα το δείξει.</ChairmanSpeech>
<Speech><Parlmember>ΑΘΑΝΑΣΙΟΣ ΤΣΑΥΤΑΡΗΣ</Parlmember> (Υπουργός Αγροτικής Ανάπτυξης και Τροφίμων): Θα μου επιτρέψετε, κύριε Πρόεδρε, μια και έχω τον λόγο, να ενημερώσω το Σώμα και φυσικά και τον κόσμο που μας ακούει, γιατί ήταν ένα από τα αιτήματα των αγροτών να πάρουν γρήγορα τις αποζημιώσεις του ΕΛΓΑ. Την Πέμπτη, λοιπόν, ο ΕΛΓΑ θα πληρώσει δώδεκα εκατομμύρια ευρώ σε πέντε χιλιάδες τέτοιους δικαιούχους.
Σας ευχαριστώ πολύ.</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Είναι ένα καλό νέο αυτό.
Ευχαριστούμε πολύ.
Ολοκληρώνουμε με την πρώτη υπ’ αριθμόν 5269/9-1-2014 ερώτηση δευτέρου κύκλου του Βουλευτή Ιωαννίνων της Νέας Δημοκρατίας κ. Σταύρου Καλογιάννη προς τον Υπουργό Παιδείας και Θρησκευμάτων, σχετικά με την ίδρυση Πολυτεχνικής Σχολής στο Πανεπιστήμιο Ιωαννίνων.
Αγαπητέ κύριε συνάδελφε, έχετε τον λόγο.</ChairmanSpeech>
<Speech><Parlmember>ΣΤΑΥΡΟΣ ΚΑΛΟΓΙΑΝΝΗΣ</Parlmember>: Ευχαριστώ πολύ, κύριε Πρόεδρε.
Όπως γνωρίζετε, το Πανεπιστήμιο Ιωαννίνων αποτελεί ένα παράδειγμα ποιοτικού περιφερειακού πανεπιστημίου, το οποίο κατέχει μια ξεχωριστή θέση, θα έλεγα, στην πανεπιστημιακή κοινότητα. 
Τον Σεπτέμβριο του 2009 με προεδρικό διάταγμα είχε ιδρυθεί η Αρχιτεκτονική Σχολή στο Πανεπιστήμιο Ιωαννίνων.
Τον Οκτώβριο του 2009 έγιναν βουλευτικές εκλογές, ήλθε μία νέα κυβέρνηση. Η τότε Υπουργός Παιδείας, που ανέλαβε το Υπουργείο, αναιτιολόγητα ανέστειλε τη λειτουργία της Αρχιτεκτονικής Σχολής. Σύμφωνα με νέο προεδρικό διάταγμα του 2013, που υπέγραψε ο παριστάμενος Υπουργός, προβλέπεται η σχολή αυτή να λειτουργήσει από το μεθεπόμενο ακαδημαϊκό έτος του 2015-2016.
Παράλληλα με την Αρχιτεκτονική Σχολή, κύριε Πρόεδρε, είναι πολύ σημαντικό να λειτουργήσει και η Πολυτεχνική Σχολή στο Πανεπιστήμιο Ιωαννίνων. Θα αναβαθμίσει ουσιαστικά το επίπεδο σπουδών του πανεπιστημίου και θα δώσει προφανώς πολύ μεγάλη ώθηση στην επιστημονική εκπαίδευση.
Η Αρχιτεκτονική Σχολή θα αποτελέσει το βασικό κύτταρο, τη «μαγιά» -θα έλεγα- της Πολυτεχνικής Σχολής μαζί με δύο άλλα τμήματα, τα οποία λειτουργούν ήδη. Αναφέρομαι στο Τμήμα Μηχανικών Ηλεκτρονικών Υπολογιστών και στο Τμήμα Μηχανικών Επιστήμης των Υλικών. Λειτουργούν και τα δύο αυτά τμήματα. 
Σήμερα είναι ενταγμένα στη Σχολή Θετικών Επιστημών, όπως γνωρίζετε, κύριε Υπουργέ,  του Πανεπιστημίου Ιωαννίνων.
Επειδή η Πολυτεχνική Σχολή Ιωαννίνων αποτελεί όχι απλώς ένα δίκαιο αίτημα της τοπικής κοινωνίας και της επιστημονικής κοινότητας, αλλά είναι και μία τεκμηριωμένη πρόταση, η οποία πραγματικά πιστεύουμε ότι μπορεί να ενδυναμώσει ουσιαστικά ένα από τα πιο παραγωγικά πανεπιστήμια της χώρας, κύριε Πρόεδρε, θα ήθελα να ρωτήσω τον κύριο Υπουργό, πρώτον, αν προτίθεται να λειτουργήσει η Αρχιτεκτονική Σχολή από το επόμενο ακαδημαϊκό έτος και, δεύτερον, εάν σχεδιάζει το Υπουργείο να προχωρήσει στην ίδρυση Πολυτεχνικής Σχολής στο Πανεπιστήμιο Ιωαννίνων.
Ευχαριστώ πολύ, κύριε Πρόεδρε.</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Κι εμείς, κύριε συνάδελφε.
Ο αγαπητός Υπουργός Παιδείας κ. Αρβανιτόπουλος, έχει τον λόγο.</ChairmanSpeech>
<Speech><Parlmember>ΚΩΝΣΤΑΝΤΙΝΟΣ ΑΡΒΑΝΙΤΟΠΟΥΛΟΣ</Parlmember> (Υπουργός Παιδείας και Θρησκευμάτων): Ευχαριστώ, κύριε Πρόεδρε.
Ευχαριστώ και τον συνάδελφο για την ερώτηση, γιατί μου δίνει την ευκαιρία να απαντήσω με έναν τρόπο ο οποίος θα διευκρινίσει την πολιτική του Υπουργείου σχετικά με τον ακαδημαϊκό χάρτη. 
Ξέρετε ότι ο πειρασμός είναι, όταν προβάλλονται τέτοια αιτήματα τέτοιας φύσεως, να απαντάει κανείς με ένα ναι ή με ένα όχι. Όμως, θέλω να υπενθυμίσω ότι εδώ και μία τριετία έχει αρχίσει μία προσπάθεια συνολικής αναδιάρθρωσης της τριτοβάθμιας εκπαίδευσης και απαντώντας με ένα μονολεκτικό ναι ή όχι για την ίδρυση μιας σχολής σε ένα Πανεπιστήμιο ή σε ένα άλλο πανεπιστήμιο, μπαίνει κανείς στον πειρασμό να πάει ξανά στην απαρχή του φαύλου κύκλου που μας οδήγησε ως εδώ.
Υπό ποια έννοια; Η ανάπτυξη του ακαδημαϊκού χάρτη της χώρας έγινε με έναν τρόπο, ο οποίος δεν λογοδοτούσε ούτε στις ακαδημαϊκές ούτε στις αναπτυξιακές λογικές. Έγινε με έναν τρόπο χωρίς μελέτη, με έναν τρόπο σχεδόν άναρχο.
Αυτό, λοιπόν, το οποίο κάναμε εδώ και μία τριετία είναι να προσπαθήσουμε να εξορθολογίσουμε αυτόν τον ακαδημαϊκό χάρτη της χώρας, βλέποντας συνολικά τις ακαδημαϊκές, τις μαθησιακές ανάγκες, αλλά και τις αναπτυξιακές ανάγκες της χώρας. Γι’ αυτό είδατε ότι κάναμε τρία πράγματα.
Το πρώτο είναι ότι φέραμε έναν νόμο για τη συνολική αναδιάρθρωση του συστήματος διοίκησης των ανωτάτων εκπαιδευτικών ιδρυμάτων της χώρας, έναν νόμο-πλαίσιο, ο οποίος υλοποιείται, εφαρμόζεται και νομίζω ότι μετά από ένα-δύο-τρία χρόνια, όπως και ο ίδιος ο νόμος αναφέρει μέσα στις πρόνοιές του, θα υπάρξει μία αξιολόγηση, για να δούμε τι έχει λειτουργήσει σωστά και τι χρειάζεται να αλλάξει κ.ο.κ.. Αυτό είναι το ένα.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υπουργού) 
Δώστε μου ένα λεπτό, κύριε Πρόεδρε.
Το δεύτερο είναι ότι προχωρήσαμε στο σχέδιο «Αθηνά» και προχωρήσαμε σ’ ένα πρώτο βήμα εξορθολογισμού του ακαδημαϊκού χάρτη της χώρας. Είδαμε, δηλαδή, κατ’ αρχάς ποια πανεπιστήμια έχουν πρόβλημα, γιατί δεν μπορείς να αποκαλέσεις πανεπιστήμιο ένα ίδρυμα το οποίο έχει ένα ή δύο τμήματα. Νομίζω ότι θα συμφωνήσουμε σ’ αυτό. Γι’ αυτό προχωρήσαμε στη συγχώνευση αυτών των πανεπιστημίων. Όμως, προχωρήσαμε και στη συγχώνευση τμημάτων, τα οποία είτε δεν είχαν επαρκές διδακτικό προσωπικό είτε λόγω του γνωστικού τους αντικειμένου δεν δικαιολογούνταν η αυτονομία τους και η ύπαρξη ξεχωριστού τμήματος. Προχωρήσαμε, λοιπόν, με το σχέδιο «Αθηνά» σ’ έναν πρώτο εξορθολογισμό συγχωνεύοντας εκατόν είκοσι τρία τμήματα και τέσσερα ιδρύματα.
Από εκεί και έπειτα, ανασυγκροτήσαμε την ΑΔΙΠ, η οποία είναι Αρχή της Διασφάλισης της Ποιότητας στην τριτοβάθμια εκπαίδευση και η ΑΔΙΠ είχε ως πρώτιστη αποστολή την εσωτερική και εξωτερική αξιολόγηση των τμημάτων των ιδρυμάτων μας. Αυτή η διαδικασία ολοκληρώνεται αυτόν τον μήνα που μιλάμε. Έχουν μείνει, αν δεν απατώμαι, πέντε-έξι τμήματα ακόμη να αξιολογηθούν και στο τέλος του μήνα θα έχουμε την πλήρη έκθεση της ΑΔΙΠ για τη συνολική αξιολόγηση των ανώτατων εκπαιδευτικών ιδρυμάτων της χώρας.
Αυτό, λοιπόν, θα μας δώσει μια συνολική εικόνα, η οποία θα μας επιτρέψει να κάνουμε τον περαιτέρω σχεδιασμό μας για την ακαδημαϊκή ανάπτυξη των πανεπιστημίων και των τμημάτων μας, με έναν τρόπο ο οποίος θα διασφαλίζει την ποιότητα, την εξωστρέφεια, την αριστεία και βεβαίως τη διασύνδεση των ιδρυμάτων μας με τον αναπτυξιακό χάρτη της χώρας. 
Συνεπώς θα μου επιτρέψετε να μην απαντήσω αποσπασματικά σήμερα για το ναι ή το όχι, διότι θα πρέπει να δούμε συνολικά τον ακαδημαϊκό χάρτη της χώρας αξιολογημένο πια και αφού έχει λειτουργήσει μετά τον χρόνο που παρήλθε και τις πρώτες συγχωνεύσεις. Να δούμε εν τέλει αυτός ο ακαδημαϊκός χάρτη της χώρας πόσες πολυτεχνικές σχολές μπορεί να σηκώσει, πόσες τέτοιες σχολές έχει ανάγκη η Ελλάδα. Επίσης, ποιο είναι το ποσοστό των ανέργων ή των πτυχιούχων από αυτές τις σχολές που μπορούν να βρουν θέση στην αγορά εργασίας και ένα σωρό από ερωτήματα, τα οποία πρέπει να απαντηθούν, για να έχουμε μια συνολική απάντηση.</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Κύριε συνάδελφε, έχετε τον λόγο.</ChairmanSpeech> 
<Speech><Parlmember>ΣΤΑΥΡΟΣ ΚΑΛΟΓΙΑΝΝΗΣ</Parlmember>: Ευχαριστώ, κύριε Πρόεδρε. 
Κοιτάξτε, είμαι από τους ανθρώπους που πιστεύουν απολύτως στην αξιολόγηση των πάντων και πρώτων από όλους ημών των Βουλευτών. Προφανώς πιστεύω και στην αξιολόγηση των πανεπιστημίων της χώρας, έτσι όπως την έθεσε ο κύριος Υπουργός. Επιτρέψτε μου, όμως, κύριε Πρόεδρε, να ξεκαθαρίσω λίγο τα θέματα. 
Κατ’ αρχάς, κύριε Υπουργέ, το θέμα της Αρχιτεκτονικής Σχολής έρχεται από το 2009. Προφανώς γνωρίζετε πολύ καλά τις διαδικασίες. Είχε αξιολογηθεί η ίδρυση αυτής της σχολής, γι’ αυτό και φτάσαμε στην έκδοση προεδρικού διατάγματος τον Σεπτέμβριο του 2009. Επαναλαμβάνω ότι εντελώς αναιτιολόγητα η τότε Υπουργός, όταν ανέλαβε τα καθήκοντά της, ανέστειλε τη λειτουργία της.
Συνεπώς πιστεύω ότι η Αρχιτεκτονική Σχολή Ιωαννίνων, έστω και με μια  καθυστέρηση πέντε ετών μπορεί πράγματι να λειτουργήσει από το ερχόμενο ακαδημαϊκό έτος. Αυτό το γεγονός –ότι δηλαδή υπάρχει πλήρης ωριμότητα και προετοιμασία στο πανεπιστήμιο- το βεβαιώνει και το πρυτανικό συμβούλιο. Το γνωρίζετε καλά, κύριε Υπουργέ, σας το έχουν θέσει επανειλημμένα. 
Σε ό,τι αφορά το θέμα της Πολυτεχνικής Σχολής, αυτήν τη στιγμή έχουμε ήδη δύο τμήματα, όπως γνωρίζετε πολύ καλά, τα οποία βγάζουν μηχανικούς ηλεκτρονικών υπολογιστών και μηχανικούς επιστήμης των υλικών. Υπάρχουν αυτά τα τμήματα, λειτουργούν. Εάν και η Αρχιτεκτονική λειτουργήσει, ουσιαστικά το περίγραμμα, το κέλυφος εάν θέλετε, της Πολυτεχνικής Σχολής υπάρχει. Βεβαίως, επαναλαμβάνω, πρέπει να ολοκληρωθεί η αξιολόγηση και να δούμε τα αποτελέσματά της. 
Πέρα από όλα αυτά, πρέπει να πω ότι υπάρχει και μια ιστορία πίσω από το Πανεπιστήμιο Ιωαννίνων, το οποίο συμπλήρωσε πενήντα χρόνια ζωής. Υπάρχει επίσης μια παράδοση εθνικών ευεργετών –όπως γνωρίζετε πολύ καλά, κύριε Υπουργέ- σε ό,τι αφορά τη χρηματοδότηση των μεγάλων Σχολών σε ολόκληρη τη χώρα. Ηπειρώτες ευεργέτες έφτιαξαν το Μετσόβιο Πολυτεχνείο, ο Στουρνάρας και ο Τοσίτσας, ο Γεώργιος Αβέρωφ το ολοκλήρωσε. 
Υπάρχει μία πολύ μεγάλη παράδοση σε ό,τι αφορά τα επαγγέλματα του μηχανικού στην Ήπειρο, όπως γνωρίζετε πάρα πολύ καλά. Αυτές είναι  παρακαταθήκες, οι οποίες μπορούν πράγματι να βοηθήσουν στο Πολυτεχνείο. Δεν είμαι υπέρ της άκριτης σύστασης νέων πολυτεχνικών σχολών ανά τη χώρα. Προφανώς όχι και θα με βρείτε σε αυτό σύμμαχο. Μπορούμε, όμως, να αξιοποιήσουμε αυτά τα οποία έχουν γίνει με κόπο, με μόχθους, με θυσίες μέχρι σήμερα και να προχωρήσουμε ένα βήμα πάρα πέρα. 
Εξάλλου τα Ιωάννινα, όπως γνωρίζετε πολύ καλά, κύριε Πρόεδρε, έχουν μία λαμπρή παράδοση στην πνευματική ζωή του τόπου. Θα θυμίσω ότι ο Κωνσταντίνος Κούμας ανέφερε ότι τα Ιωάννινα ήταν η πνευματική πρωτεύουσα του νεώτερου ελληνισμού. Θα επανέλθουμε, βεβαίως, για την Πολυτεχνική Σχολή μόλις έχουμε και τα αποτελέσματα της αξιολόγησης. 
Παρακαλώ από τώρα, κύριε Υπουργέ, να είστε θετικός στην κατεύθυνση όσων συζητήσαμε.
Ευχαριστώ πολύ.</Speech> 
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Προτού δώσω τον λόγο στον κύριο Υπουργό, θα πω ότι είναι χαρακτηριστικό παράδειγμα τα Ιωάννινα, πώς ένα πανεπιστήμιο που λειτουργεί σε υψηλό επίπεδο αναβάθμισε πολιτισμικά, οικονομικά την περιοχή σας. Τώρα ήρθε και η Εγνατία και σας έφερε κοντά μας σε δύο ώρες. 
Κύριε Υπουργέ, έχετε τον λόγο.</ChairmanSpeech> 
<Speech><Parlmember>ΚΩΝΣΤΑΝΤΙΝΟΣ ΑΡΒΑΝΙΤΟΠΟΥΛΟΣ</Parlmember> (Υπουργός Παιδείας και Θρησκευμάτων): Υπάρχουν δύο πράγματα όσον αφορά το θέμα της διαδραστικής σχέσης –με τσίγκλησε τώρα ο Πρόεδρος- της αμφίδρομης σχέσης που αναπτύσσεται ανάμεσα σε ένα πανεπιστήμιο και σε μια τοπική κοινωνία.
Φυσικά, κάθε ίδρυμα και ιδιαίτερα τα περιφερειακά ιδρύματα προσφέρουν, αλλά πρέπει να προσφέρουν με έναν τρόπο ο οποίος να ανταποκρίνεται σε πραγματική αναπτυξιακή στρατηγική, όχι δηλαδή να φτιάχνουμε τμήματα ατάκτως ερριμμένα, για να μπορούμε να ικανοποιούμε ενοικιαζόμενα δωμάτια ή κάποια εστιατόρια τα οποία πρόσκαιρα αναπτύσσουν έναν τζίρο.</Speech> 
<Speech><Parlmember>ΣΤΑΥΡΟΣ ΚΑΛΟΓΙΑΝΝΗΣ</Parlmember>: Συμφωνούμε απόλυτα.</Speech> 
<Speech><Parlmember>ΚΩΝΣΤΑΝΤΙΝΟΣ ΑΡΒΑΝΙΤΟΠΟΥΛΟΣ</Parlmember> (Υπουργός Παιδείας και Θρησκευμάτων): Και αυτό γιατί; Γιατί με αυτόν τον τρόπο βλάπτουμε μακροπρόθεσμα το μέλλον των παιδιών. 
Αυτό το οποίο νομίζω ότι πρέπει να κάνουμε κατ’ αρχάς είναι να διασφαλίσουμε ότι έχουμε ιδρύματα υψηλής ποιότητας, ανταγωνιστικά, τα οποία αναπτύσσουν την αριστεία και την εξωστρέφεια και έτσι δίνουν ισχυρά πτυχία και οι νέοι και οι νέες μας αύριο θα είναι ανταγωνιστικοί, όχι μόνο μέσα στην ελληνική επικράτεια αλλά και στο ευρωπαϊκό και στο πλανητικό –αν θέλετε- καταμερισμό έργου, γιατί πλέον καθένας από μας είναι πολίτης του κόσμου και συνεπώς, πρέπει να είναι ανταγωνιστικός σε οποιοδήποτε περιβάλλον. 
Τα πανεπιστήμιά μας σε γενικές γραμμές είναι καλά ιδρύματα και έχουν θύλακες αριστείας. Εγώ δεν θα διαφωνήσω μαζί σας ότι το Πανεπιστήμιο Ιωαννίνων είναι ένα καλό πανεπιστήμιο, ένα πολύ καλό πανεπιστήμιο. 
Από εκεί και έπειτα, όμως, θα πρέπει να δούμε δύο πράγματα. Το πρώτο είναι να δούμε κατ’ αρχάς –και αυτό δεν είναι μόνο, αν θέλετε, ένα φαινόμενο το οποίο παρατηρείται στον ελληνικό χώρο, χθες συζητούσαμε ακριβώς αυτό στο Συμβούλιο των Υπουργών της Ευρωπαϊκής Ένωσης- τις μελέτες ΠΙΑ και PISA, τις μελέτες του ΟΟΣΑ, όλες αυτές τις μελέτες που μας δείχνουν δύο πράγματα, ότι πρέπει να γίνει μία αντιστοίχιση των προσόντων και των δεξιοτήτων των εκπαιδευόμενων σε όλες τις βαθμίδες της εκπαίδευσης με αυτά τα οποία η πραγματικότητα πλέον, η οποία αλλάζει με γοργούς ρυθμούς, απαιτεί. Πρέπει πάντοτε να γίνεται αυτή η αντιστοίχιση. Αυτό πάντοτε οδηγεί σε αλλαγές όσον αφορά τη στόχευση και τα γνωστικά αντικείμενα που κάθε εκπαιδευτικό σύστημα δίνει προς τους νέους και τις νέες. 
Για να μην παρεξηγηθώ, σας λέω ότι η φιλοσοφία μου δεν είναι αυτή, αλλά είναι το ακριβώς αντίθετο, ότι η γνώση δεν είναι μόνο αυτό, δηλαδή η γνώση δεν είναι μόνο μία σχέση αιτίου-αιτιατού ανάμεσα στην εκπαίδευση και στην παραγωγή, στην εκπαίδευση και στην εργασία. Δεν πρέπει η εκπαίδευση να είναι υποσύνολο των αναγκών της εργασίας, κάθε άλλο, γνώση είναι πάντοτε και μία διαδικασία η οποία πρέπει να οδηγεί τον άνθρωπο στην αγωγή, στην αρετή, στην προσπάθεια για την τελείωση ως ατόμου, ως ανθρώπου. Όμως, δεν μπορούμε να αποκόψουμε τα δύο.
Έχοντας πει όλα αυτά, λοιπόν, λέμε ότι βλέπουμε και εμείς στην πατρίδα μας, όπως βλέπουμε και σε κάθε ευρωπαϊκή χώρα –γιατί στα θέματα της παιδείας υπάρχουν εθνικές πολιτικές, άσχετα αν υιοθετούμε τελικά μια συγκριτική μεθοδολογία για να μαθαίνουμε ο ένας από τα λάθη του άλλου και στο τέλος να αναπτύξουμε και μία ευρωπαϊκή στρατηγική στο βαθμό που αυτή είναι εφικτή και δυνατή- όπως και οι υπόλοιποι σε άλλες χώρες της Ευρώπης, αλλά και του κόσμου ποια είναι τα συγκριτικά μας πλεονεκτήματα, ποιοι είναι οι αναπτυξιακοί τομείς που πρέπει να αναπτύξουμε, ποιες είναι οι δυνάμεις που έχουμε αυτήν τη στιγμή, για να δώσουμε ώθηση εκεί που έχουμε πράγματι συγκριτικά πλεονεκτήματα. Αυτό εννοώ πέρα από τις κλασικές σπουδές, τις ανθρωπιστικές σπουδές που πρέπει να είναι στην Ελλάδα και όσον αφορά το δικό μας εκπαιδευτικό σύστημα πάντοτε σταθερές στην προσέγγισή μας και πάντοτε να αναπτύσσονται. Όμως, πρέπει να δούμε και τις επιμέρους εκείνες επιστήμες, τις τέχνες, στις οποίες πρέπει να δώσουμε ανάπτυξη. 
Γιατί το λέω αυτό; Γιατί πάντοτε θα δείτε ότι και σε κάθε μηχανογραφικό κάνουμε μία αναδιάρθρωση, μία διόρθωση, ανάλογα και με τις ανάγκες που παρουσιάζονται.
Για παράδειγμα, βλέπουμε ότι αυτήν τη στιγμή υπάρχει μία οροφή όσον αφορά τις ανάγκες του δημοσίου στην είσοδο των εκπαιδευτικών γιατί βλέπουμε ότι υπάρχουν πολλοί αδιόριστοι ακόμη. Άρα πρέπει να πούμε στους νέους και τις νέες μας ότι μπορεί να το έχεις αυτό ως όνειρο, αλλά δες και την πραγματικότητα η οποία δείχνει ότι την επόμενη πενταετία αν σε ωθήσουμε προς αυτή την κατεύθυνση, είναι πολύ πιθανό να σε εισάγουμε σε ένα τούνελ ανεργίας. 
Αυτό λοιπόν που λέγεται επαγγελματικός προσανατολισμός που πρέπει να είναι η μέριμνα και η υποχρέωση μίας πολιτείας, πρέπει να γίνεται κάθε χρόνο. Ένα το κρατούμενο.
Το δεύτερο είναι η αξιολόγηση. Αναφέρατε δύο τμήματα τα οποία βρίσκονται στη σχολή των θετικών επιστημών, αλλά αυτά –δεν είμαι ειδήμων, περιμένω ακριβώς την αξιολόγηση από την ΑΔΙΠ- βρίσκονται στην περιφέρεια και όχι στην καρδιά μιας πολυτεχνικής σχολής, όσον αφορά τα γνωστικά τους αντικείμενα.
Αυτό λοιπόν που θέλουμε και περιμένουμε από την αξιολόγηση είναι να μας πει κατά πόσον με αυτά τα τμήματα και με ποια ακόμη συγκροτείται πολυτεχνική σχολή και δεύτερον, αν υπάρχει ανάγκη άλλης μίας πολυτεχνικής σχολής ή αν αυτή η πολυτεχνική σχολή ουσιαστικά θα μας παραγάγει ανέργους και ούτω καθεξής. 
Από εκεί κι έπειτα η αρχιτεκτονική σχολή υπήρχε και υπάρχει στο προεδρικό διάταγμα και με βάση και τις δημοσιονομικές συνθήκες θα δούμε τη λειτουργία της.</Speech> 
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Η πρώτη με αριθμό 602/12-8-2013 ερώτηση πρώτου κύκλου του Βουλευτή Ηρακλείου της Νέας Δημοκρατίας κ. Ελευθέριου Αυγενάκη προς τον Υπουργό Οικονομικών, σχετικά με την πτώση του πληθωρισμού και την αύξηση των τιμών σε τρόφιμα και ενέργεια καθώς και η τέταρτη με αριθμό 5125/27-12-2013 ερώτηση πρώτου κύκλου του Βουλευτή Β΄ Αθηνών του Κομμουνιστικού Κόμματος Ελλάδας κ. Χρήστου Κατσώτη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με τη νομική προστασία των εργασιακών δικαιωμάτων τετρακοσίων πενήντα εργαζομένων στην επιχείρηση «Hellas Online» δεν θα συζητηθούν και διαγράφονται.
Κυρίες και κύριοι συνάδελφοι, ολοκληρώθηκε η συζήτηση των αναφορών και ερωτήσεων.
Κύριοι συνάδελφοι, έχουν διανεμηθεί τα Πρακτικά της Πέμπτης 9 Ιανουαρίου 2014 και της Παρασκευής 17 Ιανουαρίου 2014 και ερωτάται το Σώμα αν τα επικυρώνει.</ChairmanSpeech> 
<Speech><Parlmember>ΟΛΟΙ ΟΙ ΒΟΥΛΕΥΤΕΣ</Parlmember>: Μάλιστα, μάλιστα.</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Συνεπώς τα Πρακτικά της Πέμπτης 9 Ιανουαρίου 2014 και της Παρασκευής 17 Ιανουαρίου 2014 επικυρώθηκαν.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι η Ειδική Μόνιμη Επιτροπή Κοινοβουλευτικής Δεοντολογίας καταθέτει την έκθεσή της στην αίτηση της εισαγγελικής αρχής για τη χορήγηση άδειας άσκησης ποινικής δίωξης κατά Βουλευτού. 
Κύριοι συνάδελφοι, δέχεστε στο σημείο αυτό να λύσουμε τη συνεδρίαση;</ChairmanSpeech>
<Speech><Parlmember>ΟΛΟΙ ΟΙ ΒΟΥΛΕΥΤΕΣ</Parlmember>: Μάλιστα, μάλιστα.
Με τη συναίνεση του Σώματος και ώρα 19.04΄ λύεται η συνεδρίαση για αύριο ημέρα Τετάρτη 26 Φεβρουαρίου 2014 και ώρα 10.00΄ με αντικείμενο εργασιών του Σώματος: νομοθετική εργασία, σύμφωνα με την ημερήσια διάταξη που έχει διανεμηθεί. 
 Ο</Speech> ΠΡΟΕΔΡΟΣ                                                        ΟΙ ΓΡΑΜΜΑΤΕΙΣ  
Τελευταία Αποθήκευση:	6/3/2014 9:20:00 πμ	Από:	Γεωργοπαπαδάκου Κανέλλα 
Εκτυπώθηκε:	5/3/2014 11:32:00 πμ</body>
</html>