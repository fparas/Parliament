<html><head><meta name="cp:revision" content="14"><meta name="date" content="2012-11-05T09:38:00Z"><meta name="Company" content="OTS"><meta name="Keywords" content=""><meta name="meta:word-count" content="61243"><meta name="subject" content=""><meta name="dc:creator" content="Production"><meta name="extended-properties:Company" content="OTS"><meta name="meta:print-date" content="2012-11-02T09:31:00Z"><meta name="Word-Count" content="61243"><meta name="dcterms:created" content="2012-11-05T07:08:00Z"><meta name="dcterms:modified" content="2012-11-05T09:38:00Z"><meta name="Last-Modified" content="2012-11-05T09:38:00Z"><meta name="Last-Save-Date" content="2012-11-05T09:38:00Z"><meta name="meta:character-count" content="330715"><meta name="Template" content="Normal"><meta name="meta:save-date" content="2012-11-05T09:38:00Z"><meta name="dc:title" content="ΠΡΑΚΤΙΚΑ ΒΟΥΛΗΣ"><meta name="Application-Name" content="Microsoft Office Word"><meta name="modified" content="2012-11-05T09:38:00Z"><meta name="Edit-Time" content="50400000000"><meta name="cp:subject" content=""><meta name="Content-Type" content="application/msword"><meta name="creator" content="Production"><meta name="meta:author" content="Production"><meta name="dc:subject" content=""><meta name="extended-properties:Application" content="Microsoft Office Word"><meta name="meta:creation-date" content="2012-11-05T07:08:00Z"><meta name="Last-Printed" content="2012-11-02T09:31:00Z"><meta name="meta:last-author" content="a.zoudiari"><meta name="Comments" content=""><meta name="Creation-Date" content="2012-11-05T07:08:00Z"><meta name="xmpTPg:NPages" content="1"><meta name="resourceName" content="30-10-2012.doc"><meta name="Last-Author" content="a.zoudiari"><meta name="w:comments" content=""><meta name="Character Count" content="330715"><meta name="Page-Count" content="1"><meta name="Revision-Number" content="14"><meta name="extended-properties:Template" content="Normal"><meta name="meta:keyword" content=""><meta name="Author" content="Production"><meta name="comment" content=""><meta name="meta:page-count" content="1"></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta>ΠΡΑΚΤΙΚΑ ΒΟΥΛΗΣ</head>
<body>PAGE  
134
ΣΥΝΕΔΡΙΑΣΗ 30/10/2012
(Σημείωση: Ο παρακάτω πίνακας περιεχομένων δεν αποτελεί το τελικό κείμενο, διότι εκκρεμούν ορθογραφικές και συντακτικές διορθώσεις)
ΠΙΝΑΚΑΣ ΠΕΡΙΕΧΟΜΕΝΩΝ
ΙΕ’ ΠΕΡΙΟΔΟΣ
ΠΡΟΕΔΡΕΥΟΜΕΝΗΣ ΚΟΙΝΟΒΟΥΛΕΥΤΙΚΗΣ ΔΗΜΟΚΡΑΤΙΑΣ
ΣΥΝΟΔΟΣ Α΄
ΣΥΝΕΔΡΙΑΣΗ ΝΘ΄
Τρίτη  30 Οκτωβρίου 2012
ΘΕΜΑΤΑ
 
Α. ΕΙΔΙΚΑ ΘΕΜΑΤΑ 
1. Επικύρωση Πρακτικών, σελ. 
2. Ανακοινώνεται ότι τη συνεδρίαση παρακολουθούν ο βοηθός Υπουργός Εξωτερικών της Δημοκρατίας της Κροατίας κ. Χορβόιε Μαρουσίτζ και ο πρέσβης της Κροατίας κ.  Ίβαν Βέλιμενι Στάρτσεβιτς, σελ. 
3. Επί διαδικαστικού θέματος, σελ. 
4. Επί προσωπικού θέματος, σελ. 
5. Ανακοινώνεται ότι η Γενική Συνομοσπονδία Εργατών Ελλάδος καταθέτει ψήφισμα με το οποίο εκφράζει τη διαμαρτυρία της για την εκποίηση των δημοσίων επιχειρήσεων στρατηγικής σημασίας και δημοσίου συμφέροντος, σελ. 
 
Β. ΚΟΙΝΟΒΟΥΛΕΥΤΙΚΟΣ ΕΛΕΓΧΟΣ 
1. Κατάθεση αναφορών, σελ. 
2. Συζήτηση αναφορών και ερωτήσεων: 
    α) Προς τον Υπουργό Οικονομικών:
        i) σχετικά με την on line σύνδεση των ταμειακών μηχανών και των υπολογιστών των επιχειρήσεων με το Κέντρο Πληροφορικής του Υπουργείου Οικονομικών (ΚΕΠΥΟ), σελ. 
        ii) σχετικά με τη λίστα που παρέδωσε στην Ελληνική Κυβέρνηση η επικεφαλής του ΔΝΤ με τους 1.991  Έλληνες καταθέτες στην Τράπεζα HSBC της Ελβετίας, σελ. 
    β) Προς τον Υπουργό Αγροτικής Ανάπτυξης, σχετικά με την Τροποποίηση του ισχύοντος καταστατικού των Τοπικών Οργανισμών Εγγείων Βελτιώσεων, σελ.
 
Γ. ΝΟΜΟΘΕΤΙΚΗ ΕΡΓΑΣΙΑ 
1. Συζήτηση και ψήφιση επί της αρχής, των άρθρων και του συνόλου του σχεδίου νόμου του Υπουργείου Εξωτερικών: &quot;Κύρωση της Συνθήκης μεταξύ των κρατών-μελών της Ευρωπαϊκής  Ένωσης και της Δημοκρατίας της Κροατίας σχετικά με την προσχώρηση της Δημοκρατίας της Κροατίας στην Ευρωπαϊκή  Ένωση και της Τελικής Πράξης αυτής&quot;, σελ. 
2. Συζήτηση επί των άρθρων και των τροπολογιών του σχεδίου νόμου του Υπουργείου οικονομικών: &quot;Κύρωση της από 6 Σεπτεμβρίου 2012 Πράξης Νομοθετικού Περιεχομένου &quot;Τροποποίηση του τελευταίου εδαφίου της παραγράφου 1 του άρθρου 3 του νόμου 3986/2011 Επείγοντα μέτρα Εφαρμογής Μεσοπρόθεσμου Πλαισίου Δημοσιονομικής Στρατηγικής 2012-2015β” (Α΄ 152), όπως ισχύει&quot; (Α΄ 174), της από 7 Σεπτεμβρίου 2012 Πράξης Νομοθετικού Περιεχομένου &quot;Κατάργηση ελάχιστου ποσοστού Ελληνικού Δημοσίου σε ΕΛΠΕ, ΔΕΗ, ΟΠΑΠ, ΟΔΙΕ, ΕΥΔΑΠ, ΕΥΑΘ, ΕΛΤΑ, Οργανισμό Λιμένος Πειραιώς, Θεσσαλονίκης, Αλεξανδρούπολης, Βόλου, Ελευσίνας, Ηγουμενίτσας, Ηρακλείου, Καβάλας, Κέρκυρας, Λαυρίου, Πατρών και Ραφήνας, καθώς και κατάργηση του άρθρου 11 του ν. 3631/2008 (Α΄ 6)&quot; (Α΄ 175) και άλλες διατάξεις&quot;, σελ. 
3. Κατάθεση αίτησης αντισυνταγματικότητας και αμφισβήτησης από σαράντα ένα Βουλευτές του Συνασπισμού Ριζοσπαστικής Αριστεράς / Ενωτικού Κοινωνικού Μετώπου αναφορικά με την υπ’ αριθμόν 38/17/19.10.2012 τροπολογία του σχεδίου νόμου του Υπουργείου Οικονομικών και συζήτηση αυτής, σελ. 

ΠΡΟΕΔΡΕΥΟΝΤΕΣ
ΚΟΛΛΙΑ – ΤΣΑΡΟΥΧΑ Μ. , σελ. 
ΓΡΗΓΟΡΑΚΟΣ Λ. , σελ.
ΜΑΡΚΟΓΙΑΝΝΑΚΗΣ Χ. , σελ.
ΝΑΚΟΣ Α. , σελ.
ΟΜΙΛΗΤΕΣ

Α. Επί διαδικαστικού θέματος:
ΓΛΕΖΟΣ Ε. , σελ.
ΓΡΗΓΟΡΑΚΟΣ Λ. , σελ.
ΚΕΦΑΛΟΓΙΑΝΝΗΣ Ε. , σελ.
ΚΟΛΛΙΑ-ΤΣΑΡΟΥΧΑ Μ. , σελ.
ΚΟΥΚΟΥΛΟΠΟΥΛΟΣ Π. , σελ.
ΚΩΝΣΤΑΝΤΟΠΟΥΛΟΥ Ζ. , σελ.
ΛΑΦΑΖΑΝΗΣ Π. , σελ.
ΜΑΡΙΑΣ Ε. , σελ.
ΜΑΡΚΟΓΙΑΝΝΑΚΗΣ Χ. , σελ.
ΝΑΚΟΣ Α. , σελ.
ΠΑΠΠΑΣ Χ. , σελ.
ΤΖΑΜΤΖΗΣ Ι. , σελ.

Β. Επί προσωπικού θέματος:
ΓΛΕΖΟΣ Ε. , σελ.
ΜΙΧΕΛΑΚΗΣ Ι. , σελ.
ΝΑΚΟΣ Α. , σελ.
ΝΤΑΒΡΗΣ Γ. , σελ.
ΤΖΑΜΤΖΗΣ Ι. , σελ.

Γ. Επί των αναφορών και ερωτήσεων:
ΑΥΓΕΝΑΚΗΣ Ε. , σελ.
ΚΟΥΪΚ Τ. , σελ.
ΜΑΥΡΑΓΑΝΗΣ Γ. , σελ.
ΜΙΧΕΛΑΚΗΣ Ι. , σελ.
ΤΣΑΥΤΑΡΗΣ Α. , σελ.

Δ. Επί του σχεδίου νόμου του Υπουργείου Εξωτερικών:
ΚΟΥΡΚΟΥΛΑΣ Δ. , σελ.
ΜΑΝΩΛΑΚΟΥ Δ. , σελ.
ΝΤΑΒΡΗΣ Γ. , σελ.

Ε. Επί του σχεδίου νόμου του Υπουργείου Οικονομικών:
ΑΝΑΓΝΩΣΤΑΚΗΣ Δ. , σελ.
ΒΑΛΑΒΑΝΗ  Ό. , σελ.
ΒΟΡΙΔΗΣ Μ. , σελ.
ΓΕΛΑΛΗΣ Δ. , σελ.
ΓΕΡΟΝΤΟΠΟΥΛΟΣ Κ. , σελ.
ΓΕΩΡΓΙΑΔΗΣ Σ. , σελ.
ΓΕΩΡΓΟΠΟΥΛΟΥ - ΣΑΛΤΑΡΗ Ε. , σελ.
ΓΙΑΤΑΓΑΝΑ Χ. , σελ.
ΓΙΟΒΑΝΟΠΟΥΛΟΣ Κ. , σελ.
ΓΛΕΖΟΣ Ε. , σελ.
ΔΡΙΤΣΑΣ Θ. , σελ.
ΗΛΙΟΠΟΥΛΟΣ Π. , σελ.
ΚΑΡΑΘΑΝΑΣΟΠΟΥΛΟΣ Ν. , σελ.
ΚΑΡΑΜΑΝΛΗ  Ά. , σελ.
ΚΑΣΙΔΙΑΡΗΣ Η. , σελ.
ΚΕΦΑΛΟΓΙΑΝΝΗΣ Ι. , σελ.
ΚΟΛΛΙΑ-ΤΣΑΡΟΥΧΑ Μ. , σελ.
ΚΟΥΪΚ Τ. , σελ.
ΚΟΥΚΟΥΛΟΠΟΥΛΟΣ Π. , σελ.
ΚΟΥΡΟΥΜΠΛΗΣ Π. , σελ.
ΚΡΙΤΣΩΤΑΚΗΣ Μ. , σελ.
ΚΥΡΙΑΖΙΔΗΣ Δ. , σελ.
ΚΩΝΣΤΑΝΤΟΠΟΥΛΟΥ Ζ. , σελ.
ΛΑΦΑΖΑΝΗΣ Π. , σελ.
ΜΑΡΙΑΣ Ε. , σελ.
ΜΑΡΚΟΠΟΥΛΟΣ Κ. , σελ.
ΜΙΧΕΛΑΚΗΣ Ι. , σελ.
ΜΙΧΕΛΟΓΙΑΝΝΑΚΗΣ Ι. , σελ.
ΞΗΡΟΤΥΡΗ - ΑΙΚΑΤΕΡΙΝΑΡΗ Α. , σελ.
ΠΑΠΑΚΩΣΤΑ - ΣΙΔΗΡΟΠΟΥΛΟΥ Α. , σελ.
ΠΑΠΠΑΣ Χ. , σελ.
ΠΕΤΡΑΚΟΣ Α. , σελ.
ΣΑΜΟΪΛΗΣ Σ. , σελ.
ΣΤΟΥΡΝΑΡΑΣ Ι. , σελ.
ΣΥΡΜΑΛΕΝΙΟΣ Ν. , σελ.
ΤΑΜΗΛΟΣ Μ. , σελ.
ΤΖΑΜΤΖΗΣ Ι. , σελ.

ΣΤ. Επί της αίτησης αντισυνταγματικότητας και αμφισβήτησης επί της τροπολογίας του σχεδίου νόμου του Υπουργείου Οικονομικών:
ΚΩΝΣΤΑΝΤΟΠΟΥΛΟΥ Ζ. , σελ.
ΜΑΡΚΟΓΙΑΝΝΑΚΗΣ Χ. , σελ.
ΤΖΑΜΤΖΗΣ Ι. , σελ.

ΠΡΑΚΤΙΚΑ ΒΟΥΛΗΣ
ΙΕ΄ ΠΕΡΙΟΔΟΣ 
ΠΡΟΕΔΡΕΥΟΜΕΝΗΣ ΚΟΙΝΟΒΟΥΛΕΥΤΙΚΗΣ ΔΗΜΟΚΡΑΤΙΑΣ
ΣΥΝΟΔΟΣ Α΄
ΣΥΝΕΔΡΙΑΣΗ  ΝΘ΄
Τρίτη 30 Οκτωβρίου 2012
Αθήνα, σήμερα στις 30 Οκτωβρίου 2012, ημέρα Τρίτη και ώρα 18.03΄ συνήλθε στην Αίθουσα συνεδριάσεων του Βουλευτηρίου η Βουλή σε ολομέλεια για να συνεδριάσει υπό την προεδρία της ΣΤ΄ Αντιπροέδρου αυτής κ. ΜΑΡΙΑΣ ΚΟΛΛΙΑ-ΤΣΑΡΟΥΧΑ .
ΠΡΟΕΔΡΕΥΟΥΣΑ (<ChairmanSpeech><Parlmember>Μαρία Κόλλια-Τσαρουχά</Parlmember>): Κυρίες και κύριοι συνάδελφοι, αρχίζει η συνεδρίαση.
Παρακαλείται ο κύριος Γραμματέας να ανακοινώσει τις αναφορές προς το Σώμα. 
(Ανακοινώνονται προς το Σώμα από τον κ. Ελευθέριο Αυγενάκη, Βουλευτή Ηρακλείου, τα ακόλουθα:
	Α. ΚΑΤΑΘΕΣΗ ΑΝΑΦΟΡΩΝ
1) Η Βουλευτής Σερρών κ. ΜΑΡΙΑ ΚΟΛΛΙΑ - ΤΣΑΡΟΥΧΑ κατέθεσε αναφορά με την οποία  η Ένωση Ασκούμενων και Νέων Δικηγόρων Αθηνών καταγγέλλει την πλήρη κατάργηση του αφορολόγητου ορίου και την ανυπαρξία οποιασδήποτε ειδικής πρόνοιας για τους νέους συναδέλφους.
2) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  η  Ανώνυμη Εταιρεία με την επωνυμία «Γενική Ταχυδρομική ΑΕΕ Ταχυμεταφορών» επισημαίνει τον κίνδυνο τερματισμού των εργασιών της λόγω κακού χειρισμού της ΔΟΥ στην οποία ανήκει.
3) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  το Σωματείο Union Eurobank και ο Σύλλογος Υπαλλήλων της Γενικής Τράπεζας της Ελλάδος εκφράζουν τη διαμαρτυρία τους για την ένταξη του Ταμείου Υγείας των Τραπεζοϋπαλλήλων στον ΕΟΠΥΥ.
4) Ο Βουλευτής Λασιθίου κ. ΙΩΑΝΝΗΣ ΠΛΑΚΙΩΤΑΚΗΣ κατέθεσε αναφορά με την οποία  η Περιφέρεια Ιονίων Νήσων αιτείται τη λήψη μέτρων για την αντιμετώπιση των προβλημάτων που ενδέχεται να ανακύψουν στην ακτοπλοϊκή γραμμή Ιθάκη-Σάμη-Πάτρα.
5) Ο Βουλευτής Λασιθίου κ. ΙΩΑΝΝΗΣ ΠΛΑΚΙΩΤΑΚΗΣ κατέθεσε αναφορά με την οποία  ο Δήμος Ιεράπετρας Νομού Λασιθίου εκφράζει τη δυσαρέσκειά του για την αδυναμία λειτουργίας του Τελωνείου Ιεράπετρας και αιτείται τη λήψη κατάλληλων μέτρων.
6) Ο Βουλευτής Λασιθίου κ. ΙΩΑΝΝΗΣ ΠΛΑΚΙΩΤΑΚΗΣ κατέθεσε αναφορά με την οποία  η Ένωση Αγροτικών Συνεταιρισμών Ιεράπετρας Νομού Λασιθίου αιτείται τη λήψη πρόσφορων μέτρων αναφορικά με τη φορολόγηση των αγροτών.
7) Η Βουλευτής Β΄ Αθηνών κ. ΚΑΤΕΡΙΝΑ ΠΑΠΑΚΩΣΤΑ - ΣΙΔΗΡΟΠΟΥΛΟΥ κατέθεσε αναφορά με την οποία  το Πανελλήνιο Σωματείο Εθνικών Διεθνών Επιβατικών Μεταφορών «Ο ΔΡΟΜΕΑΣ» αιτείται την επίλυση προβλημάτων σχετικά με την άδεια άσκησης επαγγέλματος οδικού μεταφορέα επιβατών, καθώς και για τη χορήγηση αδειών λεωφορειακών γραμμών.
8) Οι Βουλευτές Ηρακλείου κ. ΜΙΧΑΗΛ ΚΡΙΤΣΩΤΑΚΗΣ και κ. ΜΑΡΙΑ ΔΙΑΚΑΚΗ κατέθεσαν αναφορά με την οποία  η Ένωση Αστυνομικών Υπαλλήλων Νομού Ηρακλείου διαμαρτύρεται για το νέο τρόπο αποπληρωμής των οδοιπορικών εξόδων. 
9) Οι Βουλευτές Ηρακλείου κ. ΜΙΧΑΗΛ ΚΡΙΤΣΩΤΑΚΗΣ και κ. ΜΑΡΙΑ ΔΙΑΚΑΚΗ κατέθεσαν αναφορά με την οποία  ο Σύλλογος Γονέων και  Κηδεμόνων του Δημοτικού Σχολείου Γουβών και ο Πολιτιστικός Σύλλογος Γουβών αιτούνται την άμεση έναρξη υλοποίησης έργων για τη βελτίωση και διαμόρφωση του τοπικού δρόμου στον οποίο έχουν προκληθεί πολλά θανατηφόρα ατυχήματα.
10) Ο Βουλευτής Λαρίσης κ. ΧΡΗΣΤΟΣ ΚΕΛΛΑΣ κατέθεσε αναφορά με την οποία ο Πανελλήνιος Σύλλογος Συνταξιούχων Λαρισαίων Σιδηροδρομικών «Ο Άγιος Φίλιππος» αιτείται την επίλυση θέματος που αφορά την καθυστέρηση πληρωμής των ιατροφαρμακευτικών δαπανώντων συνταξιούχων Λαρισαίων σιδηροδρομικών από το ΤΑΥΤΕΚΩ στη Λάρισα.
11) Ο Βουλευτής Κορινθίας κ. ΕΥΣΤΑΘΙΟΣ ΜΠΟΥΚΟΥΡΑΣ κατέθεσε αναφορά με την οποία  παραγωγοί λεμονιών στο Ξυλόκαστρο Κορινθίας καταγγέλλουν μεγάλης έκτασης κλοπές λεμονιών από την ετήσια παραγωγή τους.
12) Ο Βουλευτής Α΄ Πειραιώς κ. ΝΙΚΟΛΑΟΣ ΚΟΥΖΗΛΟΣ κατέθεσε αναφορά με την οποία  ο Δήμαρχος Σπετσών επισημαίνει την ανάγκη διατήρησης της ΔΟΥ Σπετσών.
13) Ο Βουλευτής Πέλλης κ. ΓΕΩΡΓΙΟΣ ΚΑΡΑΣΜΑΝΗΣ κατέθεσε αναφορά με την οποία  ο Διευθυντής  Αγροτικής Οικονομίας και  Κτηνιατρικής Πέλλας αιτείται να γίνει προσαρμογή στα νέα δεδομένα,  όσον αφορά το ύψος των απαραίτητων κιλών παραγωγής για τη συνδεδεμένη ενίσχυση, εξαιτίας της μειωμένης ποσότητας βάμβακος στη φετινή περίοδο.
14) Η Βουλευτής Β΄ Αθηνών κ. ΚΑΤΕΡΙΝΑ ΠΑΠΑΚΩΣΤΑ - ΣΙΔΗΡΟΠΟΥΛΟΥ κατέθεσε αναφορά με την οποία ο κ. Δημήτριος Φουντουλάκης αιτείται την επίλυση θέματος που αφορά τη λήψη επαγγελματικού δανείου από Τράπεζα και την αδυναμία εξόφλησής του.
15) Ο Βουλευτής Λακωνίας κ. ΑΘΑΝΑΣΙΟΣ ΔΑΒΑΚΗΣ κατέθεσε αναφορά με την οποία  το Εργατοϋπαλληλικό Κέντρο Λακωνίας αιτείται την προώθηση νέας ρύθμισης που θα αφορά επιχορηγήσεις σε συνδικαλιστικές οργανώσεις σχετικά με τα λειτουργικά τους έξοδα, τα υλικά καθαριότητας, τη μισθοδοσία και άλλα θέματα.
16) Ο Βουλευτής Ηρακλείου κ. ΒΑΣΙΛΕΙΟΣ ΚΕΓΚΕΡΟΓΛΟΥ κατέθεσε δημοσίευμα εφημερίδας το οποίο αφορά στην ταυτοποίηση προϊόντος των ποτοπαραγωγών.
17) Ο Βουλευτής Λακωνίας κ. ΑΘΑΝΑΣΙΟΣ ΔΑΒΑΚΗΣ κατέθεσε αναφορά με την οποία  δικαιούχοι νέων εργατικών κατοικιών της Σπάρτης Νομού Λακωνίας αιτούνται την επίλυση θέματος που αφορά  το ύψος, τον αριθμό των δόσεων αλλά και το χρονικό διάστημα αποπληρωμής των κατοικιών.
18) Ο Βουλευτής Επικρατείας κ. ΙΩΑΝΝΗΣ ΜΙΧΕΛΑΚΗΣ κατέθεσε αναφορά με την οποία  η Ένωση Ασκούμενων και Νέων Δικηγόρων Αθηνών εκφράζει τη διαμαρτυρία της για την κατάσταση που βιώνει ο κλάδος και την ανυπαρξία οποιασδήποτε ειδικής πρόνοιας για τους νέους συναδέλφους.
19) Ο Βουλευτής Ηρακλείου κ. ΒΑΣΙΛΕΙΟΣ ΚΕΓΚΕΡΟΓΛΟΥ κατέθεσε αναφορά με την οποία  η Εθνική Συνομοσπονδία Ελληνικού Εμπορίου αιτείται την επανεκκίνηση του Εθνικού Ταμείου Ανάπτυξης και Ανταγωνιστικότητας με σκοπό την υποστήριξη των μέσων μαζικής ενημέρωσης.
20) Ο Βουλευτής Ηρακλείου κ. ΒΑΣΙΛΕΙΟΣ ΚΕΓΚΕΡΟΓΛΟΥ κατέθεσε αναφορά με την οποία  η ανώνυμη εταιρεία «Γενική Ταχυδρομική ΑΕΕ Ταχυμεταφορών» αιτείται την ανάκληση των μέτρων που έχουν ληφθεί κατά της επιχείρησης.
21) Ο Βουλευτής Ηλείας κ. ΓΙΑΝΝΗΣ ΚΟΥΤΣΟΥΚΟΣ κατέθεσε αναφορά με την οποία  ο Δήμος Πηνειού Νομού Ηλείας αιτείται τη δημιουργία Κέντρου Εξυπηρέτησης Πολιτών για φορολογικές υπηρεσίες.
22) Οι Βουλευτές Β΄ Αθηνών κ. ΙΩΑΝΝΗΣ ΔΗΜΑΡΑΣ και Α΄ Θεσσαλονίκης κ. ΓΑΒΡΙΗΛ ΑΒΡΑΜΙΔΗΣ κατέθεσαν δημοσίευμα εφημερίδας το οποίο αφορά δάνεια που δόθηκαν από το Μετοχικό Ταμείου Στρατού.
23) Οι Βουλευτές Β΄ Αθηνών κ. ΙΩΑΝΝΗΣ ΔΗΜΑΡΑΣ και Α΄ Θεσσαλονίκης κ. ΓΑΒΡΙΗΛ ΑΒΡΑΜΙΔΗΣ κατέθεσαν αναφορά με την οποία  ο κ. Νικόλαος Λογοθέτης αιτείται αποζημίωσης εξαιτίας καταστροφής της επιχείρησής του από τη χρόνια ρύπανση του αγωγού ΒΙΟΚΑ.
24) Ο Βουλευτής Μεσσηνίας κ. ΙΩΑΝΝΗΣ ΛΑΜΠΡΟΠΟΥΛΟΣ κατέθεσε αναφορά με την οποία  ο Δικηγορικός Σύλλογος Καλαμάτας αιτείται την παράταση των ημερομηνιών απαγορεύσεως των αναγκαστικών πλειστηριασμών της κύριας ή της μοναδικής κατοικίας.
25) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αφορά φορολογική υπόθεση στην Αχαΐα με πρωταγωνιστές τους Ρομά.
26) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αφορά κατασκευαστή από την Αχαΐα ο οποίος έβγαλε στο εξωτερικό υπέρογκο χρηματικό ποσό.
27) Ο Βουλευτής Ηλείας κ. ΓΕΩΡΓΙΟΣ ΚΟΝΤΟΓΙΑΝΝΗΣ κατέθεσε αναφορά με την οποία  η ανώνυμη εταιρεία &lt;Γενική Ταχυδρομική ΑΕΕ&gt; αιτείται την άρση των μέτρων τα οποία ελήφθησαν εις βάρος της από τη ΔΟΥ ΦΑΕΕ Πειραιά.
28) Ο Βουλευτής Ηλείας κ. ΓΕΩΡΓΙΟΣ ΚΟΝΤΟΓΙΑΝΝΗΣ κατέθεσε δημοσίευμα εφημερίδας το οποίο αναφέρεται στην περικοπή της χρηματοδότησης της Περιφέρειας Δυτικής Ελλάδας.
29) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αφορά την εισήγηση του Συλλόγου Πολιτικών Μηχανικών για αύξηση του ποσού που προορίζεται για τους σεισμόπληκτους εντός του 2012.
30) Ο Βουλευτής Β΄ Πειραιώς κ. ΑΝΑΣΤΑΣΙΟΣ ΝΕΡΑΝΤΖΗΣ κατέθεσε αναφορά με την οποία  η Πανελλήνια Κληρικολαϊκή Επιτροπή Αγώνος κατά της ηλεκτρονικής ταυτότητας  εκφράζει την έντονη διαμαρτυρία της για την παραλαβή της ηλεκτρονικής ταυτότητας.
31) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται στο πρόβλημα παράνομης στάθμευσης στο κέντρο της Πάτρας.
32) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται στην επαναλειτουργία των περισσοτέρων υπό κατάληψη σχολείων όπως και σε περιστατικά πυρκαγιών στο συγκρότημα Μαρούδα και στο Πειραματικό Γυμνάσιο του Πανεπιστημίου.
33) Η Βουλευτής Σερρών κ. ΑΦΡΟΔΙΤΗ ΣΤΑΜΠΟΥΛΗ κατέθεσε αναφορά με την οποία  η Ένωση Γιατρών Νομού Σερρών διαμαρτύρεται για τις επιπλέον περικοπές στο κονδύλιο αμοιβής εφημεριών στο Γενικό Νοσοκομείο Σερρών.
34) Ο Βουλευτής Κυκλάδων κ. ΝΙΚΟΛΑΟΣ ΣΥΡΜΑΛΕΝΙΟΣ κατέθεσε αναφορά με την οποία  οι Σύλλογοι Ενοικιαζόμενων Δωματίων Πάρου-Αντιπάρου «Ο Ποσειδώνας», «Μαντώ Μαυρογένους» και ο Σύλλογος Τουριστικών Καταλυμάτων «Ο Φιλόξενος Δίας» αιτούνται την κατάργηση των άρθρων 2 και 32 του ν. 4075/2012 που ρυθμίζουν το ασφαλιστικό καθεστώς των τουριστικών καταλυμάτων και την επαναφορά των προηγούμενων ρυθμίσεων.
35) Ο Βουλευτής Ευβοίας κ. ΝΙΚΟΛΑΟΣ ΜΙΧΟΣ κατέθεσε αναφορά με την οποία  ο κ. Ν. Α. Καραβάς αιτείται να ενημερωθεί σχετικά με την τύχη των αρχαιολογικών ευρημάτων που βρέθηκαν στο Αλιβέρι του Νομού Εύβοιας.
36) Οι Βουλευτές Ηρακλείου κ. ΜΙΧΑΗΛ ΚΡΙΤΣΩΤΑΚΗΣ και κ. ΜΑΡΙΑ ΔΙΑΚΑΚΗ και Β΄ Θεσσαλονίκης κ. ΕΥΑΓΓΕΛΙΑ (ΛΙΤΣΑ) ΑΜΜΑΝΑΤΙΔΟΥ - ΠΑΣΧΑΛΙΔΟΥ κατέθεσαν αναφορά με την οποία  ο Σύλλογος Επαγγελματιών Κτηνοτρόφων Νομού Ηρακλείου  αιτείται να κλείσουν άμεσα οι εκκρεμότητες της εξισωτικής και της ενιαίας ενίσχυσης.
37) Ο Βουλευτής Λακωνίας κ. ΑΘΑΝΑΣΙΟΣ ΔΑΒΑΚΗΣ κατέθεσε αναφορά με την οποία  ο Δήμαρχος Ευρώτα Νομού Λακωνίας αιτείται τη λήψη μέτρων για την αντιμετώπιση της ελονοσίας στην περιοχή.
38) Ο Βουλευτής Λακωνίας κ. ΑΘΑΝΑΣΙΟΣ ΔΑΒΑΚΗΣ κατέθεσε αναφορά με την οποία  ο κ. Ευστάθιος Βαλιώτης διαμαρτύρεται για τη φημολογούμενη διακοπή της λειτουργίας του ΤΕΙ Σπάρτης.
39) Ο Βουλευτής Ευβοίας κ. ΣΥΜΕΩΝ ΚΕΔΙΚΟΓΛΟΥ κατέθεσε αναφορά με την οποία  η Πανελλήνια Ένωση Εργαστηριούχων Φυσικοθεραπευτών διαμαρτύρεται για καθυστερήσεις στις πληρωμές από τους ενταγμένους στον ΕΟΠΥΥ κλάδους.
40) Ο Βουλευτής Ηρακλείου κ. ΕΛΕΥΘΕΡΙΟΣ ΑΥΓΕΝΑΚΗΣ κατέθεσε αναφορά με την οποία  ο Σύλλογος Επαγγελματιών Κτηνοτρόφων Νομού Ηρακλέιου αιτείται να κλείσουν άμεσα οι εκκρεμότητες της εξισωτικής και της ενιαίας ενίσχυσης.
41) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  η Περιφέρεια Ιονίων Νήσων αιτείται την εκχώρηση ή την παραχώρηση της χρήσης του κτηρίου του Παλαιού Δικαστικού Μεγάρου προκειμένου να στεγασθεί η έδρα της Περιφέρειας, με στόχο την εξοικονόμηση χρημάτων.
42) Ο Βουλευτής Α΄ Αθηνών κ. ΝΙΚΗΤΑΣ ΚΑΚΛΑΜΑΝΗΣ κατέθεσε αναφορά με την οποία  η Πανελλήνια Συνομοσπονδία Ενώσεων Αγροτικών Συνεταιρισμών αιτείται να λάβει γνώση του μεγέθους της συνολικής επιβάρυνσης των μέτρων που σχεδιάζει το οικονομικό επιτελείο της Κυβέρνησης για τον αγροτικό τομέα.
43) Ο Βουλευτής Α΄ Αθηνών κ. ΝΙΚΗΤΑΣ ΚΑΚΛΑΜΑΝΗΣ κατέθεσε αναφορά με την οποία  η Ομάδα Πρωτοβουλίας Ντοκιμαντεριστών εκφράζει τις απόψεις της σχετικά με την ακύρωση του διαγωνισμού του Υπουργείου Εσωτερικών για την επιλογή αναδόχων στο πλαίσιο του έργου «Παραγωγή καλλιτεχνικών έργων που προωθούν την ισότητα των φύλων».
44) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  ο κ. Γιώργος Φλωράς διαμαρτύρεται για την πρόθεση της Επιτροπής Ανταγωνισμού να δαπανήσει ένα πολύ μεγάλο ποσό για τη βελτίωση του μηχανογραφικού της συστήματος.
Β. ΑΠΑΝΤΗΣΕΙΣ ΥΠΟΥΡΓΩΝ ΣΕ ΕΡΩΤΗΣΕΙΣ ΒΟΥΛΕΥΤΩΝ
1. Στην με αριθμό 622/01-08-2012 ερώτηση των Βουλευτών κυρίων Στρατούλη Δημητρίου, Σταθά Ιωάννη και Λαφαζάνη Παναγιώτη δόθηκε με το υπ’ αριθμ. ΓΚΕ 1132195 ΕΞ 201/276/25-09-2012 έγγραφο από τον Αναπληρωτή Υπουργό Οικονομικών  η ακόλουθη απάντηση:
2. Στην με αριθμό 1195/31-08-2012 ερώτηση του Βουλευτή κ. Γεωργιάδη Σπυρίδωνος - Αδώνιδος δόθηκε με το υπ’ αριθμ. Φ.900α/9187/12698/25-09-2012  έγγραφο  από τον Υπουργό Εθνικής Άμυνας η ακόλουθη απάντηση:
3. Στην με αριθμό 1254/03-09-2012 ερώτηση του Βουλευτή κ. Ματθαιόπουλου Αρτέμιου δόθηκε με το υπ’ αριθμ. Φ.900α/9188/12700/25-09-2012  έγγραφο  από τον Υπουργό Εθνικής Άμυνας η ακόλουθη απάντηση:
4. Στην με αριθμό 1287/04-09-2012 ερώτηση του Βουλευτή κ. Λαγού Ιωάννη δόθηκε με το υπ’ αριθμ. 7017/4/15116/25-09-2012 έγγραφο  από τον Υπουργό Δημόσιας Τάξης και Προστασίας του Πολίτη  η ακόλουθη απάντηση:
5. Στην με αριθμό 1301/04-09-2012 ερώτηση της Βουλευτού κ. Σακοράφα Σοφίας δόθηκε με το υπ’ αριθμ. 7017/4/15121/25-09-2012  έγγραφο  από τον Υπουργό Δημόσιας Τάξης και Προστασίας του Πολίτη  η ακόλουθη απάντηση:
6. Στην με αριθμό 1339/05-09-2012 ερώτηση των Βουλευτών κυρίων Κουράκη Αναστασίου (Τάσου), Μαντά Χρήστου, Δρίτσα Θεοδώρου και Γεροβασίλη Όλγας δόθηκε με το υπ’ αριθμ. 112944/IH EΞ/25-09-2012 έγγραφο  από τον Υπουργό Παιδείας και Θρησκευμάτων, Πολιτισμού και Αθλητισμού η ακόλουθη απάντηση:
7. Στην με αριθμό 1418/07-09-2012 ερώτηση της Βουλευτού κ. Κόλλια - Τσαρουχά Μαρίας δόθηκε με το υπ’ αριθμ. 112942/ΙΗ ΕΞ/25-09-2012 έγγραφο  από τον Υπουργό Παιδείας και Θρησκευμάτων,Πολιτισμού και Αθλητισμού η ακόλουθη απάντηση:
8. Στην με αριθμό 1597/12-09-2012 ερώτηση του Βουλευτή κ. Κασιδιάρη Ηλίας δόθηκε με το υπ’ αριθμ. 7017/4/15165/25-09-2012 έγγραφο  από τον Υπουργό Δημόσιας Τάξης και Προστασίας του Πολίτη  η ακόλουθη απάντηση:
9. Στην με αριθμό 1680/14-09-2012 ερώτηση των Βουλευτών κυρίων Αποστόλου Ευάγγελου, Καραγιαννίδη Χρήστου, Μπάρκα Κωνσταντίνου, Μπόλαρη Μαρίας, Σταθά Ιωάννη, Στρατούλη Δημήτριου και Χαραλαμπίδου Δέσποινας δόθηκε με το υπ’ αριθμ. 367/25-09-2012 έγγραφο από τον Υφυπουργό Εργασίας, Κοινωνικής Ασφάλισης και Πρόνοιας η ακόλουθη απάντηση:</ChairmanSpeech>
ΠΡΟΕΔΡΕΥΟΥΣΑ (<ChairmanSpeech><Parlmember>Μαρία Κόλλια-Τσαρουχά</Parlmember>): Κυρίες και κύριοι συνάδελφοι, εισερχόμαστε στη συζήτηση των 
ΑΝΑΦΟΡΩΝ ΚΑΙ ΕΡΩΤΗΣΕΩΝ
Θα συζητηθεί η πρώτη με αριθμό 1355/6-9-2012 ερώτηση πρώτου κύκλου του Βουλευτή Επικρατείας της Νέας Δημοκρατίας κ. Ιωάννη Μιχελάκη προς τον Υπουργό Οικονομικών, σχετικά με την on line σύνδεση των ταμειακών μηχανών και των υπολογιστών των επιχειρήσεων με το Κέντρο Πληροφορικής του Υπουργείου Οικονομικών (ΚΕΠΥΟ).
Κύριε συνάδελφε, έχετε δύο λεπτά για να αναπτύξετε την ερώτησή σας.</ChairmanSpeech> 
<Speech><Parlmember>ΙΩΑΝΝΗΣ ΜΙΧΕΛΑΚΗΣ</Parlmember>: Κυρία Πρόεδρε, ευχαριστώ πολύ.
Όλοι νομίζω ότι γνωρίζουμε το πρόβλημα της φοροδιαφυγής και τι επιπτώσεις έχει στη χώρα. Ένα νούμερο μόνο να πούμε: γύρω στα 50 με 60 δισεκατομμύρια. Καταλαβαίνετε πόσα μέτρα επώδυνα θα γλυτώναμε και ποια θα ήταν η κατάσταση της χώρας και της οικονομίας. 
Πολλές οι αιτίες, γνωστές και αυτές. Για να μην σπαταλάμε το χρόνο τζάμπα, να πάμε κατ’ ευθείαν στην ουσία. Το θέμα των αποδείξεων είναι ένα θέμα το οποίο καίει, ένα θέμα για το οποίο κατά καιρούς έχουμε ακούσει διάφορα συστήματα να προσπαθούν να εφαρμοστούν για να μπορέσουν να υπάρξουν  επιτέλους έσοδα στα ταμεία του κράτους, συστήματα που ή έχουν αποτύχει παταγωδώς ή έχουν αποδώσει λιγότερα από αυτά που περίμενε το κράτος. Ένα πράγμα δεν έχει γίνει μέχρι τώρα και δεν έχει γίνει καμμία προσπάθεια, παρά τις δηλώσεις που κατά καιρούς έχουν γίνει, η σύνδεση on line ανάμεσα στις ταμειακές μηχανές και το σύστημα Taxisnet, δηλαδή η διασύνδεση των ταμειακών μηχανών με τα ηλεκτρονικά συστήματα της Γενικής Γραμματείας Πληροφοριακών Συστημάτων. 
Ποια θα ήταν τα οφέλη; Νομίζω μπορούμε να τα απαριθμήσουμε εδώ Θα μπορούσε να παρακολουθεί το Υπουργείο Οικονομικών τις αποδείξεις που κόβονται,  τα τιμολόγια και τα δελτία αποστολής που εκδίδονται, καθώς επίσης και τους φόρους που παρακρατούνται και πληρώνονται. Θα μπορούσε, επίσης, το Υπουργείο να γνωρίζει εκ των προτέρων τα ποσά του ΦΠΑ που θα έπρεπε να αποδοθούν στο δημόσιο. Η μέθοδος αυτή, η διασύνδεση δηλαδή on line, θα συνέβαλε και στην καταπολέμηση του εκτεταμένου φαινομένου της έκδοσης πλαστών τιμολογίων. Επαγγελματίες θα απαλλαγούν από την υποχρέωση υποβολής περιοδικών δηλώσεων που καταθέτουν σήμερα κάθε μήνα ή κάθε τρίμηνο ανάλογα με την κατηγορία των βιβλίων που τηρούν και συνεπώς, όχι μόνο θα μπορούσε να καταπολεμηθεί η γραφειοκρατία, αλλά και θα περιοριζόταν δραστικά η άσκοπη ταλαιπωρία των φορολογουμένων. Θα μπορούσαν, επίσης, να υπάρχουν πλήρη στοιχεία στις φορολογικές αρχές για τις πωλήσεις, τη δυνατότητα να προσδιορίζουν τους τζίρους των επιχειρήσεων και να διασταυρώνουν τα δεδομένα αυτά με τα κέρδη που εμφανίζουν στις φορολογικές τους δηλώσεις. Δηλαδή, θα έχουμε ένα κοινό πλαίσιο λογιστικής παρακολούθησης και δεν θα χρειάζεται να υπάρχει το μέχρι σήμερα πολυδαίδαλο σχήμα με εξαιρέσεις, απαλλαγές και ειδικούς τρόπους τήρησης βιβλίων. Για παράδειγμα, έρχεται τώρα -ειρήσθω εν παρόδω, σας το έχω κάνει και ερώτηση, κύριε Υπουργέ, στο Υπουργείο σας- το θέμα του Κώδικα Βιβλίων και Στοιχείων, η απαλλαγή από την υποχρέωση θεώρησης σύμφωνα με τον Κώδικα Βιβλίων και Στοιχείων, ένα πράγμα το οποίο έχει νομοθετηθεί από αυτήν τη Βουλή, δεν έχει εφαρμοστεί ποτέ και δεν είναι το πρώτο. 
Ευχαριστώ πολύ, κυρία Πρόεδρε.</Speech>
ΠΡΟΕΔΡΕΥΟΥΣΑ (<ChairmanSpeech><Parlmember>Μαρία Κόλλια-Τσαρουχά</Parlmember>): Και εμείς, κύριε συνάδελφε.
Το λόγο έχει ο Υφυπουργός Οικονομικών κ. Γεώργιος Μαυραγάνης.</ChairmanSpeech>
<Speech><Parlmember>ΓΕΩΡΓΙΟΣ ΜΑΥΡΑΓΑΝΗΣ</Parlmember> (Υφυπουργός Οικονομικών): Κυρία, Πρόεδρε, απαντώντας στο Βουλευτή κ. Μιχελάκη, θα ήθελα να του πω ότι όντως οι ταμειακές μηχανές και η σύνδεσή τους με τη Γενική Γραμματεία Πληροφοριακών Συστημάτων είναι μία δράση την οποία έχουμε θέση σαν προτεραιότητα και ήδη έχουμε επεξεργαστεί σχέδιο υπουργικής απόφασης, το οποίο και θα οριστικοποιηθεί πολύ σύντομα, για να έχουμε πλέον τη σύνδεση των ταμειακών με τη Γενική Γραμματεία.
Θα πρέπει όμως να πούμε ότι χρειάζεται ένα μεγαλύτερο πλαίσιο ηλεκτρονικοποίησης των συναλλαγών, διότι οι ταμειακές μηχανές αφορούν μόνο το λιανεμπόριο. Θα πρέπει λοιπόν να βάλουμε το χρήμα μέσα στις ταμειακές μηχανές. Όποιος θέλει να κάνει φοροδιαφυγή και ηλεκτρονικές συναλλαγές να έχει και διασύνδεση να έχει, δεν θα περάσει μέσα από την ταμειακή μηχανή. Άρα, βεβαίως αυτό θα προχωρήσει πάρα πολύ γρήγορα -τις επόμενες μέρες θα υπάρξει η σχετική απόφαση- αλλά πρέπει να οδηγήσουμε τον κόσμο στο να πληρώνει και να παίρνει απόδειξη, για να καταγράφεται και η συναλλαγή. Κι έχουμε πάρει διάφορες πρωτοβουλίες, τις οποίες θα έχω την ευκαιρία να αναφέρω στη δευτερολογία μου. 
Θα ήθελα όμως επίσης να πω ότι η ηλεκτρονικοποίηση των συναλλαγών θα φέρει όλα αυτά τα οποία είπατε, δηλαδή το ηλεκτρονικό τιμολόγιο. Πάνω σ’ αυτό έχουμε επαναδραστηριοποιήσει την επιτροπή, για να μας φέρει τα τελικά πορίσματα και να κάνουμε, μαζί και με τα συναρμόδια Υπουργεία, τις δράσεις που πρέπει. Γιατί εάν δεν έχεις ηλεκτρονική καταγραφή των συναλλαγών, δεν μπορείς να έχεις την απαραίτητη γνώση και δεν μπορείς να δεις και τι κομμάτι μένει απέξω απ’ όλο αυτό το σύστημα. 
Συνεπώς σαν πρώτη απάντηση σας λέω «ναι». Για τις ταμειακές μηχανές και τη σύνδεσή τους με τη Γενική Γραμματεία υπάρχει σχέδιο υπουργικής απόφασης, το οποίο οριστικοποιείται και πολύ σύντομα θα υπογραφεί, για να προχωρήσουμε στη σύνδεσή τους.</Speech> 
ΠΡΟΕΔΡΕΥΟΥΣΑ (<ChairmanSpeech><Parlmember>Μαρία Κόλλια - Τσαρουχά</Parlmember>): Ορίστε, κύριε Μιχελάκη, έχετε το λόγο για άλλα τρία λεπτά, προκειμένου να αναπτύξετε τις σκέψεις  σας.</ChairmanSpeech> 
<Speech><Parlmember>ΙΩΑΝΝΗΣ ΜΙΧΕΛΑΚΗΣ</Parlmember>: Χαίρομαι που ο Υπουργός μάς δίνει τη διαβεβαίωση ότι αυτό είναι στους σχεδιασμούς του Υπουργείου. Πιστεύω ότι ήταν κάτι που έπρεπε να γίνει. Και βέβαια αυτό που λέω δεν αφορά τη σημερινή Κυβέρνηση. Αφορά όλες τις προηγούμενες κυβερνήσεις που έχουν περάσει και που θα έπρεπε να το έχουν εφαρμόσει. Θυμηθείτε, για παράδειγμα, τον τρόπο με τον οποίο διασυνδέονται οι τράπεζες για την αγορά με ηλεκτρονικό χρήμα. Καταλαβαίνετε τα οφέλη. 
Εγώ αντιλαμβάνομαι τα προβλήματα που μας λέτε, κύριε Υπουργέ, όπως αυτό που είπατε, για το αν πράγματι θα περνάνε. Γιατί δεν είναι μόνο αυτό το οποίο επισημαίνετε. Υπάρχουν κι άλλα εύλογα ερωτήματα που προκύπτουν από την εφαρμογή του μέτρου. Όμως αυτό που είπατε είναι πάνω απ’ όλα. 
Επίσης, πρέπει να δούμε και το θέμα των φοροκινήτρων, τι εκπτώσεις φόρου πιθανόν να υπάρχουν για το θέμα της έκδοσης αποδείξεων και κατ’ επέκταση την επιτυχία του εν λόγω μέτρου. Επιπλέον, πρέπει να δούμε πώς θα διασφαλιστεί, για παράδειγμα, η ομαλή και άμεση σύνδεση της επιχείρησης με τον κεντρικό server, προκειμένου να εκδοθεί χωρίς καθυστέρηση η απόδειξη από την ταμειακή μηχανή ή το πώς θα αντιμετωπιστεί το πιθανό σενάριο καθυστέρησης της έκδοσης της απόδειξης, πράγμα που συμβαίνει συχνά και στα on line συστήματα των πιστωτικών καρτών με τις τράπεζες. Και ο κίνδυνος είναι αυτό να μπορέσει να αποτελέσει άλλοθι για να μην εκδίδεται η  απόδειξη. Δηλαδή να λένε «έχει κολλήσει το μηχάνημα. Δεν μπορούμε αυτήν τη στιγμή να εκδώσουμε απόδειξη. Περάστε αργότερα» και ξέρουμε ότι το «αργότερα» σημαίνει ποτέ. 
Ακόμη πρέπει να μας απασχολήσει και το πώς θα επιτευχθεί η άμεση είσπραξη του ΦΠΑ από τη στιγμή που δεν είναι άμεση και η αποπληρωμή των τιμολογίων. 
Και βέβαια το βασικότερο είναι το πώς θα λειτουργήσει το σύστημα σε κλάδους –ας μην τους αναφέρουμε τώρα επώνυμα- όπου παρατηρείται εκτεταμένη φοροδιαφυγή. Πράγματι, αυτό είναι σημαντικό.
Αντιλαμβάνομαι τα προβλήματα που αναφέρατε κι εσείς, αλλά πρέπει κάποτε να γίνει αυτή η ηλεκτρονική διασύνδεση. Καταλαβαίνετε κατ’ αρχήν τα στοιχεία τα οποία θα έχετε στη διάθεσή σας στο Υπουργείο. Θα ξέρετε τι ψωνίζει ο κόσμος, σε ποιες αγορές κατευθύνεται, ποιες είναι οι προτιμήσεις του και ποια είναι τα έσοδα. Καταλαβαίνετε ότι πρόκειται για έναν πλούτο στοιχείων που στα χέρια ενός ικανού επιτελείου θα μπορέσει να δώσει πολλά οφέλη στο κράτος. 
Ευχαριστώ πολύ.</Speech> 
ΠΡΟΕΔΡΕΥΟΥΣΑ (<ChairmanSpeech><Parlmember>Μαρία Κόλλια - Τσαρουχά</Parlmember>): Ευχαριστούμε, κύριε συνάδελφε.
Ορίστε, κύριε Υπουργέ, έχετε το λόγο για άλλα τρία λεπτά.</ChairmanSpeech> 
<Speech><Parlmember>ΓΕΩΡΓΙΟΣ ΜΑΥΡΑΓΑΝΗΣ</Parlmember> (Υφυπουργός Οικονομικών): Επανερχόμενος στο θέμα αυτό θα ήθελα να πω ότι συμφωνώ, κύριε Βουλευτά, με τις θέσεις σας και θα ήθελα επίσης να επισημάνω ότι ο φόρος προστιθέμενης αξίας στο λιανεμπόριο είναι ένα μεγάλο πρόβλημα. Αναφορικά με αυτό από παλιά είχα σκεφθεί κάποια συστήματα, τα οποία και στην Ευρώπη είναι σε μία πρώτη μορφή, αλλά σε κάποιες άλλες χώρες ήδη έχουν προχωρήσει. Να πω επίσης ότι αμέσως συστήσαμε μία επιτροπή, για να μας πει αν μπορεί να γίνει και σε τι χρόνο το εξής: Στο λιανεμπόριο όταν κάποιος πληρώνει, κατ’ αρχάς να τον πείσουμε να μην πληρώνει με μετρητά, αλλά να πληρώνει με χρεωστικές κάρτες –αν θέλει να πληρώνει με πιστωτικές, είναι δική του η επιλογή- και να του δώσουμε ακριβώς ένα κίνητρο. 
Σε ορισμένες χώρες όπως η Βραζιλία ας πούμε όσοι χρησιμοποιούν μια χρεωστική κάρτα στο τέλος του μήνα συμμετέχουν σε μια κλήρωση με κάποια δώρα, αρκετά σημαντικά, τα οποία προέρχονται από τα έσοδα του ΦΠΑ εκεί. 
Θα μπορούσε, λοιπόν, να προχωρήσει ένα τέτοιο σύστημα ώστε να καταγράφεται αμέσως η συναλλαγή και ακόμα και με μετρητά μπορούν να υπάρξουν κάποιες μέθοδοι -θα μας πει η επιτροπή τελικά- ώστε ο ΦΠΑ να μην περνάει καθόλου από τα χέρια του λιανέμπορου, το κράτος να τον επεξεργάζεται, να κάνει τις αναγκαίες χρεοπιστώσεις, και απλώς στο τέλος του μήνα αυτόματα να γίνεται και η δήλωση ΦΠΑ του λιανέμπορου, για να προσπαθήσουμε να δώσουμε μια απάντηση στο θέμα της φοροδιαφυγής του φόρου προστιθέμενης αξίας στο λιανεμπόριο.
Οι διασταυρώσεις, ακριβώς όπως είπατε, είναι το άλφα και το ωμέγα στην καταπολέμηση της φοροδιαφυγής. Και το είδατε με όλα αυτά που γίνονται τον τελευταίο καιρό. Μόνο εάν δεις την περιουσιακή κατάσταση από διάφορα στοιχεία που προκύπτουν μέσα από διασταυρώσεις μπορείς να έχεις δυνατή αντιμετώπιση της φοροδιαφυγής. Είδατε, υπέγραψα απόφαση, για να μας δώσουν στοιχεία ασφαλιστικές εταιρείες, ιδιωτικά εκπαιδευτήρια και να αρχίσουμε πλέον τη διασταύρωση για να δούμε το προφίλ του φορολογουμένου σε σχέση με τις δαπάνες του.
Αναφερθήκατε επίσης και στον Κώδικα Βιβλίων και Στοιχείων. Εδώ όταν φτάσουμε σε ηλεκτρονικοποιημένες συναλλαγές θα μιλάμε για μια πλήρη κατάργηση. Όμως, ακόμα και τώρα στην υφιστάμενη κατάσταση έχουμε ετοιμάσει διατάξεις που ουσιαστικά απλοποιούν και καταργούν μεγάλο μέρος. Αρκεί να σας αναφέρω ότι από τα περίπου τριάντα δύο άρθρα του λεγόμενου αυτού Κώδικα, μένουν δώδεκα. Και αποφεύγεται η τυπολατρία και δίνεται μια ανάσα στις επιχειρήσεις. 
Σας ευχαριστώ πολύ.</Speech>
ΠΡΟΕΔΡΕΥΟΥΣΑ (<ChairmanSpeech><Parlmember>Μαρία Κόλλια-Τσαρουχά</Parlmember>): Και εμείς ευχαριστούμε, κύριε Υπουργέ. 
Η δεύτερη με αριθμό 1640/13-9-2012&#160;ερώτηση&#160;πρώτου κύκλου του Βουλευτή Α´ Θεσσαλονίκης του Συνασπισμού Ριζοσπαστικής Αριστεράς–Ενωτικού Κοινωνικού Μετώπου&#160;κ. Ιωάννη Αμανατίδη &#160;προς τον Υπουργό Οικονομικών, σχετικά με την ματαίωση ιδιωτικοποίησης της Ελληνικής Βιομηχανίας Οχημάτων Α.Ε., δεν συζητείται λόγω κωλύματος του κυρίου Υπουργού και διαγράφεται.
&#160;Επίσης, η τρίτη με αριθμό 1390/6-9-2012 ερώτηση πρώτου κύκλου του Βουλευτή Ηρακλείου του&#160;Πανελλήνιου Σοσιαλιστικού Κινήματος κ. Βασιλείου Κεγκέρογλου προς τον Υπουργό Εργασίας, Κοινωνικής Ασφάλισης και Πρόνοιας, σχετικά με τη λήψη μέτρων για την ανάσχεση της ανεργίας και τη μείωση του κόστους διαβίωσης, δεν συζητείται λόγω κωλύματος του κυρίου Υπουργού και διαγράφεται.
Θα συζητηθεί η τέταρτη με αριθμό 2143/25-9-2012&#160;ερώτηση πρώτου κύκλου του Βουλευτή &#160;Επικρατείας των&#160;&#160; Ανεξάρτητων Ελλήνων&#160;κ. Τέρενς–Νικολάου Κουΐκ&#160;προς τον Υπουργό Οικονομικών,&#160;σχετικά με τη λίστα που παρέδωσε στην Ελληνική Κυβέρνηση η επικεφαλής του ΔΝΤ με τους χίλιους εννιακόσιους ενενήντα έναν Έλληνες καταθέτες στην Τράπεζα HSBC της Ελβετίας.
Κύριε συνάδελφε, έχετε δύο λεπτά κατ’ αρχάς για να αναπτύξετε την ερώτηση σας.</ChairmanSpeech>
<Speech><Parlmember>ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΪΚ</Parlmember>: Σας ευχαριστώ πολύ, κυρία Πρόεδρε.
Κύριε Υπουργέ, για μια ακόμα φορά κατάφερε το πολιτικό σύστημα να απαξιωθεί στα μάτια του ελληνικού λαού. Και βεβαίως να χρειαστεί για μια ακόμα φορά η προγενέστερη ιδιότητα μου, η δημοσιογραφία, να βγάλει τα «κάστανα από τη φωτιά» με επιπτώσεις σε ένα συνάδελφο, τον οποίο τον κυνηγούσαν νύχτα, για να τον πιάσουν επ’ αυτοφώρω και να τον οδηγήσουν στους δικαστές, όχι γιατί οι δικαστές κάνουν κάτι το παράνομο ή κάτι καθ’ υπερβολήν, απλά εφαρμόζοντας τους νόμους δίωξης των δημοσιογράφων και των Μέσων Μαζικής Ενημέρωσης που έχουν θεσπίσει και ψηφίσει οι ίδιοι οι πολιτικοί, το πολιτικό σύστημα. 
Γι’ αυτό και σήμερα -σας το λέω ενημερωτικά- ζήτησα με ανακοίνωση μου να καταργηθούν όλοι οι τυποκτόνοι νόμοι. Ο Ποινικός Κώδικας έχει τόσα πολλά άρθρα, τόσους πολλούς νόμους για να μπορεί ο κάθε θιγόμενος να βρει το δίκαιό του ώστε οι τυποκτόνοι νόμοι -και κυρίως αγωγών, όπου ερχόμαστε οι δημοσιογράφοι να ζητάμε λεφτά έναντι της εντιμότητας μας, της τιμιότητας μας- ε, με συγχωρείτε αλλά… Και βάζω αυτό, παρενθετικά.
Εφημερίδα «ΕΣΤΙΑ», σας δείχνω μια δική μας ελληνική εφημερίδα, καμμία από τις πολλές ξένες, οι οποίες μας διασύρουν για την «υπόθεση Λαγκάρντ». «Κράτος οπερέτα και λίστες. Τεράστια ευθύνη για τους χειρισμούς».
Κύριε Υπουργέ, δεν είναι δικό σας ζήτημα, σαφέστατα δεν είναι και της δικής σας Κυβέρνησης, αλλά θα κάνω μερικές απλές ερωτήσεις. Κατ’ αρχάς, έχετε ζητήσει το διορισμό ομάδας δικαστικών, γραφολόγων, πραγματογνώμων που θα ερευνήσουν την πιθανή γραφική παραχάραξη των στοιχείων της λίστας που κατ’ αρχήν δόθηκε από την κ. Λαγκάρντ; Γιατί για να φθάσει στο σημείο ο Οικονομικός Εισαγγελέας κ. Πεπόνης να ζητήσει αντίγραφο από τη γαλλική Κυβέρνηση, κάτι μυρίζει. 
Να σας υπενθυμίσω ότι από το Βήμα της Βουλής είχα παρακαλέσει ως Έλλην Βουλευτής τον Πρόεδρο του Σώματος η Βουλή των Ελλήνων να ζητήσει τη λίστα, ακριβώς για να μην υπάρχουν σκιές. 
Θα σας πω και κάτι ακόμα, πολύ πιο προωθημένο, γιατί αυτόν τον τόπο τον κατέστρεψαν τρία πράγματα, χωρίς να βάζω άρθρο γιατί δεν μπαίνω όλοι στο ίδιο σακί: πολιτικοί, δημοσιογράφοι και μιντιάρχες. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Τελειώνω, κυρία Πρόεδρε. 
Θα μπορούσατε να δώσετε στη δημοσιότητα αυτά τα ονόματα, εάν και εφόσον είχατε βεβαίως πειστεί ότι κάτι τρέχει. Εν πάση περιπτώσει, πραγματικά επειδή δεν μου απαντήθηκε από τον Υπουργό Οικονομικών η ερώτησή μου και κληρώθηκε για να μπορώ να την κουβεντιάσω μαζί σας, κύριε Υπουργέ, θα ήθελα να ακούσω κατ’ αρχήν την τοποθέτησή σας και μετά θα επανέλθω. 
Ευχαριστώ.</Speech> 
ΠΡΟΕΔΡΕΥΟΥΣΑ (<ChairmanSpeech><Parlmember>Μαρία Κόλλια-Τσαρουχά</Parlmember>): Ευχαριστούμε, κύριε συνάδελφε. 
Ορίστε, κύριε Υπουργέ, έχετε το λόγο για να απαντήσετε.</ChairmanSpeech> 
<Speech><Parlmember>ΓΕΩΡΓΙΟΣ ΜΑΥΡΑΓΑΝΗΣ</Parlmember> (Υφυπουργός Οικονομικών): Ευχαριστώ, κυρία Πρόεδρε. 
Όπως γνωρίζετε, κύριε Βουλευτά, υπάρχει εισαγγελική έρευνα για τη φερόμενη ως λίστα Λαγκάρντ.</Speech> 
<Speech><Parlmember>ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΪΚ</Parlmember>: Φερόμενη!</Speech>
<Speech><Parlmember>ΓΕΩΡΓΙΟΣ ΜΑΥΡΑΓΑΝΗΣ</Parlmember> (Υφυπουργός Οικονομικών): Και λέω «φερόμενη» διότι ακριβώς έχει ζητήσει και ο εισαγγελέας και το Υπουργείο Οικονομικών από τη γαλλική Κυβέρνηση ένα –θα έλεγα- πρωτότυπο, για να μπορέσει ο εισαγγελέας να προβεί στις αναγκαίες επισημάνσεις και επιβεβαιώσεις. 
Συνεπώς, όσον αφορά αυτήν την ενέργεια, σας λέω τι έγινε. Επίσης, γνωρίζω ότι ο εισαγγελέας αυτήν τη λίστα την έχει δώσει σε περιφερειακή διεύθυνση του ΣΔΟΕ για επεξεργασία, ανάλυση και εξαγωγή συμπερασμάτων. 
Όσον αφορά τις δράσεις τις οποίες θα αποφασίσει, όπως γνωρίζετε, όταν υπάρχει εισαγγελική έρευνα, την πρωτοβουλία των κινήσεων την έχει πάντα ο εισαγγελέας και το Υπουργείο Οικονομικών να συνδράμει το έργο του ζητώντας από τη γαλλική Κυβέρνηση ένα γνήσιο –να το πω έτσι- αντίγραφο της αρχικής λίστας. 
Ευχαριστώ πολύ.</Speech> 
ΠΡΟΕΔΡΕΥΟΥΣΑ (<ChairmanSpeech><Parlmember>Μαρία Κόλλια-Τσαρουχά</Parlmember>): Ευχαριστούμε, κύριε Υπουργέ. 
Κύριε συνάδελφε, έχετε άλλα τρία λεπτά.</ChairmanSpeech> 
<Speech><Parlmember>ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΪΚ</Parlmember>: Εξαιρετικά φειδωλός ο Υπουργός –το αντιλαμβάνομαι- και το επιχείρημά του δεν μπορώ να το αντιμετωπίσω με αντεπιχειρήματα που δεν θα έχουν μέσα πολιτικές θέσεις. 
Κατ’ αρχάς, επειδή είπατε «φερόμενη», ξέρετε τι θα έκανα εάν ήμουν μέσα στις διεργασίες μιας κυβέρνησης; Πρώτα απ’ όλα, ο Πρωθυπουργός θα έπαιρνε τηλέφωνο τον ομόλογό του στη Γαλλία λέγοντάς του «σε παρακαλώ πολύ θέλω αύριο τη λίστα». Θα έστελνα εκπρόσωπο του ελληνικού Κοινοβουλίου και εκπρόσωπο των δικαστικών αρχών για να πάνε να την πάρουν χέρι-χέρι. Δηλαδή, πόσο θα περιμένουμε; Σε λίγο θα μου πείτε ότι θα τη στείλουν με φορτηγό TIR για να έλθει –όποτε έλθει- στην Ελλάδα!
Όμως, πέρα από αυτό, επειδή γίνεται πολύς λόγος, κύριε Υπουργέ, για το θέμα των προσωπικών δεδομένων, έχω εδώ ένα έγγραφο, το οποίο είναι από τις 13 Οκτωβρίου 2008, από την Αρχή Προστασίας Δεδομένων Προσωπικού Χαρακτήρα, που αφορά δημοσιοποίηση όλων των προσωπικών δεδομένων, όταν το ζητήσει η Βουλή των Ελλήνων. Το έγγραφο αυτό αφορά απόφαση για το ΙΚΑ. 
Πρόκειται για την απόφαση 48/2008, την οποία και θα καταθέσω στα Πρακτικά. Στο διά ταύτα, λοιπόν, αποφαίνεται ότι το ΙΚΑ και εν προκειμένω –θα έλεγα- το Υπουργείο Οικονομικών δεν κωλύεται από το ν. 2472/1997 να χορηγήσει στους ασκούντες τον κοινοβουλευτικό έλεγχο Βουλευτές τα υποκείμενα των δεδομένων, δηλαδή τις τριακόσιες τριάντα ατομικές αποφάσεις του Διοικητή του Ιδρύματος με αντικείμενο τη σύναψη της σύμβασης έργου με το ΙΚΑ στις οποίες –προσέξτε!- περιέχονται τα ονοματεπώνυμα και οι διευθύνσεις κατοικίας τριακοσίων τριάντα φυσικών προσώπων που επελέγησαν για να κάνουν δουλειές με το δημόσιο, δηλαδή με το ΙΚΑ. 
Και εδώ, αν θέλετε, δεν έχουμε απλά τις δουλειές με το δημόσιο, έχουμε άλλου είδους δουλειές. 
Από εκεί και πέρα, κύριε Υφυπουργέ, ξέρετε, ότι όποιος δεν θέλει να μαγειρέψει, κοσκινίζει όσο τον παίρνει, ή όσες εβδομάδες και μήνες θέλει. Εγώ θα έλεγα ότι μία κυβέρνηση η οποία θέλει να δείχνει ότι είναι ξεκάθαρη απέναντι στην κάθαρση, καλά θα κάνει να επιταχύνει το βηματισμό της. Άρα, θα μου πείτε «πάλι τα ανέκδοτα άρχισα;». Πριν από λίγες μέρες το κόμμα της Νέας Δημοκρατίας, το κόμμα του ΠΑΣΟΚ και μαζί με το κόμμα έκπληξη, το ΚΚΕ, αποφάσισαν να μην κλητευθεί για την υπόθεση αυτή ο αρχιτέκτονας της καταστροφής της Ελλάδας, ο Πρωθυπουργός όταν κρύφτηκε η λίστα κάτω από μαξιλαροθήκες κ. Γιώργος-Ανδρέα Παπανδρέου. 
Έχουμε , λοιπόν, τα δύο κόμματα που συγκυβερνούν μαζί με ένα κόμμα το οποίο, υποτίθεται, ότι έχει βγει στο αντάρτικο μέσα σε όλα για την κάθαρση, να μην εγκαλούν τον φυσικό, τον υπεύθυνο αυτής της ιστορίας, γιατί εγώ ξέρω ότι ο Αρχηγός, δυστυχώς, τα φορτώνεται όλα, θέλει ή δεν θέλει. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)</Speech>
ΠΡΟΕΔΡΕΥΟΥΣΑ (<ChairmanSpeech><Parlmember>Μαρία Κόλλια-Τσαρουχά</Parlmember>): Παρακαλώ, ολοκληρώστε, κύριε συνάδελφε.</ChairmanSpeech>
<Speech><Parlmember>ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΪΚ</Parlmember>: Από εκεί και πέρα, θα μου πείτε ότι να του χαλάσουμε μία ημέρα διδασκαλίας στα υπόγεια του Harvard ή στο Ίδρυμα του Κόκκαλη και να μην μάθουν τα παιδιά ή οι μαθητές του το πώς μπορεί να καταστραφεί μία χώρα σε είκοσι τέσσερις ώρες; Έχετε δίκιο, καλά τον αφήσαμε εκεί. 
(Στο σημείο αυτό ο Βουλευτής κ. Τέρενς-Σπένσερ-Νικόλαος Κουϊκ καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)</Speech>
ΠΡΟΕΔΡΕΥΟΥΣΑ (<ChairmanSpeech><Parlmember>Μαρία Κόλλια-Τσαρουχά</Parlmember>): Ευχαριστώ πολύ, κύριε συνάδελφε.
Το λόγο έχει ο Υφυπουργός Οικονομικών κ. Γεώργιος Μαυραγάνης.</ChairmanSpeech>
<Speech><Parlmember>ΓΕΩΡΓΙΟΣ ΜΑΥΡΑΓΑΝΗΣ</Parlmember> (Υφυπουργός Οικονομικών): Κυρία Πρόεδρε, σε σχέση με τη δημοσιοποίηση, στην οποία αναφέρθηκε ο Βουλευτής κ. Κουίκ, θα ήθελα να πω ότι εδώ έχουμε εισαγγελική έρευνα και είναι διαφορετική περίπτωση.
Άρα, η Βουλή, μόλις ολοκληρωθεί η εισαγγελική έρευνα –νομίζω ότι το έχει πει και ο εισαγγελέας, εάν δεν κάνω λάθος- θα έχει τη δυνατότητα να ζητήσει οτιδήποτε χρειάζεται. Αυτήν τη στιγμή, όμως, διεξάγεται εισαγγελική έρευνα και είναι πάρα πολύ κρίσιμο να έχει επενδυθεί αυτή η έρευνα με όλα τα εχέγγυα που προβλέπει το νομικό μας σύστημα, ώστε να καταλήξει σωστά και γρήγορα.
Είπατε ότι υπάρχει καθυστέρηση χρησιμοποιώντας την έκφραση περί «ζυμώματος» και «κοσκινίσματος». Εγώ θα κρατήσω το «κοσκίνισμα» διότι, όπως βλέπετε, με όλες αυτές τις ενέργειες που γίνονται, με διασταυρώσεις στοιχείων από διάφορους φορείς, στοιχεία από ιδιωτικά εκπαιδευτήρια, από τράπεζες, από ασφαλιστικές εταιρείες, αρχίζει το κοσκίνισμα. κύριε Βουλευτά και το κοσκίνισμα αυτό θα έχει πολύ γρήγορα αποτελέσματα. Και όπως έχω πει κατ’ επανάληψη στη Βουλή, θα έχουμε αποτελέσματα.
Θα ήθελα, όμως, εγώ να σας ενημερώσω, όταν αυτά τα αποτελέσματα είναι εδώ. Πολύ σύντομα θα έχουμε αποτελέσματα για συγκεκριμένες δράσεις, δραστηριότητες Ελλήνων φορολογουμένων, που δεν δικαιολογούνται από τις δηλώσεις τους. Θα έχω την ευκαιρία πολύ σύντομα να σας ενημερώσω και να αντιστρέψω αυτό που είπατε, ότι δεν προχωρά γρήγορα η Κυβέρνηση. 
Ευχαριστώ πολύ.</Speech>
ΠΡΟΕΔΡΕΥΟΥΣΑ (<ChairmanSpeech><Parlmember>Μαρία Κόλλια-Τσαρουχά</Parlmember>): Ευχαριστούμε και εμείς, κύριε Υπουργέ.
Η πέμπτη με αριθμό 1690/14-9-2012 ερώτηση πρώτου κύκλου του Βουλευτή Β΄ Θεσσαλονίκης του Λαϊκού Συνδέσμου-Χρυσή Αυγή κ. Πολύβιου Ζησιμόπουλου, προς τον Υπουργό Οικονομικών, σχετικά με αναστολή της διαδικασίας ιδιωτικοποίησης της εταιρείας Ελληνικά Αμυντικά Συστήματα (ΕΑΣ), δεν συζητείται λόγω κωλύματος του κυρίου Υπουργού και διαγράφεται. 
Επίσης, η έκτη με αριθμό 1246/3-9-2012 ερώτηση πρώτου κύκλου του Βουλευτή Ευβοίας της Δημοκρατικής Αριστεράς κ. Δημητρίου Αναγνωστάκη προς τον Υπουργό Υγείας, σχετικά με τη βιωσιμότητα των Κέντρων Πρόληψης των Εξαρτήσεων και προαγωγής της Ψυχοκοινωνικής Υγείας δεν συζητείται λόγω κωλύματος του κυρίου Υπουργού και διαγράφεται. 
Επίσης, η έβδομη με αριθμό 1627/13-9-2012 ερώτηση πρώτου κύκλου του Βουλευτή Α΄ Θεσσαλονίκης του Κομμουνιστικού Κόμματος Ελλάδας κ. Θεοδοσίου Κωνσταντινίδη προς τον Υπουργό Υγείας, σχετικά με την επίλυση των λειτουργικών προβλημάτων και ελλείψεων στο Νοσοκομείο «ΠΑΝΑΓΙΑ» (πρώην Β΄ Νοσοκομείο ΙΚΑ Θεσσαλονίκης), δεν θα συζητηθεί λόγω κωλύματος του κυρίου Υπουργού και διαγράφεται.
Εισερχόμαστε στη συζήτηση της πρώτης με αριθμό 2083/24-9-2012, ερώτησης δευτέρου κύκλου του Βουλευτή Ηρακλείου της Νέας Δημοκρατίας κ. Ελευθερίου Αυγενάκη προς τον Υπουργό Αγροτικής Ανάπτυξης και Τροφίμων, σχετικά με την τροποποίηση του ισχύοντος καταστατικού των Τοπικών Οργανισμών Εγγείων Βελτιώσεων (ΤΟΕΒ).
Παρακαλώ, κύριε συνάδελφε, έχετε το λόγο, για δύο λεπτά για να αναπτύξετε την ερώτησή σας.</ChairmanSpeech>
<Speech><Parlmember>ΕΛΕΥΘΕΡΙΟΣ ΑΥΓΕΝΑΚΗΣ</Parlmember>: Ευχαριστώ πολύ, κυρία Πρόεδρε.
Κύριε Υπουργέ, ένα σημαντικό πρόβλημα που αντιμετωπίζουν πολλοί αγρότες είναι οι δυσλειτουργίες που παρατηρούνται στους κατά τόπους ΤΟΕΒ της χώρας ή γενικότερα, η ανυπαρξία ενιαίας πολιτικής διαχείρισης των υδάτινων πόρων της Ελλάδας.
Οι ΤΟΕΒ με τον τρόπο που λειτουργούν, έπαψαν πλέον εδώ και αρκετά χρόνια να ανταποκρίνονται στις σύγχρονες ανάγκες της αγροτικής παραγωγής. Σταμάτησαν, ουσιαστικά, να λειτουργούν υπέρ των συμφερόντων των αγροτών, όχι όλοι οι Οργανισμοί, αλλά οι περισσότεροι εκ των οργανισμών ανά την Ελλάδα. Ο τρόπος με τον οποίο αξιοποιούν τους υδάτινους πόρους, αλλά και τα εγγειοβελτιωτικά έργα που έχουν γίνει, αποβαίνει σε πολλές περιπτώσεις εις βάρος τελικά των αγροτών.
Ξέρετε, κύριε Υπουργέ, ότι δεν υπάρχει ενιαίο και σύγχρονο πλαίσιο λειτουργίας των ΤΟΕΒ. Θα θυμίσω ότι είχαμε ξεκινήσει την προηγούμενη περίοδο διακυβέρνησης της Νέας Δημοκρατίας, με τον τότε αρμόδιο Υφυπουργό κ. Παπαδόπουλο, μία προσπάθεια την οποία δεν ολοκληρώσαμε λόγω των εξελίξεων.
Η λειτουργία και η σύσταση των ΤΟΕΒ καθορίζεται βάσει του ν. 3881/1958 ως αναγκαστικοί Συνεταιρισμοί, μη κερδοσκοπικοί με ανταποδοτική λειτουργία. Τα μέλη των ΤΟΕΒ, λέει ο νόμος εκείνος, είναι ιδιοκτήτες τεμαχίων, οι οποίοι εκλέγουν τους αντιπροσώπους και το διοικητικό συμβούλιο: ένα συμβούλιο χωρίς ταμείο και με αρκετές ζημιές που πρέπει να αντιμετωπίσει. Ωστόσο, ο τρόπος διοίκησης πάσχει πέρα για πέρα, αφού είναι πασίγνωστο ότι λαμβάνονται αποφάσεις σε άδειες, ανύπαρκτες γενικές συνελεύσεις.
Για να γίνω πιο σαφής, κύριε Υπουργέ, ένα ακόμα χαρακτηριστικό δείγμα της κακοδιαχείρισης του υδάτινου δυναμικού και των διοικητικών δυσλειτουργιών είναι η ανεξέλεγκτη και άναρχη τιμολογιακή πολιτική των ΤΟΕΒ στα αρδευτικά τέλη των κρατικών αντλιοστασίων.
Ως προς τις κοινοβουλευτικές παρεμβάσεις σε προηγούμενους Υπουργούς, έχω προτείνει και τον εκδημοκρατισμό -τον εκσυγχρονισμό καλύτερα- του πλαισίου λειτουργίας και την αύξηση της αποτελεσματικότητας των ΤΟΕΒ και δύο-τρεις αλλαγές, τις οποίες θα αναφέρω πολύ γρήγορα: Να αποφασίζει η γενική συνέλευση για οποιεσδήποτε ενστάσεις του Οργανισμού, να υπάρχει ρύθμιση των θεμάτων εκλογής των μελών και του ΔΣ, όπως και του δικαιώματος άρσης της ψήφου και της διαδικασίας της ψηφοφορίας, να υπάρχει ρύθμιση ζητημάτων εκπροσώπησης στα νέα αυτοδιοικητικά όργανα.
Στόχος είναι, δηλαδή, να συμμετέχουν οι εκπρόσωποι των ΤΟΕΒ ή και των αγροτών για τη διατήρηση της ανώτατης τιμής στο νερό άρδευσης, αλλά πρώτα από όλα και πάνω από όλα, κύριε Υπουργέ, είναι η χάραξη και η ύπαρξη μιας στρατηγικής σύγχρονης, που θα αφορά τη διαχείριση του υδάτινου δυναμικού της χώρας.
Ερωτώ: Προτίθεστε να τροποποιήσετε -εφόσον φυσικά χαράξετε μία ενιαία στρατηγική που να το αφορά- το ανθρώπινο δυναμικό της χώρας μας;
Ευχαριστώ πολύ.</Speech>
ΠΡΟΕΔΡΕΥΟΥΣΑ (<ChairmanSpeech><Parlmember>Μαρία Κόλλια-Τσαρουχά</Parlmember>): Ευχαριστούμε, κύριε συνάδελφε.
Στην ερώτησή σας θα απαντήσει ο Υπουργός Αγροτικής Ανάπτυξης και Τροφίμων κ. Αθανάσιος Τσαυτάρης.
Κύριε Υπουργέ, έχετε το λόγο.</ChairmanSpeech>
<Speech><Parlmember>ΑΘΑΝΑΣΙΟΣ ΤΣΑΥΤΑΡΗΣ</Parlmember> (Υπουργός Αγροτικής Ανάπτυξης και Τροφίμων): Ευχαριστώ, κυρία Πρόεδρε.
Ευχαριστώ και τον Βουλευτή κ. Αυγενάκη για την ερώτηση, γιατί μας δίδει την ευκαιρία, έστω και για λίγο χρόνο, να συζητήσουμε ένα τόσο σημαντικό θέμα, όπως είναι το νερό. Είναι ένας από τους πιο σημαντικούς πόρους για τη γεωργία, ένας πόρος υπό περιορισμό στη γεωργία του τόπου μας, αν αναλογιστεί κάποιος τα προβλήματα που περιγράψατε, αν αναλογιστεί κάποιος τις επερχόμενες κλιματικές αλλαγές, που θα κάνουν τον πόρο αυτό ακόμα πιο περιοριστικό, αν αναλογιστεί κάποιος την κακοδιαχείρισή του και τη μη σωστή χρήση του, όπως επίσης και τον ανταγωνισμό που δέχεται το νερό της άρδευσης των αγρών από το νερό της ύδρευσης των αστικών κέντρων.
Είναι σίγουρο, λοιπόν, ότι η πολιτική μας θα πρέπει να αναθεωρηθεί -και να αναθεωρηθεί ριζικά- και να λάβουμε τα καταλληλότερα μέτρα, όχι μόνο γιατί έτσι πρέπει να γίνει σε εθνικό επίπεδο, αλλά γιατί πλέον έτσι επιβάλλει και η Ευρωπαϊκή Ένωση. Και όπως θα δείτε, στη νέα Κοινή Αγροτική Πολιτική δίδεται ιδιαίτερη έμφαση σε ευρωπαϊκό επίπεδο στο να διαχειριστούμε με αειφόρο τρόπο αυτόν τον τόσο σημαντικό πόρο για τη γεωργία.
Επομένως, αυτά που συζητούμε κι αναφέρατε κι εσείς, τόσο για τους ΓΟΕΒ που λειτουργούν σε επίπεδο περιφέρειας όσο και για τους ΤΟΕΒ που λειτουργούν σε επίπεδο δήμων, είναι σημαντικά και θα πρέπει να συνεχίσουμε τις προσπάθειες μας, προκειμένου να επιλύσουμε τα προβλήματα που επισημάνατε. 
Να μου επιτρέψετε μόνο για ένα λεπτό, να πω, πώς φτάσαμε ως εδώ για να έχουμε αυτήν την κατάσταση που περιγράψατε. Τόσο οι ΓΟΕΒ όσο και οι ΤΟΕΒ –από τις επαφές μου και τις συζητήσεις που έκανα με πάρα πολλούς- επισημαίνουν ότι έγιναν από την πολιτεία έτοιμα αρδευτικά δίκτυα με δαπάνες του κράτους, μελετήθηκαν και κατασκευάστηκαν και δώσαμε με το θεσμικό πλαίσιο που κι εσείς περιγράφετε και είναι παλαιωμένο, τη διαχείριση ενός έτοιμου έργου με το κλειδί στο χέρι να το διαχειριστούν με λίγα χρήματα αφ’ ενός, για να πληρωθεί ένας ορισμένος αριθμός προσωπικού και αφ’ ετέρου να γίνουν οι τυχόν επιδιορθώσεις σε ζημιές που συνήθως συμβαίνουν από τη λειτουργία του: κάπου θα σπάσει ένα αυλάκι, κάπου θα χαλάσει μία αντλία κ.ο.κ. 
Όμως, και σ’ αυτό το τόσο σημαντικό αντικείμενο στη συνέχεια απεδείχθη ότι λειτούργησαν οι πελατειακές σχέσεις. Οι ΓΟΕΒ και οι ΤΟΕΒ έγιναν μία τεράστια δεξαμενή διορισμών. Σε ΤΟΕΒ που χρειάστηκε να είναι δέκα, είκοσι άτομα, μου περιέγραψαν καταστάσεις όπου υπηρετούσαν εβδομήντα οχτώ άτομα, κάτι που αργότερα περιορίστηκε, διότι οι περισσότεροι απ’ αυτούς πήραν σύνταξη. Άφησαν όμως, πάρα πολλά κενά. 
Στα προβλήματα αυτά θέλω να πιστεύω ότι είναι καιρός να δώσουμε μία λύση γιατί υπάρχει και το αντίθετο: υπάρχει από την άλλη μεριά κατάχρηση της λειτουργίας τους, διότι από πελατειακές σχέσεις πάρα πολλοί ΤΟΕΒ δεν πήγαιναν να πάρουν έστω και αυτά τα λίγα χρήματα που έπρεπε να πληρώσουν οι χρήστες του νερού, δηλαδή οι γεωργοί, με συνέπεια να έχουν πάρα πολλά ελλείμματα στους προϋπολογισμούς τους. 
Στη δευτερολογία μου όμως, κύριε Πρόεδρε, θα έχω την ευκαιρία να σας εξηγήσω με συγκεκριμένες δράσεις, τι μπορούμε να κάνουμε, για να λύσουμε το συγκεκριμένο πρόβλημα, που είναι πάρα πολύ σημαντικό.</Speech>
ΠΡΟΕΔΡΕΥΟΥΣΑ (<ChairmanSpeech><Parlmember>Μαρία Κόλλια-Τσαρουχά</Parlmember>): Ευχαριστούμε, κύριε Υπουργέ. 
Κύριε Αυγενάκη, έχετε το λόγο για τρία λεπτά, να συμπληρώσετε τις σκέψεις σας.</ChairmanSpeech> 
<Speech><Parlmember>ΕΛΕΥΘΕΡΙΟΣ ΑΥΓΕΝΑΚΗΣ</Parlmember>: Η διαχείριση του νερού δεν αφορά μόνο τον αγροτικό τομέα, την αγροτική πολιτική, αλλά βεβαίως από κάπου πρέπει να ξεκινήσει η συζήτηση και ξεκινάμε από εσάς ως αρμόδιο για τον αγροτικό τομέα. Ωστόσο το νερό ως αγαθό βεβαίως αφορά και τα νοικοκυριά και τις βιομηχανίες. 
Κύριε Υπουργέ, άκουσα διαπιστώσεις από μέρους σας μέχρι στιγμής στην πρωτολογία σας. Να θεωρήσω ότι αυτό είναι και δεσμεύσεις για πολιτικές πρωτοβουλίες που αφορούν την πολιτική διαχείρισης του νερού; Θα ήθελα να το ακούσω πιο ξεκάθαρα, αν είναι δυνατόν και φυσικά αν είστε έτοιμος να απαντήσετε στη δευτερολογία σας. 
Να τονίσω όμως, και να συμπληρώσω αυτά που είπα στην πρωτολογία μου, ότι οι οικονομικοί πόροι των οργανισμών προέρχονται από τις ανταποδοτικές εισφορές των μελών και όχι από κρατικές επιδοτήσεις –το είπατε κι εσείς- και βέβαια από τη στήριξη των δήμων. Αυτό όμως, συμβαίνει χωρίς να είναι αρμοδιότητα των δήμων και αναφέρομαι στη συντήρηση των δικτύων, που κι εσείς αναφερθήκατε. 
Επίσης, θα ήθελα να σημειώσω ότι ο ετήσιος προϋπολογισμός και απολογισμός των ΤΟΕΒ και ΓΟΕΒ υπόκειται ανά τακτά χρονικά διαστήματα σε σχετικούς ελέγχους από την εντεταλμένη οικονομική επιθεώρηση του Υπουργείου Αγροτικής Ανάπτυξης και Τροφίμων. Με την εφαρμογή όμως, του «Καλλικράτη» ο οικονομικός έλεγχος των τοπικών οργανώσεων εγγείων βελτιώσεων μεταβιβάστηκε από τη νομαρχία στους δήμους και βάσει των επιχειρημάτων των μελών των ΤΟΕΒ δεν ασκείται επαρκώς ο έλεγχος. 
Επιπροσθέτως, όσο οι ΤΟΕΒ υπόκεινταν στις νομαρχίες, λειτουργούσαν υπηρεσίες που ενημέρωναν τους υπαλλήλους των ΤΟΕΒ, έστω γι’ αυτά που πρέπει να κάνουν, γι’ αυτά που θα εξελιχθούν. Γενικώς υπήρχε μία σχετική καθοδήγηση, ένας συντονισμός για σωστότερη και αποτελεσματικότερη διεκπεραίωση των έργων τους. Με τη μεταβίβαση αυτή δεν υπάρχει σήμερα κάποιο τμήμα ή υπηρεσία, ούτε καν προς ενημέρωση των υπαλλήλων των ΤΟΕΒ. Υπάρχει ένα κενό, κύριε Υπουργέ, το οποίο δεν καλύφθηκε με τον Καλλικρατικό νόμο. 
Ένα από τα αποτελέσματα της έλλειψης της καθοδήγησης του ανεπαρκούς συντονισμού, της κακοδιοίκησης και όσων σας ανέφερα λίγο πριν, είναι η άναρχη τιμολογιακή πολιτική, η άναρχη οργάνωση και φυσικά η άναρχη διοίκηση όλων αυτών των οργανισμών με την οποία, για παράδειγμα –το ξέρετε πολύ καλά, είμαι βέβαιος- μπορεί να χρεώνεται το νερό της άρδευσης 17 ευρώ το στρέμμα στην Κρήτη, στην Καρδίτσα 22 ευρώ και σε άλλο νομό της χώρας 30 ευρώ και πλέον. 
Απαιτείται μία συντονισμένη καθοδήγηση, κύριε Υπουργέ, σχεδιασμός και στρατηγική. Απαιτείται, κατά την άποψή μου -και κατά την άποψη φαντάζομαι και τη δική σας- ενιαία πολιτική διαχείρισης του νερού ύδρευσης αλλά και άρδευσης. Ας επικεντρωθούμε στο δεύτερο που αφορά το δικό σας τομέα.
Γνωρίζω, επίσης, με βάση την απάντηση που μου στείλατε, ότι ο έλεγχος ασκείται από τους δήμους. Σας ενημερώνω όμως, κύριε Υπουργέ, ότι δεν ασκείται τελικά ο έλεγχος από τους δήμους, γιατί δεν προλαβαίνουν να ασκήσουν ή να υπηρετήσουν όλες τις άλλες αρμοδιότητες που έχουν αναλάβει οι νέοι Καλλικρατικοί δήμοι. Και πλέον απαντάτε ότι σε περίπτωση που δεν δύναται οποιοδήποτε πρόβλημα να λυθεί σε τοπικό επίπεδο, διενεργείται από τον οικονομικό-διαχειριστικό έλεγχο της αρμόδιας υπηρεσίας του ΥΠΑΑΤ, Διεύθυνση Οικονομικού Ελέγχου και Επιθεώρηση του ΥΠΑΑΤ.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
 Ωστόσο, με βάση τα παραπάνω που σας προανέφερα –και τελειώνω, κυρία Πρόεδρε- δεν θα πρέπει να υπάρχει κάποιος σχεδιασμός για την ενίσχυση των ελέγχων; Γίνεται να ισχύουν άλλες τιμές σε μία πόλη κι άλλες τιμές σε κάποια άλλη πόλη, σε κάποια άλλη περιοχή; Για να γίνω πιο σαφής, δεν θα πρέπει στις μέρες μας η Διεύθυνση Οικονομικού Ελέγχου και Επιθεώρησης του ΥΠΑΑΤ να προβεί σε πιο διεξοδικούς ελέγχους, κατά πάσα πιθανότητα με τη δικιά σας παρότρυνση και εντολή; 
Είναι ζήτημα διαφάνειας –το αντιλαμβανόμαστε όλοι- προστασίας των ΤΟΕΒ, όσων λειτουργούν τουλάχιστον σωστά, αλλά και διασφάλισης ενός υγιούς καθεστώτος λειτουργίας των ΤΟΕΒ πανελληνίως, αλλά και διασφάλισης, κύριε Υπουργέ –και κλείνω- των ίδιων των αγροτών που καλούνται να αντιμετωπίσουν ήδη αυξημένες οικονομικές επιβάρυνσης και που βεβαίως η ψαλίδα κόστος παραγωγής του προϊόντος με κόστος πώλησης παραμένει μεγάλη. Χρειαζόμαστε επιτέλους, μία σύγχρονη πολιτική του υδάτινου δυναμικού της χώρας μας.</Speech>
ΠΡΟΕΔΡΕΥΟΥΣΑ (<ChairmanSpeech><Parlmember>Μαρία Κόλλια-Τσαρουχά</Parlmember>): Ευχαριστούμε, κύριε συνάδελφε.
Κύριε Υπουργέ, έχετε το λόγο.</ChairmanSpeech>
<Speech><Parlmember>ΑΘΑΝΑΣΙΟΣ ΤΣΑΥΤΑΡΗΣ</Parlmember> (Υπουργός Αγροτικής Ανάπτυξης και Τροφίμων): Ευχαριστώ, κυρία Πρόεδρε.
Θέλω να πω κατ’ αρχάς να μην είμαστε ισοπεδωτικοί. Παρά του ότι υπάρχει ένα παλιό θεσμικό πλαίσιο, παρά τα προβλήματα που περιγράψατε, έχω συναντήσει και μιλήσει με ΤΟΕΒ και ΓΟΕΒ που λειτουργούν υποδειγματικά. Δεν θέλω να τους αναφέρω για να μην αδικήσω κάποιους που θα ξεχάσω. Αλλά μου έκανε τρομερή εντύπωση και η οικονομική διαχείριση και η οικονομική κατάσταση που βρίσκονται ορισμένοι ΤΟΕΒ, για παράδειγμα, στην Πέλλα, στην Ηλεία και αλλού, που δείχνει ότι παρά τα παλιά θεσμικά πλαίσια που περιγράφετε, όταν υπάρχει θέληση να γίνει χρηστή διαχείριση, να αποφευχθούν πελατειακές σχέσεις και περιττοί διορισμοί ή να πληρώσει κανείς τα λίγα λεφτά που πρέπει να πληρώσει για να ποτίσει το χωράφι του, οι θεσμοί αυτοί λειτουργούν και λειτουργούν αποτελεσματικά. Εμείς θα πρέπει να έρθουμε αρωγοί και να αποτελέσουν αυτοί πρότυπά μας, έτσι ώστε να βελτιώσουμε το θεσμικό πλαίσιο, αλλά να κάνουμε τους ελέγχους, όπως κι εσείς επισημαίνετε.
Γι’ αυτό όπως κάναμε -και για να σιγουρέψουμε ότι ο ΕΛΓΑ θα παίρνει τα λεφτά μέσω των δηλώσεων του ΟΣΔΕ- θα κάνουμε την ίδια δουλειά για να παίρνουν οι ΤΟΕΒ και οι ΓΟΕΒ τα χρήματα που απαιτούνται στα λίγα έστω χρήματα που ζητούν, προκειμένου να μπορέσουν να μαζεύουν τα χρήματά τους μέσω των δηλώσεων αυτών, μέσω των δηλώσεων του ΟΣΔΕ.
Επίσης, θα διορθώσουμε ένα λάθος που πιστεύω ότι αυτό δημιούργησε μία μεγάλη δυσλειτουργία γιατί το κόστος άρδευσης πήγαινε μέχρι τώρα στον ιδιοκτήτη του αγρού. Πολλές φορές, όμως, αυτός νοίκιαζε τα χωράφια του σε αγρότες που έκαναν χρήση του νερού για να αρδεύσουν τα χωράφια τους και φυσικά ποτέ ο ιδιοκτήτης δεν είχε κανένα λόγο να πάει να πληρώσει τον ΤΟΕΒ ή τον ΓΟΕΒ, γιατί σου λέει ας το κόψουν, αφού εγώ δεν πρόκειται να το χρησιμοποιήσω. Αυτό δημιούργησε ένα πάρα πολύ μεγάλο πρόβλημα και θα διορθωθεί.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υπουργού)
 Φυσικά, βέβαια, εμείς σαν ΥΠΑΑΤ παρά το ότι, όπως κι εσείς επισημαίνετε –μισό λεπτό, κυρία Πρόεδρε- ο έλεγχος και η διαχείριση αυτών των πραγμάτων και η εποπτεία θα περάσει με το νέο νόμο για τον «Καλλικράτη» στους διάφορους βαθμούς τοπικής αυτοδιοίκησης, δηλώνω ότι πρώτον, δεν θα παύουμε να προγραμματίζουμε τόσο την κατασκευή αρδευτικών έργων και λιμνοδεξαμενών όπου μπορεί να συμπληρώσουμε αρδευτικά έργα και δεύτερον –κι αυτό δώσαμε μάχη στην Ευρώπη να το περιγράψουμε με ακρίβεια- να ενταχθούν για πρώτη φορά όχι μόνο νέα έργα για να γίνουν νέα αρδευτικά, αλλά για να συντηρηθούν σωστά και να αρθούν στο σημερινό επίπεδο πεπαλαιωμένα έργα τα οποία έχουν τεράστιες απώλειες νερού αυτήν τη στιγμή.
Επίσης, θέλουμε να δούμε πιο ολοκληρωμένα το θέμα του νερού, γιατί είναι κάτι που άπτεται δυο-τριών Υπουργείων, όπως κι εσείς επισημαίνετε. Δεν είναι μόνον η ύδρευση των αστικών κέντρων. Σας θυμίζω ότι η Ειδική Γραμματεία Υδάτων ανήκει στο Υπουργείο Περιβάλλοντος. Εμείς, όμως, θέλουμε να δούμε συνολικά αυτόν τον πόρο, για να μπορέσουμε να τον αξιοποιήσουμε και σωστά.
Θέλουμε να δούμε πώς μπορούμε να βοηθήσουμε προκειμένου να απαλυνθεί μια δαπάνη ενέργειας που έχουν πάρα πολλοί ΓΟΕΒ και ΤΟΕΒ, γιατί κινούν με ρεύμα τις αντλίες τους προκειμένου στους οικίσκους τους και τις δεξαμενές τους να τούς επιτραπεί να κάνουν χρήση ηλιακής ενέργειας και φωτοβολταϊκών, έτσι ώστε να περιοριστεί και αυτό το κόστος λειτουργίας τους. 
	Τέλος, πρέπει να δούμε τα προβλήματα ανακύκλωσης, δηλαδή πώς θα μπορούσαν να αξιοποιηθούν μεγάλες ποσότητες νερού που αυτήν τη στιγμή βγαίνουν από τους βιολογικούς καθαρισμούς ή από μεγάλα ξενοδοχεία που κάνουν μεγάλη σπατάλη νερού με τις πισίνες. Αυτά τα νερά δεν είναι πάρα πολύ μολυσμένα αλλά έχουν λίγο χλώριο που θα μπορούσε γρήγορα με ιοντοανταλλάκτες να φύγει έτσι ώστε το νερό αυτό, όπως ίσως και το νερό από τα πλυντήρια αυτοκινήτων που επίσης είναι μεγάλοι χρήστες αστικού νερού, να αξιοποιηθεί από τη γεωργία ποικιλότροπα.
	Σας ευχαριστώ.</Speech>
	ΠΡΟΕΔΡΕΥΟΥΣΑ (<ChairmanSpeech><Parlmember>Μαρία Κόλλια-Τσαρουχά</Parlmember>): Σας ευχαριστούμε.
	Ολοκληρώθηκε η συζήτηση των αναφορών και ερωτήσεων.
	Έχω την τιμή να ανακοινώσω στο Σώμα ότι τη συνεδρίασή μας παρακολουθούν ο βοηθός Υπουργός Εξωτερικών της Δημοκρατίας της Κροατίας κ. Χερβόιε Μαρουσίτζ και ο πρέσβης της Κροατίας κ. Ίβαν Βέλιμενι Στάρτσεβιτς.
	Η Βουλή τούς καλωσορίζει.
(Χειροκροτήματα απ’ όλες τις πτέρυγες της Βουλής)</ChairmanSpeech>
	ΠΡΟΕΔΡΕΥΟΥΣΑ (<ChairmanSpeech><Parlmember>Μαρία Κόλλια-Τσαρουχά</Parlmember>): Εισερχόμαστε στην ημερήσια διάταξη της
ΝΟΜΟΘΕΤΙΚΗΣ ΕΡΓΑΣΙΑΣ
	Μόνη συζήτηση επί της αρχής, των άρθρων και του συνόλου του σχεδίου νόμου του Υπουργείου Εξωτερικών: «Κύρωση της Συνθήκης μεταξύ των κρατών-μελών της Ευρωπαϊκής Ένωσης και της Δημοκρατίας της Κροατίας, σχετικά με την προσχώρηση της Δημοκρατίας της Κροατίας στην Ευρωπαϊκή Ένωση και της Τελικής Πράξης αυτής».
	Το νομοσχέδιο αυτό ψηφίστηκε στη Διαρκή Επιτροπή κατά πλειοψηφία και εισάγεται προς συζήτηση στη Βουλή με τη διαδικασία του άρθρου 108 του Κανονισμού της Βουλής, δηλαδή μπορούν να λάβουν το λόγο όσοι έχουν αντίρρηση επί της κύρωσης αυτής της συμφωνίας.
	Γίνεται γνωστό στο Σώμα ότι από την Κοινοβουλευτική Ομάδα του Κομμουνιστικού Κόμματος Ελλάδας ορίζεται ως Κοινοβουλευτικός Εκπρόσωπος η κ. Διαμάντω Μανωλάκου.
	Επίσης, γίνεται γνωστό στο Σώμα ότι εκ μέρους των Ανεξάρτητων Ελλήνων ορίζεται ως Κοινοβουλευτικός Εκπρόσωπος ο κ. Γεώργιος Νταβρής.
	Υπάρχει κάποιος συνάδελφος που θέλει να λάβει το λόγο;</ChairmanSpeech>
	<Speech><Parlmember>ΓΕΩΡΓΙΟΣ ΝΤΑΒΡΗΣ</Parlmember>: Μάλιστα, κυρία Πρόεδρε.</Speech>
	ΠΡΟΕΔΡΕΥΟΥΣΑ (<ChairmanSpeech><Parlmember>Μαρία Κόλλια-Τσαρουχά</Parlmember>): Ορίστε, κύριε συνάδελφε, έχετε το λόγο, για πέντε λεπτά.</ChairmanSpeech>
	<Speech><Parlmember>ΓΕΩΡΓΙΟΣ ΝΤΑΒΡΗΣ</Parlmember>: Κυρία Πρόεδρε, κυρίες και κύριοι συνάδελφοι, επιτρέψτε μου κατ’ αρχάς να χαιρετίσω τους Ευρωπαίους πολίτες από την Κροατία και να τους ευχηθούμε καλή πορεία στην Ευρώπη. 
	Δεν ξέρω εάν η Κροατία με την είσοδό της στην Ευρώπη τελικά θα φτάσει να έχει προβλήματα σαν αυτά που ζούμε εμείς μέσα στην Ευρώπη λόγω της πολιτικής της κ. Μέρκελ. 
Κατ’ αρχάς θέλω να πω ότι οι Ανεξάρτητοι Έλληνες θα ψηφίσουν «ΝΑΙ» γιατί πιστεύουμε ότι η Ευρώπη πρέπει να μεγαλώσει, όμως μιας και έχουμε εδώ φίλους από την Κροατία, θα ήθελα να επισημάνω με την ευκαιρία που μού δίνετε ότι με την πολιτική Μέρκελ, όνειρο «Ευρώπη» δεν υπάρχει. 
Επειδή σε λίγες ώρες θα κληθούμε να ψηφίσουμε επί της αρχής το ξεπούλημα της χώρας και σε λίγο τα μέτρα τα οποία στην ουσία θα κάνουν τους Έλληνες πολίτες απροσδιόριστα όντα εντός της Ευρωπαϊκής Ένωσης, επιτρέψτε μου, κυρία Πρόεδρε, αγαπητοί συνάδελφοι, να πω τα εξής: Το δίλημμα «μέσα στην Ευρώπη ή έξω από την Ευρώπη» χρησιμοποιήθηκε κατά κόρον για να εκβιαστεί ο μέσος Έλλην πολίτης κατά την περίοδο των εκλογών.
Αλήθεια, αισθάνεται κανείς Έλλην σήμερα, όταν βγήκε ο κ. Μιχελάκης και λέει ότι δεν μπορούμε να εισπράξουμε τους φόρους, ότι είναι Ευρωπαίος πολίτης;
Αισθάνεται κανείς Έλλην πολίτης ότι υπάρχει δικαιοσύνη στην Ευρώπη όταν η κ. Λαγκάρντ…</Speech> 
<Speech><Parlmember>ΚΩΝΣΤΑΝΤΙΝΟΣ ΚΟΝΤΟΓΕΩΡΓΟΣ</Parlmember>: Τι σχέση έχει;</Speech>
<Speech><Parlmember>ΓΕΩΡΓΙΟΣ ΝΤΑΒΡΗΣ</Parlmember>: Θα σας πω. Αφήστε με να τελειώσω τη σκέψη μου. 
(Θόρυβος από την πτέρυγα της Νέας Δημοκρατίας)
Επιτρέψτε μου, μη με διακόπτετε. Θα σας το πω.</Speech>
ΠΡΟΕΔΡΕΥΟΥΣΑ (<ChairmanSpeech><Parlmember>Μαρία Κόλλια-Τσαρουχά</Parlmember>): Γιατί διακόπτετε, κύριοι συνάδελφοι;</ChairmanSpeech>
<Speech><Parlmember>ΓΕΩΡΓΙΟΣ ΝΤΑΒΡΗΣ</Parlmember>: Θα σας το πω.</Speech>
ΠΡΟΕΔΡΕΥΟΥΣΑ (<ChairmanSpeech><Parlmember>Μαρία Κόλλια-Τσαρουχά</Parlmember>): Κύριοι συνάδελφοι, γιατί διακόπτετε;</ChairmanSpeech>
<Speech><Parlmember>ΓΕΩΡΓΙΟΣ ΝΤΑΒΡΗΣ</Parlmember>: Θα σας το πω. Σας πειράζει, αλλά τι να κάνουμε;</Speech>
ΠΡΟΕΔΡΕΥΟΥΣΑ (<ChairmanSpeech><Parlmember>Μαρία Κόλλια-Τσαρουχά</Parlmember>): Έχει πέντε λεπτά, ας αναπτύξει τη σκέψη του.</ChairmanSpeech> 
<Speech><Parlmember>ΓΕΩΡΓΙΟΣ ΝΤΑΒΡΗΣ</Parlmember>: Σας πειράζει, τι να κάνουμε;</Speech>
ΠΡΟΕΔΡΕΥΟΥΣΑ (<ChairmanSpeech><Parlmember>Μαρία Κόλλια-Τσαρουχά</Parlmember>): Σας παρακαλώ! Συνεχίστε.</ChairmanSpeech>
<Speech><Parlmember>ΓΕΩΡΓΙΟΣ ΝΤΑΒΡΗΣ</Parlmember>: Η δικαιοσύνη στην Ελλάδα απονέμεται αλά καρτ. Ο κ. Βαξεβάνης σε χρόνο dt συλλαμβάνεται, ο κ. Παπακωνσταντίνου δεν συλλαμβάνεται για παράβαση καθήκοντος. Το λαδοτήρι της Ευρώπης που λέγεται «SIEMENS» δεν παρέχει τα στοιχεία για να δούμε τους λαδιάρηδες του πολιτικού συστήματος.</Speech> 
<Speech><Parlmember>ΕΥΘΥΜΙΟΣ ΚΑΡΑΝΑΣΙΟΣ</Parlmember>: Για την Κροατία μιλάμε.</Speech>
<Speech><Parlmember>ΓΕΩΡΓΙΟΣ ΝΤΑΒΡΗΣ</Parlmember>: Ναι, βεβαίως. Η Κροατία, λοιπόν, θέλει να μπει σε μια κοινότητα που η κ. Μέρκελ αρνείται τη δικαιοσύνη;</Speech>
<Speech><Parlmember>ΔΗΜΗΤΡΙΟΣ ΚΥΡΙΑΖΙΔΗΣ</Parlmember>: Δικαίωμά της είναι να αρνείται.</Speech>
ΠΡΟΕΔΡΕΥΟΥΣΑ (<ChairmanSpeech><Parlmember>Μαρία Κόλλια-Τσαρουχά</Parlmember>): Τι θέλετε, κύριε Κυριαζίδη τώρα;  Θέλετε να κάνουμε κουβέντα εδώ αλά καφενείο; Βουλή είναι. Τελειώστε σας παρακαλώ.</ChairmanSpeech>
<Speech><Parlmember>ΓΕΩΡΓΙΟΣ ΝΤΑΒΡΗΣ</Parlmember>: Κύριοι, ο δρόμος για την Ευρώπη πρέπει να αλλάξει. Θα ήθελα απ’ αυτό το Βήμα να καλέσω τους συναδέλφους να προσδιορίσουν ποιο είναι το όραμα της Ευρώπης γιατί στην εισηγητική έκθεση, κύριοι συνάδελφοι που διαμαρτύρεστε η δικαιοσύνη, η αξιοπρέπεια, η ισότητα, η ισοτιμία είναι αρχές στην Ευρώπη. Αυτά τα πράγματα στην Ελλάδα καταστρέφονται. Μόνο με ισχυρή πολιτική βούληση χρειάζονται σαράντα οκτώ ώρες για να μην έρθει ποτέ εδώ ο κ. Μιχελάκης και να μας πει ότι δεν μαζεύονται οι φόροι. Το είπε ο ιδρύσας το ΣΔΟΕ  επί υπουργίας κ. Παπαδόπουλου. Με τη βάση δεδομένων της Τραπέζης της Ελλάδος και το «ΕΛΕΓΞΙΣ» και το TAXIS δεν χρειάζεται καν να τρέχουμε για να βρούμε τη λίστα, ούτε να κάνουμε έλεγχο αλά καρτ.
Κλείνοντας, θέλω να πω και να τονίσω ότι οι Ανεξάρτητοι Έλληνες είναι υπέρ της Ευρώπης, αλλά όχι της Ευρώπης αυτής που οραματίζεται η κ. Μέρκελ, η οποία αλλοιώνει το Νότο και ζητάει τους Έλληνες πολίτες να γίνουν ανδράποδα, να εξαφανιστούν.
Σας ευχαριστώ πάρα πολύ.
(Χειροκροτήματα από την πτέρυγα των Ανεξάρτητων Ελλήνων)</Speech>
ΠΡΟΕΔΡΕΥΟΥΣΑ (<ChairmanSpeech><Parlmember>Μαρία Κόλλια-Τσαρουχά</Parlmember>): Ευχαριστούμε, κύριε συνάδελφε.
Κυρία Μανωλάκου, έχετε το λόγο.</ChairmanSpeech>
<Speech><Parlmember>ΙΩΑΝΝΗΣ ΜΙΧΕΛΑΚΗΣ</Parlmember>: Κυρία Πρόεδρε, θα ήθελα το λόγο επί προσωπικού.</Speech>
ΠΡΟΕΔΡΕΥΟΥΣΑ (<ChairmanSpeech><Parlmember>Μαρία Κόλλια-Τσαρουχά</Parlmember>): Να ολοκληρώσει το πεντάλεπτό της η κυρία συνάδελφος και θα σας δώσω το λόγο να αναφερθείτε επί του προσωπικού.
Κυρία Μανωλάκου, έχετε το λόγο.</ChairmanSpeech>
<Speech><Parlmember>ΔΙΑΜΑΝΤΩ ΜΑΝΩΛΑΚΟΥ</Parlmember>: Η ένταξη της Κροατίας ως 28ου μέλους της Ευρωπαϊκής Ένωσης την 1η Ιούλη του 2013 είναι αποτέλεσμα τόσο της ιμπεριαλιστικής επεκτατικής πολιτικής της Ευρωπαϊκής Ένωσης όσο και των ενδοιμπεριαλιστικών αντιθέσεων που διαρκώς οξύνονται. Η Κροατία θεωρείται δορυφόρος του Βερολίνου στην περιοχή.
Η θέση του Κομμουνιστικού Κόμματος Ελλάδας ενάντια στη διεύρυνση είναι συνεπής με τη στάση έναντι στην ένταξη της χώρας μας στην Ευρωπαϊκή Ένωση και την αποδέσμευσή της από το ιμπεριαλιστικό άρμα. Η θέση μας αυτή έχει επιβεβαιωθεί περίτρανα και σήμερα με την οξυμένη καπιταλιστική οικονομική κρίση. Από τις ίδιες τις εξελίξεις μπορεί εύκολα κανείς να κρίνει και από την πείρα της ζωής του πως από τα χρυσά κουτάλια που υπόσχονταν για την αγροτιά με την ένταξη στην τότε ΕΟΚ καταντήσαμε ως χώρα να εισάγουμε τρόφιμα αξίας δισεκατομμυρίων τη στιγμή που μπορούμε να τα παράγουμε ή ακόμα χειρότερα να τα παράγουμε, αυτά να σαπίζουν ή να θάβονται επιδοτούμενα παρακαλώ.
Και φτάνουμε στο σήμερα, της δήθεν αλληλεγγύης της λυκοσυμμαχίας της Ευρωπαϊκής Ένωσης, στη βαθειά οικονομική κρίση που δεν είναι τίποτε άλλο από την εξόντωση της ζωής των εργαζομένων. 
Τρόικα είναι η Ευρωπαϊκή Ένωση, η Ευρωπαϊκή Κεντρική Τράπεζα και το Διεθνές Νομισματικό Ταμείο. Αυτή είναι η Ευρωπαϊκή Ένωση των μονοπωλίων, των μνημονίων, των πολέμων για όλους εσάς που την προσκυνάτε  Συμπολίτευση και Αντιπολίτευση που παρέα ενισχύετε τη διεύρυνση της ιμπεριαλιστικής της δράσης. 
Βέβαια, η μεθοδολογία της Ευρωπαϊκής Ένωσης είναι γνωστή. Η διαδικασία ένταξης συνοδεύεται με ένα μαστίγιο στο ένα χέρι, της απαίτησης για περισσότερες μεταρρυθμίσεις, πράγμα που σημαίνει πιο επαχθείς όροι για τους εργαζόμενους. Στο άλλο χέρι έχουμε το καρότο της οικονομικής ενίσχυσης, που όμως, είναι για αντιπαραγωγικές διαδικασίες και για ενίσχυση μόνο των μονοπωλίων. 
Η Κροατία ήδη στραγγαλίζεται από την καπιταλιστική κρίση, την υψηλή ανεργία, τα απανωτά μέτρα λιτότητας, τους δυσμενείς όρους των έξι χρόνων ενταξιακών διαδικασιών για την προσχώρησή της στη λυκοσυμμαχία της Ευρωπαϊκής Ένωσης. 
Και τα βάσανά της θα συνεχιστούν με την ιδιωτικοποίηση -ή κλείσιμο- μέχρι τα τέλη του 2013 έξι ναυπηγείων της, που βεβαίως θα συνοδευτούν με χιλιάδες αλλά και με βαριές επιπτώσεις και στον αγροτικό της τομέα και τους αγρότες της. 
Όλα αυτά εμείς τα ξέρουμε, όπως και τις άγριες, αυταρχικές πολιτικές. Είδαμε και σήμερα τα εκβιαστικά, τρομοκρατικά μηνύματα του Πρωθυπουργού για τα αγριότερα μέτρα που είναι μέτρα και της Ευρωπαϊκής Ένωσης. 
Καταψηφίζουμε, λοιπόν, την ένταξη της Κροατίας. Δε θέλουμε να τραβήξει ο κροατικός λαός ότι τραβάει και ο ελληνικός λαός. Δε θέλουμε την ενδυνάμωση, αλλά τη διάλυση της Ευρωπαϊκής Ένωσης. Δεν παραβλέπουμε ότι η Κροατία δεν πληροί ούτε και τα κριτήρια της Κοπεγχάγης.  Συνεπώς, αυτή είναι μια πολιτική επιλογή, που όμως, εξυπηρετεί τα συμφέροντα του γερμανικού κεφαλαίου και τους ιμπεριαλιστικούς σχεδιασμούς και ανταγωνισμούς. 
Εμείς αγωνιζόμαστε μαζί με τους λαούς για μια Ευρώπη της ειρήνης, της κοινωνικής δικαιοσύνης, χωρίς εκμετάλλευση ανθρώπου από άνθρωπο ενάντια στον ιμπεριαλισμό και τις ιμπεριαλιστικές ενώσεις που καταπατούν τα δικαιώματα των λαών.</Speech>
ΠΡΟΕΔΡΕΥΟΥΣΑ (<ChairmanSpeech><Parlmember>Μαρία Κόλλια- Τσαρουχά</Parlmember>):  Ευχαριστούμε.
Το λόγο έχει ζητήσει ο κ. Μιχελάκης επί προσωπικού. 
Κύριε συνάδελφε, προτείνω να το παρακάμψουμε το προσωπικό. Γίνονται διάφορα σχόλια.</ChairmanSpeech>
<Speech><Parlmember>ΙΩΑΝΝΗΣ ΜΙΧΕΛΑΚΗΣ</Parlmember>: Κυρία Πρόεδρε, ανακαλύψαμε ξαφνικά σε αυτήν την Αίθουσα ότι υπάρχει φοροδιαφυγή σήμερα; Το 2012 ανακαλύψαμε ότι υπάρχει φοροδιαφυγή; Ο καλός συνάδελφος δεν έχει ενημερωθεί ότι πενήντα, εξήντα δισεκατομμύρια το χρόνο είναι τα χρήματα τα οποία χάνονται…</Speech>
ΠΡΟΕΔΡΕΥΟΥΣΑ (<ChairmanSpeech><Parlmember>Μαρία Κόλλια- Τσαρουχά</Parlmember>):  Κύριε συνάδελφε, απαντήστε επί προσωπικού.</ChairmanSpeech> 
<Speech><Parlmember>ΙΩΑΝΝΗΣ ΜΙΧΕΛΑΚΗΣ</Parlmember>: Βέβαια, είναι δυνατόν να λέει ότι ντρέπεται που άκουσε την αναφορά από την ερώτηση που έκανα, ότι υπάρχει φοροδιαφυγή; Άραγε, εφημερίδες δε διαβάζει; Δεν ενημερώνεται από το internet; Δε βλέπει τηλεόραση; Εκθέσεις από οργανισμούς επίσημους δεν έχει ανακαλύψει; Και καλά είναι όλα αυτά. Δεν έχει βγει ποτέ στην αγορά να διαπιστώσει τι γίνεται; 
Τέλος πάντων, μη μένουμε στα συμπεράσματα. Εμείς δεν είμαστε μέλη κάποιου πάνελ όπου λέμε την άποψή μας. Καλό είναι να καταθέτουμε και προτάσεις. 
Και η ερώτηση η επίκαιρη -φαντάζομαι ότι ίσως δεν την παρακολούθησε ο καλός συνάδελφος- ήταν για να μπορέσουμε επιτέλους να βγάλουμε άκρη με αυτήν τη γάγγραινα που δεν απειλεί μόνο την κοινωνία, αλλά το κράτος ολόκληρο και την ύπαρξή του και για να μπορέσουμε επιτέλους να μαζέψουμε χρήματα και να μην την πληρώνει επιτέλους ο μισθωτός  και ο συνταξιούχος. 
Ευχαριστώ πολύ, κυρία Πρόεδρε.</Speech>
<Speech><Parlmember>ΓΕΩΡΓΙΟΣ ΝΤΑΒΡΗΣ</Parlmember>: Κυρία Πρόεδρε, θα ήθελα το λόγο σας παρακαλώ.</Speech>
ΠΡΟΕΔΡΕΥΟΥΣΑ (<ChairmanSpeech><Parlmember>Μαρία Κόλλια- Τσαρουχά</Parlmember>):  Κύριε Νταβρή, έχετε το λόγο για ένα λεπτό, παρακαλώ, για να κλείσουμε γιατί έχουμε πάρα πολλή δουλειά ακόμη.</ChairmanSpeech>
<Speech><Parlmember>ΓΕΩΡΓΙΟΣ ΝΤΑΒΡΗΣ</Parlmember>: Θα ήθελα, κατ’ αρχάς να πω στον κ. Μιχελάκη ότι είμαι αρκετά μελετηρός. Μάλλον, ο κ. Μιχελάκης ως πρώην δημοσιογράφος δε διαβάζει ούτε παρακολουθεί τηλεοράσεις.
Οι καθ’ ύλην αρμόδιοι περί τα οικονομικά αναφέρουν ότι η φοροδιαφυγή μόνο με ηλεκτρονικό τρόπο μπορεί να μαζευτεί. 
Σαν τον κ. Μιχελάκη νομίζω ότι εδώ και τριάντα χρόνια…</Speech>
<Speech><Parlmember>ΙΩΑΝΝΗΣ ΜΙΧΕΛΑΚΗΣ</Parlmember>: Η παρέμβασή μου…</Speech>
<Speech><Parlmember>ΓΕΩΡΓΙΟΣ ΝΤΑΒΡΗΣ</Parlmember>:  Εγώ σας άκουσα. Και εσείς να με ακούσετε.</Speech>
ΠΡΟΕΔΡΕΥΟΥΣΑ (<ChairmanSpeech><Parlmember>Μαρία Κόλλια-Τσαρουχά</Parlmember>): Ολοκληρώστε, παρακαλώ.</ChairmanSpeech>
<Speech><Parlmember>ΓΕΩΡΓΙΟΣ ΝΤΑΒΡΗΣ</Parlmember>: Η φοροδιαφυγή είναι θέμα μιας απλής αλλά ισχυρής πολιτικής βούλησης. 
Κύριε  Μιχελάκη, αν αυτό δεν το αντιλαμβάνεστε, όσες ερωτήσεις και να κάνετε, θέλω να σας πω…</Speech>
<Speech><Parlmember>ΙΩΑΝΝΗΣ ΜΙΧΕΛΑΚΗΣ</Parlmember>: …(δεν ακούστηκε).</Speech>
<Speech><Parlmember>ΓΕΩΡΓΙΟΣ ΝΤΑΒΡΗΣ</Parlmember>: Αφήστε με να τελειώσω, σας παρακαλώ.</Speech>
ΠΡΟΕΔΡΕΥΟΥΣΑ (<ChairmanSpeech><Parlmember>Μαρία Κόλλια-Τσαρουχά</Parlmember>): Κύριε  Νταβρή, δεν είναι επί προσωπικού η απάντηση. Εν πάση περιπτώσει, ολοκληρώστε τη σκέψη σας.</ChairmanSpeech>
<Speech><Parlmember>ΓΕΩΡΓΙΟΣ ΝΤΑΒΡΗΣ</Parlmember>: Τελειώνω, κυρία Πρόεδρε.
Στο ελληνικό Κοινοβούλιο από το 1974 έχουν κατατεθεί πάνω από σαράντα χιλιάδες επερωτήσεις και η χώρα έχει φτάσει σε αυτό το σημείο.</Speech>
ΠΡΟΕΔΡΕΥΟΥΣΑ (<ChairmanSpeech><Parlmember>Μαρία Κόλλια-Τσαρουχά</Parlmember>): Ευχαριστούμε πολύ.
Ο Υφυπουργός Εξωτερικών κ. Δημήτριος Κούρκουλας έχει το λόγο.</ChairmanSpeech>
<Speech><Parlmember>ΔΗΜΗΤΡΙΟΣ ΚΟΥΡΚΟΥΛΑΣ</Parlmember> (Υφυπουργός Εξωτερικών): Κυρία Πρόεδρε, επιτρέψτε μου να καλωσορίσω και εγώ στη σημερινή συνεδρίαση την κροατική αντιπροσωπεία με επικεφαλής τον Υφυπουργό Εξωτερικών κ. Μάρουζιτς. 
Σας καλωσορίζω διερμηνεύοντας πιστεύω τα συναισθήματα της μεγάλης πλειοψηφίας του Κοινοβουλίου. Η παρουσία σας εδώ αναδεικνύει τη σημασία που αποδίδουμε αμφότεροι στη σημερινή συνεδρίαση.
Κυρίες και κύριοι Βουλευτές, σήμερα δίνετε την έγκρισή σας για την ένταξη της Κροατίας στην ευρωπαϊκή οικογένεια. 
Η χώρα μας παραδοσιακά έχει στηρίξει και θα εξακολουθεί να στηρίζει με όλες της τις δυνάμεις την ευρωπαϊκή προοπτική των δυτικών Βαλκανίων. Στο πλαίσιο αυτό τοποθετηθήκαμε εξαρχής θετικά έναντι της υποψηφιότητας της Κροατίας. Βεβαίως, κατά τις διαπραγματεύσεις προσπαθήσαμε εποικοδομητικά και με πνεύμα αλληλεγγύης, αλλά με γνώμονα και τα εθνικά μας συμφέροντα, να πετύχουμε διακανονισμούς οι οποίοι προστατεύουν σημαντικούς τομείς όπως είναι η γεωργία, η αλιεία, οι μεταφορές και η προστασία των ελληνικών προϊόντων με ονομασίες προέλευσης.
Η πολιτική μας αυτή έχει ισχυρές βάσεις, διότι πιστεύουμε ότι η ευρωπαϊκή προοπτική και το ευρωπαϊκό μέλλον διασφαλίζει και εμπεδώνει την ειρήνη, τη σταθερότητα και τη δημοκρατία, ενισχύει τους πολιτικούς και πολιτιστικούς θεσμούς και την οικονομική συνεργασία μεταξύ των χωρών.
Όπως κατέδειξε και η τελευταία έκθεση της Ευρωπαϊκής Επιτροπής, η Κροατία πέτυχε πολύ μεγάλη πρόοδο στην ενσωμάτωση και στην εφαρμογή του κοινοτικού κεκτημένου, πράγμα που είναι επιστέγασμα πολυετών και επίπονων προσπαθειών. Αξίζουν λοιπόν γι’ αυτό συγχαρητήρια οι κυβερνήσεις της Κροατίας, οι πολιτικές δυνάμεις και πάνω απ’ όλα ο κροατικός λαός, ο οποίος με μία ευρεία πλειοψηφία φέτος το Γενάρη αποφάσισε ότι το καλύτερο μέλλον της Κροατίας βρίσκεται μέσα στην Ευρωπαϊκή Ένωση.
Πρόκειται για μια απόφαση που έρχεται σε μία περίοδο πράγματι μεγάλης οικονομικής  κρίσης, αποδεικνύοντας ότι η Ευρωπαϊκή Ένωση ακόμη και όταν βρίσκεται σε κρίση, συνεχίζει να ελκύει, συνεχίζει να αποτελεί εγγύηση για ένα καλύτερο μέλλον. Αυτό πιστεύω έχει μεγάλη σημασία και για τη χώρα μας.
Επίσης, η ένταξη της Κροατίας στέλνει ένα ισχυρό μήνυμα προς όλες τις υπόλοιπες χώρες της περιοχής ότι πρώτα και πάνω απ’ όλα η πορεία της Ευρώπης εξαρτάται από τις ίδιες, από την ταχύτητα με την οποία θα μπορέσουν να εξασφαλίσουν όλες τις προϋποθέσεις μεταξύ των οποίων βεβαίως και οι σχέσεις καλής γειτονίας. 
Κυρίες και κύριοι Βουλευτές, καταλήγοντας θα ήθελα και πάλι να συγχαρώ την Κροατία και να καλέσω από αυτό το Βήμα τους υπόλοιπους εταίρους της Ευρωπαϊκής Ένωσης που δεν έχουν ακόμη κυρώσει τη συμφωνία ένταξης, να το πράξουν το συντομότερο ώστε να μπορέσουμε να υποδεχθούμε την 1η Ιουλίου του 2013 το εικοστό όγδοο μέλος της οικογένειάς μας.
Ευχαριστώ.
(Χειροκροτήματα από την πτέρυγα της Νέας Δημοκρατίας)</Speech>
ΠΡΟΕΔΡΕΥΟΥΣΑ (<ChairmanSpeech><Parlmember>Μαρία Κόλλια-Τσαρουχά</Parlmember>): Ευχαριστούμε και εμείς, κύριε  Υφυπουργέ.
Κηρύσσεται περαιωμένη η συζήτηση επί της αρχής, των άρθρων και του συνόλου του σχεδίου νόμου του Υπουργείου Εξωτερικών «Κύρωση της Συνθήκης μεταξύ των κρατών-μελών της Ευρωπαϊκής Ένωσης και της Δημοκρατίας της Κροατίας, σχετικά με την προσχώρηση της Δημοκρατίας της Κροατίας στην Ευρωπαϊκή Ένωση και της Τελικής Πράξης αυτής».
Ερωτάται το Σώμα: Γίνεται δεκτό το νομοσχέδιο;</ChairmanSpeech>
<Speech><Parlmember>ΠΟΛΛΟΙ ΒΟΥΛΕΥΤΕΣ</Parlmember>: Δεκτό, δεκτό.</Speech>
<Speech><Parlmember>ΔΙΑΜΑΝΤΩ ΜΑΝΩΛΑΚΟΥ</Parlmember>: Κατά πλειοψηφία.</Speech>
ΠΡΟΕΔΡΕΥΟΥΣΑ (<ChairmanSpeech><Parlmember>Μαρία Κόλλια-Τσαρουχά</Parlmember>): Συνεπώς το νομοσχέδιο του Υπουργείου Εξωτερικών: «Κύρωση της Συνθήκης μεταξύ των κρατών-μελών της Ευρωπαϊκής Ένωσης και της Δημοκρατίας της Κροατίας, σχετικά με την προσχώρηση της Δημοκρατίας της Κροατίας στην Ευρωπαϊκή Ένωση και της Τελικής Πράξης αυτής» έγινε δεκτό κατά πλειοψηφία σε μόνη συζήτηση επί της αρχής, των άρθρων και του συνόλου και έχει ως εξής:
(Να καταχωριστεί το κείμενο του νομοσχεδίου)</ChairmanSpeech>
ΠΡΟΕΔΡΕΥΟΥΣΑ (<ChairmanSpeech><Parlmember>Μαρία Κόλλια-Τσαρουχά</Parlmember>): Παρακαλώ το Σώμα να εξουσιοδοτήσει το Προεδρείο για την υπ’ ευθύνη του επικύρωση των Πρακτικών της σημερινής συνεδρίασης ως προς την ψήφιση στο σύνολο του παραπάνω νομοσχεδίου.</ChairmanSpeech> 
<Speech><Parlmember>ΟΛΟΙ ΟΙ ΒΟΥΛΕΥΤΕΣ</Parlmember>: Μάλιστα, μάλιστα.</Speech> 
ΠΡΟΕΔΡΕΥΟΥΣΑ (<ChairmanSpeech><Parlmember>Μαρία Κόλλια-Τσαρουχά</Parlmember>): Το Σώμα παρέσχε τη ζητηθείσα εξουσιοδότηση. 
Κυρίες και κύριοι συνάδελφοι, εισερχόμαστε στο νομοσχέδιο του Υπουργείου Οικονομικών.
Συνέχιση της συζήτησης επί του σχεδίου νόμου: <a href="http://www.hellenicparliament.gr/Nomothetiko-Ergo/Anazitisi-Nomothetikou-Ergou?law_id=7179fd4a-7357-46f8-aefb-02faa260ffcf">«Κύρωση της από 6 Σεπτεμβρίου 2012 Πράξης Νομοθετικού Περιεχομένου «Τροποποίηση του τελευταίου εδαφίου της παραγράφου 1 του άρθρου 3 του νόμου 3986/2011 “Επείγοντα μέτρα Εφαρμογής Μεσοπρόθεσμου Πλαισίου Δημοσιονομικής Στρατηγικής 2012-2015” (Α΄152), όπως ισχύει» (Α΄ 174), της από 7 Σεπτεμβρίου 2012 Πράξης Νομοθετικού Περιεχομένου «Κατάργηση ελάχιστου ποσοστού Ελληνικού Δημοσίου σε ΕΛΠΕ, ΔΕΗ, ΟΠΑΠ, ΟΔΙΕ, ΕΥΔΑΠ, ΕΥΑΘ, ΕΛΤΑ, Οργανισμό Λιμένος Πειραιώς, Θεσσαλονίκης, Αλεξανδρούπολης, Βόλου, Ελευσίνας, Ηγουμενίτσας, Ηρακλείου, Καβάλας, Κέρκυρας, Λαυρίου, Πατρών και Ραφήνας, καθώς και κατάργηση του άρθρου 11 του ν. 3631/2008 (Α΄6)» (Α΄175) και άλλες διατάξεις»</a> .
Κυρίες και κύριοι συνάδελφοι, ανακοινώνω στο Σώμα ότι εκ μέρους του Λαϊκού Συνδέσμου – Χρυσή Αυγή ορίζεται ως ειδικός αγορητής ο Βουλευτής Μαγνησίας κ. Παναγιώτης Ηλιόπουλος. 
Εισερχόμαστε τώρα στον κατάλογο των ομιλητών. Το λόγο έχει ο κ. Ηλίας Κασιδιάρης εκ μέρους της Χρυσής Αυγής. 
Ορίστε, κύριε  συνάδελφε, έχετε το λόγο για οκτώ λεπτά.</ChairmanSpeech> 
<Speech><Parlmember>ΗΛΙΑΣ ΚΑΣΙΔΙΑΡΗΣ</Parlmember>: Θα ξεκινήσω με την ουσία του προβλήματος. Πρόκειται για έλλειμμα εθνικής  κυριαρχίας επί της ουσίας. Θα  αναφερθώ σε πολύ πρόσφατη αναφορά του Ιταλού αρχιτραπεζίτη της Ευρωπαϊκής Κεντρικής Τράπεζας κ. Ντράγκι, ο οποίος είπε στο γερμανικό «DER SPIEGEL» -διαβάζω επί λέξει- τα εξής: «Κάποιες κυβερνήσεις -μιλάει για εσάς ασφαλώς, μην κωφεύετε- δεν συνειδητοποιούν ότι έχασαν την εθνική τους ανεξαρτησία λόγω χρέους.»
(Θόρυβος στην Αίθουσα)</Speech>
ΠΡΟΕΔΡΕΥΟΥΣΑ (<ChairmanSpeech><Parlmember>Μαρία Κόλλια-Τσαρουχά</Parlmember>): Κύριοι συνάδελφοι, παρακαλώ ησυχία! Καθίστε στις θέσεις σας όσοι είστε όρθιοι να καθίσετε. 
Συνεχίστε, κύριε συνάδελφε.</ChairmanSpeech> 
<Speech><Parlmember>ΗΛΙΑΣ ΚΑΣΙΔΙΑΡΗΣ</Parlmember>: «Μόνο αν εκχωρήσουν την εθνική τους κυριαρχία θα έχουν τη στήριξη της Ευρωζώνης.»
Λαλίστατος εδώ ο αρχιτοκογλύφος. Το λέμε και εμείς, βεβαίως, εδώ και μήνες. Χάνουμε την εθνική μας κυριαρχία και εσείς εκφράζετε απόψε τη βούληση να διαλύσετε επί της ουσίας τη Βουλή, να θέσετε υπεράνω της βούλησης του λαού το ΤΑΙΠΕΔ. Με απλά λόγια, στοχεύετε στην υποδούλωση της χώρας. 
Κάποτε, κύριοι –για να μιλήσουμε και ιστορικά- οι Τούρκοι έπαιρναν απ’ αυτό εδώ το λαό, απ’ αυτό εδώ το έθνος κεφαλικό φόρο. Μας είχαν, όμως, νικήσει στο πεδίο της μάχης και είχαν μάλιστα πληρώσει και βαρύ φόρο αίματος γι’ αυτό. 
Παρεμπιπτόντως να πω ότι σε εμάς, στη Μάνη, όταν έρχονταν οι Τούρκοι για φόρο κεφαλικό έφευγαν χωρίς την κεφαλή τους, με διαχωρισμένη την κεφαλή από το σώμα. Το λέω αυτό ως παρένθεση. 
Οι τοκογλύφοι σήμερα δεν μας νίκησαν σε μάχη. Τους δίνουμε, όμως, γη και ύδωρ, με την αιτιολογία ότι αυξήθηκε το εθνικό μας χρέος. Έσκασε η φούσκα του χρέους και δεν μας δανείζουν πλέον οι αγορές. Επειδή δεν μας δανείζουν οι αγορές, δώσαμε «γη και ύδωρ» στους τοκογλύφους. Η απάντησή μας, η απάντηση της Χρυσής Αυγής είναι πως η Ελλάς είναι κράτος ανεξάρτητο. Σας υπενθυμίζουμε ότι σε αυτήν τη χώρα υπάρχει ακόμη δημοκρατία. Κυβερνά ο λαός δια των αντιπροσώπων του και όχι οι επενδυτές και οι τοκογλύφοι. 
Έχουμε μάθει να μιλάμε τη γλώσσα της αλήθειας, που στην προκείμενη περίπτωση ταυτίζεται με τη γλώσσα των αριθμών. Θα αναφέρω, λοιπόν, κάποια λόγια ενός έγκριτου παράγοντα, ενός εξειδικευμένου τεχνοκράτη: Σόλων Κασίνης, Διευθυντής Υπηρεσίας Ενέργειας του Υπουργείου Εμπορίου της Κυπριακής Δημοκρατίας. 
Είπε, λοιπόν, επί λέξει ότι μόνο στο οικόπεδο 12 της κυπριακής Αποκλειστικής Οικονομικής Ζώνης τα κοιτάσματα πιθανώς να ανέρχονται στα 8 με 12 τρισεκατομμύρια κυβικά πόδια. Η συνολική αξία των τεμαχίων φυσικού αερίου στην κυπριακή Αποκλειστική Οικονομική Ζώνη ανέρχεται στα 2 τρισεκατομμύρια ευρώ. Το καθαρό κέρδος για την Κύπρο εκτιμάται ότι ξεπερνά τα 800 δισεκατομμύρια.  Οι εκτιμήσεις αυτές αφορούν μόνο φυσικό αέριο. 
Στον αντίποδα των δηλώσεων αυτών του συγκεκριμένου ελληνοκυπρίου παράγοντα βρίσκονται οι σημερινές δηλώσεις Βενιζέλου, που κάνει λόγο για 19 δισεκατομμύρια ευρώ από τις αποκρατικοποιήσεις. Συγκρίνετε  τους δύο αριθμούς και φρίξτε. Σημειωτέον ότι τα κοιτάσματα της κυπριακής Αποκλειστικής  Οικονομικής Ζώνης προεκτείνονται, φυσικά, στη δική μας ΑΟΖ, στη νότιο Κρήτη, στη «λεκάνη» του Ηροδότου, εκεί όπου υπάρχει τεράστιος φυσικός πλούτος. Μην αντιδράσετε. Μη με διαψεύσετε. Το έχει πει και απ’ αυτό το Βήμα ο κ. Τζέφρυ Παπανδρέου, όταν ήταν να λάβει ψήφο εμπιστοσύνης, για να δώσει την κυβέρνηση στον Παπαδήμο. 
Θυμηθήκατε, λοιπόν, εσείς οι κύριοι της συγκυβερνήσεως τον ελληνικό ορυκτό πλούτο πότε; Όταν δέσατε τη χώρα με τα δεσμά του Διεθνούς Νομισματικού Ταμείου. 
Ο αλήστου μνήμης Πάγκαλος έλεγε ότι δεν υπάρχει πετρέλαιο στην Ελλάδα. Η Αριστερά επί δεκαετίες έλεγε ότι το Αιγαίο ανήκει στα ψάρια του. Εμείς, ως Χρυσή Αυγή, μιλούσαμε εδώ και πάρα πολλά χρόνια για το ελληνικό πετρέλαιο και μας λέγατε ακροδεξιούς, φασίστες και χουντικούς. Χουντικούς, ενδεχομένως, επειδή η στρατιωτική διακυβέρνηση ήταν αυτή που ξεκίνησε την εξόρυξη πετρελαίου από το κοίτασμα του Πρίνου στο βόρειο Αιγαίο. Σήμερα, λοιπόν, θυμηθήκατε τα ελληνικά πετρέλαια, για να τα εκχωρήσετε σε τοκογλύφους. 
Πέρα από τα πετρέλαια, υπάρχει και άλλος πλούτος στη χώρα και θα αναφερθώ στο «BLOOMBERG», που είπε ότι πρώτη στην Ευρώπη έως το 2016 ενδέχεται να είναι η Ελλάς σε παραγωγή χρυσού. Αυτό το ανακαλύψαμε, μόλις ήρθε στη χώρα το μνημόνιο. Μιλάμε για ένα συγκεκριμένο σχέδιο των τοκογλύφων. Μας χάριζαν για δεκαετίες εύκολο χρήμα, φθάσαμε στο μηδέν την εθνική μας παραγωγή και τώρα που «στεγνώσαμε», μας παίρνουν τα πάντα. Αυτή είναι η πεμπτουσία του νομοσχεδίου που φέρνετε προς ψήφιση στη Βουλή. 
Η Χρυσή Αυγή, λοιπόν, λέει «όχι». Πρέπει οι ελληνικές πλουτοπαραγωγικές πηγές να ανήκουν στον ελληνικό λαό και να μείνουν σε χέρια ελληνικά. Είναι εθνική ανάγκη να αντισταθούμε στο ξεπούλημα. 
Δυστυχώς, αποκαλώ θλιβερή τη σημερινή ηγεσία της χώρας και ευθύς αμέσως θα αναφερθώ στον ανεκδιήγητο Υπουργό των Οικονομικών. Πιο συγκεκριμένα, θα διαβάσω μια θλιβερή δήλωσή του, πολύ πρόσφατη, για το μείζον ζήτημα της κύρωσης των ιδιωτικοποιήσεων από τη Βουλή. Λέει, λοιπόν, ο κ. Στουρνάρας: «Αυτό η τρόικα δεν το δέχεται, ορθά κατά την άποψή μου. Πολύ δύσκολα ένας ξένος επενδυτής θα ερχόταν στην Ελλάδα, εάν έπρεπε τελικά η Βουλή να κυρώσει τη σύμβαση.». Συγκρατήστε τη φράση «ορθά κατά την άποψή μου». Ο άνθρωπος είναι παγκόσμιο φαινόμενο. Δεν έχει υπάρξει άλλος στα διεθνή χρονικά της διαπραγμάτευσης, που ο δικός μας να λέει ότι οι ξένοι έχουν δίκιο και μάλιστα να το λέει δημόσια και η διαπραγμάτευση να μην έχει κλείσει. Τους λέει στην ουσία «έχετε δίκιο, πάρτε τα όλα». 
Δυο τινά, λοιπόν, μπορεί να συμβαίνουν. Είτε αυτός ο κύριος δεν αντιλαμβάνεται τι λέει, δεν ξέρει τι του γίνεται είτε είναι σε διατεταγμένη υπηρεσία, για να θέσει την υπογραφή του στην εκποίηση της εθνικής μας περιουσίας. Δεν υπάρχει άλλο ενδεχόμενο.
Θα υπενθυμίσουμε, επίσης, τη δήλωση του κ. Στουρνάρα για το Ταχυδρομικό Ταμιευτήριο, που εν μια νυκτί έριξε τη μετοχή του κατά 30%. Σίγουρα, λοιπόν, είναι επικίνδυνος ο νυν Υπουργός Οικονομικών. Επιτέλους, τον καλούμε να παραιτηθεί! Εάν δεν το πράξει, να γνωρίζει πως οι ευθύνες του δεν διαγράφονται. Να τον χαίρεται ο κ. Σαμαράς, διότι απέδειξε ότι τα περί διαπραγμάτευσης με τους τοκογλύφους είναι ασύστολα ψεύδη! 
Νομίζουν οι κύριοι της Νέας Δημοκρατίας ότι έχουν το δικαίωμα να συγκαλύπτουν εσαεί το βαθύ ΠΑΣΟΚ. Αυτό, όμως, δεν ισχύει. Να σταματήσουν να παρέχουν πολιτική κάλυψη στο Βενιζέλο, στο Σαχινίδη και στον Παπακωνσταντίνου, που κοροϊδεύουν την αρμόδια επιτροπή της Βουλής. Να σταματήσουν να καλύπτουν ακόμη και το Γιωργάκη Παπανδρέου. Να κληθεί ο κ. Παπανδρέου όχι μόνο από τη Βουλή, αλλά και από την ελληνική δικαιοσύνη. Να πάει, επιτέλους, στον εισαγγελέα και να πάψει να κάνει διακοπές εις τας Ευρώπας. Εκεί, βέβαια, από ό,τι είδαμε όλοι στην τηλεόραση τον περιποιήθηκαν καλά αγανακτισμένοι Έλληνες πολίτες και εμείς, ως κόμμα, τους συγχαίρουμε γι’ αυτό.
Στο πλαίσιο της επίθεσης αγάπης που δέχεται η Νέα Δημοκρατία από το ΠΑΣΟΚ έχουμε τις πρόσφατες δηλώσεις Χρυσοχοΐδη, που καλεί στη δημιουργία ενός συνεκτικού, δημοκρατικού και ευρωπαϊκού μετώπου ως απάντηση, λέει, στο λαϊκισμό και στο φανατισμό των άκρων που απειλούν τη δημοκρατία. Εδώ με δικά του λόγια και συκοφαντικές εκφράσεις ο κ. Χρυσοχοΐδης περιγράφει άριστα την τωρινή πολιτική και οικονομική κατάσταση. Υπάρχουν αυτήν τη στιγμή τρεις υπαρκτές πολιτικές δυνάμεις. Η εικόνα που δίνει σήμερα το Κοινοβούλιο με βάση τις τελευταίες εκλογές είναι στην ουσία εικονική πραγματικότητα. Τα δεδομένα έχουν αλλάξει άρδην. Αυτές οι δυνάμεις είναι οι εξής: Είναι από τη μια οι εθνικιστές της Χρυσής Αυγής, είναι οι φιλελεύθεροι –δεν λέω δεξιοί, διότι εδώ ανήκει και το ΠΑΣΟΚ, οπότε θα μπορούσαμε να τους πούμε με έναν όρο «οι μνημονιακοί»- και από την άλλη είναι οι αριστεριστές, όπου εκεί εμπεριέχεται ο ΣΥΡΙΖΑ, όχι όμως και το ΚΚΕ, το οποίο αν δεν αλλάξει ηγεσία και δεν βρει νέα πρόσωπα, οδηγείται προς την αυτοδιάλυση. 
Μόνη περίπτωση, λοιπόν, να επιβιώσει η Ελλάς ως εθνικό κράτος είναι να επικρατήσει η Χρυσή Αυγή. Γιατί; Διότι οι φιλελεύθεροι επιδιώκουν τη διάλυση του εθνικού κράτους μέσω του μνημονίου και οι αριστεριστές επιδιώκουν τη διάλυση του εθνικού κράτους μέσω του διεθνισμού, δηλαδή της εισβολής λαθρομεταναστών και της απώλειας της εθνικής μας ταυτότητας.
Θέλω να τονίσω ότι ανάλογο ιστορικό προηγούμενο στην ευρωπαϊκή πολιτική ιστορία δεν υπάρχει. Όσοι μιλάνε για Βουλή Βαϊμάρης πλανώνται πλάνην οικτρά. 
Η Χρυσή Αυγή είναι ένα καθαρά ελληνικό πολιτικό φαινόμενο. Καμμία σχέση δεν έχει με άλλα κράτη και ιστορικές περιόδους. Είναι το λαϊκό εθνικιστικό κίνημα από την επιτυχία του οποίου θα εξαρτηθεί και η επιβίωσή μας ως εθνικό κράτος.</Speech>
ΠΡΟΕΔΡΕΥΟΥΣΑ (<ChairmanSpeech><Parlmember>Μαρία Κόλλια-Τσαρουχά</Parlmember>): Ευχαριστώ, κύριε Βουλευτά.
Ο κ. Μιχάλης Κριτσωτάκης έχει το λόγο.</ChairmanSpeech>
<Speech><Parlmember>ΜΙΧΑΗΛ ΚΡΙΤΣΩΤΑΚΗΣ</Parlmember>: Κυρία Πρόεδρε, είναι ένα νομοσχέδιο από τα πολλά που έρχονται σε αυτήν τη Βουλή, αλλά σε ποιο περιβάλλον και σε ποια κοινωνία συζητούμε σήμερα το παρόν νομοσχέδιο; Και προχθές στην πρώτη μου ομιλία, αυτό επιχείρησα, γιατί έχει άμεση σημασία το γενικό κλίμα με τα ειδικά που φέρνει το νομοσχέδιο. 
Σήμερα όμως, κυρία Πρόεδρε, περνώντας την είσοδο της Βουλής από την οδό Αμαλίας αναγκάστηκα να περάσω κυριολεκτικά με το πλάι. Και στην παραδίπλα από την Αμαλίας είσοδο, το ίδιο συμβαίνει. Τα κάγκελα εκείνα που φυλάσσουν τούτο το Κοινοβούλιο, γιατί το εκθέτουν όλες εκείνες οι πολιτικές των τριών τελευταίων χρόνων, των μνημονιακών και των κρισιακών, με κάνουν να μην νιώθω υπερήφανος με τον τρόπο που εισέρχομαι σε αυτό το Κοινοβούλιο.
Επίσης, χθες υπήρχαν κάγκελα στις παρελάσεις και στο Ηράκλειο και αλλού, καθώς και απαγορεύσεις συναθροίσεων, όταν σου λέει η Αστυνομία: «Δεν μπορείτε να περάσετε απέναντι, γιατί είσαστε πολλοί». Δεν μπορούμε να συναθροιστούμε; Ποιος καταργεί το Σύνταγμα; Με ποιανού τη διαταγή; Η Αστυνομία από μόνη της; Με ποιες διαταγές;
Υπάρχει αστυνομοκρατία, κάγκελα παντού και μερικοί έχουν «τα μυαλά στα κάγκελα». Έχουμε άμεση σύλληψη του δημοσιογράφου Βαξεβάνη, ολιγωρία όμως, στις σκαστές περιπτώσεις των συγκαλύψεων για τη φοροδιαφυγή σε μια χώρα που η φοροδιαφυγή είναι πρωταθλητής. Είχαμε απόσυρση των δημοσιογράφων Κατσίμη και Αρβανίτη, γιατί κάνουν κριτική στη γύμνια του βασιλιά. Υπάρχουν επείγοντα και κατεπείγοντα νομοσχέδια, αμέτρητες κοινές υπουργικές αποφάσεις, παρακάμψεις της δημοκρατίας, υποβάθμιση του Κοινοβουλίου, πραξικοπήματα. 
Υπάρχει, λοιπόν, διάσταση της θέλησης του ελληνικού λαού και της κοινοβουλευτικής, τρικομματικής πλειοψηφίας σε αυτό το Κοινοβούλιο. Έχουμε περιστολή της δημοκρατίας. Αυτό είναι το πλαίσιο μέσα στο οποίο συζητείται το νομοσχέδιο αυτό. Έχουμε μια αντιστοιχία κλίματος και πλαισίου. Ποιο είναι το χειρότερο; Ποιο είναι το καλύτερο; Καλύτερο δεν υπάρχει.
Κατά την άποψή μας, για να έρθω στο νομοσχέδιο, αυτό που ταιριάζει στο γενικό κλίμα είναι ότι ο εμπλουτισμός του μεσοπρόθεσμου πλαισίου του 2011 με τις νέες διατάξεις ενισχύει την αντίληψη πως κάποιοι βλέπουν τη χώρα και το δημόσιο πλούτο της ως Ελντοράντο μεγάλων τουριστικών επενδύσεων.
Είπα και στην πρώτη μου ομιλία ότι ένα μεγάλο μέρος του νομοσχεδίου αυτού αφορά έτσι κι αλλιώς σε θέματα που έχουν σχέση με τον τουρισμό και αυτό τεκμηριώνεται από τις δεσμεύσεις για νέες πολιτικές στις ιδιωτικοποιήσεις στο πλαίσιο του δεύτερου μνημονίου, ιδιαίτερα δε σε συνδυασμό με τη θεώρηση του τουρισμού ως μέσο άντλησης άμεσου εύκολου χρήματος του παρωχημένου δόγματος «Ήλιος και θάλασσα» και η αντίληψη αυτή για μας είναι μέχρι και απεχθής.
Δεύτερον, εντατικοποιούνται οι διαδικασίες fast track, οι οποίες έχουν εδώ και καιρό γίνει το modus vivendi της επιχειρηματικότητας στην Ελλάδα. Το σημείο της αιτιολογικής έκθεσης που αναφέρεται στο θεσμικό πλαίσιο των διαδικασιών «Ιδιωτικοποιήσεις», διαπνέεται από τις έννοιες «σύντομες, ταχείες, ειδικές». Προφανώς, το κράτος ενεργοποιεί τα περίφημα γρανάζια της γραφειοκρατίας, όταν πρόκειται για υπηρεσίες κοινωνικού χαρακτήρα και τα απενεργοποιεί όταν με τον πιο απροκάλυπτο και αντισυνταγματικό τρόπο προσελκύει τα μεγαλοεπενδυτικά συμφέροντα ξεπουλώντας, όπως λέει ο ελληνικός λαός, μπιρ παρά την περιουσία του ελληνικού λαού. 
Τρίτον, σύμφωνα με την αιτιολογική έκθεση του νόμου, το παραθεριστικό τουριστικό χωριό είναι –λέει- ήπια μορφή ανάπτυξης που αντιδιαστέλλεται ως προς την εντατική ανάπτυξη και το μαζικό τουρισμό. Αυτό, όμως, από πουθενά δεν στοιχειοθετείται και μάλλον είναι ακριβώς το αντίθετο. Πώς οριοθετείται το παραθεριστικό τουριστικό χωριό και πώς ορίζονται οι διαφορές του από τις άλλες μορφές; Πουθενά δεν αναφέρεται.
Οι περιβαλλοντικοί όροι είναι απολύτως θολοί στο νομοσχέδιο και αυτό πρέπει να γίνει σαφές. 
Επιπλέον το σχέδιο νόμου τονίζει δήθεν ότι καλό θα είναι να μην αποκλειστούν οι λουόμενοι από τις υπό παραχώρηση παραλίες. Αυτές ενδεχομένως μπορούν να απαλλοτριωθούν ακόμα και αν φτάνουν να απέχουν και ένα χιλιόμετρο από μια ιδιωτική μαρίνα. Μάλιστα η αιτιολογική έκθεση ζητάει στη συνέχεια να προστατευτούν οι λουόμενοι από κινδύνους που αφορούν την υγιεινή και την ασφάλειά τους. 
Η ερώτηση λοιπόν είναι εύλογα η παρακάτω: Πώς μιλάτε για ήπια εναλλακτική εξορθολογισμένη ανάπτυξη φιλική προς το περιβάλλον όταν παράλληλα ελλοχεύουν κίνδυνοι από τον όγκο δόμησης και τη σχετική ρύπανση; Δηλαδή και παραχωρούνται άνευ όρων παραλίες και ακολουθούν ευχολόγια για την περιβαλλοντική ισορροπία.
Τέλος τα περιθώρια χρήσης των υπό ιδιωτικής εκμετάλλευσης χώρων εμπερικλείουν τη δυνατότητα ανάπτυξης ακόμα και επιχειρηματικού πάρκου, δηλαδή πρωτοφανής περίπτωση ιδιωτικής χωροταξίας χωρίς τίποτα να μπορεί να το αιτιολογήσει και να προστατεύει το περιβάλλον. Διευκρινίζεται σ’ αυτή την περίπτωση τι πάρκο θα είναι αυτό; Πουθενά σ’ αυτό το νομοσχέδιο. Οι περιβαλλοντικοί όροι θα είναι ομοίως θολοί και άγνωστοι και σ’ αυτήν την περίπτωση.
Τέταρτο σημείο, η επιχειρηματολογία για την ανάγκη ξεπουλήματος του δημόσιου πλούτου είναι για άλλη μια φορά μέχρι και αστεία. Παραθέτω παραδείγματα. Με τη δήθεν ανάπτυξη της ακίνητης περιουσίας θα επιμηκυνθεί η τουριστική περίοδος. Πώς καταλήγει κανείς σ’ αυτό το συμπέρασμα; Αυθαίρετα αναφέρεται μέσα στο νομοσχέδιο. Αυτό εννοούσε ο Υπουργός λέγοντας ότι θα έχουμε πολιτικές για την επιμήκυνση, με πέντε σειρές σε ένα νομοσχέδιο χωρίς καμμία αιτιολογία και χωρίς καμμία πρόνοια; Διότι εμείς με την επιμήκυνση άλλα πράγματα εννοούμε. Λέει ότι μπαίνουν όρια στην εκτός σχεδίου δόμηση. Πώς; Απαντώντας με δόμηση και ανάπτυξη πάνω στην υπάρχουσα εκτός σχεδίου, δόμηση; Αυτό είναι ανήκουστο και αποτελεί παγκόσμια πρωτοτυπία. 
Τα ακίνητα εντός ή εκτός σχεδίου που δίνονται να αξιοποιηθούν άμεσα, δεν χρειάζονται την εκπόνηση ειδικού χωροταξικού σχεδίου. Είναι δυνατόν να μην αλλάζουν οι όροι σε περιοχές όπου θα αλλάξει σύντομα η χρήση τους; Ακόμα όμως, και να εκπονούνταν ειδικά χωροταξικά για πόσο ακόμη θα συνεχίσουν να μπαλώνουν την έλλειψη συνολικού χωροταξικού σχεδίου και κτηματολογίου; Να θυμίσω ότι είμαστε η μοναδική χώρα στην Ευρώπη που δεν έχει κτηματολόγιο.
Πέμπτον, η τοπική αυτοδιοίκηση εκτίθεται ανεπανόρθωτα. Εν πολλοίς στις περισσότερες περιπτώσεις είναι άτολμη, άβουλη, αλλά έχει και μια μικροπολιτική στάση πολλών τοπικών αρχόντων, ρίχνοντας μια ομίχλη στο άμεσο μέλλον που επιφυλάσσεται για τις τοπικές κοινωνίες. Πρέπει να το πούμε καθαρά, αυτές οι ρυθμίσεις θα οδηγήσουν με μαθηματική ακρίβεια σε παραγωγικό, περιβαλλοντικό και πολιτιστικό μαρασμό αυτών των περιοχών.
Έκτον, αν νομίζετε ότι όλα τα παραπάνω είναι υπερβολικά σκεφτείτε το ως εξής: Καθώς το κέντρο βάρους της οικονομικής δραστηριότητας θα μετατοπίζεται σε ένα συγκριτικά πολύ μικρό χώρο της κοινότητας, θα προκληθεί διόγκωση του τριτογενούς τομέα, η τοπική κοινωνία θα καταντήσει δέσμια των παραθεριστικών τουριστικών χωριών και ο τουρισμός θα γίνει εκατό φορές περισσότερο μονοκαλλιέργεια απ’ ό,τι τώρα και μάλιστα με όρους all inclusive. Έτσι αυτές οι ζώνες δεν θα διέπονται από ειδικά καθεστώτα, εκτός φυσικά από το πρωτοφανές όργιο των φοροαπαλλαγών.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Μισό λεπτό, κυρία Πρόεδρε. 
Τέλος, να πω ότι αυτό που γίνεται σήμερα στην Ελλάδα με τα τουριστικά χωριά μπορεί να χαρακτηριστεί ως τουριστικό Ντουμπάι, τουριστικό Ελ Ντοράντο, τουριστική Ντίσνεϋλαντ. Για να μιλήσουμε, λοιπόν, ουσιαστικά η Ελλάδα των τουριστικών χωριών προβλέπει τη δημιουργία άτυπων ΕΟΖ τουρισμού: Παραθεριστικά τουριστικά χωριά, επιχειρηματικά πάρκα πριν τις επίσημες ΕΟΖ.
Τελειώνοντας θα ήθελα να πω το εξής. Η ψήφος αύριο το πρωί έτσι όπως έχει προγραμματιστεί και η ονομαστική ψηφοφορία για το νομοσχέδιο για την εκποίηση των ΔΕΚΟ και της ακίνητης κρατικής περιουσίας θα είναι μια συνειδητή πράξη ανάληψης προσωπικής ευθύνης του καθενός και της καθεμίας εδώ. Να καλέσουμε όλους εκείνους που καταλαβαίνουν και όλοι καταλαβαίνουμε, το τι πρόκειται να συμβεί και με αυτό το νομοσχέδιο, το οποίο είναι συνέχεια των υπολοίπων και της περιρρέουσας στην κοινωνία ατμόσφαιρας, ο καθένας να έχει την προσωπική του ευθύνη. 
Ευχαριστώ, κυρία Πρόεδρε. 
(Χειροκροτήματα από την πτέρυγα του ΣΥΡΙΖΑ-ΕΚΜ)</Speech>
ΠΡΟΕΔΡΕΥΟΥΣΑ (<ChairmanSpeech><Parlmember>Μαρία Κόλλια-Τσαρουχά</Parlmember>): Ευχαριστούμε κύριε συνάδελφε.
Ο κ. Παναγιώτης Κουρουμπλής έχει το λόγο για οκτώ λεπτά.</ChairmanSpeech> 
<Speech><Parlmember>ΠΑΝΑΓΙΩΤΗΣ ΚΟΥΡΟΥΜΠΛΗΣ</Parlmember>: Συζητούμε ένα κρίσιμο νομοσχέδιο το οποίο έχει γίνει πολυνομοσχέδιο αφού από την υπόθεση των ιδιωτικοποιήσεων ασχολείται με πολλά και ποικίλα ζητήματα που ταλανίζουν την ελληνική κοινωνία.
Θα ξεκινήσω από την υπόθεση του πετρελαίου θέρμανσης. Κυρία Πρόεδρε, κατετέθησαν πολλές προτάσεις από Βουλευτές όλων των πλευρών του Κοινοβουλίου γιατί όλοι είμαστε δέκτες ενός πολύ σημαντικού προβλήματος που έχει να κάνει με τη θέρμανση  κατά τους χειμερινούς μήνες. Υπάρχουν λοιπόν πολλές προτάσεις που απαντούν στο ζητούμενο της Κυβέρνησης να βρεθεί ένας τρόπος να σταματήσει το λαθρεμπόριο καυσίμων στα πρατήρια. Στη συγκεκριμένη περίπτωση αφορά στο πετρέλαιο θέρμανσης. Θα μπορούσε η Κυβέρνηση αντί να ανεβάσει την τιμή του πετρελαίου θέρμανσης στην τιμή του πετρελαίου κίνησης, να κατεβάσει την τιμή του πετρελαίου κίνησης στην τιμή του πετρελαίου θέρμανσης και ενδεχομένως όπως έχει ισχυριστεί η διεύθυνση των ΕΛΠΕ, από την κατανάλωση να καλυφθεί αυτή η διαφορά που μπορεί να προκύψει από μία τέτοια τροποποίηση. Και αυτό με δεδομένο ότι από έρευνα που έχει δει το φως της δημοσιότητας προκύπτει ότι το 23% μόνο φέτος των Ελλήνων θα βάλει πετρέλαιο θέρμανσης. Είναι πάρα πολύ μεγάλη η απόκλιση για να αδιαφορούμε μπροστά σε αυτή τη δυσκολία που πρόκειται να προκύψει. Η Κυβέρνηση λοιπόν πρέπει να εξετάσει όλες τις περιπτώσεις. 
Εμείς λέμε και άλλη μία πρόταση. Λέμε να βάλουμε ένα όριο, την πρώτη κατοικία μέχρι 120 τετραγωνικά μέτρα. Είναι μία σκέψη. Υπάρχουν και άλλες σκέψεις. Δεν σημαίνει ότι ορθοτομεί κανείς το λόγο της αληθείας, αλλά είναι μία σκέψη. Διότι αν βάλλεις μέχρι 120 τετραγωνικά μέτρα χωρίς οικονομικό κριτήριο, καλύπτεις σχεδόν όλες τις τάξεις που καλούνται να δοκιμαστούν από το μέτρο αυτό.
Ζητούμε λοιπόν από την Κυβέρνηση έστω και την τελευταία στιγμή να βρεθεί ένας τρόπος να υπάρξει μία σοβαρή, ουσιαστική και αποτελεσματική αντιμετώπιση αυτού του κρίσιμου ζητήματος που έχει να κάνει με τη συντριπτική πλειοψηφία του ελληνικού λαού. Βρείτε λοιπόν έναν τρόπο, έναν κοινό τόπο. Επιτέλους, ας βρεθούν κάποια στοιχεία σε αυτήν τη δύσκολη συγκυρία που πονά ο κόσμος από τη λήψη των νέων μέτρων που θα φέρετε και τα οποία θα τον φέρουν σε κατάσταση απελπισίας και απόγνωσης. Τουλάχιστον, στο ζήτημα της θέρμανσης να τους εξασφαλίσουμε γιατί πραγματικά θα πεθάνει κόσμος από το κρύο, αν ο χειμώνας είναι βαρύς, όπως φαίνεται και όπως προβλέπεται. 
(Στο σημείο αυτό την Προεδρική Έδρα καταλαμβάνει ο Γ΄ Αντιπρόεδρος της Βουλής κ. ΧΡΗΣΤΟΣ ΜΑΡΚΟΓΙΑΝΝΑΚΗΣ )
Σε ό,τι αφορά, κύριε Υπουργέ, το ζήτημα του επικουρικού κεφαλαίου, φέρνετε μία τροπολογία και λέτε στον ελληνικό λαό ότι καταργούμε τις εργασιακές σχέσεις γιατί πρέπει να φτάσουμε το επίπεδο των εργασιακών σχέσεων και των θεσμών των συλλογικών κεκτημένων που υπάρχουν στη χώρα και καθιερώνουν ένα στοιχειώδες επίπεδο εργασιακού πολιτισμού σε επίπεδο άλλων ευρωπαϊκών χωρών. Εκεί λοιπόν βρίσκεται ένα επιχείρημα. Υπάρχει αντίλογος αλλά ας δεχτούμε κατ’ αρχάς ως υπόθεση εργασίας ό,τι συμβαίνει και σε άλλες χώρες της Ευρωπαϊκής Ένωσης. Στο επικουρικό κεφάλαιο συμβαίνει, κύριε Υπουργέ; 
Η αρμόδια Επίτροπος ετοιμάζεται να αυξήσει από 750.000 κατά θύμα στο 1.000.000 ευρώ. Και έρχεστε εσείς και καταθέτετε μία τροπολογία, η οποία θα τολμήσω να πω ότι είναι και αντισυνταγματική. Γιατί τι θεσπίζει για έναν πολίτη που θα υποστεί βαρύτατο τραυματισμό; Και η Ελλάδα είναι η πρώτη βιομηχανική χώρα βαριά κινητικά αναπήρων από τα τροχαία ατυχήματα. 
Αντί λοιπόν να ρίξετε βάρος στην πρόληψη, έρχεστε κατασταλτικά και λέτε το εξής: Ένας που θα υποστεί έναν βαρύτατο τραυματισμό σε ένα τροχαίο, εάν ο θύτης –το αυτοκίνητο δηλαδή, με το οποίο θα  συγκρουστεί- έχει ασφάλεια, τότε θα μπορεί να πάρει αποζημίωση μέχρι 750 χιλιάδες. Ένας όμως που θα έχει την ατυχία να είναι θύμα από ένα αυτοκίνητο που δεν θα έχει ασφάλεια, αυτός θα πάρει μέχρι 100 χιλιάδες.
Καταλαβαίνετε ότι αυτό είναι άνισο. Έρχεται σε ευθεία αντίθεση με το άρθρο 4 του Συντάγματος. Περί αυτού πρόκειται. Και όμως επιμένετε να το επιβάλλετε εξυπηρετώντας τις ασφαλιστικές εταιρείες και το τραπεζικό σύστημα. Αυτή είναι η πραγματικότητα και παρά ταύτα επιμένετε να τα θεσπίζετε σε τέτοιους δύσκολους καιρούς.
Και εδώ υπάρχει ένα ζήτημα ηθικό, θα έλεγα, με την έννοια ότι ξέρετε ότι λόγω της κρίσης, υπάρχουν χιλιάδες αυτοκίνητα χωρίς ασφάλιση. Είναι ένα πάρα πολύ κρίσιμο ζήτημα για να το μεταχειρίζεστε με τόση, θα έλεγα –ας μου επιτραπεί η έκφραση- ελαφρότητα.
Θα καταθέσω, κύριε Πρόεδρε, μία επιστολή του Προέδρου της Ευρωπαϊκής Ένωσης, θυμάτων, που επισημαίνει με πολύ έντονο τρόπο, αυτό που επιχειρείται να γίνει στην Ελλάδα.
(Στο σημείο αυτό ο Βουλευτής κ. Παναγιώτης Κουρουμπλής καταθέτει για τα Πρακτικά τo προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Κύριε Πρόεδρε, ένα άλλο ζήτημα που επιχειρείται να θεσπιστεί είναι η υπαγωγή των ασφαλισμένων στα ταμεία υγείας των τραπεζών στον ΕΟΠΥΥ. Δεν θα ήμουν αντίθετος να ενοποιηθεί όλο το σύστημα, όταν θα είχατε χτίσει έναν ΕΟΠΥΥ, που δεν θα υποβάθμιζε όλους τους ασφαλισμένους που υπάγονται σε αυτόν, έναν ΕΟΠΥΥ που τον έχτισαν –όποιοι τον έχτισαν και τον ψήφισαν- σε γυάλινα πόδια, γιατί ακριβώς δεν του έδωσαν ούτε τη δυνατότητα να έχει εξασφαλίσει τα έσοδα που πρέπει να έχει. 
Από την άλλη μεριά, κύριε Υπουργέ, λέτε ότι κάνετε μεταρρυθμίσεις. Ξέρετε ποια θα ήταν η μεταρρύθμιση στην περίπτωση του ΕΟΠΥΥ; Να του δίνατε τη δυνατότητα να παρακολουθεί τις δαπάνες. Εσείς λοιπόν που θέλετε να κάνετε τους μεγάλους μεταρρυθμιστές, χτίσατε έναν ΕΟΠΥΥ, ο οποίος καταρρέει μέρα με τη μέρα, γιατί πληρώνει χωρίς να έχει τη δυνατότητα να παρακολουθεί τις δαπάνες στα νοσοκομεία, στα ιδιωτικά ιατρεία.
Κλείνετε τα εργαστήρια του ΙΚΑ, κύριε Υπουργέ, και αναγκάζετε τους πολίτες να πάνε στα διαγνωστικά κέντρα και τις εξετάσεις των πέντε ευρώ να τις πληρώνουν τριάντα πέντε ευρώ. Κλείσατε προχθές το πυρηνικό εργαστήριο σε δημόσιο νοσοκομείο. Όταν αυτά συμβαίνουν, φυσικό είναι οι δαπάνες της υγείας να πηγαίνουν στον ιδιωτικό τομέα και να πληρώνονται στο πολλαπλάσιο.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή) 
Κύριε Πρόεδρε, θα κλείσω με το θέμα των ιδιωτικοποιήσεων. Θέλω να πω ότι σε αυτήν την Αίθουσα τοποθετούμεθα ως Βουλευτές και ευτυχώς, κύριε Πρόεδρε, που υπάρχει το κανάλι της Βουλής: αυτή η σημαντική κατάκτηση, την οποία μαθαίνουμε ότι κάποιες δυνάμεις απεργάζονται να κλείσει. Και αυτό είναι ένα ζήτημα το οποίο οι Βουλευτές –πιστεύω όλων των πτερύγων- δεν θα το δεχθούμε ποτέ γιατί ξέρουμε πολύ καλά ποιοι ανακυκλώνονται μονίμως και αδιαλείπτως στα συγκεκριμένα κανάλια που θέλουν και πιέζουν να κλείσει το κανάλι της Βουλής.
Ευτυχώς λοιπόν το κανάλι της Βουλής είναι ένα βήμα που δίνει τη δυνατότητα στον πολίτη να παρακολουθεί τι λέμε εδώ πέρα. Και επειδή ακούστηκαν πολλά, συγκεκριμένα και ενδιαφέροντα πράγματα και από όλους τους Βουλευτές του Κοινοβουλίου πάνω στο ζήτημα των ιδιωτικοποιήσεων που επιχειρεί η Κυβέρνηση, θέλω να πω ότι είναι ένα ζήτημα και ηθικό και πολιτικό και κοινωνικό και εθνικό.</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Να συντομεύετε όμως, κύριε συνάδελφε.</ChairmanSpeech>
<Speech><Parlmember>ΠΑΝΑΓΙΩΤΗΣ ΚΟΥΡΟΥΜΠΛΗΣ</Parlmember>: Κλείνω, κύριε Πρόεδρε.
Είναι ένα ζήτημα το οποίο ο καθένας θα πρέπει να σκεφτεί με ψυχραιμία, με νηφαλιότητα. 
Κύριε Πρόεδρε, δεν θα είμαστε μονίμως εδώ πέρα. 
Σε αυτήν την κοινωνία θα ζούμε και θα είμαστε υπεύθυνοι για το ξεπούλημα της δημόσιας περιουσίας, διότι σε μία τέτοια περίοδο όποιος επιχειρεί να ξεπουλήσει τη δημόσια περιουσία αναλαμβάνει και πολύ μεγάλες και κρίσιμες ευθύνες. 
Σας ευχαριστώ. 
(Χειροκροτήματα από την πτέρυγα του ΣΥΡΙΖΑ-ΕΚΜ)</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Επειδή είναι πάρα πολλοί συνάδελφοι ακόμα για να ομιλήσουν, θα παρακαλούσα πάρα πολύ να τηρούμε το χρόνο, όσο είναι δυνατό.
Το λόγο έχει ζητήσει ο κύριος Υπουργός για δύο λεπτά, προκειμένου να κάνει κάποιες νομοτεχνικές βελτιώσεις.
Κύριε Υπουργέ, έχετε την καλοσύνη να τις διαβάσετε; Μετά να κατατεθούν στα Πρακτικά και να διανεμηθούν. 
Ευχαριστώ.</ChairmanSpeech>
<Speech><Parlmember>ΙΩΑΝΝΗΣ ΣΤΟΥΡΝΑΡΑΣ</Parlmember> (Υπουργός Οικονομικών): Θα ήθελα να καταθέσω ορισμένες προσθήκες και αναδιατυπώσεις, την τελευταία εκ των οποίων σε συνεργασία με τον αρμόδιο Υπουργό Εργασίας, Κοινωνικής Ασφάλισης και Πρόνοιας. Οι πρώτες είναι του δικού μας Υπουργείου. 
Επί του άρθρου 3:
1. Στο τέλος του έκτου εδαφίου της υποπαραγράφου α. της παραγράφου 24 του σχεδίου νόμου προστίθεται η φράση: «, με την επιφύλαξη των διατάξεων του ν. 4009/2011 (Α΄ 195)».
Επί της από 5-10-2012 κατατεθείσας τροπολογίας με γενικό αριθμό 32 και ειδικό 11:
1. Υποπαράγραφος γ. της παραγράφου 1: Το προτελευταίο εδάφιο της παραγράφου 2 του άρθρου 19 του π.δ. 237/1986, η οποία αντικαθίσταται με την υποπαράγραφο γ. της παραγράφου 1 της από 5-10-2012 κατατεθείσας τροπολογίας με γενικό αριθμό 32 και ειδικό αριθμό 11, αντικαθίσταται ως εξής:
 «Με απόφαση του Υπουργού Οικονομικών που εκδίδεται μετά από εισήγηση της Τράπεζας της Ελλάδος, μπορεί να μεταβάλλεται το εν λόγω ποσοστό». 
Επί της από 19-10-2012 κατατεθείσας τροπολογίας με γενικό αριθμό 38 και ειδικό αριθμό 37:
1. Η υποπαράγραφος α. της παραγράφου 3 της από 19-10-2012 προσθήκης-τροπολογίας αποσύρεται.
2. Οι υποπαράγραφοι β. και γ. της παραγράφου 3 της από 19-10-2012 προσθήκης-τροπολογίας αναριθμούνται ως υποπαράγραφοι α. και ε. 
3. Τίθενται νέες υποπαράγραφοι β., γ. και δ. ως εξής:
«β. Σε περίπτωση που οι αποφάσεις τοποθέτησης, που έχουν εκδοθεί μέχρι τη δημοσίευση του παρόντος νόμου, καθορίζουν ποσοτικούς και ποιοτικούς στόχους σε ετήσια βάση, οι στόχοι αυτοί κατανέμονται αναλογικά σε κάθε τρίμηνο της θητείας. 
γ. Στο τέλος του στοιχείου ε) του πέμπτου εδαφίου της παραγράφου 21 του άρθρου 55 του ν. 4002/2011 (Α΄ 180) προστίθενται οι λέξεις: «και όσες άλλες ΔΟΥ διατηρούνται σε λειτουργία». 
δ. Το στοιχείο στ) του πέμπτου εδαφίου της παραγράφου 21 του άρθρου 55 ν. 4002/211 καταργείται και το στοιχείο ζ) του ίδιου ως άνω εδαφίου αναριθμείται ως στοιχείο στ)».
4. Η υποπαράγραφος γ. της παραγράφου 3 της από 19-10-2012 προσθήκης-τροπολογίας, η οποία αναριθμήθηκε ως υποπαράγραφος ε. με το σημείο 2 του παρόντος, αντικαθίστανται ως εξής: 
Στο τέλος της παραγράφου 3 του άρθρου 4 του ν. 3943/2011 (Α΄ 66) προστίθενται δύο εδάφια ως εξής:
«Οι ελεγκτές αξιολογούνται σε τριμηνιαία βάση στη βάση του αριθμού και του είδους των ελέγχων, καθώς και των επιτευχθέντων εσόδων. Αμέσως μετά την επιλογή των ελεγκτών συνάπτεται συμβόλαιο αποδοτικότητας, στο οποίο εξειδικεύονται οι συγκεκριμένοι στόχοι που οφείλουν να εκπληρώσουν»
5. Στην παράγραφο 3 της από 19-10-2011 προσθήκης-τροπολογίας προστίθεται νέα υποπαράγραφος στ. ως εξής: 
«Κατ’ εξαίρεση, για χρονικό διάστημα έξι μηνών από τη δημοσίευση του παρόντος νόμου, οι θέσεις ελεγκτών βεβαίωσης και αναγκαστικής είσπραξης των εσόδων του κράτους προκηρύσσονται και οι υποψήφιοι επιλέγονται από πίνακα που καταρτίζει η Ειδική Επιτροπή που προβλέπεται στην παράγραφο 16 του άρθρου 4 του ν. 3943/2011 (Α΄ 66) μετά από συνέντευξη, προκειμένου η επιτροπή να διαμορφώσει γνώμη για την προσωπικότητα και την ουσιαστική ικανότητα άσκησης των ειδικών καθηκόντων της θέσης. Για το χρονικό αυτό διάστημα δεν απαιτείται η διενέργεια της προβλεπόμενης στο προηγούμενο εδάφιο συνέντευξης στην περίπτωση της επιλογής υπαλλήλων με τουλάχιστον διετή προηγούμενη εμπειρία σε ελεγκτικά καθήκοντα».
Τώρα, η τελευταία παράγραφος που θα σας διαβάσω, είναι σε συνεργασία με τον Υπουργό Εργασίας, Κοινωνικής Ασφάλισης και Πρόνοιας και έχει ως εξής:
	6. Στο πρώτο εδάφιο της υποπαραγράφου α. της παραγράφου 7, μετά τη λέξη «(ΕΤΑΑ)» προστίθεται η φράση «, του Ενιαίου Ταμείου Ασφάλισης Προσωπικού Μέσων Μαζικής Ενημέρωσης (ΕΤΑΠ-ΜΜΕ)». 
Τις καταθέτω για τα Πρακτικά. 
(Στο σημείο αυτό ο Υπουργός Οικονομικών κ. Ιωάννης Στουρνάρας                  καταθέτει για τα Πρακτικά τις προαναφερθείσες προσθήκες - αναδιατυπώσεις, οι οποίες έχουν ως εξής:
(Να μπουν οι σελίδες 80, 81)</Speech>
<Speech><Parlmember>ΘΕΟΔΩΡΟΣ ΔΡΙΤΣΑΣ</Parlmember>: Δεν είναι δυνατόν!</Speech>
<Speech><Parlmember>ΟΛΓΑ-ΝΑΝΤΙΑ ΒΑΛΑΒΑΝΗ</Parlmember>: Είστε απίστευτος, κύριε Υπουργέ!</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Έχει ζητήσει το λόγο ο κ. Λαφαζάνης. 
Ορίστε, κύριε Λαφαζάνη, έχετε το λόγο για τρία λεπτά.</ChairmanSpeech> 
<Speech><Parlmember>ΠΑΝΑΓΙΩΤΗΣ ΛΑΦΑΖΑΝΗΣ</Parlmember>: Κύριε Πρόεδρε, επιτέλους πρέπει αυτό το Κοινοβούλιο να λειτουργήσει με βάση τον Κανονισμό του κι όχι με βάση τις εντολές της τρόικας και μιας Κυβέρνησης παραδομένης στην τρόικα.
Όταν έχει σχεδόν τελειώσει η συζήτηση, δεν είναι δυνατόν να εισάγεται άλλο ένα νομοσχέδιο όχι με νομοτεχνικές βελτιώσεις αλλά με ουσιαστικές τροποποιήσεις και νέες διατάξεις. Το Προεδρείο οφείλει να πάρει θέση. Η Κυβέρνηση μπορεί να αυθαιρετεί, αλλά το Προεδρείο πρέπει να περιφρουρεί τον Κανονισμό. Αυτά, κύριε Πρόεδρε, δεν μπορεί να συμβαίνουν σ’ αυτήν την Αίθουσα. Δεν μπορεί να εισάγονται «αεροπλανικά», κατά το δοκούν διατάξεις της τελευταίας στιγμής. Δεν μπορεί το Ταμείο Δημοσιογράφων την τελευταία στιγμή και στο παρασκήνιο, με αποφάσεις παρασκηνίου, να το φέρνετε, κύριε Στουρνάρα, και να το χώνετε στη «μαύρη τρύπα» του ΕΟΠΥΥ. Αυτά τα πράγματα είναι απαράδεκτα. Δεν υπάρχει καμμία δυνατότητα να περάσουν. Πρέπει να τα αποσύρετε πάραυτα. Δεν έχετε καμμία νομιμοποίηση να φέρνετε τέτοιες διατάξεις. Δεν ξέρω βεβαίως αν το γνωρίζετε, διότι είστε νέος Υπουργός, αλλά θα μπορούσαν να γίνουν τροποποιήσεις μόνο μετά από παρεμβάσεις της Αίθουσας, εδώ που συζητάμε, κι όχι από παρεμβάσεις της τρόικας. Δεν μπορεί να εισάγετε νέες ρυθμίσεις με έξωθεν παρεμβάσεις, τις οποίες δεν τις ζήτησε κανένας απ’ αυτήν την Αίθουσα και στις οποίες διαφωνούν οι πάντες. 
Όλα αυτά λοιπόν συνιστούν ένα πραξικόπημα. Αυτήν την ώρα το Προεδρείο πρέπει να σας ανακαλέσει στην τάξη, να αποσύρετε αμέσως αυτές τις διατάξεις, αυτές τις ρυθμίσεις. Αυτές τις ρυθμίσεις, αν θέλετε να τις εισάγετε, να βρείτε άλλο τρόπο, πάντως σύννομο και με βάση τον Κανονισμό, για να τις φέρετε στη Βουλή. Παρακαλώ λοιπόν να τις αποσύρετε αμέσως, εδώ και τώρα! 
(Χειροκροτήματα από την πτέρυγα του ΣΥΡΙΖΑ-ΕΚΜ)</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Ορίστε, κύριε Υπουργέ, έχετε το λόγο.</ChairmanSpeech> 
<Speech><Parlmember>ΙΩΑΝΝΗΣ ΣΤΟΥΡΝΑΡΑΣ</Parlmember> (Υπουργός Οικονομικών): Κύριε Λαφαζάνη, ειδικά από εσάς δεν θα περίμενα να αντιδράσετε ειδικά στη διάταξη αυτή. Σας είχα πει την πρώτη φορά που ήρθα, ότι ο ΕΟΠΥΥ είναι ένα ταμείο. Θα πρέπει όλα τα ταμεία να μπουν μέσα στον ΕΟΠΥΥ, για να μην υπάρχει Ελλάδα δύο και τριών ταχυτήτων. Ειδικά από σας πραγματικά δεν περίμενα να αντιδράσετε σήμερα στην ένταξη του Ταμείου των Δημοσιογράφων στον ΕΟΠΥΥ διότι εάν εξαιρούσαμε τους δημοσιογράφους, είναι κι οι τραπεζοϋπάλληλοι απ’ έξω και θέλουν εξαίρεση, είναι κι οι δικηγόροι απ’ έξω και θέλουν εξαίρεση, είναι κι οι γιατροί απ’ έξω και θέλουν εξαίρεση. Αλλά δεν θα υπάρχει ΕΟΠΥΥ.</Speech> 
<Speech><Parlmember>ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΪΚ</Parlmember>: Είναι ελλειμματικό το ταμείο μας, κύριε Υπουργέ;</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Παρακαλώ! Για ποιο λόγο μιλάτε χωρίς να ζητήσετε το λόγο; Αν θέλετε, ζητήστε το λόγο και θα σας τον δώσω, εάν υπάρχει δυνατότητα από τον Κανονισμό. 
Το λόγο έχει ζητήσει ο κ. Λαφαζάνης. 
Ορίστε, κύριε Λαφαζάνη, έχετε το λόγο.</ChairmanSpeech> 
<Speech><Parlmember>ΠΑΝΑΓΙΩΤΗΣ ΛΑΦΑΖΑΝΗΣ</Parlmember>: Κύριε Υπουργέ των Οικονομικών, πρέπει να είστε πιο προσεκτικός. Δεν είστε δικτάτορας σ’ αυτήν τη χώρα ελέω τρόικας. Είστε Υπουργός Οικονομικών μίας δημοκρατίας, η οποία πρέπει να σέβεται τους νόμους και τον Κανονισμό αυτής της Αίθουσας, και κυρίως δεν έχετε κανένα δικαίωμα να προκαλείτε τη νοημοσύνη μας και να μας δίνετε και μαθήματα από πάνω, με ύφος Καίσαρα, περί δικαιοσύνης και δίκαιης αντιμετώπισης των πολιτών. Εδώ έχετε κάνει μία «μαύρη τρύπα», έναν Καιάδα, τον ΕΟΠΥΥ, που καταβροχθίζει τους πάντες και τα πάντα κι έρχεστε την τελευταία στιγμή να βάλετε στον ΕΟΠΥΥ, σ’ αυτόν τον σύγχρονο Καιάδα και τους δημοσιογράφους. Δεν έπρεπε να βάλετε κανένα απ’ αυτά τα ταμεία που βάζετε, διότι είναι εύρωστα ταμεία, διότι είναι υγιή ταμεία και πάνε καλά.
Και τα πάτε στον ΕΟΠΥΥ όχι για να επιβάλετε, να προωθήσετε κάποια δικαιοσύνη και ισονομία, αλλά για να τα βουλιάξετε και αυτά στη «μαύρη» τρύπα του ΕΟΠΥΥ και να καταστρέψετε κάθε είδος δημοσίων υπηρεσιών υγείας. Αυτό κάνετε. Και το κάνετε με ένα πραξικοπηματικό, παράνομο και σε βάρος του Κανονισμού τρόπο. Τα πραξικοπήματα αυτά να τα αφήσετε στην άκρη, δεν μπορείτε να συνεχίσετε να αυθαιρετείτε. Δεν έχετε αυτό το δικαίωμα.
Και παρακαλώ το Προεδρείο να λάβει θέση. Θεωρεί ότι αυτά που εισηγείται ο κύριος Υπουργός των Οικονομικών είναι συμβατά με τον Κανονισμό μας, με τον Κανονισμό της Βουλής; Ή πρέπει να κουρελιάσουμε τον Κανονισμό της Βουλής, προκειμένου να ικανοποιηθούν οι ορέξεις της τρόικας και μίας παραδομένης κυβέρνησης;</Speech> 
<Speech><Parlmember>ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΪΚ</Parlmember>: Κύριε Πρόεδρε, θα παρακαλούσα να λάβω το λόγο.</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Έχει ζητήσει το λόγο ο κ. Κουίκ, Κοινοβουλευτικός Εκπρόσωπος των Ανεξαρτήτων Ελλήνων.</ChairmanSpeech>
<Speech><Parlmember>ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΪΚ</Parlmember>: Κύριε Υπουργέ, ανεξάρτητα με το αν το ταμείο μας έχει υποστεί τη ζημία από το αυθαίρετο κούρεμα του κ. Προβόπουλου, προφανώς μας τιμωρείτε, επειδή σήμερα καταφεύγουμε στη δικαιοσύνη, αξιώνοντας να πάρουμε πίσω τα 90 εκατομμύρια που κλέψατε από τις τσέπες μας. Παρ’ όλα αυτά όμως, είμαστε ένα υγιές ταμείο.
Δεν μιλάω συντεχνιακά. Εάν είχε πρόβλημα το ταμείο, βεβαίως, βάλτε το σε όποια «μαύρη» τρύπα θέλετε. Έτσι και αλλιώς έχετε κάνει την Ελλάδα μία τεράστια μαύρη τρύπα, ένα πηγάδι που έχουμε πέσει όλοι μας μέσα, κύριε Υπουργέ. 
Αλλά γιατί απευθύνομαι σ’ εσάς; Θα πρέπει να απευθυνθώ στους συναδέλφους μου, εκείνους τους οποίους υμνούν τα μνημόνια και να τους πω: «Σήμερα τι θα κάνετε, κύριοι συνάδελφοι, θα βγείτε πάλι να γλύφετε εκείνους οι οποίοι μας θανατώνουν; Κάντε το.».</Speech>
<Speech><Parlmember>ΙΩΑΝΝΗΣ ΣΤΟΥΡΝΑΡΑΣ</Parlmember> (Υπουργός Οικονομικών): Κύριε Πρόεδρε, θα παρακαλούσα να λάβω το λόγο.</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Το λόγο έχει ζητήσει πάλι, ο κύριος Υπουργός.</ChairmanSpeech>
<Speech><Parlmember>ΙΩΑΝΝΗΣ ΣΤΟΥΡΝΑΡΑΣ</Parlmember> (Υπουργός Οικονομικών): Ο λόγος που προτείνω να μπει και το Ταμείο Δημοσιογράφων, αλλά και όλα τα ταμεία στον ΕΟΠΥΥ, είναι ότι όλα χρησιμοποιούν δημόσιους πόρους, κοινωνικούς πόρους, πόρους υπέρ τρίτων, την υποδομή του ΕΣΥ. Άρα το δίκαιο είναι να μπουν όλα στον ΕΟΠΥΥ. Αυτός είναι ο λόγος. Καμμία τρόικα δεν επιβάλλει το Ταμείο των Δημοσιογράφων στον ΕΟΠΥΥ. Το επιβάλλει η κοινή λογική και η κοινωνική δικαιοσύνη. Τίποτε άλλο.</Speech> 
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Το λόγο έχει ο κ. Δρίτσας για οκτώ λεπτά.</ChairmanSpeech>
<Speech><Parlmember>ΘΕΟΔΩΡΟΣ ΔΡΙΤΣΑΣ</Parlmember>: Ευχαριστώ πολύ, κύριε Πρόεδρε.
Κυρίες και κύριοι συνάδελφοι, στην προηγούμενη σύνοδο του Κοινοβουλίου, λίγο περισσότερο από ένα χρόνο πριν, ένας παλαιός και έμπειρος κοινοβουλευτικός, όχι του δικού μας κόμματος, είχε παρέμβει στη συζήτηση, κύριε Πρόεδρε, ίσως τον θυμάστε και είχε πει ότι στα οικονομικά νομοσχέδια, στα νομοσχέδια που έχουν οικονομικό περιεχόμενο, πολύ συχνά …
Κύριε Υπουργέ, θα έπρεπε να το ακούσετε αυτό, αν θέλετε. 
Κύριε Υπουργέ, επειδή δεν είστε κοινοβουλευτικός …
Κύριε Υπουργέ!</Speech> 
<Speech><Parlmember>ΙΩΑΝΝΗΣ ΣΤΟΥΡΝΑΡΑΣ</Parlmember> (Υπουργός Οικονομικών): Μάλιστα, σας ακούω.</Speech>
<Speech><Parlmember>ΘΕΟΔΩΡΟΣ ΔΡΙΤΣΑΣ</Parlmember>: Κύριε Υπουργέ, επειδή δεν είστε κοινοβουλευτικός νομίζω ότι αξίζει να το ακούσετε. 
Ένας παλαιός και έμπειρος κοινοβουλευτικός, στην προηγούμενη σύνοδο της Βουλής, είχε σηκωθεί και είχε πει το εξής χαρακτηριστικό, ότι στα νομοσχέδια που έχουν οικονομικό περιεχόμενο, ένα «και» ή ένα «,» μπορεί να ισούται με μερικά εκατομμύρια ή και δισεκατομμύρια ευρώ. Και αυτά έρχονται συνήθως την τελευταία στιγμή. 
Κύριε Υπουργέ, είναι αδιανόητο να κάνετε έναν κατάλογο πολύ μεγάλων, νέων τροποποιήσεων -τις λέτε «νομοτεχνικές βελτιώσεις»- και να μη δίνετε την παραμικρή εξήγηση και να πρέπει τα κόμματα να ψάξουν να βρουν στη συνέχεια την αιτιολογία που λείπει, γιατί δεν υπάρχει αιτιολογική έκθεση, για καθεμία από αυτές τις ρυθμίσεις, που μπορεί ενδεχομένως και όχι με δική σας, κατ’ ανάγκη, πρωτοβουλία, να είναι ένα «και» ή ένα «,» και να έχει μία εξίσωση…. 
Πέρα από  αυτό, κύριε Πρόεδρε, είναι αδιανόητο να θεωρείται μία απόφαση ένταξης ενός ασφαλιστικού ταμείου στον ΕΟΠΥΥ «νομοτεχνική βελτίωση». Είναι αδιανόητο. Δεν υπακούει σε καμμία λογική, σε κανέναν Κανονισμό, σε κανένα Σύνταγμα, σε κανένα κοινό νου. 
Η ένταξη ενός ταμείου στον ΕΟΠΥΥ ή η οποιαδήποτε διαχείριση των περιουσιακών του στοιχείων και των ασφαλιστικών καλύψεων, είναι ένα ζήτημα που απαιτεί μελέτη, συζήτηση, διάλογο, αξιολόγηση, εκτίμηση και από εκεί και πέρα κάθε κόμμα και κάθε κυβέρνηση θα πάρει τις ευθύνες της. 
Αυτό εδώ τι είναι; Νομοτεχνική βελτίωση; Κύριε Πρόεδρε, να παρέμβετε. Το ζητώ και εγώ, το ζητά ο ΣΥΡΙΖΑ και νομίζω ότι το ζητά όλη η Βουλή. Όμως στις προηγούμενες συνεδριάσεις μάς δόθηκε η δυνατότητα να αναδείξουμε την αυθαιρεσία αυτού του είδους νομοθέτησης τόσο σημαντικών ζητημάτων, με την εγκαθίδρυση αυτού που πλέον λέγεται «κράτος έκτακτης ανάγκης» και με τις πράξεις νομοθετικού περιεχομένου. 
Ήρθε λοιπόν ο Υπουργός και μας είπε ότι στις ιδιωτικοποιήσεις δεν μπορεί να έχει αξιολόγηση ούτε για την τιμή ούτε για την αξία ούτε για τίποτα. Ήρθε μετά ο ειδικός αγορητής του ΠΑΣΟΚ και πρότεινε να περνούν από την αρμόδια επιτροπή οι εισηγήσεις αποκρατικοποιήσεων και να υπάρχει η γνώμη –όχι η σύμφωνη- της επιτροπής. 
Κυρίες και κύριοι συνάδελφοι, κάθε τέτοια αποκρατικοποίηση, αν ακολουθείτο η νόμιμη μέχρι τώρα διαδικασία, αυτή που κατοχυρώνεται από το Σύνταγμα, θα σήμαινε αν μη τι άλλο μια έκθεση του Γενικού Λογιστηρίου του Κράτους, όπου θα ήταν υποχρεωτικό να συνοδεύει αυτήν τη ρύθμιση και σε αυτή το Γενικό Λογιστήριο του Κράτους θα έκανε πράγματι μια εκτίμηση για το τίμημα, για τα έσοδα, για τη ζημιά, για οτιδήποτε και αυτό θα ήταν κριτήριο αξιολόγησης για κάθε άποψη που μπορούσε να κατατεθεί υπέρ ή κατά μιας αποκρατικοποίησης, μιας ιδιωτικοποίησης. 
Δεν χρειαζόμαστε αξιολογήσεις του Γενικού Λογιστηρίου του Κράτους για τόσο κορυφαία ζητήματα; Χρειαζόμαστε τη διαδικασία που εγκαθιδρύει η Κυβέρνηση με αυτόν τον τρόπο, ακόμα και έναντι πινακίου φακής, χάριν της αξιοπιστίας της χώρας έναντι των δανειστών;
Είναι δυνατόν, κύριε Υπουργέ; Εσείς δεν έχετε την κοινοβουλευτική πείρα και δεν ασχοληθήκατε ούτε με το Συνταγματικό Δίκαιο ούτε με την κοινοβουλευτική τάξη; Όμως είναι δυνατόν αυτή η Κυβέρνηση και αυτό το Προεδρείο της Βουλής να ανέχεται τέτοιου είδους ρυθμίσεις και να μην τις απαγορεύει ρητά; 
Δεν είναι στο προνομιακό δικαίωμα της Κυβέρνησης να καταργεί όλες αυτές τις διατάξεις που κατακτήθηκαν με αγώνες και θυσίες χρόνια ολόκληρα και θεμελίωσαν μια στοιχειώδη εγγύηση ότι κανείς, έστω και αν είναι κυβερνήτης, δεν μπορεί να αυθαιρετεί. Έρχεται όμως, ακόμη και συμπληρωματικά, να ενοχλεί την Κυβέρνηση ο χρόνος διαβούλευσης για κάθε νομοσχέδιο και μειώνει μέσα από αυτές τις περίφημες τροπολογίες ακόμα και το χρόνο διαβούλευσης. 
Κύριε Υπουργέ, ιδιωτικοποιείτε πολλά και ιδιωτικοποιείτε και τα λιμάνια. Έχετε μια αξιολόγηση για τις ιδιωτικοποιήσεις που έχουν γίνει; Ας μη μιλήσω για το Σκαραμαγκά, ας μη μιλήσω για το αεροδρόμιο «Ελευθέριος Βενιζέλος» και για το πόσο ακριβό είναι, αν βοηθά ή δεν βοηθά και πόσο, την τουριστική ανάπτυξη, ας μη μιλήσω για το ποια είναι πραγματικά η κοινωνική ωφελιμότητα όλων αυτών των, μέχρι τώρα, ιδιωτικοποιήσεων. 
Ας μιλήσουμε για τα λιμάνια και για το μύθο ότι η ιδιωτικοποίηση τού εμπορικού λιμανιού του Πειραιά απέφερε άνθηση –λέει- της εμπορικής δραστηριότητας! Μύθος, ψέμα! 
Η συρρικνωμένη δραστηριότητα του ΟΛΠ στην Προβλήτα I έχει μεγαλύτερα, καλύτερα ή ισοδύναμα αποτελέσματα σε αυτά τα τελευταία δυο χρόνια, που έχει η Προβλήτα IΙ, που είναι πια στα χέρια ιδιωτών, με μισθούς εντελώς καταβαραθρωμένους, με εργασιακές σχέσεις και συνθήκες Νταχάου και με ένα σωρό άλλες αυθαιρεσίες, σε ένα κλειστό και άβατο περιβάλλον. ΟΟΛΠ με τους μισθούς-«φιλέτο», με την αριστοκρατία της εργατικής τάξης, με όλα αυτά, έχει τα ίδια και περισσότερα κέρδη κατ’ αναλογία, παρά το γεγονός ότι η Προβλήτα I έχει συρρικνωθεί σε πέντε γερανούς και μόνο. 
Ο δε ιδιώτης επιχειρηματίας έχει πάρει όλη την πελατεία που, έτοιμη επί χρόνια ολόκληρα, είχε ο ΟΛΠ. Δεν έχει φέρει καινούργια πελατεία. Κατ’ ουσίαν, είναι οι μεγάλες μεταφορικές εταιρείες με τις οποίες είχε συμβάσεις ο ΟΛΠ και τις οποίες μετέφερε στον ιδιώτη. Είναι αυτό όφελος του ελληνικού κράτους και της ελληνικής κοινωνίας από μια ιδιωτικοποίηση;
Προχωρώ στα ζητήματα της ακίνητης περιουσίας και θα παρακαλέσω να μου δώσετε ένα λεπτό, κύριε Πρόεδρε.
Κυρίες και κύριοι συνάδελφοι, είναι πολύ χαρακτηριστικό γιατί αυτά τα ζητήματα και των ιδιωτικοποιήσεων και της πώλησης της ακίνητης περιουσίας τού δημοσίου, με αυτόν τον τρόπο που επιχειρούνται, επηρεάζουν ακόμα και την εθνική άμυνα.
Τα ακίνητα των νομικών προσώπων δημοσίου δικαίου που είναι στην εποπτεία του Υπουργείου Εθνικής Άμυνας είναι πάρα πολλά. Τα ελληνικά αμυντικά συστήματα, τα Μετοχικά Ταμεία Στρατού, το ΓΕΝ, το ΓΕΣ έχουν ακίνητη περιουσία που μπορεί να συνεκτιμηθεί με τους μετριότερους υπολογισμούς στο ένα δισεκατομμύριο ευρώ. Κανείς δεν λέει ότι η περιουσία του δημοσίου δεν πρέπει να αξιοποιείται. Όμως είναι δυνατόν με αυτόν τον τρόπο, να φανταστεί κανείς ότι θα γίνει αξιοποίηση της περιουσίας των Μετοχικών Ταμείων Στρατού υπέρ των ασφαλιστικών καλύψεων ή υπέρ της ενίσχυσης των Ενόπλων Δυνάμεων;
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Συντομεύετε, κύριε συνάδελφε.</ChairmanSpeech>
<Speech><Parlmember>ΘΕΟΔΩΡΟΣ ΔΡΙΤΣΑΣ</Parlmember>: Είναι ποτέ δυνατόν με αυτόν το δρόμο που ακολουθείται; Δεν έχω το χρόνο να παραθέσω σειρά από λεπτομερέστατες…</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Στη δευτερολογία σας.</ChairmanSpeech>
<Speech><Parlmember>ΘΕΟΔΩΡΟΣ ΔΡΙΤΣΑΣ</Parlmember>: Θα το κάνω σε πρώτη ευκαιρία.
Τελειώνω, κύριε Πρόεδρε.
Ακόμα και η ιδιωτικοποίηση των ΕΛΠΕ έφερε ένα σοβαρότατο πρόβλημα, μια και η εταιρεία του Λάτση είχε αδυναμία να προσκομίσει ονομαστικές μετοχές, με αποτέλεσμα για ένα σοβαρό διάστημα να σταματήσει η χορήγηση καυσίμων στο Πολεμικό Ναυτικό και να μπλοκάρει όλο το σύστημα, ακριβώς από αυτήν τη διαδικασία. Αφήστε που, εν συνεχεία, υπήρχε ένα τεράστιο και σοβαρότατο πρόβλημα, πως απόρρητα στοιχεία δεν μπορούσε να τα κατέχει μια ιδιωτική εταιρεία.</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Ευχαριστούμε πολύ, κύριε συνάδελφε.</ChairmanSpeech>
<Speech><Parlmember>ΘΕΟΔΩΡΟΣ ΔΡΙΤΣΑΣ</Parlmember>: Τελείωσα, κύριε Πρόεδρε.
Ζητώ και εγώ να αποσυρθούν οι διατάξεις για το Επικουρικό Κεφάλαιο των ασφαλιστικών εταιρειών. Η οδική ασφάλεια είναι μια πολύ σοβαρή υπόθεση. Τα εγκλήματα που συντελούνται, επειδή δεν υπάρχει η πρόληψη και επειδή δεν υπάρχει καμμιά φροντίδα, η οποία δεν κοστίζει και πολύ, για να έχουμε πραγματικά μια δραστική μείωση και σωτηρία ανθρώπινων ζωών και ανθρώπινης σωματικής ακεραιότητας, μετατρέπονται τώρα σε διατάξεις, για να μειωθούν οι αποζημιώσεις ή να μη δοθούν καθόλου υπέρ των ασφαλιστικών εταιρειών.
Είναι αίσχος αυτή η διάταξη, είναι όνειδος. Στο όνομα και με την επιχειρηματολογία ενός ρεαλισμού λέγεται όχι η μισή αλήθεια, αλλά λέγεται ένα τεράστιο ψέμα.</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Ευχαριστούμε.</ChairmanSpeech>
<Speech><Parlmember>ΘΕΟΔΩΡΟΣ ΔΡΙΤΣΑΣ</Parlmember>: Κύριε Πρόεδρε, ζητώ να αποσυρθεί αυτή η διάταξη. Είναι κορυφαίας σημασίας.
Ευχαριστώ.
(Χειροκροτήματα από την πτέρυγα του ΣΥΡΙΖΑ-ΕΚΜ)</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Το λόγο έχει ο κ. Γεωργιάδης για οκτώ λεπτά.</ChairmanSpeech>
<Speech><Parlmember>ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</Parlmember>: Κύριε Πρόεδρε, ευχαριστώ πάρα πολύ.
Θα ήθελα και από του Βήματος της Βουλής να εκφράσω τα θερμά μου συλλυπητήρια στον Πρόεδρο του ΣΥΡΙΖΑ, τον κ. Τσίπρα, για την απώλεια του πατέρα του.
Κυρίες και κύριοι συνάδελφοι, θα ξεκινήσω με το τελευταίο επεισόδιο που είχαμε με την απόφαση της Κυβερνήσεως να προτείνει στο Σώμα την ένταξη του Ταμείου των Δημοσιογράφων στον ΕΟΠΥΥ και τη φασαρία που προηγήθηκε και από τον κ. Λαφαζάνη, αλλά και από τον κ. Κουίκ.
Το επιχείρημα το οποίο ακούστηκε γιατί δεν πρέπει να γίνει αυτή η κίνησις  -σε άλλους τόνους, αλλά το ίδιο στην ουσία του και από τον κ. Λαφαζάνη και από τον κ. Κουίκ- ήταν το εξής, ότι το Ταμείο των Δημοσιογράφων είναι ένα ταμείο το οποίο είναι πλεονασματικό, ότι έχει χρήματα και άρα δεν υπάρχει κανένας λόγος να πάει με τους άλλους, ας το πούμε έτσι, τους φτωχούς, εκείνους που δεν τα κατάφεραν, εκείνους που δεν έχουν αρκετά λεφτά.
Άντε, από τον κ. Κουίκ, λόγω του Κόμματος στο οποίο συμμετέχει, θα μπορούσε ενδεχομένως να πει κανείς ότι αυτή η λογική έχει και μια ιδεολογική συνέπεια.
Ομολογώ όμως ότι αυτή η επιχειρηματολογία από το ΣΥΡΙΖΑ με εκπλήσσει. Όλο το  τελευταίο διάστημα ο ΣΥΡΙΖΑ λέει ότι η βάση του οικονομικού του προγράμματος είναι να πάρει χρήματα απ’ αυτούς  που έχουν και να τα δώσει σε αυτούς που δεν έχουν, ακριβώς για λόγους  κοινωνικής δικαιοσύνης. 
Αυτήν ακριβώς τη  βάση αυτού του επιχειρήματος  υποστήριξε προηγουμένως ο κύριος Υπουργός και είπε: Από τη στιγμή που τα ταμεία αυτά χρησιμοποιούν κοινωνικούς πόρους, δεν μπορούμε να πούμε σε αυτούς που δεν έχουν «πηγαίνετε να πεθάνετε», ενώ κάποιοι άλλοι θα έχουν πρώτη θέση, αλλά  λέμε «ελάτε όλοι μαζί να κάνουμε  ένα μεγάλο ταμείο, για να μπορέσουν σε τούτες τις δύσκολες ώρες και αυτοί που έχουν κάτι παραπάνω, να βοηθήσουν εκείνους που δεν έχουν». Αυτή –υποτίθεται- είναι η βάση της αριστερής ιδεολογίας.  Το «υποτίθεται» το λέω βάσει της αντιδράσεως που είχατε, γιατί υποστηρίξατε  τους πλουσίους, αν δεν το καταλάβατε, έστω και σε επίπεδο ταμείου. 
Θα μου επιτρέψετε τώρα, κυρίες και κύριοι συνάδελφοι, να πάω στη μεγάλη συζήτηση των αποκρατικοποιήσεων, γιατί πραγματικά σε αυτήν την Αίθουσα αυτή είναι η μεγάλη ιδεολογική συζήτηση που κάνουμε. 
Άκουσα όλο αυτό το τριήμερο που γίνεται η συζήτηση στη Βουλή διαφόρων ειδών επιχειρήματα.  Θα  μου επιτρέψετε να καταθέσω και τη δική μου άποψη σε αυτά. 
Δυστυχώς στην πατρίδα μας τα τελευταία χρόνια εδώ και πάρα πολλές δεκαετίες, υπήρξε μια πολύ μεγάλη ιδεολογική σύγχυση. Εγώ την ονομάζω «ιδεολογική ηγεμονία» της Αριστεράς. Σε αυτήν τη λογική το κράτος  εδράζει την κυριαρχία του, την εξουσία του δηλαδή, αυτό που οι Ρωμαίοι έλεγαν imperium, πάνω στις ιδιοκτησίες  του, δηλαδή πάνω στη νομή και στην κατοχή διαφόρων υπηρεσιών και διαφόρων επιχειρήσεων. 
Αυτή η άποψη, αγαπητοί κύριοι συνάδελφοι, είναι παντελώς λανθασμένη. Το imperium ενός κράτους δεν εδράζεται πάνω στο υποθηκοφυλακείο. Αντιθέτως στο υποθηκοφυλακείο εδράζουμε όλοι οι άλλοι τα δικαιώματά μας επί των ιδιοκτησιών μας, τη εγγυήσει της ελληνικής δημοκρατίας, τη εγγυήσει του κράτους. Το imperium ενός κράτους συνίσταται σε τέσσερα και μόνο πράγματα και κανένα απ’ αυτά δεν μπορεί να εγγραφεί σε ένα υποθηκοφυλακείο. 
Το ένα είναι το μονοπώλιο της νομοθετικής εξουσίας, δηλαδή η Βουλή. Πράγματι δεν μπορούμε να κάνουμε ιδιωτική Βουλή. 
Το δεύτερο είναι το μονοπώλιο στην εκτελεστική εξουσία, δηλαδή στην Κυβέρνηση. Πράγματι δεν μπορούμε να κάνουμε ιδιωτική Κυβέρνηση. 
Το τρίτο είναι το μονοπώλιο στη δικαστική εξουσία. Πράγματι δεν μπορούμε να κάνουμε ιδιωτικά δικαστήρια. 
Το τέταρτο είναι το μονοπώλιο στη νόμιμη κρατική βία. Δεν μπορούμε να κάνουμε ιδιωτική αστυνομία. Δεν μπορούμε να κάνουμε ιδιωτικό στρατό. 
Αυτά τα τέσσερα είναι που συνθέτουν το imperium του κράτους. Το αν αυξομειώνεται αναλόγως των εποχών το fiscus, όπως ονόμαζαν οι Ρωμαίοι το ταμείο, δηλαδή το δοχείο, κύριε Κουίκ, όπου μάζευαν τα λεφτά, δεν έχει να κάνει σε τίποτα και δεν επηρεάζει καθόλου την κρατική ή την εθνική κυριαρχία. 
Η κρατική κυριαρχία δεν εδράζεται στο αν η ΕΥΔΑΠ είναι κρατική ή όχι, διότι αν το κράτος θέλει, μπορεί να την εθνικοποιήσει διά της νομοθεσίας του, ανά πάσα στιγμή και όποτε θέλει. 
Η κρατική κυριαρχία είναι αυτά τα τέσσερα που σας είπα. Άρα όλο το επιχείρημα περί της μειώσεως ή της απομειώσεως της κρατικής κυριαρχίας είναι παντελώς μετέωρο. Είναι σαν να είμαστε αυτιστικοί σε αυτήν την Αίθουσα, σαν να ζούμε  σε άλλο αιώνα. Αυτά έχουν λυθεί στο δυτικό κόσμο εδώ και δεκαετίες. 
Ένα δεύτερο επιχείρημα για το οποίο υπάρχει μεγάλη ανησυχία στην Αίθουσα, είναι ότι θα υπάρξει γενικευμένο ξεπούλημα. Είναι κάτι που φαντάζομαι ότι το ακούσατε πάρα πολλές φορές αυτές τις μέρες. 
Πάμε όμως τώρα να ορίσουμε, όταν θέλουμε να κάνουμε την πώληση ενός αγαθού, τι θα πει «ξεπούλημα», δηλαδή ποια είναι η δόκιμη τιμή, στην οποία μπορούμε να πουλήσουμε ένα οποιοδήποτε αγαθό είτε ως ιδιώτες είτε ως κράτος. Ποιος καθορίζει τη δόκιμη τιμή που το καθιστά ως τιμή, ως τίμημα, ως αξία όχι ξεπούλημα, αλλά εύλογο τίμημα; Κριτήριο γι’ αυτό αποτελεί μόνο ένα πράγμα: η αγορά, δηλαδή πόσο σου προσφέρει κάποιος  να το αγοράσει. Εσύ μπορείς να λες ότι κοστολογείς κάτι ένα δισεκατομμύριο ευρώ. Εάν οι υποψήφιοι αγοραστές σού δίνουν πολύ λιγότερα, το πραγματικό του τίμημα τη δεδομένη στιγμή, είναι αυτό που σου δίνει η αγορά και όχι αυτό που έχεις εσύ στο μυαλό σου.  
Τι θα πει τώρα αυτό στην προκειμένη περίπτωση;  Ότι μπαίνουμε σε ένα φαύλο κύκλο. Χαίρομαι για το επιχείρημα. Άρα δεν πουλάς. Είναι μια δόκιμη  ένσταση. Ακούστε τώρα ποια είναι η απάντηση. 
Όσο δεν λύνουμε τα οικονομικά μας προβλήματα τόσο η ύφεση και η κρίση θα βαθαίνει. Όσο η ύφεση και η κρίση θα βαθαίνει τόσο οι αξίες όλων των αγαθών σε αυτήν τη χώρα, θα πηγαίνουν διαρκώς προς τα κάτω. Όσο δηλαδή, χάνουμε χρόνο στις αποκρατικοποιήσεις τόσο στην πραγματικότητα χάνουμε λεφτά. 
Θα σας δώσω ένα συγκεκριμένο παράδειγμα, γιατί μου αρέσει να μιλάω πρακτικά. Ήταν η κυβέρνηση του Γιώργου Παπανδρέου, όταν αποφάσισε να πουλήσει τα τέσσερα airbus. Τότε πολλοί αντέδρασαν κι εμείς αντιδράσαμε και θεωρήσαμε το αρχικό προταθέν τίμημα των 120 εκατομμυρίων ευρώ ως ξεπούλημα των airbus. Η κυβέρνηση Παπανδρέου έκανε πίσω. Μετά από ενάμιση χρόνο περίπου, ήρθε η κυβέρνηση Παπαδήμου και αποφάσισε να πουλήσει τα ίδια airbus, κύριε Κουίκ, και τότε η αγορά έδινε 45 εκατομμύρια. Με βάση το προηγούμενο τίμημα ξαναφώναξαν όλοι και εμείς ότι είναι ξεπούλημα. Τελικά τα airbus πουλήθηκαν 34 εκατομμύρια, γιατί όσο εμείς τσακωνόμασταν για τα αυτονόητα, η αξία των airbus έπεφτε.
Το ίδιο ακριβώς συμβαίνει με τις αποκρατικοποιήσεις. Τώρα, γιατί θέλουμε να κάνουμε αυτές τις αποκρατικοποιήσεις; Για να αναστρέψουμε τον υφεσιακό κύκλο της οικονομίας μας, για να πούμε δηλαδή, στις αγορές και στους επενδυτές, ότι η Ελλάδα αλλάζει. Εάν αυτό το κάνουμε καίρια και αποφασιστικά, τότε θα αναστραφεί το οικονομικό κλίμα και τότε και οι αξίες των αγαθών μας θα ανέβουν. Αντίθετα, αν αδρανήσουμε και η χώρα χρεοκοπήσει, τότε πράγματι θα τα πάρουν όλα «μπιρ παρά», όπως λέει ο λαός. Δυστυχώς αυτά τα απολύτως ξεκάθαρα και αυτονόητα πράγματα στη χώρα μας δεν έχουν λυθεί. 
Κλείνω με μία αναφορά σε δύο παρατηρήσεις που έκανε ο κ. Κασιδιάρης της Χρυσής Αυγής. 
Παρατήρηση πρώτη: Η εθνική κυριαρχία. Και η Χρυσή Αυγή, όπως και  όλα τα κόμματα της Βουλής πλην του ΚΚΕ, για να είμαι δίκαιος, υποστηρίζουν την παραμονή της χώρας μας στη Ζώνη του ευρώ και στην Ευρωπαϊκή Ένωση. 
Πρέπει να πληροφορήσω τον κ. Κασιδιάρη, γιατί μάλλον δεν ξέρει και τι υποστηρίζει, ότι η παραμονή μας στο ευρώ και στην Ευρωπαϊκή Ένωση σημαίνει a priori ότι εθελοντικά, με τη θέλησή μας έχουμε αποδεχθεί μερική απώλεια της εθνικής μας κυριαρχίας ήδη από τη Συνθήκη του Μάαστριχτ, ήδη από τη Συνθήκη της Λισαβόνας. Αυτήν την έννοια έχει, ότι δηλαδή, όταν ένα ελληνικό δικαστήριο τελεσιδικήσει και βγάλει μία απόφαση, μπορεί κάποιος να προσφύγει στο Ευρωπαϊκό Δικαστήριο και η απόφαση του Ευρωπαϊκού Δικαστηρίου ακυρώνει την απόφαση του ελληνικού δικαστηρίου. Αυτό είναι κατ’ εξοχήν εκχώρηση της εθνικής κυριαρχίας. Αυτό το έχουμε βάλει και στο Σύνταγμά μας, στο άρθρο 28. Άρα ή θα πεις θέλω να φύγω από το ευρώ, την Ευρωζώνη και την Ευρωπαϊκή Ένωση, γιατί θέλω να προστατεύσω την εθνική μου κυριαρχία –μία θέση συνεπής ιδεολογικά- ή θα πεις θέλω να είμαι στο ευρώ και την Ευρωπαϊκή Ένωση, άρα αποδέχομαι a priori ότι μπαίνω στη συζήτηση του μέτρου απώλειας της εθνικής κυριαρχίας. 
Όσον αφορά την άλλη παρατήρηση, κύριε Πρόεδρε, την αναφορά στον κ. Σόλωνα Κασσίνη και τον ορυκτό πλούτο που βρέθηκε στην Κυπριακή Δημοκρατία, θέλω απλώς να υπενθυμίσω για τα Πρακτικά ότι η Κυπριακή Δημοκρατία είναι καθ’ οδόν για την υπογραφή του δικού της μνημονίου, γιατί η εύρεση του ορυκτού πλούτου και η αξιολόγησή του στο μέλλον σε καμμία περίπτωση δεν επηρεάζουν τα παρόντα οικονομικά προβλήματα χρηματοδοτήσεως της Κυπριακής Δημοκρατίας. 
Άρα και ο ορυκτός πλούτος βρέθηκε και μνημόνιο υπογράφουν. Είναι δύο διαφορετικά πράγματα. Πείτε το στον κ. Κασιδιάρη και στη Χρυσή Αυγή. 
Ευχαριστώ πολύ.
(Χειροκροτήματα από την πτέρυγα της Νέας Δημοκρατίας)</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Ευχαριστούμε πολύ, κύριε συνάδελφε.
Το λόγο έχει η κ. Μαρία Κόλλια-Τσαρουχά.</ChairmanSpeech> 
<Speech><Parlmember>ΜΑΡΙΑ ΚΟΛΛΙΑ-ΤΣΑΡΟΥΧΑ</Parlmember> (ΣΤ΄ Αντιπρόεδρος της Βουλής): Ευχαριστώ πολύ, κύριε Πρόεδρε, και τους κυρίους συναδέλφους που μου δίνουν τη σειρά τους. 
Κύριε Πρόεδρε, κυρίες και κύριοι συνάδελφοι, τρία χρόνια τώρα συνεχιζόμενης ακραίας δημοσιονομικής λιτότητας, η Κυβέρνηση είναι ήδη έτοιμη να συμφωνήσει με τους δανειστές και να επιβάλει το νέο πακέτο δημοσιονομικών περικοπών και νέων φόρων, προκειμένου να λάβει η χώρα την καθυστερούμενη από τον Ιούνιο δόση των δανείων. 
Η διαπραγματευτική διαδικασία απέβη επιζήμια για τη χώρα. Όσο διάστημα παρατεινόταν, ανέβαζε τον ποσοτικό πήχη των μέτρων όλο και πιο ψηλά. Οι κόκκινες γραμμές των ισοδύναμων των 18 δισεκατομμυρίων ευρώ που θα δεχόταν η τρόικα και που θα απέκλειε νέες οριζόντιες περικοπές σε μισθούς, συντάξεις, κοινωνικά επιδόματα, έχουν προ πολλού ξεχαστεί. Το σύνολο των μέτρων αγγίζουν τα 13,5 δισεκατομμύρια που ισοδυναμούν με μείωση σε ποσοστό 6,8 του ΑΕΠ της χώρας, δηλαδή περαιτέρω επιβάρυνση της οικονομίας και περαιτέρω ύφεση. 
Το δεύτερο μνημόνιο δεν προέβλεπε επιπρόσθετες φορολογικές επιβαρύνσεις για τα επόμενα έτη, όμως η Κυβέρνηση ετοιμάζεται να επιβάλει με τη συμφωνία των δανειστών επιπρόσθετους φόρους 2 δισεκατομμυρίων ευρώ. 
Επιπλέον στο πλαίσιο της κατάρτισης του νέου φορολογικού νομοσχεδίου, εξετάζονται αλλαγές στην κλίμακα φορολογίας εισοδήματος για μισθωτούς και συνταξιούχους που θα συμπεριλαμβάνουν ακόμα και την πλήρη κατάργηση του αφορολόγητου των 5.000 ευρώ, ενώ το αφορολόγητο έχει ήδη αποφασιστεί να καταργηθεί και στα ακίνητα. 
Η δόση των 31,5 δισεκατομμυρίων δεν θα ακουμπήσει καν το τεράστιο πρόβλημα της ρευστότητας της ελληνικής οικονομίας. Στο σύνολό της προορίζεται προς τις τράπεζες, την πληρωμή τοκοχρεολυσίων και καθυστερούμενων οφειλών του δημοσίου. Για τη δόση δε του Σεπτεμβρίου των 5 δισεκατομμυρίων -αυτών που μας χρωστούν- η οποία δεν συμπεριλαμβάνεται στα 31,5 δισεκατομμύρια ευρώ, καθώς και μία επιπλέον πιθανή χρηματοδότηση που τοποθετείται χρονικά από την Κυβέρνηση προς το μήνα Δεκέμβριο, είναι βέβαιο πως θα απαιτηθούν νέες αξιολογήσεις και προφανώς νέα μέτρα.
Δεν είναι παράξενο πως η Κυβέρνηση δεν τη συζητά, όπως επίσης δεν συζητά και πώς θα σταθεροποιηθεί η οικονομία, για να βγει από το φαύλο κύκλο της ύφεσης και της ανεργίας και πώς θα ξεκινήσει πάλι η αναπτυξιακή διαδικασία.
Η επαναδιαπραγμάτευση του μνημονίου έχει υποκατασταθεί πλέον από την επιμήκυνση, δηλαδή την παράταση όρων δημοσιονομικού προγράμματος για ακόμη περισσότερο χρονικό διάστημα από το αρχικό που είχε συμφωνηθεί, δηλαδή περισσότερη λιτότητα. Μετά από την πολιτική συνάντηση των Αρχηγών της εσωτερικής τρόικας και η οποία δεν κατέληξε σε συγκεκριμένο αποτέλεσμα, ο Υπουργός των Οικονομικών μάς δήλωσε εδώ στη Βουλή ότι όχι μόνο επετεύχθη η συμφωνία για τα μέτρα, αλλά επιπλέον πέτυχε η χώρα να λάβει και την πολυπόθητη επιμήκυνση του προγράμματος. Η αντίδραση των γερμανικών κυβερνητικών αξιωματούχων υπήρξε άμεση, αν κι όχι επιβεβαιωτική της υπουργικής δήλωσης. Ανάλογη στάση επέλεξε και ο πρόεδρος της Ευρωπαϊκής Κεντρικής Τράπεζας ερωτηθείς σχετικά.
Στη βιασύνη του ο κύριος Υπουργός της Οικονομίας εξετέθη. Όπως συνάγεται από τα γεγονότα, πρόκειται για μια συζήτηση η οποία βρίσκεται ακόμα σε εξέλιξη, δίχως να έχει οριστικοποιηθεί. Ακόμη όμως κι αν εντέλει πετύχει η Κυβέρνηση την επιμήκυνση, δεν θα είναι η πρώτη φορά που θα συμβαίνει αυτό. Ο στόχος του πρώτου μνημονίου, αν θυμάστε καλά, το Μάιο του ’10 ήταν πρωτίστως η αντιμετώπιση δημοσιονομικού προβλήματος της χώρας. Πριν καλά-καλά στεγνώσει το μελάνι των υπογραφών, διαπιστώθηκε ότι το πρόγραμμα δεν έβγαινε. Ακολούθησε πέρυσι η διορθωτική κίνηση με το δεύτερο μνημόνιο, που χειροτέρευσε όμως έτι περαιτέρω την κατάσταση.
Η επιμήκυνση του μνημονίου, κυρίες και κύριοι συνάδελφοι, όπως ήδη είναι γνωστό, εμπεριέχει 15 έως 20 δισεκατομμύρια ευρώ πρόσθετες υποχρεώσεις, που θα βαρύνουν τη χώρα μας για όσο διάστημα θα διαρκεί η επιμήκυνση. Εάν λοιπόν λάβουμε υπ’ όψιν μας τις σχετικές δηλώσεις των επικεφαλής των παγκόσμιων οργανισμών, της Ευρωπαϊκής Κεντρικής Τράπεζας, του Διεθνούς Νομισματικού Ταμείου, της Ευρωπαϊκής Ένωσης, του Γενικού Γραμματέα του ΟΟΣΑ κι όλων των φορέων που ασχολούνται με το θέμα, ότι δεν θα διατεθεί επιπλέον χρηματοδότηση για τη χώρα μας, τότε μπορούμε με σιγουριά να πούμε πως η επιμήκυνση του μνημονίου θα περιλαμβάνει νέα πρόσθετα βάρη και για το λόγο ότι, επειδή το πρόγραμμα παράτασης πρέπει να φέρει περισσότερα χρήματα στη διαθεσιμότητα του ελληνικού προϋπολογισμού για την πληρωμή των επιπρόσθετων επιτοκίων, θα συνεπάγεται νέα μέτρα και βέβαια μέχρι και τη μετά το 2016 περίοδο.
Ο Υπουργός των Οικονομικών ανέφερε επίσης πως δίχως την επιμήκυνση του προγράμματος προκειμένου να καταστεί βιώσιμο το δημόσιο χρέος και να ικανοποιήσουμε τους συμβατικούς όρους του προηγούμενου μεσοπρόθεσμου, θα πρέπει το πρωτογενές πλεόνασμα σε ποσοστό 4,5% του ΑΕΠ να επιτευχθεί έως το 2014, πως με τις σημερινές μακροοικονομικές συνθήκες αυτό θα απαιτούσε μέτρα 18 δισεκατομμύρια ευρώ και δήθεν με την επιμήκυνση κατά τα δύο έτη ’13 και ’14, περιορίζεται στο 13,5.
Ο κύριος Υπουργός παρέλειψε όμως να αναφέρει πως στο σημείο εκκίνησης των διαπραγματεύσεων με τους εκπροσώπους των δανειστών για την καταβολή της δόσης που ακόμα έχει να λάβει η χώρα μας, είχε αρχικά προσδιοριστεί το ποσό στα 9 δισεκατομμύρια, κατόπιν αυξήθηκε στα 11,5 δισεκατομμύρια, αυξήθηκε έτι περαιτέρω και μιλάμε σήμερα για 13,5 δισεκατομμύρια και πλέον. Υπήρξε δηλαδή, όντως προϋπολογισμός των επιπρόσθετων υποχρεώσεων της χώρας, ως συνέπεια της παράτασης τής διάρκειας του προγράμματος.
Και εν πάση περιπτώσει, κυρίες και κύριοι συνάδελφοι, ό,τι απαιτούν οι εκπρόσωποι των δανειστών, η Κυβέρνηση υποχωρεί και τελικά αποδέχεται, προκειμένου να εκταμιευθεί ακόμη μια καθυστερούμενη δόση δανείων, τακτικές ήττας. Δηλαδή βαφτίζουμε την πολιτική και διαπραγματευτική μας ένδεια, ως εθνικά υπεύθυνη στάση, αλλά συγχρόνως στέλνουμε και τα πιο λάθος μηνύματα στο εσωτερικό και στο εξωτερικό της χώρας.
Η πραγματικότητα όντως δύσκολη. Το εμπροσθοβαρές πρόγραμμα των δημοσίων περικοπών και της νέας φορολόγησης ύψους 9 δισεκατομμύρια μόνο για το 2013, υπολογίζεται ότι θα αφαιρέσει ακόμη περισσότερο από την πραγματική οικονομία, στο 5% του ΑΕΠ, ένα τεράστιο κόστος για τα σημερινά οικονομικά δεδομένα.
Η λειτουργική και οργανωτική αδυναμία του κράτους που αποδυναμώνει τη Δημόσια Διοίκηση, θα αποτελέσει τεράστιο εμπόδιο για να εισρεύσουν τα ποσά αυτά στα κρατικά ταμεία, αφού καλούνται να πληρώσουν και πάλι οι μισθωτοί και πάλι οι συνταξιούχοι και οι μικροεπαγγελματίες.
Τα μεγάλα εισοδήματα για άλλη μια φορά δεν θίγονται. Το μαύρο χρήμα ακόμη προστατεύεται. Και κρίσιμοι τομείς της λειτουργίας του κράτους αντιμετωπίζουν πλήθος προβλημάτων και ο ζωτικότερος αυτών της υγείας, ο γνωστός πια ΕΟΠΥΥ, ο οποίος ήδη είναι βεβαρυμμένος, θα τον επιβαρύνουμε κι άλλο με την εισδοχή και άλλων ασφαλιστικών ταμείων.
Επομένως ο ισχυρισμός ότι με το ρευστό που θα φέρει η επόμενη δόση, θα ενισχυθεί η αγορά, δεν ευσταθεί ή είναι παραπλανητικός. Η κακή κατάσταση της οικονομίας με τη γενικότερη φτώχεια που επιφέρει η μαζική ανεργία, μεταφράζεται και σε απώλεια ανθρώπινου δυναμικού από τη χώρα. Χάνουμε τους Έλληνες.
Η μείωση του δημοσίου ελλείμματος είναι αδύνατη χωρίς ανάπτυξη και η χώρα χρειάζεται προοπτική και ανάπτυξη. Όμως με τη μετατροπή της οικονομίας από καταναλωτική σε παραγωγική και διεθνώς ανταγωνιστική, ανάπτυξη που δεν προϋποθέτει δανεισμό και χρήματα από το εξωτερικό, αυτός μόνο είναι μοχλός ανάπτυξης.
Κυρίες και κύριοι συνάδελφοι, και ο εισηγητής μας αλλά και πολλοί συνάδελφοι τοποθετήθηκαν σε σχέση με τα θέματα της πράξης νομοθετικού περιεχομένου.
Κλείνοντας, θα ήθελα να πω ότι έχουμε την ίδια δακρύβρεχτη ιστορία, τους ίδιους καταστροφικούς τόνους, μόνο που τα πρόσωπα άλλαξαν. Να πάμε στα πρωτοσέλιδα Ιανουαρίου και Φεβρουαρίου του 2012; Θέλετε του Ιουνίου του 2011; Θέλετε το φετινό Μάιο; «Αναξιόπιστοι, δειλοί, άβουλοι ορίζουν τις τύχες του έθνους και ενός αξιοπρεπούς λαού».
Ευθύνεται τέλος πάντων κανείς για το γεγονός ότι οι διαπραγματεύσεις με την τρόικα διήρκεσαν τέσσερις μήνες, διαρκούν ακόμη και συνεχίζονται; 
Θέλετε να σας υπενθυμίσω τα ισοδύναμα των 18 δισεκατομμυρίων ευρώ, τις κόκκινες γραμμές για οριζόντιες περικοπές μισθών και συντάξεων; Έχει πια καμμία σημασία αυτό;
Θέλετε να σας υπενθυμίσω τις διαπραγματεύσεις και ότι όσο περνούσε ο καιρός τόσο το πακέτο μεγάλωνε, όπως είπα και πριν;
Δεν έχει καμμία σημασία, όχι γιατί απουσιάζουν οι πειστικές απαντήσεις, όχι γιατί οι πρώην εκλέχτηκαν με  το «λεφτά υπάρχουν» και οι επόμενοι με την «επαναδιαπραγμάτευση», αλλά γιατί πρέπει να σας υπενθυμίσουμε ότι η όποια δραστηριότητά σας εξαντλείται μόνο στη διεκδίκηση της δόσης του δανείου και μέχρι να έλθει εκείνη και στην επόμενη. 
Κυρίες και κύριοι συνάδελφοι, λυπάμαι που το λέω, επειδή επί χρόνια δεν σκεφτόμασταν τις μελλοντικές γενιές, είναι βέβαιο ότι αυτές δεν θα μας ξεχάσουν. Και όσοι πιστεύουν ότι το πρόβλημα είναι καθαρά οικονομικό, ας ξανασκεφτούν ότι ακόμη και με ένα τέλειο φορολογικό σύστημα, ακόμη και αν επινοήσουμε τους πιο σύγχρονους φοροεισπρακτικούς μηχανισμούς, δεν πρόκειται να αλλάξει απολύτως τίποτα. Και όλα αυτά γιατί έχει χαθεί το ήθος, έχει ευτελιστεί η αξιοπρέπεια, έχουν καταβαραθρωθεί οι θεσμοί. Και εφόσον επιτρέψαμε αυτήν την πολιτισμική παρακμή, ο μόνος μας δρόμος είναι να ξαναγεννηθούμε ως έθνος ακόμη και μέσα από τις στάχτες μας.
Καταλάβετε επιτέλους, κύριοι της Κυβέρνησης, ότι ο μεγάλος χαμένος σήμερα είναι η ευνομία, η αξιοπρέπεια, η τάξη και η διά παντός απολεσθείσα εμπιστοσύνη στην ελληνική πολιτεία από τους έντιμους πολίτες αυτής της χώρας και λυπάμαι γι’ αυτό.
Σας ευχαριστώ.
(Χειροκροτήματα από την πτέρυγα των Ανεξαρτήτων Ελλήνων)</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Το λόγο έχει ο κ. Αθανάσιος Πετράκος.</ChairmanSpeech>
<Speech><Parlmember>ΑΘΑΝΑΣΙΟΣ ΠΕΤΡΑΚΟΣ</Parlmember>: Κύριε  Πρόεδρε, κύριε  Υπουργέ, κυρίες και κύριοι συνάδελφοι, σας καλέσαμε και στη συζήτηση επί της αρχής να μην προχωρήσετε στην κύρωση αυτής της πράξης νομοθετικού περιεχομένου, γιατί περιλαμβάνει σκανδαλώδεις ρυθμίσεις και προκλητικές για το κοινωνικό σύνολο.
Οι συνάδελφοι κυρίως από το χώρο της Δημοκρατικής Αριστεράς και του ΠΑΣΟΚ έκαναν διάφορες προτάσεις και έθεταν το θέμα ότι πρέπει η κάθε ιδιωτικοποίηση να έρχεται στη Βουλή.
Κυρίες και κύριοι συνάδελφοι, η τρόικα τα απέρριψε όλα αυτά, όπως μας είπε ο κύριος Υπουργός στις δηλώσεις του. Απάντησε πως ό,τι μπαίνει στο ΤΑΙΠΕΔ τελειώνει. Θα συνεχίσετε να επιμένετε ότι πρέπει να ψηφίσετε την κύρωση αυτής της πράξης νομοθετικού περιεχομένου; 
Μάλιστα οι δανειστές προχωράνε ακόμα περισσότερο. Ο εκπρόσωπος των Γερμανών βιομηχάνων σε συνέντευξή του στην «ΚΑΘΗΜΕΡΙΝΗ» λέει ότι το ΤΑΙΠΕΔ πρέπει να μετατραπεί σε ευρωπαϊκό ή γενικότερα διεθνές management και όλη η χώρα σε ειδική οικονομική ζώνη. Είναι η δεύτερη φορά που λέγεται αυτό. Η πρώτη φορά ήταν από τον πρόεδρο του Ευρωπαϊκού Κοινοβουλίου. Όπως τονίζει παρακάτω, αυτές είναι δύο από τις πιο σημαντικές συνθήκες ανάκαμψης της ελληνικής οικονομίας. Αυτά τα λέει ο κύριος Ντάνιελ Σαλ, εκπρόσωπος των Γερμανών βιομηχάνων.
Επιμένετε ακόμη ότι πρέπει να ψηφιστεί αυτή η πράξη νομοθετικού περιεχομένου; Επιμένετε ακόμη ότι θα μπορεί να υπάρχει την επόμενη μέρα ελληνικό Κοινοβούλιο, το οποίο να ελέγχει οτιδήποτε έχει να κάνει με τις τέως –αν γίνουν τέως- δημόσιες επιχειρήσεις; Ήδη βλέπουμε ότι δυσκολεύει η κατάσταση και γι’ αυτό από ώρα σε ώρα, από μέρα σε μέρα αναβάλλεται η συγκεκριμένη ψήφιση, προφανώς γιατί οι Βουλευτές δεν έχουν πειστεί. Αυτό το λέω εγώ κάνοντας μία προκλητική τοποθέτηση. Εύχομαι να μην έχουν πειστεί και μετά τα όσα είδαν το φως της δημοσιότητας, ότι δεν κάνει πίσω η τρόικα, αύριο στην ονομαστική ψηφοφορία ο καθένας να αναλάβει την ευθύνη των πράξεών του.
Κυρίες και κύριοι συνάδελφοι, δεν είναι δυνατό να αποδέχεται το ελληνικό Κοινοβούλιο όλα αυτά τα οποία θα γίνουν χωρίς αυτό. Δεν είναι δυνατό να αποδέχεται και να μην καταλαβαίνει, παραδείγματος χάριν, ότι είκοσι χρόνια απελευθέρωσης της λεγόμενης αγοράς ενέργειας έχουν οδηγήσει τα πράγματα στην αγορά ενέργειας στο μη παρέκει. Με βάση τα στοιχεία που δίνουν οι ίδιοι, από επίσημα χείλη, στο τέλος του 2012 το «άνοιγμα» του περίφημου «ΛΑΓΗΕ» θα είναι ένα δισεκατομμύριο. Ήδη τον Ιούνιο ξένα Μέσα Μαζικής Ενημέρωσης έγραφαν ότι η ενεργειακή κατάρρευση επικρέμεται πάνω από την Ελλάδα. 
Αυτά δεν είναι αποτελέσματα ενός κρατισμού αλλά αποτελέσματα είκοσι χρόνων ιδιωτικοποιήσεων. Η ΔΕΗ ήταν κερδοφόρα και έγινε ζημιογόνα. Είδαμε πώς κάνατε την απελευθέρωση στη λιανεμπορική με τις περίφημες εταιρείες «ENERGA - HELLAS POWER». Έμαθα ότι έπιασαν μερικούς απ’ αυτούς οι οποίοι «τσίμπησαν» και τα χρήματα από το ειδικό τέλος, το περίφημο «χαράτσι». 
Η πολιτική των ιδιωτικοποιήσεων λοιπόν έχει οδηγήσει τα πράγματα στο χώρο της ενέργειας σε απόλυτη κατάρρευση και το ελληνικό Κοινοβούλιο καλείται σήμερα να ψηφίσει το πλήρες ξεπούλημα, ακόμα και έναντι συμβολικού τιμήματος.
Πέραν των άλλων, δεν δεχόσαστε αυτό που λέμε εμείς, δηλαδή ότι χωρίς έναν ισχυρό δημόσιο τομέα στην ενέργεια, στη ΔΕΗ παραδείγματος χάριν, η χώρα δεν θα έχει δικαίωμα να χαράξει μία εθνική ενεργειακή πολιτική; Δεν το δέχεστε αυτό. 
Δεν μπορείτε να καταλάβετε όμως και κάτι άλλο: Με ποιο δικαίωμα θα χαρίσει το ελληνικό Κοινοβούλιο διακόσιες πενήντα χιλιάδες στρέμματα -τα οποία έχει απαλλοτριώσει η ΔΕΗ- στους ιδιώτες που θα την αγοράσουν; Με ποιο δικαίωμα; Αυτό δηλαδή αποτελεί δικαίωμα κανενός Βουλευτή μίας συγκυριακής πλειοψηφίας; 
Με ποιο δικαίωμα θα εκχωρήσετε τη διαχείριση των υδάτινων πόρων στους ιδιώτες; Αυτό είναι δικαίωμα του οποιουδήποτε Βουλευτή να ακολουθήσει μια κομματική γραμμή ή να αρθεί στο ύψος των περιστάσεων;
Οι ώρες είναι λίγες. Μπορείτε να το σκεφτείτε μέχρι αύριο το μεσημέρι και με το χέρι στην καρδιά να αποφασίσετε και να πείτε «ΟΧΙ» στο πλήρες ξεπούλημα των δημόσιων επιχειρήσεων. 
Δεν είναι όμως μόνο αυτό το οποίο φέρνει η πράξη νομοθετικού περιεχομένου, μας φέρνει και την ουσιαστική κατάργηση του επικουρικού των ασφαλιστικών εταιρειών. Δεν πείθεστε από κανέναν. Πειστήτε όμως, κύριε Υπουργέ, από την κοινή δήλωση των εννέα οργανώσεων που υπερασπίζονται τα θύματα των τροχαίων και αγωνίζονται για την οδική ασφάλεια, οι οποίοι σας κατηγορούν ευθέως ότι συζητήσατε μόνο με τους εκπροσώπους των ασφαλιστικών εταιρειών και όχι με τα θύματα των τροχαίων. Σας κατηγορούν -και τονίζουν- ότι δεν είναι δυνατόν να τίθεται μια τέτοια ρύθμιση, η οποία παραβιάζει ανοιχτά το Σύνταγμα, αλλά και κάθε έννοια δικαίου. Δεν είναι δυνατόν οι επιδικαζόμενες αποζημιώσεις, όπως τονίζουν τα θύματα των τροχαίων, να είναι πολύ κατώτερες στη χώρα μας από την Ευρωπαϊκή Ένωση και να ερχόσαστε εσείς σήμερα, επειδή διαχρονικά οι κυβερνήσεις δεν επέβαλαν να πληρώσουν οι διάφοροι μεγαλόσχημοι Ψωμιάδηδες και λοιποί -γνωρίζουμε τι έγινε με την περίφημη «ΑΣΠΙΣ ΠΡΟΝΟΙΑ» και όλα αυτά- και δεν λειτούργησαν όλα αυτά τα χρόνια οι μηχανισμοί, να κάνετε αυτήν την περικοπή.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Τέλος και κλείνω με το πετρέλαιο θέρμανσης. Τι θα πει ο κάθε Βουλευτής αύριο στους κατοίκους όχι μόνο της Βόρειας Ελλάδας, αλλά σ’ όλους τους ανθρώπους, οι οποίοι το χειμώνα 2009 - 2010 αγόραζαν το πετρέλαιο θέρμανσης 55 λεπτά το λίτρο και φέτος θα το αγοράσουν 1,40; Τι θα πείτε δηλαδή σ’ αυτό που σας κατηγορεί και η ομοσπονδία των βενζινοπωλών ότι από το 2010 μέχρι το 2012 επιβαρύνθηκε το πετρέλαιο θέρμανσης, ο ειδικός φόρος κατανάλωσης κατά 1.477%;  Τι θα πείτε σ’ αυτόν τον κόσμο, ότι πρέπει να κυρωθεί αυτή η πράξη νομοθετικού περιεχομένου;</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Συντομεύετε σας παρακαλώ.</ChairmanSpeech>
<Speech><Parlmember>ΑΘΑΝΑΣΙΟΣ ΠΕΤΡΑΚΟΣ</Parlmember>: Εμείς, όπως είναι γνωστό, έχουμε καταθέσει αίτηση ονομαστικής ψηφοφορίας. Ο καθένας μπορεί και πρέπει να πάρει την ευθύνη που του αναλογεί, την προσωπική ευθύνη, γιατί είναι Βουλευτής του ελληνικού Κοινοβουλίου και όχι ενεργούμενο του οποιουδήποτε κόμματός του.
Σας ευχαριστώ.
(Χειροκροτήματα από την πτέρυγα του ΣΥΡΙΖΑ-ΕΚΜ)</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>):   Σας ευχαριστούμε.
Το λόγο έχει ο κ. Ταμήλος, Βουλευτής της Νέας Δημοκρατίας, για οκτώ λεπτά.</ChairmanSpeech>
<Speech><Parlmember>ΜΙΧΑΗΛ ΤΑΜΗΛΟΣ</Parlmember>: Κύριε Πρόεδρε, αγαπητοί συνάδελφοι, το σημερινό νομοσχέδιο που συζητάμε είναι πολύπλευρο σε αντικείμενο με πάρα πολλές τροπολογίες. Θα μου επιτρέψετε να ασχοληθώ με ορισμένα θέματα που, κατά τη γνώμη μου, χρειάζονται μια συζήτηση, γιατί ως άνθρωπος της αυτοδιοίκησης πολλά χρόνια, μπορώ να πω ότι έχω αποκομίσει μια πικρή εμπειρία για το τι θα πει αξιοποίηση της ακίνητης περιουσίας, κάτι που προσπαθεί το σημερινό νομοσχέδιο να θέσει σε μια άλλη βάση.
Αγαπητοί συνάδελφοι, για τον καθέναν από εμάς η αξιοποίηση της ατομικής του περιουσίας, αλλά και του κράτους γενικότερα, όπως και των οργανισμών τοπικής αυτοδιοίκησης, είναι αναγκαία να γίνεται. Τι πλεονέκτημα έχει το κράτος σε σχέση με τον κάθε ιδιώτη; Μπορεί με αποφάσεις του να αλλάζει τις χρήσεις γης και να δημιουργεί υπεραξίες σε διάφορα σημεία. Δηλαδή γίνεται μια επέκταση σχεδίου πόλεως και αποφασίζει το δημοτικό συμβούλιο σε ποια περιοχή θα επεκταθεί η πόλη. Αυτομάτως κάποια αγροτεμάχια μετατρέπονται σε οικόπεδα και με τη διαδικασία των πολεοδομήσεων και των πράξεων εφαρμογής η τοπική αυτοδιοίκηση και εν γένει το δημόσιο πολλαπλασιάζει την περιουσία του.
Αυτό το δικαίωμα λοιπόν της επαύξησης της περιουσίας του δημοσίου, σπάνια το έκανε χρήση το δημόσιο τα τελευταία είκοσι πέντε χρόνια, που εγώ ασχολούμαι με την αυτοδιοίκηση και την πολιτική γενικότερα. 
Συνηθίζεται να λέμε ότι το δημόσιο γενικώς παραμελούσε τη δική του περιουσία και σπάνια την περιφρουρούσε. Πολλές φορές αυτή η περιουσία καταπατούνταν και γινόταν βορά διαφόρων ατομικών συμφερόντων ιδιωτών, οι οποίοι την καταπατούσαν, τη χρησιμοποιούσαν και στο τέλος με διάφορες χαριστικές πράξεις πάντα την ιδιοποιούνταν. 
Μπαίνει λοιπόν ένα μείζον θέμα: Με αυτήν την προσπάθεια θα μπορέσει άραγε το δημόσιο αξιόπιστα να κάνει μια πραγματική αλλαγή στο θεσμό της αξιοποίησης της ακίνητης περιουσίας; Υπάρχουν πάρα πολλά ερωτηματικά, εάν αυτό το ταμείο θα μπορέσει σύντομα να οργανωθεί με τέτοιο τρόπο έτσι, ώστε πραγματικά να αποδώσει στο δημόσιο τα ωφελήματα, τα οποία έχει προϋπολογίσει. 
Δημιουργείται λοιπόν το ενιαίο κεντρικό μητρώο, το ΜΑΠ, το οποίο ενσωματώνει παραρτήματα και στις κτηματικές υπηρεσίες των νομών. Το πρώτο ερώτημα που μπαίνει είναι το εξής: Ποιοι οργανισμοί και ποιοι υπάλληλοι θα τα λειτουργήσουν αυτά; Ξέρουμε πολύ καλά, κύριε Υπουργέ, ότι οι κτηματικές υπηρεσίες του δημοσίου είναι υποστελεχωμένες. Σε αυτές έχουν να προσληφθούν πάνω από δεκαπέντε χρόνια μηχανικοί και δικηγόροι. Άρα λοιπόν εάν υπολογίζουμε ότι με αυτούς που έχουμε σήμερα, θα αξιοποιήσουμε την τεράστια περιουσία του δημοσίου τομέα, μάλλον δεν πρόκειται ποτέ να έχουμε ουσιαστικά οφέλη. Πιθανόν να χρειαστεί να μεταφερθούν και να στελεχώσουν τις κτηματικές υπηρεσίες του δημοσίου μηχανικοί, που εργάζονται σε άλλες υπηρεσίες με ένα κατάλληλο καθεστώς κινήτρων. 
Πάντως είναι δεδομένο ότι, εάν δεν στελεχωθούν αυτές οι κτηματικές υπηρεσίες ανά νομό, οι οποίες επιβλέπουν, παρακολουθούν, αξιοποιούν και εισηγούνται εν γένει για την περιουσία του δημόσιου τομέα, δεν πρόκειται να έχουμε ουσιαστικά αποτελέσματα. 
Δεύτερο θέμα: Αυτά τα ακίνητα που έχουμε, με ποιο τρόπο μπορούμε να τα αξιοποιήσουμε; Είναι τραυματική η εμπειρία της τοπικής αυτοδιοίκησης στην αξιοποίηση των ακινήτων.
Στην πόλη των Τρικάλων χωροθετήσαμε δυο οικόπεδα, για να γίνουν πάρκινγκ. Μετά από πολλές διαδικασίες, προκειμένου να γίνουν τα πάρκινγκ, όταν φτάσαμε στον εργολάβο, έκανε κάποιος προσφυγή στο Συμβούλιο της Επικρατείας, διότι –λέει- θα τον ενοχλούσε η ηχορύπανση του πάρκινγκ που θα δημιουργούνταν, με αποτέλεσμα το πάρκινγκ να μην ξεκινήσει, να καθυστερήσει ενάμιση χρόνο η δικαιοσύνη να βγάλει απόφαση, να ανασταλούν οι διαδικασίες και να φύγει ο επενδυτής. 
Άρα λοιπόν πώς θα ξεπεράσουμε αυτά τα θέματα, τα οποία αποτελούν τροχοπέδη και κακοδαιμονία της ελληνικής πολιτείας στο θέμα της αξιοποίησης της περιουσίας; 
Θα πρέπει οπωσδήποτε να διορθωθεί κατά τη συνταγματική αναθεώρηση που θα ξεκινήσει το χρόνου, το 2013, κάτι που παλιά είχε μπει σαν ένα πολύ σημαντικό γεγονός και το οποίο όμως πρέπει να αλλάξει. Τι είναι αυτό; Είναι η έννοια του τοπικού συμφέροντος. Τι είναι σήμερα τοπικό συμφέρον και τι εθνικό συμφέρον; 
Σύμφωνα με το Σύνταγμα από την αναθεώρηση του 2001, μια τροποποίηση σχεδίου πόλεως μικρή απαιτεί προεδρικό διάταγμα και γνωμοδότηση από το Συμβούλιο Επικρατείας, διότι θεωρείται ότι είναι εθνικής σημασίας, ενώ θα έπρεπε να είναι τοπικές υποθέσεις, οι οποίες να λύνονται το πολύ-πολύ σε επίπεδο περιφέρειας. 
Θυμάστε ότι είχε γίνει μια λανθασμένη προσπάθεια εισαγωγής τής υποθέσεως τής μεταφοράς τού συντελεστή δόμησης, η οποία ακύρωσε το διάταγμα Σουφλιά, το οποίο προσπάθησε να εισαγάγει το συντελεστή δόμησης. Τελικά η μεταφορά τού συντελεστή δόμησης δεν έγινε ποτέ. Αυτό όμως είχε ως συνέπεια, να εγκλωβιστεί όλη η υπόθεση τής τροποποίησης των σχεδίων πόλεως και της μικρής εναλλαγής των αστικών μετακινήσεων μέσα στις πόλεις για μια δεκαετία. 
Εγώ νομίζω ότι πρέπει να ξεκόψουμε εντελώς την έννοια της μεταφοράς του συντελεστή δόμησης από πόλη σε πόλη και από άλλο μέρος σε άλλο μέρος, προκειμένου να επαναφέρουμε τη νομιμότητα και την αξιοποίηση της περιουσίας σε πιο γρήγορους ρυθμούς από πλευράς νομοθετικής ρύθμισης. 
Πάμε λοιπόν σε ένα επόμενο στάδιο. Απαλλοτριώσεις-εξπρές. Άρα αυτό το ταμείο δικαιούται απαλλοτριώσεων με εξπρές διαδικασία. Ερωτώ: Δεν πρέπει αυτές οι απαλλοτριώσεις-εξπρές, κύριε Υπουργέ, να γίνουν και στα ακίνητα και στις απαλλοτριώσεις της τοπικής αυτοδιοίκησης και άλλων φορέων; Δηλαδή μόνο αυτά τα ακίνητα που είναι σε αυτό το ταμείο θα τυγχάνουν των απαλλοτριώσεων-εξπρές και τα υπόλοιπα ακίνητα, που είναι της τοπικής αυτοδιοίκησης και πρέπει να απαλλοτριωθούν, δεν θα τυγχάνουν των απαλλοτριώσεων-εξπρές;
Αντιλαμβάνομαι ότι μέσα σ’ αυτήν τη νομοθετική ρύθμιση δεν μπορούμε να γενικεύσουμε πάρα πολύ. Όμως αναλαμβάνει τώρα την υποχρέωση το κράτος να φέρει άλλο νομοθετικό πλαίσιο, που να κάνει και όλες τις άλλες απαλλοτριώσεις υπέρ του δημοσίου συμφέροντος εξπρές και όχι μόνο των συγκεκριμένων επιχειρήσεων, διότι, εάν δεν το κάνουμε αυτό, οδηγούμε σε ουσιαστική επενδυτική απραξία ό,τι έχει σχέση με ακίνητα της τοπικής αυτοδιοίκησης και άλλων οργανισμών, όπως είναι η περιφερειακή αυτοδιοίκηση κ.ο.κ.. 
Θα μου επιτρέψετε να ολοκληρώσω αυτό το θέμα, που είναι πάρα πολύ μεγάλο, με την αναφορά στο Επιμελητήριο. Το Τεχνικό Επιμελητήριο, που δεκαετίες τώρα στηρίζει και υποστηρίζει όχι μόνο την εκπαίδευση των μηχανικών αλλά και τη λειτουργία του κράτους, αυτήν τη στιγμή μένει από έσοδα. Πρέπει, κύριε Υπουργέ, μαζί με τους αρμόδιους Υπουργούς του Υπουργείου Ανάπτυξης άμεσα να αναλάβετε μια πρωτοβουλία με μια κοινή υπουργική απόφαση να καλυφθούν τα έσοδα του ΤΕΕ, μια και δεν επιβαρύνουν τον προϋπολογισμό, εφόσον αφορούν κρατήσεις που γίνονται από τους μηχανικούς υπέρ του ΤΕΕ. Πρέπει, εφόσον καταργείται με αυτήν τη νομοθετική ρύθμιση το 2% που υπήρχε, να αντικατασταθεί με κοινή υπουργική απόφαση των συναρμοδίων Υπουργών άμεσα ο τρόπος είσπραξης του συγκεκριμένου πόρου, διότι το Τεχνικό Επιμελητήριο πρέπει να παραμείνει πάλι στο ίδιο δυναμικό επίπεδο που ήταν μέχρι σήμερα. Ο ρόλος του είναι ακόμη πιο αυξημένος σε σχέση με προηγούμενες εποχές. Έχουμε εποχή κρίσης και πιστεύω ότι το Τεχνικό Επιμελητήριο πρέπει να έχει τα έσοδα που είχε μέχρι τώρα, για να καλύπτει αυτόν τον ρόλο του.
Με όλα αυτά θέλω να πω ότι στηρίζω την προσπάθεια της Κυβέρνησης, αν και έχω επιφυλάξεις σε παρά πολλά επιμέρους άρθρα. Όμως στην παρούσα φάση πρέπει να κάνουμε αυτό το βήμα, αλλιώς θα μείνουμε στο παλιό παρελθόν της μη αξιοποίησης της οποιασδήποτε κρατικής περιουσίας έχει σήμερα η χώρα μας.
Ευχαριστώ πολύ.
(Χειροκροτήματα από την πτέρυγα της Νέας Δημοκρατίας)</Speech>
 ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Το λόγο έχει ο συνάδελφος κ. Σαμοΐλης.</ChairmanSpeech>
<Speech><Parlmember>ΣΤΕΦΑΝΟΣ ΣΑΜΟΪΛΗΣ</Parlmember>: Ευχαριστώ, κύριε Πρόεδρε.
Περίμενα από τον κ. Ταμήλο μετά από την τοποθέτησή του, την τεχνοκρατική και με στοιχεία που εμείς οι μηχανικοί γνωρίζουμε από το επάγγελμά μας χρόνια, να καταλήξει σε κάποιο άλλο συμπέρασμα, ότι το καταψηφίζει, διότι κάνει ακριβώς τα αντίθετα, όπως πολύ σωστά είπατε. Από το 1983 οι πολεοδομήσεις έχουν εγκαταλειφθεί, όπως και τα γενικά πολεοδομικά σχέδια. Τα ξέρουμε αυτά. Το 2% της αμοιβής των μηχανικών και το 2‰ των εργολάβων τα πληρώνουν οι εργολάβοι και οι μηχανικοί. 
Διαβάστε μέσα στην έκθεση του Γενικού Λογιστηρίου του Κράτους τι αιτιολογία δίνει για το 5‰ και το 2%. Αν το καταλάβετε, να μου το πείτε και εμένα. Είναι πράγματα απίθανα! Θα έπρεπε, κύριε συνάδελφε, πραγματικά να είχατε καταλήξει στην καταψήφιση. Αυτό λέει η συνείδηση ακόμα και τεχνοκρατικά. Όχι μόνο ως Έλληνας, αλλά ακόμα και τεχνοκρατικά ως μηχανικός, θα έπρεπε να είχατε καταλήξει στην καταψήφιση. 
Από τη μια, αναφέρατε ότι κλείνουν το Τεχνικό Επιμελητήριο. Είναι αλήθεια. Αφαιρούν όλα τα έσοδα από τον τεχνικό σύμβουλο του κράτους. Μήπως αναλογιστήκατε αν θέλουν να του αφαιρέσουν το ρόλο του τεχνικού συμβούλου του κράτους; Γιατί, τι να το κάνουν το Τεχνικό Επιμελητήριο με ιδιωτικές πολεοδομήσεις στα τουριστικά χωριά που γίνονται fast track και εξπρές και με τις καταλήψεις των ιδιωτικών εκτάσεων και τελικά τις απαλλοτριώσεις; Καταλήψεις είναι αυτές των ιδιωτικών εκτάσεων, γιατί έτσι το θέλει ο επιχειρηματίας.
Δηλαδή αν εγώ είμαι επιχειρηματίας, αγοράσω ένα κτήμα του δημοσίου αλλά με εμποδίζει το μπροστινό ή το πλαϊνό κτήμα, το παίρνω κατά προτεραιότητα και fast track και εφόσον θέλω. 
Πραγματικά έχουμε ξεφύγει από την αστική δημοκρατία. Ξεφύγαμε από το αστικό σύνταγμα, το καταργούμε και αυτό, ξεφύγαμε από τους αστικούς όρους. Το λέω κατ’ αυτόν τον τρόπο, διότι τελευταία η Νέα Δημοκρατία αρέσκεται να μιλάει για ιδεολογική κυριαρχία της Αριστεράς, για λενινισμό, για χίλια δύο πράγματα που αυτή η Αριστερά στα τελευταία τριάντα πέντε χρόνια που δεν κυβέρνησε, κατέστρεψε τη χώρα και όχι η Νέα Δημοκρατία και το ΠΑΣΟΚ που κυβερνούν συνεχώς και αδιαλείπτως όλα αυτά τα χρόνια με καταστροφικές συνέπειες, διότι το εάν δεν εφαρμόστηκαν τα ρυθμιστικά, τα γενικά πολεοδομικά κ.λπ., ήταν το σύστημα και το πλέγμα της νομοθεσίας, που τελικά εμπόδιζαν μία πραγματική εθνική ανάπτυξη από το τελευταίο χωριό μέχρι τη μεγαλύτερη πόλη της χώρας μας. Με τις χρήσεις γης και με το κτηματολόγιο θα δινόταν ανάπτυξη σε αυτήν τη χώρα. Εσείς λοιπόν την καταστρέψατε. Και μέχρι σήμερα έχετε το θράσος να έρχεστε και να λέτε ότι τώρα πια στο σημείο που φτάσαμε, θα δώσουμε και τα ρέστα μας. Θα τα σπρώξουμε όλα μέσα καταργώντας το Σύνταγμα, καταργώντας τους νόμους. 
Να σας πω και κάτι άλλο, αγαπητέ συνάδελφε. Δεν τα έχω βάλει με εσάς προσωπικά, αλλά οι μηχανικοί κλείνουν τα γραφεία τους. Πάρα πολλοί συνάδελφοι μηχανικοί έχουν κλείσει και συνεχίζουν να κλείνουν τα γραφεία τους λόγω του ότι η χώρα μας βρίσκεται στον έκτο χρόνο ύφεσης. Και αυτό είναι αποτέλεσμα της Νέας Δημοκρατίας και του ΠΑΣΟΚ που κυβερνούσαν και μας έβαλαν στο Διεθνές Νομισματικό Ταμείο σαν σωτηρία. Ο κ. Γιώργος Παπανδρέου είπε: «θα σας σώσω, θα σας βάλω στο Διεθνές Νομισματικό Ταμείο». 
Όταν εμείς, σαν αριστερά, φωνάζαμε και λέγαμε όχι στους Ολυμπιακούς Αγώνες, διότι είναι τεράστιο έργο και δεν μπορεί να το σηκώσει οικονομικά η χώρα, λέγατε τότε ότι εμείς του Συνασπισμού είμαστε προδότες, δεν κοιτάμε το εθνικό συμφέρον. Είδαμε πού κατέληξαν τα ολυμπιακά έργα. Παρατημένα από εδώ και από εκεί και αντί να τα αξιοποιήσετε, έρχεστε και τα ξεπουλάτε για να πείτε ότι τα αξιοποιείτε. Αυτό είναι ξεπούλημα, δεν είναι αξιοποίηση. 
Αξιοποίηση της χώρας σημαίνει νοικοκύρεμα, σημαίνει μάζεμα, σημαίνει να αναζητήσουμε πραγματικά για το δημόσιο, το μέγιστο κέρδος. Αποσπασματικά μιλάω. 
Να σας πω και κάτι άλλο. Για τον Ερημίτη το έχω πει, κύριε Υπουργέ, επανειλημμένως. Σας έχω θέσει το θέμα της λίμνης, το θέμα της προστασίας ως, ιδιαίτερου φυσικού κάλλους, περιοχής. Θα σας θέσω άλλο ένα θέμα. Εκεί πάνω υπάρχει το οχυρό του Αγίου Στεφάνου και υπάρχει ένα φυλάκιο του ναυτικού. Τι θα κάνετε με αυτό; Διότι εκεί είναι το στενότερο σημείο με την Αλβανία. Είναι σύνορα με την Αλβανία εκεί. 
Κύριε Υπουργέ, πραγματικά η πίεση την οποία δέχεστε από την τρόικα και οι πολιτικές που ακολουθείτε, κατά την προσωπική μου άποψη, είναι πολιτική μπακάλικου και όχι αξιοποίησης. Εγώ τη θεωρώ πολιτική μπακάλικου αυτήν την πολιτική. Πουλάμε ό,τι έχουμε στα ράφια, προκειμένου να κάνουμε τι; Να πεθάνουμε από την πείνα; 
Αφαιρείτε αναπτυξιακά εργαλεία της χώρας, κύριε Υπουργέ –γι’ αυτό εκφράζομαι κατ’ αυτόν τον τρόπο- στα οποία θα στηριχθούν οι μελλοντικές κυβερνήσεις και η ανάπτυξη της χώρας.
Μία χώρα που δεν έχει δημόσια περιουσία πάνω στην οποία θα πατήσει, για να κάνει τα επόμενα βήματα, είναι μια χώρα καταδικασμένη εκ των προτέρων, μία χώρα εξαρτημένη εκατό τοις εκατό και χάνει και την εθνική της ανεξαρτησία.
(Στο σημείο αυτό κτυπάει το κουδούνι λήξης του χρόνου ομιλίας του κυρίου Βουλευτή)
 Ολοκληρώνω, κύριε Πρόεδρε.
Αισθάνομαι την ανάγκη να θέσω στην Ολομέλεια και να καταγγείλω γεγονότα τα οποία διαδραματίστηκαν στην Κέρκυρα, κυρίες και κύριοι συνάδελφοι. Η Αστυνομία εισέβαλε στο σπίτι του Χονδρογιάννη Αλέξανδρου, Κερκυραίου συμπολίτη μου, γιατί, λέει, ανάρτησε στο διαδίκτυο φωτογραφίες, οι οποίες έδειχναν τα ΜΑΤ που χτύπαγαν και είχαν, εν πάση περιπτώσει, στριμώξει στο έδαφος ένα διαδηλωτή και γι’ αυτό, λέει, διακυβευόταν το εθνικό συμφέρον τής χώρας -αυτή ήταν η κατηγορία- και γιατί έβγαλε τα προσωπικά δεδομένα τής Αστυνομίας, επειδή φαινόταν το πρόσωπο ενός διαδηλωτή. 
Κύριοι, η τελευταία μορφή του καπιταλισμού είναι ο φασισμός. Ας μην το ξεχνάμε αυτό, επειδή πολλά λέμε εδώ μέσα. Όταν ο καπιταλισμός δεν μπορεί να κρατήσει την αστική δημοκρατία και να τη λειτουργήσει, αναγκάζεται και περνάει στο φασισμό. Μη βοηθάτε λοιπόν, σε αυτές τις φασίζουσες, αντιδημοκρατικές μορφές διακυβέρνησης της χώρας.
Ευχαριστώ πολύ.
(Χειροκροτήματα από την πτέρυγα του ΣΥΡΙΖΑ-ΕΚΜ)</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Το λόγο έχει ο κ. Γελαλής για οκτώ λεπτά, ο οποίος είχε κάποιο κώλυμα, δεν εξεφωνήθη στη σειρά του και εκφωνείται τώρα. Ήταν στην Επιτροπή Προϋπολογισμού.</ChairmanSpeech>
<Speech><Parlmember>ΔΗΜΗΤΡΗΣ ΓΕΛΑΛΗΣ</Parlmember>: Να ζητήσω συγγνώμη για την αναστάτωση.
Συζητάμε για ένα νομοσχέδιο κατάργησης του ελάχιστου ποσοστού μιας σειράς επιχειρήσεων, καθώς και λιμανιών. Εγώ θα το έλεγα λίγο διαφορετικά. Θα έλεγα ότι έχουμε μια μεταφορά υγιών επιχειρήσεων σε έναν ιδιωτικό οργανισμό, όπως είναι το ΤΑΙΠΕΔ, για ξεπούλημα.
Έχουμε αναφερθεί και στην επιτροπή αναλυτικά, για όλες τις επιχειρήσεις και για τα λιμάνια. Εδώ πλέον θα μιλήσω για τρία θέματα: Το ένα πιστεύω, είναι ουσιαστικό και πρέπει να επανέλθω, πρόκειται για το πετρέλαιο θέρμανσης και τα άλλα δύο είναι θέματα τα οποία δεν συζητήθηκαν καθόλου στην Επιτροπή Οικονομικών. Δυστυχώς, ο Υπουργός τα έφερε για συζήτηση απευθείας στην Ολομέλεια.
Αγαπητοί συνάδελφοι, δημοσιεύματα στον Τύπο μιλούν για ηλικιωμένους κυρίως από τη Βόρεια Ελλάδα, οι οποίοι μεταναστεύουν σε γειτονικά κράτη για να ξεχειμωνιάσουν. Λίγα χιλιόμετρα από τα σύνορα της πατρίδος μας, προσφέρονται καταλύματα έναντι χαμηλού τιμήματος και συμπολίτες μας συνταξιούχοι που το εισόδημά τους δεν επαρκεί πλέον και δεν μπορούν να ανταπεξέλθουν στα αναγκαία έξοδα για την επιβίωσή τους, μεταφέρονται σε γειτονικές περιοχές, για να μπορέσουν είτε να εργαστούν είτε να ξεχειμωνιάσουν, όπως είπαμε. Ξενιτεύονται όχι για λόγους αναψυχής, αλλά εξαιτίας του κόστους ζωής στη χώρα μας, που εκτινάχθηκε και από την άνοδο της τιμής του πετρελαίου και από την περικοπή γενικότερα του εισοδήματός τους.
Με έναν άλλο τρόπο, αλλά για τον ίδιο λόγο, την ανέχεια αυτή, την έξοδο δηλαδή από τη χώρα μας, ακολουθούν και πάρα πολλοί νέοι πτυχιούχοι, οι οποίοι μεταναστεύουν για εύρεση εργασίας. 
Έχουμε λοιπόν μια χώρα που από τη μια μεριά, σταδιακά εγκαταλείπεται από τους κατοίκους της και από την άλλη, ξεπουλιέται σε μελλοντικούς επενδυτές που θα αναλάβουν την εκμετάλλευση των πλουτοπαραγωγικών πηγών και θα υποκαταστήσουν το κράτος στις λειτουργίες του. Χωρίς έλεγχο, χωρίς όρους, στο όνομα της ανάπτυξης παραδίνεται γη και ύδωρ σε επενδυτές που μόνος στόχος τους είναι η άμεση απόσβεση και η υψηλή κερδοφορία.
Σκεφθήτε, λοιπόν, κύριοι Βουλευτές της συμπολίτευσης, τι μέλλον έχουμε και μην έχετε ως μόνο κριτήριο που διαμορφώνει τις επιλογές σας, την τήρηση του προγράμματος εφαρμογής του μνημονίου, προκειμένου η χώρα να είναι σε θέση να αποπληρώσει τους δανειστές. Μην ψηφίζετε μέτρα που οδηγούν τη χώρα στην καταστροφή και το λαό σε απόγνωση.
Θα αναφερθώ στις δύο τροπολογίες οι οποίες εισάγονται απευθείας στην Ολομέλεια της Βουλής. Αναφέρομαι στην προσθήκη-τροπολογία με γενικό αριθμό 38 και ειδικό 17, που κατατέθηκε στις 19 Οκτωβρίου. Συνεχίζεται η κατά σύστημα επιλογή και τοποθέτηση των προϊσταμένων κατά παρέκκλιση του υπαλληλικού κώδικα με μόνη απόφαση του Υπουργού. Ούτε έκτακτο ούτε εξαιρετικό είναι το μέτρο, όπως το χαρακτήρισε ο Υφυπουργός Οικονομικών κ. Μαυραγάνης. Είναι πάγια η τακτική της πολιτικής ηγεσίας και έχει σαν αποτέλεσμα να μην αλλάζει τίποτα στο δημόσιο τομέα, παρά τις συνεχείς εξαγγελίες.
Επιτέλους σε αυτόν τον τόπο πρέπει να σταματήσουν οι δημόσιες υπηρεσίες να λειτουργούν με πελατειακές τακτικές. Ο Υπουργός εξαργυρώνει γραμμάτια σε «ημέτερους» για τις υπηρεσίες που έχουν προσφέρει και τους αξιοποιεί χωρίς να έχουν τα απαραίτητα προσόντα, σε νευραλγικές θέσεις της Δημόσιας Διοίκησης. 
Δεν θέλετε να επιλέγονται οι προϊστάμενοι με ένα σύστημα που θα στοχεύει στην αξιοποίηση των ικανότερων υπαλλήλων με γνώμονα την εμπειρία, τη γνώση και τις δεξιότητές τους. Δεν θέλετε οι θέσεις της υπαλληλικής ιεραρχίας να στελεχώνονται από τους αξιότερους υπαλλήλους. Θέλετε να λειτουργείτε με ρουσφετολογικό τρόπο. 
Έρχεται λοιπόν ο κ. Μαυραγάνης να αντικαταστήσει τους προϊσταμένους που τοποθέτησε ο κ. Βενιζέλος, επειδή θεωρούνται αποτυχημένοι, και θα τους αντικαταστήσει με την ίδια ακριβώς διαδικασία. Σε ό,τι αφορά τον έλεγχό τους ανά τρίμηνο για την επίτευξη των στόχων, αν θα πιάσουν τους στόχους ή όχι, θα φανεί από την πορεία, αν βεβαίως ψηφιστεί το άρθρο στη Βουλή. Εμείς πιστεύουμε ότι αξιολόγηση δεν θα γίνει ποτέ, γιατί για άλλο λόγο τους τοποθετείτε και όχι γιατί πιστεύετε ότι είναι άξιοι για τη θέση που τους προσφέρετε. 
Μετά από τέτοιες πρακτικές, δεν μπορείτε να μιλάτε για αξιοκρατία, εκσυγχρονισμό ή εξορθολογισμό του δημόσιου τομέα. Πώς θα δεχθούν τα αποτελέσματα της αξιολόγησης οι υπάλληλοι, όταν γνωρίζουν ότι οι προϊστάμενοί τους δεν έχουν αξιολογηθεί με αντικειμενικά κριτήρια, αλλά τοποθετήθηκαν με το έτσι θέλω του κυρίου Υπουργού; 
Ζητάμε την καθιέρωση ενιαίων, απολύτως μετρήσιμων, αμερόληπτων και διαφανών κριτηρίων που θα ισχύουν για τη στελέχωση και λειτουργία τού Υπουργείου Οικονομικών με πλήρη αξιοκρατία. 
Η δημιουργία του Σώματος Ελεγκτών αποτελεί μέρος του σχεδίου για τη διάλυση της ιδιωτικοποίησης των φοροεισπρακτικών μηχανισμών. Όσο για τα κριτήρια επιλογής και αξιολόγησης των ελεγκτών, θα είναι ευθυγραμμισμένα με τα κριτήρια επιλογής των υπαλλήλων. Είναι τα ίδια κομματικά κριτήρια που εξυπηρετούν συγκεκριμένα συμφέροντα. Στόχος σας είναι η δημιουργία ενός μικρού και απόλυτα ελεγχόμενου στο σύνολό του, φοροεισπρακτικού μηχανισμού. 
Ένα άλλο θέμα είναι το θέμα των ποσοστών του ΟΓΑ. Διπλασιασμός σχεδόν του ποσοστού της εισφοράς των ασφαλισμένων του ΟΓΑ για υγειονομική περίθαλψη από 1-1-2013. Νέο χαράτσι δηλαδή για τους εξακόσιους πενήντα χιλιάδες ασφαλισμένους του οργανισμού, που θα αυξήσει τη μειωμένη εισφορά για τον κλάδο ασθενείας από τα 14,65 στα 25,87 ευρώ. Έχουμε δηλαδή μία αύξηση της τάξης του 76,5% των κρατήσεων. Σε αυτές τις δύσκολες στιγμές που περνάει ο ελληνικός λαός, πλήττονται εκ νέου οι αγρότες που τα τελευταία χρόνια έχουν περιέλθει σε δεινή οικονομική κατάσταση, εξαιτίας τόσο των διαρκώς αυξανόμενων τιμών των γεωργικών εφοδίων, φαρμάκων και καυσίμων, όσο και των μειουμένων τιμών πώλησης των αγροτικών προϊόντων. 
Ο αγροτικός πληθυσμός στενάζει οικονομικά. Έχει οδηγηθεί σε οικονομική δυσπραγία και πολλοί δεν μπορούν να αντεπεξέλθουν ούτε στην πληρωμή του λογαριασμού του νερού άρδευσης των καλλιεργειών τους ούτε στις δόσεις των δανείων που αποπληρώνουν με υψηλά επιτόκια. 
Ψηφίζετε σειρά μέτρων κατά των αγροτών, που αποτελούν μία από τις λίγες παραγωγικές μονάδες του πληθυσμού της χώρας και υπονομεύετε τις προσπάθειές τους, για να παραμείνουν ανταγωνιστικοί σαν κλάδος, ενώ ο Υπουργός Αγροτικής Ανάπτυξης αναφέρει σε απάντηση ερώτησής μας, ότι η γεωργία θα πρέπει να ξαναγίνει ο πιο σημαντικός πυλώνας ανάπτυξης του τόπου. 
Διαρρέουν σενάρια για τις περικοπές της Κυβέρνησης, σύμφωνα με τα οποία δεν θα μειωθεί η κατώτατη σύνταξη ΟΓΑ κατά 30%, ενώ διαφαίνεται πλήρης κατάργηση της δέκατης τρίτης  και δέκατης τέταρτης σύνταξης.
Στην περίπτωση αυτή η απώλεια για τους συνταξιούχους αγρότες που λαμβάνουν την κατώτερη σύνταξη, θα είναι μεγαλύτερη, καθώς θα χάσουν δυο συντάξεις των 360 ευρώ έκαστη, δηλαδή ένα σύνολο των 720 ευρώ και θα εισπράξουν συνολικά ετησίως 4.320 ευρώ. Δηλαδή έχουμε μία μεγαλύτερη μείωση του εισοδήματός τους. Δεν μας βρίσκει σύμφωνους ούτε η μείωση της κατώτερης σύνταξης ούτε βέβαια και η κατάργηση των δώρων. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Τελειώνω, κύριε Πρόεδρε.
Η εξέλιξη των λεγόμενων διαπραγματεύσεων με την τρόικα αποδεικνύεται ότι οδηγεί από το κακό στο χειρότερο τη χώρα μας και το λαό. 
Αγαπητοί συνάδελφοι, κάνω έκκληση προς τη συμπολίτευση, να μην προχωρήσουμε σε τέτοιο ξεπούλημα του εθνικού πλούτου της χώρας μας. 
Ευχαριστώ.
(Χειροκροτήματα από την πτέρυγα του ΣΥΡΙΖΑ-ΕΚΜ)</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Το λόγο έχει ο κ. Νικόλαος Συρμαλένιος.</ChairmanSpeech> 
<Speech><Parlmember>ΖΩΗ ΚΩΝΣΤΑΝΤΟΠΟΥΛΟΥ</Parlmember>: Έχουμε καταθέσει μια ένσταση, κύριε Πρόεδρε.</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Να τη διαβάσουμε, να την κατανοήσουμε. Μόλις τη μελετήσουμε και την κατανοήσουμε, θα γίνει η συζήτηση.
(Θόρυβος στην Αίθουσα)
Πάμε να δούμε τι επικαλείστε. Είναι τόσο μπερδεμένα αυτά που επικαλείστε που προσπαθούμε να τα καταλάβουμε.</ChairmanSpeech> 
<Speech><Parlmember>ΖΩΗ ΚΩΝΣΤΑΝΤΟΠΟΥΛΟΥ</Parlmember>: Δεν εναπόκειται σ’ εσάς να κρίνετε. Πρέπει να δώσετε το λόγο και όχι να μαζεύετε τώρα τους Βουλευτές, για να αλλοιώσετε την ψηφοφορία δι’ εγέρσεως. 
Και όταν τελειώσετε με τον κ. Βορίδη, μπορείτε να μας δώσετε σημασία.</Speech> 
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Ορίστε, κύριε συνάδελφε, έχετε το λόγο.</ChairmanSpeech>
<Speech><Parlmember>ΝΙΚΟΛΑΟΣ ΣΥΡΜΑΛΕΝΙΟΣ</Parlmember>: Κυρίες και κύριοι συνάδελφοι, κύριε Πρόεδρε, κύριοι Υπουργοί, προχθές στις ομιλίες μας πολλοί συνάδελφοι του ΣΥΡΙΖΑ-Ενωτικού Κοινωνικού Μετώπου σάς βομβάρδισαν στο σύνολο και στα άρθρα του συγκεκριμένου νομοσχεδίου, το οποίο ξεπουλά τη χώρα στα ιδιωτικά συμφέροντα. Παρ’ όλα αυτά, εσείς συνεχίζετε ασυγκίνητοι το καταστροφικό σας έργο, παρ’ όλο που κατά βάθος, αν αναρωτηθείτε με τον εαυτό σας και τη συνείδησή σας -όση σας έχει απομείνει- θα βάλετε και κάποια ερωτηματικά για τις ευθύνες που αναλαμβάνετε έναντι της ιστορίας αυτού του τόπου. 
Και καλά, να παραδεχθώ ότι ο ΣΥΡΙΖΑ δεν έχει σχέδιο. Είμαστε λαϊκιστές. Δεν έχουμε πρόγραμμα. Οραματιζόμαστε την ουτοπία και ό,τι άλλο θέλετε. Αυτήν την έρμη Επιστημονική Επιτροπή της Βουλής δεν τη λαμβάνετε υπ&apos; όψιν; 
(Θόρυβος στην Αίθουσα)
Μιλάω εις ώτα μη ακουόντων. Αλλά εν πάση περιπτώσει.</Speech>
<Speech><Parlmember>ΙΟΡΔΑΝΗΣ ΤΖΑΜΤΖΗΣ</Parlmember>: Σ’ εμάς μιλάτε. Σας ακούμε. Τι θέλετε να κάνουμε;</Speech>
<Speech><Parlmember>ΝΙΚΟΛΑΟΣ ΣΥΡΜΑΛΕΝΙΟΣ</Parlmember>: Ακούει τουλάχιστον ο εισηγητής.
Σας είπε προχθές ο Παναγιώτης Λαφαζάνης για τις ενστάσεις αντισυνταγματικότητας που η Επιστημονική Επιτροπή επισημαίνει, αλλά εσάς δεν ιδρώνει το αφτί σας. Δεν έχετε εμπιστοσύνη ούτε καν στον εαυτό σας, διότι, αν είχατε εμπιστοσύνη, δεν θα τολμούσατε απόψε το βράδυ να φέρετε εμβόλιμη, στα μουλωχτά, την τροπολογία που εντάσσει το Ταμείο των Δημοσιογράφων στον ΕΟΠΥΥ. Δεν είχατε το θάρρος να το φέρετε από την αρχή του νομοσχεδίου και το φέρνετε μέσα στη νύχτα διά της διολισθήσεως. 
Έρχομαι λοιπόν και εγώ να επαναλάβω ειδικότερα επί του άρθρου 3 που κτίζει παντού τα παραθεριστικά χωριά προς χάριν ακαθόριστων για εμάς, συγκεκριμένων για εσάς συμφερόντων ιδιοκτητών-μεγαλοεπενδυτών, ότι η Επιστημονική Επιτροπή της Βουλής επί του άρθρου 3 -τα έχει γράψει αυτά στην έκθεσή της, διαβάστε την- υποβάλλει τουλάχιστον δέκα ενστάσεις νομιμότητας και αντισυνταγματικότητας. Πρώτη ένσταση: Στις περιοχές εκτός σχεδίου και όταν δεν υπάρχει χωροταξικός σχεδιασμός -κάτι που είναι ο κανόνας για τα νησιά του Αιγαίου, διότι ελάχιστα νησιά διαθέτουν χωροταξικό σχέδιο- η δόμηση μόνο κατ’ εξαίρεση επιτρέπεται, δυναμένη να απαγορεύεται εν όλω ή εν μέρει. Δεύτερη ένσταση: Ο καθορισμός των περιοχών αυτών που θα οικοδομηθούν τα παραθεριστικά χωρία, γίνεται μόνο με την έγκριση σχεδίων  χωροταξικού και πολεοδομικού σχεδιασμού.
Στο πλαίσιο αυτής της αρχής μόνο η βιώσιμη ανάπτυξη που δεν επιφέρει βλάβη στο περιβάλλον είναι επιτρεπτή από το Σύνταγμα. 
Τρίτον, υπό το φως των ανωτέρω, η πολεοδόμηση εκτός σχεδίου για χρήση παραθεριστικού-τουριστικού χωριού προϋποθέτει εκπόνηση ΕΣΧΑΔΑ, ενιαίου σχεδιασμού χωροταξικής αναδιάρθρωσης κ.λπ.. 
Τέταρτον, η έγκριση των πολεοδομικών μελετών, όπως προβλέπεται από το εν λόγω νομοσχέδιο, γίνεται με υπουργική απόφαση. Όμως οι διοικητικές πράξεις μέσω των οποίων επιχειρείται ο πολεοδομικός σχεδιασμός, πρέπει να έχουν το χαρακτήρα προεδρικών διαταγμάτων και όχι απλών υπουργικών αποφάσεων. 
Κατά συνέπεια, πέμπτον, διατάξεις με τις οποίες ανατίθεται η ρύθμιση των ανωτέρω ζητημάτων σε άλλα, πλην του Προέδρου της Δημοκρατίας, όργανα, αντίκειται στο άρθρο 24 του Συντάγματος. Ιδρώνει το αφτί σας, κύριοι συνάδελφοι της Νέας Δημοκρατίας και της συγκυβέρνησης; Θα δούμε. 
Έκτον, σύμφωνα με τις προτεινόμενες ρυθμίσεις, η αξιοποίηση του αιγιαλού και της παραλίας πρέπει να μην εμποδίζει την ελεύθερη και απρόσκοπτη πρόσβαση των λουομένων, εκτός αν αυτό επιβάλλεται για λόγους εθνικής άμυνας, δημόσιας τάξης και ασφάλειας, προστασίας αρχαίων, του περιβάλλοντος και της δημόσιας υγείας κι εφόσον προβλέπεται στην οικεία σύμβαση παραχώρησης. 
Έβδομον, η τελευταία διατύπωση - φράση «σύμβασης παραχώρησης» δεν καθίσταται σαφές αν αποτελεί όρο από τον οποίο εξαρτάται η ελεύθερη κι απρόσκοπτη πρόσβαση των λουομένων στην παραλία και στον αιγιαλό. 
Όγδοον, η προτεινόμενη ρύθμιση δεν προσδιορίζει το διάστημα εντός του οποίου πρέπει να εκδοθεί η κοινή υπουργική απόφαση των Υπουργών Ανάπτυξης και Οικονομικών. 
Ένατον, η κατασκευή λιμένων οποιασδήποτε κατηγορίας σε οποιαδήποτε ακτή της χώρας πρέπει να αποτελεί αντικείμενο ευρύτερου χωροταξικού σχεδιασμού εντός του εθνικού ή του μείζονος περιφερειακού δικτύου λιμένων της χώρας. 
Μετά απ’ όλα αυτά –δέκατον- ερευνητέον, επομένως, κατά πόσον τα ΕΣΧΑΔΑ πληρούν τις προϋποθέσεις του ευρύτερου χωροταξικού σχεδιασμού. 
Κατόπιν όλων αυτών, με ποια επιστημονική, νομική, συνταγματική τεκμηρίωση προχωράτε απτόητοι στην ψήφιση του νομοσχεδίου; Δεν καταλαβαίνετε ότι αυτό συνιστά μια ακόμη συνταγματική εκτροπή; Κύριοι της Κυβέρνησης, οι πράξεις σας συνιστούν συνεχιζόμενα κοινοβουλευτικά πραξικοπήματα που ακυρώνουν το ρόλο της Βουλής και το δημοκρατικό πολίτευμα της χώρας. Κυβερνάτε με θεσμικό αυταρχισμό στα όρια της κοινοβουλευτικής δικτατορίας, παραβιάζοντας εσείς το ευρωπαϊκό κεκτημένο, για το οποίο μάς εγκαλείτε και το οποίο υποτίθεται ότι υπερασπίζεστε. 
Εάν τελικά καταφέρετε να περάσετε αυτές τις διατάξεις και ανάμεσά τους το άρθρο 3, τότε θα αποτελέσετε τον καταστροφέα και του αρχέγονου πολιτισμού του Αιγαίου Πελάγους, που μαζί με το περιβάλλον και την εξαιρετικού κάλλους ομορφιά του αποτελούν τα συγκριτικά πλεονεκτήματα χάρη στα οποία επήλθε η όποια τουριστική ανάπτυξη. 
Μετά τα συνεχή χτυπήματα, λοιπόν, στα οποία έχετε υποβάλει τα νησιά μας –κατάργηση σειράς υπηρεσιών, ΔΟΥ, ΙΚΑ, τελωνείων, ειρηνοδικείων, δομών ψυχικής υγείας, συρρίκνωση κοινωνικών δομών των ΟΤΑ, προϊούσα  διάλυση της δημόσιας υγείας, νέες συγχωνεύσεις σχολείων, κατάργηση ακτοπλοϊκών δρομολογίων, αυξήσεις εισιτηρίων- ακολουθεί και το έγκλημα της ιδιωτικής πολεοδόμησης. Με την ιδιωτική χωροταξία και την ανεξέλεγκτη και εκτεταμένη δόμηση των παραθεριστικών χωριών σε ακτές, αιγιαλούς, περιοχές «Natura», βραχονησίδες κ.λπ. συντελείται εκτός από περιβαλλοντικό και οικονομικό έγκλημα. 
Κύριοι της Κυβέρνησης, δίνετε γη και ύδωρ στους επενδυτές, την ίδια στιγμή που παίρνετε τα πάντα από τους εργαζόμενους κι από τα ασθενέστερα στρώματα του ελληνικού λαού. Είναι φανερό ότι η Κυβέρνησή σας προχωρά σ’ ένα προμελετημένο έγκλημα σε βάρος του φυσικού περιβάλλοντος και της βιώσιμης ανάπτυξης των νησιών μας. 
Στις επιδιώξεις σας αυτές θα βρείτε απέναντί σας όχι μόνο τον ΣΥΡΙΖΑ αλλά και την τοπική αυτοδιοίκηση και τη συντριπτική πλειοψηφία των τοπικών, νησιωτικών κοινωνιών. Πληροφορούμαι ότι σήμερα που είχε συνεδρίαση το Περιφερειακό Συμβούλιο Νοτίου Αιγαίου πήρε αποφάσεις κατά της κατάργησης των ΔΟΥ στα νησιά, κατά της εκποίησης των λιμανιών και κατά της κατάργησης μιας σειράς υπηρεσιών οι οποίες είχαν θεσμοθετηθεί και εξυπηρετούσαν μέχρι τώρα την πολιτική της αποκέντρωσης.
Σας προειδοποιούμε, λοιπόν: Κάτω τα χέρια από τα νησιά. Κάτω τα χέρια από το Αιγαίο.
Σας ευχαριστώ πολύ.
(Χειροκροτήματα από την πτέρυγα του ΣΥΡΙΖΑ-ΕΚΜ)</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Ευχαριστούμε, κύριε συνάδελφε.
Κυρίες και κύριοι συνάδελφοι, από σαράντα ένα Βουλευτές του ΣΥΡΙΖΑ-ΕΚΜ κατετέθη ένσταση αντισυνταγματικότητας και αμφισβητήσεις κατά τα άρθρα 100 και 101, παράγραφος 6 του Κανονισμού της Βουλής, η οποία έχει ως εξής:
«Με την παρούσα αντιλέγουμε και ενιστάμεθα, προβάλλοντας αντιρρήσεις λόγω αντισυνταγματικότητας, της υπ’ αριθμόν 38/17/19-10-2012 τροπολογίας που επιχειρείται να εισαχθεί για συζήτηση και ψήφιση στο σχέδιο νόμου <a href="http://www.hellenicparliament.gr/Nomothetiko-Ergo/Anazitisi-Nomothetikou-Ergou?law_id=7179fd4a-7357-46f8-aefb-02faa260ffcf">«Κύρωση της από 6 Σεπτεμβρίου 2012 Πράξης Νομοθετικού Περιεχομένου «Τροποποίηση του τελευταίου εδαφίου της παραγράφου 1 του άρθρου 3 του ν. 3986/2011 «Επείγοντα μέτρα Εφαρμογής Μεσοπρόθεσμου Πλαισίου Δημοσιονομικής Στρατηγικής 2012-2015» (Α΄152), όπως ισχύει», της από 7 Σεπτεμβρίου 2012 Πράξης Νομοθετικού Περιεχομένου «Κατάργηση ελάχιστου ποσοστού Ελληνικού Δημοσίου σε ΕΛΠΕ, ΔΕΗ, ΟΠΑΠ, ΟΔΙΕ, ΕΥΔΑΠ, ΕΥΑΘ, ΕΛΤΑ, Οργανισμό Λιμένος Πειραιώς, Θεσσαλονίκης, Αλεξανδρούπολης, Βόλου, Ελευσίνας, Ηγουμενίτσας, Ηρακλείου, Καβάλας, Κέρκυρας, Λαυρίου, Πατρών και Ραφήνας, καθώς και κατάργηση του άρθρου 11 του ν. 3631/2008 (Α΄6)» και άλλες διατάξεις»</a> . 
Στο άρθρο 113 του Κανονισμού της Βουλής ορίζονται τα περί νομοσχεδίων που κυρώνουν πράξεις νομοθετικού περιεχομένου. Συγκεκριμένα, ορίζεται ότι «Τα νομοσχέδια που αφορούν την κύρωση πράξεων νομοθετικού περιεχομένου περιέχουν απαραιτήτως ένα άρθρο που κυρώνει αυτούσια την πράξη νομοθετικού περιεχομένου. Μπορούν επίσης, να προστεθούν και διατάξεις που ρυθμίζουν θέματα σχετικά με την κυρούμενη πράξη». Από τη γραμματική διατύπωση της διάταξης είναι κατάδηλο ότι τα νομοσχέδια που αφορούν την κύρωση πράξης νομοθετικού περιεχομένου, δεν επιτρέπεται να περιέχουν άλλες διατάξεις. Δυνητικά και κατ’ εξαίρεση μπορούν να προστεθούν και διατάξεις που ρυθμίζουν θέματα σχετικά με την κυρούμενη πράξη.
Η Κυβέρνηση με το παρόν νομοσχέδιο παραβιάζει με πλείστους τρόπους το Σύνταγμα και τον Κανονισμό της Βουλής. 
Πρώτον, ελέγχεται η δυνατότητα της Κυβέρνησης να επιχειρεί την κύρωση δύο πράξεων νομοθετικού περιεχομένου σε ένα νομοσχέδιο. 
Δεύτερον, τα άρθρα 3, 4, 5 και 6 του νομοσχεδίου δεν ρυθμίζουν θέματα σχετικά με την κυρούμενη πράξη. Η δυνατότητα να προστίθενται διατάξεις που ρυθμίζουν θέματα σχετικά με την κυρούμενη πράξη, παρέχεται από το άρθρο 113 του Κανονισμού της Βουλής κατ’ εξαίρεση. Επομένως η εισαγωγή στο παρόν νομοσχέδιο των άρθρων 3, 4, 5 και 6 γίνεται λαθραίως και παρατύπως, καθώς πρόκειται για διατάξεις άσχετες με τις κυρούμενες πράξεις νομοθετικού περιεχομένου, αλλά και άσχετες μεταξύ τους, οι οποίες θα έπρεπε να αποτελούν η κάθε μια αντικείμενο ξεχωριστού νομοσχεδίου και οι οποίες εισάγονται κατά παράβαση των άρθρων 113 του Κανονισμού της Βουλής και 74 παράγραφος 5, εδάφιο β΄ του Συντάγματος.
Τρίτον, ο Κανονισμός της Βουλής και το Σύνταγμα δεν επιτρέπουν την εισαγωγή τροπολογιών σε νομοσχέδια που κυρώνουν πράξη νομοθετικού περιεχομένου. Πολλώ δε μάλλον, όταν πρόκειται για τροπολογίες άσχετες με την κυρούμενη πράξη. Η εισαγωγή τροπολογίας άσχετης με την κυρούμενη πράξη νομοθετικού περιεχομένου παραβιάζει τόσο τη διάταξη του άρθρου 113 του Κανονισμού της Βουλής, όσο και του άρθρου 74 παράγραφος 5, εδάφιο γ΄ του Συντάγματος και του άρθρου 88 παράγραφος 3 του Κανονισμού της Βουλής.
Εξάλλου, στο στάδιο της σημερινής συζήτησης απαραδέκτως εισάγονται νέες τροποποιήσεις, έξωθεν, χωρίς να έχει αποτελέσει αντικείμενο αιτήματος του Κοινοβουλίου και ενώ η συζήτηση έχει προχωρήσει στην τέταρτη συνεδρίαση και βρίσκεται ήδη στην κατ’ άρθρον συζήτηση στη Βουλή και μάλιστα, χωρίς καν αιτιολογική έκθεση και χωρίς έκθεση του Γενικού Λογιστηρίου του Κράτους κατά παραβίαση των άρθρων.
Ως εκ τούτου, όλες οι εισαγόμενες τροπολογίες απαραδέκτως και αντισυνταγματικώς εισάγονται, συμπεριλαμβανομένων και των σήμερον εισαχθεισών.
Παραβιάζονται ευθέως τα άρθρα 74, 75 και 76 του Συντάγματος καθώς επίσης, τα άρθρα 88 και 113 του Κανονισμού της Βουλής, αλλά και ολόκληρο το πνεύμα και το γράμμα του Συντάγματος και του Κανονισμού της Βουλής.
Όσον αφορά, κυρίες και κύριοι συνάδελφοι, την αντισυνταγματικότητα η οποία προβάλλεται κατά το άρθρο 100 του Κανονισμού της Βουλής, απαραδέκτως προβάλλεται σε αυτό το στάδιο διότι πρέπει να έχει υποβληθεί στο στάδιο της κατ’ αρχήν συζήτησης, οπότε πρέπει να αποφανθεί και η Βουλή σε αυτό το στάδιο.</ChairmanSpeech>
<Speech><Parlmember>ΖΩΗ ΚΩΝΣΤΑΝΤΟΠΟΥΛΟΥ</Parlmember>: Προβάλλουμε κατά το άρθρο 101, κύριε Πρόεδρε. Δεν το διαβάσατε;</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Επιτρέψτε μου. Δεν τελείωσα.
Συμπερασματικά, διότι όπως είναι διατυπωμένο το κείμενο λίγο-πολύ πρέπει να αναζητήσουμε εφαρμογή πολλών άρθρων του Κανονισμού, πιστεύω ότι θέλετε να συζητηθεί κατά το άρθρο 101 παράγραφος 6 η αμφισβήτηση, κατά πόσο δηλαδή η υπ’ αριθμόν 38 τροπολογία είναι σχετική με το νομοσχέδιο, το οποίο κατετέθη. Νομίζω ότι αυτό είναι που επιδιώκετε. 
Περαιτέρω βέβαια, όπως είναι διατυπωμένες οι αντιρρήσεις σας, ομιλείτε και για το άρθρο 113. Γενικώς, οι διαδικασίες για τις αντιρρήσεις προβλέπονται από το άρθρο 67 του Κανονισμού της Βουλής. Εν προκειμένω, από την ώρα που το άρθρο 101 παράγραφος 6 έχει μια διαδικασία, η οποία είναι κατά πολύ εκτενέστερη από εκείνη που προβλέπεται στο άρθρο 67, θα γίνει συζήτηση σύμφωνα με το άρθρο 101 παράγραφος 6 του Κανονισμού, η οποία αναφέρει τα εξής:
Αμφισβητήσεις, κατά το άρθρο 74 παράγραφος 5 και τα σχετικά αναφορικά με το αν η τροπολογία σχετίζεται με το κύριο αντικείμενο του νομοσχεδίου ή της πρότασης νόμου, υποβάλλονται από τον αρμόδιο Υπουργό ή γραπτώς από το 1/10 του συνολικού αριθμού των Βουλευτών, ως εν προκειμένω και περισσότερο. Στη συζήτηση των αμφισβητήσεων μετέχουν κατά περίπτωση ο αρμόδιος Υπουργός –εν προκειμένω όχι, διότι δεν υποβάλλεται από τον Υπουργό- ο πρώτος από τους Βουλευτές που τις υπογράφουν και ένας από τους αντιλέγοντες, καθένας για τρία λεπτά. Η σχετική απόφαση λαμβάνεται αποκλειστικά με ανάταση ή έγερση. 
Σας τονίζω τη λέξη «αποκλειστικά». Πρώτος υπογράφων Βουλευτής της ένστασης, η οποία κατετέθη, είναι η κ. Ζωή Κωνσταντοπούλου, η οποία έχει το λόγο για τρία λεπτά. 
Ορίστε, κυρία συνάδελφε.</ChairmanSpeech> 
<Speech><Parlmember>ΖΩΗ ΚΩΝΣΤΑΝΤΟΠΟΥΛΟΥ</Parlmember>: Κύριε Πρόεδρε, αφού έχουν περάσει περίπου τριάντα λεπτά από την ώρα που καταθέσαμε αυτήν την ένσταση και αφού επικράτησε πανικός και στο Προεδρείο και στην Αίθουσα και ξαφνικά γέμισε μια Αίθουσα άδεια από τους Βουλευτές της Νέας Δημοκρατίας και αφού είστε πια ευχαριστημένος ότι αφού περιμένατε, μπορούσατε...
(Διαμαρτυρίες από την πτέρυγα της Νέας Δημοκρατίας)</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Παρακαλώ! Θα παρακαλούσα  να αναφερθείτε στην ένσταση, διότι θα μου πείτε μετά πως δεν σας φτάνει ο χρόνος. 
(Θόρυβος από την πτέρυγα της Νέας Δημοκρατίας)
Παρακαλώ, κύριοι συνάδελφοι, μη διακόπτετε.</ChairmanSpeech> 
<Speech><Parlmember>ΖΩΗ ΚΩΝΣΤΑΝΤΟΠΟΥΛΟΥ</Parlmember>: Γιατί με διακόπτετε, κύριε Πρόεδρε;</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Για να σας πω ότι πρέπει να χρησιμοποιήσετε το χρόνο.</ChairmanSpeech> 
<Speech><Parlmember>ΖΩΗ ΚΩΝΣΤΑΝΤΟΠΟΥΛΟΥ</Parlmember>: Παρακαλώ, λοιπόν, να μηδενίσετε το χρόνο, γιατί με διακόψατε. 
Αφού, λοιπόν, έγινε το επιθυμητό, πρέπει να πω, κύριε Πρόεδρε, όπως επίσης και σε όσους σας συμβουλεύουν και προς όλους όσοι ανέβηκαν στο Βήμα πανικόβλητοι, κατέβηκαν από το Βήμα, εξήλθαν της Αιθούσης, ότι πραγματικά δεν σας τιμά. Όμως και πάλι είστε λιγότεροι. 
Έχω, λοιπόν, να πω ότι εν προκειμένω όλες οι τροπολογίες που εισάγονται, όπως διαβάσατε, είναι παντελώς άσχετες με το κύριο αντικείμενο του νομοσχεδίου που είναι η κύρωση δύο πράξεων νομοθετικού περιεχομένου. Η απαγόρευση του άρθρου 113 είναι ρητή. 
Επιπλέον, είναι ρητή η διάταξη του Κανονισμού της Βουλής, η οποία ρητώς προβλέπει, κύριε Υπουργέ, ότι δεν φέρνετε ούτε στις 12.20’ το βράδυ τροπολογίες ούτε στην τέταρτη συνεδρίαση, ενώ συζητείται ένα νομοσχέδιο επί μία εβδομάδα, τροπολογίες έξωθεν, τις οποίες δεν έχετε περιλάβει ούτε στην αιτιολογική έκθεση, με τις οποίες τροποποιείτε διατάξεις, οι οποίες δεν περιλαμβάνονται στην αιτιολογική έκθεση, με τις οποίες παράγετε επιβάρυνση του προϋπολογισμού –αλλά δεν μας έχετε φέρει έκθεση του Γενικού Λογιστηρίου του Κράτους- και οι οποίες αναστατώνουν ένα σύμπλεγμα θεσπισμένων διατάξεων, για τις οποίες δεν είπατε τίποτα και τις οποίες οι Βουλευτές που θα τις ψηφίσουν –αν τις ψηφίσουν- μεθαύριο θα μας πουν «δεν το διάβασα», όπως είπε ο κ. Χρυσοχοΐδης ότι δεν διάβασε το μνημόνιο!
(Χειροκροτήματα από την πτέρυγα του ΣΥΡΙΖΑ-ΕΚΜ)
Σας ρωτώ, λοιπόν: Γνωρίζετε, κύριοι Βουλευτές, που ήρθατε για να δείξετε ότι δεν θα εγερθείτε; Και περιμένω να δω τι θα κάνει και η ΔΗΜΑΡ, γιατί ο κ. Τσούκαλης στην προηγούμενη ένσταση είπε: «Σήμερα δεν θα εγερθώ, αλλά ως εδώ.» Αναμένω, λοιπόν, να δω και τη στάση της ΔΗΜΑΡ εν προκειμένω. 
Έχει γίνει σουρωτήρι το Σύνταγμα. Έχετε παραβιάσει το Σύνταγμα και τον Κανονισμό καθ’ έξιν, κατ’ επάγγελμα και κατά συνήθεια, και εσκεμμένα χρησιμοποιώ αυτήν την ορολογία. Και σήμερα η μόνη βία και η μόνη σπουδή που έδειξαν οι Βουλευτές της Νέας Δημοκρατία και ορισμένοι του ΠΑΣΟΚ και το Προεδρείο βεβαίως, γι’ αυτό το τόσο σημαντικό νομοσχέδιο, ήταν μόλις προκλήθηκε ο κίνδυνος αυτής της δι’ εγέρσεως και ευδοκίμησης ένστασης αντισυνταγματικότητας...</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Παρακαλώ, το τρίλεπτο το περάσατε.</ChairmanSpeech>
<Speech><Parlmember>ΖΩΗ ΚΩΝΣΤΑΝΤΟΠΟΥΛΟΥ</Parlmember>: Κύριε Πρόεδρε, είστε τόσο εκτεθειμένος …</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Παρακαλώ, τελειώσατε.</ChairmanSpeech>
<Speech><Parlmember>ΖΩΗ ΚΩΝΣΤΑΝΤΟΠΟΥΛΟΥ</Parlmember>: … μπορείτε να με διακόπτετε όσο θέλετε, αλλά συνταγματικές αυτές οι τροπολογίες δεν γίνονται, όσους κι αν καλέσετε στο τηλέφωνο.
(Χειροκροτήματα από την πτέρυγα του ΣΥΡΙΖΑ-ΕΚΜ)</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Ευχαριστούμε.
Το λόγο έχει ο κ. Τζαμτζής, εκ μέρους της Νέας Δημοκρατίας.</ChairmanSpeech>
<Speech><Parlmember>ΙΟΡΔΑΝΗΣ ΤΖΑΜΤΖΗΣ</Parlmember>: Ευχαριστώ, κύριε Πρόεδρε.
Αυτό που διαπιστώνουμε ιδιαίτερα το τελευταίο διάστημα είναι μία πρακτική από το ΣΥΡΙΖΑ που σκοπό και στόχο έχει πρώτα απ’ όλα να κωλυσιεργήσει και, δεύτερον, να κάνει επαναστατική γυμναστική για να έχει τα μέλη του Κοινοβουλίου που ανήκουν στην παράταξή του σε εγρήγορση.
Ταυτόχρονα, όμως –και το λέω με λύπη μου αυτό- διαπιστώνω ότι, γενικότερα, όσον αφορά τα θέματα «αντισυνταγματικότητας» έχει μια ιδιαίτερη τάση η συνάδελφος κ. Κωνσταντοπούλου, ώστε να καταλήγουν να γίνονται μία διαδικασία αυτοπροβολής.
Για να ξεκαθαρίζουμε τα πράγματα, η συγκεκριμένη τροπολογία με αριθμό 38 επί της ουσίας –και όχι με λόγια και συνεχείς αναφορές σε αντισυνταγματικότητες- βρίσκεται σε άμεση συνάρτηση με το σχέδιο νόμου το οποίο συζητούμε. Τα οικονομικά των ΟΤΑ, οι παραχωρήσεις των οικοπέδων στο ΤΑΙΠΕΔ, τα θέματα που αφορούν το μεσοπρόθεσμο, τα θέματα οργάνωσης και λειτουργίας του Υπουργείου Οικονομικών, θέματα προγραμμάτων, θέματα του ΤΕΑΠΥΚ κ.λπ. όλα έχουν άμεση σχέση με το Υπουργείο Οικονομικών. Γι’ αυτόν το λόγο και θεωρούμε ότι πρέπει να απορριφθεί κάθε τέτοια διαδικασία και ένσταση από πλευράς του ΣΥΡΙΖΑ.
(Χειροκροτήματα από την πτέρυγα της Νέας Δημοκρατίας)</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Κύριοι συνάδελφοι, παρακαλώ οι δεχόμενοι ότι η τροπολογία με γενικό αριθμό 38 και ειδικό 17 δεν είναι σχετική με το συγκεκριμένο νομοσχέδιο να εγερθούν.</ChairmanSpeech>
<Speech><Parlmember>ΠΑΝΑΓΙΩΤΗΣ ΛΑΦΑΖΑΝΗΣ</Parlmember>: Κύριε Πρόεδρε, ζητώ το λόγο.</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Παρακαλώ, δεν έχετε το λόγο.</ChairmanSpeech>
<Speech><Parlmember>ΠΑΝΑΓΙΩΤΗΣ ΛΑΦΑΖΑΝΗΣ</Parlmember>: Γιατί δεν έχω το λόγο;</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Μόνο ένας και ένας ...</ChairmanSpeech>
<Speech><Parlmember>ΠΑΝΑΓΙΩΤΗΣ ΛΑΦΑΖΑΝΗΣ</Parlmember>: Απαγορεύετε και το λόγο τώρα; 
(Θόρυβος στην Αίθουσα)</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Παρακαλώ, δεν έχετε το λόγο. 
Επαναλαμβάνω. Παρακαλώ οι δεχόμενοι ότι η τροπολογία με γενικό αριθμό 38 και ειδικό 17 δεν είναι σχετική με το συγκεκριμένο νομοσχέδιο να εγερθούν.
(Εγείρονται οι αποδεχόμενοι την πρόταση)
Είναι προφανές ότι δεν ηγέρθη ο απαιτούμενος αριθμός Βουλευτών σύμφωνα με το Σύνταγμα και τον Κανονισμό της Βουλής και συνεπώς, οι αμφισβητήσεις κατά το άρθρο 74 παράγραφος 5, εδάφιο γ’ του Συντάγματος απορρίπτονται.
(Χειροκροτήματα)
Το λόγο έχει ο κ. Εμμανουήλ Γλέζος.</ChairmanSpeech>
<Speech><Parlmember>ΖΩΗ ΚΩΝΣΤΑΝΤΟΠΟΥΛΟΥ</Parlmember>: Δεν είναι προφανές!
(Θόρυβος στην Αίθουσα)</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Παρακαλώ!</ChairmanSpeech>
<Speech><Parlmember>ΠΑΝΑΓΙΩΤΗΣ ΛΑΦΑΖΑΝΗΣ</Parlmember>: Μετρήστε. Κάντε καταμέτρηση. Δεν μπορείτε να μετρήσετε, δεν βλέπετε κιόλας.</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Κύριοι συνάδελφοι, δεν μπορεί από τη μία μεριά να λέτε ότι φωνάξετε και ήρθαν Βουλευτές και από την άλλη να διαμαρτύρεστε για το αποτέλεσμα.</ChairmanSpeech>
<Speech><Parlmember>ΑΘΑΝΑΣΙΟΣ ΠΕΤΡΑΚΟΣ</Parlmember>: Να γίνει τώρα καταμέτρηση!</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Σεβαστείτε τον άνθρωπο που είναι στο Βήμα.</ChairmanSpeech>
<Speech><Parlmember>ΑΘΑΝΑΣΙΟΣ ΠΕΤΡΑΚΟΣ</Parlmember>: Οι κύριοι συνάδελφοι ηγέρθησαν, άρα έχουμε πλειοψηφία! Είναι υπέρ της πράξης.
(Θόρυβος στην Αίθουσα-κωδωνοκρουσίες)</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Ορίστε, κύριε Γλέζο, έχετε το λόγο.</ChairmanSpeech>
<Speech><Parlmember>ΜΑΝΩΛΗΣ ΓΛΕΖΟΣ</Parlmember>: Αγαπητέ Πρόεδρε, Βουλευτίνες και Βουλευτές του ελληνικού Κοινοβουλίου, θα ήθελα να κάνω μια πρώτη παρατήρηση. Όταν ασκούμε όλα τα δικαιώματα που μας παρέχει ο Κανονισμός της Βουλής και το Σύνταγμα και κάνουμε ένσταση -ανεξάρτητα από το αποτέλεσμα-αντισυνταγματικότητας, βλέπω ως απάντηση, αν μου επιτρέπετε, φωνασκίες. Δεν βλέπω ουσιαστική απάντηση. Αυτό ως πρώτη παρατήρηση.
Ως δεύτερη παρατήρηση, αγαπητέ Υπουργέ, θα ήθελα να πω ότι, όταν μιλάει οποιοσδήποτε Βουλευτής, δεν επιτρέπεται να ενοχλεί κανένας τον Υπουργό, διότι πρέπει να ακούει αυτά που λέει ο Βουλευτής, εκτός αν εφαρμόσουμε καινούργιους κανονισμούς, οι οποίοι θα λένε ότι μπορείς να μιλάς χωρίς την παρουσία Υπουργών ή ότι ο Υπουργός μπορεί να κάνει ό,τι θέλει.
Έρχομαι τώρα στην ουσία της αντισυνταγματικότητας και όχι στην υποπαράγραφο της υποπαραγράφου της υποπαραγράφου κ.λπ.. Φέρατε μία τροπολογία που έχει σχέση με την υπαγωγή των ασφαλιστικών ταμείων των δημοσιογράφων στον ΕΟΠΥΥ και τη φέρατε την τελευταία στιγμή. Το ερώτημά μου είναι: Προκληθήκατε εδώ από ερώτηση Βουλευτών; Τέθηκε το θέμα από Βουλευτές; Έθεσαν εδώ Βουλευτές το θέμα; Όχι. Το ζήτησαν μήπως οι δημοσιογράφοι; Ούτε οι δημοσιογράφοι το ζήτησαν.
(Στο σημείο αυτό την Προεδρική Έδρα καταλαμβάνει ο Ε’ Αντιπρόεδρος της Βουλής κ. ΛΕΩΝΙΔΑΣ ΓΡΗΓΟΡΑΚΟΣ )
Άρα κάποιος το ζήτησε για να το φέρετε την τελευταία στιγμή. Και όταν ειπώθηκε ότι η τρόικα το ζήτησε, είδα άρνησή σας. Τότε, λοιπόν, αν και η τρόικα δεν το ζήτησε, προς τι η τσαπατσουλιά; Δεν το καταλαβαίνω. Δεν υπάρχει άλλος λόγος. Ούτε οι δημοσιογράφοι το ζήτησαν, ούτε κανένας Βουλευτής εδώ το ζήτησε και όμως, έρχεται την τελευταία στιγμή. Αυτό σημαίνει τσαπατσουλιά.
Μπορείτε να με διακόψετε, δεν έχω αντίρρηση.</Speech>
<Speech><Parlmember>ΙΩΑΝΝΗΣ ΣΤΟΥΡΝΑΡΑΣ</Parlmember> (Υπουργός Οικονομικών): Να σας απαντήσω;</Speech>
<Speech><Parlmember>ΜΑΝΩΛΗΣ ΓΛΕΖΟΣ</Parlmember>: Το Προεδρείο τι λέει.</Speech>
<Speech><Parlmember>ΙΩΑΝΝΗΣ ΣΤΟΥΡΝΑΡΑΣ</Parlmember> (Υπουργός Οικονομικών): Μπορώ να απαντήσω, κύριε Πρόεδρε;</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Εφόσον το επιτρέπει ο ομιλητής, παρακαλώ, κύριε Υπουργέ.</ChairmanSpeech>
<Speech><Parlmember>ΙΩΑΝΝΗΣ ΣΤΟΥΡΝΑΡΑΣ</Parlmember> (Υπουργός Οικονομικών): Είναι απλό. Εάν εξαιρούνταν οι δημοσιογράφοι, ζήτησα να εξαιρεθούν και όλοι οι άλλοι: τραπεζοϋπάλληλοι, δικηγόροι, γιατροί. Γι’ αυτό.</Speech>
<Speech><Parlmember>ΧΡΗΣΤΟΣ ΚΑΡΑΓΙΑΝΝΙΔΗΣ</Parlmember>: Δεν το ανακαλύψατε τώρα, το ξέρατε και από πριν.</Speech>
<Speech><Parlmember>ΜΑΝΩΛΗΣ ΓΛΕΖΟΣ</Parlmember>: Το ερώτημα είναι: γιατί την τελευταία στιγμή; Αυτό είναι το ερώτημα: Γιατί την τελευταία στιγμή; Δεν είχε προβλεφθεί νωρίτερα όλη αυτή η δικαιολογία την οποία δίνετε. Αυτό είναι το ερώτημά μου και είναι σαφέστατο και αυτά είναι πέρα από την παράγραφο και την υποπαράγραφο και την υποπαράγραφο κ.λπ.. Είναι η ουσία του ζητήματος.
Αγαπητοί συνάδελφοι, από την προηγούμενη αγόρευσή μου εδώ στο Κοινοβούλιο είχα θέσει ένα ερώτημα. Το ερώτημα έλεγε: Την κρίση δεν την προκάλεσε, δεν τη δημιούργησε, δεν την τροφοδοτεί ο ελληνικός λαός. Γιατί πρέπει να την πληρώσει ο ελληνικός λαός; Απάντηση δεν πήρα. Απάντηση σε αυτό το ουσιώδες ερώτημα δεν πήρα. Το μόνο που πήρα είναι ότι τα μέτρα είναι επώδυνα, αλλά πρέπει να γίνουν. Γιατί; Προς όφελος του χρηματοπιστωτικού κεφαλαίου. Υπάρχει άλλος λόγος; Υπάρχει άλλη αιτία;
Δεν είδα εδώ κάποια φορά, κάποια στιγμή, να έρθει η Κυβέρνηση και να πει προς τις ελληνικές τράπεζες: «Ξέρετε, θα προτείνουμε ορισμένα επώδυνα μέτρα για σας, τις τράπεζες και γι’ αυτόν το λόγο, σας ζητούμε και θα είναι η τελευταία φορά. Δεν θα είναι άλλη». Έγινε κάτι τέτοιο προς τις τράπεζες; Ζητήσαμε ποτέ από τις τράπεζες να υποστούν επώδυνα μέτρα; Το αντίθετο.
Κόπηκαν οι μισθοί, κόπηκαν οι συντάξεις, κόπηκαν τα μεροκάματα, κόπηκαν τα επιδόματα υπέρ του χρηματοπιστωτικού κεφαλαίου. Γιατί; Το ερώτημα μου θέλει απάντηση. Δεν μπορεί να περάσει έτσι. Κι αν δεν απαντήσετε τώρα, μη σας περνάει η ιδέα ότι θα σας αφήσει –δεν θα πω οι ερινύες- η ιστορία, να καθίσετε ήσυχος μπροστά σε αυτό το θέμα. Το ερώτημα λοιπόν παραμένει. 
Μία δικαιολογία είναι η ρευστότητα. Τι καταλαβαίνει ο κόσμος από τη ρευστότητα; Ο κόσμος δεν μπορεί να αγοράσει. Πηγαίνει στο μπακάλικο, δεν μπορεί να αγοράσει γιατί του έκοψαν το μισθό, κλείνουν τα καταστήματα γιατί δεν μπορεί να αγοράσει. Αυτό βέβαια είναι η ρευστότητα, αλλά ο κόσμος δεν καταλαβαίνει τη ρευστότητα, όπως δεν καταλαβαίνει αυτό το περίφημο «βιωσιμότητα του χρέους». 
Δηλαδή αντέχει ο ελληνικός λαός στον αιώνα τον άπαντα να πληρώνει χρέη; Όπως πληρώσαμε από το 1824 το περίφημο δάνειο της γαλλικής τράπεζας, που μας έκανε τότε και χάσαμε την ανεξαρτησία μας, τουλάχιστον την οικονομική. 
Με κάποιον άλλον τρόπο πρέπει να παρουσιάζονται τα γεγονότα για να είναι καθαρά. Οι δανειστές μας είναι τοκογλύφοι και τίποτα περισσότερο. Όσοι υπακούν στους τοκογλύφους, κάνουν αυτό που δυόμισι χιλιάδες χρόνια πριν είχε πει ο Μένανδρος: «Τα δάνεια δούλους τους ελευθέρους ποιεί». 
Αυτό πρέπει να το θυμηθείτε, πρέπει να το σκεφτείτε, εκτός κι αν πείτε «Δεν βαριέσαι, η επόμενη κυβέρνηση που θα είναι του ΣΥΡΙΖΑ, οπωσδήποτε θα καταργήσει όποιους νόμους ψηφίσαμε. Για ποιο λόγο να μπούμε στον κόπο τώρα να μην ψηφίζουμε αυτά τα επώδυνα μέτρα προς την Κυβέρνηση;». Αλλά δεν είναι ματαιοπονία. Ίσως είναι μία πονηρή σκέψη κι έχει κάποια αξία, αφού θα έρθει ο ΣΥΡΙΖΑ και θα τα ματαιώσει όλα, θα καταργήσει –το λέμε καθαρά- όλους τους νόμους και τα προεδρικά διατάγματα που ψηφίζετε εδώ για το ξεπούλημα της ελληνικής γης. 
(Χειροκροτήματα από την πτέρυγα του ΣΥΡΙΖΑ-ΕΚΜ)
Όλα θα τα καταργήσει. Εντάξει, είναι μία δικαιολογία την οποία μπορείτε να προβάλετε. 
Τα οκτώ λεπτά έγιναν έξι;</Speech> 
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Κύριε Γλέζο, πάντα με σεβασμό στο πρόσωπό σας, ήταν ήδη τέσσερα πριν μπείτε στο θέμα. Σας έδωσα λοιπόν δύο παραπάνω και σας έβαλα τέσσερα συν έξι ίσον δέκα.</ChairmanSpeech> 
<Speech><Parlmember>ΜΑΝΩΛΗΣ ΓΛΕΖΟΣ</Parlmember>: Δεν έχω καμμία αντίρρηση και σταματάω.</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Να μην έχετε, γιατί υπάρχει ειλικρίνεια.</ChairmanSpeech> 
<Speech><Parlmember>ΜΑΝΩΛΗΣ ΓΛΕΖΟΣ</Parlmember>: Δεν θέλω να κάνω καμμία κατάχρηση.</Speech> 
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Έκανε παρέμβαση ο Υπουργός, πριν μπείτε στο θέμα σας, άρα τέσσερα λεπτά και έξι ίσον δέκα.</ChairmanSpeech>  
<Speech><Parlmember>ΜΑΝΩΛΗΣ ΓΛΕΖΟΣ</Parlmember>: Σταματάω εδώ και περιμένω απάντηση στο κύριο ερώτημα που έκανα. 
(Χειροκροτήματα από την πτέρυγα του ΣΥΡΙΖΑ-ΕΚΜ)</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Κύριε Υπουργέ, έχετε κάτι να πείτε προσωπικά στον κ. Γλέζο; Διότι είπε ότι περιμένει απάντηση επί των θεμάτων.</ChairmanSpeech>
<Speech><Parlmember>ΙΩΑΝΝΗΣ ΣΤΟΥΡΝΑΡΑΣ</Parlmember> (Υπουργός Οικονομικών): Ναι, κύριε Πρόεδρε. 
Επειδή τρέφω μεγάλο σεβασμό στον κ. Γλέζο, θέλω να του πω ότι έχει άδικο σε όσα είπε. 
Νομίζω ότι και την προηγούμενη φορά που ήμουν εδώ σας προκάλεσα, στο ΣΥΡΙΖΑ, να μου πείτε ποια είναι η δική σας λύση. 
Πράγματι παίρνουμε επώδυνα μέτρα, για να ξαναβάλουμε την Ελλάδα σε μία τροχιά ανάπτυξης. Ποια είναι η δική σας λύση; Δηλαδή τώρα ξέρουμε ότι μέχρι 16 Νοεμβρίου έχουμε διαθέσιμα. Τι προτείνετε εσείς; Πώς θα βρούμε διαθέσιμα μετά την 16η Νοεμβρίου, εάν δεν ακολουθήσουμε την πολιτική που ακολουθούμε τώρα; 
Περιμένω απάντηση.</Speech> 
<Speech><Parlmember>ΜΑΝΩΛΗΣ ΓΛΕΖΟΣ</Parlmember>: Κύριε Πρόεδρε, μπορώ να έχω το λόγο;</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Παρακαλώ, κύριε Γλέζο.</ChairmanSpeech>
<Speech><Parlmember>ΜΑΝΩΛΗΣ ΓΛΕΖΟΣ</Parlmember>: Από την προηγούμενη φορά είπα συγκεκριμένα με ποιους τρόπους εμείς, χωρίς να έχουμε ανάγκη να δανειζόμαστε θα βρούμε τα λεφτά, που δεν υπάρχουν τώρα.
Και γι’ αυτά ακόμα δεν έχω πάρει την παραμικρή απάντηση. Δεν φταίω αν δεν τα θυμόσαστε. Πάρτε τα Πρακτικά της Βουλής, τα έχω καταγράψει και είναι ένα-ένα τοποθετημένα. Κι αν είχα το χρόνο, έχω άλλους τρεις τρόπους να σας πω. Θα μπορούσα να τους πω μετά. 
Ας αναφέρω ένα μονάχα. Δικηγόροι οι οποίοι ασχολούνται με τα διεθνή θέματα λένε ότι μέσα σε ένα μήνα, εάν δεν έρθουμε σε συμφωνία με τη Γερμανία, μπορεί να μας δώσει το κατοχικό δάνειο. Σε ένα μήνα! Σε αυτό δεν πήρα απάντηση.</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Κύριε Γλέζο, θα σας απαντήσει στη δευτερολογία του.
Η κ. Ζωή Κωνσταντοπούλου έχει το λόγο για οκτώ λεπτά.</ChairmanSpeech>
<Speech><Parlmember>ΖΩΗ ΚΩΝΣΤΑΝΤΟΠΟΥΛΟΥ</Parlmember>: Κύριε Υπουργέ, μιας και απευθύνατε στο ΣΥΡΙΖΑ το ερώτημα «ποια είναι η δική σας λύση», να σας πω ότι η λύση που προτείνουμε και θα ήταν η πλέον επωφελής για τη χώρα, να φύγετε μία ώρα αρχύτερα.
(Χειροκροτήματα από την πτέρυγα του ΣΥΡΙΖΑ - ΕΚΜ)
Και να σας πω ακόμη, κύριε Υπουργέ, επειδή απευθύνεστε πραγματικά με απύθμενο, κατά την άποψή μου, θράσος προς αυτό το Κοινοβούλιο, προς την Κοινοβουλευτική Ομάδα του ΣΥΡΙΖΑ, αλλά και προς τον ελληνικό λαό τον οποίο έχετε ρημάξει, ότι με τον ίδιο τρόπο απευθύνθηκε στην Επιτροπή Θεσμών και Διαφάνειας πριν από λίγες μέρες ο κ. Παπακωνσταντίνου και με γοερές αναφορές περιέγραψε πόσο δύσκολες αποφάσεις πήρε κι αυτός, που κανείς δεν θα ήθελε να τις έχει πάρει. Και μας κάλεσε περίπου να τον συμπονέσουμε και να τον λυπηθούμε, να του επιδείξουμε έλεος και κατανόηση, διότι ισοπέδωσε μια ολόκληρη χώρα, μιαν ολόκληρη κοινωνία και έναν ελληνικό λαό. 
Να σας πω, λοιπόν, κύριε Υπουργέ, ότι επειδή εμείς δεν λειτουργούμε με ξένα κόλλυβα, εμείς την περιουσία του ελληνικού λαού δεν τη θεωρούμε ότι βρίσκεται στην τσέπη μας για να τη σκορπάμε, επειδή πονάμε και συμπάσχουμε με τους ανθρώπους οι οποίοι αυτήν τη στιγμή έχουν περιβυθιστεί στη δυστυχία, δεν έχουμε ούτε έλεος ούτε κατανόηση ούτε συμπόνια για τον Υπουργό Οικονομικών, ο οποίος σήμερα εισάγει τα επαχθέστερα μέτρα και ζητάει απ’ αυτήν τη Βουλή να ψηφίσει την οριστική και αμετάκλητη καταδίκη της χώρας μας και των επομένων γενεών. Δεν έχουμε, κύριε Υπουργέ, ούτε κατανόηση ούτε συμπόνια ούτε έλεος.
Να σας πω ακόμη το εξής. Επειδή σας βλέπω να μειδιάτε και επειδή για μας πραγματικά δεν είναι αστεία η κατάσταση, να σας πω λοιπόν ότι έχουμε κι άλλη μία λύση, εκτός από το να φύγετε μια ώρα αρχύτερα. 
Η λύση είναι να αναζητήσετε ως αρμόδιος Υπουργός τη φορολογική ύλη και το φορολογικό αντικείμενο και τα εισοδήματα του κράτους, τα έσοδα του κράτους από αυτές τις δυσθεώρητες καταθέσεις στο εξωτερικό, από τη «SIEMENS», απ’ όλους εκείνους τους ισχυρούς τους οποίους χαϊδεύετε για πολλοστή φορά με τη στάση σας και με την πολιτική σας, την ίδια ώρα που επελαύνετε ανηλεώς στα εισοδήματα και στις ζωές των απλών πολιτών. 
Έτσι, λοιπόν, νομίζω ότι σας έδωσα δύο λύσεις. Εάν δεν σας κάνουν οι λύσεις αυτές, πρέπει να σας πω ότι το επιχείρημα ότι η καταστροφή την οποία εισάγετε και προτείνετε είναι μονόδρομος ελλείψει εναλλακτικής, είναι μία δικής εμπνεύσεως ρητορεία και ρητορική ή για την ακρίβεια είναι μία ρητορεία και ρητορική εμπνεύσεως του κ. Παπανδρέου, του κ. Παπακωνσταντίνου, του κ. Παπαδήμου, του κ. Βενιζέλου και εσχάτως του κ. Σαμαρά και υμών.
Επειδή όλοι κρινόμαστε και εσείς θα κριθείτε, να σας πω ότι αυτάρεσκος τρόπος και το μειδίαμα με το οποίο απευθύνεστε σε εκπροσώπους του ελληνικού λαού, ενός πολύ σημαντικού τμήματος του ελληνικού λαού, που αποφάσισε ότι ο ΣΥΡΙΖΑ πρέπει να εκπροσωπείται σ’ αυτήν τη Βουλή με πολύ ισχυρή Κοινοβουλευτική Ομάδα, δεν συνάδει στο δημοκρατικό ήθος που πρέπει να επιδεικνύετε.
Βλέπω ότι επιταχύνθηκε κάπως η σειρά μου. Από τους τρεις μόνο Βουλευτές του ΠΑΣΟΚ που επρόκειτο να μιλήσουν σ’ αυτήν τη συζήτηση, ο ένας μάλλον απέσυρε την υποψηφιότητά του ως ομιλητής. Και βλέπω ότι από τη ΔΗΜΑΡ μόνο δύο ομιλητές έχουν εγγραφεί. Δεν ξέρω αν αυτό σας απασχολεί. 
Και δεν ξέρω επίσης αν σας προβληματίζει ή γιατί δεν σας προβληματίζει το γεγονός ότι σύσσωμη η ελληνική κοινωνία αντιδρά στις ρυθμίσεις και στα μέτρα που φέρνετε. 
Όσον αφορά τις πράξεις νομοθετικού περιεχομένου που αφορούν το ΤΑΙΠΕΔ, η Κυβέρνησή σας, κύριε  Υπουργέ, έκανε πραξικόπημα στις 6 Σεπτεμβρίου. Σας επεσήμανα ότι από τους Υπουργούς που φέρονται ότι υπογράφουν που βρέθηκαν και υπέγραψαν μέσα σε τέσσερις ώρες πράξη νομοθετικού περιεχομένου, ο ένας, ο κ. Αβραμόπουλος, βρισκόταν στην Αίγυπτο. Σας το επεσήμανα αυτό.
Με αυτήν την πράξη νομοθετικού περιεχομένου καταργήσατε την ειδική πλειοψηφία που προβλέπει ο Κανονισμός της Βουλής για το ΤΑΙΠΕΔ, για τον διορισμό προέδρου και διευθύνοντος συμβούλου. Ξέρετε, ήταν ένας νόμος τον οποίο είχε εισαγάγει η προηγούμενη Κυβέρνηση. Ο κ. Βενιζέλος είχε εισαγάγει αυτήν τη διάταξη. 
Κύριε  Υπουργέ, ξέρετε πώς δικαιολόγησε τη συγκεκριμένη διάταξη στην αιτιολογική έκθεση ο κ. Βενιζέλος όταν ψηφίστηκε ο νόμος αυτός την 1η Ιουλίου του 2011; Για λόγους διαφάνειας και λόγω του κρίσιμου ρόλου που καλείται να διαδραματίσει το ταμείο. Για λόγους διαφάνειας έλεγε τον Ιούνιο του 2011 ο κ. Βενιζέλος και η κυβέρνηση Παπανδρέου πρέπει να είναι ειδική η πλειοψηφία για το ΤΑΙΠΕΔ. Και για σκοπιμότητες αδιαφάνειας εσείς καταργήσατε με αδιαφανείς και αντισυνταγματικές, πραξικοπηματικές διαδικασίες αυτήν την ειδική πλειοψηφία.
Όλα αυτά θα καταπέσουν, να είστε βέβαιοι. Και σας είπα και την προηγούμενη φορά να το πείτε και στους επενδυτές. Να τους το πείτε και στα Αγγλικά, στη γλώσσα με την οποία συνεδριάζει το ΤΑΙΠΕΔ. Αυτό το έχετε πει εδώ στους συναδέλφους, οι οποίοι αύριο θα ψηφίσουν με ονομαστική ψηφοφορία; Τους έχετε πει ότι αυτό το Ταμείο Αξιοποίησης της Ιδιωτικής Περιουσίας του Δημοσίου δεν συνεδριάζει ούτε καν στην ελληνική γλώσσα; Τους έχετε ενημερώσει τι θα γίνει αν εκποιηθούν όλα εκείνα τα οποία παρουσίασε πριν από λίγες ώρες στην Επιτροπή Οικονομικών Υποθέσεων ο κατά κατάχρηση προεδρεύων; Διότι είναι άκυρη η προεδρία του κ. Αθανασόπουλου, είναι άκυρη η θέση του κ. Εμίρη και οποιαδήποτε πράξη και αν διενεργήσουν, να είστε βέβαιος ότι θα καταπέσει.
Η δε παρέμβασή σας σε εκκρεμείς δίκες και η απόπειρά σας να προσδώσετε κύρος εκ των υστέρων, κύριε  Υπουργέ, σε πράξεις άκυρες οι οποίες έχουν προσβληθεί ενώπιον του Συμβουλίου της Επικρατείας, δεν κατάφερε να αποκτήσει ούτε καν την έγκριση της Επιστημονικής Επιτροπής της Βουλής.
Πραγματικά, απορώ πόθεν αντλείτε τις διαβεβαιώσεις σας, πόθεν αντλείτε αυτή σας την αμετανόητη επιμονή να διαλύσετε  το Σύνταγμα και τον κοινοβουλευτισμό.
Απορώ ακόμη-ακόμη πόθεν αντλείτε την επιμονή να εφαρμόζετε και να προωθείτε μία πολιτική η οποία όχι απλώς έχει χρεοκοπήσει προ πολλού, αλλά ήδη κατακρίνεται και διευρωπαϊκά.
Κύριε Υπουργέ, το σώφρον πράγμα για να πράξει κανείς σ’ αυτό το στάδιο θα ήταν η απόσυρση συλλήβδην. Σας το είπα και την προηγούμενη φορά. Δεν είναι ζήτημα εγωισμού, είναι ζήτημα πατριωτισμού. Το σώφρον πράγμα θα ήταν η απόσυρση όλων αυτών των διατάξεων. Προφανώς ακόμη διαπραγματεύεστε τις ψήφους, γι’ αυτό και η μετατόπιση της ονομαστικής ψηφοφορίας από μέρα σε μέρα, επειδή προφανώς ακόμη προσπαθείτε να συντηρήσετε τη συνοχή μίας κατακρημνιζόμενης Κυβέρνησης και επειδή την ίδια ώρα είστε εκτεθειμένοι, γιατί εκείνοι που σας στηρίζουν, κύριε Υπουργέ, είχαν για δυόμισι χρόνια στην τσέπη και στο συρτάρι τους τη λίστα Λαγκάρντ. Διαβάζοντας πλέον ονόματα, όλοι μπορούμε να υποθέτουμε μετά βεβαιότητας τι έπρατταν. 
Για όλους αυτούς τους λόγους, κύριε Υπουργέ, εγώ θα επαναλάβω αυτό που ο Μανώλης Γλέζος είπε απ’ αυτό το Βήμα. Αφού επιμένετε και αν τα ψηφίσετε με το ηθικό και το εσωτερικό σθένος που θα βρείτε να τα ψηφίσετε, εμείς θα τα ακυρώσουμε πάρα πολύ σύντομα.
(Χειροκροτήματα από την πτέρυγα του ΣΥΡΙΖΑ-ΕΚΜ)</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Ο κ. Κόλλιας; Απών.
Ο κ. Υψηλάντης; Απών.
Το λόγο έχει ο κ. Μιχελάκης για οκτώ λεπτά.</ChairmanSpeech>
<Speech><Parlmember>ΙΩΑΝΝΗΣ ΜΙΧΕΛΑΚΗΣ</Parlmember>: Ευχαριστώ, κύριε Πρόεδρε,
Κυρίες και κύριοι συνάδελφοι, η εθνική μας οικονομία συρρικνώθηκε τα τελευταία τέσσερα χρόνια κατά 18,5% και θα συνεχίσει να συρρικνώνεται τον επόμενο χρόνο. Η χώρα βυθίστηκε σε ύφεση παρόμοια με εκείνη που βίωσαν οι Ηνωμένες Πολιτείες της Αμερικής και η Γερμανία κατά τη δεκαετία του 1930.
Βέβαια ο ελληνικός λαός δεν περιμένει ούτε τα στατιστικά στοιχεία, ούτε τα σχόλια κανενός για να αντιληφθεί την έκταση της κρίσης. Τη βιώνει καθημερινά μέσα από την «εκτόξευση» της ανεργίας, τα χιλιάδες λουκέτα, τη δραματική μείωση του βιοτικού επιπέδου, την αδυναμία του να αντεπεξέλθει ακόμα και στις πιο στοιχειώδεις ανάγκες του. Οι άνεργοι, οι άστεγοι αλλά και οι χιλιάδες αυτοκτονίες απεικονίζουν ένα πρωτόγνωρο κλίμα εθνικής κατάθλιψης. 
Η ελληνική κοινωνία έχει φθάσει πλέον στα όρια της αντοχής της, γι’ αυτό και τα επώδυνα μέτρα που έρχονται στη Βουλή δεν μπορεί παρά να είναι τα τελευταία. Για να είναι τα τελευταία, οφείλουμε να κερδίσουμε το μεγάλο στοίχημα των διαρθρωτικών αλλαγών, των αποκρατικοποιήσεων και της αξιοποίησης της δημόσιας περιουσίας.
Σ’ αυτήν την κατεύθυνση κινείται και αυτόν το στόχο υπηρετεί το σχέδιο νόμου του Υπουργείου Οικονομικών που συζητάμε σήμερα. Συμβάλλει κατά κύριο λόγο στην άρση των νομικών εμποδίων που δυσχεραίνουν τις αποκρατικοποιήσεις και αποβλέπει στη διευκόλυνση της διαδικασίας για την ταχύτερη και αποδοτικότερη αξιοποίηση των ακινήτων του δημοσίου. 
Θυμίζω ειδικά για τις ρυθμίσεις που αναφέρονται στην αξιοποίηση της ακίνητης περιουσίας του δημοσίου ότι πρόσφατη μελέτη επισημαίνει πως για κάθε 1 ευρώ που επενδύεται απευθείας στη γη, άλλα 3 ευρώ κτίζονται πάνω σ’ αυτό. Τα πολλαπλασιαστικά οφέλη των επενδύσεων σε ακίνητα είναι τόσο σοβαρά που δεν μπορεί να αγνοούνται από κανέναν. 
Ακούμε, δυστυχώς, από την Αντιπολίτευση ότι θα παλέψει μέσα και έξω από τη Βουλή για να ματαιώσει τις αποκρατικοποιήσεις. Υπονομεύουν ουσιαστικά τις προσπάθειες προσέλκυσης επενδύσεων και δημιουργίας νέων θέσεων εργασίας. Κολακεύουν και ευνοούν τους βολεμένους. Υπηρετούν πελατειακές σχέσεις. Δημαγωγούν. 
Τους ρωτάμε ευθέως: Πώς είναι δυνατό να προσελκύσουμε το ενδιαφέρον σοβαρών επενδυτικών κεφαλαίων για επιχειρήσεις των οποίων το πλειοψηφικό πακέτο θα ανήκει στο δημόσιο; Ποιος δεν έχει αντιληφθεί ακόμα ότι το δημόσιο αποδείχθηκε ο πιο κακός επιχειρηματίας, αφού φόρτωσε με ανυπολόγιστα χρέη τα κρατικά ταμεία και τελικά τους ίδιους τους πολίτες; Ποιος μπορεί να ξεχάσει το παράδειγμα της Ολυμπιακής που επιβάρυνε το δημόσιο με 1 εκατομμύριο ευρώ την ημέρα; 
Ποιος δεν ξέρει ότι τα χρέη του ΟΣΕ έφτασαν στο δυσθεώρητο ύψος των 10 δισεκατομμυρίων ευρώ; 
Θυμίζω ότι μόλις πρόσφατα η Ολυμπιακή εξαγοράστηκε από την «AEGEAN» έναντι 72 εκατομμυρίων ευρώ, ενώ για να την πάρει η «MIG» κατέβαλε το 2009 στο ελληνικό δημόσιο περίπου 170 εκατομμύρια ευρώ.
Είναι, λοιπόν, έστω και τώρα επιτακτική ανάγκη να συμβεί το ίδιο και στον ΟΣΕ που εξακολουθεί να επιβαρύνει σημαντικά το κράτος και τους πολίτες. Άλλωστε παρά τις πολλές εξαγγελίες συνεχίζεται  ακόμα η λειτουργία ζημιογόνων δρομολογίων με μηδενική επιβατική κίνηση. Δεν έγιναν ούτε παρεμβάσεις εξορθολογισμού στη στελέχωση του ΟΣΕ ούτε και μετατάξεις του πλεονάζοντος προσωπικού. Δεν προχώρησε η «ΤΡΑΙΝΟΣΕ» σε στρατηγικό επενδυτή, δεν αξιοποιείται η μεγάλη ακίνητη περιουσία του Οργανισμού. 
Σε κάθε περίπτωση αποτελεί κοινή πεποίθηση ότι οι αποκρατικοποιήσεις δεν πρέπει να γίνονται μόνο για να μπουν λεφτά στα άδεια ταμεία του κράτους, αλλά γνώμονας πρέπει να είναι η τόνωση της ανάπτυξης, η δημιουργία νέων θέσεων εργασίας, η βελτίωση της ανταγωνιστικότητας και κυρίως η δημιουργία ενός μερίσματος ευημερίας για όλους. 
Κύριοι συνάδελφοι, αξίζει επίσης να σημειωθεί και η σαφής μεταστροφή της κοινής γνώμης και η αλλαγή στάσης των πολιτών απέναντι στις αποκρατικοποιήσεις. Σε πλήρη αντίθεση με την κρατούσα κατά το παρελθόν άποψη, όπως επισημαίνεται και σε δημοσκοπήσεις πρόσφατα, το 62% των ερωτηθέντων τάσσεται υπέρ των αποκρατικοποιήσεων και μόλις σχεδόν το 30% κατά. Είναι φανερό ότι για τη σημερινή προβληματική κατάσταση τόσο στη λειτουργία του κράτους όσο και στην καθυστέρηση των αποκρατικοποιήσεων τεράστιο μερίδιο ευθύνης φέρει η προηγούμενη κυβέρνηση του ΠΑΣΟΚ, η οποία επιδόθηκε σε ένα πραγματικό ρεσιτάλ κρατικισμού, αφού εγκατέλειψε πρώτα απ’ όλα μια σειρά από αποκρατικοποιήσεις που είχαν δρομολογηθεί από την κυβέρνηση της Νέας Δημοκρατίας, έγραψε κατόπιν στον προϋπολογισμό του 2010 έσοδα από αποκρατικοποιήσεις 2,5 δισεκατομμυρίων ευρώ, αλλά δεν έκανε ούτε μια και δεν εισέπραξε ούτε 1 ευρώ.
Ακόμα και μετά την ψήφιση του πρώτου μνημονίου και παρά τις ρητές δεσμεύσεις για μείωση του κράτους που προέβη τον Ιούλιο του 2011 προχώρησε στην ίδρυση συνολικά εβδομήντα επτά νέων κρατικών φορέων υπό τη μορφή γενικών και εδικών γραμματειών νομικών προσώπων και αυτοτελών υπηρεσιών διορίζοντας παράλληλα με αδιαφανείς διαδικασίες χιλιάδες «ημέτερους». Αυτό άλλωστε αποκαλύφτηκε σε έκθεση της μόνιμης αντιπροσωπείας της τρόικας στην Αθήνα σχετικά με την εξέλιξη του αριθμού των δημοσίων υπαλλήλων που δημοσιεύτηκε τον περασμένο Ιούνιο. 
Ανάμεσα στα άλλα αναφέρεται μάλιστα ότι ενώ νομοθετούσαν κανόνες για μείωση του αριθμού των δημοσίων υπαλλήλων έκαναν προσλήψεις από το παράθυρο και ενώ ψήφιζαν τον «Καλλικράτη» για να γίνουν συνενώσεις των δήμων και να εξοικονομηθεί 1,5 δισεκατομμύριο ευρώ, έκαναν πάνω από δώδεκα χιλιάδες προσλήψεις μόνο στους Οργανισμούς Τοπικής Αυτοδιοίκησης. Έτσι, εξηγείται και ο μεγάλος αριθμός των απασχολουμένων στο δημόσιο που παρά τις μαζικές αποχωρήσεις των υπαλλήλων ο αριθμός αυξανόταν.
Θέλω ακόμα να επισημάνω σε κάποιους συναδέλφους, που πρότειναν την κύρωση κάθε αποκρατικοποίησης από τη Βουλή, ότι αναγνωρίζω τις καλές τους προθέσεις, αλλά διαφωνώ κάθετα με την πρόταση τους όχι βέβαια γιατί δεν το δέχεται αυτό η Τρόικα, ούτε γιατί η ευθύνη των αποκρατικοποιήσεων ανατέθηκε στο ΤΑΙΠΕΔ από τον Ιούλιο του 2011 με το ν. 3986 που έφερε η κυβέρνηση του ΠΑΣΟΚ, αλλά για τρεις ουσιαστικούς λόγους:
Πρώτον, γιατί κανένας σοβαρός επενδυτής δεν θα έμπαινε σε μια διαδικασία που θα βρισκόταν στον αέρα μέχρι την κύρωση της όποιας συμφωνίας. Κανένας δεν θα έδειχνε σοβαρό ενδιαφέρον εάν το τελικό αποτέλεσμα επαφίεται σε κομματικές σκοπιμότητες. Δεύτερον, γιατί μια τέτοια διαδικασία θα συνεπαγόταν τεράστιες καθυστερήσεις και νέα αμφισβήτηση της αξιοπιστίας της χώρας. Και, τρίτον, αλλά μεγάλης σημασίας, γιατί δεν πρέπει η Βουλή να γίνει κολυμβήθρα του Σιλωάμ. Δεν θα μπορεί να νομιμοποιείται ο οποιοσδήποτε με το πέρασμα του νόμου από τη Βουλή και να μη νιώθουν εκείνοι που παίρνουν τις αποφάσεις ότι μπορούν να κινούνται όπως θέλουν ελπίζοντας πως θα τους καλύψει η Βουλή, να σκέφτονται δηλαδή δύο και τρεις φορές τι αποφασίζουν, να ξέρουν ότι δεν μοιράστηκαν με κανέναν οποιεσδήποτε ευθύνες τους και πάνω απ’ όλα να ξέρουν ότι σε κάθε περίπτωση υπάρχει η δικαιοσύνη. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Θα ήθελα την ανοχή σας λίγο, κύριε Πρόεδρε.
Κυρίες και κύριοι συνάδελφοι, συμφωνούμε πιστεύω όλοι ότι η πρόσφατη ελληνική εμπειρία από την οικονομική δραστηριότητα του κράτους υπήρξε τραυματική και αυτό γιατί λειτουργούσε συγκεντρωτικά και γραφειοκρατικά με αδιαφάνεια χωρίς σαφείς κανόνες, ευνοούσε τη διαφθορά και υπηρετούσε την ευνοιοκρατία, οδηγούσε στη συστηματική στρέβλωση του ανταγωνισμού, έδιωχνε τις υγιείς επενδύσεις από τη χώρα και έπληττε ανεπανόρθωτα την αναπτυξιακή της προοπτική.
Γι’ αυτό και η σημερινή Κυβέρνηση βρίσκεται μπροστά σε μια μεγάλη πρόκληση και μια μεγάλη ευκαιρία: Να αλλάξει επιτέλους, τα κακώς κείμενα και να ξαναδώσει στους Έλληνες τη χαμένη ελπίδα για ένα καλύτερο αύριο. Κανένας άλλωστε, δεν πρέπει ούτε στιγμή να ξεχνάει ότι αυτή θα είναι και η τελευταία ευκαιρία. Και η τελευταία ευκαιρία, κύριοι συνάδελφοι, δεν μπορεί να χαθεί.
Ευχαριστώ πολύ.
(Χειροκροτήματα από την πτέρυγα της Νέας Δημοκρατίας)</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>):  Κι εμείς ευχαριστούμε. 
 Το λόγο έχει ο κ. Αναγνωστάκης για οκτώ λεπτά.</ChairmanSpeech>
<Speech><Parlmember>ΔΗΜΗΤΡΙΟΣ ΑΝΑΓΝΩΣΤΑΚΗΣ</Parlmember>: Ευχαριστώ, κύριε Πρόεδρε.
Κύριες και κύριοι συνάδελφοι, για άλλη μια φορά γίναμε σήμερα θεατές ενός, θα έλεγα, όχι εικονικού δράματος αλλά εν πάση περιπτώσει μιας θεατρικής παράστασης που είχε πρωταγωνιστές εκείνους που εξέφρασαν μια ρητορική με βάση τη δημαγωγία και το λαϊκισμό και από την άλλη, μια ρητορική που θέλει στο όνομα της δημοσιονομικής εξυγίανσης όλα να έχουν μια αστραπιαία ταχύτητα. 
Εμείς ως Δημοκρατική Αριστερά και στην Επιτροπή Οικονομικών Υποθέσεων αλλά και στην Ολομέλεια μέσω της εισηγήτριάς μας, της κ. Ξυροτύρη, έχουμε κάνει μια εκτενή αναφορά και έχουμε κατοχυρώσει τη διαφορετική μας προσέγγιση και άποψη. Έτσι, λοιπόν, στα λίγα λεπτά που έχω στη διάθεσή μου θα προσπαθήσω να εστιάσω σε τρεις ενότητες. 
Ενότητα πρώτη: Αξιοπιστία, φερεγγυότητα, σταθερότητα στις απόψεις, στις αρχές και στις θέσεις που κάθε πολιτική δύναμη θέλει να υπηρετήσει εντός και εκτός του Κοινοβουλίου. 
Εμείς προεκλογικά είχαμε σταθεί απέναντι στο ζήτημα των ιδιωτικοποιήσεων και είχαμε πει ότι χρειάζεται μια αναθεώρηση, έτσι ώστε αυτή η προσπάθεια ιδιωτικοποιήσεων να συνάδει με έναν συνολικότερο σχεδιασμό, με μια λογική και με μια στρατηγική ανάπτυξης. Με λίγα λόγια, θέλουμε να έχουμε περισσότερο αναπτυξιακή στόχευση ως στρατηγική, αν θέλετε, επιδίωξη, παρά να έχουμε εισπρακτικό και μόνο χαρακτήρα στην προσπάθεια αυτή. 
Θέλω επίσης, να ξεκαθαρίσω –και αυτή είναι η δεύτερη ενότητα- ότι είναι προφανές ότι δοκιμάζεται η ελληνική κοινωνία και έχουμε έρθει αντιμέτωποι με μια νέα πολιτική πραγματικότητα. Ποια είναι αυτή η πραγματικότητα; Έχουν τελειώσει πλέον οι μονοκομματικές κυβερνήσεις και έχουμε μπει στο πεδίο –είτε σήμερα είτε αύριο- των κυβερνήσεων συνεργασίας. 
Είναι, λοιπόν, αυτονόητο ότι αυτό από μόνο του μας οδηγεί σε προγραμματικές συγκλίσεις, οι οποίες κατατείνουν στο να υπάρξει ένα συνολικό σχέδιο για το πώς θα προχωρήσει η διακυβέρνηση της χώρας. Βέβαια, πάνω σε αυτό το σχέδιο και τους άξονες θα πρέπει να κινηθεί, έτσι ώστε να έχει επιτυχία αυτή η προσπάθεια συνεργασίας. 
Θέλω να τονίσω ότι για εμάς είναι σε διαρκή ισχύ αυτή η προγραμματική συμφωνία που έχουμε συνυπογράψει τα τρία κόμματα που στελεχώνουμε και απαρτίζουμε την Κυβέρνηση εθνικής ευθύνης. Είχαμε πει ότι στις αποκρατικοποιήσεις θα πρέπει να υπάρχει μια διαδικασία που θα εγγυάται αυτήν την προσπάθεια. Είχαμε πει τότε –και επιμένουμε- ότι πρέπει να υπάρχει σύνδεση με την ανάπτυξη και όχι μόνο να στοχεύει στον εισπρακτικό χαρακτήρα. Θα πρέπει να υπάρξει δημιουργία θεσμικού πλαισίου για τις ρυθμιστικές αρχές. Θα πρέπει να υπάρχει η διατήρηση της κυριότητας του κράτους στα δίκτυα και αξιοποίηση του θεσμού των συμβάσεων παραχώρησης για βασικές υποδομές. 
Αυτή η προγραμματική συμφωνία για εμάς είναι, αν θέλετε, η βάση για την οποία δίνουμε μέσα κι έξω από τη Βουλή τη μάχη να πετύχει η προσπάθεια αυτής της Κυβέρνησης. Βέβαια, σε αυτή τη προσπάθεια έχουμε καταβάλει όλες μας τις δυνάμεις. Διότι, επαναλαμβάνω ότι μέχρι τώρα που μιλάμε –και σε όλα τα νομοσχέδια- υπάρχει μια διαπιστωτική κατάθεση από την πλευρά της Αντιπολίτευσης στο σύνολό της –δηλαδή, από το ΣΥΡΙΖΑ, τη Χρυσή Αυγή, τους Ανεξάρτητους Έλληνες και το Κομμουνιστικό Κόμμα Ελλάδος- αλλά απουσιάζει η πρόταση.
Αυτό έχει επανειλημμένως επισημανθεί. Το θεωρώ υποχρέωσή μου, γιατί, εν πάση περιπτώσει, εδώ δεν έχει να κάνει με το ζήτημα των εντυπώσεων, αλλά με την ουσία. Δηλαδή, δεν κατατέθηκε ούτε σήμερα μια ολοκληρωμένη πρόταση στον ελληνικό λαό μέσω της Βουλής, που να λέει ότι αυτή είναι η άλλη πρόταση, ελάτε να την «περπατήσουμε» και αυτή αποτελεί διέξοδο στο αδιέξοδο. Αντίθετα, ενώ προσδοκούσε πολλά η ελληνική κοινωνία στο ζήτημα των αποκρατικοποιήσεων, δυστυχώς η Κυβέρνηση και ιδιαίτερα το επιτελείο του Υπουργείου Οικονομικών δεν θέλησε να βοηθήσει ουσιαστικά, έτσι ώστε να υπάρχει η μεγαλύτερη κοινωνική συναίνεση και αποδοχή.
Συγκεκριμένα, στο άρθρο 1 είχαμε επισημάνει ότι θα πρέπει να εξαιρεθούν τόσο η ΔΕΗ όσο και τα μεγάλα λιμάνια της χώρας, ακόμη και οι οργανισμοί κοινής ωφέλειας, όπως είναι η ΕΥΔΑΠ και η ΕΥΑΘ. Αυτό δεν έγινε αποδεκτό. Και όχι μόνο αυτό, αλλά υπήρξε και μια οριζόντια αντιμετώπιση με άλλες ΔΕΚΟ, οι οποίες θα μπορούσαν να έχουν αντιμετωπιστεί με τη διαδικασία που προτείνουν το Υπουργείο και ο Υπουργός. Γιατί; Γιατί με αυτήν την οριζόντια ρύθμιση σαφώς, κατά τη γνώμη της Δημοκρατικής Αριστεράς, δεν διασφαλίζεται η διακηρυγμένη απ’ όλους μας κυριότητα στα δίκτυα με βάση την προγραμματική συμφωνία, στην οποία προηγουμένως έκανα αναφορά. 
Εταιρείες, όπως είναι η ΔΕΗ ή άλλες κοινής ωφέλειας ΔΕΚΟ, οδηγούνται σε μια άτακτη αποκρατικοποίηση, χωρίς βεβαίως να υπάρχει το δεύτερο προαπαιτούμενο που θέσαμε ως Δημοκρατική Αριστερά, κύριε Υπουργέ, δηλαδή ένα πλαίσιο ρυθμιστικών αρχών, το οποίο θα διασφαλίζει την απρόσκοπτη λειτουργία των εταιρειών στις παρεχόμενες κοινωνικές υπηρεσίες και αγαθά. Εάν επιμείνετε -που επιμένετε- δυστυχώς η Δημοκρατική Αριστερά δεν μπορεί να υπερψηφίσει το άρθρο 2. 
Σε ό,τι αφορά το άρθρο 3, νομίζω ότι τόσο στις συνεδριάσεις της Επιτροπής Οικονομικών Υποθέσεων, αλλά και μέσω της κεντρικής εισήγησης έγινε απόλυτα σαφές ότι δεν μπορούμε να αποδεχθούμε –και αυτή είναι η τρίτη ενότητα- να κάθεται, από τη μία, σε πλήρη αδράνεια η περιουσία του δημοσίου. Ειπώθηκε από άλλους συναδέλφους ότι πολλές φορές αυτή η περιουσία λιμνάζει και όχι μόνο δεν περιφρουρείται, αλλά πολλές φορές γίνεται κτήμα κάποιων ιδιωτών και με κάποια δικαστικά τερτίπια γίνεται και περιουσιακό τους στοιχείο. Το έχουμε ζήσει αυτό πριν από λίγο καιρό.
Αντίθετα, από την άλλη, δεν διασφαλίζεται μέσω του νομοσχεδίου αυτό που εμείς θέλαμε και το παλέψαμε με τις τροπολογίες που καταθέσαμε και δεν έγινε δεκτό, δηλαδή η όποια διαδικασία ανάπτυξης να ενσωματώνεται τόσο στην περιφερειακή όσο και στην τοπική κοινωνία. Δηλαδή, με λίγα λόγια δεν υπάρχει αυτό που λέμε σύνδεση με την περιφερειακή και τοπική ανάπτυξη.
Τέλος, πρέπει να πούμε ότι για εμάς και στο συγκεκριμένο άρθρο υπάρχει μια άλλη δυσκολία για να συμφωνήσουμε. Δεν μπορούμε σε καμμία περίπτωση να κλείσουμε τα μάτια μπροστά στην απλούστευση των διαδικασιών, για να προσπεράσουμε πολεοδομικά και χωροταξικά εμπόδια και μάλιστα να φθάσουμε στο σημείο που να μη διασφαλίζουμε και την απρόσκοπτη προσπέλαση στον αιγιαλό και στην παραλία.
Όλα αυτά μας έχουν αναγκάσει, κύριε Υπουργέ, κυρίες και κύριοι συνάδελφοι, ως Δημοκρατική Αριστερά να πούμε «ΠΑΡΩΝ» στο σύνολο του νομοσχεδίου, να δηλώσουμε την αντίθεσή μας στο δεύτερο και στο τρίτο άρθρο, ενώ υπάρχει πλήρης διαφωνία ως προς το πέμπτο άρθρο –είναι η τροπολογία για το επικουρικό- γιατί όπως αναπτύχθηκε σε προηγούμενες τοποθετήσεις τόσο της κ. Ξηροτύρη όσο και δική μου δεν μπορούμε σε καμμία περίπτωση να αφήσουμε τα θύματα τροχαίων ατυχημάτων απροστάτευτα. 
Υπ’ αυτήν την έννοια η Δημοκρατική Αριστερά θα συνεχίσει να συμβάλλει στην προσπάθεια μιας νέας πορείας, όχι όμως δίνοντας λευκές επιταγές. Έχοντας ως γνώμονα την υπηρέτηση του δημοσίου συμφέροντος, κάθε φορά θα καταθέτει την όποια διαφωνία και αντίθεσή της.
Ευχαριστώ, κύριε Πρόεδρε.
(Χειροκροτήματα από την πτέρυγα της Δημοκρατικής Αριστεράς)</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Ευχαριστούμε, κύριε συνάδελφε.
Έχω την τιμή να ανακοινώσω στο Σώμα ότι η Γενική Συνομοσπονδία Εργατών Ελλάδος καταθέτει ψήφισμα με το οποίο εκφράζει τη διαμαρτυρία της για την εκποίηση των δημοσίων επιχειρήσεων στρατηγικής σημασίας και δημοσίου συμφέροντος και παραθέτει ορισμένες νομικές παρατηρήσεις επί του συζητούμενου σχεδίου νόμου. 
Το ψήφισμα κατατίθεται στα Πρακτικά της σημερινής συνεδρίασης  και έχει ως εξής:
(να μπουν οι σελ. 182-185)</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Ο κ. Κωνσταντίνος Γιοβανόπουλος έχει το λόγο για οκτώ λεπτά.</ChairmanSpeech>
<Speech><Parlmember>ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ</Parlmember>: Ευχαριστώ, κύριε Πρόεδρε.
Κύριε Υπουργέ, έρχεστε με ένα μεσσιανικό ύφος να μας πείσετε ότι παράγετε έργο για την πατρίδα, να μας παράσχετε αυτό που έλεγε ο Φερδινάνδος, ο γιος της Ιωάννας της τρελής, «fiat iustitia et pereat mundus». Ήρθατε τώρα ξαφνικά να εφαρμόσετε τη δικαιοσύνη και ας χαθεί ο κόσμος όλος! Ποιοι; Εσείς!
Ακούσαμε πριν από λίγο τον κ. Μιχελάκη να μας μιλάει για την Ολυμπιακή, λες και το βύθισμα αυτής της εταιρείας το έκαναν οι δημαγωγοί των Ανεξαρτήτων, του ΣΥΡΙΖΑ, της ΔΗΜΑΡ. Αυτοί είναι οι δημαγωγοί και οι καταστροφείς! Λες και τον ΟΣΕ εμείς τον βάλαμε μέσα. Λες και η παράνοια πρέπει να γίνει από εμάς κτήμα γιατί έτσι επιμένετε τώρα.</Speech> 
<Speech><Parlmember>ΙΟΡΔΑΝΗΣ ΤΖΑΜΤΖΗΣ</Parlmember>: Ο Αρχηγός σας ήταν χρόνια Βουλευτής της Νέας Δημοκρατίας. Από παρθενογένεση δεν προήλθατε.</Speech> 
<Speech><Parlmember>ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ</Parlmember>: Κύριε Κοσμήτορα της Βουλής, αν επιδεικνύατε την ίδια αυθάδεια και έναντι της τρόικας, πραγματικά θα ένιωθα πολύ υπερήφανος για τις θέσεις σας στη Βουλή. 
(Χειροκροτήματα από την πτέρυγα των Ανεξαρτήτων Ελλήνων)</Speech>
<Speech><Parlmember>ΙΟΡΔΑΝΗΣ ΤΖΑΜΤΖΗΣ</Parlmember>: Κύριε Πρόεδρε, το λόγο επί προσωπικού.</Speech> 
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Ορίστε, κύριε Τζαμτζή.</ChairmanSpeech> 
<Speech><Parlmember>ΙΟΡΔΑΝΗΣ ΤΖΑΜΤΖΗΣ</Parlmember>: Κύριε Γιοβανόπουλε, ζητώ να ανακαλέσετε τη λέξη «αυθάδεια». Δεν υπήρξα ποτέ αυθάδης. Οι διακοπές για πράγματα που δεν γνωρίζετε ή δεν θέλετε να παραδεχθείτε, είναι επιτρεπτές μέσα στο Κοινοβούλιο. Οι βαριές κουβέντες όμως, που λέτε να ξέρετε ότι στιγματίζουν εσάς.</Speech> 
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Συνεχίστε, κύριε Γιοβανόπουλε.</ChairmanSpeech>
<Speech><Parlmember>ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ</Parlmember>: Θα συνεχίσω, κύριε Πρόεδρε, ελπίζοντας ότι ο χρόνος μου δεν θα περικοπεί.
Δημαγωγοί, καταστροφείς. Ποιος; Ο Μιχελογιαννάκης; Τώρα ξαφνικά έγινε δημαγωγός; Καταστροφέας ποιος; Ο Σταυρογιάννης τώρα; Και αυτός καταστροφέας; Και αυτός δημαγωγός; Πάρτε μία απόφαση, επιτέλους. 
Πώς θα σώσετε αυτήν την πατρίδα τώρα; Λέτε κάπου ότι ερχόμαστε και κάνουμε έγκυρες τις μεταβιβάσεις ακόμη και αν έγιναν πριν από την εφαρμογή του νόμου. Ποιος ήξερε, λοιπόν, και έκανε μεταβιβάσεις πριν την εφαρμογή του νόμου; Με ποιους μιλούσατε; Ποιοι ήσασταν εσείς και κάνατε δικαιοπραξίες πριν από την εφαρμογή του νόμου και αυτή η Βουλή, να έρθει να τις επικυρώσει τώρα; 
Όλη η πατρίδα γίνεται μία νέα «WALMART», εκείνη η εταιρεία που αποφασίζει να δίνει φθηνά τα πάντα γιατί καταπατά όλα τα εργατικά δικαιώματα. Μιλάμε για το νεοφιλελευθερισμό, έρχεται η σχολή του Σικάγο, έρχεται ο Φρίντμαν ο ίδιος, καθαρίζει ωραία το νόμπελ του και μας φέρνει εδώ το φόβο και τον πανικό και προσπαθεί μέσα από αυτές τις διελκυστίνδες να μη μιλάει κανείς, να μην μπορεί κανείς να αρθρώσει λέξη και να τις αντιμετωπίσει.  
Έρχεστε τώρα και λέτε ότι εμείς θα είμαστε οι χρηστοί κυβερνήτες. Εμείς τώρα θα μπορέσουμε να αποδώσουμε τα καλύτερα. Εμείς τώρα φέρνουμε όλα αυτά τα νομοσχέδια εδώ και το ΤΑΙΠΕΔ θα είναι εκείνος ο μεγάλος φορέας που θα τα σώσει. Στο ΤΑΙΠΕΔ ο κ. Αντώνης Βαρθολομαίος, ο οποίος διετέλεσε διευθύνων σύμβουλος της ΕΥΔΑΠ. Δηλαδή, την ΕΥΔΑΠ που τη χρεώσαμε, που τη φθάσαμε μέχρι εδώ μέσω του κ. Βαρθολομαίου, τώρα τη βάζουμε στο ΤΑΙΠΕΔ πάλι με τον κ. Βαρθολομαίο, να την ξεπουλήσουμε.
Δεν βλέπω φαντάσματα, κύριοι Υπουργοί. Ονόματα διαβάζω. Αριθμούς προσπαθώ να καταλάβω. Προσπαθώ να ψηλαφίσω τι στην ευχή γίνεται και αυτά τα ντουβάρια δεν πέφτουν κάτω . Αυτό προσπαθώ να εννοήσω, γιατί διαπιστώνω ότι με ένα τηλεφώνημα ήρθαν τριάντα – σαράντα άνθρωποι εδώ και κάθισαν μόνο και μόνο για να μην περάσει μία αίτηση αντισυνταγματικότητας που έκανε ο ΣΥΡΙΖΑ. Έγινε τηλεφωνικός συναγερμός!
Αυτό είναι το Κοινοβούλιο; Γι’ αυτό πάλευα να έρθω εδώ; Έτσι θα σώσουμε την πατρίδα; Έτσι θα σταματήσουμε τους ανθρώπους να πουλάνε τις βέρες τους, τα δόντια τους, τα χρυσαφικά από το σπίτι τους στα ενεχυροδανειστήρια; Κι εσείς έρχεστε τώρα και μας λέτε ότι θα σώσουμε την πατρίδα.
Ξέρετε, σε πάρα πολλούς συναδέλφους της Νέας Δημοκρατίας βλέπω την αμφιβολία στα μάτια τους. Την βλέπω, την κατανοώ. Νιώθουν ότι ρίχνουμε ένα κέρμα τώρα, αλλά είναι δύσκολο. Τους έχετε μαντρωμένους. Δεν ξέρω πώς μπορούν αυτοί οι άνθρωποι να ανακουφιστούν και να πουν «Όχι, αυτό δεν το ψηφίζω». Ο κ. Καμμένος μου έδωσε την ψήφο κατά συνείδηση, κύριε συνάδελφε, και το χαίρομαι που είμαι με τους Ανεξάρτητους Έλληνες, γιατί αυτή η ψήφος κατά συνείδηση νομίζω ότι θα πρέπει να επεκταθεί σε όλα αυτά τα έδρανα και να μπορούμε αύριο να είμαστε περήφανοι γι’ αυτά που ψηφίζουμε και γι’ αυτά που και εσείς ξέρετε ότι δεν βγαίνουν. 
Το επικουρικό κεφάλαιο ήταν μια διελκυστίνδα ασφάλειας. Και όμως, τώρα την καταργείτε τιμωρώντας τους συνεπείς ανθρώπους που πληρώνουν τα ασφάλιστρα. Γιατί; Έτσι αποφασίσατε. 
Προχωράτε και δεν με ακούτε εμένα που δεν ξέρω οικονομικά, αλλά δεν ξέρει ούτε το «DER SPIEGEL»; Σε σημερινό δημοσίευμα λέει ότι η τρόικα καλεί σε νέα πτώχευση. Το καταθέτω στα Πρακτικά.
(Στο σημείο αυτό ο Βουλευτής κ. Κωνσταντίνος Γιοβανόπουλος καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)
Ο οικονομικός οίκος Nomura μιλάει για «GrExit» σήμερα. Δεν ξέρω εγώ, αλλά οι Ιάπωνες; Το καταθέτω κι αυτό στα Πρακτικά.
(Στο σημείο αυτό ο Βουλευτής κ. Κωνσταντίνος Γιοβανόπουλος καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)
Το «REUTERS» λέει ότι το ελληνικό χρέος πρόκειται να ξεπεράσει κάθε στόχο και δεν πρόκειται να επιτευχθεί. Αυτό λέει ένας αξιωματούχους της Ευρωζώνης. Το λένε επιτέλους, όλοι αυτοί οι άνθρωποι. Το καταθέτω κι αυτό στα Πρακτικά.
(Στο σημείο αυτό ο Βουλευτής κ. Κωνσταντίνος Γιοβανόπουλος καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)
Ο κ. Μάριο Ντράγκι –τι ύφος κι αυτό του τραπεζίτη της Ευρωπαϊκής Κεντρικής Τράπεζας;- λέει: «Ήρθε η ώρα, κύριοι, πάρτε το απόφαση. Πρέπει να παραχωρήσετε εθνική κυριαρχία». Το λέει ο κ. Ντράγκι, κύριε Μηταράκη, ο φίλος σας, ο συνομιλητής σας. Θα το κάνετε; Δεν ξέρω αν γελάτε γι’ αυτό, αλλά το διάβασα και το καταθέτω στα Πρακτικά. Το είπε ο άνθρωπος σε σημερινή του συνέντευξη. Είπε να παραχωρήσουμε την εθνική κυριαρχία.
(Στο σημείο αυτό ο Βουλευτής κ. Κωνσταντίνος Γιοβανόπουλος καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Με αυτά και με αυτά είμαι σε πολύ δύσκολη θέση. Φυσικά και δεν πρόκειται να ψηφίσω αυτό το νομοσχέδιο. Φυσικά και δεν πρόκειται να συναινέσω κι εγώ σε αυτήν την πατρίδα έτσι όπως την καταληστεύετε, γιατί λέει για ιδιωτικές πολιτείες τώρα. Όταν ο Καραμανλής έπαιρνε το ελικόπτερο και ίδρυε τα «ΞΕΝΙΑ» στα ωραία σημεία της πατρίδας, ίδρυε ελληνικό δημόσιο και ήλπιζε ότι αυτοί που διαχειρίζονται το ελληνικό δημόσιο θα μπορούν και να φέρουν την άνοιξη. Δεν ήρθε, όμως, αυτή. 
Εσείς τώρα κάνετε το εντελώς αντίθετο. Εσείς φροντίζετε τώρα και αυτά τα «φιλέτα» να τα δίνετε σε ανθρώπους που δεν ξέρουμε, σε εταιρείες που κανείς δεν ξέρει τι κουβαλάνε πίσω τους, αλλά επιμένετε και πρέπει εμείς να εννοήσουμε, να συνεννοήσουμε και να ψηφίζουμε. Δεν μπορούμε να το κάνουμε αυτό το πράγμα.
Το Ταμείο των Τραπεζοϋπαλλήλων γιατί το βάζετε μέσα στον ΕΟΠΥΥ; Τους δικηγόρους γιατί στον ΕΟΠΥΥ; Το ΤΣΜΕΔΕ γιατί στον ΕΟΠΥΥ; Ως πότε θα συνεχιστεί αυτό το πράγμα; Ποιος θα μας δώσει λογικές εξηγήσεις;
Διάβαζα τα γράμματα του Κέυνς, κύριε Τσακαλώτε. Και περιμένω το τρίτο γράμμα για να ακούσω για τον Κέυνς. Δεν είμαι κεϋνσιανιστής, δεν ξέρω αν είμαι new dealer, δεν ξέρω αν είναι αυτή η λύση που περιμένουν από την αντιπολίτευση να δώσουμε προτάσεις εμείς. Δεν ξέρω αν από εμάς περιμένουν. Αφού έγινε όλη αυτή η καταστροφή, τώρα εμείς πρέπει να βγάλουμε τα κάστανα από τη φωτιά.
Τα κάστανα από τη φωτιά βγαίνουν, κυρίες και κύριοι συνάδελφοι, αν κατεβάσουμε όλοι τις σημαίες κάτω, να πιαστούμε όλοι χέρι-χέρι και να βγούμε στην πλατεία, έξω, στον ελληνικό λαό και να του πούμε: «Μέχρι εδώ, δεν ξεπουλάμε τίποτα άλλο». Δεν μπορούμε να ξεπουλήσουμε τη μάνα μας και τον πατέρα μας στον τραπεζίτη. Δεν καταστρέψαμε εμείς αυτήν τη χώρα, δεν ανεβάσαμε εμείς τα επιτόκια, δεν ληστέψαμε εμείς την Αγροτική, δεν θα αφήσουμε τα παιδιά μας να εξανδραποδιστούν. 
Αυτή είναι η λύση. Αφήστε τα γράμματα και τους αριθμούς. Ελάτε να πιαστούμε χέρι-χέρι, κι εσείς κι εμείς και όλοι. Πάμε έξω, να κλείσουμε τις πόρτες, όχι με εκείνο τον καθολικό τρόπο της Καπέλα Σιστίνα για να βγάλουμε τους καρδινάλιους, αλλά με τον ορθόδοξο τρόπο, τον φιλικό, τον ελληνικό, το αντάμωμα. Αυτό περιμένει ο κόσμος από εμάς και αφήστε τα γράμματα και τους αριθμούς. Έξω είναι άνθρωποι που γονατίζουν. Για να έρθω μέχρι τη Βουλή –ποιος θα το πίστευε!- αποφεύγω απλωμένα χέρια. Αυτή είναι η αποστολή μου;
Ευχαριστώ πολύ.</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Η κ. Χρυσούλα Γιαταγάνα έχει το λόγο για οκτώ λεπτά.
ΧΡΥΣΟΥΛΑ -</ChairmanSpeech> <Speech><Parlmember>ΜΑΡΙΑ ΓΙΑΤΑΓΑΝΑ</Parlmember>: Κύριε Πρόεδρε, κυρίες και κύριοι συνάδελφοι, ο κ. Ντράγκι μίλησε για να διαβεβαιώσει γι’ αυτό που όλοι γνωρίζουμε: ότι, δηλαδή, είμαστε γερμανικό προτεκτοράτο εντός της Ευρωζώνης. Είπε ο κ. Ντράγκι ότι πρέπει να συνειδητοποιήσουν κάποιες κυβερνήσεις ότι έχουν χάσει την εθνική τους κυριαρχία εδώ και καιρό. Δεν είπε ότι θα τη χάσουν, αλλά ότι την έχουν χάσει. Επειδή στο παρελθόν άφησαν το χρέος τους να συσσωρευτεί, τώρα πρέπει να δείξουν καλή θέληση για τις αγορές. Μπορεί να ακούγεται παράδοξο αλλά αυτή είναι η αλήθεια. Μόνο  όταν οι χώρες της Ευρωζώνης δεχθούν να μοιραστούν την κυριαρχία τους σε ευρωπαϊκό επίπεδο, θα κερδίσουν την κυριαρχία τους. 
Αυτός είναι ο λόγος που έχετε μετατρέψει το Κοινοβούλιο σε «πλυντήριο» για την επικύρωση σημειωμάτων που σας δίνει ο κ. Τόμσεν, αυτός ο λογιστάκος της τρόικας που έχει χριστεί σε πρωθυπουργό της Ελλάδας και απαιτεί να επικυρωθούν από το ελληνικό Κοινοβούλιο οι εντολές του; Αυτή ήταν η εντολή που σας έδωσε ο ελληνικός λαός, μωρέ; Να παραδώσετε την Ελλάδα στα νύχια των διεθνών τοκογλύφων;
(Χειροκροτήματα από την πτέρυγα των Ανεξαρτήτων Ελλήνων)
Ζητάτε από τους Βουλευτές να επικυρώσουν δήθεν μια πράξη νομοθετικού περιεχομένου που περιλαμβάνει το ξεπούλημα όλων των ΔΕΚΟ, όλων των ακινήτων του δημοσίου  και των νομικών προσώπων του δημοσίου δικαίου με το πρόσχημα δήθεν των συμβάσεων παραχώρησης για ενενήντα εννιά χρόνια από το ΤΑΙΠΕΔ; Πουλάτε τη ΔΕΗ, πουλάτε την ΕΥΑΘ, πουλάτε την ΕΥΔΑΠ, έναντι πινακίου φακής, όταν μόνο οι εγκαταστάσεις τους αξίζουν δισεκατομμύρια ευρώ. 
Θα κινδυνεύσουμε να πούμε το νερό νεράκι. Θα κινδυνεύσουμε να πάθουμε ό,τι έπαθαν στη Βολιβία και τη Νότιο Αφρική που ξεπουλήθηκε το νερό και ενέσκηψε χολέρα. Έχετε εξαθλιώσει το λαό. Τώρα πάτε να μας εξοντώσετε κιόλας; Αλήθεια, πώς κοιτάτε το πρόσωπό σας, μωρέ, στον καθρέφτη; Χωρίς καμμία ντροπή για να κρατήσετε την καρέκλα σας;
Ας δούμε τι κάνετε με τα λοιπά θέματα που φέρατε, με τροπολογίες οι οποίες είναι καθ’ όλα αντισυνταγματικές. Προσυπογράφω την ένσταση αντισυνταγματικότητας του όλου νομοσχεδίου και κυρίως των τροπολογιών που υπεβλήθη από το ΣΥΡΙΖΑ. Ήδη στην τοποθέτησή μου επί της αρχής αναφέρθηκα διεξοδικά στην αντισυνταγματικότητα αυτού που μας φέρατε να κυρώσουμε σαν πράξη νομοθετικού περιεχομένου και σαν τροπολογίες. Δεν επιμένω περισσότερο. 
Γι’ αυτό σας λέω ότι ό,τι και να κάνετε, όλα αυτά θα ακυρωθούν, θα πέσουν όταν φτάσουν στα δικαστήρια. Και τότε να δω τι θα πείτε εσείς στους διεθνείς τοκογλύφους στους οποίους θα τα ξεπουλήσετε όλα. Να δούμε τι θα πείτε τότε, γιατί θα ακυρωθούν.
Στο χώρο της υγείας τώρα. Όπως είναι γνωστό, ο ΕΟΠΥΥ είναι άκρως προβληματικός και υπό πλήρη κατάρρευση ήδη από τη σύσταση του. Μετά το κούρεμα που επιβλήθηκε στα αποθεματικά όλων των ταμείων παρά τη θέλησή τους, τα ταμεία που ήταν εύρωστα όπως το Ταμείο Νομικών, το Ταμείο των Ιατρών, το Ταμείο των Δημοσιογράφων που  μας φέρατε σήμερα, καθώς και τα ταμεία των τραπεζοϋπαλλήλων που είχαν χτιστεί από κρατήσεις των μελών τους, κατάφεραν να κρατηθούν έως τώρα και να παρέχουν περίθαλψη στους ασφαλισμένους τους. Σήμερα με την «ντροπολογία» που επιχειρείτε να περάσετε ώστε να ενταχθούν και τα ταμεία αυτά στον ΕΟΠΥΥ, στην πραγματικότητα ζητάτε να ψηφίσουμε τη στέρηση της περίθαλψης των ασφαλισμένων και σε αυτά τα ταμεία προκειμένου να ρίξετε τα αποθεματικά τους στον ΕΟΠΥΥ, ο οποίος όπως είπαμε, δεν σώζεται με τίποτα.
Εξυπακούεται ότι εμείς οι Ανεξάρτητοι Έλληνες δεν πρόκειται να συναινέσουμε σε αυτήν την τροπολογία που οδηγεί σε απόγνωση δεκάδες χιλιάδες ασφαλισμένους και σας καλούμε έστω και αυτήν την ύστατη ώρα να την αποσύρετε. 
Όσον αφορά το Επικουρικό Κεφάλαιο, οι τροποποιήσεις που εισήχθησαν στις 24/10/2012 επί της τροπολογίας που αφορά τη μείωση της ευθύνης του επικουρικού κεφαλαίου, όχι μόνο δεν βελτίωσαν την αρχική «ντροπολογία» σας, αλλά αντίθετα την κατέστησαν περισσότερο επικίνδυνη και επιβλαβή για τα θύματα των τροχαίων ατυχημάτων, αλλά και για τους ασφαλισμένους. Ο Υπουργός Οικονομικών επέδειξε για άλλη μια φορά ότι επιθυμεί να προστατεύσει τα συμφέροντα του Επικουρικού Κεφαλαίου και της Ένωσης Ασφαλιστικών Εταιρειών.
Ειδικότερα, πρώτον, γίνεται προσπάθεια να εισαχθεί με υπουργική απόφαση ερήμην της Βουλής σύστημα αντικειμενικοποίησης επί σωματικών βλαβών, θέμα για το οποίο αποκλειστικά αρμόδια είναι η δικαιοσύνη. Δεύτερον, επιπλέον ορίζεται ότι σε όλες τις περιπτώσεις ευθύνης του Επικουρικού Κεφαλαίου είναι υπόχρεο να καταβάλλει το εξευτελιστικό ποσό των 10.000 ευρώ κατά ανώτατο όριο για χρηματική ικανοποίηση ψυχικής οδύνης όλων των δικαιούχων. Τρίτον, θεσπίζει αναστολή εκτέλεσης όλων των δικαστικών αποφάσεων σε βάρος του Επικουρικού Κεφαλαίου, η δε πρωτοβουλία παύσης της αναστολής ανατίθεται στον Υπουργό Οικονομικών. Καταργείτε δηλαδή και τη δικαιοσύνη, όλες τις δικαστικές αποφάσεις, γιατί αυτές καθίστανται ανεκτέλεστες. Ως εκ τούτου, εγώ θα καταψηφίσω και αυτήν την τροπολογία και δεν υπάρχει καμμία περίπτωση εμείς, οι Ανεξάρτητοι Έλληνες, να ψηφίσουμε αυτό το νομοσχέδιο. Γι’ αυτό σας ζητάμε και πάλι να αποσύρετε την ψήφιση αυτού του νομοσχεδίου και για το θέμα αυτό της τροπολογίας. 
Τέλος και όσον αφορά τον τρόπο επιλογής προϊσταμένων στις ΔΟΥ στα τελωνεία και στο ΣΔΟΕ, δηλαδή στην υπηρεσιακή ιεραρχία όλων των φοροεισπρακτικών μηχανισμών, η Κυβέρνησή σας ζητά να ψηφίσουμε τροποποίηση του ν. 4002/2011, με την οποία θεσμοθετήθηκε η επιλογή προϊσταμένων κάθε χρόνο από τον Υπουργό Οικονομικών με έλεγχο ανά τρίμηνο της απόδοσής τους. Ήδη, προωθείται η αντικατάσταση των προϊσταμένων αυτών των υπηρεσιών χωρίς να έχει γίνει αξιολόγηση της απόδοσής τους. Αντί να δημιουργείτε αναταραχή στον κρίσιμο αυτό για την οικονομία κλάδο, σας προτείνουμε να επιλέγονται οι προϊστάμενοι σε αυτές τις οικονομικές υπηρεσίες με αντικειμενικά κριτήρια, και δη τα ποιοτικά κριτήρια εκάστου, πτυχίο, μεταπτυχιακό, προϋπηρεσία, ξένες γλώσσες, ειδίκευση κ.λπ., αξιολόγηση της απόδοσής τους ανά χρόνο, που θα συνυπολογίζεται στα λοιπά ποιοτικά τους κριτήρια.
Κύριε Υπουργέ, κυρίες και κύριοι συνάδελφοι, η χώρα μας αντιμετωπίζει μία από τις μεγαλύτερες κρίσεις όλων των εποχών, κρίση οικονομική, κρίση κοινωνική, κρίση θεσμών. Δυστυχώς, εδώ και τρία χρόνια, που περισσότερο από ποτέ η χώρα χρειάζεται χαρισματικούς ηγέτες για να αντιμετωπίσουν αυτήν την κρίση, καταντήσαμε να διαχειρίζονται τη μοίρα μας πρόσωπα ανεπαρκή, αναποτελεσματικά, χωρίς όραμα και χωρίς πυγμή. Η μόνη σωτηρία αυτού του τόπου θα βασιστεί στην αλλαγή ηγεσίας και προγράμματος. Όταν το αντιληφθείτε, ελπίζω να μην είναι αργά. 
(Χειρoκροτήματα από την πτέρυγα των Ανεξαρτήτων Ελλήνων)</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Κυρίες και κύριοι συνάδελφοι, προχωρούμε στους προτασσόμενους ομιλητές. 
Το λόγο έχει ο κ. Τέρενς Κουΐκ για τέσσερα λεπτά.</ChairmanSpeech>
<Speech><Parlmember>ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΪΚ</Parlmember>: Κύριε Πρόεδρε, ευχαριστώ πολύ. 
Θα συνιστούσα στον κύριο Υπουργό και στους δύο Υφυπουργούς να μην κουράζονται άλλο, αφού αγγαρεία κάνουν που είναι εδώ. Ξέρουμε ότι, είτε τα πούμε είτε δεν τα πούμε, αύριο θα πράξουν το καθήκον τους οι της κυβερνητικής πτέρυγας. Έτσι κι αλλιώς, δεν μας δίνετε και μία ιδιαίτερη σημασία, κύριε Μηταράκη. 
Αλλά ξέρετε τι άλλο μου κάνει εντύπωση, κύριε Υπουργέ; Το πώς επέτρεψε το Προεδρείο του ελληνικού Κοινοβουλίου να έχει αρχίσει μία διαδικασία συζήτησης εδώ και σήμερα το απόγευμα να έρθει ο κ. Αθανασόπουλος από το ΤΑΙΠΕΔ να μας ενημερώσει, που σημαίνει ότι συνάδελφοί μας συνομιλητές τοποθετήθηκαν χωρίς να έχουν ακούσει τα εξής καταπληκτικά. Εδώ είναι το βιβλιαράκι το οποίο μας μοιράσανε, δεν είναι του Μάο, είναι του Αθανασόπουλου. Νερά, ενέργεια, αξιοποίηση –προσέξτε- δικτύων και υποδομών. Έτσι ελέχθη.
Έπρεπε να έρθετε πάνω να ακούσετε, κύριοι συνάδελφοι της Αντιπολίτευσης. Και οι υποδομές μαζί και τα δίκτυα όλα! Όταν για τα νερά θα γίνει ο επόμενος παγκόσμιος πόλεμος, τα δίνουμε κι αυτά, τα εκχωρούμε. 
Και μάλιστα διημείφθη μεταξύ Βουλευτών Συμπολίτευσης και  Αντιπολίτευσης και το εξής, περί ξένων συμφερόντων, και διαμαρτυρήθηκε η κυβερνητική πτέρυγα λέγοντας «ποια είναι τα ξένα συμφέροντα;» Μα, αυτά τα οποία κατοικοεδρεύουν στην οδό Αμερικής. Εκεί δεν είναι το γραφείο του κ. Ράιχενμπαχ; Ή κάνω λάθος; Ο Φούχτελ επίσης που περιδιαβαίνει την Ελλάδα και του στρώνετε τα κόκκινα χαλιά, όπως ο  Περιφερειάρχης στη Δυτική Μακεδονία, τι είναι; Δεν είναι τα ξένα συμφέροντα; Τι είναι; Τα ελληνικά; Αποκλείεται. Το πρόγραμμα «Ήλιος» τι είναι; Δεν είναι τα ξένα συμφέροντα; Ελληνικά δεν είναι. 
Να σας υπενθυμίσω, δε, απευθυνόμενος και προς την πτέρυγα του ΠΑΣΟΚ, ότι το πρώτο ταξίδι το οποίο έκανε ο Ευάγγελος Βενιζέλος ως Υπουργός Οικονομικών και Αντιπρόεδρος της κυβέρνησης Παπανδρέου ήταν στη Γερμανία και το πρώτο πράγμα το οποίο έκανε το πρώτο βράδυ που έφθασε ήταν να συμφάγει με τον Πρόεδρο των γερμανών βιομηχάνων και με τον Σόιμπλε. Κι εκεί αποφασίστηκαν πολλά πράγματα. 
Από εκεί και πέρα, επειδή μέσα σε όλα πρέπει να υπολογίζουμε και τις διεθνείς μας σχέσεις και κυρίως τις «αγάπες» που έχουν οι Τούρκοι για την Ελλάδα, προσπαθώ να διαφυλάξω αν μη τι άλλο μέσα σε όλα λιμάνια, αεροδρόμια και μαρίνες στην πλευρά του Αιγαίου, όταν έχετε ήδη, παραμονές των εκλογών, εκχωρήσει τη μαρίνα της Μυτιλήνης κατά 49% στους Τούρκους. Άλλες δύο να πάρουν, παράλια αυτοί απέναντι, τρεις μαρίνες δικές τους αριστερά, θα ενώσουν το Αιγαίο το «τουρκικό», έτσι όπως θα το λένε στους τουρίστες, και θα το ψάχνουμε στους χάρτες. Προτείνω για μία ακόμη φορά ο Υπουργός Άμυνας –κι αν δεν το κάνει, θα εγκληματήσει κατά της Ελλάδας- να ζητήσει να «αγοράσει»  Στρατός, Αεροπορία,  Ναυτικό λιμάνια κι αεροδρόμια κατά το ήμισυ, έτσι ώστε να μην μπορεί να μπει κανένας ιδιώτης μέσα. Γιατί δεν θα έρθει να πάρει βέβαια τα μισά αεροδρόμια και τα μισά λιμάνια. 
Τα κληροδοτήματα και τα μνημεία νομικού προσώπου δημοσίου δικαίου τα έχετε εξαιρέσει ή τα έχετε βάλει μέσα; Δώστε, λοιπόν, και το Ζάππειο, δώστε και το Καλλιμάρμαρο! Έτσι κι αλλιώς εκείνοι που τα διοικούν τα παραχωρούν στους  Τούρκους για να κάνουν τις δεξιώσεις της εθνικής τους επετείου.
Τα νοσοκομεία έτσι κι αλλιώς, κύριε Υπουργέ, θυμάμαι πολύ καλά ότι στην προγραμματική σας δήλωση είπατε πως θα τα νοικιάσετε σε ιδιώτες. Δώστε τα κι αυτά. Έτσι κι αλλιώς σάμπως έχουν δημόσια περίθαλψη οι Έλληνες; Πληρώνουν στα περιφερειακά των νοσοκομείων ιδιωτικά ιατρεία, για να μπορούν να βρουν την υγειά τους. Πηγαίνετε μέχρι την Κεφαλονιά, πηγαίνετε μέχρι τη Σάμο, πηγαίνετε μέχρι τη Λέσβο, για να δείτε πόσους γιατρούς έχουμε. Λείπουν όλες οι βασικές ειδικότητες. 
Κι από εκεί και πέρα βεβαίως όλα αυτά μπαίνουν και σε μία σειρά που λέγεται ΤΑΙΠΕΔ, που λέγεται EFSF, που λέγεται Αγγλικό Δίκαιο, σ’ αυτήν τη διαδικασία δηλαδή της ιδιωτικοποίησης ή του ξεπουλήματος -όπως θέλετε πείτε το- ή της εκποίησης της ιδιωτικής περιουσίας του δημοσίου όπου θα μπουν –φαντάζομαι- κι όλα τα σπίτια που θα αρχίσει να κατάσχει η εφορία, μη δυνάμενος ο Έλληνας να εκπληρώσει τις υποχρεώσεις του, γιατί κι αυτά θα είναι ιδιωτική περιουσία του δημοσίου από τις κατασχέσεις, που θα μπορεί να τα ξεπουλήσει. Να σας δώσω και το σπίτι μου, το οποίο αντί να το πάρει η τράπεζα, καλύτερα πάρτε το εσείς να το δώσετε, σας παρακαλώ. 
Βεβαίως δεν καμαρώνω, κύριε Γεροντόπουλε, για τη σημερινή σας σαφή τοποθέτηση στους Νορβηγούς ότι ονειρεύεται η Νέα Δημοκρατία και την ομοσπονδοποιημένη Ευρώπη, έτσι όπως τη θέλει η Μέρκελ. Έκανα δήλωση, αλλά δεν ανταποκρίθηκε ο Κυβερνητικός Εκπρόσωπος από το μεσημέρι.
Κι από εκεί και πέρα θα σας πω το εξής, ότι όλα αυτά τα οποία θα γίνουν εδώ στην Ελλάδα σημαίνουν ότι το παιδί μου, όταν θα μεγαλώσει, ή τα δύο εγγόνια που έχω με πατέρα άνεργο, κύριε Υπουργέ, δεν θα έχουν τίποτα για να εκμεταλλευθούν ως Έλληνες από τη δική τους την Ελλάδα. Όμως σας εγγυώμαι -κι ευχαριστώ, κύριε Πρόεδρε, για την ανοχή σας- ότι εμείς, ως Ανεξάρτητοι Έλληνες, αυτό που υποσχεθήκαμε στον ελληνικό λαό προεκλογικά θα το κάνουμε. Δεν θα σας επιτρέψουμε να εκχωρήσετε την Ελλάδα και να είστε βέβαιοι ότι όταν αργά ή γρήγορα –και μάλλον πολύ γρήγορα θα γίνει- θα εγκαταλείψετε την εξουσία, την Ελλάδα θα την ξαναπάρουμε πίσω. 
Σας ευχαριστώ πολύ.
(Χειροκροτήματα από την πτέρυγα των Ανεξαρτήτων Ελλήνων)</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Ενημερωτικά σας λέω ότι οι προτασσόμενοι είναι εννέα.
Το λόγο έχει ο κ. Δημήτριος Κυριαζίδης.</ChairmanSpeech>
 <Speech><Parlmember>ΔΗΜΗΤΡΙΟΣ ΚΥΡΙΑΖΙΔΗΣ</Parlmember>: Κύριε Πρόεδρε, κύριοι συνάδελφοι, και κύριε Υπουργέ, θέλω και εγώ να εκφράσω τα συλλυπητήρια μου για την απώλεια του πατρός του Προέδρου του ΣΥΡΙΖΑ-ΕΚΜ.
Ταυτοχρόνως θέλω να αναφερθώ ως νέος Βουλευτής, να κάνω την αναφορά ότι όλοι αναφερόμαστε εντός και εκτός του Κοινοβουλίου ότι η χώρα βρίσκεται σε κατάσταση ανάγκης. 
Αυτό εδώ ανιχνεύοντας όλο το διάστημα και παρακολουθώντας όλες τις επιτροπές αλλά και κάθε συζήτηση στην Ολομέλεια –και αυτό νομίζω θα μου το αναγνωρίσετε- ενώ, διαπιστώνω μια αναντιστοιχία λόγων και έργων, ακούγονται εδώ μόνο διαπιστώσεις και ενίοτε και απειλές. Διαπιστώσεις βεβαίως ότι ενώ «Λεφτά υπάρχουν», αυτή η Κυβέρνηση με ένα σαδιστικό τρόπο, αντιμετωπίζει ζητήματα -ακόμη αν θέλετε και ένα ζήτημα που ήρθε στην Ολομέλεια και είναι πλέον νόμος και αφορά τη μεταφορά των μαθητών- ενώ, το «φορτώθηκε» η Κυβέρνηση προκειμένου να υπάρξει αυτή η αντιμετώπιση του φαινομένου του προβλήματος, που είχε να κάνει με τη μεταφορά των μαθητών, για άγνωστους λόγους καταψηφίστηκε από την Αξιωματική Αντιπολίτευση και τα λοιπά κόμματα που δεν είναι στην Κυβέρνηση.
Άρα, εδώ αυτή η αναφορά με την έννοια ότι θα έπρεπε να είμαστε ενωμένοι προς τι; Αυτό το θεατρικό που αντιμετωπίσαμε και διαπιστώσαμε προηγουμένως, όλη αυτή την παράσταση, πιστεύω ότι γίνεται για λόγους επικοινωνιακούς και όχι ουσίας.
Το «Λεφτά υπάρχουν» ακούστηκε πάρα πολλές φορές εδώ μέσα, αλλά δεν ξέρουμε που είναι, ούτε κανείς μας είπε που βρίσκονται αυτά. Η χώρα ζει με δανεικά. Αναφέρθηκε από τον κύριο Υπουργό ότι τα διαθέσιμα μας είναι συγκεκριμένα. Ούτε και εκεί υπήρξε ένα ευήκοον ους να δούμε πώς θα αντιμετωπιστεί αυτή η έκτακτη κατάσταση.
Το μόνο που ακούγεται εδώ μέσα είναι μια διαρκής απειλή και υπονόμευση όλων αυτών των προσπαθειών. Γιατί δεν είδα κάποια αναφορά, ούτε άκουσα κάτι σε ότι αφορά την επιβίωση του ΙΚΑ. Βεβαίως, είδα έναν ιδιαίτερο πόνο σε ότι αφορά την ένταξη στον ΕΟΠΥΥ συγκεκριμένων ομάδων. Αλλά δεν είδα το ενδιαφέρον για ένα ΙΚΑ που καρκινοβατεί για τους εργάτες αυτής της χώρας.
(Στο σημείο αυτό κτυπάει προειδοποιητικά το κουδούνι λήξεως του χρόνου ομιλίας του κυρίου Βουλευτή)
Βεβαίως, από την άλλη πλευρά λέτε ότι τα καταργήσατε όλα, όσα έχουν ψηφιστεί εδώ μέσα. Σας κάνουμε επομένως χάρη. Χάρη το λέω με την έννοια ότι εμείς θα πάρουμε όλο το κόστος. Θα ψηφιστούν τα μέτρα. Θα πάρουμε αυτή τη δόση προκειμένου να επιβιώσει η χώρα. Και εφόσον τα πάρουμε και έρθετε εσείς, αυτό θα είναι πολύ χρήσιμο και για εσάς να έχετε δηλαδή αυτήν τη βοήθεια από τη δική μας πλευρά.
Αλλά ταυτόχρονα, ακούγεται πάρα πολλές φορές εδώ και το έχουμε αντιμετωπίσει το ζήτημα της αντισυνταγματικότητας. 
Η Ζωή του ΣΥΡΙΖΑ, η συνάδελφος του ΣΥΡΙΖΑ εννοώ, τόνισε και την προηγούμενη φορά αλλά και τόνισε και σήμερα με πιο ελαφρύ τρόπο, ότι καλό θα είναι αυτοί που θα έρθουν να επενδύσουν εδώ, πέρα από τους τεχνικούς συμβούλους «να πάρουν και καμμιά δεκαριά ποινικολόγους γιατί θα βρεθούν φυλακή». Και συμπλήρωσε η έμπροσθεν καθημένη  συναδέλφισσα ότι «καλό είναι να ενδιαφερθούμε, για να έχουν και πακέτα τσιγάρα».
Αλλά πώς γίνεται αποδεκτό και παραδεκτό από την πλευρά της Αξιωματικής Αντιπολίτευσης; Συγκεκριμένα κατατέθηκε τροπολογία από την πλευρά του ΣΥΡΙΖΑ –σε ποιο, σε ένα αντισυνταγματικό νομοσχέδιο;- δηλαδή, αν γινόταν η τροπολογία δεκτή και αποδεκτή, θα ψηφίζατε; Άρα, προς τι η κατατεθείσα από εσάς τροπολογία;  Δεν το αντιλαμβάνομαι;
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Τελειώστε.</ChairmanSpeech>
<Speech><Parlmember>ΔΗΜΗΤΡΙΟΣ ΚΥΡΙΑΖΙΔΗΣ</Parlmember>: Έχω τελειώσει, κύριε Πρόεδρε.
Δηλαδή, φάσκουμε και αντιφάσκουμε, ενώ κατατίθενται εδώ τροπολογίες και ζητείται από την Κυβέρνηση να υιοθετηθούν προκειμένου να ψηφιστούν, από την άλλη πλευρά φέρνουμε ζητήματα αντισυνταγματικότητας. Να επιλέξουμε ποιον δρόμο θέλουμε να ακολουθήσουμε.
(Χειροκροτήματα από την πτέρυγα της Νέας Δημοκρατίας)</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Το λόγο έχει, η κυρία Παπακώστα.
ΑΙΚΑΤΕΡΙΝΗ ΠΑΠΑΚΩΣΤΑ - ΣΙΔΗΡΟΠΟΥΛΟΥ: Ευχαριστώ, κύριε Πρόεδρε. 
Πράγματι, κύριοι συνάδελφοι, πράγματι ανέβηκαν πολύ οι δραματικοί τόνοι που όντως δικαιολογούνται από την κρισιμότητα των στιγμών, αλλά θέλω να κάνω μια δήλωση προς τους αγαπητούς συναδέλφους που ανέβασαν αυτούς τους δραματικούς τόνους. 
Θα πω, λοιπόν, ότι κανείς δεν δικαιούται και δεν νομιμοποιείται από πουθενά και για κανέναν λόγο να δηλώνει πιο ευαίσθητος απ’ ό,τι οι υπόλοιποι συνάδελφοι –εμείς δηλαδή και εγώ προσωπικά- οι οποίοι έχουμε διαφορετική άποψη από εσάς. Παρακαλώ πάρα πολύ, η καπηλεία και το μονοπώλιο της πατριδοκαπηλίας, της ευαισθησίας να λείπουν...</ChairmanSpeech>
<Speech><Parlmember>ΖΩΗ ΚΩΝΣΤΑΝΤΟΠΟΥΛΟΥ</Parlmember>:  Εσείς έχετε το μονοπώλιο της αναισθησίας και της αναλγησίας!
(Θόρυβος από την πτέρυγα του ΣΥΡΙΖΑ-ΕΚΜ)
ΑΙΚΑΤΕΡΙΝΗ ΠΑΠΑΚΩΣΤΑ - ΣΙΔΗΡΟΠΟΥΛΟΥ: Παρακαλώ πάρα πολύ, κύριε Πρόεδρε!
Να μάθετε να σέβεστε τους συναδέλφους σας και επιπλέον δεν είστε πιο ευαίσθητοι εσείς! Αντίθετα, θα αποδείξω ότι επενδύετε και τοκίζετε πάνω στον καημό και τον πόνο του Έλληνα και της Ελληνίδας και αυτό δεν συνιστά και δεν συνάδει με το δήθεν πολιτικό ήθος και ύφος που θέλετε να πολιτευθείτε. 
Επιπλέον, θα πω το εξής για να ξεκαθαρίσουμε τα πράγματα. Ακούμε πολλά για τους τραπεζίτες και για το τραπεζικό σύστημα και για τους δήθεν ευαίσθητους της από εδώ πλευράς και για εκείνους της άλλης πλευράς –δηλαδή εμάς- οι οποίοι δεν το αντιλαμβανόμαστε. 
Να ρωτήσω, λοιπόν, κάτι, αγαπητοί συνάδελφοι. Οι καταθέσεις των Ελλήνων πολιτών από ποιο τραπεζικό σύστημα είναι εγγυημένες; Ποιος τις εγγυάται αν όχι το ελληνικό τραπεζικό σύστημα; Κατά συνέπεια, όταν μιλούμε για τραπεζικό σύστημα, δεν μιλούμε για τις καταθέσεις των Ελλήνων, αγαπητοί συνάδελφοι; Άρα, λοιπόν, όταν επιτίθεστε στο τραπεζικό σύστημα αναφέρεστε στις καταθέσεις των Ελληνίδων και των Ελλήνων; Για να το ξεκαθαρίσουμε!
Να αναφέρω και κάτι άλλο που για εμένα, πολιτικά, είναι εξαιρετικά ενδιαφέρον. Είδα προηγουμένως ότι οι Ανεξάρτητοι Έλληνες, με ιδιαίτερη ευχαρίστηση μάλιστα, συνομολόγησαν, συνυπέγραψαν –τουλάχιστον φραστικά από του Βήματος της Βουλής- σε ό,τι ο ΣΥΡΙΖΑ έχει εισκομίσει πολιτικά στη σημερινή συζήτηση. 
Το εξαιρετικά ενδιαφέρον για εμένα, από πολιτικής άποψης, ζήτημα που τίθεται είναι το εξής: Οι Ανεξάρτητοι Έλληνες έχουν ένα πρόβλημα πολιτικό, κατά τη γνώμη μου. Πρέπει να εξηγήσουν στους ψηφοφόρους τους τι κοινό έχουν με τις συνιστώσες του ΣΥΡΙΖΑ, στους ψηφοφόρους εκείνους στους οποίους κατέβηκαν με άλλο ιδεολογικό πλαίσιο και περίγραμμα και έρχονται σήμερα να συνηγορούν σε ό,τι ο ΣΥΡΙΖΑ φέρνει στη Βουλή. Τι ενώνει άραγε τους Ανεξάρτητους Έλληνες με τον ΣΥΡΙΖΑ; Είναι ένα ερώτημα, στο οποίο πρέπει να απαντήσουν οι Ανεξάρτητοι Έλληνες. 
Κύριε Πρόεδρε, θεωρώ ότι περίσσεψε η αλαζονεία, όταν η συνάδελφος κ. Κωνσταντοπούλου απευθύνθηκε στην Κυβέρνηση λέγοντας «καλύτερα να φύγετε, σας έχουμε πρόταση». Επειδή, κυρία συνάδελφε, δεν έχετε πολιτική πρόταση, το μόνο που ονειρεύεστε είναι, χωρίς πρόταση, ή μάλλον αγκαλιάζοντας ασφυκτικά το κομματικό κράτος –τις κομματικές ταξιαρχίες, τους αφισοκολλητές σας και τους καθοδηγητές σας, οι οποίοι σας οδήγησαν στην Αξιωματική Αντιπολίτευση- να το διατηρήσετε, να το συντηρήσετε, να το εκθρέψετε σε βάρος του ελληνικού λαού, αδιαφορώντας για το γεγονός ότι το πληρώνει ο ελληνικός λαός και μάλιστα με βαρύτατο τίμημα. 
Επίσης, να σας θυμίσω ότι αναμετρηθήκαμε δύο φορές στα αλώνια του ελληνικού λαού και την Κυβέρνηση αυτήν την επέλεξε ο ελληνικός λαός.</Speech> 
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>):  Τελειώνετε, κυρία Παπακώστα. 
ΑΙΚΑΤΕΡΙΝΗ ΠΑΠΑΚΩΣΤΑ - ΣΙΔΗΡΟΠΟΥΛΟΥ: Επιπλέον, κύριε Πρόεδρε, είναι επονείδιστη η συμπεριφορά να επενδύετε πολιτικά στον βαρύτατα χειμαζόμενο ελληνικό λαό, τον οποίο αυτή η Κυβέρνηση προσπαθεί να βγάλει από τα αδιέξοδά του. 
(Στο σημείο αυτό την Προεδρική Έδρα καταλαμβάνει ο Β΄ Αντιπρόεδρος της Βουλής κ. ΑΘΑΝΑΣΙΟΣ ΝΑΚΟΣ )
Κλείνοντας, θέλω να πω το εξής, κύριε Πρόεδρε. Ο εμετικά αφόρητος λαϊκισμός σας εκτρέφει καθημερινά και ενδυναμώνει το τέρας του φασισμού. Με τις υπερβολές σας, με τις ακρότητές σας, το ταΐσατε, το γαλουχήσατε, το αναθρέψατε και να το έτοιμο να καταπιεί οτιδήποτε βρίσκεται μπροστά του. Προσέξτε γιατί η συμπεριφορά σας είναι πολιτικά αριβίστικη και είναι και ανεύθυνη.</ChairmanSpeech> 
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Παρακαλώ, κυρία συνάδελφε, ολοκληρώστε. 
ΑΙΚΑΤΕΡΙΝΗ ΠΑΠΑΚΩΣΤΑ - ΣΙΔΗΡΟΠΟΥΛΟΥ: Τέλος, κύριε Πρόεδρε, θέλω να ρωτήσω, πόθεν αντλούν το δικαίωμα -για να απαντήσω με τον ίδιο τρόπο- εκείνοι που δεν έχουν καμμία απολύτως πρόταση; Η μόνη πρόταση που άκουσα είναι από τους Ανεξάρτητους Έλληνες, να ανταμώσουμε όλοι μαζί και να κλείσουμε τις πύλες της χώρας και η άλλη, που άκουσα από τον ΣΥΡΙΖΑ, είναι να κρατήσουμε το κομματικό κράτος, γιατί έτσι μας βολεύει…</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Κυρία συνάδελφε, δεν είναι δυνατόν!
ΑΙΚΑΤΕΡΙΝΗ ΠΑΠΑΚΩΣΤΑ - ΣΙΔΗΡΟΠΟΥΛΟΥ: Τελείωσα, κύριε Πρόεδρε.</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Τελειώσατε, αλλά δεν τελειώσατε.
ΑΙΚΑΤΕΡΙΝΗ ΠΑΠΑΚΩΣΤΑ - ΣΙΔΗΡΟΠΟΥΛΟΥ: Πόθεν αντλείτε το δικαίωμα με αυτές τις στενά κομματικές επιδιώξεις σας, να εξακολουθήσετε να επιβαρύνετε το φορολογούμενο πολίτη, χωρίς να αφήνετε να προχωρήσει καμμία διαρθρωτική αλλαγή ή καμμία άλλη μεταρρύθμιση. Δεν έχετε αυτό το δικαίωμα και δεν θα σας επιτρέψουμε να το κάνετε. 
Ευχαριστώ, κύριε Πρόεδρε.
(Χειροκροτήματα από την πτέρυγα της Νέας Δημοκρατίας)</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Το λόγο έχει ο κ. Κυριάκος Γεροντόπουλος.</ChairmanSpeech>
<Speech><Parlmember>ΚΥΡΙΑΚΟΣ ΓΕΡΟΝΤΟΠΟΥΛΟΣ</Parlmember>: Ευχαριστώ, κύριε Πρόεδρε.
Ο κ. Κουίκ μου έδωσε την ευκαιρία σήμερα –θα ήθελα όμως να είναι εδώ και ο κ. Βαρεμένος- να θυμηθώ και να υπενθυμίσω στο Σώμα ότι συνηθίζαμε από παλιά όταν έχουμε συνάντηση με ξένες αντιπροσωπείες να μην προσπαθούμε σε καμμιά περίπτωση να αμαυρώσουμε την εικόνα της χώρας μας και του πολιτικού μας συστήματος. Φαίνεται ότι τα καινούρια ήθη που πάνε να περάσουν στον τόπο μας και στο Κοινοβούλιο, αυτά τα θεωρούν ξεπερασμένα.
Παρ’ όλα αυτά, κύριε Κουίκ, ξέρετε πολύ καλά –δεν είναι η πρώτη φορά που το λέω, ερχόμουν και στις εκπομπές σου και το έλεγα- πως θεωρώ ότι η χώρα μας θα ήταν σήμερα σε πολύ καλύτερο σημείο και η Ευρώπη το ίδιο, εάν είχε προχωρήσει η εμβάθυνση, εάν είχε προχωρήσει η ουσιαστική ενοποίηση της Ευρώπης και εάν πραγματικά η Ευρώπη είχε προχωρήσει σε μια ομοσπονδιακή μορφή. Αυτά δεν τα θέλει η κ. Μέρκελ. Τα έλεγε ο Κωνσταντίνος Καραμανλής που μας έβαλε στην ΕΟΚ, κύριε Κουίκ.</Speech>
<Speech><Parlmember>ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΪΚ</Parlmember>: Σε άλλη ΕΟΚ! Όχι των τοκογλύφων.</Speech>
<Speech><Parlmember>ΚΥΡΙΑΚΟΣ ΓΕΡΟΝΤΟΠΟΥΛΟΣ</Parlmember>: Σε αυτήν την Ευρώπη για την οποία αγωνιστήκαμε όλοι μας για να μπούμε και εξακολουθούμε να είμαστε μέσα και θέλουμε να είμαστε. 
(Θόρυβος στην Αίθουσα)
Σας παρακαλώ, κύριε Κουίκ, θα ήθελα να με σεβαστείτε, όπως σας σεβάστηκα και εγώ.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Κύριε Κουίκ, παρακολούθησα ότι δεν σας διέκοψε κανείς.</ChairmanSpeech>
<Speech><Parlmember>ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΪΚ</Parlmember>: Έχετε δίκιο, κύριε Πρόεδρε, συγγνώμη.</Speech> 
<Speech><Parlmember>ΚΥΡΙΑΚΟΣ ΓΕΡΟΝΤΟΠΟΥΛΟΣ</Parlmember>: Για να έρθω και στο παρόν νομοσχέδιο, πραγματικά είναι ένα από τα πιο σοβαρά νομοσχέδια που έρχονται στη Βουλή και αξίζει την προσοχή μας. Μέσω του σχεδίου αυτού εκείνο που προσπαθεί το Υπουργείο Εθνικής Οικονομίας να επιτύχει είναι η επιτάχυνση των αποκρατικοποιήσεων και η αξιοποίηση της δημόσιας περιουσίας. Πιστεύω ότι με τις προτεινόμενες διατάξεις θα μπορέσει αυτό να γίνει.
Εκείνο, επίσης, που μπορούμε να πετύχουμε είναι και την επανεκκίνηση της πραγματικής οικονομίας ώστε να μην πάνε χαμένες οι θυσίες του ελληνικού λαού για τρεισήμισι χρόνια τώρα.
Όμως, μέσα σε τόσο σημαντικές διατάξεις φοβάμαι ότι εκείνο στο οποίο δεν δόθηκε ιδιαίτερη σημασία είναι στο άρθρο 5. Επειδή, λόγω της επιστημονικής μου ιδιότητος –ιατροδικαστής είμαι- έρχομαι πολλές φορές σε επαφή με θύματα ατυχημάτων, εκείνο το οποίο έχω διαπιστώσει είναι τα παράπονά τους, ότι δηλαδή κάνουν δυόμισι και τρία χρόνια για να πάρουν αποζημιώσεις οι οποίες τους έχουν επιδικαστεί. 
Έψαξα, λοιπόν, να δω τι ακριβώς συμβαίνει. Και θέλω να σας εξηγήσω ότι το Επικουρικό Κεφάλαιο είναι ένα νομικό πρόσωπο ιδιωτικού δικαίου που συστάθηκε το 1976. Και το 1984 υιοθετήθηκε η κοινοτική οδηγία 84/5 για τη δημιουργία ανάλογων μηχανισμών για την κάλυψη ατυχημάτων που προκαλούνται από ανασφάλιστα ή άγνωστα οχήματα.
Η Ελλάδα με δική της πρωτοβουλία εισήγαγε στη νομοθεσία της την πρόσθετη υποχρέωση του Επικουρικού Κεφαλαίου να καταβάλλει αποζημιώσεις και στην περίπτωση ανάκλησης της άδειας λειτουργίας ή πτώχευσης ασφαλιστικών εταιρειών.
Τι έγινε όμως τώρα και έχουν φτάσει στο σημείο να κάνουν δυόμισι χρόνια να πληρωθούν αποζημιώσεις που έχουν επιδικαστεί; Το Επικουρικό Κεφάλαιο έφτασε να έχει πλέον έλλειμμα 650 εκατομμύρια ευρώ με άμεσο κίνδυνο την κατάρρευσή του και τελικό αποτέλεσμα τη μη πληρωμή των δικαιούχων. 
Γιατί γίνεται αυτό; Διότι, κατ’ αρχάς έχουμε αύξηση του αριθμού των αποζημιώσεων λόγω ανακλήσεων αδειών. Για παράδειγμα το 2008 υπήρχαν προβλέψεις για 2,5 εκατομμύρια ευρώ και το 2009 οι προβλέψεις έφτασαν τα 294 εκατομμύρια ευρώ, υπερδεκαπλάσιο ποσό! Και επίσης έχουμε σημαντική αύξηση των ανασφάλιστων οχημάτων. Και θυμίζω ότι το 2008 η πρόβλεψη ήταν για 11 εκατομμύρια ευρώ και το 2011, τρία χρόνια μετά, η πρόβλεψη είναι για 25 εκατομμύρια ευρώ, δηλαδή περίπου δυόμισι φορές παραπάνω.
Και τέλος, έχουμε και μεγάλες αποζημιώσεις για την ικανοποίηση της ψυχικής οδύνης, που σε κάποιες περιπτώσεις ξεπερνά το ποσό που δίνεται στους παθόντες.
Με το παρόν νομοσχέδιο προσπαθεί να μπει μια τάξη.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Κύριε Πρόεδρε, λιγάκι…</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Όχι λιγάκι! Τελειώνετε!</ChairmanSpeech>
<Speech><Parlmember>ΚΥΡΙΑΚΟΣ ΓΕΡΟΝΤΟΠΟΥΛΟΣ</Parlmember>: Κατ’ αρχάς, ως προς τα άγνωστα και ανασφάλιστα αυτοκίνητα, δεν υπάρχει καμμιά αλλαγή και κανένας περιορισμός για τα θύματα τόσο για την πληρωμή των ζημιών όσο και για τις νοσοκομειακές δαπάνες.
Ως προς τις ανακλήσεις των αδειών και τις πτωχεύσεις, εκεί μπαίνει ένας περιορισμός, ένα πλαφόν στις 100.000 ευρώ. Όμως και αυτό μπορεί να το υπερβούν, όταν έχουμε σοβαρές αναπηρίες.
Ακόμη για την ψυχική οδύνη, δίδεται ένας περιορισμός των 6.000 ευρώ ανά δικαιούχο.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Κύριε Γεροντόπουλε, παρακαλώ πολύ, τελειώστε.</ChairmanSpeech>
<Speech><Parlmember>ΚΥΡΙΑΚΟΣ ΓΕΡΟΝΤΟΠΟΥΛΟΣ</Parlmember>: Κύριε Πρόεδρε, είχα ζητήσει το λόγο για να μιλήσω επί προσωπικού. Το ανέφερα στην ομιλία μου.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Δεν το λέει ο Κανονισμός αυτό.</ChairmanSpeech>
<Speech><Parlmember>ΚΥΡΙΑΚΟΣ ΓΕΡΟΝΤΟΠΟΥΛΟΣ</Parlmember>: Μισό λεπτό.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Ο Κανονισμός δεν το λέει αυτό. Λέει ότι οι ομιλίες είναι τέσσερα λεπτά.</ChairmanSpeech>
<Speech><Parlmember>ΚΥΡΙΑΚΟΣ ΓΕΡΟΝΤΟΠΟΥΛΟΣ</Parlmember>: Θεωρώ, επίσης, ότι οι διατάξεις του παρόντος νομοσχεδίου δεν επηρεάζουν τις αξιώσεις για τις οποίες έχουν εκδοθεί αποφάσεις.
Θεωρώ, λοιπόν, ότι είναι προτιμότερο να παίρνουν λιγότερα όλοι όσοι δικαιούνται παρά, λόγω κατάρρευσης του Επικουρικού Κεφαλαίου, να μην παίρνει κανείς απολύτως τίποτα.
Γι’ αυτό το λόγο, ζητώ και για αυτό το άρθρο να υπάρξει η επικύρωση εκ μέρους της Ολομέλειας και πάνω από όλα, να μπορέσουμε με κλίμα συναίνεσης να κινηθούμε για το καλό της χώρας και να προσπαθούμε να παρουσιάσουμε στο εξωτερικό το καλό μας πρόσωπο, διότι αυτό είναι που έχει σημασία, να αναστηλώσουμε ξανά το κύρος της χώρας μας.
Σας ευχαριστώ πολύ.
(Χειροκροτήματα από την πτέρυγα της Νέας Δημοκρατίας)</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Το λόγο έχει ο κ. Ιωάννης Μιχελογιαννάκης.
Βεβαίως, γίνεται παραχώρηση και να ξέρετε ότι ο Κανονισμός επιβάλλει ότι για ομιλίες μικρότερες των επτά λεπτών, οι αγορεύσεις γίνονται από τις θέσεις σας. Όμως, έγινε κακή αρχή. Εάν θέλετε, ας τη σταματήσουμε την κακή αρχή, έστω και μετά την αγόρευση του κυρίου συναδέλφου.
Ορίστε, κύριε συνάδελφε, έχετε το λόγο.</ChairmanSpeech>
<Speech><Parlmember>ΙΩΑΝΝΗΣ ΜΙΧΕΛΟΓΙΑΝΝΑΚΗΣ</Parlmember>: Ευχαριστώ, κύριε Πρόεδρε.
Εύστοχα ο συνάδελφος των Ανεξαρτήτων Ελλήνων είπε, κύριε Υπουργέ, ότι δεν γίναμε ξαφνικά δημαγωγοί. Είμαστε βιασμένοι και περήφανοι.
Περήφανοι, κύριε Υπουργέ, που έχουμε πρωτιά στο αλουμίνιο, στο λιγνίτη, στο βωξίτη, στο μαγγάνιο, στους σμηκτίτες, στο μαγνήσιο, στο χρωμίτη, στο ουράνιο και βιασμένοι, από την άλλη, μία κρατική περιουσία κατά 15% μόνο γνωστή, το 40% με ελλιπή στοιχεία και το 22% που να μη μπορείς να δεις τι θα κάνεις αύριο-μεθαύριο για να την αξιοποιήσεις.
Βιασμένοι, κύριε Πρόεδρε, που αναφερόμαστε σε μία ΔΕΗ για την οποία η πρόταση είναι να πάει για ιδιωτικοποίηση η μεταφορά ηλεκτρικής ενέργειας και η πώληση του λιγνίτη -που είπα πριν- και των υδροηλεκτρικών μονάδων. Και δεν λένε τίποτα τα κόμματα εδώ αν έχει 5,1 δισεκατομμύρια χρέος, που είναι χρέος των ενοχικών κομμάτων των τελευταίων δεκαετιών. Δεν θα κουβεντιάσουν καν αυτά, αν θα είναι το μοντέλο το ιταλικό -μικρή, υγιής ΔΕΗ- ή το γαλλικό, δηλαδή, δίνω στον ανταγωνισμό την ενέργεια και από εκεί και πέρα, τα βρίσκουμε.
Βιασμένοι για τα 800 εκατομμύρια ευρώ που σε βάζουν μέσα, κύριε Υπουργέ, σύμφωνα με το βρετανικό μοντέλο για την «ΤΡΑΙΝΟΣΕ», όπως μπήκε.
Βιασμένοι στο νερό: Ένα μόνο πράγμα το οποίο σας λέω, κύριε Υπουργέ και βάλτε το καλά στο μυαλό σας. Βάλτε το κόστος αυτού εδώ του ποτηριού στο εμφιαλωμένο. Η τιμή είναι δύο χιλιάδες φορές μεγαλύτερη. Νερό σημαίνει οικολογική ευαισθησία. Νερό σημαίνει ότι ξεπερνά την υπεραξία, ξεπερνά το οικολογικό σύστημα. Είναι ανεπίτρεπτο. Μην το αγγίξετε.
Κύριε Υπουργέ, ως προς τα λιμάνια, ασφαλώς και λέμε κρουαζιέρα, ασφαλώς και λέμε διαμετακομιστικό, ασφαλώς και λέμε τουρισμό. Ποιος δεν είπε η εταιρική μορφή να γίνει holding; Είναι ένα προαπαιτούμενο. Όμως, με ένα μοντέλο μετοχοποιήσεων σήμερα το οποίο δεν πάει καλά λόγω του ότι δεν υπάρχει εμπόριο, με ένα μοντέλο παραχωρήσεων που ξέρεις που παραχωρούνται και πώς θα γίνει και με έναν ΟΛΠ και έναν ΟΛΘ ο οποίος δεν θα είναι σε κρατικό έλεγχο, σκεφθείτε καλά, γιατί αυτά δεν θα είναι λιμάνια. Αυτά θα είναι κάτι άλλο.
Μιλάτε για ακίνητα. Δύο πραγματάκια θα πω: Υψηλή κυριότητα και επικαρπία. Εκεί είναι η ουσία. Εκεί λες: Πώς θα παίξω το παιχνίδι της υψηλής κυριότητας και της επικαρπίας; Ενώ στις εταιρείες, είτε είναι στρατηγικού είτε κοινής ωφέλειας, λες: Τι κάνω ουσιαστικά; Πουλάω μετοχές. Κάνω δηλαδή, συμβάσεις παραχώρησης κι όμως, τις έχεις μπροστά σου. Και σε ένα πενταμελές συμβούλιο που οι δύο είναι της τρόικας και συγχρόνως έχει την έννοια της υπεραξίας λες: Δώσε μου τώρα να δεις κι αύριο μεθαύριο που θα κερδίσω, σου δίνω τα άλλα. 
Θέλει προσοχή, κύριε Υπουργέ. Ούτε συζήτηση για τη ρυθμιστική αρχή, την κυριότητα των δικτύων στο δημόσιο, το ελάχιστο ποσό του δημοσίου που δεν το ξέρεις. Είτε στη χρυσή μετοχή είτε όπου το βάλεις, μην το αγγίξετε. Όχι οι εισπρακτικοί λόγοι, αλλά οι αναπτυξιακοί, οι θέσεις εργασίας, η φερεγγυότητα και η λειτουργία των εταιρικών σχέσεων πρέπει να είναι αυτό το οποίο χαρακτηρίζει τον Έλληνα, αν έχει αξιοπρέπεια σήμερα και ιδίως σε περιόδους κρίσης. 
Ούτε συζήτηση για το Συμβούλιο της Επικρατείας όπως και για το fast track που έχει δημιουργήσει προβλήματα. Και σήμερα σε τελευταία ανάλυση, για να κάνεις και κάτι αν η κατασκευαστική εταιρεία δεν έχει εγγυητική επιστολή δεν πληρώνει. 
Γνωρίζετε επίσης, ότι το λαθρεμπόριο -μιλάω για το άρθρο 6- δεν θα το λύσετε ούτε με το GPS ούτε με το ναυτιλιακό. Είναι τέσσερις οι χονδρέμποροι, είναι δέκα οι εταιρείες, οι οποίες το κάνουν και ή πηγαίνεις να τα βάζεις μαζί τους ή είναι τελειωμένη η ιστορία αυτή. Το λέμε ξεκάθαρα.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
 Δεν έχω χρόνο, κύριε Υπουργέ…</Speech> 
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Όχι, δεν έχετε, κύριε συνάδελφε.</ChairmanSpeech> 
<Speech><Parlmember>ΙΩΑΝΝΗΣ ΜΙΧΕΛΟΓΙΑΝΝΑΚΗΣ</Parlmember>: Είναι σοβαρό όμως το θέμα. Απόψε θα κάνω μία παράκληση. Απόψε που θα πάτε στο σπίτι σας, θέλω να βάλετε το ντοκιμαντέρ του Florian Opitz «Το μεγάλο ξεπούλημα», όπου θα δείτε τι σημαίνει ιδιωτικοποίηση νοσοκομείων στις Φιλιππίνες, τι σημαίνει ιδιωτικοποίηση ρεύματος στη Νότια Αφρική, τι σημαίνει ιδιωτικοποίηση μέσω μεταφοράς στη Βρετανία και τι σημαίνει ιδιωτικοποίηση του νερού στη Βολιβία. 
Ευχαριστώ.   
(Χειροκροτήματα)</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Η κ. Άννα Καραμανλή έχει το λόγο.</ChairmanSpeech> 
<Speech><Parlmember>ΑΝΝΑ ΚΑΡΑΜΑΝΛΗ</Parlmember>: Ευχαριστώ, κύριε Πρόεδρε.
Κυρίες και κύριοι συνάδελφοι, η χώρα μας βρίσκεται μπροστά σε ένα κρίσιμο σταυροδρόμι. Πρέπει οι αποφάσεις που θα πάρουμε να στείλουν ένα ηχηρό μήνυμα, ότι μπορούμε και θέλουμε να τραβήξουμε τη χώρα μπροστά. Γνωρίζουμε όλοι τη δυσκινησία, αλλά και τη γραφειοκρατία που έχει καθηλώσει την οικονομία της χώρας μας, γι’ αυτό και πρέπει να προχωρήσουμε όσο το δυνατόν γρηγορότερα τις μεταρρυθμίσεις. 
Με την κατάργηση του ελάχιστου ποσοστού του δημοσίου στις ΔΕΚΟ και τους οργανισμούς που συζητούμε, θα δοθεί μία ουσιαστική ώθηση για να λειτουργήσουν ανταγωνιστικά. Η κατάργηση αυτή δεν θα επιφέρει μόνο άμεσο κέρδος από την πώληση των μεριδίων του κράτους. Κυριότερο κέρδος θα υπάρξει όταν ένα μεγάλο μέρος του μέχρι τώρα δημοσίου θα αρχίσει να λειτουργεί σύγχρονα χωρίς δεσμεύσεις και αγκυλώσεις, όπως επιβάλλει ο ιδιωτικός ανταγωνισμός. 
Στην κατάσταση που έχει περιέλθει η χώρα μας, εάν συνεχίσουμε να λειτουργούμε κρατιστικά, θα γίνουμε προς στιγμήν ευχάριστοι σε κάποιους, οι οποίοι είναι αγκυλωμένοι και δεμένοι στον κρατικό κορβανά. Όμως, θα έχουμε χάσει το παιχνίδι της ανάπτυξης και στο τέλος τη νύφη θα πληρώσει και πάλι ο ελληνικός λαός, ο οποίος φορολογείται αιωνίως, για να συντηρούνται κάποιες ΔΕΚΟ. 
Αν θέλουμε να είμαστε ισότιμο μέλος της Ευρωπαϊκής Ένωσης, αυτό δεν θα γίνει μόνο με λόγια, αλλά με πράξεις, με τις δομές του κράτους να είναι σύγχρονες και ευέλικτες. 
Θα ήθελα να αναφερθώ στην πώληση του ποσοστού του δημοσίου στον ΟΠΑΠ. Ο οργανισμός αυτός υπήρξε επί δεκαετίες και παραμένει βασικός τροφοδότης του ελληνικού αθλητισμού. Δεν πρέπει οποιαδήποτε αλλαγή στη μετοχική σύνθεση του ΟΠΑΠ, να οδηγήσει σε μείωση των χρημάτων που κατευθύνονται προς τον αθλητισμό μας. 
Γνωρίζουμε ότι στη δύσκολη οικονομική συγκυρία που περνάει η χώρα, κύριε Υπουργέ, έχουν περικοπεί τα κονδύλια προς τις ομοσπονδίες και τα σωματεία, δυσκολεύοντας τις προσπάθειες των αθλητών. Ας μεριμνήσει πλέον η Κυβέρνηση να θέσει τους όρους και τους ωφελιμιστικούς κανόνες που θα εξασφαλίζουν ότι ο ΟΠΑΠ θα συνεχίσει το έργο που κάνει ακόμα και με μικρότερο ποσοστό του δημοσίου. 
Είναι ουσιαστικός επίσης ο ρόλος της Επιτροπής Οικονομικών Υποθέσεων της Βουλής που πλέον θα διατυπώνει προτάσεις και παρατηρήσεις επί της προκήρυξης ή της πρόσκλησης εκδήλωσης ενδιαφέροντος για την πώληση των μετοχών. Το ΤΑΙΠΕΔ οφείλει να λαμβάνει υπ’ όψιν τη γνώμη της επιτροπής κατά την κατάρτιση της προκήρυξης. 
Ο βασικός στόχος είναι να μπει ένα τέλος στις γραφειοκρατικές καθυστερήσεις, τηρώντας πάντα την αρχή της νομιμότητας.
Το δημόσιο, σε πολλές περιπτώσεις, δεν γνώριζε τι περιουσία έχει στα χέρια του και αραχνιάζει αναξιοποίητη. Η διευκόλυνση των διαδικασιών είναι σημαντική  για να προχωρήσουμε πιο γρήγορα στην αξιοποίηση. Δεν υπήρχε μέχρι τώρα, κυρίες και κύριοι συνάδελφοι, κάτι πολύ απλό. Ένας ενιαίος φορέας καταγραφής, διαχείρισης και αξιοποίησης, όλων των ακινήτων του δημόσιου τομέα. Αυτός ο παραλογισμός πρέπει να σταματήσει.
Προωθούνται διαδικασίες για τη δημιουργία παραθεριστικών τουριστικών χωριών με ήπια ανάπτυξη σε εκτός σχεδίου περιοχές. Αυτή θεωρούμε ότι είναι μία κίνηση ζωτικής σημασίας για την οικονομία η οποία βασίζεται στον τουρισμό και μπορεί να περιμένει πολλά περισσότερα από επενδύσεις σ’ αυτόν τον τομέα. Θα υπάρξει αύξηση των θέσεων εργασίας όταν εκμεταλλευτούμε θετικά το ίδιο το περιβάλλον και το φυσικό κάλλος της χώρας. Αυτά, άλλωστε, είναι και τα πλεονεκτήματα που διαθέτει η πατρίδα μας και δεν πρέπει σε καμμία περίπτωση να μένουν ανενεργά. 
Είναι χαρακτηριστικό ότι η χώρα μας η οποία γέννησε τον αθλητισμό και η οποία φημίζεται για τη χαρακτηριστική φυσιογνωμία των τοπίων της, δεν έχει υποδομές για αθλήματα τα οποία προσελκύουν δεκάδες χιλιάδες ενδιαφερόμενους απ’ όλο τον κόσμο. Και φυσικά εδώ μιλούμε για ειδική κατηγορία αθλητικού τουρισμού, που επεκτείνεται σε όλη τη διάρκεια του χρόνου και δεν περιορίζεται μόνο σε μερικούς θερινούς μήνες με τα αντίστοιχα οφέλη για την οικονομία μας. 
Σε όλα αυτά χρειάζεται σοβαρός στρατηγικός σχεδιασμός που θα εξασφαλίζει τη νομιμότητα και το σεβασμό στο περιβάλλον. Είναι δεδομένο, κυρίες και κύριοι, ότι η Κυβέρνηση προσπαθεί να διορθώσει μέσα σε ένα μικρό χρονικό διάστημα μία υφιστάμενη κατάσταση δεκαετιών. 
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
 Ιδιαίτερα χρήσιμη για τους ΟΤΑ Α΄ και Β΄ βαθμού είναι η τροπολογία 38 που ρυθμίζει ευνοϊκότερους όρους για την αποπληρωμή των δανείων τους από το Ταμείο Παρακαταθηκών και Δανείων. Η μείωση των πόρων, που κατευθύνονται προς την τοπική αυτοδιοίκηση, έχει δημιουργήσει ασφυκτικό κλίμα σε πολλές δημοτικές επιχειρήσεις και νομικά πρόσωπα που έχουν ιδρύσει οι ΟΤΑ. Είναι προφανές ότι η επιμήκυνση της αποπληρωμής, η περίοδος χάριτος, οι δόσεις και η μείωση του επιτοκίου που θεσπίζονται μπορούν να δώσουν ανάσα στην τοπική αυτοδιοίκηση. 
Περιμένουμε, κύριε Υπουργέ, με ιδιαίτερο ενδιαφέρον την αξιοποίηση του μητροπολιτικού πόλου Αγίου Κοσμά-Ελληνικού, η οποία θα έχει τεράστιο αντίκτυπο στην οικονομική ανάπτυξη όχι μόνο της Αθήνας, αλλά και όλης της χώρας.
Κυρίες και κύριοι συνάδελφοι, το σχέδιο που συζητάμε είναι πολυσύνθετο και έχει να προσφέρει πολλά οφέλη στην οικονομία μας. Από την Αντιπολίτευση περιμένουμε εποικοδομητική κριτική κι όχι στείρα άρνηση. Αν η Αντιπολίτευση έχει να προτείνει μόνο οπισθοχώρηση, τότε είναι υπόλογη για την παραπέρα βύθιση της χώρας στην υπανάπτυξη και στην ύφεση. 
Εμείς έχουμε το χρέος και την υποχρέωση να βγάλουμε τη χώρα μας από το βάλτο. Θα το καταφέρουμε μόνο παίρνοντας γενναίες αποφάσεις και θα προχωρήσουμε μπροστά.
Σας ευχαριστώ.
(Χειροκροτήματα από την πτέρυγα της Νέας Δημοκρατίας)</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Το λόγο έχει η κ. Γεωργοπούλου.</ChairmanSpeech>
<Speech><Parlmember>ΖΩΗ ΚΩΝΣΤΑΝΤΟΠΟΥΛΟΥ</Parlmember>: Μπράβο που δεν διακόψατε καθόλου, κύριε Πρόεδρε.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Θα διέκοπτα στα πέντε λεπτά, κυρία Κωνσταντοπούλου, όπως τους διέκοψα όλους.</ChairmanSpeech> 
<Speech><Parlmember>ΖΩΗ ΚΩΝΣΤΑΝΤΟΠΟΥΛΟΥ</Parlmember>: Μπράβο, μπράβο.</Speech>
<Speech><Parlmember>ΙΟΡΔΑΝΗΣ ΤΖΑΜΤΖΗΣ</Parlmember>: Τρία λεπτά παραπάνω μίλησε η κ. Κωνσταντοπούλου!</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Αλλά να ξέρετε -επειδή δεν τα ξέρετε όλα- έλεγα πως μπήκατε στην Αίθουσα κι ακόμα δεν μου είπατε τίποτα. Είχα ανησυχήσει μήπως είχατε επηρεαστεί. Αλλά τώρα είστε στα ζύγια σας κανονικά, κυρία Κωνσταντοπούλου.</ChairmanSpeech>
<Speech><Parlmember>ΖΩΗ ΚΩΝΣΤΑΝΤΟΠΟΥΛΟΥ</Parlmember>: Μην ανησυχείτε καθόλου, κύριε Πρόεδρε.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Ανησυχώ κι εγώ για όλους τους Βουλευτές.
Η κ. Γεωργοπούλου έχει το λόγο.</ChairmanSpeech>
<Speech><Parlmember>ΕΥΣΤΑΘΙΑ ΓΕΩΡΓΟΠΟΥΛΟΥ-ΣΑΛΤΑΡΗ</Parlmember>: Κυρίες και κύριοι συνάδελφοι, αύριο θα κληθούμε να πάρουμε θέση για ένα νομοσχέδιο «σκούπα», που εκτός των άλλων θα σαρώσει στην κυριολεξία το όποιο ποσοστό διαθέτει το ελληνικό δημόσιο σε οργανισμούς και επιχειρήσεις και μάλιστα κερδοφόρα. Εάν και εφόσον ψηφιστεί αυτό το νομοσχέδιο, πράγμα το οποίο απευχόμαστε, θα ανοίξουν οι ασκοί του Αιόλου για την εκποίηση όλων των δημόσιων ακινήτων.
Επί δεκαετίες βιώνουμε στη χώρα μας το φαινόμενο της απαξίωσης και υποβάθμισης των δημοσίων εκτάσεων ιδιαιτέρου φυσικού κάλλους. Με την πάροδο του χρόνου αυτά χαρακτηρίστηκαν ως φιλέτα από εκείνους που ήξεραν, από εκείνους που τα προόριζαν για «γερά δόντια», για εκείνους που γνώριζαν από εκλεκτή ποιότητα. Αυτοί θα έρθουν σήμερα ως σωτήρες να πάρουν τη γη μας για ενενήντα εννέα χρόνια, όχι φυσικά σύμφωνα με την αξία της, ούτε σύμφωνα με την απόδοση που θα έχει η «επένδυση». Το μεγάλο όνειρο αυτής της τρικομματικής Κυβέρνησης είναι τα παραθεριστικά τουριστικά χωριά. 
Χωριά τρόπος του λέγειν. Είναι πολύ επιεικής και έξυπνος τρόπος να ρίξουν στάχτη στα μάτια όσων εξακολουθούν να είναι καχύποπτοι και δεν είναι καλά πληροφορημένοι. 
Και πώς να είναι πληροφορημένος ο πολίτης όταν τα ΜΜΕ περί άλλων τυρβάζουν και η Αντιπολίτευση είναι φιμωμένη; Πώς θα ενημερωθεί ο Έλληνας πολίτης ότι αυτά τα τουριστικά χωριά όχι μόνο θα προσβάλουν και θα υποβαθμίσουν το περιβάλλον, αλλά μόνο χωριά δεν θα θυμίζουν; Γιατί οι επενδυτές ασύδοτοι θα μπορούν να κατασκευάσουν από λιμάνια μέχρι μουσεία, από γήπεδα γκολφ μέχρι σήραγγες, εκτός φυσικά από όλες τις κατασκευές που έχουν σχέση με την παραμονή, την εστίαση και την ψυχαγωγία των πελατών τους, εκτός από  το δικαίωμα που τους δίνεται για επανακαθορισμό αιγιαλού και παραλίας, τη μη πρόσβαση των πολιτών στις παραλίες αν αυτό κρίνεται απαραίτητο, τη μη τήρηση ουσιαστικά των όρων δόμησης του Γενικού Πολεοδομικού Σχεδίου. Αυτό σημαίνει σεβασμός στο φυσικό περιβάλλον και στην ιδιαιτερότητα της κάθε περιοχής;
Θα γνωρίζετε βέβαια ότι υπάρχουν χιλιάδες Ευρωπαίοι πολίτες που αγαπούν τις φυσικές περιοχές της πατρίδας μας, το κλίμα, τον τρόπο ζωής μας και τον πολιτισμό μας. Είναι άνθρωποι που μένουν χρόνια στα χωριά μας και απολαμβάνουν μια άλλη ποιότητα ζωής. Γιατί αυτό που τους έφερε εδώ είναι ότι οι κλίμακες που ακόμη υπάρχουν στην περιφέρεια, είναι στο μέτρο του ανθρώπου.
Για ποιους λοιπόν ονειρεύεστε αυτές τις κατασκευές μαμούθ; Για τους πλούσιους Ευρωπαίους και τους μεγιστάνες όπου γης; Ή γι’ αυτούς που θα πληρώνουν τα πακέτα διακοπών στη χώρα τους και θα κυκλοφορούν με τα πλαστικά βραχιολάκια στο χέρι και δεν θα μπορούν να ξοδέψουν ούτε ένα ευρώ στην ντόπια οικονομία; Υπ’ όψιν ότι στην Τουρκία το 70% των ξενοδοχειακών μονάδων δουλεύει με αυτό το σύστημα, το all inclusive δηλαδή, όλα στο πακέτο.
Έτσι θα ζεσταθούν οι τοπικές κοινωνίες και οι επαγγελματίες; Έτσι θα καταπολεμήσετε την ύφεση; Έτσι θα μειωθεί η ανεργία στην περιφέρεια; Όταν τα πάντα θα προσφέρονται εντός και ο κάθε είδους επενδυτής θα μπορεί ανενόχλητος να εισάγει εργαζόμενους –Πολωνούς, Εσθονούς- με τριτοκοσμικό εργασιακό κόστος που ισχύει στις χώρες τους;
Αυτά τα λεγόμενα φιλέτα δεν διαθέτουν μόνο φυσικές ομορφιές, πράσινο και θάλασσα. Αρκετά έχουν μπει στο στόχαστρο γιατί διαθέτουν και ιαματικές πηγές. Και επειδή το μοντέλο της εναλλακτικής θεραπείας κερδίζει συνεχώς έδαφος, οι φωστήρες του ξεπουλήματος της δημόσιας περιουσίας τα έχουν βάλει σε πρώτη προτεραιότητα.
Έχω την τιμή να εκπροσωπώ στην Κοινοβουλευτική Ομάδα του ΣΥΡΙΖΑ-ΕΚΜ και στο ελληνικό Κοινοβούλιο  το νομό Ηλείας, έναν πολύπαθο νομό που έχει δοκιμαστεί απ’ όλων των ειδών τις καταστροφές με ανυπολόγιστες συνέπειες και χωρίς ακόμη δυστυχώς να έχουν επουλωθεί οι πληγές του.
Αυτό το νομό, που παρά τους αρχαιολογικούς θησαυρούς του, την πλούσια και εύφορη γη του, τις ατελείωτες παραλίες και τους πανέμορφους ορεινούς όγκους και δάση, τον έχουν καταδικάσει όλες οι προηγούμενες κυβερνήσεις σε μαρασμό και στην προτελευταία θέση της ανάπτυξης πανελλαδικά.
(Στο σημείο αυτό κτυπάει το κουδούνι λήξεως του χρόνου ομιλίας της κυρίας  Βουλευτού)
Αναφέρθηκα πριν στον ιαματικό τουρισμό και θα σταθώ για λίγο στο πλέον χαρακτηριστικό παράδειγμα, το οποίο για εμάς τους κατοίκους της Ηλείας είναι  το καμάρι και το αγκάθι ταυτόχρονα. 
Μια τέτοια ευνοημένη από τη φύση περιοχή λοιπόν, είναι τα Λουτρά του Καϊάφα. Ως παράκτιος υγροβιότοπος έχει χαρακτηριστεί προστατευόμενη περιοχή «Natura» λόγω του μοναδικού του οικοσυστήματος καθώς ταυτόχρονα αποτελεί σημαντικό σταθμό για τα μεταναστευτικά πουλιά. Φυσικά, έχει φιγουράρει πολλές φορές μέχρι τώρα σε επίδοξα σχέδια ανάπλασης, αξιοποίησης, ανάδειξης κ.λπ.. 
Τίποτα όμως από όλα αυτά δεν έχει γίνει. Αφέθηκε στην τύχη του να ρημάζει. Η εν πολλοίς μελέτη των Ελληνικών Τουριστικών Ακινήτων που προέβλεπε ανάπτυξη οικολογικού, οικογενειακού πάρκου περιπέτειας με ναυταθλητικό κέντρο, οικολογικό camping, οικίσκους, υδροθεραπευτήριο και κέντρο άθλησης, έμεινε στα χαρτιά. Πεταμένα λεφτά για μελέτες.
Τώρα παρακολουθούμε από τον Τύπο συσκέψεις του Προέδρου του ΤΑΙΠΕΔ με τοπικούς Βουλευτές και στελέχη της Νέας Δημοκρατίας να εξαγγέλλονται σύγχρονες λουτροθεραπευτικές εγκαταστάσεις, ξενοδοχειακά συγκροτήματα παγκοσμίου τουρισμού και γήπεδα γκολφ.
Αλήθεια, όταν ένα γήπεδο γκολφ χρειάζεται τόσο νερό όσο μία πόλη μεσαίου μεγέθους, αυτό θα πει σεβασμός στο περιβάλλον και στους υδάτινους πόρους της περιοχής που έχει ήδη προβλήματα;</Speech> 
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Σας παρακαλώ, ολοκληρώστε.</ChairmanSpeech>
<Speech><Parlmember>ΕΥΣΤΑΘΙΑ ΓΕΩΡΓΟΠΟΥΛΟΥ-ΣΑΛΤΑΡΗ</Parlmember>: Δεν θα καθυστερήσω, κύριε Πρόεδρε.
Μετά τη λεηλασία των εισοδημάτων, τις στρατιές των ανέργων, τα χιλιάδες λουκέτα των μικρομεσαίων επιχειρήσεων, τη δεινή θέση των αγροτών μας, έρχεται και η λεηλασία του εθνικού πλούτου, της δημόσιας ακίνητης περιουσίας. Ό,τι αποδίδει στο δημόσιο και ό,τι η φύση κληροδότησε πλουσιοπάροχα, θα γίνει βορά στις ορέξεις της κερδοφορίας αυτών που θα μπορούν να κάνουν business στην Ελλάδα εύκολα, γρήγορα και φθηνά. 
Δεν είμαστε καταστροφολόγοι, ούτε λαϊκίζουμε, ούτε είμαστε βέβαια ενάντια στην ανάπτυξη. Ο δικός μας προσανατολισμός είναι προς όφελος των πολλών, με σεβασμό στον άνθρωπο και στο περιβάλλον. Η χώρα και η κοινωνία δεν είναι λογιστικά βιβλία για να γράφεις πόσα παίρνεις από την πλειοψηφία, πόσα δίνεις στους τραπεζίτες και στους επενδυτές και να ισοσκελίζεις. Υπάρχουν ανάγκες και προτεραιότητες, υπάρχουν ηθικοί φραγμοί και τα αυτονόητα που ισχύουν σε κάθε πολιτισμένη χώρα. 
Είναι η ώρα να σταθούμε με δέος και αγωνία μπροστά σ’ αυτό που πάει να συντελεστεί σήμερα για το αύριο του τόπου μας. Γνωρίζουν όλοι πολύ καλά σ’ αυτή την Αίθουσα του Κοινοβουλίου ότι δεν θα νομιμοποιήσουμε καμμία απ’ αυτές τις επιλογές. Η ψήφος μας θα είναι αρνητική, όπως αρνητική πρέπει να είναι και όλων όσοι πιστεύουν ότι η ανόρθωση και η πραγματική κοινωνική ανασυγκρότηση περνάνε μέσα από την καλώς εννοούμενη αξιοποίηση και όχι να γίνουμε αποικία μια ώρα αρχύτερα.
Σας ευχαριστώ.
(Χειροκροτήματα από την πτέρυγα του ΣΥΡΙΖΑ-ΕΚΜ)</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Έχουν ολοκληρωθεί οι προτασσόμενες δευτερολογίες. 
Επανερχόμαστε στους εισηγητές. Επειδή υπάρχει ακόμα βάθος στη συνεδρίαση, σας παρακαλώ να σεβαστούμε το χρόνο.</ChairmanSpeech>
<Speech><Parlmember>ΙΟΡΔΑΝΗΣ ΤΖΑΜΤΖΗΣ</Parlmember>: Όσο μπορούμε περισσότερο, κύριε Πρόεδρε.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Έχετε το λόγο για τέσσερα λεπτά.</ChairmanSpeech>
<Speech><Parlmember>ΙΟΡΔΑΝΗΣ ΤΖΑΜΤΖΗΣ</Parlmember>: Όχι τέσσερα λεπτά, προς Θεού. Δεν υπάρχει τέτοια περίπτωση. Οκτώ λεπτά δικαιούμαι, κύριε Πρόεδρε. Αυτά τα οκτώ λεπτά θα εξαντλήσω.</Speech>
<Speech><Parlmember>ΟΛΓΑ-ΝΑΝΤΙΑ ΒΑΛΑΒΑΝΗ</Parlmember>: Είναι το μισό της πρωτολογίας, κύριε Πρόεδρε.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Μισό λεπτό. Πόσο ήταν η πρωτολογία, κυρία Βαλαβάνη; Ήταν δεκαπέντε λεπτά. Δεκαπέντε λεπτά μίλησε ο κ. Τζαμτζής; Είκοσι μίλησε. Οι βοηθούντες στην έδρα καταγράφουν το χρόνο που ο καθένας μίλησε.</ChairmanSpeech>
<Speech><Parlmember>ΖΩΗ ΚΩΝΣΤΑΝΤΟΠΟΥΛΟΥ</Parlmember>: Δεν υπάρχει συμψηφισμός κατά τον Κανονισμό.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Τηρήθηκε δηλαδή το «δεκαπέντε» για να τηρηθεί το «οκτώ»; Αυτό μου λέτε;</ChairmanSpeech>
<Speech><Parlmember>ΖΩΗ ΚΩΝΣΤΑΝΤΟΠΟΥΛΟΥ</Parlmember>: Υπάρχουν εκατό τροπολογίες…</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Κυρία Κωνσταντοπούλου, απευθύνομαι στην κ. Βαλαβάνη. Έχετε αναλάβει συνήγορος της κ. Βαλαβάνη ή είστε συνήγορος των πάντων;</ChairmanSpeech>
<Speech><Parlmember>ΖΩΗ ΚΩΝΣΤΑΝΤΟΠΟΥΛΟΥ</Parlmember>: Δεν έχουμε πρόβλημα, δεν είναι κατηγορούμενη η κ. Βαλαβάνη.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Δεν μπορείτε κάποια στιγμή να πείτε «δεν πειράζει»;
Ορίστε, κύριε Τζαμτζή, έχετε το λόγο.</ChairmanSpeech>
<Speech><Parlmember>ΙΟΡΔΑΝΗΣ ΤΖΑΜΤΖΗΣ</Parlmember>: Τόση ώρα θα είχα προχωρήσει, κύριε Πρόεδρε. Δεν πρόκειται να τελειώσω στα πέντε λεπτά και θα ζητήσω βεβαίως την κατανόησή σας.
Κυρίες και κύριοι συνάδελφοι, παρακολούθησα δυο μέρες τώρα τις συζητήσεις που έχουν γίνει μέσα στην Αίθουσα και βεβαίως όλες σχεδόν τις τοποθετήσεις. Θέλω να σταθώ σε ορισμένους συναδέλφους οι οποίοι πολλές φορές απευθύνθηκαν και προσωπικά σε μένα σαν εισηγητή της Νέας Δημοκρατίας και της Κυβέρνησης.
Άκουσα τον κ. Κασιδιάρη να μας δείχνει τα χέρια του και να λέει ότι είναι χέρια καθαρά. Απαντώ στον κ. Κασιδιάρη –και λυπάμαι που δεν είναι παρών, αλλά εκπροσωπείται η Χρυσή Αυγή- λέγοντας ότι τα δικά μας χέρια είναι πιο καθαρά.</Speech>
<Speech><Parlmember>ΠΑΝΑΓΙΩΤΗΣ ΗΛΙΟΠΟΥΛΟΣ</Parlmember>: Να τα χαίρεστε.</Speech>
<Speech><Parlmember>ΙΟΡΔΑΝΗΣ ΤΖΑΜΤΖΗΣ</Parlmember>: Τα δικά μου χέρια είναι πολύ καθαρά και δεν έχουν δείρει κόσμο, δεν έχουν δείρει μετανάστες, ούτε λαθρομετανάστες. Γι’ αυτούς υπάρχει νόμος. Δεν δέχομαι σε καμμία περίπτωση να υποκαθιστά η Χρυσή Αυγή το νόμο, την έννομη τάξη.
Άκουσα τον κ. Συρμαλένιο και φυσικά και τον κ. Μιχελογιαννάκη να μιλούν για εθνική κυριαρχία. Μού θύμισαν –το είπα και στην επιτροπή προχθές- τον Ανδρέα Παπανδρέου ο οποίος το ’81-82 με τη λογική της μη παραχώρησης της εθνικής κυριαρχίας, σε μεγάλα funds τα οποία έρχονταν να κάνουν επενδύσεις στην Ελλάδα δεν παραχωρούσε χώρους, δεν έδινε τίποτα για να αξιοποιηθούν περιοχές σε νησιά, να αξιοποιηθεί και να πάρει «τα πάνω του» ο ελληνικός τουρισμός. 
Άκουσα από την τελευταία ομιλήτρια να λέει «δεν θέλουμε τουρισμό all inclusive». Εντάξει, εμείς να μη θέλουμε τίποτα, απλά να «πουλάμε» μαγκιά χωρίς κανένα όφελος και να πηγαίνουν οι επενδυτές απέναντι στην Τουρκία, να δημιουργούν ολόκληρα τουριστικά χωριά, να δημιουργούν υποδομές. Αν το ’82 εμείς δεχόμασταν να παραχωρήσουμε γη για να γίνουν αυτές οι επενδύσεις, μετά από τριάντα χρόνια θα είχαν επιστρέψει και θα ήταν ιδιοκτησίας του ελληνικού κράτους.
Αυτά έγιναν το ’82 και πάλι δεν έχετε βάλει μυαλό. Λυπάμαι πάρα πολύ.
Άκουσα τον κ. Γλέζο, να λέει ότι θα καταργήσουμε όλους τους νόμους. Ακούστε. Με τις συνεχείς απειλές, γιατί αυτό άκουσα και από την κ. Κωνσταντοπούλου, το μόνο το οποίο κατορθώνετε είναι να φοβερίζετε επενδυτές. Και μου δίνετε κάθε δικαίωμα πλέον να μιλώ ευθέως για σαμποτάζ της χώρας, διότι δεν είναι δυνατόν την ώρα που η πατρίδα…</Speech>
<Speech><Parlmember>ΖΩΗ ΚΩΝΣΤΑΝΤΟΠΟΥΛΟΥ</Parlmember>: Εσείς απειλείτε τους πολίτες.</Speech>
<Speech><Parlmember>ΙΟΡΔΑΝΗΣ ΤΖΑΜΤΖΗΣ</Parlmember>: Όσο και να φωνάζετε, κυρία Κωνσταντοπούλου, από κάτω δεν με πτοείτε εμένα.
… χρειάζεται έστω και το ένα ευρώ να επενδυθεί σ’ αυτήν την χώρα για το καλό του ελληνικού λαού, εσείς τους απειλείτε ότι θα καταργήσετε τους νόμους, ότι θα πάρετε πίσω τους νόμους με τους οποίους αυτοί θα κάνουν επενδύσεις και περιμένετε να έρθει άνθρωπος να επενδύσει τα λεφτά του στη χώρα;</Speech>
<Speech><Parlmember>ΖΩΗ ΚΩΝΣΤΑΝΤΟΠΟΥΛΟΥ</Parlmember>: Όχι δεν περιμένουμε, εσείς περιμένετε.</Speech>
<Speech><Parlmember>ΙΟΡΔΑΝΗΣ ΤΖΑΜΤΖΗΣ</Parlmember>: Έχετε μια πραγματικά τρομακτική αλαζονεία για την εξουσία.</Speech> 
<Speech><Parlmember>ΑΘΑΝΑΣΙΟΣ ΠΕΤΡΑΚΟΣ</Parlmember>: Σαν τον Σάλα που επένδυσε και τον πληρώσαμε και από πάνω.</Speech>
<Speech><Parlmember>ΙΟΡΔΑΝΗΣ ΤΖΑΜΤΖΗΣ</Parlmember>: Καβαλήσατε πολύ νωρίς το καλάμι. 
Εφόσον θεωρείτε, κυρία Κωνσταντοπούλου και κύριε Πετράκο και όλοι σας που φωνασκείτε, ότι πρέπει η Κυβέρνηση να φύγει από αυτά τα έδρανα, ζητήστε εκλογές. Ζητήστε εκλογές, να γίνουν εκλογές. Γιατί δεν ζητάτε εκλογές δεν κατάλαβα;</Speech>
<Speech><Parlmember>ΣΤΕΦΑΝΟΣ ΣΑΜΟΪΛΗΣ</Parlmember>: Δεν χρειάζεται.</Speech>
<Speech><Parlmember>ΙΟΡΔΑΝΗΣ ΤΖΑΜΤΖΗΣ</Parlmember>: Δεν χρειάζεται; Μας εσείς μιλάτε και λέτε να φύγει η Κυβέρνηση από τα έδρανα. Ζητήστε εκλογές. Να είστε πλέον σοβαροί γιατί πραγματικά το μόνο το οποίο κάνετε είναι με τις συνεχείς παρεμβάσεις σας να μην προσφέρετε τίποτα στη χώρα και το μόνο το οποίο επιδιώκετε είναι να σαμποτάρετε την πατρίδα.
Από εκεί και πέρα άκουσα τον κ. Γιοβανόπουλο, να μιλά απαξιωτικά για τριάντα, σαράντα ανθρώπους. Οι τριάντα, σαράντα άνθρωποι είναι Βουλευτές, συνάδελφοι. Αυτό το οποίο θέλω να συμβουλεύσω, επειδή είναι νέος συνάδελφος, είναι ότι εδώ μέσα σ’ αυτήν την Αίθουσα ο καθένας μας καθημερινά δίνει εξετάσεις. Τον άκουσα να μιλάει για βέρες και για δόντια που πουλιούνται. Αυτό το οποίο θέλω να επισημάνω είναι ένα. Το ρεσιτάλ υποκρισίας το οποίο δίδουν αυτήν τη στιγμή οι Ανεξάρτητοι Έλληνες είναι άνευ προηγουμένου. Και το λέω αυτό διότι άκουσα και τη κ. Γιαταγάνα να λέει ότι χάσαμε την εθνική κυριαρχία μας. 
Θέλω να της θυμίσω ότι με την ένταξή μας στην Ευρωπαϊκή Ένωση έχουμε αποδεχτεί την κοινοτική νομοθεσία. Το κοινοτικό δίκαιο το έχουμε αποδεχτεί, όπως έχουμε αποδεχτεί και το ευρωπαϊκό δικαστήριο.</Speech>
<Speech><Parlmember>ΙΩΑΝΝΗΣ ΣΤΑΘΑΣ</Parlmember>: (…δεν ακούστηκε)</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Σας παρακαλώ.</ChairmanSpeech>
<Speech><Parlmember>ΙΟΡΔΑΝΗΣ ΤΖΑΜΤΖΗΣ</Parlmember>: Όσο και να φωνασκείτε εγώ αυτά που θέλω να πω, θα τα πω και θα τα ακούσετε.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Ολοκληρώστε, κύριε Τζαμτζή.</ChairmanSpeech>
<Speech><Parlmember>ΙΟΡΔΑΝΗΣ ΤΖΑΜΤΖΗΣ</Parlmember>: Γιατί λέτε ψέματα στον κόσμο; Γιατί κοροϊδεύετε, γιατί εμπαίζετε τους πολίτες; Δεν θα χρησιμοποιήσω τη λέξη «μωρέ», αλλά θα πω ευθέως, κυρία Γιαταγάνα και κύριε Γιοβανόπουλε: Δεν ντρέπεστε να λέτε ψέματα στους συμπολίτες μας;
Μέχρι χθες ήσασταν υπέρ της Ευρωπαϊκής Ένωσης και ο Πρόεδρός σας και πολλά στελέχη τα οποία σήμερα είναι ενταγμένα στους Ανεξάρτητους Έλληνες. Άκουσα και τον κ. Κουίκ, να μιλάει για συμφέροντα και να μιλάει για το πρόγραμμα «Ήλιος». Μας εκμεταλλεύεται κανείς εάν πουλήσουμε τον ήλιο του Θεού και έχουμε έσοδα; Ποιος μας εκμεταλλεύεται δεν κατάλαβα; Δηλαδή, που θα φτάσει ακόμα αυτή η σπέκουλα;
Η χώρα περνάει, κυρίες και κύριοι συνάδελφοι, κρίσιμες στιγμές και πολλοί από εσάς δείχνουν ότι βρίσκονται εκτός τόπου και χρόνου. Περιθώρια για δημαγωγία και λαϊκισμό δεν υπάρχουν. Οι πολίτες θέλουν τις αποκρατικοποιήσεις γιατί ξέρουν ότι εκεί υπάρχουν κάποιοι οι οποίοι είναι βολεμένοι. Ξέρουν ότι οι βολεμένοι δεν θέλουν να ξεβολευτούν και βεβαίως…</Speech>
<Speech><Parlmember>ΙΩΑΝΝΗΣ ΣΤΑΘΑΣ</Parlmember>: Οι βολεμένοι είναι στη λίστα.</Speech>
<Speech><Parlmember>ΙΟΡΔΑΝΗΣ ΤΖΑΜΤΖΗΣ</Parlmember>: …θέλουν να συνεχίσουν να είναι και να περνάνε καλά. 
Εμείς, λοιπόν, αυτό που κάνουμε σήμερα είναι αυτό που ζήτησαν οι πολίτες στις εκλογές: Ζήτησαν την άμεση προώθηση των αποκρατικοποιήσεων και την αξιοποίηση της δημόσιας περιουσίας του δημοσίου, για να βελτιωθεί η οικονομία μας, να έρθουν νέες επενδύσεις, να προκύψουν νέες θέσεις εργασίας, να ελαφρυνθεί ο πολίτης από το βάρος που έχει σήμερα στις πλάτες του. 
Θέλετε να δούμε τα θέμα της «COSCO»; Τα ίδια πράγματα φωνάζατε και λέγατε. Προέκυψαν θέσεις εργασίας και υπήρξε ανάπτυξη στην περιοχή. Θέλετε να δούμε την «Ολυμπιακή Αεροπορία»; Στην «Ολυμπιακή Αεροπορία» εξίμισι χιλιάδες υπάλληλοι περνούσαν καλά εις βάρος του ελληνικού λαού και εις υγεία των κορόιδων. Οι υπάλληλοι αυτοί πληρώνονταν πολύ καλά και ήταν βολεμένοι. 
Σήμερα, λοιπόν, που δεν πληρώνει ο ελληνικός λαός ενάμισι εκατομμύριο την ημέρα, εσείς να καταλάβετε τι προσπαθείτε να κάνετε ζητώντας συνεχώς κρατικοποιήσεις. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)</Speech> 
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>):  Ολοκληρώστε, σας παρακαλώ, κύριε συνάδελφε.</ChairmanSpeech>
<Speech><Parlmember>ΙΟΡΔΑΝΗΣ ΤΖΑΜΤΖΗΣ</Parlmember>: Ολοκληρώνω, κύριε Πρόεδρε. 
Εμείς τολμούμε και παίρνουμε μέτρα που θα σώσουν τη χώρα, που θα φέρουν επανεκκίνηση στην οικονομία και θα δώσουν ξανά προοπτική σε αυτόν τον τόπο. Για το λόγο αυτό, θα ψηφίσουμε το σχέδιο νόμου. 
Ευχαριστώ πολύ, κύριε Πρόεδρε.
(Χειροκροτήματα από την πτέρυγα της Νέας Δημοκρατίας)</Speech>
<Speech><Parlmember>ΜΑΝΩΛΗΣ ΓΛΕΖΟΣ</Parlmember>: Κύριε Πρόεδρε, θα ήθελα να μου δώσετε το λόγο επί προσωπικού.</Speech> 
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>):  Σε τι συνίσταται το προσωπικό, κύριε Γλέζο;</ChairmanSpeech>
<Speech><Parlmember>ΜΑΝΩΛΗΣ ΓΛΕΖΟΣ</Parlmember>: Αναφέρθηκε στο πρόσωπό μου.</Speech> 
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>):  Έγινε αναφορά σε εσάς;</ChairmanSpeech>
<Speech><Parlmember>ΜΑΝΩΛΗΣ ΓΛΕΖΟΣ</Parlmember>: Αναφέρθηκε στο πρόσωπό μου. Είπε συγκεκριμένα ότι απείλησα τους μελλοντικούς επενδυτές.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>):  Αυτό δεν είναι προσωπική αναφορά.</ChairmanSpeech>
<Speech><Parlmember>ΜΑΝΩΛΗΣ ΓΛΕΖΟΣ</Parlmember>: Παρακαλώ. Τον πληροφορώ ότι δεν είναι η πρώτη φορά σε αυτό το Κοινοβούλιο, όπου η Αξιωματική Αντιπολίτευση έλεγε «Ό,τι νόμο κι αν ψηφίσετε, θα τον καταργήσουμε την επομένη».</Speech> 
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>):  Η διευκρίνιση είναι σαφής.</ChairmanSpeech>
<Speech><Parlmember>ΜΑΝΩΛΗΣ ΓΛΕΖΟΣ</Parlmember>: Συνεπώς, δεν απείλησα κανένα. Περιέγραψα την πραγματικότητα. Απάντηση, όμως, απάντηση στα ερωτήματα που του έθεσα δεν πήρα. 
(Χειροκροτήματα από την πτέρυγα του ΣΥΡΙΖΑ-ΕΚΜ)</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>):  Το λόγο έχει η κ. Όλγα-Νάντια Βαλαβάνη, στην οποία θα υπενθυμίσω ότι κατά την πρωτολογία της μίλησε είκοσι πέντε λεπτά αντί για δέκα πέντε λεπτά.</ChairmanSpeech> 
<Speech><Parlmember>ΟΛΓΑ-ΝΑΝΤΙΑ ΒΑΛΑΒΑΝΗ</Parlmember>: Ευχαριστώ, κύριε Πρόεδρε, για την υπενθύμιση. 
Εγώ θα ήθελα να πω στον αγαπητό κ. Τζαμτζή ότι δεν ξέρω τι προσωπική εμπειρία έχει σε σχέση με τον τουρισμό. Μιλώντας από τη δική μου δεκαετή εμπειρία ως ξενοδόχος μπορώ να τον διαβεβαιώσω ότι το σύστημα all inclusive που επέβαλαν οι μεγάλοι tour operators στα μικρομεσαία ξενοδοχεία της χώρας είναι η βασική αιτία για την παρακμή του τουρισμού και η βασική αιτία, παράλληλα, για την παρακμή των τοπικών κοινωνιών. 
Θα ήθελα να πω, επίσης, στον κύριο Υπουργό, ο οποίος έκανε έκκληση στην αίσθηση κοινωνικής δικαιοσύνης του ΣΥΡΙΖΑ, και στον απόντα κ. Γεωργιάδη, ο οποίος επικαλέστηκε τις εξισωτικές μας κλίσεις ότι ο εξισωτισμός του ΣΥΡΙΖΑ- Ενιαίο Κοινωνικό Μέτωπο δεν έγκειται στο να εξαθλιώσει το σύνολο της κοινωνίας -ή από τα μεσαία στρώματα και κάτω- αλλά στο να μπορέσουμε τη συντριπτική πλειοψηφία της εργαζόμενης κοινωνίας να την ανεβάσουμε προς τα πάνω. Αντί να γενικεύσουμε την εξαθλίωση, που είναι αυτό ακριβώς το οποίο επιχειρεί σήμερα με την καθοδήγηση της τρόικας η τρικομματική Κυβέρνηση.
Αντίστοιχα, για τα ταμεία, που αποτέλεσαν κι ένα σοβαρό παράδειγμα για το πώς δήθεν παραβιάζουμε τις εξισωτικές αρχές μας, το πρόβλημα είναι τι μέτρα θα πάρει μια αυριανή κυβέρνηση, ώστε μέσα από τη «μαύρη τρύπα» του ΕΟΠΥΥ να μπορέσει να φτιάξει ένα πραγματικά δημόσιο και δωρεάν σύστημα υγείας για όλους, που σταδιακά να φτάσει τη συντριπτική εργαζόμενη πλειοψηφία της ελληνικής κοινωνίας στο επίπεδο των σημερινών ταμείων των επιστημόνων, των τραπεζοϋπαλλήλων και των δημοσιογράφων, και όχι να καταβυθίσει αυτά τα ταμεία σε μια «μαύρη τρύπα» και απλώς να χρησιμοποιήσει τα αποθεματικά τους για να πληρώσει τα ιδιωτικά διαγνωστικά κέντρα και τους φαρμακοποιούς για δυο, τρεις μήνες. Και από 1η Γενάρη 2013 να έχουν εξαλειφθεί και τα ταμεία και τα αποθεματικά και θα είμαστε στην ίδια και χειρότερη κατάσταση. 
Βέβαια, ας μην θεωρεί η Κυβέρνηση ότι είμαστε μικρά παιδιά, έτσι ώστε να μπορούμε να συνηγορήσουμε και ως προς τους τύπους για το ότι λίγο πριν τα μεσάνυχτα ξαφνικά εμφανίζεται να μπαίνει στον ΕΟΠΥΥ και το Ταμείο των Δημοσιογράφων. Ότι δεν πρόκειται για τροπολογία, η οποία θέλει τρεις εργάσιμες μέρες και δεν θα μπορούσε πλέον να γίνει πριν από τη συνεδρίαση, αλλά πρόκειται δήθεν για μία απλή νομοτεχνική βελτίωση. 
Μπήκε, επίσης, ένα μεγάλο ερώτημα σε αυτήν εδώ την Αίθουσα: τι θα πει ξεπούλημα. Και μας ζήτησαν να φέρουμε παραδείγματα. Να δώσω, λοιπόν, μερικά παραδείγματα. 
Ξεπούλημα θα πει τα πάγια περιουσιακά στοιχεία της ΔΕΗ το 2011 να έχουν εκτιμηθεί επίσημα στα 14 δισεκατομμύρια και τα κέρδη της για την ίδια χρονιά να είναι 700 εκατομμύρια, φέρνοντας την δεύτερη ανάμεσα στο σύνολο των δημόσιων και ιδιωτικών επιχειρήσεων. Πρώτος είναι ο ΟΠΑΠ στο σύνολο αυτών των επιχειρήσεων. Όμως, εάν προσθέσουμε και τα 200 εκατομμύρια κέρδη του ΑΔΜΗΕ, που έχει αποσπαστεί από τη ΔΕΗ, στην πραγματικότητα μιλάμε για 900 εκατομμύρια κέρδη, αλλά η μετοχική της αξία, που οπωσδήποτε κάποιο ρόλο θα παίξει στην προετοιμαζόμενη ιδιωτικοποίηση της, είναι κάτω ακόμα και από τα κέρδη ενός χρόνου και μάλιστα είχε φθάσει κάποια στιγμή το 2012 μόλις στα 300 εκατομμύρια ευρώ.
Τι άλλο θα πει ξεπούλημα; Ξεπούλημα σημαίνει να γίνεται ολόκληρη συζήτηση, που ξεκίνησε δημόσια και προφανώς γίνεται για καιρό πίσω στα παρασκήνια, στο συνέδριο της «HERALD TRIBUNE» την περασμένη εβδομάδα και να συνεχίζεται με συνέντευξη τύπου σήμερα σε πολύ γνωστό site του εκπρόσωπου της Ομοσπονδίας Γερμανικών Βιομηχανιών και επίσημου σύμβουλου της κυβέρνησης της κ. Μέρκελ για τα θέματα των ιδιωτικοποιήσεων στην Ελλάδα, του κ. Ντανιέλ Ζαλ, ο οποίος λέει ούτε λίγο ούτε πολύ ότι το ΤΑΙΠΕΔ, το ταμείο ξεπουλήματος της ιδιωτικής και δημόσιας περιουσίας του δημοσίου, για να μπορέσει να ευοδωθεί στο έργο του, θα πρέπει να αποκτήσει διεθνές μάνατζμεντ και να γίνει διεθνής facility. Αυτό δεν είμαι σίγουρη ότι το μεταφράζω 100% σωστά. Εγώ καταλαβαίνω ότι λέει πως πρέπει να φύγει η έδρα από την Ελλάδα και να πάει έξω, στο Λιχτενστάιν, στο Βερολίνο, κάπου έξω πάντως. Λέει, μάλιστα, για να μη θιγεί η αίσθηση εθνικής κυριαρχίας των Ελλήνων, ας έχει και μια ελληνική επιτροπή δίπλα. Δεν μπορώ να καταλάβω, γιατί πειράχθηκε τόσο πολύ το απόγευμα στην Επιτροπή Οικονομικών Υποθέσεων της Βουλής η κ. Μπακογιάννη, όταν είπαμε ότι το σημερινό ΤΑΙΠΕΔ είναι ατζέντης των συμφερόντων των δανειστών, πράκτορας δηλαδή ξένων συμφερόντων. 
Ξεπούλημα, ακόμη, θα πει το να γράφεται και να μην διαψεύδεται από την Κυβέρνηση το ανήκουστο, που δυστυχώς μας επιβεβαιώνει, αν και δεν θα το θέλαμε –σας διαβεβαιώνουμε- ότι στο τρίτο μνημόνιο, που θα το δούμε μέσα στις επόμενες ημέρες, συμπεριλαμβάνεται ότι στο ΤΑΙΠΕΔ θα περάσουν οι συμμετοχές του δημοσίου σε τράπεζες μέσω του προγράμματος ανακεφαλαιοποίησης τους με την ολοκλήρωση της ανακεφαλαιοποίησής τους. 
Ξέρετε τι σημαίνει αυτό; Όταν δοθεί και η δεύτερη δόση των 25 δισεκατομμυρίων για την ανακεφαλαιοποίηση των τραπεζών, το 90% πλέον των τραπεζών θα είναι μετοχές του ελληνικού δημοσίου. Εάν αυτές οι μετοχές περάσουν στο Ταμείο Αξιοποίησης της Ιδιωτικής Περιουσίας του Δημοσίου, σημαίνει ότι θα πωληθούν και μάλιστα έξω, γιατί ξέρουμε και το ενδιαφέρον της DEUTSCHE BANK και των υπόλοιπων. Σημαίνει, δηλαδή, αυτό που λέγαμε πριν από ένα μήνα, όταν συζητούσαμε και καταψηφίζαμε από τη δική μας μεριά το νομοσχέδιο για την ανακεφαλαιοποίηση των τραπεζών, ότι δηλαδή οι εξελίξεις είναι τέτοιες μέσα στους επόμενους μήνες που πάμε στο να μην υπάρχει πλέον δημόσιος τομέας της οικονομίας και στο μέλλον να μην υπάρχει ούτε ελληνικός τομέας της οικονομίας. Δεν πρόκειται πια για το μέλλον, πρόκειται για τις επόμενες μέρες, για το επόμενο διάστημα που θα ζήσουμε, εάν περάσει αυτή η πολιτική.
Στην κ. Παπακώστα ήθελα να πω ότι στη λογοτεχνία της επιστημονικής φαντασίας έχει εισαχθεί εδώ και δεκαετίες η έννοια του παράλληλου σύμπαντος, που είναι ένας κόσμος όπου όλα τα δεδομένα είναι ίδια, αλλά η πορεία είναι διαφορετική.
(Χειροκροτήματα από την πτέρυγα του ΣΥΡΙΖΑ-ΕΚΜ)
Όταν μιλάει, λοιπόν, για το κομματικό κράτος της Αριστεράς είναι προφανές ότι αναφέρεται σε ένα παράλληλο σύμπαν γιατί, κύριε Πρόεδρε, το κομματικό κράτος, οι δημόσιες επιχειρήσεις, με όλα τα προβλήματα που όλοι έχουμε ζήσει και τα ξέρουμε, είναι δημιούργημα του ΠΑΣΟΚ και της Νέας Δημοκρατίας κατ’ εικόνα και καθ’ ομοίωσή τους. Εάν υπάρχει σε τέτοια έκταση συστημική και μη συστημική διαφθορά, υπάρχει γιατί αν δεν λειτουργούσαν με έναν τέτοιο προβληματικό τρόπο, δεν θα μπορούσε το μεγάλο κρατικοδίαιτο κεφάλαιο να τις λυμαίνεται τόσα χρόνια. 
Γι’ αυτό ακριβώς ξέρουμε πολύ καλά ότι δεν αρκεί αύριο να κερδίσει τις εκλογές μία κυβέρνηση της Αριστεράς. Χρειάζεται πλήρης ανασυγκρότηση και αλλαγή προσανατολισμού του δημόσιου τομέα της οικονομίας, για να μπορέσει πραγματικά να υπηρετήσει το δημόσιο συμφέρον. Μόνο που για να το κάνει αυτό πρέπει να υπάρχει δημόσιος τομέας της οικονομίας, από τον οποίο, με το παρόν νομοσχέδιο, αποσύρεται πλήρως το κράτος. 
Σας ευχαριστώ. 
(Χειροκροτήματα από την πτέρυγα του ΣΥΡΙΖΑ-ΕΚΜ)</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Το λόγο έχει ο κ. Παρασκευάς Κουκουλόπουλος.</ChairmanSpeech>
<Speech><Parlmember>ΠΑΡΙΣ ΚΟΥΚΟΥΛΟΠΟΥΛΟΣ</Parlmember>: Κυρίες και κύριοι συνάδελφοι, θα συνεχίσω, όπως έκανα και την προηγούμενη εβδομάδα, από εκεί που σταμάτησε η συνάδελφος της Αξιωματικής Αντιπολίτευσης.
Τι είναι ξεπούλημα, κυρία συνάδελφε; Η επιστροφή στη δραχμή και η αγορά των περιουσιών όλων των Ελλήνων αντί πινακίου φακής. Ξεπούλημα είναι η επιστροφή στη δραχμή για να κρατήσουν με χαρακτηριστική άνεση οι τραπεζίτες τις τράπεζές τους. Αυτό είναι ξεπούλημα όλης της προσπάθειας, κυρία συνάδελφε.</Speech>
<Speech><Parlmember>ΑΘΑΝΑΣΙΟΣ ΠΕΤΡΑΚΟΣ</Parlmember>: Τώρα δεν τις κρατάνε, κύριε Κουκουλόπουλε, με το δημόσιο χρήμα;</Speech> 
<Speech><Parlmember>ΠΑΡΑΣΚΕΥΑΣ ΚΟΥΚΟΥΛΟΠΟΥΛΟΣ</Parlmember>: Νομίζετε πως επειδή έχετε διατηρήσει –όχι εσείς, άλλη συνάδελφός σας- το ένδυμα του εισαγγελέα που όλες ανεξαίρετα οι δυνάμεις είχαν φορέσει με άνεση για να απευθύνονται στο ΠΑΣΟΚ στις εκλογές της 6ης Μαΐου, κάποιοι και κάποιες το διατηρούν ακόμα και μέσα στη Βουλή, νομίζετε πως κατέχετε τη μία και μοναδική αλήθεια. Δεν είναι έτσι. 
Επειδή επανέρχεστε συνεχώς στο ζήτημα των τραπεζών, πρέπει να ξέρετε πως η καθαρή θέση που έχει πάρει ο ΣΥΡΙΖΑ διά του αρχηγού σας, ότι πρέπει να γίνει κεφαλαιοποίηση των τραπεζών από το EFSF, σημαίνει πως ο κ. Ντράγκι θα ορίζει τις διοικήσεις και όχι ο ελληνικός λαός, όπως εσείς λέτε. Να λέμε τα πράγματα με το όνομά τους. Το λέω τρίτη φορά από το Βήμα της Βουλής. 
Εγώ δεν λέω όχι σε αυτήν την εκδοχή. Έχω πει τη γνώμη μου καθαρά πως πρέπει να είναι μία από τις πιο καθαρές συζητήσεις που θα κάνουμε με ανοιχτό μυαλό και καθαρή καρδιά όλες οι πτέρυγες του Κοινοβουλίου χωρίς υστεροβουλίες, για το εάν πρέπει να κάνουμε επαναπώληση των συμμετοχών του δημοσίου και να πάρουμε μέρος των 50 δισεκατομμυρίων πίσω ή των 58 δισεκατομμυρίων, πόσων θα χρειαστούν τελικά ή θα πρέπει να πάμε, για να βγάλουμε ένα άγος αντιστοίχων δισεκατομμυρίων, σε χρέος. Αυτές είναι σοβαρές συζητήσεις, χωρίς όμως κάποιοι να νομίζουν πως είναι εισαγγελείς και κάποιους τους καθιστούν κατηγορούμενους, χωρίς να πρόκειται για κάτι τέτοιο. Αν θέλουμε να υπηρετούμε την πατρίδα πραγματικά και την εντολή των πολιτών που έχουμε όλοι, θα πρέπει να λέμε αλήθειες και μόνο αλήθειες. 
Προκειμένου βέβαια να μην γίνει ξεπούλημα, κυρίες και κύριοι συνάδελφοι, θα πρέπει η διαπραγμάτευση, που στο δημοσιονομικό φαντάζομαι ανακοίνωσε ο κύριος Πρωθυπουργός ότι τελείωσε σήμερα, να συνεχιστεί μέχρι τα ξημερώματα της 13ης Νοεμβρίου, κύριε Υπουργέ. Γιατί ήταν τουλάχιστον ατυχής η δήλωση από το Μαξίμου ότι τελείωσε η διαπραγμάτευση. 
Η πραγματική διαπραγμάτευση αρχίζει τώρα, περιλαμβάνει φυσικά και τα εργασιακά που δεν θίγουν πουθενά το ζήτημα που δημοσιονομικού και εμμένουμε στις θέσεις που έχουμε πει από την πλευρά του ΠΑΣΟΚ. Κυρίως και πάνω από όλα, όμως, η διαπραγμάτευση συνεχίζεται και πρέπει να συνεχιστεί στο κρισιμότερο ζήτημα για τη χώρα που ακούει στο όνομα «βιωσιμότητα του χρέους». Αν δεν επιλυθεί αυτό το πρόβλημα, τότε δεν είμαστε ειλικρινείς λέγοντας ότι είναι τα τελευταία μέτρα. 
Αυτό είναι το σημείο στο οποίο θα κριθεί αυτό το καθοριστικής σημασίας ζήτημα. Διαφορετικά το τίμημα για το ευρώ θα είναι πάρα πολύ βαρύ. Εγώ το λέω ευθαρσώς, κύριε Υπουργέ, η επόμενη φάση του έργου, αν το Μάρτη μήνα πρέπει να φέρετε και άλλα μέτρα, -προσέξτε, εγώ και μεταξύ 6ης Μαΐου και 17ης Ιουνίου δεν μίλησα απαξιωτικά για το ότι κάποιοι επιθυμούν τη δραχμή, κλπ- τότε θα έχει ο ΣΥΡΙΖΑ και ο κ. Καμμένος εντολή να μας πάνε στη δραχμή. Δεν θα είναι επιλογή τους, θα είναι εντολή του ελληνικού λαού να μας πάνε στη δραχμή, αν χρειαστεί να πληρώσουμε και άλλο τίμημα. 
Άρα, λοιπόν, είναι κρίσιμο αυτά τα δύσκολα μέτρα που έρχονται την άλλη βδομάδα να είναι πραγματικά τα τελευταία και για να είναι τα τελευταία θα πρέπει να λυθεί οριστικά το ζήτημα της βιωσιμότητας του χρέους. Αυτή η διαπραγμάτευση συνεχίζεται γι’ αυτό ήταν τουλάχιστον ατυχές αυτό που ακούστηκε σήμερα περί τέλους διαπραγμάτευσης. Είναι δύσκολο, βέβαια, το εγχείρημα που κάνουμε και πρέπει να έχουμε όλοι καλή θέληση, και εμείς έχουμε καλή θέληση γι’ αυτό και στηρίζουμε τον Πρωθυπουργό και στην κρίσιμη ψηφοφορία αύριο και στην κρίσιμη ψηφοφορία της άλλη Τετάρτης και στη διαπραγμάτευση, γιατί πρέπει να είμαστε όλοι ένας άνθρωπος, μία φωνή.
Η πατρίδα πρέπει να επιβιώσει και πρέπει να σταθεί όρθια μέσα στην Ευρώπη, εκεί που η συντριπτική πλειοψηφία των πολιτών το είπε καθαρά, συμπεριλαμβάνοντας φυσικά τις ψήφους του ΣΥΡΙΖΑ, γιατί ήταν πολύ καθαρός ο κ. Τσίπρας προεκλογικά, που είπε ότι θέλει να είναι σε ευρωπαϊκή τροχιά. Το είπε καθαρά ο ελληνικός λαός. Μπορεί να υπάρχουν διαφορετικές πινελιές και αποχρώσεις στο πώς έλεγε ο καθένας μας ότι έλεγε για την Ευρώπη, αλλά το ζήτημα Ευρώπη ήταν καθαρό στην εντολή του 75% τουλάχιστον του ελληνικού λαού, για να μην πω μεγαλύτερο ποσοστό.
Με αυτήν τη λογική, λοιπόν, κύριε Υπουργέ, πιστεύω ότι αυτό το νομοσχέδιο ήταν και ένα καλό μάθημα συνεργασίας μεταξύ των κομμάτων, γιατί αναγκαστικά, επειδή κάποιες προθεσμίες έτρεχαν, δεν είχαμε τη δυνατότητα να έχουμε λόγο, και πρέπει όλα τα νομοσχέδια να είναι αντικείμενο διαβούλευσης και των κομμάτων που στηρίζουμε την Κυβέρνηση και των υπολοίπων κομμάτων, τελικά ο διάλογος έδειξε στην επιτροπή και στην Ολομέλεια πως κάπου παράγει αποτελέσματα. 
Και βέβαια, από την πλευρά μας θέλω να πω με τίτλους, τα σημεία τα οποία μας απασχόλησαν από την πρώτη μέρα. Πρώτον, στο ζήτημα που αφορά την τροπολογία και το ζήτημα και τους προϊσταμένους των εφοριών, των ΔΟΥ κοκ, πραγματικά έχει ικανοποιηθεί όλη η πρότασή μας. Έχει φύγει αυτή η ακραία, εν πάση περιπτώσει, κατάργηση, γίνεται πλέον με κριτήρια και επιταχύνεται η αξιολόγηση. Δεν έχουμε κανένα πρόβλημα με αυτό, προς Θεού, νομίζω. Και προτείνω μια νομοτεχνική βελτίωση -να μην ειρωνευόμαστε μεταξύ μας, νομίζω ότι ο διάλογος είναι καλό μέχρι τέλους να συνεχίζεται- και στην υποπαράγραφο 3 της παραγράφου 3, κύριε Υπουργέ, όπου επαναφέρω αυτό που σας είχαμε πει και στο γραφείο σας την Πέμπτη το βράδυ. Δηλαδή δεν έχουμε αντίρρηση οι έχοντες εμπειρία να μην υπόκεινται στη βάση των όσων λέει η διάταξη, απλά να συμπληρώνουν τον πίνακα των υπολοίπων που έχουν υποστεί τη βάσανο της αξιολόγησης.
Για τους ελεγκτές των εσόδων, αν δεν συμπληρωθεί ο αριθμός, δηλαδή με αυτούς που έχουν κάνει γραπτή εξέταση και συνέντευξη, ναι, να συμπληρώνεται με αυτούς που έχουν διετή εμπειρία, δεν έχουμε καμμιά αντίρρηση. Όπως σας είπαμε, δεν λέμε να μείνουν κενές αυτές οι θέσεις. Μία φρασούλα, λοιπόν, μπορείτε να συμπληρώσετε για να μην υπάρχει η υποψία ιδιαίτερα στους νέους και με πολλά προσόντα, που θέλουν να συμμετέχουν στη διαδικασία, ότι θα υπερκεραστούν από άλλους που έχουν μόνο το κριτήριο της εμπειρίας. Να προηγηθούν κατ’ ουσίαν αυτοί που θα μπουν στη βάση της εξέτασης καθ’ οιοδήποτε τρόπο και να συμπληρώνεται ο πίνακας με τους έχοντες διετή εμπειρία. Μία λεξούλα μπορεί να προστεθεί στη διάταξη και είμαστε εντάξει.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
 Ολοκληρώνω.</Speech>
<Speech><Parlmember>ΠΑΝΑΓΙΩΤΗΣ ΛΑΦΑΖΑΝΗΣ</Parlmember>: Εσείς θέλετε τη συνέντευξη;</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Ολοκληρώστε, κύριε Κουκουλόπουλε.</ChairmanSpeech>
<Speech><Parlmember>ΠΑΡΙΣ ΚΟΥΚΟΥΛΟΠΟΥΛΟΣ</Parlmember>: Ολοκληρώνω, κύριε Πρόεδρε.
Κύριε Υπουργέ, για το θέμα του ΕΟΠΥΥ εγώ την τοποθέτησή σας –σας το έχω πει και κατ’ ιδίαν και τα ίδια λέω και στο Βήμα- τη στηρίζω. Αν είναι για όλους, ναι είναι θέμα κοινής λογικής και ισοπολιτισμού για όλους και ξέρετε καλά τι εννοώ. Από αυτή την άποψη, την κρατάμε την επιφύλαξή μας.
Για τη νέα διάταξη που φέρατε πρέπει να το δω. Πρέπει να το δω για τους τεχνικούς γιατί δεν είναι όλοι. Ξέρετε καλά ότι δεν είναι όλοι και δεν είναι οι αριστοκράτες του κλάδου.
Για το ΤΕΕ περιμένω μία απάντηση. Από την πρώτη μέρα σας λέω ότι θέλω μία απάντηση για την πρόταση που κατέθεσε το Τεχνικό Επιμελητήριο προκειμένου να πάρουμε θέση. Περιμένω ένα σχόλιο. Έχει καταθέσει μία πρόταση που δεν είναι υποχρεωτική εισφορά και δεν επιβαρύνει τα έργα. 
Για το πετρέλαιο πρέπει να συνεχιστεί με το πλαφόν η βελτίωση. Πρέπει δηλαδή να ανεβάσουμε το πλαφόν. Μιλώ για την υπουργική απόφαση πάντα. Είναι καλό αυτό που ανακοινώθηκε σήμερα το πρωί. Πρέπει να το βελτιώσουμε περαιτέρω γιατί δεν αντέχεται κυριολεκτικά, ιδιαίτερα στις ορεινές περιοχές.
Τέλος, για τις αποκρατικοποιήσεις, κύριε Υπουργέ, θα παρακαλούσα όχι για να σας υποβάλω σε κάποια τιμωρία όπως κάνουν κάποιοι συνάδελφοι, αλλά για λόγους κοινοβουλευτικής τάξης, η σαφέστατη δήλωση που έγινε για τις αποκρατικοποιήσεις στην Επιτροπή Οικονομικών, να γίνει και στην Ολομέλεια της Βουλής, σε ό,τι αφορά δηλαδή το ρόλο της Βουλής. Εγώ απλά χαίρομαι γιατί απλά αυτά που είχα πει την Τετάρτη στην Ολομέλεια επιβεβαιώθηκαν σήμερα από το στόμα του κυρίου Υπουργού, ότι δηλαδή είναι πάντα στην ευχέρεια της Βουλής και της Κυβέρνησης εάν και όποτε θέλει να φέρει συμβάσεις για κύρωση…
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Άλλα λέγατε.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Κύριε Κουκουλόπουλε, ολοκληρώστε.</ChairmanSpeech>
<Speech><Parlmember>ΠΑΡΙΣ ΚΟΥΚΟΥΛΟΠΟΥΛΟΣ</Parlmember>: Ολοκλήρωσα, κύριε Πρόεδρε.</Speech>
<Speech><Parlmember>ΑΘΑΝΑΣΙΟΣ ΠΕΤΡΑΚΟΣ</Parlmember>: Είναι ξεπούλημα τα ΕΛΠΕ να…</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Κύριε Πετράκο, αν θέλετε να το συζητήσετε υπάρχει και εντευκτήριο, υπάρχει και το περιστύλιο. Αν θέλετε να πιάσετε συζήτηση…</ChairmanSpeech>
<Speech><Parlmember>ΠΑΡΙΣ ΚΟΥΚΟΥΛΟΠΟΥΛΟΣ</Parlmember>: Κύριε Πρόεδρε, μπορώ να απαντήσω σε λίγα δευτερόλεπτα.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Ολοκληρώσατε, κύριε Κουκουλόπουλε. Σας παρακαλώ μη δίνετε συνέχεια.</ChairmanSpeech> 
<Speech><Parlmember>ΠΑΡΙΣ ΚΟΥΚΟΥΛΟΠΟΥΛΟΣ</Parlmember>: Είπα και σήμερα στην επιτροπή ότι πήραμε την πρωτοβουλία και συναίνεσε και ο κύριος Υπουργός όλες αυτές οι αποκρατικοποιήσεις να έρθουν στην Επιτροπή Οικονομικών μία-μία για να συζητήσουμε όλα αυτά που λέτε.</Speech> 
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Είναι σαφή αυτά, κύριε Κουκουλόπουλε.</ChairmanSpeech> 
<Speech><Parlmember>ΠΑΡΙΣ ΚΟΥΚΟΥΛΟΠΟΥΛΟΣ</Parlmember>: Κύριε Πρόεδρε….</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Να μην αναγράφονται στα Πρακτικά. Τελείωσε.</ChairmanSpeech> 
<Speech><Parlmember>ΑΘΑΝΑΣΙΟΣ ΠΕΤΡΑΚΟΣ</Parlmember>: Κύριε Κουκουλόπουλε…</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Κύριε Πετράκο, συναγωνίζεστε συναδέλφους σας. Μέχρι τώρα δεν ήσασταν έτσι. Ξαφνικά τι έγινε; Αγανακτείτε, ξέρω. 
Το λόγο έχει ο κ. Μαρκόπουλος.</ChairmanSpeech>
<Speech><Parlmember>ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ</Parlmember>: Ευχαριστώ πολύ, κύριε Πρόεδρε. 
Κυρίες και κύριοι συνάδελφοι, δεν μπορώ να αντέξω τον πειρασμό να μην σχολιάσω δυο κουβέντες από τον εισηγητή του ΠΑΣΟΚ.
Κύριε συνάδελφε, πριν από τη βιωσιμότητα του χρέους που είναι σημαντικό, είναι πιο σημαντική η βιωσιμότητα των Ελλήνων. Δεν άκουσα καμμία κουβέντα. Δεν έχω ακούσει καμμία κουβέντα από όλους εσάς που υπεραμύνεστε αυτή την πολιτική –και σέβομαι την άποψή σας- για τη βιωσιμότητα των Ελλήνων. Αυτό δεν το ακούω. Πριν λοιπόν από τη βιωσιμότητα του χρέους, είναι η βιωσιμότητα του έθνους.
Και όταν εδώ μιλούμε για αποκρατικοποιήσεις, μιλάμε δηλαδή για το πώς θα εκμεταλλευτούμε τη δημόσια περιουσία, κύριε Υπουργέ, και τι καλύτερο μπορούμε να κάνουμε για να κερδίσουμε, πρέπει να έχουμε υπ’ όψιν μας δύο βασικές αρχές. 
Πρώτα απ’ όλα, να γλιτώσει από τις εταιρείες που βάζουν μέσα τον Προϋπολογισμό -δεν χρειάζεται να είναι κανείς οικονομολόγος γι’ αυτά- δηλαδή να πάει να δώσει τις εταιρείες που χρεώνουν το κράτος. 
Εγώ, λοιπόν, έχω σήμερα μπροστά μου αυτά που μας έδωσε ο κ. Αθανασόπουλος και οι εκλεκτοί του ΤΑΙΠΕΔ. Είδα, λοιπόν, όλους τους σχεδιασμούς και θέλω να κάνω ένα σχολιασμό. Καμμία από τις εταιρείες που σήμερα διαπραγματεύεται ή είναι σε διεθνή διαγωνισμό ή πρόκειται να μπουν δεν βάζουν μέσα το κράτος. Είναι όλες κερδοφόρες. Ποιες το βάζουν μέσα; Τα Ελληνικά Αμυντικά Συστήματα, για τα οποία υπάρχει μία παύλα, η ΕΛΒΟ, η Ελληνική Βιομηχανία Οχημάτων, για την οποία υπάρχει μία παύλα, η «ΤΡΑΙΝΟΣΕ», για την οποία υπάρχει μία παύλα. 
Δεν σας λέω να τα αποκρατικοποιήσετε οπωσδήποτε. Μπορείτε να κάνετε κάτι άλλο. Αλλά μπορείτε να μου πείτε, σας παρακαλώ, γιατί πρέπει να δώσουμε αυτά που μας βάζουν λεφτά στην τσέπη και να κρατάμε για αργότερα αυτά που μας βγάζουν λεφτά από την τσέπη; Υπάρχει σε αυτό μία πειστική ελληνική δοξασία από την Κυβέρνηση; Γιατί εγώ έχω τη δικιά μου, αν το θέλετε, ερμηνεία. Είναι ότι η χώρα, χάρη των τραγικών αποτελεσμάτων της απούσας Κοινοβουλευτικής Ομάδας του ΠΑΣΟΚ, των τραγικών αποτελεσμάτων της τραγικής διακυβέρνησης του μνημονίου 1 και του μνημονίου 2 που υπογράψατε, υποχρεώθηκε εκβιαζόμενη να πουλήσει τα τιμαλφή, αντί να δώσει αυτά που τη βάζουν μέσα.
Και πάω στα τιμαλφή. Δεν είμαι αρνητικός για τις αποκρατικοποιήσεις, για να μην έχει απορίες ο εισηγητής της Νέας Δημοκρατίας και παλαιός συναγωνιστής κ. Τζαμτζής. Καθόλου αρνητικός δεν είμαι. Πιστεύω δηλαδή ότι πρέπει να έρθουν επενδυτές και στρατηγικοί σύμμαχοι στις μεγάλες εταιρείες. Αλλά εδώ ζητάτε λευκή επιταγή. Διότι διαβάζω σε σχέση με τη ΔΕΗ ότι το ελληνικό δημόσιο προχωράει σε μελέτη αξιολόγησης της εθνικής στρατηγικής στο χώρο της ηλεκτρικής ενέργειας. Και ζητάτε από τους Βουλευτές έναντι μηδενικού σχεδίου  αποκαλυπτόμενου στη Βουλή να έχετε λευκή επιταγή για να μειώσετε το ποσοστό του ελληνικού κράτους; Και γιατί να σας το δώσουμε; Σήμερα είστε εσείς, κύριε Υπουργέ. Δεν έχω κάτι μαζί σας. Αύριο είναι κάποιος άλλος Υπουργός. Κανείς δεν ξέρει τι μπορεί να συμβεί στην πολιτική σκηνή. Λευκή επιταγή γιατί πρέπει να δώσουμε εμείς; 
Πείτε μας ποιο είναι το σχέδιο, φέρτε το στην ελληνική Βουλή για να τιμήσετε την Εθνική Αντιπροσωπεία, να τιμήσετε αυτούς που εκπροσωπούν εκατομμύρια Έλληνες που αγωνιούν αυτήν την ώρα και μας παρακολουθούν και στην πλάτη μας έχουν κρεμάσει την ευθύνη αυτού του τόπου, με το ρόλο που παίζει ο καθένας σε αυτήν την Αίθουσα. Και πιστέψτε με: Και ο ρόλος της Αντιπολίτευσης είναι πολύ βοηθητικός σε μία κυβέρνηση, όταν μπορείτε να χρησιμοποιήσετε την αντίθεσή μίας αντιπολίτευση, όταν πάτε να διαπραγματευθείτε, αντί να διαχωρίζετε τους Έλληνες σε οπαδούς της δραχμής και του ευρώ. Ποιος σας έδωσε αυτό το δικαίωμα; Ποιος έδωσε το δικαίωμα στους Βουλευτές της Πλειοψηφίας -όπου και εάν ανήκουν- να μας κατηγορείτε, οποιονδήποτε από εμάς, πολύ δε περισσότερο τους Ανεξάρτητους Έλληνες, ότι εμείς είμαστε οπαδοί της δραχμής και θέλουμε να φύγουμε από το ευρώ; Πού το είδατε αυτό γραμμένο; Με ποιο δικαίωμα το κάνετε, αγαπητοί συνάδελφοι της Κυβέρνησης, και τους επιτρέπετε ακόμα με αυτόν τον τρόπο να υβρίζουν και να κατηγορούν; 
Εσείς, λοιπόν, χωρίσατε το πολιτικό σύστημα, ακυρώσατε την οποιαδήποτε αντιπολίτευση, διότι δεν σας βολεύουν οι αντίθετες φωνές και αποφασίσατε έναντι μηδενικού σχεδίου να ζητήσετε λευκή επιταγή. Αυτό απεκαλύφθη περιτράνως από τον ίδιο τον κ. Αθανασόπουλο. Και την ίδια στιγμή είπατε, κύριε Υπουργέ, ότι είναι δικαίωμα της ελληνικής Βουλής να κάνει έλεγχο για τις αποκρατικοποιήσεις. Και ποιος έδωσε το δικαίωμα να χαράσσει στρατηγική στον κ. Αθανασόπουλο, ο οποίος δεν πήρε καν τα 4/5 της Επιτροπής Θεσμών και Διαφάνειας και φέρατε τροπολογία στο άρθρο 1 για να μπορέσετε να τον τοποθετήσετε οπωσδήποτε σε αυτήν τη θέση; Ποιος του έδωσε το δικαίωμα να αποφασίζει για το μέλλον των παιδιών όλων μας; Ποιος σας έδωσε αυτό το δικαίωμα; Ποιος Βουλευτής της Πλειοψηφίας θα δώσει το δικαίωμα στους επόμενους Υπουργούς μετά από εσάς να κάνουν όλα αυτά που είναι εδώ γραμμένα, που δεν είναι γραμμένο απολύτως τίποτα; Τίποτα δεν υπάρχει εδώ από αυτά που μας είπε ο κ. Αθανασόπουλος. Όλα είναι ανατιθέμενα σε κάποιες συμβουλευτικές εταιρείες, ελληνικές ή ξένες, και αναλόγως του τι θα του πουν, θα σας πει και εσάς. Αμφιβάλλω αν ξέρετε. 
Και μετά εμείς όλοι σ’ αυτήν την Αίθουσα θα πάμε να λογοδοτήσουμε στις πόλεις και στα χωριά και στους ανθρώπους που μας έστειλαν εδώ. Καταπληκτική αντιπροσωπευτική δημοκρατία!
Και είπατε έξω από την περιβόητη νεραντζιά, κύριε Υπουργέ: «ποιος ξένος επενδυτής θα έρθει σε μία χώρα που περιμένει η ελληνική Βουλή να του κυρώσει την επένδυσή του;» Και ποιος σας έδωσε το δικαίωμα -είστε εξωκοινοβουλευτικός κι ο κ. Μηταράκης κοινοβουλευτικός είναι, αλλά δεν έχει προλάβει να κάτσει στα κάτω έδρανα επί μακρόν, και τον τιμώ και το ξέρει- να ερμηνεύετε τους Έλληνες Βουλευτές και την ελληνική πολιτική και οικονομική σκηνή κατά το δοκούν; Ακυρώστε μας! Δεν χρειάζεται να υπάρχουμε σ’ αυτήν την Αίθουσα. Είμαστε οπτασία. Κλείστε τα μάτια και πείτε ότι δεν υπάρχουμε. Κάντε ό,τι νομίζετε. Αλλάζει κάτι; Αλλάζει η ευθύνη σας; Αλλάζει η αγωνία του κόσμου; Αλλάζουν οι αριθμοί; Γίνεται αποτελεσματικό το σχέδιο; 
Είπε ο κ. Κουκουλόπουλος για βιωσιμότητα του χρέους. Πότε το σχέδιο αυτό, το manual του Διεθνούς Νομισματικού Ταμείου πέτυχε και έφερε αποτελέσματα; 
Και πάμε στην ουσία των πραγμάτων. Αν, κύριε Υπουργέ, τα 25 δισεκατομμύρια ανακεφαλαίωσης των τραπεζών ήταν εκτός του χρέους της χώρας, ήταν ή δεν ήταν βιώσιμο, με βάση το manual, το 2020 το χρέος της χώρας; Ήταν. Γιατί δεν το διεκδικήσατε; Είχατε όλη την Αντιπολίτευση μαζί σας. Υπήρχε κανείς που θα είχε αντίρρηση; Κανείς. Δεν το κάνατε, δεν το προφέρατε καν. Αν δεν είχατε τη δύναμη, να τη ζητούσατε από το ελληνικό Κοινοβούλιο. Θα σας την  έδινε ολόψυχα.
Ποιος σας έδωσε το δικαίωμα να δημιουργούμε εδώ εικόνες και αγωνίες για το αν οι δημοσιογράφοι, οι γιατροί, οι μηχανικοί, οι δικηγόροι θα μπουν στον ΕΟΠΥΥ; Υπάρχει ΕΟΠΥΥ, κύριε Υπουργέ; Χθες διέρρευσε ο νέος συμπατριώτης μου, Ευβοεύς, διοικητής του ΕΟΠΥΥ και πρώην Βουλευτής, ο Λευτέρης Παπαγεωργόπουλος, που τον σέβομαι, -έγινε διαρροή από τον ΕΟΠΥΥ- ότι η συμμετοχή στα ιδιωτικά κέντρα θα πάει στο 50%, η συμμετοχή του ΟΓΑ από το μηδέν θα πάει στο 30% κι όλες οι τιμές πέφτουν. Έχετε ΕΟΠΥΥ;
Σήμερα το Ιατρείο Αλληλεγγύης του Ιατρικού Συλλόγου Αθηνών, του κ. Πατούλη, ανακοίνωσε ότι οκτακόσιοι πενήντα, με ονοματεπώνυμα, καρκινοπαθείς αναζητούν με αγωνία χημειοθεραπευτικά, διότι είναι ανασφάλιστοι λόγω της ανεργίας, για να ζήσουν. Έχουμε ΕΟΠΥΥ; Δεν έχουμε! Άρα, πώς έρχεστε εδώ και μας λέτε ότι είναι κοινωνική δικαιοσύνη το να μπουν και οι δημοσιογράφοι στον ΕΟΠΥΥ; Καταργήστε τον ΕΟΠΥΥ, κύριε Υπουργέ, ή προικίστε τον! Επιτέλους, βρείτε λίγα εκατομμύρια για τη ζωή των ανθρώπων. Για τα άλλα μπορούμε να μαλώσουμε. Μην μας λέτε ότι τα 31,5 θα πάνε στον ΕΟΠΥΥ. Τα 25 είναι για τις τράπεζες και τα 6,6 γι’ αυτά που λείπουν να πληρώσουμε. Μηδέν για τον ΕΟΠΥΥ. 
Ποιον κοροϊδεύουμε; Τι κάνουμε εδώ, σ’ αυτήν την Αίθουσα; Έχουμε ασφαλιστικό σύστημα, με 12,5 δισεκατομμύρια «κουρεμένα» αδίκως, χωρίς καμμία ευθύνη των ασφαλισμένων, από το PSI; Έχουμε αναλογιστικές μελέτες για τα ταμεία; Τίποτα δεν έχουμε. Απολύτως τίποτα δεν έχουμε! Όμως αναγκάζεστε να νομοθετείτε υπό την πίεση γεγονότων και αριθμών και από την αγωνία σας φέρνετε τροπολογία επί της τροπολογίας για να κλείσετε εμβαλωματικά «μαύρες τρύπες» του προϋπολογισμού, του σχεδίου, της αγωνίας σας. 
Δεν σας αφαιρώ το δικαίωμα να αγωνιάτε για τον τόπο ούτε σας μειώνω. Πολύ απλά, το σχέδιο που ακολουθούμε είναι πολύ λάθος κι όσο δεν το βλέπει η Κυβέρνηση, βαθαίνουμε ακόμη περισσότερο. Όσο δηλαδή εδώ μέσα προσπαθούμε αναμεταξύ μας να διαχωριστούμε -και η ευθύνη αφορά την Κυβέρνηση- η Ελλάδα θα χάνει σε δύναμη. Σας καλώ, λοιπόν, την ύστατη στιγμή, πριν καλέσετε σε πανστρατιά πειθαρχίας τις Κοινοβουλευτικές σας Ομάδες, πριν αρχίσουν οι δραματικές αγωνίες για την αυριανή ψηφοφορία -που έχουν αρχίσει- και οι ακόμη δραματικότερες για την άλλη βδομάδα, να κάνετε την ύστατη ενέργεια: να ενώσετε το πολιτικό σύστημα και να πάει η Ελλάδα με μία φωνή, τη φωνή της κοινής λογικής, τη φωνή της ειλικρίνειας, τη φωνή της Ελλάδος και της βιωσιμότητας του Έθνους, του πολιτισμού, των αξιών, του μέλλοντος και των ευκαιριών όχι για πλουτισμό αλλά για επιβίωση αυτού του τόπου. 
Όλα τα υπόλοιπα δεν έχουν καμμία αξία. Πρόκειται για πολύ μεγάλο λάθος, το οποίο σας καλούμε να το σταματήσετε τώρα που έχετε την ευκαιρία. 
Ευχαριστώ πολύ. 
(Χειροκροτήματα από την  πτέρυγα των Ανεξάρτητων Ελλήνων)</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Το λόγο έχει ο ειδικός αγορητής της Χρυσής Αυγής κ. Παναγιώτης Ηλιόπουλος.</ChairmanSpeech> 
<Speech><Parlmember>ΠΑΝΑΓΙΩΤΗΣ ΗΛΙΟΠΟΥΛΟΣ</Parlmember>: Κύριε Πρόεδρε, οι νεοδημοκράτες Βουλευτές και Υπουργοί να κοιτάξουν να κάνουν πράξη τις προεκλογικές τους δεσμεύσεις και να σταματήσουν να ασχολούνται συνέχεια με τη Χρυσή Αυγή. Αποδείχθηκαν ψεύτες και ανίκανοι να κυβερνήσουν. Έχουμε καταντήσει σήμερα η Χρυσή Αυγή να είναι η εθνική αντιπολίτευση και η Νέα Δημοκρατία να κάνει αντιπολίτευση, στην αντιπολίτευση.
Η κατάστασή σας μας θλίβει βαθύτατα. Συνέχεια μας λέτε –μας το έλεγε και ο κ. Παπανδρέου, μας το είπε ο κ. Παπαδήμος, μας το λέτε και εσείς- ότι είναι τα τελευταία μέτρα. Δεν έχουμε κανένα λόγο να σας πιστέψουμε. Πιστέψτε με. 
Το μόνο που υποσχέθηκε η Χρυσή Αυγή, κύριε Υπουργέ, ανάμεσα στις δύο εκλογικές αναμετρήσεις στους φίλους και τους οπαδούς του κόμματός μας ήταν να μεταφέρουμε στο ελληνικό Κοινοβούλιο με δικά τους λόγια, με λαϊκή γλώσσα, αυτά που λένε μέσα στα καφενεία, μέσα στις σχολές, μέσα στα πανεπιστήμια, μέσα στους χώρους εργασίας -όσοι βέβαια από αυτούς δουλεύουν- και αυτό θα κάνουμε. 
Είχα γράψει, λοιπόν, να πω κάποια πράγματα για το ξεπούλημα που πραγματοποιείται με αυτό εδώ το νομοσχέδιο. Ο κύριος Υπουργός αδιαφορεί. Πουλάτε τα πετρέλαια. Πουλάτε τη ΔΕΗ την οποία παρουσιάζετε εικονικά να έχει ζημιά και λέω «εικονικά» γιατί κόβετε το ρεύμα σε μικροοφειλέτες που χρωστάνε 250 και 300 ευρώ και τους σέρνετε στα δικαστήρια, ενώ παράλληλα αφήνετε τους μεγαλοοφειλέτες να σας πληρώνουν ψίχουλα. Αντί να τους κόψετε και στα σπίτια και στα εργοστάσιά τους το ρεύμα, καθόσαστε και τους χαϊδεύετε και τους παίρνετε ψίχουλα. Έτσι βέβαια η ΔΕΗ παρουσιάζει εικονικά ζημιά. 
Ο ΟΠΑΠ είναι η πιο κερδοφόρα επιχείρηση στην Ελλάδα. Τα κέρδη δύο, τριών χρόνων του ΟΠΑΠ θα είναι η αποζημίωση που θα λάβετε για το ξεπούλημά του. Έχουμε τον ιππόδρομο που ποσώς μας ενδιαφέρει να κλείσει. Άλλωστε ο ιππόδρομος έχει κλείσει αρκετά σπίτια. Επειδή μας ενδιαφέρουν τα αλογάκια, να γίνει ένα αθλητικό σωματείο και να μεταφερθεί στο Υπουργείο Αθλητισμού. 
Τα νερά, όπως και η ΔΕΗ τα θεωρούμε κρίσιμα για την εθνική μας ασφάλεια και δεν θέλουμε να τα ξεπουλήσουμε, ούτε της Αθήνας, ούτε της Θεσσαλονίκης, ούτε σε ολόκληρη την Ελλάδα. Το ίδιο και τα ταχυδρομεία κ.λπ. Ξεπουλάτε τα λιμάνια, τα οποία είναι και αυτά κερδοφόρα. Δεν υπάρχει περιφερειακό λιμάνι, το οποίο να μην παρουσιάζει κέρδος. Και αν ξεπουλήσετε τα λιμάνια θα αυξηθούν σίγουρα τα κόστη μεταφοράς και θα έχουν υπερκέρδος οι εταιρείες που θα τα πάρουν. 
Και άλλα διάφορα είχα γράψει να πω, αλλά μετά κάθισα και σκέφτηκα και λέω ότι οι Βουλευτές της Νέας Δημοκρατίας κυρίως, όταν λέμε ότι είμαστε ένα τικ πιο πατριώτες από εσάς, κύριε Βορίδη, σηκώνεστε επάνω, πετάγεστε, κάνετε ολόκληρη φασαρία, του ΠΑΣΟΚ λιγότερο και αυτοί θίγονται που και που, ενώ της ΔΗΜΑΡ θεωρούν τιμή τους τη συγκυβέρνηση, θεωρούν τιμή τους να μην είναι πατριώτες. Έτσι κάθισα και σκέφτηκα και λέω ότι τώρα συζητάμε …</Speech>
<Speech><Parlmember>ΔΗΜΗΤΡΙΟΣ ΑΝΑΓΝΩΣΤΑΚΗΣ</Parlmember>: Κύριε Πρόεδρε, υπάρχουν και όρια, δεν νομίζετε;</Speech> 
<Speech><Parlmember>ΠΑΝΑΓΙΩΤΗΣ ΗΛΙΟΠΟΥΛΟΣ</Parlmember>: Τα οποία, τα έχετε ξεπεράσει κατά πολύ.</Speech> 
<Speech><Parlmember>ΔΗΜΗΤΡΙΟΣ ΑΝΑΓΝΩΣΤΑΚΗΣ</Parlmember>: Έλεος!</Speech>
<Speech><Parlmember>ΠΑΝΑΓΙΩΤΗΣ ΗΛΙΟΠΟΥΛΟΣ</Parlmember>: Ναι, αυτό λέω και εγώ. Έλεος. 
Εντάξει, τα έχετε ξεπεράσει κατά πολύ τα όρια σε όλους τους τομείς της δημόσιας ζωής.</Speech> 
<Speech><Parlmember>ΔΗΜΗΤΡΙΟΣ ΑΝΑΓΝΩΣΤΑΚΗΣ</Parlmember>: Δεν σέβεστε…</Speech>
<Speech><Parlmember>ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ</Parlmember>: Ούτε τα θύματα που έχουμε!</Speech>
<Speech><Parlmember>ΧΡΗΣΤΟΣ ΠΑΠΠΑΣ</Parlmember>: Τον διακόπτουν, κύριε Πρόεδρε.</Speech> 
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Παρακαλώ, κυρία Ξηροτύρη!
Παρακαλώ, συνεχίστε, κύριε Ηλιόπουλε.</ChairmanSpeech>
<Speech><Parlmember>ΠΑΝΑΓΙΩΤΗΣ ΗΛΙΟΠΟΥΛΟΣ</Parlmember>: Εντάξει, κύριε Πρόεδρε. Καλά. 
Αφού λένε, ότι θίγονται οι περισσότεροι Βουλευτές εδώ πέρα όταν θίγουμε τον πατριωτισμό τους και αφού συζητάμε για το ΤΑΙΠΕΔ, λέω ότι αυτό θα είναι ένα ταμείο, το οποίο θα είναι προς το συμφέρον της πατρίδος, προς το συμφέρον του ελληνικού λαού και λέω ότι μάλλον δεν θα ξεπουλάει, θα είναι για επενδύσεις, κάτι καλό θα κάνει, τέλος πάντων.
Έτσι λέω και εμείς σαν Χρυσή Αυγή να προτείνουμε κάτι για την ενίσχυση του ΤΑΙΠΕΔ, να μην ασκούμε μία στείρα αντιπολίτευση που δεν έχει να προτείνει κάτι, κύριε Βορίδη. Είπαμε και εμείς να προτείνουμε κάτι. Οπότε λέμε: Τι υπάρχει; Γη μέσω των ορυχείων μεταλλεύματος. Είπε και πριν ο κ. Κασιδιάρης ότι είμαστε πρώτοι σε απόθεμα χρυσού. Το ξεπουλάτε. 
Συνεχίζω για τη γη. Λέω ότι εδώ στη γη εδράζουν και οι οργανισμοί κοινής ωφέλειας. Τα ξεπουλάτε. Κάνετε καλή δουλειά. Τεράστιες εκτάσεις θα διατεθούν σε ξένους για την «πράσινη ενέργεια»: ξέρετε που καίνε τα δάση και φυτεύουνε επάνω ανεμογεννήτριες και ηλιοσυλλέκτες! Έχουμε τα φιλέτα ακίνητα, τα οποία ξεπουλάμε και την επόμενη μέρα μπαίνουμε σαν ενοικιαστές. Είναι πάρα πολύ έξυπνο και αυτό. Ομολογουμένως πάρα πολύ έξυπνο! Έτσι, τελειώσαμε με τη γη, την ξεπουλήσαμε. 
Πάμε στο ύδωρ. Ξεπουλάμε τον αιγιαλό, θα παραδίδεται με διαδικασίες fast track για τις λεγόμενες επενδύσεις. 
Ξεπουλάμε τα νησιά μας και αυτά για επενδύσεις και τον ορυκτό μας πλούτο που εκεί είναι όλο το ζουμί και όλοι αυτόν θέλουν στην τελική. Ξεπουλάμε και αυτό που βρίσκεται κάτω από το ύδωρ, κάτω από τη θάλασσα. Άρα, κάνετε πάρα πολύ καλή δουλειά. Ξεπουλήσατε γη και ύδωρ. 
Όποτε, κύριε Βορίδη, κάθισα και εγώ και έστυψα το μυαλό μου –για να σας βοηθήσω, όχι τίποτα άλλο, και τον κ. Στουρνάρα που πήγε μάλιστα στο νοσοκομείο με υπερκόπωση- και αναρωτήθηκα: Τι έχουν αφήσει οι άνθρωποι; Έχουν κάνει πάρα πολύ καλή δουλειά στη γη και στο ύδωρ. Τι έχουν αφήσει; 
Έτσι, κύριε Βορίδη και κύριε Υπουργέ, με την επιχορήγηση που παίρνει η Χρυσή Αυγή λέμε να πάμε να βγάλουμε εκατομμύρια μπουκαλάκια –γιατί κάπου τόσο είναι, δεν έχουν και μεγάλο κόστος- διότι κάποιος τουρίστας που έρχεται ίσως να μην μπορεί να αγοράσει μετοχή ΟΠΑΠ ή μια μετοχή ΔΕΗ, οπότε για να τον διευκολύνουμε θα αγοράσουμε αυτά τα εκατομμύρια μπουκαλάκια –έχουμε εμείς τα λεφτά, δεν χρειάζεται εσείς να ανησυχείτε καθόλου- για να ξεπουλήσουμε και το μόνο που έχει μείνει καθαρό στην Ελλάδα: αέρα κοπανιστό! Μόνο αυτό δεν έχετε ξεπουλήσει. Γι’ αυτό θα σας βοηθήσουμε εμείς. Θα γράφουμε από κάτω «με την ευγενική χορηγία της Χρυσής Αυγής», για να τελειώνουμε και με αυτό το θέμα. 
Για να σοβαρευτούμε και για να κλείσω, λέμε όχι στο ξεπούλημα κερδοφόρων αλλά και εθνικά κρίσιμων για την ασφάλεια της πατρίδας μας οργανισμών κοινής ωφελείας. Εάν θέλουν, κύριοι της Νέας Δημοκρατίας, ο Πρόεδρός σας κ. Σαμαράς, ο Πρόεδρος του ΠΑΣΟΚ κ. Βενιζέλος και ο δικός σας –εσείς που παρεξηγηθήκατε, της ΔΗΜΑΡ- κ. Κουβέλης –γιατί έχετε τρεις Προέδρους που είναι από τους πιο πλούσιους πολιτικούς που έχουν περάσει από το ελληνικό Κοινοβούλιο- να αρχίσουν το ξεπούλημα της χώρας, να ξεκινήσουν το ξεπούλημα από τη γιγάντια περιουσία τους και να αφήσουν ήσυχη την περιουσία του ελληνικού λαού που και στην τελική δεν τους ανήκει. Ανήκει στους προγόνους μας, σε εμάς και στα παιδιά μας. 
Ευχαριστώ.</Speech> 
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>):   Το λόγο έχει η ειδική αγορήτρια της Δημοκρατικής Αριστεράς κ. Ασημίνα Ξηροτύρη.</ChairmanSpeech> 
<Speech><Parlmember>ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ</Parlmember>: Ευχαριστώ, κύριε Πρόεδρε. 
Κύριε Υπουργέ, κύριοι συνάδελφοι, η συζήτηση στα πολύ σοβαρά θέματα που εξετάζει αυτό το νομοσχέδιο εκτρέπεται πολλές φορές και αυτό έχει και μια βασική αιτία. 
Συζητάμε ένα τόσο σοβαρό θέμα, όπως είναι τα θέματα των αποκρατικοποιήσεων και σε αυτή τη ρύθμιση υπάρχει μια οριζόντια λογική που διαφαίνεται ότι επικρατεί στα πάντα, στους στρατηγικής σημασίας οργανισμούς και κοινής ωφελείας, στις ΔΕΚΟ, και πως όλα αυτά με αυτή τη ρύθμιση μεταφέρονται όχι για αξιοποίηση αλλά για να μπορέσουν να καλύψουν το χρέος της χώρας.
Όμως, αφήνετε έξω το θέμα της αναπτυξιακής και κοινωνικής συμβολής και ωφέλειας. Δεν έχουν δημιουργηθεί εκείνες οι προϋποθέσεις για να πάμε σε αποκρατικοποιήσεις, για να μη θίξουμε τα αναπτυξιακά εργαλεία της χώρας, χωρίς να έχουμε συστήσει τις δημόσιες ρυθμιστικές αρχές τον τρόπο με τον οποίο πρέπει να λειτουργούν αυτοί οι οργανισμοί, χωρίς να έχουμε διασφαλίσει τα δίκτυα και έχοντας διασφαλίσει τελικά σε αυτές τις σημαντικές δημόσιες επιχειρήσεις το στρατηγικό ρόλο του δημοσίου τομέα. 
Δεν κάναμε, λοιπόν, κύριε Υπουργέ, συζήτηση και διαπραγμάτευση σε όλα αυτά. Για ένα τόσο σοβαρό θέμα ήρθε μια γενική και αόριστη οριζόντια ρύθμιση και φαίνεται–και γι’ αυτό ανησυχούμε όλοι- πως όλη αυτή η υπόθεση μεταφέρεται στο ΤΑΙΠΕΔ για να τα ρυθμίσει εκείνο, ένα νεοσύστατο όργανο, το οποίο από τον ιδρυτικό του νόμο έχει συσταθεί με μόνο σκοπό να έχει έσοδα από αξιοποίηση της δημόσια περιουσίας, για να τα μεταφέρει στο χρέος. 
Αυτό δεν έχει άλλο σκοπό. Αυτός είναι ο ρόλος του.
Εμείς δεν είχαμε ψηφίσει τον ιδρυτικό νόμο του ΤΑΙΠΕΔ. Και τώρα ερχόμαστε με την εν λόγω ρύθμιση σε αυτόν εδώ το ρόλο, που του έχει δώσει ο ν.3986, να του επιτρέψαμε και υπέρβαση. Αυτό είπα και στην Επιτροπή Οικονομικών. Δεν μπορώ να καταλάβω αυτή τη στιγμή γιατί το ΤΑΙΠΕΔ θα είναι αυτό που θα έχει την ευθύνη του σχεδιασμού –και ήδη έχει αρχίσει και παρουσιάζει το σχεδιασμό του- για όλες τις μεγάλες, στρατηγικού χαρακτήρα, κοινής ωφέλειας κ.λπ. δημόσιες επιχειρήσεις. Δεν έχουμε κάνει, λοιπόν, εδώ έναν ουσιαστικό διάλογο.
Το να υπάρξει μία προφορική δέσμευση ότι αυτά θα τίθενται υπ’ όψιν του ελληνικού Κοινοβουλίου ή θα συζητούνται στη Βουλή κ.λπ., εγώ νομίζω ότι αυτή η διαδικασία εξυπακούεται και είναι υποχρέωσή μας να τηρείται. Όταν δηλαδή θέλουμε να δούμε πώς θα αναπτύξουμε μια δημόσια επιχείρηση και παράλληλα πώς θα αποκρατικοποιήσουμε κάποιους τομείς ή σε ένα βαθμό αυτή την επιχείρηση, ούτως ώστε να συμβάλουμε και στην ανάπτυξή της και παράλληλα να έχουμε και κάποιους πόρους για το χρέος και για άλλες πρόσθετες επενδύσεις. Αυτή η διαδικασία, είναι αυτονόητο ότι αρχίζει από τον φορέα, την επιχείρηση, δηλαδή ο σχεδιασμός, θα γίνει με τις υπηρεσίες του και τις σχετικές μελέτες, μετά θα πάει για έγκριση στον αρμόδιο Υπουργό, στο Υπουργικό Συμβούλιο και από εκεί βεβαίως θα τεθεί υπόψη και στο ελληνικό Κοινοβούλιο, σε εμάς.
Αυτή η όλη πορεία και οι προϋποθέσεις για την πορεία των αποκρατικοποιήσεων, με στόχο την ανάπτυξη και όχι μόνο για εισπρακτικούς λόγους, από αυτή την ενιαία ρύθμιση δεν διασφαλίζεται. Θα μπορούσαμε σε αυτά τα θέματα να είχαμε βάλει και τις ασφαλιστικές δικλείδες και τις προϋποθέσεις εκείνες ούτως ώστε να πείσουμε τους συναδέλφους, εδώ στη Βουλή, ότι αυτή η προσπάθεια είναι και για το καλό και της ανάπτυξης του τόπου και βέβαια και για ένα μέρος της εκπλήρωσης του χρέους που έχει η χώρα.
Θεωρώ λοιπόν ότι δεν έγιναν οι προσπάθειες. Εμείς ζητήσαμε τουλάχιστον να εξαιρεθούν από αυτή τη ρύθμιση της κατάργησης του ελάχιστου ποσοστού του δημοσίου οι δημόσιες επιχειρήσεις κοινής ωφέλειας όπως είναι η ΕΥΔΑΠ, η ΕΥΑΘ και οι στρατηγικού χαρακτήρα επιχειρήσεις όπως είναι η ΔΕΗ και οι μεγάλοι λιμένες. Διότι θέλουμε να προχωρήσει συντεταγμένα ο στρατηγικός σχεδιασμός για αυτή την ανάπτυξη, να διασφαλιστούν τα δίκτυα και να υπάρξει το νομοθετικό πλαίσιο των ρυθμιστικών αρχών. Εμείς για το νερό τουλάχιστον δεν τις βλέπουμε ως ρυθμιστικές αρχές μιας απελευθερωμένης αγοράς που θα ρυθμίζουν δηλαδή τον υγιή ανταγωνισμό, αλλά κατά κύριο λόγο αυτές οι ρυθμιστικές αρχές θα διασφαλίζουν για επιχειρήσεις όπως η ΕΥΑΘ, η ΕΥΔΑΠ την απρόσκοπτη παροχή των υπηρεσιών κοινής ωφέλειας. Δεν έχουμε λοιπόν αυτές τις διασφαλίσεις.
Έχουμε την αίσθηση ότι αυτή η ρύθμιση μπορούσε να μετατοπιστεί για αργότερα, εφόσον είχε προηγηθεί η συζήτηση και μεταξύ των τριών κομμάτων που στηρίζουν την Κυβέρνηση -και έχουν μία συγκεκριμένη προγραμματική συμφωνία για αυτό το θέμα- καθώς και οι άλλες συζητήσεις που έπρεπε να γίνουν και στο Κοινοβούλιο αλλά και στα συντεταγμένα όργανα της πολιτείας και στη συνέχεια να ερχόταν αυτή η ρύθμιση, για να μπορούσαμε πράγματι να έχουμε για την κάθε επιχείρηση τον προγραμματισμό και τη στρατηγική την οποία θέλουμε με γνώμονα πάντα την ανάπτυξη αυτών των επιχειρήσεων, το δημόσιο συμφέρον. Και τότε μέσα από διαφανείς διαδικασίες και από την αξιοποίηση αυτών να υπάρξει ένα μέρος της αποπληρωμής του δημοσίου χρέους.
Και για το άρθρο 3, που κατ’ εξοχήν εκεί θα έβλεπε κανείς το ρόλο του ΤΑΙΠΕΔ, δηλαδή, στο να προετοιμάζει όλη αυτή την ωρίμανση, ούτως ώστε να γίνουν επενδύσεις, για την αξιοποίηση των ακινήτων και των εκτάσεων του δημοσίου.
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Να μπορέσει με πιο ταχύρυθμες διαδικασίες να αξιοποιήσει αυτά τα ακίνητα και τις δημόσιες εκτάσεις.
Είμαστε υπέρ της καταγραφής των ακινήτων και υπέρ της διασφάλισης της κυριότητας του δημοσίου, διότι πραγματικά οι περισσότερες αυτές εκτάσεις έχουν καταπατηθεί. Υπάρχουν πολλές παρανομίες και πολλές παρεκτροπές σε όλα τα θέματα -και του σχεδιασμού και των πολεοδομικών εφαρμογών κ.ο.κ.- ελλείψεις, Κτηματολόγιο, διάφορα άλλα εργαλεία τα οποία πραγματικά δεν έδωσαν τη δυνατότητα σ’ αυτό το νομοθετικό πλαίσιο που έχει η χώρα μας για το χωροταξικό και πολεοδομικό σχεδιασμό να μπορέσει να βάλει σε μια σειρά τα πράγματα.
Ερχόμαστε τώρα στην άλλη άκρη, με πιο ταχύρυθμες διαδικασίες να αξιοποιήσουμε την ιδιωτική περιουσία του δημοσίου. Σας ζητήσαμε και για το άρθρο 3 να έχουμε κάποιες ασφαλιστικές δικλείδες.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Τελειώνετε, κυρία συνάδελφε.</ChairmanSpeech>
<Speech><Parlmember>ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ</Parlmember>: Τελειώνω, κύριε Πρόεδρε.
Και για την ένταξη της επένδυσης στην αναπτυξιακή διαδικασία της περιοχής, σας ζητήσαμε να μην καταργήσουμε το προεδρικό διάταγμα και για τις ανάγκες για την ιδιωτική πολεοδόμηση στο παραθεριστικό χωριό και στα επιχειρησιακά πάρκα. Τελικά, δεν είχαμε και σε αυτό κάποιες βελτιώσεις, κάποιες διορθώσεις, σε εύλογα αιτήματά μας τα οποία και η επιστημονική έκθεση της Βουλής τα αναφέρει. Υπάρχει κίνδυνος όλα αυτά τα θέματα να καταπέσουν αργότερα και να μην μπορέσει να προχωρήσει το ΤΑΙΠΕΔ στη δουλειά του.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Ολοκληρώστε, κυρία συνάδελφε.</ChairmanSpeech>
<Speech><Parlmember>ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ</Parlmember>: Τελειώνω, λοιπόν και με τα θέματα και τις τροπολογίας που έγινε άρθρο 5 τώρα για το Επικουρικό Κεφάλαιο, για το οποίο εξακολουθούμε να έχουμε αντιρρήσεις. Όσον αφορά στη μεγάλη τροπολογία, με τις 18 παραγράφους υπάρχουν ανοιχτά τα θέματα και για τα ταμεία, στα οποία νομίζουμε ότι πρέπει να τους δοθεί η δυνατότητα μέχρι τέλους του έτους να κάνουν τις αναλογιστικές τους μελέτες και να αποδείξουν αν μπορούν να έχουν βιωσιμότητα, όπως και άλλα θέματα τα οποία πραγματικά δεν είχαμε το χρόνο με τον τρόπο που εισήχθηκαν όλες αυτές οι διατάξεις μέσα στο νομοσχέδιο…</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Ολοκληρώστε, κυρία Ξηροτύρη.</ChairmanSpeech>
<Speech><Parlmember>ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ</Parlmember>: …να τα συζητήσουμε αναλυτικά και πράγματι, η έλλειψη αυτού του διαλόγου αδικεί και άλλες διατάξεις και το μεγάλο έργο και τον κόπο που έκανε το Υπουργείο να φέρει όλες αυτές τις διατάξεις και τις ρυθμίσεις στο Κοινοβούλιο. Αδικεί όλη αυτή η διαδικασία.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Κυρία Ξηροτύρη, σας παρακαλώ.</ChairmanSpeech>
<Speech><Parlmember>ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ</Parlmember>: Φτάσαμε σε ακραίες εκφράσεις.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Παρακαλώ, κυρία Ξηροτύρη.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Δεν καταλάβαμε. Θα το ψηφίσετε;</ChairmanSpeech>
<Speech><Parlmember>ΔΗΜΗΤΡΙΟΣ ΑΝΑΓΝΩΣΤΑΚΗΣ</Parlmember>: Γιατί προβοκάρετε. Ξεκάθαρα το είπαμε.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Παρακαλώ, κύριε Μαριά, να τελειώσει η κ. συνάδελφος.
Κυρία Ξηροτύρη, ολοκληρώστε.</ChairmanSpeech>
<Speech><Parlmember>ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ</Parlmember>: Τελειώνω, λοιπόν, για να σας πω, κύριε Μαριά…</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Ολοκληρώστε. Να μην απαντήσετε στον κ. Μαριά. Να ολοκληρώσετε, αλλιώς θα σας διακόψω.</ChairmanSpeech>
<Speech><Parlmember>ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ</Parlmember>: Θέλω να ξεκαθαρίσω στο Κοινοβούλιο ότι το άρθρο 2 δεν θα το ψηφίσουμε για τους λόγους που είπα. Κάναμε προσπάθεια για το άρθρο 3, αλλά δεν υπήρξε ανταπόκριση. Δεν θα το ψηφίσουμε. Ως προς την τροπολογία που αφορά το Επικουρικό Κεφάλαιο που έγινε άρθρο δεν θα το ψηφίσουμε. Ως προς τα υπόλοιπα άρθρα θα τα ψηφίσουμε.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Ευχαριστώ.</ChairmanSpeech>
<Speech><Parlmember>ΠΑΡΙΣ ΚΟΥΚΟΥΛΟΠΟΥΛΟΣ</Parlmember>: Κύριε Πρόεδρε, σας παρακαλώ, επιτρέψτε μου δέκα δευτερόλεπτα για τα Πρακτικά.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Τι θέλετε;</ChairmanSpeech>
<Speech><Parlmember>ΠΑΡΙΣ ΚΟΥΚΟΥΛΟΠΟΥΛΟΣ</Parlmember>: Δέκα δευτερόλεπτα για τα Πρακτικά.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Δεν υπάρχει τέτοια διαδικασία, κύριε Κουκουλόπουλε.</ChairmanSpeech>
<Speech><Parlmember>ΠΑΡΙΣ ΚΟΥΚΟΥΛΟΠΟΥΛΟΣ</Parlmember>: Κύριε Πρόεδρε, σας παρακαλώ!</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Τι σημαίνει «για τα Πρακτικά», κύριε Κουκουλόπουλε;</ChairmanSpeech>
<Speech><Parlmember>ΠΑΡΙΣ ΚΟΥΚΟΥΛΟΠΟΥΛΟΣ</Parlmember>: Διότι έχω την εντύπωση ότι κάτι δεν έγινε κατανοητό…</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Ότι δεν έγινε κατανοητό στην τοποθέτησή σας;</ChairmanSpeech>
<Speech><Parlmember>ΠΑΡΙΣ ΚΟΥΚΟΥΛΟΠΟΥΛΟΣ</Parlmember>: Δεν θα κάνω τοποθέτηση. Μια φράση θα πω.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Πείτε τη.</ChairmanSpeech>
<Speech><Parlmember>ΠΑΡΙΣ ΚΟΥΚΟΥΛΟΠΟΥΛΟΣ</Parlmember>: Για το ζήτημα των ασφαλιστικών ταμείων, κύριε Υπουργέ, είπα πολύ καθαρά και επαναλαμβάνω γιατί δεν είναι καθαρό στα Πρακτικά, για μία θέση που είχε ο κύριος Υπουργός η οποία…</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Πείτε το καθαρά να τελειώνουμε.</ChairmanSpeech>
<Speech><Parlmember>ΠΑΡΙΣ ΚΟΥΚΟΥΛΟΠΟΥΛΟΣ</Parlmember>: … γι’ αυτό και σε ό,τι αφορά στη διάταξη που έχει σχέση με τους τραπεζοϋπαλλήλους, την καταψηφίζουμε για λόγους που έχουμε πει. Επιφυλασσόμαστε γι’ αυτό που ήρθε σήμερα, γιατί πρέπει να το δούμε. 
Ευχαριστώ.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Το λόγο έχει ο κ. Εμμανουήλ Κεφαλογιάννης για μη προτασσόμενη δευτερολογία για τέσσερα λεπτά.
(Θόρυβος στην Αίθουσα)
Παρακαλώ πολύ να τον σεβαστείτε.</ChairmanSpeech> 
<Speech><Parlmember>ΕΜΜΑΝΟΥΗΛ ΚΕΦΑΛΟΓΙΑΝΝΗΣ</Parlmember>: Κύριε Πρόεδρε, παίρνω το λόγο για την τροπολογία που έχουν καταθέσει εξήντα περίπου Βουλευτές της Νέας Δημοκρατίας, που αφορά τη μείωση των μισθών των διοικητών των ΔΕΚΟ και των τραπεζικών ιδρυμάτων στο επίπεδο του Γενικού Γραμματέα Υπουργείου, για δε τα τραπεζικά ιδρύματα με ειδική αιτιολόγηση του Υπουργείου Οικονομικών, κάτι λιγότερο από το επίπεδο της μισθοδοσίας του Πρωθυπουργού.
Άκουσα μόνο να τοποθετούνται οι Ανεξάρτητοι Έλληνες, οι οποίοι τοποθετήθηκαν θετικά. Άκουσα τον εκπρόσωπο του Κομμουνιστικού Κόμματος Ελλάδας -παρά τις εκκλήσεις του Υπουργού κ. Σταϊκούρα, ο οποίος βρισκόταν εχθές στα έδρανα- ο οποίος είπε: «Καλή η τροπολογία, αλλά δεν την ψηφίζουμε ή δεν τοποθετούμαστε, γιατί ουσιαστικά είναι μία παραπλανητική τροπολογία». 
Δεν άκουσα όμως τα λαλίστατα στελέχη του ΣΥΡΙΖΑ να τοποθετηθούν πάνω σ’ αυτήν την τροπολογία. Την ψηφίζετε, ναι ή όχι; Άκουσα τους εκπροσώπους της ΔΗΜΑΡ, που πιστεύω ότι θα την ψηφίσουν, αλλά στην παραδρομή της συζήτησης δεν τοποθετήθηκαν. Απ’ ό,τι βλέπω, θα την ψηφίσουν. 
Θέλουμε λοιπόν όλα τα κόμματα να απαντήσουν στην αίτηση του αρμόδιου Υπουργού, αν την ψηφίζουν ή όχι. Είναι τόσο απλό και τόσο καθαρό.</Speech> 
<Speech><Parlmember>ΠΑΝΑΓΙΩΤΗΣ ΛΑΦΑΖΑΝΗΣ</Parlmember>: Εσείς, κύριε Υπουργέ, την εγκρίνετε;</Speech> 
<Speech><Parlmember>ΙΩΑΝΝΗΣ ΣΤΟΥΡΝΑΡΑΣ</Parlmember> (Υπουργός Οικονομικών): Θα τοποθετηθώ μετά.</Speech>
<Speech><Parlmember>ΕΜΜΑΝΟΥΗΛ ΚΕΦΑΛΟΓΙΑΝΝΗΣ</Parlmember>: Κύριε Υπουργέ, θέλω να σας κάνω μερικές νομοτεχνικές αλλαγές που δεν αλλάζουν την ουσία του θέματος. 
Στη σελίδα δύο παραγράφεται η φράση: «αρμόδιος Υπουργός» και τοποθετείται: «ο εκάστοτε αρμόδιος εκπρόσωπος του ελληνικού δημοσίου». Αυτό μπαίνει, διότι, παραχωρώντας στο Ταμείο Αξιοποίησης Κρατικής Περιουσίας τη δυνατότητα να χειρίζεται τις ιδιωτικοποιήσεις συγκεκριμένων εταιρειών και μάλιστα με δέσμια αρμοδιότητα, όπως λέει ο σχετικός νόμος, θέλουμε και οι επιχειρήσεις που έχουν παραχωρηθεί σ’ αυτόν τον οργανισμό να συμπεριλαμβάνονται στις ρυθμίσεις της μείωσης των μισθών των διοικητών των ΔΕΚΟ, των δημοσίων επιχειρήσεων και οργανισμών και των τραπεζικών ιδρυμάτων. 
Εκ παραδρομής έχουν μπει κάποιες φράσεις, οι οποίες πρέπει να διαγραφούν, άνευ σημασίας βεβαίως.  
Στη σελίδα δύο μετά τη φράση: «πλαισίου δημοσιονομικής στρατηγικής 2012-2015» παραγράφονται οι λέξεις: «και του κρατικού προϋπολογισμού του έτους 2011».
Επίσης, στο κείμενο της τροπολογίας στη σελίδα τέσσερα παραγράφονται μετά τις λέξεις: «πλαισίου δημοσιονομικής στρατηγικής 2012-2015» οι λέξεις: «και του κρατικού προϋπολογισμού του έτους 2011».
Θα τα καταθέσω και στα Πρακτικά. 
Παρακάτω, εκεί που αναφέρεται: «του καθ’ ύλην αρμοδίου Υπουργείου», μπαίνει η φράση: «του εκάστοτε αρμόδιου φορέα εκπροσώπου του ελληνικού δημοσίου», ακριβώς γιατί θέλουμε να συμπεριλαμβάνει και τις εταιρείες που έχουν μπει στο ΤΑΙΠΕΔ και που δεν υπάγονται στο Υπουργείο. 
Παρακάτω, πάλι, μετά τη φράση: «μεσοπρόθεσμου πλαισίου δημοσιονομικής στρατηγικής 2012-2015» να απαλειφθούν οι λέξεις: «και του κρατικού προϋπολογισμού του έτους 2011».
Επειδή το συζήτησα και με τον Υπουργό: Κύριε Υπουργέ, δεν έχουμε καμμία αντίρρηση να διαγραφεί και το σημείο πέντε, όπου λέει: «Οι διατάξεις του παρόντος άρθρου ισχύουν και εφαρμόζονται αναδρομικά από 1/9/2012». Ας γίνει από τη δημοσίευση του παρόντος άρθρου στην Εφημερίδα της Κυβερνήσεως, όπως γίνεται κατά πάγιο τρόπο στα νομοσχέδια. 
Θα ήθελα όμως, κύριε Υπουργέ και κύριοι συνάδελφοι, να ακούσουμε τη ρητή θέση και των άλλων κομμάτων. Αν ακούσουμε αυτή τη ρητή θέση, θα έχουμε μία ομοφωνία επιτέλους για θέματα συγκεκριμένα, που δεν νομίζω ότι μπορεί να έχει κανείς καμμία αντίρρηση. Σ’ αυτήν τη δύσκολη οικονομική συγκυρία όλοι πρέπει να κάνουμε μία θυσία. Και βεβαίως, άνθρωποι οι οποίοι παίρνουν από 12.000 έως και 25.000 ευρώ το μήνα πρέπει κι αυτοί να συνεισφέρουν στη μεγάλη εθνική προσπάθεια.
Ευχαριστώ, κύριε Πρόεδρε.
(Στο σημείο αυτό ο Βουλευτής κ. Εμμανουήλ Κεφαλογιάννης καταθέτει για τα Πρακτικά τις προαναφερθείσες νομοτεχνικές αλλαγές, οι οποίες βρίσκονται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)</Speech> 
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Ευχαριστούμε, κύριε Κεφαλογιάννη.
Το λόγο έχει η κ. Κωνσταντοπούλου.</ChairmanSpeech>
<Speech><Parlmember>ΟΛΓΑ-ΝΑΝΤΙΑ ΒΑΛΑΒΑΝΗ</Parlmember>: Θα μου δώσετε μετά το λόγο για να τοποθετηθώ σε σχέση με το συνάδελφο, κύριε Πρόεδρε;</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Είναι δυνατόν; Δεν είναι.
Ορίστε, κυρία Κωνσταντοπούλου, έχετε το λόγο.</ChairmanSpeech>
<Speech><Parlmember>ΖΩΗ ΚΩΝΣΤΑΝΤΟΠΟΥΛΟΥ</Parlmember>: Το μόνο που είναι δυνατόν, απ’ ό,τι φαίνεται, κύριε Πρόεδρε, είναι να ισοπεδώνουμε μια ολόκληρη κοινωνία και να προσποιούμαστε ότι εδώ γίνεται κοινοβουλευτική διαδικασία.
Κύριε Υπουργέ, σήμερα ο Πρωθυπουργός της χώρας είπε: «Η διαπραγμάτευση έλαβε τέλος». Κι αυτό που εμείς στο ΣΥΡΙΖΑ τουλάχιστον σκεφτήκαμε είναι ότι εδώ ταιριάζει η φράση: «Η παράσταση έλαβε τέλος». Είναι χαρακτηριστική και δηλωτική η ενόχληση των δύο κυβερνητικών συνεταίρων του κ. Σαμαρά που έλαβε πρόωρα τέλος η «παράσταση» αυτή ενός θιάσου που υποκρίνεται ότι δήθεν διαπραγματεύεται, ενώ τίποτα δεν διαπραγματεύτηκε. 
Κι εδώ πρέπει να σας πω αυτό που είπε και ο Πρόεδρος της Κοινοβουλευτικής Ομάδας του ΣΥΡΙΖΑ, ο Αλέξης ο Τσίπρας. Εσείς τουλάχιστον είστε ειλικρινείς. Εσείς τουλάχιστον δεν προσποιηθήκατε ότι διαπραγματεύεστε. Εσείς δεν προσποιηθήκατε ούτε καν ότι αντιλέγετε σε αυτά που η τρόικα λέει και ζητά. Και ήταν νομίζω αποκαλυπτική η τοποθέτησή σας προχθές το βράδυ, όταν είπατε ότι η τρόικα δεν θέλει Βουλή κι έχει και δίκιο. Συμφωνώ κι εγώ. «Ποιος επενδυτής θέλει Βουλή», είπατε.
Κύριε Υπουργέ, όμως –και για να έρθω και σ’ αυτά που αμέσως προηγουμένως είπε ο κ. Κεφαλογιάννης περί μείωσης των μισθών των τραπεζιτών- εδώ εσείς τελικά αποδεικνύετε ότι λεφτά υπάρχουν. Και γιατί το λέω αυτό, κύριε Υπουργέ; Το λέω γιατί αμέσως προηγουμένως κατατέθηκαν στην αρμόδια Επιτροπή Οικονομικών Υποθέσεων της Βουλής από το ΤΑΙΠΕΔ, το οποίο συνεδριάζει στα αγγλικά, ο απολογισμός των πεπραγμένων και ο σχεδιασμός δράσης. Και ξέρετε τι βλέπω, κύριε Υπουργέ; Ότι ήδη έχετε διαθέσει 20 εκατομμύρια ευρώ από τον κρατικό προϋπολογισμό στο ΤΑΙΠΕΔ για να αμείβετε τους ειδικούς συμβούλους.
Σας θυμίζω ότι ο Αλέξης ο Τσίπρας, η Νάντια η Βαλαβάνη κι εγώ σας έχουμε καταθέσει αίτηση κατάθεσης εγγράφων, για να μας πείτε ακριβώς και να μας δώσετε τα παραστατικά των αμοιβών αυτών των συμβούλων. Δεν μας τα δώσατε. Δεν ευαρεστηθήκατε μέχρι στιγμής. Μας τα λέει όμως το ΤΑΙΠΕΔ. 
Και ξέρετε τι λέει; Ότι αμείβονται απ’ αυτά τα 20 εκατομμύρια μέχρι στιγμής η τράπεζα HSBS, η τράπεζα UBS, η τράπεζα EUROBANK, η Εθνική Τράπεζα της Ελλάδας. Αμείβονται δηλαδή επιπλέον κι αυτά τα περί κατάργησης των golden boys και των ειδικών συναλλαγών έχουν γίνει χίλια κομμάτια προ της γυμνής αλήθειας αυτής της έκθεσης του ΤΑΙΠΕΔ. Κι ακόμη αμείβονται κάποια δικηγορικά γραφεία και κάποιες δικηγορικές εταιρείες, κυρίως του εξωτερικού, απ’ αυτά τα παχυλά κονδύλια που προβλέψατε.
Γιατί, λοιπόν, αφού σε κάποιους έχετε εξασφαλίσει αυτήν την προνομιακή μεταχείριση, να μην εξουθενώσετε εντελώς τους δικηγόρους, τους γιατρούς, τους μηχανικούς; Γιατί όταν προβλέπεται ότι αφαιρούνται από τα εισοδήματα του ΤΑΙΠΕΔ οι αμοιβές των συμβούλων και μάλιστα σε ποσοστό 0,2%, να μην καταργήσετε την εισφορά στο ΤΕΕΒ;
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
 Είπε ο Πρόεδρος του Τεχνικού Επιμελητήριου τις προάλλες –τώρα βέβαια θα καταργήσετε και τους δημοσιογράφους και την ελευθερία του Τύπου, βιώνουμε πραγματικά την πλήρη αναδρομή σε άλλες καταστάσεις και σε άλλες εποχές- στη δημόσια διαβούλευση ότι αυτή η επίθεση την οποία επιχειρείτε είναι δηλωτική σύμπραξης με άλλους. 
Και επειδή μας φέρατε εδώ μία τροπολογία, η οποία έχει και συγκεκριμένα τοπογραφικά -τα οποία δεν τα έχει κάνει το ΤΕΕ, ο δημόσιος τεχνικός σύμβουλος του κράτους- θα πρέπει να δώσετε εξηγήσεις, κύριε Υπουργέ. 
Δεν μπορεί να υπάρχουν δύο μέτρα και δύο σταθμά. Δεν μπορεί στους οικείους ή τους συνομιλητές ή σ’ αυτούς που, σε πολλά εισαγωγικά, μπορεί να ονομάσετε επενδυτές να επιφυλάσσετε αυτήν την προνομιακή μεταχείριση και αυτές τις παχυλές ανταμοιβές και να «βουτάτε τόσο βαθιά το χέρι στην τσέπη» του Έλληνα πολίτη χωρίς καμμία αιδώ. Και δεν μπορεί επίσης την ίδια στιγμή να προσποιείστε ότι αγνοείτε τι έχει γίνει τόσα χρόνια με τις καταθέσεις Ελλήνων στο εξωτερικό που δεν έχουν φορολογηθεί. Είστε προ των ευθυνών σας.</Speech> 
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Το λόγο έχει ο κ. Αθανάσιος Πετράκος.</ChairmanSpeech>
<Speech><Parlmember>ΑΘΑΝΑΣΙΟΣ ΠΕΤΡΑΚΟΣ</Parlmember>: Ευχαριστώ πολύ, κύριε Πρόεδρε. 
Λείπει ο κ. Κουκουλόπουλος, αλλά υπάρχουν και άλλοι συνάδελφοι, οι οποίοι έχουν τις ίδιες απορίες. Να του απαντήσουμε λοιπόν, για να καταγραφεί στα Πρακτικά. 
Επειδή έθεσε ερωτήματα για το τι είναι ξεπούλημα, θα αναφέρω τα εξής:
Πρώτον, ξεπούλημα είναι να έχει το ΤΑΙΠΕΔ για τη ΔΕΠΑ ενδεικτική τιμή 250 εκατομμύρια ευρώ, όταν το δίκτυο μόνο του φυσικού αερίου –και εσείς, κύριε Μηταράκη, το ξέρετε πολύ καλά- κάνει 920 εκατομμύρια ευρώ. 
Δεύτερον, ξεπούλημα είναι το κόστος εκσυγχρονισμού του απαρχαιωμένου διυλιστηρίου της Ελευσίνας να ανέρχεται σε 1,2 δισεκατομμύρια ευρώ και να έχεις βάλει ανώτερη τιμή στα ΕΛΠΕ τα 700 εκατομμύρια ευρώ και το συνολικό κόστος εκσυγχρονισμού όλων των διυλιστηρίων -γιατί είναι αρκετά διυλιστήρια στον όμιλο ΕΛΠΕ- να είναι μόνο 4 δισεκατομμύρια ευρώ. 
Τα ΕΛΠΕ, λοιπόν -τρία από τα τέσσερα συνολικά διυλιστήρια της Ελλάδας- κατέχουν κορυφαία θέση στην παγκόσμια εμπορία, κατέχουν ισχυρή θέση στις αγορές της Νοτιοανατολικής Ευρώπης, κατέχουν το μοναδικό διυλιστήριο στη FYROM, κατέχουν δικαίωμα έρευνας υδρογονανθράκων στο Μαυροβούνιο, διαθέτουν το μοναδικό συγκρότημα παραγωγής πετροχημικών, έχουν συνάψει στρατηγική συμφωνία με την «EDISON», συμμετέχουν στη ΔΕΠΑ. Και όλα αυτά ξεπουλιούνται έναντι 700 εκατομμυρίων ευρώ. Αν αυτά δεν λέγονται ξεπουλήματα, τότε να δούμε ποιο είναι το ξεπούλημα.
Επιπλέον, ξεπούλημα είναι να δίνεις τη ΔΕΗ, η οποία έχει αμύθητη αξία. Δεν την έχει βάλει ακόμη, το ΤΑΙΠΕΔ βέβαια, αλλά θα είναι τα ίδια με ό,τι είναι και τα υπόλοιπα. Είναι απροσδιόριστη η αξία της ΔΕΗ.
Ξεπούλημα είναι όπως είπε ο Πρόεδρος της Κοινοβουλευτικής Ομάδας του ΣΥΡΙΖΑ, να μην απαντάτε όταν σας λένε ότι θα πρέπει να φορτώνεται ο ελληνικός λαός με δάνεια και τα δάνεια να τα διαχειρίζονται οι δανειστές. Αλλά και μέρος του ποσοστού του ΦΠΑ μεταφέρεται κάθε μήνα σε καταπιστευματικό λογαριασμό. Αυτό, στη νομική γλώσσα σημαίνει ότι μεταβιβάζεις τα περιουσιακά σου στοιχεία σε κάποιον άλλον με σκοπό να διαφυλάξεις τις απαιτήσεις του. Η Ελλάδα μεταβιβάζει τη διαχείριση αυτού του δεσμευμένου λογαριασμού στους δανειστές. Αυτό πραγματικά λέγεται ξεπούλημα. Όπως ξεπούλημα λέγεται αυτό που σας είπα και στην πρωτολογία μου όταν έρχεται σήμερα ο Πρόεδρος Συνδέσμου Γερμανών Βιομηχάνων και μιλάει για το ΤΑΙΠΕΔ να περάσει υπό διεθνές management. 
Γι’ αυτό θέλετε να αλλάξετε την προηγούμενη νομοθετική ρύθμιση να εγκρίνονται ο πρόεδρος και ο διευθύνων σύμβουλος από τα 2/3 και να έχει απλή πλειοψηφία, διότι το επόμενο στάδιο είναι να έχει διεθνές management και όλη η χώρα ΕΟΖ. 
Όλα αυτά λέγονται ξεπούλημα της δημόσιας περιουσίας και των δημόσιων επιχειρήσεων της χώρας, ξεπούλημα συνολικά της χώρας. Αυτό λέγεται ξεπούλημα.
	Σας ευχαριστώ.
(Χειροκροτήματα από την πτέρυγα του ΣΥΡΙΖΑ-ΕΚΜ)</Speech>
	ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Ολοκληρώθηκαν οι ομιλίες των εισηγητών.
Το λόγο έχει ο Κοινοβουλευτικός Εκπρόσωπος του ΣΥΡΙΖΑ κ. Παναγιώτης Λαφαζάνης για έξι λεπτά.</ChairmanSpeech>
<Speech><Parlmember>ΠΑΝΑΓΙΩΤΗΣ ΛΑΦΑΖΑΝΗΣ</Parlmember>: Θα ξαναπούμε στον κύριο Υπουργό να πάρει πίσω τα πραξικοπήματά του, τα νυχτερινά πραξικοπήματά του. Δεν είναι δυνατόν, για να αποφύγει τις αντιδράσεις, να έρχεται αργά το βράδυ της τέταρτης συνεδρίασης και να κολλάει μέσα στον ΕΟΠΥΥ και το ταμείο των δημοσιογράφων και να οδηγεί όλο το χώρο των μέσων μαζικής ενημέρωσης σε απεργιακές κινητοποιήσεις. Γιατί το κάνετε αυτό; Ξεχνάτε; Δεν έχετε καλή μνήμη; Αν δεν έχετε καλή μνήμη, δεν πειράζει. Έχετε και άλλες νομοθετικές παρεμβάσεις να εισάγετε.</Speech>
<Speech><Parlmember>ΔΗΜΗΤΡΙΟΣ ΚΥΡΙΑΖΙΔΗΣ</Parlmember>: Να εξαιρεθούν και άλλοι;</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Μη διακόπτετε, σας παρακαλώ.</ChairmanSpeech>
<Speech><Parlmember>ΠΑΝΑΓΙΩΤΗΣ ΛΑΦΑΖΑΝΗΣ</Parlmember>: Με συγχωρείτε, κύριε συνάδελφε. Κρούετε ανοιχτές θύρες. Εμείς είμαστε υπέρ της διαμόρφωσης ενός ενιαίου ταμείου υγείας, το οποίο όμως θα είναι ανθρώπινο, βιώσιμο και θα παρέχει αξιοπρεπείς υπηρεσίες. Τέτοιο ταμείο δεν είναι ο ΕΟΠΥΥ ο οποίος οδηγείται «στον Καιάδα». Πάτε να ενοποιήσετε τα ταμεία υγείας, όχι σε μία κατεύθυνση στήριξης και ανθρώπινων υπηρεσιών υγείας, αλλά σε μία κατεύθυνση εξαθλίωσης όπου θα υποχρεώνετε πλέον τους ασφαλισμένους να είναι ασφαλισμένοι στο ταμείο τους και ταυτόχρονα να βάζουν βαθιά το χέρι στην τσέπη για χρήματα που δεν έχουν, προκειμένου να πληρώνουν για υπηρεσίες υγείας. Αυτό είναι απαράδεκτο. 
Τι κάνετε; Όλα τα ταμεία που έχουν κάποια δυνατότητα, κάποια βιωσιμότητα, κάποια ευρωστία, «τα ρίχνετε στο λάκκο των λεόντων» και φέρνετε και εισάγετε ρυθμίσεις νυχτερινού τύπου στο τέλος της τέταρτης συνεδρίασης, κάτι που αντιβαίνει τον Κανονισμό. 
Έπρεπε το Προεδρείο πρώτα απ’ όλα να προασπίζεται τον Κανονισμό. Δεν είμαστε εμείς θεματοφύλακες του Κανονισμού. Άλλωστε ο Κανονισμός δεν είναι έργο του ΣΥΡΙΖΑ, αλλά έργο των εκάστοτε πλειοψηφιών και αυτές οι πλειοψηφίες και το Προεδρείο πρέπει πρώτα να σέβονται τον Κανονισμό. Το Προεδρείο έπρεπε να πει: Κύριε Υπουργέ, πάρτε την τροπολογία σας και φύγετε από δω. Δεν μπορεί να μη μιλάει το Προεδρείο και να υποχρεώνει εμάς να διαμαρτυρόμαστε. Αυτά τα πράγματα που κάνετε είναι απαράδεκτα. Είναι απαράδεκτο να βάζουν μέσα το ταμείο των τραπεζοϋπαλλήλων, το ταμείο των μηχανικών. Γιατί το κάνετε αυτό; Για να τα κάνετε κι αυτά προβληματικά; Φτάνει πια.
Εμείς λέμε να συζητήσουμε, να ανοίξουμε ένα διάλογο και να πάμε σε μία ενοποίηση ταμείων υγείας που να προσφέρουν υπηρεσίες, όχι να υποχρεώνουν τον ελληνικό λαό, τους πολίτες, τους ασφαλισμένους να πληρώνουν απ’ αυτά που δεν έχουν. Είναι ντροπή αυτό που κάνετε. Σε λίγο οι άνθρωποι θα δυστυχούν και όταν θα παθαίνουν κάτι θα κινδυνεύει άμεσα η υγεία τους. Περιουσίες ξοδεύονται για να μπορέσει ο άλλος να έχει μία στοιχειώδη υπηρεσία στο χώρο της υγείας. 
Σας λέμε λοιπόν, να τα πάρετε πίσω. Αφαιρέστε τα αυτά. Βλέπετε ότι εδώ έχετε αντιδράσεις, όχι μόνο από μας. Με χαρά βλέπω ότι υπάρχουν αντιδράσεις και από Βουλευτές του ΠΑΣΟΚ, αλλά και από το χώρο της ΔΗΜΑΡ. Εμείς δεν θέλουμε να διατηρούμε αντιπολιτευτική αποκλειστικότητα. Θέλουμε, κάποια πράγματα που είναι σωστά να χαίρουν μιας ευρύτερης συναίνεσης από το Σώμα. 
Εσάς βλέπω να είσαστε απομονωμένος, κύριε Υπουργέ, σ’ αυτήν την Αίθουσα και να επιμένετε σε πράγματα, τα οποία δεν θα περάσουν με την ονομαστική ψηφοφορία, εκτός αν πάτε πάλι να τα περάσετε με την απαράδεκτη αυτή διάταξη του Κανονισμού που στις ονομαστικές ψηφοφορίες προβλέπει τη σχετική πλειοψηφία και έτσι μπορεί να φτάσουμε στο σημείο μόνο με τις ψήφους της Νέας Δημοκρατίας –με τέτοια δηλαδή πλειοψηφία, εκατόν είκοσι επτά πόσο έχετε;- να προσπαθείτε να περάσετε τέτοιου είδους κρίσιμες διατάξεις. Είναι ντροπή. Δεν μπορεί να σταθεί η Κυβέρνηση. 
Να σταματήσετε να εκβιάζετε. Εσείς αντί να κυβερνάτε, εκβιάζετε. Τέλειωσε ο διάλογος. Τελειώσαμε τις διαπραγματεύσεις, που δεν κάνατε ποτέ βεβαίως. Τελειώσαμε εκείνο, τελειώσαμε το άλλο. Με τελεσίγραφα κυβερνάτε αυτήν τη χώρα; Σε ποιούς στέλνετε τελεσίγραφα; Ομήρους υπαλλήλους έχετε; 
Αποδέχεστε αυτό το ρόλο, κύριοι του ΠΑΣΟΚ και κύριοι της ΔΗΜΑΡ, με αυτόν τον τρόπο να εκβιάζουν δημοσίως Πρωθυπουργοί, οι οποίοι παίζουν ρόλο σ’ αυτήν την χώρα και θέλουν να τη βγάλουν από την κρίση συμπεριφέρονται μ’ αυτόν τον τρόπο αντί να δουν κάτι θετικό για τη χώρα που να την πηγαίνει μπροστά και εσείς ακολουθείτε; Τι ακολουθείτε; 
Να προσθέσω, επίσης, εδώ πέρα τη διάταξη που έχετε με τη συνέντευξη. Κατ’ εξαίρεση για τις θέσεις Ελεγκτών Βεβαίωσης και Αναγκαστικής Είσπραξης μετά από συνέντευξη –λέει- προκειμένου η επιτροπή να διαμορφώσει γνώμη για την προσωπικότητα και την ουσιαστική ικανότητα άσκησης των ειδικών καθηκόντων της θέσης. 
Με συγχωρείτε, δηλαδή, ρουσφέτια θα κάνετε εδώ πέρα; Η συνέντευξη είναι ένα άκρως υποκειμενικό πράγμα. Τι θα βλέπετε τα μάτια του αλλουνού, κατά πόσο ξέρει να μιλάει ελληνικά; Και αυτό σημαντικό είναι, δεν λέω, και είναι και σπάνιο στις μέρες μας, αλλά εν πάση περιπτώσει, δεν είναι αυτός ο τρόπος για να επιλέγονται σε τόσο κρίσιμες θέσεις, όπως είναι οι Ελεγκτές Βεβαίωσης και Αναγκαστικής Είσπραξης των Εσόδων του Κράτους. Αυτοί πρέπει να είναι αδέκαστοι και η διαδικασία να είναι άκρως αμερόληπτη, αντικειμενικότατη και διαφανής, όχι μια συνέντευξη και βάζουμε τους «ημετέρους» σε ένα κρίσιμο Σώμα, για να εκβιάζουμε μετά τους πολίτες, τις επιχειρήσεις, κ.ο.κ.. Αυτά είναι απαράδεκτα πράγματα και πως τα εισάγετε στη Βουλή; Γιατί δεν βάζετε μια αντικειμενική διαδικασία εδώ; Παρακαλώ, γιατί δεν το κάνετε αυτό και αρκείστε σε μια συνέντευξη και ούτε καν λέτε και πόσο θα διαρκεί; Θα περνάει ο άλλος: Γεια σου, σε ξέρουμε. Περάστε!</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Ολοκληρώστε, κύριε Λαφαζάνη.</ChairmanSpeech>
<Speech><Parlmember>ΠΑΝΑΓΙΩΤΗΣ ΛΑΦΑΖΑΝΗΣ</Parlmember>: Θα καταλήξω, κύριε Πρόεδρε. Είναι πολλά τα θέματα, βεβαίως. 
Κοιτάξτε, απαράδεκτη η ιδιωτικοποίηση δημόσιου πλούτου και δημόσιας περιουσίας και κερδοφόρων στρατηγικής σημασίας δημοσίων επιχειρήσεων. Δεν φτάνει που τα ξεπουλάτε, αλλά έχετε αναθέσει το ξεπούλημα πλέον και σε ξένα συμφέροντα. Το είπα και στην επιτροπή προηγουμένως και δυσανασχέτησαν κάποιοι. Λοιπόν, θα σας το επαναλάβω.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Ολοκληρώστε, κύριε Λαφαζάνη. Τέσσερις μέρες έχουμε.</ChairmanSpeech> 
<Speech><Parlmember>ΠΑΝΑΓΙΩΤΗΣ ΛΑΦΑΖΑΝΗΣ</Parlmember>: Τελειώνω.
Το ότι είναι ξένα τα συμφέροντα, κύριε Πρόεδρε, σας ενδιαφέρει και εσάς. Είναι πρωτοφανές στο Διοικητικό Συμβούλιο του ΤΑΙΠΕΔ να διορίζονται εκπρόσωποι τρίτων, εκπρόσωποι της Ευρωζώνης και εκπρόσωποι της Ευρωπαϊκής Επιτροπής. Είναι δύο φορές απαράδεκτο αυτοί οι εκπρόσωποι να διορίζουν τα τρία από τα επτά μέλη του Συμβουλίου των Εμπειρογνωμόνων, τα οποία σχεδιάζουν όλο το πρόγραμμα ιδιωτικοποιήσεων. Αυτό το κατάπτυστο όργανο, το οποίο το ονομάζεται ΤΑΥΠΕΔ, υπό την ξένη κηδεμονία και τη διεύθυνση κυρίως της Γερμανίας θα καθορίζει όλο το σχεδιασμό ξεπουλήματος της χώρας, θα καθορίζει και ποιοι και πως και τι και πότε και γιατί. 
Αυτά τα πράγματα γιατί τα κάνετε, κύριε Στουρνάρα; Δεν αρκούν ούτε καν Έλληνες στο διοικητικό συμβούλιο; Πρέπει να εισάγετε και εδώ το γερμανικό παράγοντα …</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Κύριε Λαφαζάνη, δεν βλέπω διάθεση να τελειώνετε.</ChairmanSpeech>
<Speech><Parlmember>ΠΑΝΑΓΙΩΤΗΣ ΛΑΦΑΖΑΝΗΣ</Parlmember>: … αυτόν που σας λέει ότι σε λίγο η διοίκηση του ΤΑΙΠΕΔ θα περάσει σε διεθνές management; Αυτή είναι η πρότασή του που την έκανε σε συνέντευξη. Έπρεπε να ξεσηκωθούν και οι πέτρες. Γιατί δεν αντιδράσατε;</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Ολοκληρώστε, κύριε Λαφαζάνη.</ChairmanSpeech>
<Speech><Parlmember>ΠΑΝΑΓΙΩΤΗΣ ΛΑΦΑΖΑΝΗΣ</Parlmember>: Σε συνέντευξή του είπε ότι πρέπει να γίνει ειδική οικονομική ζώνη όλη η Ελλάδα και δεν τον έχετε πετάξει από εδώ. Δεν τον πετάξατε έξω. Ποιος είναι αυτός; Ο εκπρόσωπος στην Ελλάδα του Γερμανικού Συνδέσμου Βιομηχάνων. Δεν είδα μια λέξη αντίδρασης στα λεγόμενά του. Τι είσαστε;</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Ολοκληρώσατε, κύριε Λαφαζάνη.</ChairmanSpeech>
<Speech><Parlmember>ΠΑΝΑΓΙΩΤΗΣ ΛΑΦΑΖΑΝΗΣ</Parlmember>: Χειρότερη από αποικία έχετε καταντήσει αυτήν τη χώρα.
(Χειροκροτήματα από την πτέρυγα του ΣΥΡΙΖΑ-ΕΚΜ)</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>):  Το λόγο έχει ο Κοινοβουλευτικός Εκπρόσωπος της Νέας Δημοκρατίας κ. Μαυρουδής Βορίδης.</ChairmanSpeech>
<Speech><Parlmember>ΟΛΓΑ-ΝΑΝΤΙΑ ΒΑΛΑΒΑΝΗ</Parlmember>: Κύριε Πρόεδρε, μήπως θα πρέπει να τοποθετηθώ για την τροπολογία τώρα;</Speech> 
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>):  Δεν υπάρχει τέτοια διαδικασία, κυρία συνάδελφε.</ChairmanSpeech>
<Speech><Parlmember>ΖΩΗ ΚΩΝΤΑΝΤΟΠΟΥΛΟΥ</Parlmember>: Με την ανοχή του Σώματος υπάρχει.</Speech> 
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>):  Η ανοχή του Σώματος υπήρξε όταν η κ. Βαλαβάνη μίλησε στην πρωτολογία της για είκοσι πέντε λεπτά και στη δευτερολογία της για δώδεκα λεπτά. Αντί, λοιπόν, για είκοσι τρία λεπτά, μίλησε για τριάντα επτά λεπτά. Ποια είναι η ανοχή;</ChairmanSpeech> 
<Speech><Parlmember>ΖΩΗ ΚΩΝΤΑΝΤΟΠΟΥΛΟΥ</Parlmember>: Αυτή είναι η δουλειά του Βουλευτή, να μιλάει.</Speech> 
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>):  Ακατάπαυστα.</ChairmanSpeech>
<Speech><Parlmember>ΖΩΗ ΚΩΝΤΑΝΤΟΠΟΥΛΟΥ</Parlmember>: Όχι ακατάπαυστα, αλλά μέχρι να ακουστεί και όχι να βαριέται.</Speech> 
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>):  Ορίστε, κύριε Βορίδη, έχετε το λόγο.</ChairmanSpeech>
<Speech><Parlmember>ΜΑΥΡΟΥΔΗΣ ΒΟΡΙΔΗΣ</Parlmember>: Κυρίες και κύριοι συνάδελφοι, συνεχίζεται μια συζήτηση, η οποία θέτει μια σειρά από θέματα αποκρατικοποιήσεων, τα οποία θα μου επιτρέψετε να πω και να υπομνήσω στο Σώμα ότι τα περισσότερα από αυτά έχουν ρυθμιστεί. Τα ζητήματα αυτά είναι ρυθμισμένα με το ν. 3986/2011 που συνέστησε το Ταμείο Αξιοποίησης Ιδιωτικής Περιουσίας του Δημοσίου. Μια σειρά από θέματα λύθηκαν με τρόπο που μπορεί να διαφωνεί κάποιος –υπήρχαν προφανώς, πτέρυγες που καταψήφισαν αυτό το συγκεκριμένο νόμο- αλλά λύθηκαν τότε. 
Κυρίες και κύριοι συνάδελφοι, ο νόμος λέει: «Συνιστάται ανώνυμη εταιρία με την επωνυμία ΤΑΙΠΕΔ και η οποία έχει αποκλειστικό σκοπό την αξιοποίηση περιουσιακών στοιχειών της ιδιωτικής περιουσίας του δημοσίου, καθώς και περιουσιακών στοιχείων των δημοσίων επιχειρήσεων, των οποίων το μετοχικό κεφάλαιο ανήκει εξ ολοκλήρου άμεσα ή έμμεσα στο δημόσιο ή σε νομικά πρόσωπα δημοσίου δικαίου, σύμφωνα με τις επικρατούσες συνθήκες της αγοράς και με εγγυήσεις πλήρους διαφάνειας, προκειμένου να επιτευχθούν οι στόχοι των εσόδων». 
Στην παράγραφο 2 ο νόμος αυτός λέει: «Το προϊόν αξιοποίησης χρησιμοποιείται αποκλειστικά για την αποπληρωμή του δημοσίου χρέους της χώρας». 
Τα θέματα, λοιπόν, έχουν τεθεί εκεί. Ο τρόπος της συγκρότησης του Ταμείου έχει τεθεί εκεί. Η χρήση των προϊόντων από την αξιοποίηση έχει τεθεί εκεί. Η συζήτηση αυτή, την οποία προσπαθούμε να επαναφέρουμε σήμερα είναι μια συζήτηση, η οποία έχει γίνει. 
Ξέρετε τι κάνουμε σήμερα; Ένα πράγμα κάνει η πράξη νομοθετικού περιεχομένου, η οποία προκάλεσε αυτή τη μεγάλη συζήτηση: Στην πραγματικότητα, υλοποιεί υποχρεώσεις που έχει αναλάβει η χώρα, υποχρεώσεις, οι οποίες βρίσκονται μέσα στα πλαίσια του νόμου που έχει ψηφιστεί. Γιατί μέσα σε αυτό το νόμο καθορίστηκαν και ποια είναι τα προς αξιοποίηση περιουσιακά στοιχεία του δημοσίου. Αυτά είναι μέσα στο νόμο και αποτελούν παράρτημα του. Κι ερχόμαστε και κάνουμε –επιτρέψτε μου- μια ουρίτσα, η οποία λέει ότι μεταβιβάζουμε ποσοστά του δημοσίου, προκειμένου να διευκολύνουμε τον επενδυτή να κάνει την επένδυση. Όλα τα υπόλοιπα –αντιρρήσεις θεμιτές, μη θεμιτές, σοβαρές και μη σοβαρές- έχουν κλείσει σε μία προηγούμενη συζήτηση. Αυτό το λέω για να συνειδητοποιήσουμε όλοι σε ποια φάση βρίσκεται το συγκεκριμένο εγχείρημα της αξιοποίησης της περιουσίας. 
Επειδή ακούω τη ρητορική του ξεπουλήματος, επιτρέψτε μου να σας πω με απλά ελληνικά ότι ξεπούλημα σημαίνει πώληση σε μειωμένο τίμημα, σε τίμημα αναξιόχρεο. Αυτή τη στιγμή δεν έχουμε υπ’ όψιν μας τέτοια τιμήματα για να συζητήσουμε για τιμήματα. Απλώς, εικάζετε ότι θα είναι χαμηλά τα τιμήματα. 
Εν πάση περιπτώσει, θέλω να απαντήσω και σε μια σειρά από ευαισθησίες, που νομίζω ότι ειδικώς εμάς, στη Νέα Δημοκρατία, μας αγγίζουν πρωτίστως και κυρίως. Άκουσα: «Δεν είναι δυνατόν. Το ξεπούλημα αυτό υπονομεύει την εθνική μας κυριαρχία». 
Σε ποια θεωρία εθνική έχει ταυτιστεί η δημόσια επιχείρηση με το έθνος; Σε ποια; Γιατί εγώ, λόγου χάρη, μπορώ να αναφέρω έναν πολιτικό μας διανοούμενο, ο οποίος έλεγε μάλιστα το ακριβώς αντίθετο, ότι το κράτος και η κρατική υπόσταση –και θα σας πω σε τι αναφέρομαι, δεν σας αφορά αυτός ο διάλογος, αλλού πηγαίνει- μάλλον βλάπτουν την εθνική υπόσταση, του Ίωνα Δραγούμη.
Γιατί, λοιπόν, ουσιαστικά ταυτίζετε τον πατριωτισμό με την υπεράσπιση των ΔΕΚΟ; Ο πατριωτισμός είναι η υπεράσπιση των ΔΕΚΟ; Ο πατριωτισμός είναι η υπεράσπιση των παθογενειών που αναπτύχθηκαν μέσα στη Μεταπολίτευση; 
(Θόρυβος από την πτέρυγα του ΣΥΡΙΖΑ-ΕΚΜ)</Speech>
<Speech><Parlmember>ΒΑΣΙΛΙΚΗ ΚΑΤΡΙΒΑΝΟΥ</Parlmember>: Η ΔΕΗ ιδρύθηκε τη δεκαετία του ’50…</Speech>
<Speech><Parlmember>ΑΘΑΝΑΣΙΟΣ ΜΠΟΥΡΑΣ</Parlmember>: Μην διακόπτετε!</Speech>
<Speech><Parlmember>ΜΑΥΡΟΥΔΗΣ ΒΟΡΙΔΗΣ</Parlmember>: Ξαναλέω ότι αυτός είναι ένας διάλογος που δεν είναι για εσάς. Δεν σας αφορά αυτό. Είναι μία κριτική, που σας ξαναλέω αφορά άλλες πτέρυγες.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Κύριε Βορίδη, μην απαντάτε.</ChairmanSpeech> 
<Speech><Parlmember>ΜΑΥΡΟΥΔΗΣ ΒΟΡΙΔΗΣ</Parlmember>: Εσείς έχετε μία άλλη προσέγγιση. Δεν είναι αυτή η κριτική που κάνετε. Η κριτική που κάνετε είναι ο στρατηγικός χαρακτήρας και όλα αυτά τα πράγματα. Είναι άλλου τύπου. Αυτό πηγαίνει σε αυτούς που συνέδεσαν στην πραγματικότητα την αξιοποίηση της ιδιωτικής περιουσίας του δημοσίου, δηλαδή τη μεταβίβαση ενός ακινήτου, δηλαδή τη μεταβίβαση μετοχών, ώστε να χρησιμοποιούνται γι’ αυτό που πραγματικά σήμερα σκοτώνει και πνίγει τη δυνατότητα ανάπτυξης της οικονομίας, που είναι το δημόσιο χρέος και να επιτύχουμε την απομείωσή του. 
Η άλλη σκέψη, την οποία άκουσα από πτέρυγες να αναπτύσσεται, είναι ότι είναι αντιπατριωτικό. Δηλαδή, το πατριωτικό θα ήταν να διατηρήσουμε τα ελλείμματα, τη διαφθορά και να διατηρήσουμε περιουσιακά στοιχεία, τα οποία σε τελευταία ανάλυση δεν αξιοποιούμε, για να αντιμετωπίσουμε το μεγαλύτερο πρόβλημα, που είναι το δημόσιο χρέος. Και αυτό είναι η πατριωτική πολιτική. Το άλλο είναι αντιπατριωτική πολιτική.
Άκουσα και αυτή την περίφημη συζήτηση για το στρατηγικό χαρακτήρα.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή) 
Κύριε Πρόεδρε, μπορείτε να μου δώσετε λίγο χρόνο ακόμη;</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Θα σας δώσω…</ChairmanSpeech>
<Speech><Parlmember>ΖΩΗ ΚΩΝΣΤΑΝΤΟΠΟΥΛΟΥ</Parlmember>: Αλίμονο!</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Δύο λεπτά θα σας δώσω, με την άδεια της κ. Κωνσταντοπούλου, όσο είχε δηλαδή και ο κ. Λαφαζάνης.</ChairmanSpeech>
<Speech><Parlmember>ΜΑΥΡΟΥΔΗΣ ΒΟΡΙΔΗΣ</Parlmember>: Λέω, λοιπόν: Αρχίζει αυτή η περίφημη συζήτηση για το στρατηγικό χαρακτήρα. Τι μας ενδιαφέρει σε αυτή τη συζήτηση; Δεν μας ενδιαφέρει το ρυθμιστικό πλαίσιο; Δεν μας ενδιαφέρει η διαμόρφωση κανόνων; Δεν μας ενδιαφέρει ο τρόπος που θα λειτουργήσει η συγκεκριμένη αγορά; Πού εκχωρήθηκε αυτό; Δεν ανήκει στην κυριαρχία της Βουλής αυτό; Εμείς δεν θα το ρυθμίσουμε; Εμείς δεν θα φτιάξουμε τις ρυθμιστικές αρχές; Εμείς δεν θα φτιάξουμε τους κανόνες που θα λειτουργήσουν αυτές οι ρυθμιστικές αρχές; Εμείς δεν θα βάλουμε τους όρους μέσα στους οποίους θα λειτουργήσουν οι συγκεκριμένες αγορές;</Speech>
<Speech><Parlmember>ΠΑΝΑΓΙΩΤΗΣ ΛΑΦΑΖΑΝΗΣ</Parlmember>: Κάποιοι άλλοι.</Speech>
<Speech><Parlmember>ΜΑΥΡΟΥΔΗΣ ΒΟΡΙΔΗΣ</Parlmember>: Εμείς: Κυριαρχικά -επιτρέψτε μου- το Ελληνικό Κοινοβούλιο. Το τι θα αποφανθεί, κύριε Λαφαζάνη, το Ελληνικό Κοινοβούλιο, θα μου επιτρέψετε να σας πω ότι κρίνεται με τις αρχές…</Speech>
<Speech><Parlmember>ΑΘΑΝΑΣΙΟΣ ΠΕΤΡΑΚΟΣ</Parlmember>: Όπως για…</Speech>
<Speech><Parlmember>ΖΩΗ ΚΩΝΣΤΑΝΤΟΠΟΥΛΟΥ</Parlmember>: Όπως και για την «PROTON BANK».</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Κύριε Πετράκο, δεν μπορεί να συνεχίζεται έτσι η συζήτηση. Σας διέκοψε κανείς; Πριν από λίγο δεν μιλήσατε; Δεν άκουσα κανέναν να σας διακόπτει και διακόπτετε συνέχεια.</ChairmanSpeech>
<Speech><Parlmember>ΑΘΑΝΑΣΙΟΣ ΠΕΤΡΑΚΟΣ</Parlmember>: Διάλογο κάνουμε με τον κ. Βορίδη.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Συνεχίστε, κύριε Βορίδη.</ChairmanSpeech>
<Speech><Parlmember>ΜΑΥΡΟΥΔΗΣ ΒΟΡΙΔΗΣ</Parlmember>: Ξαναλέω: Το γεγονός ότι θα θέσουμε –και ανήκει στην κυριαρχική μας αρμοδιότητα- το θεσμικό πλαίσιο λειτουργίας των συγκεκριμένων αγορών, αυτό δεν σημαίνει ότι είναι υποχρεωτικό να συμφωνήσουμε με το ΣΥΡΙΖΑ γι’ αυτό το πλαίσιο. Αυτό θα το αποφασίσει κυριαρχικά η Βουλή με τους συσχετισμούς της. Αυτό, όμως, είναι μία άλλης τάξεως συζήτηση, το ποιο θα είναι δηλαδή αυτό το ρυθμιστικό πλαίσιο.
Να σας πω κάτι; Είναι ανάγκη πάλι να «ανακαλύψουμε την πυρίτιδα»; Δεν λειτουργούν ρυθμιστικές αρχές σε όλη την Ευρώπη; Δεν υπάρχουν πλαίσια λειτουργίας που τα κανονίζουν αυτά; Γιατί πρέπει να είμαστε τόσο ευρηματικοί; Και αν μπορούμε να είμαστε, ας είμαστε, πάντως δεν πηγαίνουμε σε μία άγνωστη χώρα τυφλοί. Ξέρουμε πώς έχει εφαρμοστεί.
Ερωτώ, λοιπόν, τουλάχιστον μιλώντας σε αυτούς που αποδέχονται τη βασική φιλοσοφία ενός προγράμματος και δεν λέω γι’ αυτούς που έχουν βασική αντίρρηση: Πού είναι το πρόβλημα; Στο ότι μεταβιβάζουμε κάποια ποσοστά εταιρειών; Εδώ είμαστε. Θα σας το πω πολύ απλά. Δεν γίνεται να υπάρξει επενδυτής, να γίνει αποκρατικοποίηση, ακόμη και αν το ήθελε ο οποιοσδήποτε. Παραδείγματος χάριν, σε αυτά που λέτε εσείς στρατηγική σημασίας δεν γίνεται, αν δεν υπάρξει ρυθμιστικό πλαίσιο.
Πώς θα έρθει ο επενδυτής να βάλει τα λεφτά του στην ΕΥΔΑΠ, αν δεν ξέρει σε ποια τιμή θα πουλάει και εάν δεν ξέρει το ποιος θα καθορίζει την τιμή και εάν δεν ξέρει το ποιες είναι οι απαιτούμενες επενδύσεις; Ποιος θα βάλει τα χρήματά του;</Speech> 
<Speech><Parlmember>ΖΩΗ ΚΩΝΣΤΑΝΤΟΠΟΥΛΟΥ</Parlmember>: Κύριε Βορίδη...</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Κύριε Βορίδη, ολοκληρώστε σας παρακαλώ.</ChairmanSpeech>
<Speech><Parlmember>ΜΑΥΡΟΥΔΗΣ ΒΟΡΙΔΗΣ</Parlmember>: Για να του κανονίσει εν συνεχεία η διακόπτουσα κ. Κωνσταντοπούλου την τιμή, έτσι όπως θέλει; Άρα, προφανώς δεν γίνεται να υπάρξει τέτοια επένδυση. Άρα, δεν είναι εκεί το ζήτημα. 
Ξαναλέω, να μιλήσουμε επιτέλους σε αυτή τη χώρα ειλικρινά. Θέλουμε αναπτυξιακές πρωτοβουλίες; Θέλουμε να αντιμετωπίσουμε το ζήτημα του δημόσιου χρέους; Θέλουμε να το μειώσουμε; Θέλουμε να κάνουμε αποτελεσματική αξιοποίηση της δημόσιας περιουσίας; Αυτή είναι η κεντρική συζήτηση και εκεί –το ξαναείπα απ’ αυτό το Βήμα- υπάρχουν δύο βασικοί τρόποι σκέψης. Δεν υπάρχουν πενήντα δύο, υπάρχουν δύο τρόποι σκέψης. Αυτοί που λένε «ναι» και αυτοί που λένε «όχι». Εμείς λέμε «ναι», κύριε Υπουργέ, και υπερψηφίζουμε το συγκεκριμένο σχέδιο νόμου. 
(Χειρoκροτήματα από την πτέρυγα της Νέας Δημοκρατίας)</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Όπως θα παρατηρήσατε, κύριοι συνάδελφοι, υπάρχει πρόβλημα με τον πίνακα χρονομέτρησης των ομιλητών.</ChairmanSpeech> 
<Speech><Parlmember>ΠΑΝΑΓΙΩΤΗΣ ΛΑΦΑΖΑΝΗΣ</Parlmember>: Από δω και πέρα κύριε Πρόεδρε, να μιλάμε κατ’ εκτίμηση. Δεν είναι κακό αυτό.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Το λόγο έχει ο κ. Επαμεινώνδας Μαριάς. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, κύριοι συνάδελφοι, συμφωνούμε ότι σε αυτήν την Αίθουσα πραγματικά πρέπει να πούμε την αλήθεια και να συζητήσουμε ποιο είναι το πρόβλημα. Το πρόβλημα είναι αν θα δουλεύει αυτή η κοινωνία και η πολιτεία, προκείμενου τα πάντα να πηγαίνουν στους δανειστές ή η ελληνική πολιτεία θα λειτουργήσει, προκειμένου να στηρίξει τον ελληνικό λαό, να αντιμετωπίσει την κρίση, την ανεργία, τη φτώχεια, τα συσσίτια; Ξέρετε, κύριε Υπουργέ, αύριο στο Ηράκλειο της Κρήτης οι τρίτεκνοι, τους οποίους με την πολιτική σας διώκετε, οργανώνουν συσσίτια στο κέντρο της πόλης. Θα στηρίξει την προσπάθεια που κάνουν όλοι οι Έλληνες πολίτες να βρουν φάρμακα, να βρουν χρήματα να βάλουν πετρέλαιο, να πληρώσουν τη ΔΕΗ; Αυτό είναι το ερώτημα. 
Η Κυβέρνηση, η ελληνική πολιτεία τα έσοδα του ελληνικού κράτους θα τα δώσει κατά κύριο λόγο για τη στήριξη της ευημερίας των Ελλήνων πολιτών ή θα πάνε κατά προτεραιότητα για να ξεχρεώσουν τους δανειστές; Αυτό είναι το ερώτημα σήμερα και αυτό ήταν το ερώτημα πάντοτε σε όλες τις κοινωνίες για το εάν αυτοί που εργάζονται θα είναι και αυτοί οι οποίοι θα έχουν τη δυνατότητα να απολαμβάνουν τους κόπους τους και να υπάρχει μία δίκαιη κατανομή του πλούτου. Αυτό είναι το βασικό ερώτημα. 
Στην εποχή του μνημονίου σήμερα αυτό που συζητάμε, έχει σχέση με το ΤΑΙΠΕΔ, δηλαδή το όργανο εκείνο ή ένα από τα όργανα εκείνα που αξιοποιούν οι δανειστές, προκειμένου να πάρουν κατά προτεραιότητα τις εισπράξεις του κράτους. Και έχουμε την Κυβέρνηση, η οποία το έχει δεχθεί. Είναι μέσα στα μνημόνια, είναι στις αποφάσεις του Eurogroup, θα έρθει σε λίγο και θα είναι και νομικά δεσμευτική ρύθμιση. Αυτό είναι που επιδιώκετε. Με αυτήν την πολιτική σας και μ&apos; αυτό το νομοσχέδιο, αυτό κάνετε. Διότι το ΤΑΙΠΕΔ πράγματι έχει θεσπιστεί. Αλλά στο άρθρο τρίτο υπάρχουν οκτώ σελίδες που αναφέρονται στο πώς θα λειτουργεί το ΤΑΙΠΕΔ και το τροποποιούν. 
Άρα, λοιπόν, εδώ γίνεται μία προσπάθεια το εργαλείο ξεπουλήματος της δημόσιας περιουσίας και είσπραξης χρημάτων για λογαριασμό των δανειστών να γίνει καλύτερο, να αξιοποιηθεί και να προχωρήσει. Άρα, λοιπόν, αυτό πρέπει να συζητήσουμε και όχι γενικώς περί αποκρατικοποιήσεων, περί ιδιωτικοποιήσεων, λες και δεν υπάρχει στην Ελλάδα μνημόνιο, λες και δεν υπάρχουν συγκεκριμένες αποφάσεις και ακούμε απίθανα πράγματα περί κυριαρχίας του Ελληνικού Κοινοβουλίου. 
Έχετε φέρει ποτέ εδώ νόμο, χωρίς να τον εγκρίνει η τρόικα; Έχετε τολμήσει να φέρετε τα εργασιακά, χωρίς να τα εγκρίνει η τρόικα; Για ποια κυριαρχία του Ελληνικού Κοινοβουλίου λέτε;
Ένας από τους συνεταίρους σας, η ΔΗΜΑΡ, έχει βάλει ένα θέμα και δεν φέρνετε τα ζητήματα αυτά, γιατί ακόμα τα συζητάτε με την τρόικα. Μόνο όταν σας δώσει το οκ η τρόικα θα φέρετε διατάξεις εδώ. Επομένως, για ποια κυριαρχία μιλάμε; Για μια τυπική, δήθεν, κυριαρχία. Επί της ουσίας, δεν έχετε τολμήσει και δεν μπορείτε να φέρετε κανένα νομοσχέδιο και το ξέρει και ο Υπουργός, ο οποίος δεν μπορεί να ασκήσει κυριαρχικά δικαιώματα αν δεν συμφωνήσει με την τρόικα, αν δεν του πούνε το οκ. Άρα, για ποια κυριαρχία μιλάτε; Πού μιλάμε; Στο κενό βρισκόμαστε; Υπάρχει μια κατάσταση δεδομένη και την ξέρουμε όλοι. 
Κουβεντιάζουμε, λοιπόν, και λέμε για την περίφημη βιωσιμότητα του χρέους. Καταρχάς, η σωστή έκφραση κατά την άποψή μας είναι ότι θέλουμε ένα χρέος διαχειρίσιμο. Δεν το θέλουμε βιώσιμο, δεν θέλουμε να υπάρχει χρέος και να επιβιώνει. Θέλουμε ένα χρέος που να είναι διαχειρίσιμο και εμείς, βεβαίως, ως Ανεξάρτητοι Έλληνες το χρέος που είναι παράνομο, που είναι επονείδιστο θα το διαγράψουμε. Καλό είναι, λοιπόν, να μιλάμε με συγκεκριμένους όρους.
Αυτό, λοιπόν, το περί διαχειρίσιμου χρέους ή βιώσιμου χρέους το ψήφισε ο ίδιος το Γιώργος ο Παπανδρέου στις 25 Μαρτίου 2011 και τότε μπήκαν τα δεδομένα ότι επειδή το χρέος δεν είναι δήθεν διαχειρίσιμο, θα πρέπει να πουληθεί και δημόσια περιουσία. Διότι θυμόσαστε πολύ καλά ότι στην αρχή το μνημόνιο είχε βάλει πούλημα δημόσιας περιουσίας ένα δισεκατομμύριο, μετά έγινε πέντε δισεκατομμύρια και όταν έγινε αυτή η περίφημη εφεύρεση περί δημόσιου χρέους, μπήκαν τα 50 δισεκατομμύρια ξεπούλημα δημόσιας περιουσίας. Αυτή είναι η πραγματικότητα. 
Και ήρθατε, κύριε Υπουργέ, εδώ τις προάλλες, αναγγείλατε τα περί επιμήκυνσης, σας το είπα και στη δευτερολογία αργά το βράδυ και είχε βγει ο Σόιμπλε και «σας άδειασε» και σας είπε ότι αυτά είναι απίθανα και ότι δεν υπάρχουν συμφωνημένα. Λοιπόν, για ποια επιμήκυνση μιλάτε; Αυτή η οποία για να γίνει 25 με 30 δισεκατομμύρια νέο δάνειο; Αυτή είναι η περίφημη επιμήκυνση; Και τι θα την κάνει την επιμήκυνση, όταν το 75% των μέτρων θα εφαρμοστούν το 2013 και θα πέσουν όλα επάνω του, αυτά τα 13,5 δισεκατομμύρια;
Άρα, λοιπόν, τα πράγματα δεν είναι ακριβώς έτσι. Επομένως, πρέπει να δείτε ορισμένα πράγματα. Σας τα είπαμε και στην επιτροπή, αλλά μετά έπρεπε να κατεβείτε κι εσείς στην Ολομέλεια. 
(Στο σημείο αυτό κτυπάει το κουδούνι λήξης του χρόνου ομιλίας του κυρίου Βουλευτή)
Τελειώνω, κύριε Πρόεδρε.
Αυτή τη στιγμή γίνεται ένα μαζικό ξεπούλημα στη δημόσια περιουσία. Δεν πρόκειται για ΔΕΚΟ, πρόκειται για δημόσια αγαθά. Το νερό δεν είναι ΔΕΚΟ, το διαχειρίζεται απλά μια ΔΕΚΟ. Όλη η υποδομή της χώρας δεν είναι ΔΕΚΟ. Αυτά, λοιπόν, τα δημόσια αγαθά, αυτή τη δημόσια περιουσία δεν έχετε το δικαίωμα και δεν μπορείτε να τα ξεπουλήσετε και αυτό είναι δεδομένο. 
Προχωρείτε, όμως, κι επικίνδυνα, διότι μπαίνουμε στη δικιά σας λογική που θέλετε να ξεπουλήσετε τα λιμάνια, τα αεροδρόμια και δεν έχετε βάλει ούτε ρήτρες εθνικής ασφάλειας. Έχουμε τουρκική εταιρεία του Κοτς, του γνωστού, ο οποίος έχει αγοράσει το 50% μάλλον της παραχώρησης στο λιμάνι της Μυτιλήνης και «το κάνατε γαργάρα». Υπάρχει αυτή τη στιγμή αντίστοιχη πρόταση και ενδιαφέρον για το λιμάνι του Ρεθύμνου. Δίνεται σε παραχώρηση και ξεπούλημα τη Σούδα, τα αεροδρόμια της Κρήτης και όλης της Ελλάδας. Πού είναι η ρήτρα εθνικής ασφάλειας;
Ακόμη και στην Αμερική στη μητρόπολη του καπιταλισμού, όταν θεωρούν μια εταιρεία εθνικής ασφάλειας, δεν την δίνουν. Εσείς εδώ ξεπουλάτε και πολεμική βιομηχανία. Βάλατε τέτοιες ρήτρες; Δεν τις είδαμε. Επομένως, λοιπόν, υπάρχει αυτή τη στιγμή ένα τεράστιο ζήτημα. Προχωρείτε στο ξεπούλημα κι αυτό εμείς δεν θα το δεχτούμε. Θα παλέψουμε να ανατραπεί.
Και φυσικά, υπάρχουν άλλες προτάσεις και θα έχουμε την ευκαιρία στον προϋπολογισμό να τις συζητήσουμε, διότι φαντάζομαι ότι αύριο θα καταθέσετε το προϋπολογισμό εδώ, για να δούμε τι πολιτική θα έχετε.</ChairmanSpeech> 
<Speech><Parlmember>ΙΟΡΔΑΝΗΣ ΤΖΑΜΤΖΗΣ</Parlmember>: Πεδίο δόξης λαμπρό για τον Προϋπολογισμό.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Θα το συζητήσουμε.
Σας λέμε, λοιπόν, όπως σας είπε και ο Μανώλης ο Γλέζος, ότι υπάρχει το θέμα των γερμανικών αποζημιώσεων. Εμείς θα το φέρνουμε εδώ όσο και να σας ενοχλεί. Είναι καθοριστικό. Όταν απαιτούν από μια χώρα ότι δήθεν οφείλει 350 δισεκατομμύρια ευρώ, η χώρα αυτή πρώτα κοιτάει αν υπάρχει κάποιος που της οφείλει.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Ολοκληρώστε, κύριε Μαριά.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Τελειώνω, κύριε Πρόεδρε και σας ευχαριστώ για την ανοχή σας.
Αυτή τη στιγμή μας οφείλουν 54 δισεκατομμύρια ευρώ για το κατοχικό δάνειο. Και δεν θέλουμε την επιστροφή του κατοχικού δανείου, όπως λένε άλλοι. Θέλουμε την εξόφληση, γιατί επιστροφή σημαίνει γενικώς χωρίς τόκους. Θέλουμε εξόφληση με βάση τους τόκους, που μαζί και με τις γερμανικές αποζημιώσεις τις υπόλοιπες που είναι 108 δισεκατομμύρια χωρίς τόκους, περνάει το 1 τρισεκατομμύριο ευρώ. Θα πάτε να βάλετε αυτά τα θέματα;
Σας ευχαριστώ.</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Το λόγο έχει ο Κοινοβουλευτικός Εκπρόσωπος της Χρυσής Αυγής κ. Χρήστος Παππάς.</ChairmanSpeech> 
<Speech><Parlmember>ΧΡΗΣΤΟΣ ΠΑΠΑΣ</Parlmember>: Κρείττον σιγάν, κύριε Βορίδη. Είπατε κάτι για τον Ίωνα Δραγούμη. Προφανώς, πέρασαν αρκετά χρόνια και τα ξεχάσατε. Δεν τα θυμάστε καλά, κύριε Βορίδη. Ο Ίων Δραγούμης δεν είχε πει ότι το κράτος βλάπτει το έθνος. Είχε πει ότι εάν το κράτος φτάσει σε σημείο να βλάπτει το έθνος, τότε δεν θέλετε το κράτος. 
Και έρχεται, λοιπόν, η Χρυσή Αυγή με την ιδεολογία της –γιατί έχουμε ιδεολογία- και λέει ότι το κράτος πρέπει να εναρμονιστεί με το έθνος και οραματιζόμαστε και γι’ αυτό αγωνιζόμαστε, για τη δημιουργία ενός εθνικού κράτους. Αυτό σε απάντηση, επειδή δείξατε την πλευρά μας και μας κάνατε μαθήματα περί Ίωνος Δραγούμη. Ξαναδιαβάστε τα. Είμαστε γνωστοί από παλιά, έτσι; Αν σας χρησιμεύουν, να τα διαβάσετε, γιατί προφανώς τα έχετε διαγράψει πια από τη μνήμη σας. Είναι το μαύρο κακό παρελθόν σας. Θα ξανανεβείτε στα κυβερνητικά …</Speech>
<Speech><Parlmember>ΜΑΥΡΟΥΔΗΣ ΒΟΡΙΔΗΣ</Parlmember>: Θα μιλήσουμε γι’ αυτό;</Speech> 
<Speech><Parlmember>ΧΡΗΣΤΟΣ ΠΑΠΠΑΣ</Parlmember>: Δεν θέλω να το κάνω προσωπικό και δεν έχω καμμία διάθεση ειρωνείας. Απλώς τα υπενθύμισα, για να μπουν κάποια πράγματα στη θέση τους.
Και ο κύριος που είναι δίπλα σας, ο κ. Τζαμτζής που είναι εισηγητής, επειδή είπε για «καθαρά χέρια» και έκανε μια έμμεση επίθεση στο συναγωνιστή μου τον κ. Κασιδιάρη, να του πω: Εντάξει, έχετε καθαρά χέρια, είπατε ότι εσείς δεν θα χτυπήσετε κάποιο λαθρομετανάστη και εκ των πραγμάτων και λογικό είναι ότι δεν μπορείτε να χτυπήσετε κάποιον λαθρομετανάστη και λόγω ηλικίας. Και εγώ έχω περίπου την ίδια ηλικία. Τα χέρια σας, όμως, δεν είναι καθαρά.</Speech> 
<Speech><Parlmember>ΙΟΡΔΑΝΗΣ ΤΖΑΜΤΖΗΣ</Parlmember>: Πεντακάθαρα.</Speech>
<Speech><Parlmember>ΧΡΗΣΤΟΣ ΠΑΠΠΑΣ</Parlmember>: Της παρατάξεώς σας εννοώ. Και δεν εννοώ μόνο της παρατάξεώς σας. Εννοώ όλων όσων ψήφισαν το μνημόνιο 1 –εσείς το ψηφίσατε- ψήφισαν το μνημόνιο 2 και πρόκειται να ψηφίσουν και το μνημόνιο 3. Θα είναι χέρια βαμμένα με αίμα. Θα είναι το αίμα τριών χιλιάδων ανθρώπων, Ελλήνων που αυτοκτόνησαν. Θα είναι το αίμα ανθρώπων που πρόκειται να αυτοκτονήσουν. Θα είναι το αίμα όλων αυτών που θα υποφέρουν με τα εξοντωτικά μέτρα που θα φέρετε. Δηλαδή, κάντε και μια αυτοκριτική. Να μιλήσουμε προσωπικά. Να πεις: Βρε, αδερφέ, να το συζητήσω με τον εαυτό μου. Τι πάω να κάνω; Δεν είναι όλα πολιτική.</Speech> 
<Speech><Parlmember>ΙΟΡΔΑΝΗΣ ΤΖΑΜΤΖΗΣ</Parlmember>: Μου δίνετε το δικαίωμα να απαντήσω;</Speech> 
<Speech><Parlmember>ΧΡΗΣΤΟΣ ΠΑΠΠΑΣ</Parlmember>: Απαντήστε.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Κύριε Τζαμτζή, σας παρακαλώ!</ChairmanSpeech>
<Speech><Parlmember>ΙΟΡΔΑΝΗΣ ΤΖΑΜΤΖΗΣ</Parlmember>: Ο Κανονισμός δίνει το δικαίωμα, εφόσον ο ομιλητής θέλει, να απαντήσω.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Ο χρόνος θα μετρηθεί, κύριε Παππά. Έτσι λέει ο Κανονισμός. Μεταβιβάζετε χρόνο από την ομιλία σας στον κ. Τζαμτζή.</ChairmanSpeech>
<Speech><Parlmember>ΧΡΗΣΤΟΣ ΠΑΠΠΑΣ</Parlmember>: Κύριε Τζαμτζή, εσείς προσωπικά –επειδή δεν είναι προσωπικό- μου είστε ιδιαίτερα συμπαθής και ήμασταν προηγουμένως και στην επιτροπή και μιλήσαμε. Αυτό, όμως, που πάτε να κάνετε -η παράταξή σας και οι παρατάξεις που συνεργάζονται μαζί σας- είναι εγκληματικό, όχι μόνο για την Ελλάδα του σήμερα, αλλά και για τις γενιές που έρχονται. Καταστρέφετε την πατρίδα. 
Και θέλω να απευθυνθώ στον κύριο Υπουργό. Καλώς ήρθατε. Περαστικά σας. Σας το λέω ειλικρινά, ανθρώπινα, με καμμία διάθεση ειρωνείας. 
Και να αναλάβω και εσάς. Μιλήσατε προχθές και απαντήσατε πολύ καλά στους Κοινοβουλευτικούς Εκπροσώπους. Γιατί διακρίνω σε σας ότι τα ακούτε, δυσανασχετείτε, λέτε «κάτι γίνεται», σημειώνετε. Δεν είστε από αυτούς τους κυβερνητικούς με τις flat απαντήσεις. Κάτι σας απασχολεί. Κάτι έχει μείνει μέσα σας. 
Είπατε, λοιπόν, ότι δεν είστε αιθεροβάμων, είστε ρεαλιστής. Ερωτώ: Αυτό που πρόκειται να γίνει στην Ελλάδα αυτόν τον χειμώνα είναι ρεαλιστικό; 
Σε ποιο σενάριο επιστημονικής φαντασίας, σε πιο θρίλερ μελλοντολογικό του Χόλλυγουντ το φανταστήκατε; Έχετε φτιάξει μια μορφή στο μυαλό σας, τους ανθρώπους που θα ψάχνουν στα σκουπίδια, τους ανθρώπους που θα πεθαίνουν από το κρύο; Για σκεφτείτε το λίγο. 
Το λέω και σε εσάς. Τι πάτε να κάνετε; Για εσάς όλους της Νέας Δημοκρατίας που λέτε για πατριωτικό καθήκον, κύριε Βορίδη. Να το πατριωτικό σας καθήκον, τελευταία στιγμή να το αποσύρετε. Τελευταία στιγμή να μην το ψηφίσετε. Έτσι; Θα γίνουν εκλογές. Να γίνουν εκλογές. Μια χαρά. Είναι δηλαδή η χαρά του κοινοβουλευτισμού να γίνουν εκλογές, η χαρά της δημοκρατίας, να έχουμε κάθε μήνα εκλογές. Γιατί; Εσείς δεν φωνάζετε και λέτε δημοκρατία κ.λπ.; Να γίνουν εκλογές. Είναι και η τελευταία ελπίδα του ελληνικού λαού να γίνουν εκλογές. Να γίνουν εκλογές. Φοβόσαστε;</Speech> 
<Speech><Parlmember>ΙΟΡΔΑΝΗΣ ΤΖΑΜΤΖΗΣ</Parlmember>: Εμείς;</Speech>
<Speech><Parlmember>ΧΡΗΣΤΟΣ ΠΑΠΠΑΣ</Parlmember>: Τρίτο κόμμα είστε. Έτσι; 2,2% Μάλλον τρίτο είμαστε εμείς, αλλά σύντομα θα είστε τρίτο κόμμα. Έτσι;</Speech>
<Speech><Parlmember>ΜΑΥΡΟΥΔΗΣ ΒΟΡΙΔΗΣ</Parlmember>: Όταν γίνουν.</Speech>
<Speech><Parlmember>ΧΡΗΣΤΟΣ ΠΑΠΠΑΣ</Parlmember>: 2,2%. Πανάς σήμερα, τρεις χιλιάδες, δημοσκόπηση.</Speech> 
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Παρακαλώ, κύριε Παππά, ολοκληρώστε.</ChairmanSpeech> 
<Speech><Parlmember>ΧΡΗΣΤΟΣ ΠΑΠΠΑΣ</Parlmember>: Το δίλεπτο.</Speech> 
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Με την ανοχή του διλέπτου. Ναι, αλλά, όπως πάτε, δεν θα ολοκληρώσετε.</ChairmanSpeech> 
<Speech><Parlmember>ΧΡΗΣΤΟΣ ΠΑΠΠΑΣ</Parlmember>: Δεν πειράζει. Δικός μου είναι ο λόγος, θα τον σταματήσω εκεί που πρέπει. Ευχαριστώ πολύ.
Είπατε, λοιπόν, ότι είστε ρεαλιστής. Απευθύνομαι και σε εσάς, στο πατριωτικό σας καθήκον. Δεν αρνούμαι, κύριε Υπουργέ, ότι έχετε καλές προθέσεις. Έτσι; Να σας κάνω μία ερώτηση; Πιστεύετε στην πατρίδα; Πιστεύετε στο Θεό; Εγώ λέω ότι πιστεύετε, δεν το αρνούμαι. Δεν το αρνούμαι. Πιστεύετε. Μήπως, λοιπόν, αντί για την πατρίδα, πιστεύετε στις αγορές; Σε αυτό που λέτε συνέχεια, η αγαπημένη έκφραση, «πατρίδα των αγορών»; Μήπως τελικά με αυτήν τη συνεχή ενασχόλησή σας με τα οικονομικά Θεός σας έχει γίνει το χρήμα, τα επιτόκια, οι αριθμοί; 
Είπατε για κάποια μοντέλα. Νορβηγικό μοντέλο, αν θυμάμαι καλά, είχατε πει. Είστε λάτρης του νορβηγικού μοντέλου. Δυστυχώς, στα μοντέλα αυτά που είπατε υπάρχει μία στρέβλωση. Δηλαδή, ίσως σας έμαθαν το σωστό να είναι λάθος και σας πούλησαν το λάθος για σωστό και το έχετε πια κατανοήσει. Δεν το κάνετε από πρόθεση δηλαδή, έχετε κατανοήσει το λάθος ότι είναι σωστό και εμμένετε σε αυτήν την αντίληψη. 
Κύριε Υπουργέ, έχετε δύο παιδιά. Να σας ζήσουν. Εγώ έχω τρία παιδιά. Και όλα τα παιδιά των Ελλήνων να είναι καλά. Αλήθεια, όταν θα φτάσετε προς τα τέλη του βίου, στο έσχατο γήρας που λέμε, όταν θα έρχονται τα παιδιά σας, τα εγγόνια σας και θα σας λένε: «Παππού, τι έκανες τότε το 2012;», τι θα έχετε να τους πείτε; Δεν κάνω πολιτική ομιλία. Με κάλυψαν οι προλαλήσαντες, ο κ. Κασιδιάρης, ο κ. Ηλιόπουλος. Προσπαθώ να σας τσιγκλήσω στο θυμικό. Τι θα πείτε στα παιδιά σας; Τι θα πείτε στα εγγόνια σας; 
Και να το κλείσω. Επειδή εσείς, κύριε Βορίδη, χαμογελάτε...</Speech>
<Speech><Parlmember>ΜΑΥΡΟΥΔΗΣ ΒΟΡΙΔΗΣ</Parlmember>: Όχι.</Speech>
<Speech><Parlmember>ΧΡΗΣΤΟΣ ΠΑΠΠΑΣ</Parlmember>: Σας πιάνει που και που ένας όψιμος αντικομμουνισμός. Και εσείς προχθές είχατε μιλήσει, είχατε πει αντικομμουνιστικά πράγματα εδώ. Θυμάμαι την ομιλία σας, σας είχα ακούσει με προσοχή. Εγώ να σας πω, λοιπόν, ότι με την τοποθέτησή σας και όπως τοποθετηθήκατε...</Speech> 
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Πέρασε το δίλεπτο, κύριε Παππά.</ChairmanSpeech> 
<Speech><Parlmember>ΧΡΗΣΤΟΣ ΠΑΠΠΑΣ</Parlmember>: Ο κ. Μαριάς είχε δέκα δευτερόλεπτα. Δέκα δευτερόλεπτα θέλω και εγώ, με την ανοχή σας. 
Μας θυμίσατε, λοιπόν, σε όλους θυμίσατε ότι τόσο η γαλλική όσο και ο οκτωβριανή, η μποσλεβικική επανάσταση προέρχονται από την ίδια μήτρα. Είναι η μήτρα των τραπεζών και η μήτρα των σκοτεινών μυστικών ταγμάτων. Οι μεν κομμουνιστές λένε: «Οι εργάτες δεν έχουν πατρίδα» -είναι οι φιλελεύθεροι, οι τρικολόρε- το κεφάλαιο λέει ότι το κεφάλαιο δεν έχει πατρίδα. 
Εμείς, λοιπόν, ότι έχουμε πατρίδα, έχουμε την αιωνία Ελλάδα. Σε αυτήν πιστεύει η Χρυσή Αυγή, γι’ αυτήν αγωνιζόμαστε και γι&apos; αυτό αγωνιζόμαστε να έρθει η πολυπόθητη εθνική ανεξαρτησία, να έρθει δηλαδή η ελευθερία πια στον σκλαβωμένο ελληνικό λαό, να έρθει η πολυπόθητη κοινωνική δικαιοσύνη, να έρθει δηλαδή η ευημερία στον ελληνικό λαό.</Speech> 
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Σας ευχαριστούμε, κύριε συνάδελφε.</ChairmanSpeech> 
<Speech><Parlmember>ΧΡΗΣΤΟΣ ΠΑΠΠΑΣ</Parlmember>: Εγώ ευχαριστώ για την ανοχή σας.</Speech> 
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Το λόγο έχει ο κ. Νικόλας Καραθανασόπουλος, Κοινοβουλευτικός Εκπρόσωπος του Κομμουνιστικού Κόμματος Ελλάδας, για έξι λεπτά.</ChairmanSpeech>
<Speech><Parlmember>ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ</Parlmember>: Μάλλον ο προλαλήσας, ο εκπρόσωπος του φασιστικού μορφώματος της Χρυσής Αυγής, μπέρδεψε τα γεγονότα.</Speech>
<Speech><Parlmember>ΧΡΗΣΤΟΣ ΠΑΠΠΑΣ</Parlmember>: Κύριε Πρόεδρε, να σταματήσουν επιτέλους αυτού του είδους οι εκφράσεις σ’ αυτήν την Αίθουσα! Το έχω πει και στη Διάσκεψη των Προέδρων. Να σταματήσουν οι αυτού του είδους εκφράσεις, ειδάλλως θα γίνονται συνεχώς επεισόδια. Να τον ανακαλέσετε στην τάξη!</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Κύριε Παππά, έχουν γίνει επανειλημμένα συστάσεις, αλλά όταν υπάρχει πολιτικός -έστω και με κάποια έννοια- χαρακτηρισμός μη αποδεκτός, όπως καταλαβαίνετε, προληπτική λογοκρισία δεν μπορεί να υπάρξει.</ChairmanSpeech> 
<Speech><Parlmember>ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ</Parlmember>: Λέω ότι μπέρδεψε τα γεγονότα, κύριε Πρόεδρε, γιατί η μήτρα της Οκτωβριανής Επανάστασης ήταν οι πόθοι κι η ανάγκη απελευθέρωσης…</Speech>
<Speech><Parlmember>ΧΡΗΣΤΟΣ ΠΑΠΠΑΣ</Parlmember>: Φασίστες είστε εσείς, με την έννοια του φασισμού που λέτε…</Speech>
<Speech><Parlmember>ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ</Parlmember>: Βουβουζέλες δεν χρειαζόμαστε!</Speech>
<Speech><Parlmember>ΧΡΗΣΤΟΣ ΠΑΠΠΑΣ</Parlmember>: Βουβουζέλα είσαι!</Speech>
<Speech><Parlmember>ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ</Parlmember>: Η μήτρα της Οκτωβριανής Επανάστασης, κύριε Πρόεδρε, ήταν οι ανάγκες της εργατικής τάξης να απελευθερωθεί από τα δεσμά της εκμετάλλευσης ανθρώπου από άνθρωπο. Αντίθετα, οι μήτρες του ναζισμού και του φασισμού ήταν το χρηματοπιστωτικό σύστημα και οι μεγάλες βιομηχανίες που τους στήριξαν στη Γερμανία, γιατί αποτελούν το μακρύ χέρι του συστήματος, αποτελούν το βούρδουλα, τους μπράβους που προστατεύουν τα συμφέροντα των αφεντικών απέναντι στον εξεγερμένο λαό. 
Βεβαίως στη συζήτηση αυτή περίσσεψε από τη μία μεριά ο εκβιασμός της Κυβέρνησης, η τρομοκρατία να κάνουμε το παν για να σωθεί η πατρίδα. Ποια όμως σωτηρία της πατρίδας εννοούμε; Αυτό που σας ενδιαφέρει είναι να σωθούν τα μονοπώλια, να μπορούν να επιβιώσουν οι επιχειρηματικοί όμιλοι, να είναι ανταγωνιστικοί και να έχουν κέρδη και απ’ αυτήν την άποψη οδηγείτε την εργατική τάξη και τη λαϊκή οικογένεια στο κολαστήριο, θυσιάζετε τις ανάγκες της λαϊκής οικογένειας. Αλήθεια, γιατί είναι νόμιμο εάν κάποιος με νόμιμο –λέει- τρόπο έβγαλε τριακόσια εκατομμύρια κι έχει καταθέσεις στο εξωτερικό; Τι είδους νομιμότητα είναι αυτή που υπερασπίζεστε; Από πού κι ως πού μπορεί κάποιος να έχει τριακόσια εκατομμύρια σε καταθέσεις, τη στιγμή που υπάρχουν πεντακόσιες χιλιάδες παιδιά που υποσιτίζονται, που υπάρχουν ενάμισι εκατομμύριο άνεργοι; Πού τα βρήκε αυτά τα χρήματα; Από τον πλούτο του εργαζόμενου, τον οποίο με τον έναν ή με τον άλλο τρόπο τον έκλεψε, νομότυπα ή νομιμοφανώς.
Εμείς αυτό το δίκιο δεν το αναγνωρίζουμε. Για μας, νόμος είναι το δίκιο του εργάτη. Να είμαστε καθαροί. Απ’ αυτήν την άποψη, απέναντι στους εκβιασμούς της συγκυβέρνησης εμείς λέμε ότι η εργατική τάξη πρέπει να ξεσηκωθεί, όχι μόνο με την πάλη και τον αγώνα της να οδηγήσει στην καταψήφιση των μέτρων, αλλά αυτή η καταψήφιση να αποτελέσει και την αφετηρία της λαϊκής αντεπίθεσης για αποδέσμευση από την Ευρωπαϊκή Ένωση, κοινωνικοποίηση των μέσων παραγωγής και μονομερή διαγραφή του χρέους. Αυτή είναι η μόνη διέξοδος που σήμερα είναι ρεαλιστική και εξυπηρετεί το σύνολο των λαϊκών αναγκών. 
Γι’ αυτόν ακριβώς το λόγο και δεν έχουμε ανάγκη ως ΚΚΕ να καταφύγουμε στο λαϊκισμό και στη δημαγωγία, όπως κάνουν δυστυχώς, όχι μόνο τα υπόλοιπα κόμματα της Αντιπολίτευσης, αλλά και της συγκυβέρνησης. Ήταν χαρακτηριστική η τοποθέτηση του κ. Κεφαλογιάννη για την τροπολογία. Εμείς δηλώσαμε καθαρά ότι αυτό είναι το «τυράκι», για να νομιμοποιήσετε έτσι τα βάρβαρα, αντιλαϊκά μέτρα. Αυτό εμείς το ψηφίζουμε, αλλά καλούμε το λαό ταυτόχρονα να απορρίψει το πακέτο των 13,5 εκατ. μέτρων και να μην δεχθεί να πληρώσει «δεκάρα τσακιστή» για τα χρέη που έχει δημιουργήσει η πλουτοκρατία και για να σωθούν οι επιχειρηματικοί όμιλοι. 
Απ’ αυτήν την άποψη δεν σας αντιπαλεύουμε, κύριε Υπουργέ, για τον τύπο, δηλαδή για το ποιος θα κάνει τις ιδιωτικοποιήσεις. Αν τις κάνει το ΤΑΙΠΕΔ είναι κακό. Δηλαδή αν τις κάνει η Βουλή είναι καλές; Η Βουλή δεν ιδιωτικοποίησε τον ΟΤΕ; Είναι καλή η ιδιωτικοποίηση; Ή την «Ολυμπιακή»; Η Βουλή δεν παραχώρησε τους οδικούς άξονες; Τι είναι αυτά; Είναι καλές αυτές οι ιδιωτικοποιήσεις κι οι άλλες είναι κακές ή είναι ξεπούλημα; Δηλαδή αν το τίμημα είναι λίγο καλύτερο, θα αλλάξουν τα πράγματα και δεν είναι ξεπούλημα; Θα σταματήσει η επίθεση στους μισθούς και στις συντάξεις; Έχετε τέτοιες αυταπάτες; Λέτε τέτοια ψέματα στον κόσμο; Θα σταματήσει η επίθεση στα εργασιακά και ασφαλιστικά δικαιώματα; Δεν πρόκειται να γίνει αυτό το πράγμα, αφού γίνεται παντού, στο σύνολο της Ευρωπαϊκής Ένωσης. Και «σας έπιασε τώρα ο πόνος» ότι εκχωρείται εθνική κυριαρχία στα κόμματα του ευρωμονόδρομου, όταν έχετε αποδεχθεί την Ευρωπαϊκή Ένωση και την υπερασπίζεστε μέχρι τελικής πτώσεως κι όταν υπέρτατος νόμος είναι ο νόμος της Ευρωπαϊκής Ένωσης και υπερισχύει του ελληνικού Συντάγματος; Και ξαφνικά, σας πείραξαν οι δύο παρατηρητές που είναι στο ΤΑΙΠΕΔ και όχι η Ευρωπαϊκή Ένωση, ως Ευρωπαϊκή Ένωση, με την πολιτική που ακολουθεί και την όποια συνδιαμόρφωση έχει η ελληνική Κυβέρνηση σε αυτή την πολιτική τη βάρβαρη, την ταξική, την αντιλαϊκή; Μπορεί να γίνει καλή η Ευρωπαϊκή Ένωση κάποια στιγμή; 
Και θα μπω σε τρία-τέσσερα συγκεκριμένα πράγματα.
Εμείς θα επιμείνουμε, κύριε  Υπουργέ, σε σχέση με το νομοσχέδιο. Πρέπει να αποσυρθεί. Δεν το ακούσαμε από τα άλλα κόμματα. Η Αξιωματική Αντιπολίτευση ακόμα πανηγυρίζει. Λέμε ότι πρέπει να αποσυρθεί η παράγραφος 2 της 24Α΄. Αυτό τι σημαίνει; Με αυτήν την παράγραφο το σύνολο της ακίνητης περιουσίας των νομικών προσώπων δημοσίου δικαίου από πανεπιστήμια, νοσοκομεία, Οργανισμούς Τοπικής Αυτοδιοίκησης, Οργανισμούς Κοινωνικής Ασφάλισης μπορούν με κοινές υπουργικές αποφάσεις να δοθεί σε ιδιωτικοποίηση, δηλαδή δήμευση μίας περιουσίας που ανήκει σε αυτούς τους οργανισμούς, σε αυτά τα ταμεία. Αυτή είναι η πρώτη παρατήρηση, πρέπει να αποσύρετε τη συγκεκριμένη.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Δεύτερο ζήτημα στο οποίο θα ήθελα να αναφερθώ και έχει να κάνει με το πετρέλαιο θέρμανσης και την τροπολογία. Με αυτήν την τροπολογία που καταθέτετε είναι σαν να λέτε «ζήτω το λαθρεμπόριο», γιατί το λαθρεμπόριο των καυσίμων προέρχεται από τη διαφορά της φορολογίας. Όσο πιο υψηλή είναι η φορολογία, τόσο μεγαλύτερο κίνητρο έχει ο άλλος να κάνει λαθρεμπόριο. Και ποιος το κάνει; Ο εισαγωγέας ή ο εξαγωγέας.
Άρα, λοιπόν, το κύκλωμα είναι το εφοπλιστικό πετρέλαιο που υπάρχει και το εξαγωγικό, που εκεί δεν κάνετε τίποτα. Άρα, λοιπόν, ποια είναι η λύση; Μειώστε τη φορολογία –καταργήστε λέμε εμείς- στο πετρέλαιο θέρμανσης και φορολογείστε το εφοπλιστικό και το εξαγωγικό, εφόσον θέλετε να πιάσετε τυπικά το λαθρεμπόριο. Δεν θέλετε να κάνετε αυτό. Θέλετε να καταστρέψετε τη λαϊκή οικογένεια, να μην έχει θέρμανση. Αυτό είναι το δεύτερο ζήτημα.
Το τρίτο ζήτημα είναι το ζήτημα της τροπολογίας για το Επικουρικό Ταμείο, το είπαν και άλλοι. Δεν έχει να κάνει απλά και μόνο με τη βιωσιμότητα του Επικουρικού Ταμείου και τα αποθεματικά τα οποία έχει -το ξέρετε πολύ καλά- έχει να κάνει με την προσπάθεια συνολικότερης αναδιαμόρφωσης του ασφαλιστικού χάρτη της χώρας. Μέσα από αυτή τη διαδικασία θα βρουν ευκαιρία πολύ εύκολα μια σειρά μικρές ασφαλιστικές επιχειρήσεις του χώρου να «βαρέσουν λουκέτο», χωρίς καμμία απολύτως δέσμευση και να συγκεντρωθεί ο κλάδος σε δύο ή τρεις μεγάλες ασφαλιστικές εταιρείες που θα λυμαίνονται την αγορά. Αποτελεί πρόκληση τη στιγμή που αυξάνονται τα τέλη, που αυξάνονται οι βενζίνες, που αυξάνεται η φορολογία να οδηγείτε τον άλλο και να του λέτε ότι δεν θα έχει ούτε καν κάλυψη ασφαλιστική, γιατί; Γιατί οι επιχειρηματικοί όμιλοι και οι ασφαλιστικές εταιρείες προτιμούν να βάλουν λουκέτο.
Τέταρτο ζήτημα για την υπόθεση της συγχώνευσης των ασφαλιστικών ταμείων. Εμείς λέμε καθαρά ότι αυτός αποτελεί κρίκο στη συνέχιση της αντιασφαλιστικής μεταρρύθμισης. Γιατί με το ν. 4075/2012 θα έπρεπε να ενταχθούν αυτά στον ΕΟΠΥΥ ή να μετατραπούν σε νομικά πρόσωπα ιδιωτικού δικαίου. Εμείς ούτε το ένα ούτε το άλλο θέλουμε. Δηλαδή τι να γίνουν: Επαγγελματικά ταμεία και μην έχουν καθόλου κρατική χρηματοδότηση; Και μία προσωρινή οικονομική ευρωστία που έχουν σήμερα, αύριο δεν θα την έχουν και άρα, θα ζητήσουν από τους ασφαλισμένους να πληρώσουν ακόμα περισσότερα; 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Ολοκληρώστε, παρακαλώ.</ChairmanSpeech>
<Speech><Parlmember>ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ</Parlmember>: Όπως, λοιπόν, εμείς λέμε «όχι» στην ενοποίηση, γιατί οδηγεί σε χαμηλότερη παροχή υπηρεσιών, σε υποβάθμιση των παρεχόμενων υπηρεσιών και σε δήμευση των αποθεματικών των ασφαλιστικών ταμείων των τραπεζοϋπάλληλων, των μηχανικών, των δικηγόρων, των δημοσιογράφων -που βάλατε τώρα από το παραθύρι- έτσι, λοιπόν, λέμε ότι αυτό πρέπει να μην ισχύσει. Και ουσιαστικά, μέσα από αυτή τη διαδικασία εμείς υποστηρίζουμε την ενιαία, απολύτως δωρεάν σύγχρονη και αποκλειστικής παροχής δημόσια υγεία με άμεση κατάργηση του κλάδου της ασφάλισης.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Ολοκληρώστε, παρακαλώ.</ChairmanSpeech>
<Speech><Parlmember>ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ</Parlmember>: Ολοκληρώνω, κύριε Πρόεδρε. Έτσι και αλλιώς ως κόμμα δεν έχουμε δαπανήσει χρόνο στη σημερινή συνεδρίαση. Ένα λεπτό μπορώ να το χρησιμοποιήσω. Άλλωστε, ο τελευταίος ομιλητής είμαι πριν από τον κύριο Υπουργό.
Και να τελειώσω με αυτό λοιπόν, αφού ο κύριος Πρόεδρος επιμένει. 
Έχουμε καταθέσει μια τροπολογία, κύριε  Υπουργέ. Αυτή η τροπολογία δεν προξενεί καμμία απολύτως δαπάνη στον κρατικό προϋπολογισμό. Είναι μία τροπολογία που την είχε αποδεχθεί αρχικά η προηγούμενη κυβέρνηση του κ. Παπαδήμου διά του Αναπληρωτή Υπουργού Οικονομικών, του κ. Οικονόμου και μετά με παρέμβαση αποσύρθηκε. Αυτήν ακριβώς τη διάταξη που βάλαμε, την εφαρμόσατε για τους εργαζόμενους της Αγροτικής Τράπεζας.</Speech>
<Speech><Parlmember>ΜΑΥΡΟΥΔΗΣ ΒΟΡΙΔΗΣ</Parlmember>: Ποιο;</Speech>
<Speech><Parlmember>ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ</Parlmember>: Είναι αυτό που λέμε για τις συνεταιριστικές τράπεζες και ανακλήθηκε η άλλη και το υγιές κομμάτι το απορρόφησε η Εθνική Τράπεζα, να πάρει και τους εκατόν τριάντα, εκατόν σαράντα εργαζόμενους των τριών αυτών συνεταιριστικών τραπεζών.
Όπως το κάνατε για την Αγροτική Τράπεζα, να το κάνετε και για τις τρεις αυτές ασφαλιστικές εταιρείες. Δεν προκαλεί κανένα απολύτως κόστος στον κρατικό προϋπολογισμό. Υπήρχε στην προηγούμενη σύνθεση της Βουλής ομοφωνία όλων των κομμάτων. Γιατί σήμερα να μην κάνετε αποδεκτή τη συγκεκριμένη τροπολογία, την οποία καταθέτει το ΚΚΕ;
Ευχαριστώ, κύριε Πρόεδρε και για την ανοχή σας.</Speech> 
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Εγώ σας ευχαριστώ, κύριε συνάδελφε.</ChairmanSpeech> 
<Speech><Parlmember>ΠΑΝΑΓΙΩΤΗΣ ΛΑΦΑΖΑΝΗΣ</Parlmember>: Κύριε Πρόεδρε, παρακαλώ θα ήθελα ένα λεπτό μόνο για τις τροπολογίες.
(Θόρυβος – Διαμαρτυρίες στην Αίθουσα)</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Κύριε Λαφαζάνη, δικαιούστε τριτολογίας, αλλά αν πάρετε το λόγο θα ανοίξουμε κύκλο τριτολογιών.</ChairmanSpeech> 
<Speech><Parlmember>ΠΑΝΑΓΙΩΤΗΣ ΛΑΦΑΖΑΝΗΣ</Parlmember>: Για τις τροπολογίες του κ. Κεφαλογιάννη και του κ. Καραθανασόπουλου θέλω να τοποθετηθώ.</Speech> 
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Να μιλήσει ο κύριος Υπουργός και να κάνετε τη διευκρίνιση, αν πρόκειται για νομοτεχνική –ή τέτοιας μορφής- παρέμβαση. 
Ορίστε, κύριε Υπουργέ, έχετε το λόγο.</ChairmanSpeech> 
<Speech><Parlmember>ΙΩΑΝΝΗΣ ΣΤΟΥΡΝΑΡΑΣ</Parlmember> (Υπουργός Οικονομικών): Ευχαριστώ, κύριε Πρόεδρε. 
Θα ήθελα βέβαια να ακούσω την απάντηση του κ. Λαφαζάνη για την τροπολογία.</Speech> 
<Speech><Parlmember>ΠΑΝΑΓΙΩΤΗΣ ΛΑΦΑΖΑΝΗΣ</Parlmember>: Όχι απάντηση. Θέλω να κάνω τοποθέτηση.</Speech> 
<Speech><Parlmember>ΙΩΑΝΝΗΣ ΣΤΟΥΡΝΑΡΑΣ</Parlmember> (Υπουργός Οικονομικών): Παρακαλώ. Να σας ακούσω.</Speech> 
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>):  Ορίστε, κύριε Λαφαζάνη.</ChairmanSpeech> 
<Speech><Parlmember>ΠΑΝΑΓΙΩΤΗΣ ΛΑΦΑΖΑΝΗΣ</Parlmember>: Είπε ο κ. Κεφαλογιάννης, ο οποίος δεν είναι τώρα παρών...</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Δεν έχει σημασία. Θα τα ακούσουμε όλοι οι άλλοι.</ChairmanSpeech> 
<Speech><Parlmember>ΠΑΝΑΓΙΩΤΗΣ ΛΑΦΑΖΑΝΗΣ</Parlmember>: Βεβαίως, δεν έχει σημασία. 
Είμαστε θετικοί στην τροπολογία, παρ’ όλο που έχουμε ζωηρές επιφυλάξεις και αντιρρήσεις σε σημεία της, τα οποία είναι κρίσιμα. 
Πρώτη αντίρρησή μας είναι ότι δίνει την ευχέρεια στον Υπουργό Οικονομικών να πάει το ύψος των αποδοχών των διοικητών των ΔΕΚΟ μέχρι τις αμοιβές του Πρωθυπουργού, πράγμα που δεν είναι καλό, διότι έτσι μπορεί μέσω της τροπολογίας να φθάσουν όλοι στο μισθό του Πρωθυπουργού! Εντάξει, δεν λέω να είναι πένητες οι διοικητές των ΔΕΚΟ, όχι όμως με απόφαση του κυρίου Υπουργού να πηγαίνουν εύκολα ως το μισθό του Πρωθυπουργού. Την ψηφίζουμε, λοιπόν, με αυτή την επιφύλαξη.
Η δεύτερη επιφύλαξή μας είναι η αναφορά στις ΔΕΚΟ που μετέχουν κάτω από 50%, όπου δεν διευκρινίζεται πόσο θα είναι. 
Τρίτον, υπάρχουν στον ευρύτερο δημόσιο τομέα –και όχι μόνο σε αυτό που ονομάζεται δημόσιος τομέας- διοικήσεις που ορίζει το κράτος, όπως παραδείγματος χάριν οι διοικήσεις της Εθνικής Τράπεζας. Δεν βλέπω κάποια ρύθμιση γι’ αυτούς. 
Νομίζω ότι πρέπει να συμπεριληφθούν οι ρυθμίσεις, οι οποίες είναι περιοριστικές για τις απολαβές και σε αυτούς που ορίζει το δημόσιο, άσχετα αν δεν έχει τη βαρύνουσα σημασία και τον βαρύνοντα λόγο στο μετοχικό τους κεφάλαιο.</Speech> 
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Κατανοητό, κύριε συνάδελφε.</ChairmanSpeech> 
<Speech><Parlmember>ΠΑΝΑΓΙΩΤΗΣ ΛΑΦΑΖΑΝΗΣ</Parlmember>: Μια κουβέντα μόνο και κλείνω. 
Συμφωνούμε με την τροπολογία του Κομμουνιστικού Κόμματος Ελλάδας και την υποστηρίζουμε θερμότατα και καλούμε τον κύριο Υπουργό, μια τροπολογία που έχουμε καταθέσει για την υπαγωγή στην ασφάλιση του δημοσίου των υπηρετούντων υπαλλήλων στο Μουσείο Νεοελληνικής Τέχνης του Δήμου Ρόδου, να τη δει με ένα θετικό τρόπο. Αν δεν μπορεί να τη δεχθεί, τουλάχιστον να έχει μια θετική δήλωση σε αυτή τη συνεδρίαση και σε επόμενη νομοθετική ρύθμιση, αν μπορεί, να την προωθήσει.</Speech> 
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>):   Μάλιστα.</ChairmanSpeech> 
<Speech><Parlmember>ΕΜΜΑΝΟΥΗΛ ΚΕΦΑΛΟΓΙΑΝΝΗΣ</Parlmember>: Κύριε Πρόεδρε, παρακαλώ θα ήθελα το λόγο για ένα λεπτό μόνο.</Speech> 
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>):  Δεν υπάρχει τέτοια διαδικασία, κύριε Κεφαλογιάννη. Ο κ. Λαφαζάνης είναι Κοινοβουλευτικός Εκπρόσωπος. Εσείς δεν είστε.</ChairmanSpeech> 
<Speech><Parlmember>ΕΜΜΑΝΟΥΗΛ ΚΕΦΑΛΟΓΙΑΝΝΗΣ</Parlmember>: Διευκρινιστικά μόνο, κύριε Πρόεδρε.</Speech> 
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Εσείς, κύριε Βορίδη, ως Κοινοβουλευτικός Εκπρόσωπος θέλετε το λόγο επί της τροπολογίας του κ. Κεφαλογιάννη;</ChairmanSpeech>
<Speech><Parlmember>ΜΑΥΡΟΥΔΗΣ ΒΟΡΙΔΗΣ</Parlmember>: Όχι, κύριε Πρόεδρε.</Speech> 
<Speech><Parlmember>ΙΟΡΔΑΝΗΣ ΤΖΑΜΤΖΗΣ</Parlmember>: Ο εισηγητής της, κύριε Πρόεδρε, θέλει να δώσει διευκρινίσεις.</Speech> 
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Δεν υπάρχει εισηγητής τροπολογιών!</ChairmanSpeech> 
<Speech><Parlmember>ΕΜΜΑΝΟΥΗΛ ΚΕΦΑΛΟΓΙΑΝΝΗΣ</Parlmember>: Κύριε Πρόεδρε, μόνο για ένα λεπτό!</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Εντάξει, λοιπόν, έχετε το λόγο για ένα λεπτό. Αναφερθείτε τηλεγραφικά.</ChairmanSpeech> 
<Speech><Parlmember>ΕΜΜΑΝΟΥΗΛ ΚΕΦΑΛΟΓΙΑΝΝΗΣ</Parlmember>: Σας ευχαριστώ πάρα πολύ για την καλοσύνη σας και κυρίως τον κύριο Υπουργό που έχει ανέβει στο Βήμα και μας περιμένει. 
Εγώ χαίρομαι που ο ΣΥΡΙΖΑ, έστω και με δυσκολία, δέχεται την τροπολογία. Θέλω να διευκρινίσω τα εξής: Πρώτον, αφορά όλες τις ΔΕΚΟ. Οι μισθοί των διοικητών των ΔΕΚΟ κατεβαίνουν στο επίπεδο του γενικού γραμματέα. Αυτό είναι απόλυτο. 
Δεύτερον, για τα τραπεζικά ιδρύματα και αυτά κατεβαίνουν στο επίπεδο του μισθού των διοικητών, των γενικών γραμματέων. Μόνο με αιτιολογημένη γνώμη του Υπουργού μπορούν να ανέβουν στο μισθό του Πρωθυπουργού. Μόνο με αιτιολογημένη γνώμη.
Όσο αφορά τις επιχειρήσεις ή τα τραπεζικά ιδρύματα στα οποία το κράτος έχει μειοψηφικό πακέτο, υποχρεούται ο εκπρόσωπος του δημοσίου –και με την τροπολογία που κάναμε και του ΤΑΙΠΕΔ- στη γενική συνέλευση να πει τη θέση του δημοσίου, η οποία είναι η μείωση των μισθών των διοικητών των ΔΕΚΟ στο επίπεδο του γενικού γραμματέα. Εάν τώρα στον ΟΤΕ παραδείγματος χάριν, οι Γερμανοί που έχουν την πλειοψηφία θέλουν κάτι άλλο, δεν μπορείς να το επιβάλεις. Αυτό λέει ο νόμος περί Ανωνύμων Εταιρειών. Είναι τόσο σαφές, είναι τόσο απόλυτο.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Μάλιστα. Είναι σαφές, κύριε Κεφαλογιάννη.</ChairmanSpeech>
<Speech><Parlmember>ΕΜΜΑΝΟΥΗΛ ΚΕΦΑΛΟΓΙΑΝΝΗΣ</Parlmember>: Και χαίρομαι που εσείς το δεχθήκατε και το ψηφίζετε.
Ευχαριστώ, κύριε Πρόεδρε.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Το λόγο έχει ο Υπουργός Οικονομικών, κ. Στουρνάρας.</ChairmanSpeech>
<Speech><Parlmember>ΙΩΑΝΝΗΣ ΣΤΟΥΡΝΑΡΑΣ</Parlmember> (Υπουργός Οικονομικών): Ευχαριστώ, κύριε Πρόεδρε.
Κατ’ αρχάς κάνουμε δεκτή αυτή την τροπολογία με γενικό αριθμό 33 και ειδικό αριθμό 12. Αλλά, υπάρχουν ορισμένα νομικά θέματα, τα οποία πρέπει να δούμε μετά.
Σχετικά με την κατατεθείσα τροπολογία με γενικό αριθμό 37 και ειδικό αριθμό 16 συμφωνούμε κατ’ αρχάς, αλλά θα δούμε περισσότερες λεπτομέρειες.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Νομίζω ότι πρέπει να διευκρινιστεί αυτό, κύριε Υπουργέ. Δεν υπάρχει τέτοια διαδικασία. Όταν πρέπει να πάρει την οριστική μορφή, την κάνετε δεκτή και επιφυλάσσεστε να κάνετε νομοτεχνικές διορθώσεις τις οποίες θα μας μοιράσετε αύριο πριν από την ψηφοφορία.</ChairmanSpeech> 
<Speech><Parlmember>ΙΩΑΝΝΗΣ ΣΤΟΥΡΝΑΡΑΣ</Parlmember> (Υπουργός Οικονομικών): Ωραία. 
Την κατατεθείσα τροπολογία με γενικό αριθμό 33 και ειδικό αριθμό 12 την κάνω δεκτή.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Ναι, ως έχει.</ChairmanSpeech>
<Speech><Parlmember>ΜΑΥΡΟΥΔΗ ΒΟΡΙΔΗΣ</Parlmember>: Ποια είναι αυτή;</Speech>
<Speech><Parlmember>ΙΩΑΝΝΗΣ ΣΤΟΥΡΝΑΡΑΣ</Parlmember> (Υπουργός Οικονομικών): Του κ. Κεφαλογιάννη.
Επίσης, κάνουμε δεκτή την κατατεθείσα τροπολογία με γενικό αριθμό 37 και ειδικό αριθμό 16 του κ. Κοντογιάννη, νομίζω.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Ο πρώτος υπογράφων είναι ο κ. Κοντογιάννης.</ChairmanSpeech>
<Speech><Parlmember>ΙΩΑΝΝΗΣ ΣΤΟΥΡΝΑΡΑΣ</Parlmember> (Υπουργός Οικονομικών): Τις υπόλοιπες κατατεθείσες τροπολογίες η Κυβέρνηση επιφυλάσσεται να τις μελετήσει.
(Θόρυβος στην Αίθουσα)</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Προχωρήστε, κύριε Υπουργέ.</ChairmanSpeech>
<Speech><Parlmember>ΟΛΓΑ-ΝΑΝΤΙΑ ΒΑΛΑΒΑΝΗ</Parlmember>: Ποια είναι αυτή που είπατε;</Speech> 
<Speech><Parlmember>ΙΩΑΝΝΗΣ ΣΤΟΥΡΝΑΡΑΣ</Parlmember> (Υπουργός Οικονομικών): Είναι η κατατεθείσα τροπολογία που αναφέρεται στις επιτροπές κρίσεων για τους συμμετέχοντες στη δευτεροβάθμια επιτροπή και σε όσους είναι διοικητικά αρμόδιοι, προκειμένου να καθοριστούν οι προϋποθέσεις με τις οποίες επανεγκρίνονται σε α’ και β’ βαθμό οι παλαιοί αιγιαλοί, να μην συμπίπτουν..
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Για τους αιγιαλούς είναι.</Speech>
<Speech><Parlmember>ΙΩΑΝΝΗΣ ΣΤΟΥΡΝΑΡΑΣ</Parlmember> (Υπουργός Οικονομικών): Ναι.</Speech>
<Speech><Parlmember>ΠΑΝΑΓΙΩΤΗΣ ΛΑΦΑΖΑΝΗΣ</Parlmember>: Κύριε Υπουργέ, αυτό έπρεπε να το είχατε δηλώσει. Δεν ξέραμε ότι την κάνετε δεκτή.
(Θόρυβος στην Αίθουσα)</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Κύριε Υπουργέ, συνεχίστε. Δεν θα τελειώσουμε ποτέ.</ChairmanSpeech>
<Speech><Parlmember>ΙΩΑΝΝΗΣ ΣΤΟΥΡΝΑΡΑΣ</Parlmember> (Υπουργός Οικονομικών): Για τις υπόλοιπες κατατεθείσες τροπολογίες, η Κυβέρνηση επιφυλάσσεται να τις μελετήσει ενδελεχώς και κυρίως να εκτιμήσει…</Speech>
<Speech><Parlmember>ΕΜΜΑΝΟΥΗΛ ΚΕΦΑΛΟΓΙΑΝΝΗΣ</Parlmember>: Έχω καταθέσει τις συμπληρώσεις.</Speech>
<Speech><Parlmember>ΙΩΑΝΝΗΣ ΣΤΟΥΡΝΑΡΑΣ</Parlmember> (Υπουργός Οικονομικών): Για τις υπόλοιπες εννοώ.</Speech>
<Speech><Parlmember>ΑΘΑΝΑΣΙΟΣ ΜΠΟΥΡΑΣ</Parlmember>: Όχι, συμπληρώσεις και διευκρινίσεις..</Speech>
<Speech><Parlmember>ΙΩΑΝΝΗΣ ΣΤΟΥΡΝΑΡΑΣ</Parlmember> (Υπουργός Οικονομικών): Α, ναι, γι’ αυτό. Ενσωματώνονται.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Μισό λεπτό. Οι δύο που έγιναν δεκτές, ενσωματώνονται…</ChairmanSpeech>
<Speech><Parlmember>ΑΘΑΝΑΣΙΟΣ ΜΠΟΥΡΑΣ</Parlmember>: Με τις διευκρινίσεις που έδωσε ο κ. Κεφαλογιάννης.</Speech> 
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Δεν υπάρχουν διευκρινίσεις. Εάν υπάρξουν διορθώσεις, θα τις ενσωματώσει σε κείμενο.</ChairmanSpeech>
<Speech><Parlmember>ΑΘΑΝΑΣΙΟΣ ΜΠΟΥΡΑΣ</Parlmember>: Τις έδωσε γραπτώς.</Speech> 
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Δεν φτάνει προφορικά. Πρέπει ο Υπουργός να πει ότι ενσωματώνονται. Πρέπει να το δηλώσει ο Υπουργός. Πρέπει να το πει.</ChairmanSpeech>
<Speech><Parlmember>ΙΩΑΝΝΗΣ ΣΤΟΥΡΝΑΡΑΣ</Parlmember> (Υπουργός Οικονομικών): Ενσωματώνονται.
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Με τις τροποποιήσεις;</ChairmanSpeech></Speech>
<Speech><Parlmember>ΙΩΑΝΝΗΣ ΣΤΟΥΡΝΑΡΑΣ</Parlmember> (Υπουργός Οικονομικών): Ναι, με τις τροποποιήσεις αυτές.
Όσον αφορά τη γενικότερη συζήτηση, νομίζω ότι η κ. Κωνσταντοπούλου ρώτησε γιατί δεν αναζητούμε τις καταθέσεις. Το κάνουμε. Ξέρετε ότι ήδη έχουμε στείλει σημειώματα εδώ και αρκετές εβδομάδες σε αυτούς που τα δηλωθέντα εισοδήματα δεν ταιριάζουν με τις καταθέσεις που έχουν στο εξωτερικό. Έχουμε στείλει συμπληρωματικά σημειώματα για να έρθουν να δικαιολογήσουν για ποιο λόγο υπάρχει αυτή η απόκλιση και αν δεν μπορέσουν, τότε θα φορολογηθούν με βάση τη φορολογική κλίμακα.</Speech>
<Speech><Parlmember>ΖΩΗ ΚΩΝΣΤΑΝΤΟΠΟΥΛΟΥ</Parlmember>: Τελικά το έχετε δηλαδή, γιατί υποτίθεται ότι είναι στον εισαγγελέα..</Speech>
<Speech><Parlmember>ΙΩΑΝΝΗΣ ΣΤΟΥΡΝΑΡΑΣ</Parlmember> (Υπουργός Οικονομικών): Όχι, ίσως δεν έχετε καταλάβει. Μιλάμε για τη λίστα των πενήντα τεσσάρων χιλιάδων.
(Θόρυβος στην Αίθουσα)</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Κύριε Υπουργέ, συγχωρήστε με για τη διακοπή.
Σας παρακαλώ παρά πολύ, κάντε την ομιλία σας, απευθυνόμενος στο Σώμα. Διευκρινίστε αυτά τα οποία θέλετε και μια παράκληση: Μην απαντάτε σε ερωτήσεις και διακοπές Βουλευτών. Σας παρακαλώ ιδιαιτέρως.</ChairmanSpeech>
<Speech><Parlmember>ΙΩΑΝΝΗΣ ΣΤΟΥΡΝΑΡΑΣ</Parlmember> (Υπουργός Οικονομικών): Εάν η διαπραγμάτευση τελείωσε, ο λόγος που έγινε αυτή η δήλωση είναι ότι αύριο υπάρχει Eurogroup. Δεν μπορούμε να πάμε με ανοιχτό πακέτο. Εχθές ήδη στο Euro Working Group ετέθη θέμα ότι, εάν είναι ανοιχτό το πακέτο, ποιος ο λόγος να γίνει αύριο Eurogroup. Γι’ αυτό έπρεπε να κλείσει σήμερα αυτό.</Speech>
<Speech><Parlmember>ΖΩΗ ΚΩΝΣΤΑΝΤΟΠΟΥΛΟΥ</Parlmember>: …(δεν ακούστηκε).</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Κυρία Κωνσταντοπούλου, επιτέλους! Επιτέλους!
Συνεχίστε, κύριε Υπουργέ.</ChairmanSpeech>
<Speech><Parlmember>ΙΩΑΝΝΗΣ ΣΤΟΥΡΝΑΡΑΣ</Parlmember> (Υπουργός Οικονομικών): Όσον αφορά τις αμοιβές των συμβούλων του ΕΟΠΥΥ, που πάλι ρώτησε η κυρία Κωνσταντοπούλου, της υπενθυμίζω ότι έχει καταθέσει ερώτηση από τις 12 Οκτωβρίου και θα πάρει την απάντηση εμπροθέσμως. Εξάλλου, έχει μια λίστα σήμερα, την παρέδωσε το ΤΑΙΠΕΔ και βλέπετε περίπου τα ποσά που έχουν δοθεί.
Αυτό που μου προκάλεσε πραγματικά αλγεινή εντύπωση σήμερα είναι ότι η αριστερή πτέρυγα αυτής της Βουλής αντέδρασε τόσο έντονα στην προσθήκη που έκανα για τον ΕΟΠΥΥ. Δηλαδή, πραγματικά θέλετε μια Ελλάδα που στο κομμάτι της υγείας χωρίζεται σε πατρικίους και πληβείους;
(Χειροκροτήματα από την πτέρυγα της Νέας Δημοκρατίας)
Θέλετε, από τη μια μεριά, ευγενή ταμεία και από την άλλη, πληβείους; Όχι, εγώ δεν θα το κάνω ποτέ. Όσο είμαι Υπουργός Οικονομικών όλα τα ταμεία υγείας θα πάνε στον ΕΟΠΥΥ.</Speech>
<Speech><Parlmember>ΖΩΗ ΚΩΝΣΤΑΝΤΟΠΟΥΛΟΥ</Parlmember>: …(δεν ακούστηκε).</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Παρακαλώ, να μη γράφονται αυτά τα οποία λέει η κυρία Κωνσταντοπούλου.
Κυρία Κωνσταντοπούλου, θα κάνω χρήση του Κανονισμού. Θα σας αποβάλω από την Αίθουσα! Φτάνει πια! Σεβαστείτε όλο τον κόσμο! Σεβαστείτε!</ChairmanSpeech>
<Speech><Parlmember>ΖΩΗ ΚΩΝΣΤΑΝΤΟΠΟΥΛΟΥ</Parlmember>: …
(Θόρυβος-Διαμαρτυρίες από την πτέρυγα της Νέας Δημοκρατίας)</Speech>
<Speech><Parlmember>ΙΟΡΔΑΝΗΣ ΤΖΑΜΤΖΗΣ</Parlmember>: Σταματήστε πια, κυρία συνάδελφε!</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Το ξέρετε ότι εσείς είστε ο ελληνικός λαός; Παρακαλώ!
Συνεχίστε, κύριε Υπουργέ.</ChairmanSpeech>
<Speech><Parlmember>ΙΩΑΝΝΗΣ ΣΤΟΥΡΝΑΡΑΣ</Parlmember> (Υπουργός Οικονομικών): Άκουσα απόψε πολλές αναλύσεις. Δεν άκουσα όμως μια ρεαλιστική πρόταση για το τι διαφορετικό θα μπορούσαμε να κάνουμε. Σας προκάλεσα και την προηγούμενη φορά: Ποιες είναι οι εναλλακτικές λύσεις που έχετε; Καμμία λύση δεν δόθηκε. Απολύτως καμμία.
Ο σεβαστός Μανώλης Γλέζος αναφέρθηκε στο Μένανδρο. Πράγματι, το χρέος είναι θηλιά. Το είπε ο Μένανδρος. Το είπε ο Μαρξ: Το χρέος είναι εξάρτηση. Το είπε ο Κέυνς ότι τα χρέη αφανίζουν τα έθνη.
Η Ελλάδα έχει μια ευλογία. Έχει μια πολύ μεγάλη ακίνητη περιουσία. Με το νομοσχέδιο που καταθέτουμε και συζητήσαμε σήμερα, έχουμε μια πολύ μεγάλη ευκαιρία: Να χρησιμοποιήσουμε την ακίνητη περιουσία, να την αξιοποιήσουμε, να πάρουμε έσοδα, να δημιουργήσουμε θέσεις εργασίας, να κάνουμε ανάπτυξη και να ξεπληρώσουμε χρέος. Διότι στην Ελλάδα για ιστορικούς λόγους ο δημόσιος τομέας έχει μεγάλη ακίνητη περιουσία. Ήρθε επιτέλους η ώρα να την αξιοποιήσουμε και για θέσεις εργασίας και για ανάπτυξη και για να ξεπληρώσουμε χρέος, δηλαδή, να χαλαρώσουμε τη θηλιά που μας σφίγγει σήμερα στο λαιμό.
Αν θέλουμε να διώξουμε την τρόικα, ο μόνος τρόπος είναι αυτός. Δεν υπάρχει άλλος τρόπος. Διότι τα περί μονομερούς διαγραφής χρέους ξέρετε ότι δεν κρατούν καθόλου νερό. Αν κάνουμε μονομερή διαγραφή χρέους, η Ελλάδα θα γίνει Βόρειος Κορέα σήμερα.
(Χειροκροτήματα από την πτέρυγα της Νέας Δημοκρατίας)
Εάν θέλετε να γίνει η Ελλάδα Βόρειος Κορέα, να βγείτε και να το πείτε ευθαρσώς. Να βγείτε και να πείτε, να εξηγήσετε τι θα γίνει τη 16η Νοεμβρίου, αν δεν καταλήξουμε σε συμφωνία με τους δανειστές. Θα έχουμε μισθούς; Θα έχουμε συντάξεις; Θα έχουμε φάρμακα; Θα έχουμε πετρέλαιο; Θα έχουμε τρόφιμα; Θα έχουμε; Πείτε μου: Στις 17 Νοεμβρίου θα έχουμε τρόφιμα;</Speech>
<Speech><Parlmember>ΖΩΗ ΚΩΝΣΤΑΝΤΟΠΟΥΛΟΥ</Parlmember>: …
(Θόρυβος στην Αίθουσα-Κωδωνοκρουσίες)</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Εγώ θέλω να ρωτήσω το εξής: Υπάρχει λογοκρισία; Υπάρχει λογοκρισία; Δεν έχει το δικαίωμα ο Υπουργός να καταθέσει τις απόψεις του; Δεν υπάρχει δικαίωμα στον Υπουργό να πει αυτά που πιστεύει, μιλώντας καθαρά πολιτικά; Θα του το απαγορεύσετε αυτό;</ChairmanSpeech>
<Speech><Parlmember>ΠΑΝΑΓΙΩΤΗΣ ΛΑΦΑΖΑΝΗΣ</Parlmember>: Κύριε Πρόεδρε, σας παρακαλώ…</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Παρακαλώ, κύριε Λαφαζάνη. Αν είναι δυνατόν!</ChairmanSpeech>
<Speech><Parlmember>ΙΩΑΝΝΗΣ ΣΤΟΥΡΝΑΡΑΣ</Parlmember> (Υπουργός Οικονομικών): Εγώ, κύριε Λαφαζάνη, σας άκουγα. Ακούστε με και εσείς τώρα. Ήρθε η δική μου ώρα τώρα. Έχουμε την υποχρέωση να λέμε την αλήθεια στον ελληνικό λαό. Εάν δεν συμφωνήσουμε με τους δανειστές, θα πεινάσουμε στις 17 Νοεμβρίου.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Συνεχίστε, κύριε Υπουργέ.</ChairmanSpeech>
<Speech><Parlmember>ΙΩΑΝΝΗΣ ΣΤΟΥΡΝΑΡΑΣ</Parlmember> (Υπουργός Οικονομικών): Ακούστε με, είμαι υποχρεωμένος να πω την αλήθεια. Πείτε μου, ποια είναι η εναλλακτική σας πρόταση; Από πού θα δανειστούμε; Από πού θα βρούμε πόρους;
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Να πάρετε τα λεφτά των γερμανικών αποζημιώσεων.</Speech> 
<Speech><Parlmember>ΙΩΑΝΝΗΣ ΣΤΟΥΡΝΑΡΑΣ</Parlmember> (Υπουργός Οικονομικών): Πηγαίνετε να τα ζητήσετε εσείς.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Να πάμε μαζί.</Speech> 
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Κύριε Υπουργέ, συνεχίστε.</ChairmanSpeech>
<Speech><Parlmember>ΙΩΑΝΝΗΣ ΣΤΟΥΡΝΑΡΑΣ</Parlmember> (Υπουργός Οικονομικών): Θα ήθελα λοιπόν να ευχαριστήσω όλα τα αξιότιμα μέλη του Ελληνικού Κοινοβουλίου για τις παρατηρήσεις και προτάσεις που έκαναν και διατύπωσαν στο παρόν νομοσχέδιο. 
Κατά τη διάρκεια της επεξεργασίας του έγινε εκτενής και χρήσιμη συζήτηση, τόσο στην επιτροπή, όσο και στην Ολομέλεια για όλα τα ζητήματα που θέτει το νομοσχέδιο αυτό. Όπου ήταν δυνατόν, έγιναν οι αναγκαίες προσαρμογές και τροποποιήσεις που βελτίωσαν κατά το δυνατό όποιες αδυναμίες και ελλείψεις υπήρχαν στο σχέδιο νόμου. 
Εγώ θα ήθελα να σταθώ σε ένα σημείο. Κατανοώ και αντιλαμβάνομαι πλήρως την αξίωση των Βουλευτών, ώστε η διαδικασία των αποκρατικοποιήσεων να είναι απολύτως νόμιμη, διαφανής και με το μεγαλύτερο δυνατό όφελος για την ελληνική οικονομία και κοινωνία. 
Ιδιαίτερα χρειάζεται να γίνει προσεκτική αξιολόγηση στα επόμενα βήματά μας, σε ό,τι αφορά δημόσιες επιχειρήσεις, που δραστηριοποιούνται σε κρίσιμα δίκτυα και υποδομές για τη χώρα. Προς το σκοπό αυτό, στο υπό ψήφιση σχέδιο νόμου προβλέπεται ρητά ότι πριν την αξιοποίηση από το ΤΑΙΠΕΔ των ανωνύμων εταιρειών, που αναφέρονται στην πράξη νομοθετικού περιεχομένου, η Επιτροπή Οικονομικών Υποθέσεων της Βουλής μπορεί να διατυπώνει προτάσεις και παρατηρήσεις επί του σχεδίου προκήρυξης ή της πρόσκλησης εκδήλωσης ενδιαφέροντος, τις οποίες το ταμείο πρέπει να λαμβάνει υπ’ όψιν του κατά την κατάρτιση της προκήρυξης ή της πρόσκλησης στο πλαίσιο εκπλήρωσης του σκοπού του. 
Σε κάθε περίπτωση, είναι σημαντικό να επισημανθεί ότι σε κάθε αποκρατικοποίηση που προγραμματίζεται και σε κάθε στάδιο ελέγχονται όλοι, τόσο οι υποψήφιοι επενδυτές από την ισχύουσα ελληνική και ευρωπαϊκή νομοθεσία περί ανόθευτου ανταγωνισμού, όσο και το ΤΑΙΠΕΔ από το μοναδικό του μέτοχο, που είναι το ελληνικό δημόσιο, όσο και ο Υπουργός Οικονομικών για την προσήκουσα άσκηση των δικαιωμάτων του ελληνικού δημοσίου. 
Κλείνοντας, θα ήθελα και πάλι να τονίσω, όπως τόνισα και στην Επιτροπή, από αυτό το Βήμα, ότι σε όλη τη διαδικασία των αποκρατικοποιήσεων η Βουλή δύναται να ζητήσει, όποτε παραστεί ανάγκη, να κυρωθούν συμβάσεις αποκρατικοποίησης στρατηγικού χαρακτήρα, ιδιαίτερα σε εταιρείες κοινής ωφέλειας για να θωρακιστεί η διαφάνεια και να εξασφαλιστεί το απαραίτητο κλίμα κοινωνικής συναίνεσης και ασφάλειας δικαίου. 
Σας ευχαριστώ πολύ. 
(Χειροκροτήματα) 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, μπορώ να έχω το λόγο;</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Κύριε Μαριά, δεν έχετε το λόγο. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Θέλω να τριτολογήσω, κύριε Πρόεδρε.</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Ως τι θέλετε το λόγο, κύριε Μαριά;
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Τριτολογία, κύριε Πρόεδρε.</ChairmanSpeech> 
<Speech><Parlmember>ΠΑΝΑΓΙΩΤΗΣ ΛΑΦΑΖΑΝΗΣ</Parlmember>: Κύριε Πρόεδρε, παρακαλώ το λόγο.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Πέρασαν οι τριτολογίες. Τριτολόγησε ο κ. Λαφαζάνης.</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Κηρύσσεται περαιωμένη η συζήτηση επί των άρθρων και των τροπολογιών του σχεδίου νόμου…</ChairmanSpeech>
<Speech><Parlmember>ΖΩΗ ΚΩΝΣΤΑΝΤΟΠΟΥΛΟΥ</Parlmember>: Τι είναι αυτά που κάνετε;</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Δεν καταλαβαίνω.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, έχουμε δικαίωμα τριτολογίας. Σας το ζήτησα.</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Δεν μου το ζητήσατε καθόλου, κύριε Μαριά. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Σας το ζήτησα.</ChairmanSpeech>
<Speech><Parlmember>ΠΑΝΑΓΙΩΤΗΣ ΛΑΦΑΖΑΝΗΣ</Parlmember>: Κύριε Πρόεδρε, παρακαλώ το λόγο. Υπάρχουν ορισμένα θέματα.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Κύριε Λαφαζάνη, εσείς δεν τριτολογήσατε;</ChairmanSpeech>
<Speech><Parlmember>ΠΑΝΑΓΙΩΤΗΣ ΛΑΦΑΖΑΝΗΣ</Parlmember>: Υπάρχουν ορισμένα θέματα.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Τριτολογήσατε ή δεν τριτολογήσατε;</ChairmanSpeech> 
<Speech><Parlmember>ΙΟΡΔΑΝΗΣ ΤΖΑΜΤΖΗΣ</Parlmember>: Πεντάκις θέλει να μιλήσει.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Όλοι έχουμε δικαίωμα τριτολογίας μέχρι πέρατος. Σας το ζήτησα.</Speech> 
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Όταν ήταν οι τριτολογίες, κύριε Μαριά, δεν ζητήσατε το λόγο. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Τον ζήτησα...</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Θα μιλήσετε μετά τον Υπουργό, δηλαδή;</ChairmanSpeech> 
<Speech><Parlmember>ΠΑΝΑΓΙΩΤΗΣ ΛΑΦΑΖΑΝΗΣ</Parlmember>: Κύριε Πρόεδρε, υπάρχει ένα θέμα τάξης εδώ με την τροπολογία που έκανε ο κύριος Υπουργός.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Ο ίδιος μου είπατε ότι θα μου δώσετε το λόγο.</Speech> 
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Πώς το καταλαβαίνετε; Θα έχετε τον τελευταίο λόγο; 
Κηρύσσεται περαιωμένη…</ChairmanSpeech> 
<Speech><Parlmember>ΖΩΗ ΚΩΝΣΤΑΝΤΟΠΟΥΛΟΥ</Parlmember>: Πού νομίζετε ότι είστε;
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Παραβιάζετε τον Κανονισμό.</Speech>
<Speech><Parlmember>ΠΑΝΑΓΙΩΤΗΣ ΛΑΦΑΖΑΝΗΣ</Parlmember>: Υπάρχει ένα θέμα τάξης, κύριε Πρόεδρε. Δεν ακούτε;</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Κηρύσσεται περαιωμένη η συζήτηση επί των άρθρων και των τροπολογιών του σχεδίου νόμου του Υπουργείου Οικονομικών: «Κύρωση της από 6 Σεπτεμβρίου 2012 Πράξης Νομοθετικού Περιεχομένου «Τροποποίηση του τελευταίου εδαφίου της παραγράφου 1 του άρθρου 3 του ν. 3986/2011 “Επείγοντα μέτρα Εφαρμογής Μεσοπρόθεσμου Πλαισίου Δημοσιονομικής Στρατηγικής 2012-2015” (Α΄152), όπως ισχύει» (Α΄ 174), της από 7 Σεπτεμβρίου 2012 Πράξης Νομοθετικού Περιεχομένου «Κατάργηση ελάχιστου ποσοστού Ελληνικού Δημοσίου σε ΕΛΠΕ, ΔΕΗ, ΟΠΑΠ, ΟΔΙΕ, ΕΥΔΑΠ, ΕΥΑΘ, ΕΛΤΑ, Οργανισμό Λιμένος Πειραιώς, Θεσσαλονίκης, Αλεξανδρούπολης, Βόλου, Ελευσίνας, Ηγουμενίτσας, Ηρακλείου, Καβάλας, Κέρκυρας, Λαυρίου, Πατρών και Ραφήνας, καθώς και κατάργηση του άρθρου 11 του ν. 3631/2008 (Α΄6)» (Α΄175) και άλλες διατάξεις». 
Για την ψήφιση επί των άρθρων και της υπ’ αριθμ. 38/17/19.10.2012 τροπολογίας του νομοσχεδίου έχει υποβληθεί αίτηση ονομαστικής ψηφοφορίας από Βουλευτές του ΣΥΡΙΖΑ-ΕΚΜ, η οποία θα διεξαχθεί αύριο, Τετάρτη 31 Οκτωβρίου 2012 και ώρα 11 πμ..
Το Προεδρείο, εκτιμώντας τις ανάγκες του νομοθετικού έργου, σύμφωνα με τον Κανονισμό, θα λύσει τη συνεδρίαση για σήμερα Τετάρτη 31 Οκτωβρίου 2012 και ώρα 10.00 πμ. με αντικείμενο εργασιών του Σώματος: νομοθετική εργασία, σύμφωνα με την ημερήσια διάταξη που έχει διανεμηθεί. 
Λύεται η συνεδρίαση.
Ώρα λήξης: 1.29΄.
Ο</ChairmanSpeech> ΠΡΟΕΔΡΟΣ                                                        ΟΙ ΓΡΑΜΜΑΤΕΙΣ   
Τελευταία Αποθήκευση:	5/11/2012 9:08:00 πμ	Από:	A.marini
Εκτυπώθηκε:	2/11/2012 11:31:00 πμ</body>
</html>