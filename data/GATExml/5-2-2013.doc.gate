<html><head><meta name="cp:revision" content="2"><meta name="date" content="2013-02-11T10:24:00Z"><meta name="Company" content="OTS"><meta name="Keywords" content=""><meta name="meta:word-count" content="52644"><meta name="subject" content=""><meta name="dc:creator" content="Production"><meta name="extended-properties:Company" content="OTS"><meta name="meta:print-date" content="2013-02-08T09:47:00Z"><meta name="Word-Count" content="52644"><meta name="dcterms:created" content="2013-02-11T10:24:00Z"><meta name="dcterms:modified" content="2013-02-11T10:24:00Z"><meta name="Last-Modified" content="2013-02-11T10:24:00Z"><meta name="Last-Save-Date" content="2013-02-11T10:24:00Z"><meta name="meta:character-count" content="284283"><meta name="Template" content="Normal"><meta name="meta:save-date" content="2013-02-11T10:24:00Z"><meta name="dc:title" content="ΠΡΑΚΤΙΚΑ ΒΟΥΛΗΣ"><meta name="Application-Name" content="Microsoft Office Word"><meta name="modified" content="2013-02-11T10:24:00Z"><meta name="Edit-Time" content="600000000"><meta name="cp:subject" content=""><meta name="Content-Type" content="application/msword"><meta name="creator" content="Production"><meta name="meta:author" content="Production"><meta name="dc:subject" content=""><meta name="extended-properties:Application" content="Microsoft Office Word"><meta name="meta:creation-date" content="2013-02-11T10:24:00Z"><meta name="Last-Printed" content="2013-02-08T09:47:00Z"><meta name="meta:last-author" content="a.marini"><meta name="Comments" content=""><meta name="Creation-Date" content="2013-02-11T10:24:00Z"><meta name="xmpTPg:NPages" content="1"><meta name="resourceName" content="5-2-2013.doc"><meta name="Last-Author" content="a.marini"><meta name="w:comments" content=""><meta name="Character Count" content="284283"><meta name="Page-Count" content="1"><meta name="Revision-Number" content="2"><meta name="extended-properties:Template" content="Normal"><meta name="meta:keyword" content=""><meta name="Author" content="Production"><meta name="comment" content=""><meta name="meta:page-count" content="1"></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta>ΠΡΑΚΤΙΚΑ ΒΟΥΛΗΣ</head>
<body>Συνεδρίαση 5.2.2013                                                                           σελ.285
(Σημείωση: Ο παρακάτω πίνακας περιεχομένων δεν αποτελεί το τελικό κείμενο, διότι εκκρεμούν ορθογραφικές και συντακτικές διορθώσεις)
ΠΙΝΑΚΑΣ ΠΕΡΙΕΧΟΜΕΝΩΝ
 ΙΕ’ ΠΕΡΙΟΔΟΣ 
ΠΡΟΕΔΡΕΥΟΜΕΝΗΣ ΚΟΙΝΟΒΟΥΛΕΥΤΙΚΗΣ ΔΗΜΟΚΡΑΤΙΑΣ
ΣΥΝΟΔΟΣ Α΄
ΣΥΝΕΔΡΙΑΣΗ ΡΙΘ΄
Τρίτη  5 Φεβρουαρίου 2013
ΘΕΜΑΤΑ
 
Α. ΕΙΔΙΚΑ ΘΕΜΑΤΑ 
1. Επικύρωση Πρακτικών, σελ. 
2. Ανακοινώνεται ότι τη συνεδρίαση παρακολουθούν μαθητές από το Γενικό Λύκειο Γαργαλιάνων Νομού Μεσσηνίας, σελ. 
3. Επί διαδικαστικού θέματος, σελ. 
4. Αναφορά στις απεργιακές κινητοποιήσεις των ναυτεργατών και στην επίταξή τους, σελ. 
5. Αναφορά στις κινητοποιήσεις των αγροτών, σελ. 
6. Επί προσωπικού θέματος, σελ. 
7. Αναφορά στη σύλληψη των φερόμενων ως μελών τρομοκρατικής οργάνωσης και στις κατηγορίες για ξυλοδαρμό τους, σελ. 
 
Β. ΚΟΙΝΟΒΟΥΛΕΥΤΙΚΟΣ ΕΛΕΓΧΟΣ 
1. Κατάθεση αναφορών, σελ. 
2. Απαντήσεις Υπουργών σε ερωτήσεις Βουλευτών, σελ. 
3. Συζήτηση αναφορών και ερωτήσεων:
    Προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την οικονομική κατάσταση του Οργανισμού Απασχόλησης Εργατικού Δυναμικού (ΟΑΕΔ), σελ. 
 
Γ. ΝΟΜΟΘΕΤΙΚΗ ΕΡΓΑΣΙΑ 
1. Ψήφιση επί του συνόλου του σχεδίου νόμου του Υπουργείου Περιβάλλοντος, Ενέργειας και Κλιματικής Αλλαγής &quot;Ενεργειακή Απόδοση Κτιρίων - Εναρμόνιση με την Οδηγία 2010/31/ΕΕ του Ευρωπαϊκού Κοινοβουλίου και του Συμβουλίου και λοιπές διατάξεις&quot;, σελ. 
2. Συζήτηση επί της αρχής του σχεδίου νόμου του Υπουργείου Περιβάλλοντος, Ενέργειας και Κλιματικής Αλλαγής  &quot;Διατήρηση ενός ελάχιστου επιπέδου αποθεμάτων αργού πετρελαίου ή/και προϊόντων πετρελαίου και άλλες διατάξεις (Εναρμόνιση του εθνικού δικαίου προς την Οδηγία 2009/119/ΕΚ)&quot;, σελ. 
3. Κατάθεση Εκθέσεως Διαρκούς Επιτροπής:
Η Διαρκής Επιτροπή Παραγωγής και Εμπορίου καταθέτει την έκθεσή της στο σχέδιο νόμου του Υπουργείου Ανάπτυξης, Ανταγωνιστικότητας, Υποδομών, Μεταφορών και Δικτύων &quot;Κύρωση της από 18 Δεκεμβρίου Πράξης Νομοθετικού Περιεχομένου &quot;Κατεπείγουσες ρυθμίσεις για την οικονομική ανάπτυξη της χώρας&quot;&quot;, σελ. 

ΠΡΟΕΔΡΕΥΟΝΤΕΣ
ΓΡΗΓΟΡΑΚΟΣ Λ. , σελ.
ΔΡΑΓΑΣΑΚΗΣ Ι. , σελ.
ΝΑΚΟΣ Α. , σελ.
ΟΜΙΛΗΤΕΣ

Α. Επί διαδικαστικού θέματος:
ΓΡΗΓΟΡΑΚΟΣ Λ. , σελ.
ΔΡΙΒΕΛΕΓΚΑΣ Ι. , σελ.
ΚΩΝΣΤΑΝΤΙΝΙΔΗΣ Θ. , σελ.
ΜΑΡΙΑΣ Ε. , σελ.
ΝΑΚΟΣ Α. , σελ.
ΠΑΠΑΔΗΜΟΥΛΗΣ Δ. , σελ.
ΠΑΠΠΑΣ Χ. , σελ.

Β. Επί της αναφοράς στις απεργιακές κινητοποιήσεις των ναυτεργατών και στην επίταξή τους:
ΒΟΡΙΔΗΣ Μ. , σελ.
ΓΕΩΡΓΙΑΔΗΣ Σ. , σελ.
ΓΙΟΒΑΝΟΠΟΥΛΟΣ Κ. , σελ.
ΚΑΡΑΘΑΝΑΣΟΠΟΥΛΟΣ Ν. , σελ.
ΚΕΓΚΕΡΟΓΛΟΥ Β. , σελ.
ΜΑΡΙΑΣ Ε. , σελ.
ΜΙΧΕΛΟΓΙΑΝΝΑΚΗΣ Ι. , σελ.
ΠΑΠΑΔΗΜΟΥΛΗΣ Δ. , σελ.
ΠΑΠΠΑΣ Χ. , σελ.
ΤΖΑΜΤΖΗΣ Ι. , σελ.
ΤΣΟΥΚΑΛΗΣ Ν. , σελ.

Γ. Επί της αναφοράς στις κινητοποιήσεις των Αγροτών:
ΒΟΡΙΔΗΣ Μ. , σελ.
ΓΙΟΒΑΝΟΠΟΥΛΟΣ Κ. , σελ.
ΚΑΡΑΘΑΝΑΣΟΠΟΥΛΟΣ Ν. , σελ.
ΚΕΓΚΕΡΟΓΛΟΥ Β. , σελ.
ΜΑΡΙΑΣ Ε. , σελ.
ΠΑΠΑΔΗΜΟΥΛΗΣ Δ. , σελ.
ΠΑΠΠΑΣ Χ. , σελ.

Δ. Επί προσωπικού θέματος:
ΒΟΡΙΔΗΣ Μ. , σελ.
ΔΡΙΒΕΛΕΓΚΑΣ Ι. , σελ.
ΠΑΠΑΔΗΜΟΥΛΗΣ Δ. , σελ.

Ε. Επί της αναφοράς στη σύλληψη των φερόμενων ως μελών τρομοκρατικής οργάνωσης και στις κατηγορίες για ξυλοδαρμό τους:
ΒΟΡΙΔΗΣ Μ. , σελ.
ΚΑΡΑΘΑΝΑΣΟΠΟΥΛΟΣ Ν. , σελ.
ΠΑΠΑΔΗΜΟΥΛΗΣ Δ. , σελ.

ΣΤ. Επί των αναφορών και ερωτήσεων:
ΜΑΤΘΑΙΟΠΟΥΛΟΣ Α. , σελ.
ΠΑΝΑΓΙΩΤΟΠΟΥΛΟΣ Ν. , σελ.

Ζ. Επί του σχεδίου νόμου του Υπουργείου Περιβάλλοντος, Ενέργειας και Κλιματικής Αλλαγής:
ΑΝΔΡΟΥΛΑΚΗΣ Δ. , σελ.
ΒΟΡΙΔΗΣ Μ. , σελ.
ΓΕΩΡΓΙΑΔΗΣ Σ. , σελ.
ΓΙΟΒΑΝΟΠΟΥΛΟΣ Κ. , σελ.
ΔΡΙΒΕΛΕΓΚΑΣ Ι. , σελ.
ΚΑΡΑΘΑΝΑΣΟΠΟΥΛΟΣ Ν. , σελ.
ΚΕΓΚΕΡΟΓΛΟΥ Β. , σελ.
ΚΟΛΛΙΑΣ Κ. , σελ.
ΚΟΥΤΣΟΓΙΑΝΝΑΚΟΠΟΥΛΟΣ Κ. , σελ.
ΜΑΚΡΗ Ρ. , σελ.
ΜΑΡΙΑΣ Ε. , σελ.
ΜΙΧΕΛΟΓΙΑΝΝΑΚΗΣ Ι. , σελ.
ΟΥΖΟΥΝΙΔΟΥ Ε. , σελ.
ΠΑΝΑΓΙΩΤΑΡΟΣ Η. , σελ.
ΠΑΠΑΓΕΩΡΓΙΟΥ Α. , σελ.
ΠΑΠΑΔΗΜΟΥΛΗΣ Δ. , σελ.
ΠΑΠΠΑΣ Χ. , σελ.
ΠΕΤΡΑΚΟΣ Α. , σελ.
ΤΖΑΜΤΖΗΣ Ι. , σελ.
ΤΣΟΥΚΑΛΗΣ Ν. , σελ.
ΦΟΥΝΤΑ Ν. , σελ.
ΧΡΥΣΟΒΕΛΩΝΗ Μ. , σελ.

ΠΡΑΚΤΙΚΑ ΒΟΥΛΗΣ
ΙΕ΄ ΠΕΡΙΟΔΟΣ
ΠΡΟΕΔΡΕΥΟΜΕΝΗΣ ΚΟΙΝΟΒΟΥΛΕΥΤΙΚΗΣ ΔΗΜΟΚΡΑΤΙΑΣ
ΣΥΝΟΔΟΣ Α΄
ΣΥΝΕΔΡΙΑΣΗ ΡΙΘ΄
Τρίτη 5 Φεβρουαρίου 2013
	Αθήνα, σήμερα στις 5 Φεβρουαρίου 2013, ημέρα Τρίτη και ώρα 18.08΄ συνήλθε στην Αίθουσα των συνεδριάσεων του Βουλευτηρίου η Βουλή σε ολομέλεια για να συνεδριάσει υπό την προεδρία του Β΄ Αντιπροέδρου αυτής κ. ΑΘΑΝΑΣΙΟΥ ΝΑΚΟΥ .
	ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Κυρίες και κύριοι συνάδελφοι, αρχίζει η συνεδρίαση.
	Παρακαλείται ο κύριος Γραμματέας να ανακοινώσει τις αναφορές προς το Σώμα.
	(Ανακοινώνονται προς το Σώμα από τον κ. Απόστολο Αλεξόπουλο, Βουλευτή Β΄ Αθηνών, τα ακόλουθα:
Α. ΚΑΤΑΘΕΣΗ ΑΝΑΦΟΡΩΝ
1) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  η Ένωση Aποφοίτων Εθνικής Σχολής Δημόσιας Διοίκησης και Τοπικής Αυτοδιοίκησης αιτείται την άμεση ανάκληση της υπουργικής απόφασης αριθ. ΔΙΔΑΚ-ΔΙΡΙΚ/ οικ.559/8.1.2013) σχετικά με την αξιοκρατική στελέχωση της Δημόσιας Διοίκησης.
2) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία ο εκδοτικός οίκος «Πατάκη» παραθέτει σειρά προτάσεων για την επίλυση του ζητήματος της κατάργησης του Εθνικού Κέντρου Βιβλίου και της μεταβίβασης των αρμοδιοτήτων του στη Διεύθυνση Γραμμάτων του Υπουργείου Πολιτισμού.
3) Οι Βουλευτές, Β΄ Αθηνών κ. ΑΠΟΣΤΟΛΟΣ ΚΑΚΛΑΜΑΝΗΣ, και Πειραιώς κ. ΙΩΑΝΝΗΣ ΤΡΑΓΑΚΗΣ κατέθεσαν αναφορά με την οποία  η Γενική Συνομοσπονδία Επαγγελματιών Βιοτεχνών Εμπόρων Ελλάδας αιτείται τη χορήγηση επιδόματος ανεργίας στους ελεύθερους επαγγελματίες.
4) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αφορά στο έργο της αποχέτευσης των παραλιακών οικισμών των Αλισσών Αχαίας.
5) Ο Βουλευτής Ευρυτανίας κ. ΚΩΝΣΤΑΝΤΙΝΟΣ ΚΟΝΤΟΓΕΩΡΓΟΣ κατέθεσε αναφορά με την οποία  το Εργατοϋπαλληλικό Κέντρο Νομού Ευρυτανίας διαμαρτύρεται για την προοπτική κατάργησης του Τμήματος Ασφάλειας και Υγείας, καθώς και του Τμήματος Κοινωνικής Επιθεώρησης Ευρυτανίας. 
6) Ο Βουλευτής Ευρυτανίας κ. ΚΩΝΣΤΑΝΤΙΝΟΣ ΚΟΝΤΟΓΕΩΡΓΟΣ κατέθεσε αναφορά με την οποία  ο Σύλλογος Εργαζομένων του Θεραπευτηρίου Χρόνιων Παθήσεων Ευρυτανίας αιτείται τη διατήρηση του αυτοδιοίκητου του εν λόγω θεραπευτηρίου.
7) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται σε επιστολή της Ένωσης Αστυνομικών Υπαλλήλων Αχαΐας για άμεση ενίσχυση της τοπικής αστυνομικής δύναμης.
8) Ο Βουλευτής Ευρυτανίας κ. ΚΩΝΣΤΑΝΤΙΝΟΣ ΚΟΝΤΟΓΕΩΡΓΟΣ κατέθεσε αναφορά με την οποία ο Φιλεκπαιδευτικός Σύλλογος Καρπενησίου και το Φιλανθρωπικό και Εκπολιτιστικό Σωματείο αιτούνται τη στήριξη της πολιτείας για την οικονομική αναβάθμιση του Θεραπευτηρίου Ευρυτανίας.
9) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται σε παράνομες κατασκευές της «HELLAS GOLD» μέσα στο δάσος Σκουριών της Χαλκιδικής .
10) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αφορά σε καθυστέρηση υλοποίησης της απόφασης του Υπουργού Υγείας για επαναλειτουργία του Παιδοκαρδιοχειρουργικού Κέντρου στο Νοσοκομείο «Αγία Σοφία».
11) Ο Βουλευτής Ευρυτανίας κ. ΚΩΝΣΤΑΝΤΙΝΟΣ ΚΟΝΤΟΓΕΩΡΓΟΣ κατέθεσε αναφορά με την οποία  ο κ.  Γεώργιος Αρμάγος αιτείται την επαναφορά της αυτονομίας του Θεραπευτηρίου Χρονιών Παθήσεων Ευρυτανίας.
12) Ο Βουλευτής Ευρυτανίας κ. ΚΩΝΣΤΑΝΤΙΝΟΣ ΚΟΝΤΟΓΕΩΡΓΟΣ κατέθεσε αναφορά με την οποία  ο Σύνδεσμος Καρπενησίου &lt;Ευγένιος ο Αιτωλός&gt; αιτείται οικονομικής ενίσχυσης για την κάλυψη των εξόδων έκδοσης των πρακτικών πραγματοποιηθέντος συνεδρίου που θα συμβάλλει στην προβολή της εθνικής μας ιστορίας.
13) Ο Βουλευτής Β΄ Θεσσαλονίκης κ. ΣΑΒΒΑΣ ΑΝΑΣΤΑΣΙΑΔΗΣ κατέθεσε αναφορά με την οποία  ο Πανελλήνιος Σύλλογος Εργαζομένων των Κέντρων Δημιουργικής Απασχόλησης Παιδιών εκφράζει τη δυσαρέσκειά του για την υποβάθμιση του ρόλου των εν λόγω κέντρων, μέσω της μείωσης της επιδότησης ανά παιδί, καθώς και του αριθμού των ωφελούμενων παιδιών.
14) Ο Βουλευτής Λέσβου κ. ΝΙΚΟΛΑΟΣ ΣΗΦΟΥΝΑΚΗΣ κατέθεσε αναφορά με την οποία  είκοσι δύο σύλλογοι αιμοδοτών της Λέσβου επισημαίνουν την άμεση ανάγκη στελέχωσης του Σταθμού Αιμοδοσίας του Νοσοκομείου Μυτιλήνης με το απαραίτητο προσωπικό για την αποκατάσταση της εύρυθμης λειτουργίας του.
15) Ο Βουλευτής Αρκαδίας κ. ΟΔΥΣΣΕΑΣ ΚΩΝΣΤΑΝΤΙΝΟΠΟΥΛΟΣ κατέθεσε αναφορά με την οποία  η Περιφερειακή Ένωση Δήμων Πελοποννήσου αιτείται τη διενέργεια αυστηρών ελέγχων στα εισαγόμενα από τρίτες χώρες αγροτικά προϊόντα, ώστε να διασφαλιστεί η υγεία των καταναλωτών και η εγχώρια παραγωγή.
16) Ο Βουλευτής Ηρακλείου κ. ΒΑΣΙΛΕΙΟΣ ΚΕΓΚΕΡΟΓΛΟΥ κατέθεσε αναφορά με την οποία   αιτείται την ολοκλήρωση του θέματος της υπογραφής των συμβάσεων των εργαζομένων στα κέντρα ημερήσιας φροντίδας ηλικιωμένων.
17) Ο Βουλευτής Ηρακλείου κ. ΒΑΣΙΛΕΙΟΣ ΚΕΓΚΕΡΟΓΛΟΥ κατέθεσε αναφορά με την οποία  το Επιμελητήριο Ηρακλείου  αιτείται την επίλυση των προβλημάτων που έχουν δημιουργηθεί σε βιοτεχνικές και βιομηχανικές επιχειρήσεις του νομού από εσφαλμένους υπολογισμούς κατά την επιβολή του έκτακτου ειδικού τέλους.
18) Ο Βουλευτής Πέλλης κ. ΓΕΩΡΓΙΟΣ ΚΑΡΑΣΜΑΝΗΣ κατέθεσε αναφορά με την οποία  ο Διευθυντής της Δευτεροβάθμιας Εκπαίδευσης Πέλλας αιτείται την προσθήκη της προσωνυμίας &lt;Χρήστος Στουγιαννίδης-Λίλης&gt; στο Γυμνάσιο Πετριάς.
19) Ο Βουλευτής Ηρακλείου κ. ΜΙΧΑΗΛ ΚΡΙΤΣΩΤΑΚΗΣ κατέθεσε αναφορά με την οποία  ο Σύλλογος Εργαζομένων Έτοιμου Σκυροδέματος Ηρακλείου αιτείται τη διενέργεια των απαραίτητων ελέγχων από το ΣΔΟΕ για τη διασφάλιση της ορθής παραλαβής δελτίων αποστολής των εμπορευμάτων και την αποφυγή φαινομένων φοροδιαφυγής.
20) Ο Βουλευτής Ηρακλείου κ. ΜΙΧΑΗΛ ΚΡΙΤΣΩΤΑΚΗΣ κατέθεσε αναφορά με την οποία  το Σωματείο Εργαζομένων Σκυροδέματος Ηρακλείου επισημαίνει το κίνδυνο στον οποίο τίθενται όχι μόνο οι εργαζόμενοι οδηγοί αλλά και η δημόσια οδική ασφάλεια από τη χρήση ανασφάλιστων και αταξινόμητων οχημάτων μεταφοράς σκυροδέματος.
21) Ο Βουλευτής Ηρακλείου κ. ΕΛΕΥΘΕΡΙΟΣ ΑΥΓΕΝΑΚΗΣ κατέθεσε αναφορά με την οποία  ο Πρόεδρος του Επιμελητηρίου Ηρακλείου επισημαίνει τα προβλήματα που έχουν δημιουργηθεί από την επιβολή και τον εσφαλμένο υπολογισμό του έκτακτου ειδικού τέλους σε βιομηχανικές και βιοτεχνικές επιχειρήσεις και αιτείται την επίλυσή τους.
22) Ο Βουλευτής Πέλλης κ. ΓΕΩΡΓΙΟΣ ΚΑΡΑΣΜΑΝΗΣ κατέθεσε αναφορά με την οποία εκφράζει την αντίθεσή του σε ενδεχόμενη συγχώνευση του Τμήματος Επιθεώρησης Εργασίας Νομού Πέλλας με τα αντίστοιχα τμήματα των Νομών Ημαθίας και Πιερίας, καθώς και για τη γενικότερη αποδυνάμωση των δημοσίων υπηρεσιών στο νομό.
23) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται στην ορθή διαχείριση των ποταμών και του παρόχθιου εδάφους και την επίλυση των σχετικών προβλημάτων.
24) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  ο κ. Βασίλειος Χριστόπουλος καταθέτει τις προτάσεις του για την προσθήκη παραγράφων στο άρθρο 34 του σχεδίου νόμου του Υπουργείου Παιδείας, Θρησκευμάτων, Πολιτισμού και Αθλητισμού &lt;Οργάνωση και λειτουργία Ιδρύματος Νεολαίας και Διά Βίου Μάθησης και Εθνικού Οργανισμού Πιστοποίησης Προσόντων και Επαγγελματικού Προσανατολισμού και άλλες διατάξεις&gt;.
25) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται σε επεισόδιο που προκλήθηκε στα χωρικά ύδατα της περιοχής των Ιμίων μεταξύ ελληνικών αλιευτικών και τουρκικής ακταιωρού.
26) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται στο πρόβλημα ρύπανσης που δημιουργείται στην έξοδο του φαραγγιού του Βουραϊκού.
27) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται στην ανάγκη επιθεώρησης του Δασυλλίου από το Δήμο Πατρέων και στα μέτρα αντιμετώπισης των ολισθήσεων χωμάτων. 
28) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αφορά στη διεξαγωγή συζήτησης στη Βουλή μεταξύ των μελών της Επιτροπής Θεσμών και Διαφάνειας και των μελών του Εθνικού Συμβουλίου Ραδιοτηλεόρασης.
29) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αφορά στην αλληλογραφία μεταξύ του κ. Δημητρίου Κυριτσάκη, εκ μέρους της Επιτροπής Ανταγωνισμού, και του Διευθυντή της εφημερίδας &lt;ΠΑΡΑΣΚΗΝΙΟ&gt; κ. Ιωάννη Ντάσκα.
30) Ο Βουλευτής Αργολίδος κ. ΙΩΑΝΝΗΣ ΜΑΝΙΑΤΗΣ κατέθεσε αναφορά με την οποία  ο κ. Λάμπρος Καρούντζος αιτείται να ενημερωθεί σχετικά με τη διαδικασία και τον τρόπο απόκτησης της άδειας  του ενεργειακού επιθεωρητή.
31) Ο Βουλευτής Αχαΐας κ. ΝΙΚΟΛΑΟΣ ΤΣΟΥΚΑΛΗΣ κατέθεσε αναφορά με την οποία  η Εθνική Συνομοσπονδία Ελληνικού Εμπορίου επισημαίνει την ανάγκη μέριμνας για τους ασφαλισμένους και άνεργους εμπόρους.
32) Η Βουλευτής Β΄ Αθηνών κ. `ΟΛΓΑ-ΝΑΝΤΙΑ ΒΑΛΑΒΑΝΗ κατέθεσε αναφορά με την οποία  ο Πανελλήνιος Σύλλογος Εργαζομένων κέντρων δημιουργικής απασχόλησης παιδιών εκφράζει τη δυσαρέσκειά του για την υποβάθμιση του ρόλου και της σημασίας των Κέντρων Δημιουργικής Απασχόλησης Παιδιών στην ελληνική κοινωνία.
33) Ο Βουλευτής Αργολίδος κ. ΙΩΑΝΝΗΣ ΑΝΔΡΙΑΝΟΣ κατέθεσε αναφορά με την οποία  η Ένωση Αστυνομικών Υπαλλήλων Αργολίδας αιτείται την υιοθέτηση πρότασής της σχετικά με την αναδιάρθρωση της Ελληνικής Αστυνομίας και ειδικότερα της Αστυνομικής Διεύθυνσης Αργολίδας.
34) Ο Βουλευτής Αιτωλοακαρνανίας κ. ΚΩΝΣΤΑΝΤΙΝΟΣ ΜΠΑΡΜΠΑΡΟΥΣΗΣ κατέθεσε αναφορά με την οποία  ο Σύλλογος Γονέων και Κηδεμόνων Μαθητών γυμνασίου Ματαράγκας Νομού Αιτωλοακαρνανίας αιτείται τη διατήρηση της λειτουργίας του Γυμνασίου και την επαναφορά των λυκειακών τάξεων, καθώς και την αναβάθμισή του σε σχολείο υποδοχής μαθητών από γειτονικές περιοχές.
35) Ο Βουλευτής Ηρακλείου κ. ΕΛΕΥΘΕΡΙΟΣ ΑΥΓΕΝΑΚΗΣ κατέθεσε αναφορά με την οποία  ο Σύλλογος Αμμουδάρας Γαζίου Νομού Ηρακλείου εκφράζει τη διαμαρτυρία του για τον αποκλεισμό των μικρών ξενοδοχειακών επιχειρήσεων από το πρόγραμμα &lt;ΕΣΠΑ - Τουρισμός 2012-2013&gt;.
36) Ο Βουλευτής Τρικάλων κ. ΓΕΩΡΓΙΟΣ ΚΥΡΙΤΣΗΣ κατέθεσε αναφορά με την οποία η Εθνική Συνομοσπονδία Ατόμων με Αναπηρία αιτείται την επίσπευση των διαδικασιών εκ μέρους του ΚΕΠΑ, ώστε να εκδοθεί η τελική γνωμάτευση που θα επιτρέψει στον σοβαρά ασθενή κ. Ιωάννη Καλύβα να λάβει τη σύνταξη των θανόντων γονέων του.
37) Ο Βουλευτής Καρδίτσης κ. ΣΠΥΡΙΔΩΝ ΤΑΛΙΑΔΟΥΡΟΣ κατέθεσε αναφορά με την οποία  ο Εμπορικός Σύλλογος Καρδίτσας εκφράζει την αντίθεσή του στη λειτουργία των εμπορικών καταστημάτων τις Κυριακές.
38) Ο Βουλευτής Νομού Αττικής κ. ΓΕΩΡΓΙΟΣ ΒΛΑΧΟΣ κατέθεσε αναφορά με την οποία  ο Δήμος Αχαρνών Νομού Αττικής αιτείται να συμπεριληφθεί ο Δήμος Αχαρνών, λόγω αύξησης του πληθυσμού του, στους δήμους που υπόκεινται στην παράγραφο 4 του άρθρου 10 του ν. 3584/2007, περί δημιουργίας μέχρι δύο γενικών διευθύνσεων.
38) Η Βουλευτής Μαγνησίας κ. ΜΑΡΙΝΑ ΧΡΥΣΟΒΕΛΩΝΗ κατέθεσε αναφορά με την οποία  η Περιφερειακή Ένωση Δήμων Θεσσαλίας  αιτείται την υιοθέτηση μέτρων επαρκούς και επισταμένης αστυνόμευσης στις περιοχές του Θεσσαλικού Κάμπου.
39) Η Βουλευτής Μαγνησίας κ. ΜΑΡΙΝΑ ΧΡΥΣΟΒΕΛΩΝΗ κατέθεσε αναφορά με την οποία  ο Σύλλογος Γονέων και Πασχόντων από Μεσογειακή Αναιμία Βόλου αιτείται την υιοθέτηση προτάσεών του για την αντιμετώπιση των οικονομικών προβλημάτων που αντιμετωπίζουν οι πάσχοντες από θαλασσαιμία και δρεπανοκυτταρική νόσο.
40) Η Βουλευτής Νομού Αττικής κ. ΠΑΡΑΣΚΕΥΗ (ΕΥΗ) ΧΡΙΣΤΟΦΙΛΟΠΟΥΛΟΥ κατέθεσε αναφορά με την οποία  ο Σύλλογος Γονέων και Πασχόντων από Μεσογειακή Αναιμία Βόλου αιτείται την άμεση κάλυψη μίας επιπλέον θέσης ιατρού αιματολόγου στη μονάδα μεσογειακής Αναιμίας του Γενικού Νοσοκομείου Βόλου.
41) Η Βουλευτής Μαγνησίας κ. ΜΑΡΙΝΑ ΧΡΥΣΟΒΕΛΩΝΗ κατέθεσε αναφορά με την οποία  ο Σύλλογος Γονέων και Κηδεμόνων Γυμνασίου και Λυκείου Καναλίων εκφράζει την αντίθεσή σε οποιαδήποτε ενέργεια προσωρινής αναστολής ή κατάργησης του Λυκείου Καναλίων του Δήμου Ρήγα Φεραίου.
42) Η Βουλευτής Μαγνησίας κ. ΜΑΡΙΝΑ ΧΡΥΣΟΒΕΛΩΝΗ κατέθεσε αναφορά με την οποία  η Πανελλήνια Ένωση Πλοιοκτητών Παράκτιων-Επαγγελματικών Αλιευτικών Σκαφών αιτείται την επίλυση θεσμικών αιτημάτων, ώστε να προωθηθούν μέτρα στήριξης της κοινότητας των αλιέων.
43) Οι Βουλευτές Ηρακλείου κ. ΜΙΧΑΗΛ ΚΡΙΤΣΩΤΑΚΗΣ και Ηρακλείου κ. ΜΑΡΙΑ ΔΙΑΚΑΚΗ κατέθεσαν αναφορά με την οποία  ο Σύλλογος Γονέων και Κηδεμόνων του 1ου, του 6ου και του 9ου Γυμνασίου Ηρακλείου  αιτείται την πλήρωση των λειτουργικών κενών των εκπαιδευτικών τμημάτων ένταξης των γυμνασίων του Δήμου Ηρακλείου.
44) Οι Βουλευτές Ηρακλείου κ. ΜΙΧΑΗΛ ΚΡΙΤΣΩΤΑΚΗΣ και Ηρακλείου κ. ΜΑΡΙΑ ΔΙΑΚΑΚΗ κατέθεσαν αναφορά με την οποία   ο Πανελλήνιος Σύλλογος Εργαζομένων Κέντρων Δημιουργικής Απασχόλησης Παιδιών επισημαίνει την ανάγκη παράτασης των προγραμμάτων για τα κέντρα δημιουργικής απασχόλησης παιδιών και αιτείται την αύξηση του αριθμού των παιδιών, καθώς και του ποσού της επιδότησης για κάθε εγγεγραμμένο παιδί  για την τρέχουσα περίοδο 2012-2013.
45) Οι Βουλευτές Ηρακλείου κ. ΜΙΧΑΗΛ ΚΡΙΤΣΩΤΑΚΗΣ και Ηρακλείου κ. ΜΑΡΙΑ ΔΙΑΚΑΚΗ κατέθεσαν αναφορά με την οποία  το Επιμελητήριο Ηρακλείου εκφράζει τη διαμαρτυρία του για τα προβλήματα που δημιουργούνται με την αναδρομική επιβολή του έκτατου ειδικού τέλους ηλεκτροδοτούμενων δομημένων επιφανειών σε βιοτεχνικές και βιομηχανικές επιχειρήσεις.
46) Ο Βουλευτής Β΄ Αθηνών κ. ΔΗΜΗΤΡΙΟΣ ΣΤΡΑΤΟΥΛΗΣ κατέθεσε αναφορά με την οποία  το Συνδικάτο Επαγγελματιών Οδηγών Φορτηγών Αυτοκινήτων Ελλάδας καταγγέλει ότι η υπερφόρτωση των ΦΔΧ αυτοκινήτων με εμπορευματοκιβώτια πάνω από το επιτρεπτό αναγραφόμενο τονάζ της άδειας τους αποβαίνει εις βάρος της ασφαλούς φόρτωσης και μεταφοράς.
47) Ο Βουλευτής Ηρακλείου κ. ΒΑΣΙΛΕΙΟΣ ΚΕΓΚΕΡΟΓΛΟΥ κατέθεσε αναφορά με την οποία  Εμπορικοί Σύλλογοι και Ομοσπονδίες του Νομού Ηρακλείου, η Ένωση Ξενοδόχων Ηρακλείου, ο Δικηγορικός Σύλλογος Ηρακλείου, ο Σύνδεσμος Εγκατεστημένων Επιχειρήσεων Φοινικιάς και ΒΙΠΕ και η Ένωση Αγροτικών Συνεταιρισμών Νομού Ηρακλείου αιτούνται την υιοθέτηση προτάσεων τους σχετικά με τη  δημιουργία ρευστότητας στην αγορά και την αποτελεσματική προστασία των δανειοληπτών.
48) Ο Βουλευτής Δωδεκανήσου κ. ΔΗΜΗΤΡΗΣ ΓΑΚΗΣ κατέθεσε αναφορά με την οποία ο Αντιδήμαρχος Κάσου Νομού Δωδεκανήσου αιτείται τη στελέχωση του εν λόγω δήμου με τρεις επιπλέον διοικητικούς υπαλλήλους.
49) Ο Βουλευτής Ηρακλείου κ. ΒΑΣΙΛΕΙΟΣ ΚΕΓΚΕΡΟΓΛΟΥ κατέθεσε αναφορά με την οποία  ο Δήμος Βιάννου Νομού Ηρακλείου αιτείται τη διατήρηση της λειτουργίας του Ειρηνοδικείου Βιάννου.
50) Οι Βουλευτές, Ηρακλείου κ. ΜΙΧΑΗΛ ΚΡΙΤΣΩΤΑΚΗΣ και Ηρακλείου κ. ΜΑΡΙΑ ΔΙΑΚΑΚΗ κατέθεσαν αναφορά με την οποία  ο Δήμος Βιάννου Νομού Ηρακλείου επισημαίνει την ανάγκη συνέχισης της λειτουργίας του Ειρηνοδικείου  Βιάννου. 
51) Ο Βουλευτής Κυκλάδων κ. ΝΙΚΟΛΑΟΣ ΣΥΡΜΑΛΕΝΙΟΣ κατέθεσε αναφορά με την οποία  ο Αγροτικός Συνεταιρισμός Πάρου Νομού Κυκλάδων παραθέτει τις θέσεις του για τις εξελίξεις στον Αγροτικό Συνεταιρισμό Πάρου και αιτείται τη λήψη μέτρων για την αποτροπή διακοπής της λειτουργίας του.
52) Ο Βουλευτής Κυκλάδων κ. ΠΑΝΑΓΙΩΤΗΣ ΡΗΓΑΣ κατέθεσε αναφορά με την οποία  ο Δήμος Κύθνου Νομού Κυκλάδων εκφράζει τη διαμαρτυρία του για την αιφνίδια διακοπή του δρομολογίου στη γραμμή Λαύριο-Κέα-Κύθνος.
53) Ο Βουλευτής Κυκλάδων κ. ΠΑΝΑΓΙΩΤΗΣ ΡΗΓΑΣ κατέθεσε αναφορά με την οποία  η Διευθύντρια, ο Σύλλογος Διδασκόντων Καθηγητών, ο Σύλλογος Γονέων και Κηδεμόνων και το δεκαπενταμελές Συμβούλιο του ΕΠΑΛ Θήρας Νομού Κυκλάδων αιτούνται την άμεση πλήρωση επτά θέσεων εκπαιδευτικού προσωπικού.
54) Ο Βουλευτής Κυκλάδων κ. ΠΑΝΑΓΙΩΤΗΣ ΡΗΓΑΣ κατέθεσε αναφορά με την οποία  ο Δήμος Κέας Νομού Κυκλάδων αιτείται την άμεση κάλυψη των θέσεων των ειδικοτήτων Μηχανολόγου, Πληροφορικής και Δομικού στο ΕΠΑΛ Κέας.
Β. ΑΠΑΝΤΗΣΕΙΣ ΥΠΟΥΡΓΩΝ ΣΕ ΕΡΩΤΗΣΕΙΣ ΒΟΥΛΕΥΤΩΝ
 	1. Στην με αριθμό 3877/12-11-2012 ερώτηση του Βουλευτή κ. Δαβάκη Αθανάσιου δόθηκε με το υπ’ αριθμ. 430/10-01-2013 έγγραφο  από τον Υπουργό Αγροτικής Ανάπτυξης και Τροφίμων η ακόλουθη απάντηση:
�
2. Στην με αριθμό 4130/20-11-2012 ερώτηση του Βουλευτή κ. Πάντζα Γεωργίου δόθηκε με το υπ’ αριθμ. 117991/10-01-2013 έγγραφο  από την Υφυπουργό Υγείας η ακόλουθη απάντηση:
3. Στην με αριθμό 4254/22-11-2012 ερώτηση του Βουλευτή κ. Καρασμάνη Γεωργίου δόθηκε με το υπ’ αριθμ. 542/10-01-2013 έγγραφο από τον Υπουργό Αγροτικής Ανάπτυξης και Τροφίμων η ακόλουθη απάντηση:
4. Στην με αριθμό 4308/23-11-2012 ερώτηση των Βουλευτών κυρίων Μουτσινά Παρίση (Πάρι) και Ξηροτύρη - Αικατερινάρη Ασημίνας δόθηκε με το υπ’ αριθμ. ΓΚΕ 1004111 ΕΞ 2013 1704/10-01-2013 έγγραφο  από τον Υφυπουργό Οικονομικών  η ακόλουθη απάντηση:
5. Στην με αριθμό 4533/30-11-2012 ερώτηση του Βουλευτή κ. Καρασμάνη Γεωργίου δόθηκε με το υπ’ αριθμ. Β.2302/10-01-2013 έγγραφο  από τον Υπουργό Οικονομικών  η ακόλουθη απάντηση:
Σημ. Τα συνημμένα σχετικά έγγραφα ευρίσκονται στο αρχείο της Δ/νσης Κοινοβουλευτικού Ελέγχου (Τμήμα Ερωτήσεων)
�
6. Στην με αριθμό 4735/04-12-2012 ερώτηση του Βουλευτή κ. Παππά Χρήστου δόθηκε με το υπ’ αριθμ. ΥΠ.ΠΑΙ.Θ.Π.Α./ΓΡ.ΑΝ.ΥΠ./Κ.Ε./132/10-01-2013 έγγραφο από τον Αναπληρωτή Υπουργό Παιδείας και Θρησκευμάτων, Πολιτισμού  και Αθλητισμού η ακόλουθη απάντηση:
�
7. Στην με αριθμό 4867/06-12-2012 ερώτηση του Βουλευτή κ. Κεγκέρογλου Βασίλειου δόθηκε με το υπ’ αριθμ. 496/10-01-2013 έγγραφο από τον Υπουργό Αγροτικής Ανάπτυξης και Τροφίμων η ακόλουθη απάντηση:</ChairmanSpeech>
	ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Κυρίες και κύριοι συνάδελφοι, εισερχόμαστε στη συζήτηση των
ΑΝΑΦΟΡΩΝ ΚΑΙ ΕΡΩΤΗΣΕΩΝ
	Οι παρακάτω ερωτήσεις δεν θα συζητηθούν λόγω κωλύματος είτε των Υπουργών είτε των ερωτώντων Βουλευτών.
	Η πρώτη με αριθμό 2128/25-9-2012 ερώτηση πρώτου κύκλου του Βουλευτή Α΄ Αθήνας της Νέας Δημοκρατίας κ. Νικήτα Κακλαμάνη προς τον Υπουργό Υγείας, σχετικά με τα προβλήματα και το μέλλον του ΕΟΠΥΥ, και διαγράφεται.
	Η δεύτερη με αριθμό 3478/26-10-2012 ερώτηση πρώτου κύκλου του Βουλευτή Επικρατείας του Συνασπισμού Ριζοσπαστικής Αριστεράς-Ενωτικού Κοινωνικού Μετώπου κ. Δημητρίου Τσουκαλά προς τον Υπουργό Παιδείας και Θρησκευμάτων, Πολιτισμού και Αθλητισμού σχετικά με την απαξίωση του Οργανισμού Παιδικών και Εφηβικών Βιβλιοθηκών και διαγράφεται.
	Η τρίτη με αριθμό 3673/340/1-11-2012 ερώτηση και αίτηση κατάθεσης εγγράφων πρώτου κύκλου του Βουλευτή Ηρακλείου του Πανελλήνιου Σοσιαλιστικού Κινήματος κ. Βασιλείου Κεγκέρογλου προς τον Υπουργό Οικονομικών σχετικά με τα αποτελέσματα του ελέγχου των καταθετών του εξωτερικού και διαγράφεται.
	Η τέταρτη με αριθμό 5438/27-12-2012 ερώτηση πρώτου κύκλου της Βουλευτού Μαγνησίας των Ανεξάρτητων Ελλήνων κ. Μαρίνας Χρυσοβελώνη προς την Υπουργό Τουρισμού, σχετικά με καταγγελίες κακοδιαχείρισης στον Ελληνικό Οργανισμό Τουρισμού (ΕΟΤ) και διαγράφεται.
	Η έκτη με αριθμό 5249/18-12-2012 ερώτηση πρώτου κύκλου του Βουλευτή Νομού Αττικής της Δημοκρατικής Αριστεράς κ. Βασιλείου Οικονόμου προς τον Υπουργό Οικονομικών, σχετικά με τα οικονομικά αποτελέσματα της εξίσωσης του πετρελαίου κίνησης και θέρμανσης και διαγράφεται.
	Η έβδομη με αριθμό 5282/18-12-2012 ερώτηση πρώτου κύκλου του Βουλευτή Α΄ Θεσσαλονίκης του Κομμουνιστικού Κόμματος Ελλάδας κ. Θεοδοσίου Κωνσταντινίδη προς τον Υπουργό Υγείας σχετικά με τα προβλήματα στη λειτουργία του Τμήματος Λιθοτριψίας στο Νοσοκομείο Β΄ ΙΚΑ-ΕΤΑΜ «Παναγία» και στο «Ιπποκράτειο» Νοσοκομείο στη Θεσσαλονίκη και διαγράφεται.
	Η πρώτη με αριθμό 5248/18-12-2012 ερώτηση δευτέρου κύκλου του Βουλευτή Ηρακλείου της Νέας Δημοκρατίας κ. Ελευθερίου Αυγενάκη προς τον Υπουργό Ανάπτυξης, Ανταγωνιστικότητας, Υποδομών, Μεταφορών και Δικτύων, σχετικά με τη βελτίωση και τον εκσυγχρονισμό του εξοπλισμού του αεροδρομίου «Νίκος Καζαντζάκης» και διαγράφεται.
	Η δεύτερη με αριθμό 4208/380/21-11-2012 ερώτηση και αίτηση κατάθεσης εγγράφων δευτέρου κύκλου της Βουλευτού Β΄ Πειραιά του Συνασπισμού Ριζοσπαστικής Αριστεράς – Ενωτικού Κοινωνικού Μετώπου κ. Ευγενίας Βαμβακά προς τον Υπουργό Παιδείας, Θρησκευμάτων, Πολιτισμού και Αθλητισμού σχετικά με τα εργασιακά δικαιώματα των ιδιωτικών εκπαιδευτικών και διαγράφεται.
	Η τρίτη με αριθμό 4898/7-12-2012 ερώτηση δευτέρου κύκλου της Ανεξάρτητης Βουλευτού Κερκύρας κ. Αγγελικής Γκερέκου προς την Υπουργό Τουρισμού, σχετικά με το χρονοδιάγραμμα υλοποίησης έργου «Αποκατάσταση και ανάδειξη του συγκροτήματος του Αχιλλείου στην Κέρκυρα» και διαγράφεται.
	Θα συζητηθεί η πέμπτη με αριθμό 5363/20-12-2012 ερώτηση πρώτου κύκλου του Βουλευτή Σερρών του Λαϊκού Συνδέσμου-Χρυσή Αυγή κ. Αρτέμιου Ματθαιόπουλου προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την οικονομική κατάσταση του Οργανισμού Απασχόλησης Εργατικού Δυναμικού (ΟΑΕΔ).
   Στην ερώτηση του κυρίου συναδέλφου θα απαντήσει ο Υφυπουργός κ. Νικόλαος Παναγιωτόπουλος.
	Το λόγο έχει ο κ. Αρτέμιος Ματθαιόπουλος για δύο λεπτά.</ChairmanSpeech>
	<Speech><Parlmember>ΑΡΤΕΜΙΟΣ ΜΑΤΘΑΙΟΠΟΥΛΟΣ</Parlmember>: Ευχαριστώ, κύριε Πρόεδρε.
	Κύριε Υπουργέ, η Νέα Δημοκρατία μέσω στελεχών της, Υπουργών, Υφυπουργών, πολλώ δε μάλλον και από τον ίδιο τον Πρωθυπουργό, εξήγγειλε τόσο προεκλογικά όσο και μετέπειτα ότι το 2013 θα είναι έτος ανάπτυξης για την ελληνική οικονομία, ότι θα έλθουν οι επενδύσεις, ότι θα γίνει επανεκκίνηση της οικονομίας, ότι θα έλθουν κεφάλαια και ότι επιτέλους αυτή η δυσάρεστη «παρένθεση» των μνημονίων θα είναι παρελθόν. 
	Δυστυχώς τα γεγονότα για μία ακόμα φορά σας διαψεύδουν. Αντιλαμβάνεστε, όσοι τουλάχιστον έχετε επαφή με την πραγματικότητα, ότι η ανεργία εξελίσσεται σε μία κοινωνική μάστιγα. Ήδη τα στοιχεία που έχουμε μαζέψει μέχρι στιγμής λένε ότι το επίσημο ποσοστό ανέρχεται σε πάνω από 26% με ανοδικές τάσεις. Λέω «επίσημα» γιατί αντιλαμβάνεστε ότι όταν δεν προσμετράς αυτούς που δουλεύουν είτε με ημιαπασχόληση είτε δεν είναι εγγεγραμμένοι στους καταλόγους είτε άλλες προϋποθέσεις, το ποσοστό αυτό ξεπερνάει ακόμα και το 30%. Με λίγα λόγια, ένας περίπου στους τρεις Έλληνες σήμερα αντιμετωπίζει τον εφιάλτη της ανεργίας. 
Αυτοί οι άνθρωποι, λοιπόν, οι συμπατριώτες μας, είχαν μία και μοναδική πηγή εσόδων, τον Οργανισμό Απασχόλησης Εργατικού Δυναμικού ο οποίος, όπως μαθαίνουμε από πρόσφατα στοιχεία που διαβάσαμε στο διαδίκτυο και στον έντυπο Τύπο είτε θα απορροφηθεί από άλλον οργανισμό είτε θα βάλει οριστικά λουκέτο και αυτό γιατί από τη μία έχει μείωση διαθεσίμων από εισφορές οι οποίες ανέρχονται σε μείον 219 εκατομμύρια ευρώ –σε ποσοστό αυτό μεταφράζεται σε 6,35%- και από την άλλη έχει αύξηση του ελλείμματος, το οποίο ανέρχεται σε 195 εκατομμύρια ευρώ.
Επομένως, αντιλαμβάνεστε  αν ο ΟΑΕΔ κλείσει και δεν εξυπηρετήσει τα περίπου δύο εκατομμύρια ανέργων που βρίσκονται σήμερα στην Ελλάδα, σε τι κοινωνική αναταραχή θα μπλέξετε την κοινωνία, σε τι δυσμένεια θα βυθίσετε περισσότερους Έλληνες πολίτες. 
Γι’ αυτόν το λόγο ερωτάσθε, ποια είναι τα μέτρα που θα λάβετε για να μη γίνει αυτό το ενδεχόμενο πράξη.
Στη δευτερολογία μου θα ήθελα να αναφέρω κάποια περιστατικά που έχουν να κάνουν συγκεκριμένα με τη διαχείριση του ΟΑΕΔ, τα οποία πιστεύουμε ότι έχουν οδηγήσει στο ενδεχόμενο να κλείσει σήμερα.
Ευχαριστώ.</Speech> 
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Το λόγο έχει ο Υφυπουργός, κ. Παναγιωτόπουλος.</ChairmanSpeech> 
 <Speech><Parlmember>ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ</Parlmember> (Υφυπουργός Εργασίας, Κοινωνικής Ασφάλισης και Πρόνοιας): Το έχουμε πει και διά στόματος Πρωθυπουργού ότι το 2013 δεν θα είναι το έτος που ως διά μαγείας όλα θα διορθωθούν ή όλα θα αλλάξουν αλλά ότι θα είναι το έτος κατά τη διάρκεια του οποίου θα αναστραφεί η πορεία, θα αλλάξουν φορά οι δείκτες του ρολογιού. Εν πάση περιπτώσει, θα μπουν τα θεμέλια ώστε να πάμε σε θετικούς ρυθμούς  ανάπτυξης. Κατά την άποψή μου -και το έχω πει και άλλες φορές εδώ- είναι η μόνη ασφαλής φόρμουλα για να καταπολεμηθεί πραγματικά και η ανεργία. Αυτά τα προγράμματα ή οι ευχέρειες ή οι δυνατότητες που δίνονται μέσω του ΟΑΕΔ είναι θα έλεγα πρόσκαιρες ανακουφίσεις, ασπιρίνες σε μια πολύ μεγαλύτερη ασθένεια. 
Θεωρώ ότι είναι υπερβολή να λέμε ότι ο ΟΑΕΔ βρίσκεται προ του λουκέτου ή είναι έτοιμος να κλείσει. Δημιουργήθηκε ανησυχία -φαντάζομαι ότι και εσείς από εκεί κινηθήκατε για να καταθέσετε αυτήν την ερώτηση στη Βουλή- λόγω κάποιου εσωτερικού δανείου που πήρε πρόσφατα ο ΟΑΕΔ προκειμένου να καλύψει κάποιες ανάγκες καταβολής επιδομάτων, ανεργίας και προνοιακών, όλα όσα εν πάση περιπτώσει από την αρμοδιότητά του υποχρεούται να καταβάλλει ο ΟΑΕΔ στους δικαιούχους λόγω κάποιας οικονομικής στενότητας. 
Όπως και να το κάνουμε όταν τα νούμερα της ανεργίας ανεβαίνουν, όταν οι εισφορές και τα έσοδα του ΟΑΕΔ που προκύπτουν από τις εισφορές των εργαζομένων βαίνουν μειούμενα, καθώς συρρικνώνεται το εν ενεργεία εργατικό δυναμικό και αυξάνεται ο αριθμός αυτών που βγαίνουν στην ανεργία και επομένως δικαιούνται επιδόματος, υπάρχουν δυσκολίες. Παρά τις δυσκολίες όμως, δεν σταμάτησε ποτέ ο ΟΑΕΔ να καταβάλλει τα επιδόματα ανεργίας που από το νόμο υποχρεούται να καταβάλλει. Ούτε θα σταματήσει, απ’ όσα ξέρω εγώ τουλάχιστον και επιτρέψτε  μου να ξέρω κάποια πράγματα. 
Θα κρατήσω κάποια πράγματα για τη δευτερολογία.
Θέλω να πω ότι τα κύρια έσοδα του Οργανισμού Απασχόλησης Εργατικού Δυναμικού προέρχονται από τις εισφορές εργοδοτών ασφαλισμένων, εισπράττονται από το ΙΚΑ, αποδίδονται στον οργανισμό. Για πρώτη φορά φέτος, ο ΟΑΕΔ προέβη σε εσωτερικό δανεισμό από τον ειδικό λογαριασμό καταργηθέντων Οργανισμών Εργατικής Κατοικίας και Οργανισμού Εργατικής Εστίας. Επρόκειτο για ένα δάνειο 150 εκατομμυρίων. Λεπτομέρειες γι’ αυτό θα σας πω. 
Με συγκεκριμένη υπουργική απόφαση, εγκρίθηκε αποδέσμευση από την Τράπεζα της Ελλάδας από τον ειδικό λογαριασμό κοινωνικής πολιτικής –πρώην ΟΕΚ και ΟΕΕ δηλαδή- για να χορηγηθούν υπό τη μορφή έντοκου εσωτερικού δανείου από 17-12-2012 ως 17-01-2013, σύνολο 150 εκατομμύρια. Η αποπληρωμή του δανείου, συμφωνήθηκε να γίνει σε δυο δόσεις, 100 εκατομμύρια η πρώτη μέχρι 25-01-2013 και τα υπόλοιπα 50 εκατομμύρια μέχρι 5-02-2013, μέχρι σήμερα δηλαδή. Έχει επιστραφεί η πρώτη δόση, τα 100 εκατομμύρια, στον ειδικό αυτό λογαριασμό κοινωνικής πολιτικής εντόκως. Επομένως, αποπληρώθηκε η πρώτη δόση του δανείου και εντός των ημερών θα αποπληρωθούν και τα υπόλοιπα 50 εκατομμύρια. 
Επομένως, υπάρχει ανησυχία αλλά δεν υπάρχει λόγος για πανικό. Ο ΟΑΕΔ έχει συγκεκριμένο ρόλο στην άσκηση κοινωνικής πολιτικής της χώρας. Κανείς δεν τον αμφισβητεί. Όλοι νομίζω ότι τον υποστηρίζουν. Έχει πολλά πράγματα να κάνει. Δεν είναι μόνο τα επιδόματα ανεργίας. Είναι και τα ειδικά προγράμματα για την τόνωση της απασχόλησης για διάφορες κοινωνικές ομάδες πληθυσμού, τα οποία εκπονούνται. Νομίζω ότι συμφωνούμε όλοι ότι δεν είναι ένας οργανισμός για τον οποίο θα μπορούσαμε καν να σκεφτούμε ότι μπορεί κάποτε να κλείσει. Αντιθέτως έχει ολοένα και περισσότερα πράγματα να κάνει. 
Επομένως, δεν υπάρχει κανένας λόγος ανησυχίας σχετικά με το μέλλον του ΟΑΕΔ παρά τις οικονομικές δυσκολίες.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Το λόγο έχει ο κ. Ματθαιόπουλος για τρία λεπτά.</ChairmanSpeech>
<Speech><Parlmember>ΑΡΤΕΜΙΟΣ ΜΑΤΘΑΙΟΠΟΥΛΟΣ</Parlmember>: Κύριε Υπουργέ, σκοπός της ερώτησης δεν είναι να σπείρω πανικό ή να διαδώσω ψευδείς πληροφορίες. Πείτε μου ποια θα ήταν η δική σας θέση, αν θέλατε να εξηγήσετε σε έναν άνεργο που παίρνει 360 ευρώ –το σημερινό επίδομα ανεργίας- για να τον καθησυχάσετε, όταν έχει να αντιμετωπίσει μια τέτοια οικονομική κατάσταση. Ο πληθωρισμός συνεχώς ανεβαίνει, η ποιότητα ζωής συνεχώς υποβαθμίζεται και ο ΟΑΕΔ το μόνο που μπορεί να δώσει σ’ αυτούς τους φουκαριάρηδες που δεν μπορούν να βρουν δουλειά, ακόμα και αν έχουν σπουδάσει σε πανεπιστήμια, είναι 360 ευρώ το μήνα. Βέβαια, θα  μου πείτε ότι από το τίποτα, είναι καλύτερο αλλά το μη χείρον βέλτιστον, για μας δεν είναι πολιτική. 
Σε ό,τι αφορά στο νόμο που αναφέρατε προηγουμένως, σχετικά με τις εισφορές των εργαζομένων και των εργοδοτών. Πράγματι, έτσι είναι. Αν θέλετε όμως να μιλήσουμε για την κείμενη νομοθεσία πρέπει να γνωρίζετε ότι απαγορεύεται ρητώς να δίδονται επιδόματα σε λαθρομετανάστες. Γίνομαι κατηγορηματικός και λέω ότι το 65% περίπου των εξυπηρετούμενων από τον ΟΑΕΔ είναι αλλοδαποί.Το αποτέλεσμα είναι το ταμείο να έχει τιναχθεί στον αέρα, να κατασπαταλώνται κάθε έτος δισεκατομμύρια ευρώ, τα οποία αντί να πάνε σε τσέπες Ελλήνων, πηγαίνουν σε άλλους που δουλεύουν παράλληλα με «μαύρα». Είναι η δήθεν φοροδιαφυγή που θέλατε να πατάξετε. Κυνηγάτε μόνο Έλληνες. Οι άλλοι ούτε δηλώσεις κάνουν και παίρνουν και επίδομα ανεργίας! Αυτά είναι τα προβλήματα που πρέπει να δείτε. Μιλήσατε και για άλλα πράγματα. 
Θέλω να γίνω συγκεκριμένος. Είχα μιλήσει στη πρωτολογία μου για τη κακοδιαχείριση. Υπάρχουν κάποιοι εδώ μέσα που λένε ότι πρέπει επιτέλους να υπάρξει πολιτική κάθαρση, πρέπει να δούμε πώς θα διαχειριστούμε τον κάθε έναν τομέα του κράτους, πώς θα γίνει η διαχείριση για να σώσουμε τα οικονομικά μας. Πώς γίνεται από τη μια να λέμε ότι δεν πρέπει να διορίζουμε πολιτικά πρόσωπα συγγενείς -είτε σαν μετακλητούς υπαλλήλους στη Βουλή- αλλά να έχουμε πρόεδρο του ΟΑΕΔ ο οποίος είχε συγκεκριμένες πολιτικές σχέσεις και συγγενείς τους οποίους έχει διορίσει σε διάφορες θέσεις, με αποτέλεσμα η απορρόφηση των κονδυλίων να αφορά μόνο το 6%-8%; Τι σημαίνει αυτό, με άλλα λόγια, για όσους δεν κατάλαβαν; Από ένα κονδύλι 400 εκατομμυρίων ευρώ, για παράδειγμα, απορροφώνται μόνο τα 5 ή 10 εκατομμύρια. Τα υπόλοιπα ουδείς γνωρίζει πού πάνε και πού κατασπαταλώνται. 
Επομένως, θα πρέπει να δείτε και το θέμα των ευθυνών. Ποιοι διαχειρίζονται τα χρήματα αυτά, αν η διαχείριση αυτή γίνεται με διαφάνεια και αν υπάρχουν ατασθαλίες να τιμωρηθούν, όπως πρέπει. Γιατί σήμερα, δεν μπορεί να καταδικάζετε τον Έλληνα να ζει σε τέτοια ανέχεια και κάποιοι να διαχειρίζονται εκατομμύρια και δισεκατομμύρια και να χαίρονται αυτής της ασυλίας.
Επομένως, επειδή η κατάσταση αυτή έχει φτάσει στο απροχώρητο και επειδή κάποιοι απορούν –το παρατήρησα χθες σε κάποια εκπομπή- με τα ποσοστά της Χρυσής Αυγής σε ό,τι αφορά στους ανέργους –αναφέρομαι στην πρόθεση ψήφου- μην ψάχνετε αίτια στον εκφασισμό της κοινωνίας και σε διάφορα άλλα για τα οποία θέλετε να δημιουργήσετε εντυπώσεις. Δείτε τη δική σας πολιτική, ποια είναι τα αποτελέσματά της και γιατί στρέφετε τους ανέργους στη Χρυσή Αυγή.
Αν θέλετε να ξέρετε, εμείς έχουμε φτιάξει ένα δίκτυο αλληλεγγύης. Προσπαθούμε να βρούμε στους Έλληνες δουλειά, γιατί όσες φορές έχουν απευθυνθεί στον ΟΑΕΔ ή οπουδήποτε αλλού, τους κλείσατε την πόρτα.</Speech> 
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Το λόγο έχει ο Υπουργός κ. Παναγιωτόπουλος.</ChairmanSpeech>
 <Speech><Parlmember>ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ</Parlmember> (Υφυπουργός Εργασίας, Κοινωνικής Ασφάλισης και Πρόνοιας): Να εξηγήσω, πριν σχολιάσω, τα οικονομικά στοιχεία.
Μέχρι τις 30-09-2012 το ΙΚΑ απέδιδε στον ΟΑΕΔ 100 εκατομμύρια ευρώ έναντι των 120 εκατομμυρίων που είχαν συμφωνηθεί. Στους επόμενους μήνες, δεν μπόρεσε να ανταποκριθεί ούτε στην απόδοση των 100 εκατομμυρίων μηνιαίως. Το μήνα Οκτώβριο, απέδωσε 50 εκατομμύρια το Νοέμβριο, 60 εκατομμύρια και 50 εκατομμύρια το Δεκέμβριο.  Οι δυσκολίες του ΙΚΑ -λόγω του μειωμένου συνολικού ποσού από τις εισφορές των ασφαλισμένων- είχαν ως συνέπεια την μείωση των αποδιδομένων στον ΟΑΕΔ.
Επίσης, κατά την κείμενη νομοθεσία «πόρο του κλάδου σύνταξης ΙΚΑ-ΕΤΑΜ αποτελεί ποσοστό των συνεισπραττόμενων εισφορών κλάδων και λογαριασμών του Οργανισμού Απασχόλησης Εργατικού Δυναμικού, Οργανισμού Εργατικής Κατοικίας και Οργανισμού Εργατικής Εστίας. Το ύψος του ποσοστού, ανέρχεται στο 10% των συνεισπραττόμενων εισφορών για το έτος 2011, 20% για το 2012 και 30% για επόμενα έτη και για κάθε οργανισμό. Τα ποσά αυτά, αποδίδονται από το ΙΚΑ-ΕΤΑΜ στους παραπάνω οργανισμούς, μειωμένα κατά τα ανωτέρω ποσοστά». Εν πάση περιπτώσει, κατά το άρθρο 40 του ίδιου νόμου οι ασφαλιστικές εισφορές που κατατίθενται από τους εργοδότες σε τράπεζα, αποδίδονται απευθείας απ’ αυτήν στους φορείς κοινωνικής ασφάλισης. Η διάταξη αυτή δεν έχει ενεργοποιηθεί μέχρι σήμερα, γιατί αναμένεται η έκδοση της σχετικής ΚΥΑ για τον καθορισμό της διαδικασίας και κάθε αναγκαίας λεπτομέρειας.
Αυτά είναι τα προβλήματα που αντιμετωπίζει ο ΟΑΕΔ σήμερα. Είναι και διαδικαστικά προβλήματα. Καλείται να καταβάλλει ιδιαίτερα αυξημένα ποσοστά για επιδόματα ανεργίας. Δεν είναι μόνο τα επιδόματα ανεργίας. Είναι και τα προνοιακά επιδόματα, οι επιδοτήσεις του επιδοτούμενου ποσοστού απασχόλησης σε παραμεθόριους νομούς, τα ειδικά επιδόματα ανεργίας που πρόσφατα καταργήθηκαν. Σε μερικές περιπτώσεις όμως, όπως είναι η περίπτωση των ναυπηγείων Σκαραμαγκά, για ειδικούς λόγους προέκυψε ανάγκη να καταβληθούν.
Μία σωρεία επιδομάτων καταβάλλονται με τον ΟΑΕΔ ως βασικό διανεμητικό οργανισμό. Γι’ αυτόν το λόγο και οικονομικές ανάγκες υπάρχουν αλλά και ανάγκες κατεπείγουσας, αν θέλετε, αντιμετώπισης προβλημάτων προκύπτουν κάθε μέρα, όταν η απασχόληση, όπως σας είπα, ακόμα βαίνει αυξανόμενη και όχι μειούμενη.
Εν πάση περιπτώσει, εάν υπάρχουν καταγγελίες για ατασθαλίες –δεν ξέρω για ποια συγγενικά πρόσωπα, προφανώς στον εσωτερικό οργανισμό του ΟΑΕΔ αναφέρεστε- εμείς είμαστε διατεθειμένοι να τις δούμε και να προχωρήσουμε στα δέοντα, στα πλαίσια, βέβαια, των αρμοδιοτήτων μας. Ποτέ δεν είπαμε «όχι» σε αυτό και ποτέ δεν –θα το πω έτσι- αποφύγαμε να εξετάσουμε κάθε τι που χρήζει εξέτασης. 
Ας συμφωνήσουμε όλοι ότι ο ΟΑΕΔ είναι ένας οργανισμός, ο οποίος όχι μόνο πρέπει να συνεχίσει να λειτουργεί στηρίζοντας αυτά που στηρίζει αλλά πρέπει να ενισχυθεί οικονομικά, διότι μόνο μέσα από τις ευχέρειές του, μέσα από τα προγράμματά του μπορεί να τονωθεί –έστω και περιστασιακά, έστω και με ασπιρίνες σε μία μεγαλύτερη ασθένεια- το μεγάλο πρόβλημα της απασχόλησης σήμερα.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Κυρίες και κύριοι συνάδελφοι, ολοκληρώθηκε η συζήτηση των αναφορών και ερωτήσεων.</ChairmanSpeech>
<Speech><Parlmember>ΧΡΗΣΤΟΣ ΠΑΠΠΑΣ</Parlmember>: Κύριε Πρόεδρε, παρακαλώ το λόγο.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Κύριε Παππά, έχετε το λόγο.</ChairmanSpeech>
<Speech><Parlmember>ΧΡΗΣΤΟΣ ΠΑΠΠΑΣ</Parlmember>: Κύριε Πρόεδρε, θα ήθελα επί της διαδικασίας –και σας ευχαριστώ πάρα πολύ- να κάνω μία επισήμανση. Παλαιός κοινοβουλευτικός είστε, δώστε μου μισό λεπτό. Δεν θα χρειαστώ παραπάνω.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Πείτε μας.</ChairmanSpeech>
<Speech><Parlmember>ΧΡΗΣΤΟΣ ΠΑΠΠΑΣ</Parlmember>: Είδατε σήμερα ότι από μία σειρά δεκαπέντε ερωτήσεων, φτάσαμε στο σημείο να συζητηθεί η μία.
Εσείς ως παλαιός κοινοβουλευτικός είχατε τη λεπτότητα να καλύψετε…</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Πρώτον, ήταν εννέα.</ChairmanSpeech>
<Speech><Parlmember>ΧΡΗΣΤΟΣ ΠΑΠΠΑΣ</Parlmember>: Ωραία. Εννέα.
Από τις δέκα ερωτήσεις, λοιπόν, που ήταν να συζητηθούν, συζητήθηκε η μία. 
Εσείς είχατε τη λεπτότητα από την εμπειρία σας, να πείτε «λόγω κωλύματος των Υπουργών» και για πρώτη φορά να ειπωθεί από Έδρας και «λόγω ενδεχόμενου κωλύματος των Βουλευτών». Εγώ δεν πιστεύω ότι υπάρχει κάποιος Βουλευτής που να έχει κώλυμα.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Όχι, υπάρχει. Ο κ. Ελευθέριος…</ChairmanSpeech>
<Speech><Parlmember>ΕΥΑΓΓΕΛΟΣ ΑΠΟΣΤΟΛΟΥ</Parlmember>: Γιατί μας κουβαλάτε εδώ;</Speech>
<Speech><Parlmember>ΧΡΗΣΤΟΣ ΠΑΠΠΑΣ</Parlmember>: Αυτήν τη στιγμή, υπάρχει μία απαξίωση του ρόλου του ελληνικού Κοινοβουλίου εκ μέρους της τροϊκανής Κυβέρνησης. Είναι κάτι το οποίο συζητάμε συνέχεια στη Διάσκεψη των Προέδρων. Έχετε πει κι εσείς τη γνώμη σας. Η κατάσταση αυτή είναι απαράδεκτη. Η Κυβέρνηση, εξωθεσμικά κάνει μία πολιτική και απαξιώνει εντελώς το ελληνικό Κοινοβούλιο.
Εμένα προσωπικά αυτή η συμπεριφορά με προσβάλλει.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Κύριε Παππά, έγινε σαφές αυτό που είπατε.</ChairmanSpeech>
<Speech><Parlmember>ΧΡΗΣΤΟΣ ΠΑΠΠΑΣ</Parlmember>: Από τη στιγμή που οι Υπουργοί δεν απαντούν σε επίκαιρες ερωτήσεις, οι ερωτήσεις χάνουν και την επικαιρότητά τους, κύριε Πρόεδρε. Χάνουν και την επικαιρότητά τους! Τότε, ποιος ο ρόλος του Βουλευτή; Κάποτε σας το ρώτησα στη Διάσκεψη των Προέδρων και μου είπατε «Δεν ξέρω κι εγώ». Ποιος είναι, λοιπόν, ο ρόλος του Βουλευτή;</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Πήρατε λίγο φόρα.</ChairmanSpeech>
<Speech><Parlmember>ΧΡΗΣΤΟΣ ΠΑΠΠΑΣ</Parlmember>: Παίζουμε θέατρο εδώ μέσα.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Σήμερα έχουμε αναφορές.</ChairmanSpeech>
<Speech><Parlmember>ΧΡΗΣΤΟΣ ΠΑΠΠΑΣ</Parlmember>: Αναφορές και ερωτήσεις που δεν απαντιούνται ποτέ, γιατί όποτε έρχεται σε δύσκολη θέση ένας Υπουργός, χρησιμοποιείται η απλή μέθοδος «δεν απαντάω».</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Είστε σαφής. Είπατε αυτά που είπατε…</ChairmanSpeech> 
<Speech><Parlmember>ΧΡΗΣΤΟΣ ΠΑΠΠΑΣ</Parlmember>: Πρέπει να απαντήσουν. Μας προσβάλλει αυτή η συμπεριφορά. Να το κλείσουμε, αν είναι, «το μαγαζί», να βάλουμε λουκέτο. Επικυρώνετε τις αποφάσεις της εκτελεστικής εξουσίας εδώ. Πάρτε θέση!
Ευχαριστώ.</Speech>
<Speech><Parlmember>ΘΕΟΔΟΣΙΟΣ ΚΩΝΣΤΑΝΤΙΝΙΔΗΣ</Parlmember>: Κύριε Πρόεδρε, παρακαλώ το λόγο.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Το ίδιο θέμα θα θέσετε;</ChairmanSpeech>
<Speech><Parlmember>ΘΕΟΔΟΣΙΟΣ ΚΩΝΣΤΑΝΤΙΝΙΔΗΣ</Parlmember>: Ναι, κύριε Πρόεδρε.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Ορίστε, έχετε το λόγο.</ChairmanSpeech>
<Speech><Parlmember>ΘΕΟΔΟΣΙΟΣ ΚΩΝΣΤΑΝΤΙΝΙΔΗΣ</Parlmember>: Κύριε Πρόεδρε, έχουμε ένα πινάκιο με δέκα αναφορές και ερωτήσεις. Συζητήθηκε μόλις μία. Μήπως, λοιπόν, αντί να επιστρατεύουμε τους ναυτεργάτες, πρέπει να επιστρατεύσουμε τους Υπουργούς, για να έρθουν να απαντήσουν ως οφείλουν, στα προβλήματα και στις αγωνίες των εργαζομένων, διότι αυτά τα προβλήματα φέρνουμε εδώ;</Speech>
<Speech><Parlmember>ΧΡΗΣΤΟΣ ΠΑΠΠΑΣ</Parlmember>: Εμείς επιστρατεύουμε τους Βουλευτές, κύριε Πρόεδρε.</Speech>
<Speech><Parlmember>ΘΕΟΔΟΣΙΟΣ ΚΩΝΣΤΑΝΤΙΝΙΔΗΣ</Parlmember>: Για την ιστορία της δικής μας ερώτησης, πρέπει να ενημερώσω, κύριε Πρόεδρε, ότι είναι η δεύτερη φορά που δεν παίρνουμε απάντηση. Και την προηγούμενη φορά, με τα ίδια επιχειρήματα, του κωλύματος και του φόρτου εργασίας, δεν εμφανίστηκε ο Υπουργός.
Και ρωτάμε. Πότε θα πάρουμε απάντηση για ζητήματα που είναι επίκαιρα και ενδιαφέρουν άμεσα εκατοντάδες εργαζόμενους;
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, παρακαλώ το λόγο.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Φαντάζομαι ότι θα πείτε κι εσείς το ίδιο, κύριε Μαριά.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Όχι, κύριε Πρόεδρε.</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Εάν δεν πείτε το ίδιο, να δώσω μία απάντηση.
Το Προεδρείο θα επαναλάβει για νιοστή φορά το αίτημα, οι Υπουργοί -παρά τις πολλές υποχρεώσεις που υπάρχουν- να παρευρίσκονται στη  συζήτηση των αναφορών και ερωτήσεων.
Ορίστε, κύριε Μαριά, έχετε το λόγο.</ChairmanSpeech>
<Speech><Parlmember>ΕΥΑΓΓΕΛΟΣ ΑΠΟΣΤΟΛΟΥ</Parlmember>: Είναι χιλιάδες οι ερωτήσεις και οι αναφορές που δεν απαντιούνται.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Έδωσα το λόγο στον κ. Μαριά.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, ως Κοινοβουλευτικός Εκπρόσωπος των Ανεξάρτητων Ελλήνων, επαναφέρω ένα αίτημα που έκανα στο Προεδρείο -και ήσασταν εσείς στην Έδρα- σε σχέση με τη μη προσέλευση των Υπουργών για να απαντήσουν στις ερωτήσεις.
Το εάν υφίσταται κώλυμα ή όχι στο πρόσωπο του Υπουργού, δεν το κρίνει ο Υπουργός αλλά το Προεδρείο. 
Είχα πει, λοιπόν, το εξής και σας είχα ζητήσει να το θέσετε στη Διάσκεψη των Προέδρων. Εάν κι εφόσον δεν αποδεικνύεται το κώλυμα στο πρόσωπο του Υπουργού κατά την έννοια είτε να συμμετέχει σε Υπουργικό Συμβούλιο είτε να είναι στο εξωτερικό, τότε θα πρέπει να απορρίπτεται αυτό και να δίνετε το λόγο στο Βουλευτή να αναπτύξει την ερώτησή του κι εν τη απουσία του ίδιου του Υπουργού.
Ήθελα δε να επισημάνω ότι την προηγούμενη εβδομάδα, ενώ από τον Προεδρεύοντα ανακοινώθηκε ότι δεν θα εσυζητείτο μία ερώτηση δική μου για το ΕΚΑΒ Κρήτης, μετά τις διαμαρτυρίες, ήρθε ο Υπουργός και είπε «Τη συζητώ». Άλλη στιγμή είχαμε Υπουργό παρόντα και έλεγε «Κωλύομαι», ενώ ήταν παρών. 
Θα θέλαμε, λοιπόν, κύριε Πρόεδρε, ως Ανεξάρτητοι Έλληνες, να μεταφέρετε στη Διάσκεψη των Προέδρων την πρότασή μας αυτή.</ChairmanSpeech> 
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Εκπρόσωπός σας υπάρχει, ο κ. Μελάς.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Υπάρχει, αλλά θέλουμε το Σώμα να ακούσει για άλλη μία φορά την πρότασή μας. Εάν δεν αποδεικνύεται το κώλυμα στο πρόσωπο του Υπουργού, να συζητείται η ερώτηση εν τη απουσία του. Και τότε θα δείτε…</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Διά του εκπροσώπου σας…
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Μισό λεπτό. Τελειώνω.
Και τότε να είστε σίγουρος ότι όλοι οι Υπουργοί θα είναι εδώ, δεν θα έχει κανένας κώλυμα και δεν θα χρειάζεται ούτε επιστράτευση.
Ευχαριστώ.</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Θα επαναλάβω ότι στη Διάσκεψη των Προέδρων συμμετέχουν όλα τα κόμματα. Άρα, λοιπόν, τι απλούστερο ο κ. Μελάς, που εκπροσωπεί το κόμμα σας στη Διάσκεψη των Προέδρων, να θέσει το θέμα; Αυτό που κάνατε ήταν τελείως εκτός Κανονισμού και ήταν και εκ του περισσού. Διότι αφού έχετε εκπρόσωπο εκεί, πρέπει εσείς να υποδείξετε στον κ. Μελά τι θα πει; Να του το υποδείξετε σε άλλη φάση.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Δικαιούμαι, ως Κοινοβουλευτικός Εκπρόσωπος να πάρω το λόγο, εις επήκοον της Ολομέλειας και των συναδέλφων.</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Κυρίες και κύριοι συνάδελφοι, εισερχόμεθα στην ημερήσια διάταξη της 
ΝΟΜΟΘΕΤΙΚΗΣ ΕΡΓΑΣΙΑΣ
Θα γίνει προεκφώνηση των νομοσχεδίων που είναι γραμμένα στην ημερήσια διάταξη.
Υπουργείου Περιβάλλοντος, Ενέργειας και Κλιματικής Αλλαγής
Ψήφιση στο σύνολο του σχεδίου νόμου: «Ενεργειακή Απόδοση Κτιρίων – Εναρμόνιση με την Οδηγία 2010/31/ΕΕ του Ευρωπαϊκού Κοινοβουλίου και του Συμβουλίου και λοιπές διατάξεις».
Ερωτάται το Σώμα: Γίνεται δεκτό το νομοσχέδιο και στο σύνολο;
(Θόρυβος από την πτέρυγα της Χρυσής Αυγής)</ChairmanSpeech>
<Speech><Parlmember>ΠΟΛΛΟΙ ΒΟΥΛΕΥΤΕΣ</Parlmember>: Δεκτό, δεκτό.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.</Speech>
<Speech><Parlmember>ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ</Parlmember>: Κατά πλειοψηφία.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Το νομοσχέδιο έγινε δεκτό κατά πλειοψηφία και στο σύνολο.
Συνεπώς το νομοσχέδιο του Υπουργείου Περιβάλλοντος, Ενέργειας και Κλιματικής Αλλαγής: «Ενεργειακή Απόδοση Κτιρίων – Εναρμόνιση με την Οδηγία 2010/31/ΕΕ του Ευρωπαϊκού Κοινοβουλίου και του Συμβουλίου και λοιπές διατάξεις» έγινε δεκτό κατά πλειοψηφία, σε μόνη συζήτηση επί της αρχής, των άρθρων και του συνόλου και έχει ως εξής:
(Να καταχωρισθεί το κείμενο του νομοσχεδίου σελ.24α)</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Κυρίες και κύριοι συνάδελφοι, παρακαλώ το Σώμα να εξουσιοδοτήσει το Προεδρείο για την υπ’ ευθύνη του επικύρωση των Πρακτικών ως προς την ψήφιση στο σύνολο του παραπάνω νομοσχεδίου.</ChairmanSpeech>
<Speech><Parlmember>ΟΛΟΙ ΟΙ ΒΟΥΛΕΥΤΕΣ</Parlmember>: Μάλιστα, μάλιστα.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Το Σώμα παρέσχε τη ζητηθείσα εξουσιοδότηση.
Να σας δώσω και μία διευκρίνιση, γιατί φωνάζατε «όχι». Έχουμε ψηφίσει για το νομοσχέδιο αυτό. Αυτήν τη στιγμή το «ναι» ή «όχι» είναι εάν υπάρξει κάποια τροποποίηση, κάποια νομοτεχνική βελτίωση. Δεν είναι επί του νομοσχεδίου.
Του ιδίου Υπουργείου.
Μόνη συζήτηση επί της αρχής, των άρθρων και του συνόλου του σχεδίου νόμου: «Διατήρηση ενός ελάχιστου επιπέδου αποθεμάτων αργού πετρελαίου ή/και προϊόντων πετρελαίου και άλλες διατάξεις (Εναρμόνιση του εθνικού δικαίου προς την Οδηγία 2009/119/ΕΚ)».
Το νομοσχέδιο θα συζητηθεί κατά τη σημερινή συνεδρίαση.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι από τα άνω δυτικά θεωρεία παρακολουθούν τη συνεδρίαση, αφού ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, τριάντα πέντε μαθητές και μαθήτριες και τρεις εκπαιδευτικοί από το Γενικό Λύκειο Γαργαλιάνων Νομού Μεσσηνίας.
Η Βουλή τούς καλωσορίζει.
(Χειροκροτήματα από όλες τις πτέρυγες της Βουλής)
Εισερχόμαστε, λοιπόν, στη συζήτηση του σχεδίου νόμου του Υπουργείου Περιβάλλοντος, Ενέργειας και Κλιματικής Αλλαγής «Διατήρηση ενός ελάχιστου επιπέδου αποθεμάτων αργού πετρελαίου ή/και προϊόντων πετρελαίου και άλλες διατάξεις (Εναρμόνιση του εθνικού δικαίου προς την Οδηγία 2009/119/ΕΚ)».
Η Διάσκεψη των Προέδρων αποφάσισε στη συνεδρίασή της στις 31 Ιανουαρίου 2013 τη συζήτηση του νομοσχεδίου σε δύο συνεδριάσεις. Στη σημερινή συνεδρίαση, θα συζητηθεί το νομοσχέδιο επί της αρχής. Στην αυριανή συζήτηση, θα συζητηθούν τα άρθρα και οι τροπολογίες σε μια ενότητα. 
Πριν δώσω τον λόγο στον εισηγητή της Νέας Δημοκρατίας κ. Κωνσταντίνο Κόλλια, έχει ζητήσει το λόγο ο κύριος Υφυπουργός, για να κάνει κάποιες νομοτεχνικές διορθώσεις. 
Το λόγο έχει ο Υφυπουργός κ. Παπαγεωργίου.</ChairmanSpeech> 
<Speech><Parlmember>ΑΣΗΜΑΚΗΣ ΠΑΠΑΓΕΩΡΓΙΟΥ</Parlmember> (Υφυπουργός Περιβάλλοντος, Ενέργειας και Κλιματικής Αλλαγής): Κύριε Πρόεδρε, καταθέτω τις νομοτεχνικές βελτιώσεις επί του σχεδίου νόμου στα Πρακτικά. 
(Στο σημείο αυτό ο Υφυπουργός Περιβάλλοντος, Ενέργειας και Κλιματικής Αλλαγής κ. Ασημάκης Παπαγεωργίου καταθέτει στα Πρακτικά τις προαναφερθείσες νομοτεχνικές βελτιώσεις, οι οποίες έχουν ως εξής: 
                        (Να φωτογραφηθούν οι σελίδες 28, 29)</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Κατατέθηκαν στα Πρακτικά και θα διανεμηθούν.
Κυρίες και κύριοι συνάδελφοι, με επιστολή του κ. Ιωάννη Μανιάτη, Γραμματέα της Κοινοβουλευτικής Ομάδας του ΠΑΣΟΚ, ως Κοινοβουλευτικός Εκπρόσωπος για τη συζήτηση του σημερινού νομοσχεδίου ορίζεται ο Βουλευτής κ. Βασίλειος Κεγκέρογλου. Με την ίδια επιστολή ειδικός αγορητής του ΠΑΣΟΚ ορίζεται ο Βουλευτής κ. Ιωάννης Δριβελέγκας. 
Με επιστολή του Γενικού Γραμματέα της Κοινοβουλευτικής Ομάδας των Ανεξαρτήτων Ελλήνων κ. Παναγιώτη Μελά, ειδική αγορήτρια στο νομοσχέδιο ορίζεται η Βουλευτής κ. Ραχήλ Μακρή και Κοινοβουλευτικός Εκπρόσωπος ο κ. Επαμεινώνδας Μαριάς.
Με επιστολή του κ. Χρήστου Παππά, Κοινοβουλευτικού Εκπροσώπου της Χρυσής Αυγής, ορίζεται ειδικός αγορητής ο Βουλευτής κ. Ηλίας Παναγιώταρος. 
Με επιστολή του κ. Φώτη Κουβέλη, Προέδρου της Δημοκρατικής Αριστεράς, ειδική αγορήτρια ορίζεται η Βουλευτής κ. Νίκη Φούντα. 
Με επιστολή του Κοινοβουλευτικού Εκπροσώπου του Κομμουνιστικού Κόμματος Ελλάδας κ. Σπύρου Χαλβατζή Κοινοβουλευτικός Εκπρόσωπος ορίζεται ο κ. Νικόλαος Καραθανασόπουλος.</ChairmanSpeech> 
<Speech><Parlmember>ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ</Parlmember>: Κύριε Πρόεδρε, παρακαλώ το λόγο.</Speech> 
<Speech><Parlmember>ΔΗΜΗΤΡΙΟΣ ΠΑΠΑΔΗΜΟΥΛΗΣ</Parlmember>:  Κύριε Πρόεδρε, παρακαλώ το λόγο.</Speech> 
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Επί της διαδικασίας; Είναι βέβαιο ότι αφορά τη διαδικασία; Είναι για το σχέδιο νόμου που αρχίσαμε να συζητάμε ή η συζήτηση γενικότερα στη Βουλή πώς γίνεται;</ChairmanSpeech> 
<Speech><Parlmember>ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ</Parlmember>: Επί της συζήτησης…</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Είναι δυνατόν, κύριε Καραθανασόπουλε, να βάλουμε αυτό το θέμα;</ChairmanSpeech> 
<Speech><Parlmember>ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ</Parlmember>: Κύριε Πρόεδρε, υπάρχουν έκτακτες εξελίξεις και ζητούμε το λόγο.</Speech> 
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Θα μπούμε στο θέμα του νομοσχεδίου, ο ειδικός αγορητής σας και ο Κοινοβουλευτικός Εκπρόσωπος στην ώρα τους, θα πουν και για την ΠΝΟ και για ό,τι θέλετε. Δεν είναι δυνατόν να παρακάμψω τον Κανονισμό. 
Το ίδιο ισχύει και για εσάς, κύριε Παπαδημούλη.</ChairmanSpeech> 
<Speech><Parlmember>ΔΗΜΗΤΡΙΟΣ ΠΑΠΑΔΗΜΟΥΛΗΣ</Parlmember>:  Κύριε Πρόεδρε, παρακαλώ το λόγο.</Speech> 
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Μόνο εάν είναι επί της διαδικασίας.</ChairmanSpeech> 
<Speech><Parlmember>ΔΗΜΗΤΡΙΟΣ ΠΑΠΑΔΗΜΟΥΛΗΣ</Parlmember>: Είναι ένα αίτημα επί της διαδικασίας.</Speech> 
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Εάν πείτε ότι είναι επί της διαδικασίας και βάλετε από το παράθυρο άλλο πράγμα, ενώ ο κ. Καραθανασόπουλος το είπε ευθέως, θα μου επιτρέψετε και να διακόψω και να σταματήσω τα πάντα. Σας δίνω το λόγο μόνο εάν είναι επί της διαδικασίας της συζήτησης αυτού του νομοσχεδίου.</ChairmanSpeech> 
<Speech><Parlmember>ΔΗΜΗΤΡΙΟΣ ΠΑΠΑΔΗΜΟΥΛΗΣ</Parlmember>: Δεν είναι για το νομοσχέδιο, είναι για το πώς λειτουργεί η Βουλή.</Speech> 
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Όχι! Όταν θα πάρετε το λόγο…</ChairmanSpeech>
<Speech><Parlmember>ΔΗΜΗΤΡΙΟΣ ΠΑΠΑΔΗΜΟΥΛΗΣ</Parlmember>: Όχι, κύριε Πρόεδρε, θέλω να διατυπώσω μια πρόταση προς το Προεδρείο και την Κυβέρνηση τώρα. Ένα λεπτό μου αρκεί και θα την κρίνει η Πλειοψηφία.</Speech> 
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Κύριε Παπαδημούλη, έχετε το λόγο για ένα λεπτό.</ChairmanSpeech> 
<Speech><Parlmember>ΔΗΜΗΤΡΙΟΣ ΠΑΠΑΔΗΜΟΥΛΗΣ</Parlmember>: Πριν από λίγο, η Κυβέρνηση αποφάσισε την πολιτική επιστράτευση και των ναυτεργατών. Πρόκειται…</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Σταματήστε, σας παρακαλώ! 
Το λόγο έχει ο κ. Κόλλιας.</ChairmanSpeech> 
<Speech><Parlmember>ΔΗΜΗΤΡΙΟΣ ΠΑΠΑΔΗΜΟΥΛΗΣ</Parlmember>: Κύριε Πρόεδρε, δεν θα φιμώσετε και το Κοινοβούλιο!</Speech> 
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Δεν θα φιμωθεί καθόλου. Θα έρθει η ώρα σας να πάρετε το λόγο, να αναπτύξετε όλα αυτά τα οποία θέλετε.</ChairmanSpeech> 
<Speech><Parlmember>ΔΗΜΗΤΡΙΟΣ ΠΑΠΑΔΗΜΟΥΛΗΣ</Parlmember>: Δεν είναι δυνατόν! Θα είχα τελειώσει τώρα γι’ αυτό που ζητώ.</Speech> 
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Κατ’ αρχάς, ψεύδεστε. Μου είπατε ότι θα μιλήσετε επί της διαδικασίας του νομοσχεδίου και μου λέτε άλλο πράγμα.</ChairmanSpeech> 
<Speech><Parlmember>ΔΗΜΗΤΡΙΟΣ ΠΑΠΑΔΗΜΟΥΛΗΣ</Parlmember>: Σας είπα ότι θα καταθέσω πρόταση και με εμποδίζετε, διακόπτοντάς με. Λυπάμαι!</Speech> 
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Δεν σας εμποδίζω, απλώς δεν προβλέπεται από τη διαδικασία. Κάντε υπομονή, δεν θα αλλάξει τίποτα σε ένα τέταρτο που θα μιλήσει ο δικός σας εκπρόσωπος.</ChairmanSpeech> 
<Speech><Parlmember>ΔΗΜΗΤΡΙΟΣ ΠΑΠΑΔΗΜΟΥΛΗΣ</Parlmember>: Ζητώ, κύριε Πρόεδρε, να έρθει αυτήν την ώρα εδώ ο αρμόδιος Υπουργός ο κ. Μουσουρούλης, να μας πει γιατί η Κυβέρνηση οδηγείται σε κατάχρηση ενός χουντικής κοπής νομοθετικού εργαλείου, που λέγεται πολιτική επιστράτευση, την ώρα που οι ναυτεργάτες ζητούν διαπραγμάτευση για υπογραφή συλλογικής σύμβασης.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Το καταλάβαμε, κύριε Παπαδημούλη.</ChairmanSpeech>
<Speech><Parlmember>ΔΗΜΗΤΡΙΟΣ ΠΑΠΑΔΗΜΟΥΛΗΣ</Parlmember>: Επίσης, επισημαίνω και ζητώ και από την Κυβέρνηση και το Προεδρείο της Βουλής αντίδραση, διότι ακόμη και αυτή η χουντικής πατέντας πολιτική επιστράτευση προβλέπεται ότι κηρύσσεται όταν υπάρχει πόλεμος, θεομηνία ή κίνδυνος για τη δημόσια υγεία.</Speech> 
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Το αναπτύξατε. Το αίτημά σας θα διαβιβαστεί, κύριε Παπαδημούλη.</ChairmanSpeech> 
<Speech><Parlmember>ΔΗΜΗΤΡΙΟΣ ΠΑΠΑΔΗΜΟΥΛΗΣ</Parlmember>: Αντί, λοιπόν, η Κυβέρνηση να κηρύσσει πολιτική επιστράτευση και να κρύβεται από το Κοινοβούλιο, αντί τα συγκυβερνώντα κόμματα του ΠΑΣΟΚ και της ΔΗΜΑΡ να ανατριχιάζουν ή να κρατούν την αναπνοή τους, να κάνουμε πολιτική συζήτηση εδώ.</Speech> 
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Κύριε Παπαδημούλη, κάνατε μία πρόταση. Ολοκληρώσατε. 
Το λόγο έχει ο εισηγητής της Νέας Δημοκρατίας κ. Κόλλιας.</ChairmanSpeech> 
<Speech><Parlmember>ΚΩΝΣΤΑΝΤΙΝΟΣ ΚΟΛΛΙΑΣ</Parlmember>: Κυρίες και κύριοι συνάδελφοι, η Ευρωπαϊκή Ένωση ήδη από τα πρώτα της βήματα τη δεκαετία του 1950, αναγνώρισε την ανάγκη να διασφαλιστεί η ενεργειακή επάρκεια και ασφάλεια στην Κοινότητα. 
Η παραγωγικότητα, η ανταγωνιστικότητα της ευρωπαϊκής οικονομίας, η προστασία του περιβάλλοντος αλλά ακόμα και η οικονομική και πολιτική σταθερότητα, εξαρτώνται από μια ενιαία συνεκτική στρατηγική για την ενέργεια. Στο πλαίσιο αυτής της στρατηγικής, η Ευρωπαϊκή Ένωση έχει θεσπίσει μια σειρά κανονισμών, με στόχο την πραγμάτωση μιας ασφαλούς, συμφέρουσας για τον καταναλωτή και αειφόρου εσωτερικής αγοράς ενέργειας. 
Οι ανανεώσιμες πηγές ενέργειας, εξακολουθούν να αποτελούν ένα μικρό ποσοστό του ενεργειακού μείγματος της Ευρώπης και η Κοινότητα παραμένει σε μεγάλο βαθμό εξαρτημένη από τον άνθρακα και βεβαίως το πετρέλαιο. Περίπου το 40% των συνολικών ενεργειακών αγαθών της Ευρωπαϊκής Ένωσης καλύπτεται από το πετρέλαιο. 
Το 2010, το 85% αυτού του πετρελαίου προήλθε από εισαγωγές, το υψηλότερο ποσοστό της δεκαετίας, με φόβους μάλιστα ότι θα αυξηθεί ακόμα περισσότερο στο μέλλον. Καθίσταται σαφές, λοιπόν, ότι όσο η ενεργειακή εξάρτηση της Ευρώπης από το πετρέλαιο παραμένει υψηλή, η παραμικρή διαταραχή στην αλυσίδα εφοδιασμού, μπορεί να προκαλέσει χαοτικές καταστάσεις στη βιομηχανία, τις μεταφορές, στο σύνολο της οικονομίας. 
Τα προβλήματα που προέκυψαν στο παρελθόν στον εφοδιασμό από τη Ρωσία αλλά και οι πολιτικοί κραδασμοί και οι αναταραχές στη Μέση Ανατολή και στη Βόρεια Αφρική, έχουν κρούσει τον κώδωνα του κινδύνου για την ενεργειακή επάρκεια στην Κοινότητα. Από το 2009, η Ευρωπαϊκή Ένωση αποφάσισε με την οδηγία 119, να ενισχύσει τους μηχανισμούς των στρατηγικών αποθεμάτων πετρελαίου, οδηγία την οποία σήμερα καλείται το ελληνικό Κοινοβούλιο να ενσωματώσει στην εθνική νομοθεσία. 
Η Ελλάδα, όντας σε μεγαλύτερο βαθμό από άλλες ευρωπαϊκές χώρες εξαρτημένη από εισαγωγές πετρελαίου, είναι επιβεβλημένο να συμμετέχει και να επωφελείται από την κοινή ευρωπαϊκή ενεργειακή πολιτική. 
Στο προτεινόμενο σχέδιο νόμου, θεσπίζονται βελτιωμένοι κανόνες για την τήρηση στρατηγικών αποθεμάτων πετρελαίου και προϊόντων πετρελαίου τόσο αναφορικά με τη διατήρηση και τον εφοδιασμό όσο και αναφορικά με τους μηχανισμούς λήψης αποφάσεων και μέτρων σε περίπτωση κρίσης. 
Στο πλαίσιο της εφαρμογής μιας κοινής ευρωπαϊκής ενεργειακής πολιτικής υπάρχουν διατάξεις δεσμευτικές για όλα τα κράτη-μέλη. Για παράδειγμα, ο τρόπος υπολογισμού των αποθεμάτων, η τακτική υποβολή καταλόγων και εκθέσεων και η σύσταση κεντρικού φορέα διαχείρισης αποθεμάτων, είναι οι υποχρεώσεις που αναλαμβάνουν τα κράτη-μέλη. 
Ωστόσο, κάποιες διατάξεις του νομοσχεδίου, όπως οι διαδικασίες που ακολουθούνται σε περίπτωση έκτακτης ανάγκης, επαφίενται στη διακριτική ευχέρεια κάθε χώρας. Για παράδειγμα, η σύσταση κεντρικού φορέα διαχείρισης αποθεμάτων, είναι μια κοστοβόρα διαδικασία. Γι’ αυτόν το λόγο, ενώ νομοθετείται η δυνατότητα σύστασής του, διευκρινίζεται στην αιτιολογική έκθεση ότι η εφαρμογή της διάταξης παραπέμπεται σε μελλοντικό χρόνο, όταν η Ελλάδα θα είναι σε θέση να σηκώσει αυτό το κόστος. 
Η ευρωπαϊκή οδηγία, παρέχει δύο τρόπους υπολογισμού των υποχρεώσεων διατήρησης αποθεμάτων. Μια με βάση τις ημερήσιες καθαρές εισαγωγές και μια, με βάση τις ημέρες μέσης ημερήσιας εσωτερικής κατανάλωσης. 
Το Υπουργείο, προτείνει τη διατήρηση του υπολογισμού με βάση τις μέσες ημερήσιες καθαρές εισαγωγές ενενήντα ημερών, όπως ίσχυε μέχρι σήμερα. 
Τα ενεργειακά προϊόντα, τα οποία θεωρούνται ως αποθέματα πετρελαίου, περιγράφονται στον κανονισμό 1099/2008 και συγκεκριμένα στο Παράρτημα Γ΄, σημείο 3.1. Ωστόσο πρόκειται για έναν πολύ ευρύ ορισμό, ενώ υπάρχει ήδη μια επαρκέστατη εθνική νομοθεσία. Έτσι, προς αποφυγή σύγχυσης και πολυνομίας, στο παρόν νομοσχέδιο προκρίνεται ο ορισμός τους με βάση το άρθρο 3, παράγραφος 1 του ν. 3054. 
Επισημαίνω ότι η χρήση αυτού του ορισμού, δεν αντίκειται με κανέναν τρόπο στην ευρωπαϊκή οδηγία. Διατυπώθηκαν κάποιες αντιρρήσεις, σχετικά με τη δυνατότητα του αρμόδιου Υπουργού να αποφασίζει για ποια προϊόντα θα τηρούνται, κάθε φορά, αποθέματα. 
Η απάντηση σε αυτήν την αιτίαση, είναι αυτονόητη. Το νομοσχέδιο διασφαλίζει την ευελιξία της πολιτείας απέναντι στις ενεργειακές ανάγκες που μπορούν να παρουσιαστούν. Ας υποθέσουμε ότι αύριο αυξάνεται η ζήτηση για ένα προϊόν, για το οποίο σήμερα δεν τηρούνται αποθέματα. Αν αυτό το προϊόν λείψει από την αγορά, θα υπάρξει πρόβλημα. Ο Υπουργός πρέπει να παρακολουθεί τις ανάγκες και να μπορεί να αναπροσαρμόζει ανάλογα τα αποθέματα. Διαφορετικά, κανείς δεν μπορεί να εγγυηθεί την ενεργειακή ασφάλεια της χώρας. 
Κυρίες και κύριοι συνάδελφοι, η υποχρέωση διατήρησης στρατηγικών αποθεμάτων δεν εγγυάται, βεβαίως, από μόνη της τη δυνατότητα της χώρας να ανταποκριθεί σε μία πιθανή κρίση. Η άμεση διαθεσιμότητα των αποθεμάτων και η ύπαρξη ενός στρατηγικού σχεδίου, το οποίο θα μπορεί να τεθεί άμεσα σε εφαρμογή σε περίπτωση κρίσης, είναι η ουσία αυτού του νομοσχεδίου. Η κοινοτική οδηγία σκιαγραφεί αυτούς τους σκοπούς, αφήνοντας όμως στη διακριτική ευχέρεια του κράτους-μέλους τα μέσα, με τα οποία θα τους επιτύχει. 
Έτσι, προβλέπεται η σύσταση επιτροπής διαχείρισης σοβαρών διαταραχών του εφοδιασμού σε αργό πετρέλαιο ή πετρελαιοειδή προϊόντα και η έκδοση κανονισμού τήρησης αποθεμάτων έκτακτης ανάγκης. 
Επιπλέον, προβλέπεται η επικαιροποίηση του σχεδίου μέτρων έκτακτης ανάγκης, ώστε η πολιτεία να είναι σε θέση, κατ’ αρχάς, να αναγνωρίσει τυχόν κινδύνους στον εφοδιασμό και στη συνέχεια να εφαρμόσει τις προβλεπόμενες διαδικασίες. 
Θα πρέπει, για παράδειγμα, να υπάρχουν σαφή πλάνα για τη διασφάλιση της φυσικής προσβασιμότητας στα αποθέματα, η οποία, ιδιαίτερα για τη χώρα μας, είναι κρίσιμη. Τα διάσπαρτα νησιά και οι δυσπρόσιτες ορεινές περιοχές καθιστούν δυσχερή τον εσωτερικό εφοδιασμό. 
Η φυσική προσβασιμότητα, επομένως, πέραν του ότι πρέπει να διασφαλίζεται στην πηγή, σε όσους δηλαδή διατηρούν τα φυσικά αποθέματα, πρέπει να είναι και εγγυημένη και ως προς τη διανομή. 
Η αποδέσμευση των αποθεμάτων όπου και όποτε χρειάζεται και ο εφοδιασμός των τελικών καταναλωτών, πρέπει να μπορεί να γίνεται έγκαιρα και αποτελεσματικά, μέσα σε συγκεκριμένα χρονοδιαγράμματα και με διασφαλισμένα τα μέσα μεταφοράς και διανομής τους. 
Ωστόσο, η διασφάλιση της ετοιμότητας, εξαρτάται σε μεγάλο βαθμό από τη διασφάλιση της νομιμότητας. Για τον σκοπό αυτό, το νομοσχέδιο περιλαμβάνει σειρά διατάξεων, σχετικά με τον έλεγχο των υπόχρεων τήρησης της εποπτείας των αποθεμάτων, τις κυρώσεις και την τακτική υποβολή στοιχείων τόσο στο Υπουργείο όσο και στην Ευρωπαϊκή Επιτροπή, θέματα για τα οποία, κύριε Υπουργέ, θα επανέλθω -ιδιαίτερα σε ό,τι αφορά τις κυρώσεις- αναλυτικά στην επί των άρθρων εισήγησή μου. 
Κυρίες και κύριοι συνάδελφοι, κατά κοινή παραδοχή, η πολιτεία δεν έχει κατορθώσει μέχρι σήμερα να επιβάλλει το νόμο. Τα αποθέματα, στην πραγματικότητα, δεν τηρούνται. Κι αυτό είναι ένα τεράστιο πρόβλημα και μία πιθανή εστία σοβαρών μελλοντικών κινδύνων. 
Γι’ αυτό οφείλω να επισημάνω, με τη σειρά μου, την αναγκαιότητα η πολιτεία να εντείνει τους ελέγχους, να υπάρχει αποτελεσματικότητα στην εποπτεία και αυστηρότητα στην τήρηση της νομιμότητας. Σημαντικό ρόλο στην εγγύηση της ενεργειακής ασφάλειας μπορεί να παίξει στο μέλλον η σύσταση ενός κεντρικού φορέα διατήρησης αποθεμάτων.
Αντιλαμβάνομαι ότι η αδιαφάνεια και η σπατάλη στη διαχείριση του δημοσίου χρήματος δημιουργεί καχυποψία ως προς τη σύσταση ενός ακόμη κρατικού φορέα και πολύ περισσότερο ενός φορέα που έχει δημοσιονομικό κόστος. Πλην όμως, ο κρατικός φορέας που συστήνεται με αυτό το νομοσχέδιο είναι μη κερδοσκοπικού χαρακτήρα, λειτουργεί προς όφελος του δημοσίου συμφέροντος και μπορεί να αποδειχθεί χρήσιμο «εργαλείο» για την πολιτεία, ιδιαίτερα σε έναν τόσο ευαίσθητο τομέα, όπως είναι η ενεργειακή ασφάλεια. Πρόκειται στην ουσία για μια σοβαρή δημόσια επένδυση, η οποία, όχι μόνο θα εγγυάται την ενεργειακή ασφάλεια, αλλά δυνητικά μπορεί να αποφέρει και έσοδα.
Επιπλέον, δίνεται η δυνατότητα στον κεντρικό φορέα να αποκτά, να διατηρεί και να πουλά αποθέματα, ώστε να δημιουργήσει στο εσωτερικό συνθήκες ανταγωνιστικές προς όφελος του τελικού καταναλωτή. Βεβαίως, διαθέτοντας κατάλληλους αποθηκευτικούς χώρους μπορεί να αποφέρει κέρδη στο δημόσιο, προσελκύοντας υπόχρεους τήρησης αποθεμάτων, τόσο από την Ελλάδα, όσο και από το εξωτερικό. 
Τούτου λεχθέντος, η Κυβέρνηση αναγνωρίζει ότι οι συνθήκες δεν είναι επί του παρόντος πρόσφορες για τη σύσταση του, γι’ αυτό και δεσμεύεται για μελλοντική εφαρμογή της σχετικής διάταξης. 
Κυρίες και κύριοι συνάδελφοι, στις συνεδριάσεις της Επιτροπής Παραγωγής και Εμπορίου διατυπώθηκε ένα σκεπτικισμός σχετικά με την παροχή δυνατότητας τήρησης αποθεμάτων σε χώρες μέλη της Ευρωπαϊκής Ένωσης έως ποσοστού 30%. Διευκρινίζω ότι η οδηγία 119, που σήμερα ενσωματώνουμε στην εθνική νομοθεσία, θεσμοθετεί δυνατότητα και όχι υποχρέωση και αυτό είναι πολύ σημαντικό. Κάθε υπόχρεος, δηλαδή, έχει τη δυνατότητα, εφόσον αυτός το επιλέξει, να διατηρεί αποθέματα στο εξωτερικό. Δεν εξαναγκάζεται κανείς. Καθένας εκτιμάει αν μπορεί με τις διατάξεις του άρθρου 8 να ρίξει τα κόστη και επομένως την τελική τιμή πώλησης στον καταναλωτή.
Η Κυβέρνηση υιοθετεί την παροχή δυνατότητας τήρησης αποθεμάτων σε τρίτες χώρες έως ποσοστού 30% και μιλάμε βέβαια σε χώρες της Ευρωπαϊκής Ένωσης. Ο λόγος είναι η ανάγκη δημιουργίας συνθηκών ανταγωνισμού στον τομέα της αποθήκευσης αποθεμάτων, διότι, κυρίες και κύριοι συνάδελφοι, στην Ελλάδα υπάρχει ελάχιστος αριθμός εταιρειών που έχουν τη δυνατότητα αποθήκευσης. Όλοι οι υπόχρεοι τήρησης σ’ αυτές απευθύνονται, σ’ αυτές πληρώνουν. Αυτό σημαίνει ότι το κόστος αποθήκευσης παραμένει ιδιαίτερα υψηλό και αυτό δεν είναι άσχετο με το γεγονός ότι κάποιοι υπόχρεοι δεν εφαρμόζουν το νόμο για την τήρηση των αποθεμάτων, όπως δεν είναι άσχετο και με το κόστος που επωμίζεται ο τελικός καταναλωτής.
Με την παροχή της δυνατότητας αποθήκευσης στο εξωτερικό, που προβλέπεται στο σχέδιο νόμου, αυτό το ολιγοπώλιο σπάει και αυτό μόνο προς όφελος του καταναλωτή μπορεί να είναι. Βεβαίως, εάν γίνουμε ανταγωνιστικοί στον τομέα της αποθήκευσης, δεν αποκλείεται στο μέλλον να αποκομίσουμε και κέρδη από αυτή τη ρήτρα.
Έχει τεθεί ωστόσο το ερώτημα: Τι θα συμβεί σε περίπτωση κρίσης με δεδομένο ότι δεν υπάρχει αγωγός που να συνδέει την Ελλάδα με άλλη ευρωπαϊκή χώρα που διατηρεί αποθέματα; Πώς θα φτάσουν αυτά τα αποθέματα έγκαιρα στον προορισμό τους; 
Κατ’ αρχάς, σε ό,τι αφορά τα αποθέματα σε αργό πετρέλαιο, η χώρα θα μπορεί να καλύψει με τα εδώ αποθέματα ανάγκες περίπου εξήντα τριών ημερών. Κυρίες και κύριοι συνάδελφοι, εξήντα τρεις μέρες είναι αρκετές, για να φτάσουν τα λοιπά αποθέματα με άλλα μέσα. 
Έχει τεθεί ωστόσο ένα ζήτημα σχετικά με την επάρκεια στα τελικά προϊόντα, προϊόντα δηλαδή έτοιμα προς κατανάλωση. Όπως προανέφερα, έχουμε επιλέξει να μην διατηρούμε ειδικά αποθέματα, δηλαδή τελικά προϊόντα στην κυριότητα του κράτους και αυτό διότι, αφενός το κόστος αποθήκευσης θα ήταν υπέρογκο, αφετέρου διότι υπάρχουν διυλιστήρια που μπορούν άμεσα να μετατρέψουν το αργό πετρέλαιο σε προϊόντα άμεσης κατανάλωσης. 
Για τη χώρα μας, που δεν είναι πετρελαιοπαραγωγός, σημασία έχει να υπάρχει κατ’ αρχήν επάρκεια στην πρώτη ύλη. Παρ’ όλα αυτά, για την απόλυτη διασφάλιση της επάρκειας σε τελικά προϊόντα θεσπίζεται η υποχρέωση των διυλιστηρίων να τηρούν το 1/3 των αποθεμάτων τους σε τέτοια προϊόντα.
Επιπλέον, με τροπολογία που έχει κατατεθεί, θεσπίζεται υποχρέωση για όλους τους οικονομικούς φορείς τήρησης μέρους των αποθεμάτων τους    -επιπλέον των διυλιστηρίων- σε τελικά προϊόντα, για τα οποία έχουν πραγματοποιήσει εισαγωγές. Είναι σαφές ότι με αυτόν τον τρόπο πολλαπλασιάζονται τα αποθέματα που τηρούνται σε έτοιμη προς άμεση χρήση μορφή.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Δύο λεπτά θα χρειαστώ ακόμα, κύριε Πρόεδρε.
Κυρίες και κύριοι συνάδελφοι, εξίσου σημαντικές με την ενσωμάτωση της οδηγίας 119 είναι δύο ευεργετικές διατάξεις σχετικά με την απαλλαγή ευπαθών κοινωνικών ομάδων από τις χρεώσεις για τις υπηρεσίες κοινής ωφέλειας και τα αγροτικά φωτοβολταϊκά. 
Αποτελούσε προεκλογική δέσμευση της Νέας Δημοκρατίας η προσπάθεια ανακούφισης των πιο ευαίσθητων κοινωνικών ομάδων από τα βάρη της οικονομικής κρίσης. Σε κάποιες περιπτώσεις αυτό δεν κατέστη δυνατό στο μέτρο και στο εύρος που θα θέλαμε. Στο παρόν νομοσχέδιο, όμως, γίνεται ένα σοβαρό βήμα με την απαλλαγή των δικαιούχων του τιμολογίου πολυτέκνων και του κοινωνικού οικιακού τιμολογίου από την επιπλέον χρέωση για τις υπηρεσίες κοινής ωφέλειας. 
Όπως γνωρίζετε, με το ν. 4067 καθορίσθηκαν το ύψος και οι υπόχρεοι καταβολής των χρεώσεων για τις υπηρεσίες κοινής ωφέλειας, ήτοι το σύνολο των καταναλωτών ηλεκτρικού ρεύματος. 
Στο προτεινόμενο νομοσχέδιο προβλέπεται η επαναφορά της απαλλαγής από αυτή την υποχρέωση περίπου διακοσίων πενήντα χιλιάδων καταναλωτών, πολυτέκνων ή δικαιούχων του κοινωνικού τιμολογίου και μάλιστα αναδρομικά από τον Απρίλιο του 2012. Πρόκειται για μια θετική πρωτοβουλία εκ μέρους της Κυβέρνησης, η οποία μετά τη διεύρυνση του κοινωνικού οικιακού τιμολογίου αφορά πολλαπλάσιους δικαιούχους και πιστεύω ότι μας βρίσκει όλους σύμφωνους. 
Τέλος, σε σχέση με τα φωτοβολταϊκά, θεσπίζονται διατάξεις με τις οποίες δίνεται ανάσα σε όσους επέλεξαν να συμμετάσχουν στο πρόγραμμα εγκατάστασης φωτοβολταϊκών σταθμών και ιδιαίτερα στους κατά κύριο επάγγελμα αγρότες. Το θέμα με έχει απασχολήσει ιδιαιτέρως, καθώς προέρχομαι από αγροτικό νομό και γίνομαι καθημερινά αποδέκτης διαμαρτυριών από αγρότες, οι οποίοι αφού τους παρουσιάστηκαν κίνητρα ιδιαίτερα ελκυστικά για να εγκαταστήσουν φωτοβολταϊκά, στη συνέχεια βρέθηκαν εκτεθειμένοι. 
Σε μία περίοδο που το καλλιεργητικό κόστος αυξάνεται, οι τιμές παραγωγού φθίνουν και η ύφεση συνεχίζεται, τα φωτοβολταϊκά εμφανίστηκαν ως μία καλή πηγή συμπληρωματικού εισοδήματος, πλην όμως η πραγματικότητα αποδείχθηκε διαφορετική. Η τιμή πώλησης του ρεύματος ήταν κάθε άλλο παρά εγγυημένη, οι όροι σύνδεσης ήταν για πολλούς απαγορευτικοί, η δανειοδότηση ανύπαρκτη. Πολλοί αγρότες που έσπευσαν να ανταποκριθούν στην πρόσκληση υπερχρεώθηκαν για την πραγματοποίηση της επένδυσης και βρέθηκαν σε νέο οικονομικό αδιέξοδο. 
Με τις παρούσες διατάξεις, η Κυβέρνηση επιδεικνύει πολιτική βούληση και ιδιαίτερη ευαισθησία απέναντι στους αγρότες, βοηθώντας τους να αναπληρώσουν το εισόδημά τους. 
Κυρίες και κύριοι συνάδελφοι, στις συζητήσεις που έγιναν στην αρμόδια Επιτροπή τόσο εγώ όσο και άλλοι συνάδελφοι από όλες τις πτέρυγες επισημάναμε την ανάγκη αναδιατύπωσης του άρθρου 24, διότι ως έχει δεν εγγυάται τη συμπεφωνημένη τιμή. Ο κύριος Υπουργός, όπως ακριβώς είχε δεσμευτεί, κατέθεσε τροπολογία, η οποία βελτιώνει ριζικά τις αρχικές διατάξεις. 
Ως εκ τούτου, κύριε Υπουργέ, κρίνω σκόπιμο να εκλάβω ως τελική τη διατύπωση που εμπεριέχεται στην τροπολογία και να σας εκφράσω την ικανοποίησή μου, γιατί ανταποκριθήκατε στις επισημάνσεις σας.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Ολοκληρώστε, κύριε συνάδελφε.</ChairmanSpeech>
<Speech><Parlmember>ΚΩΝΣΤΑΝΤΙΝΟΣ ΚΟΛΛΙΑΣ</Parlmember> : Τελειώνω, κύριε Πρόεδρε, σε μισό λεπτό.
Σύμφωνα με την τροπολογία, κατά κύριο επάγγελμα αγρότες με φωτοβολταϊκά έως 100KW, οι οποίοι έχουν συνάψει σύμβαση πώλησης από την 1η Ιουλίου 2011 έως την έναρξη ισχύος του μεσοπρόθεσμου κλειδώνουν -πολύ σημαντικό- την τιμή που είχαν συμφωνήσει για ακόμα τρεις μήνες. Δίνεται, δηλαδή, παράταση τριών μηνών από την έναρξη ισχύος του παρόντος νόμου, προκειμένου να ενεργοποιήσουν τη σύνδεσή τους με την αρχική συμφωνημένη τιμή. Έτσι, βγαίνουν από το αδιέξοδο όσοι αγρότες ζήτησαν δάνεια από την Αγροτική Τράπεζα, πλην όμως η έγκριση και η εκταμίευσή τους καθυστέρησε εξαιτίας της συγχώνευσης με την Τράπεζα Πειραιώς. 
Τέλος, οι εγγυητικές επιστολές που κατατέθηκαν από αγρότες, οι οποίοι δεν μπόρεσαν να ενεργοποιήσουν την επένδυση, θα τους επιστραφούν, εφόσον το ζητήσουν με υπεύθυνη δήλωση.
Κυρίες και κύριοι συνάδελφοι, με αυτή τη ρύθμιση διασώζεται από βέβαιη καταστροφή ένας μεγάλος αριθμός αγροτών, οι οποίοι είχαν δώσει χρήματα, είχαν προχωρήσει στην επένδυση, προσδοκώντας συγκεκριμένα έσοδα, πλην όμως θα έχαναν –χωρίς δική τους υπαιτιότητα- τεράστιο μέρος της αξίας της επένδυσής τους.</Speech> 
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Ολοκληρώστε, κύριε συνάδελφε.</ChairmanSpeech> 
<Speech><Parlmember>ΚΩΝΣΤΑΝΤΙΝΟΣ ΚΟΛΛΙΑΣ</Parlmember>: Τελειώνω, κύριε Πρόεδρε. 
Κυρίες και κύριοι συνάδελφοι, η ενσωμάτωση της οδηγίας 119/2009 στην εθνική νομοθεσία δεν αποτελεί απλά μία υποχρέωση της χώρας που απορρέει από τη συμμετοχή μας στην Ευρωπαϊκή Ένωση. Αποτελεί μία βελτίωση των όρων και των μέσων διατήρησης αποθεμάτων πετρελαίου.</Speech> 
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Κύριε Κόλλια, πρέπει να ολοκληρώσετε. Θα συνεχίσετε στη δευτερολογία σας.</ChairmanSpeech> 
<Speech><Parlmember>ΚΩΝΣΤΑΝΤΙΝΟΣ ΚΟΛΛΙΑΣ</Parlmember>: Τελειώνω, κύριε Πρόεδρε. 
Κυρίες και κύριοι συνάδελφοι, προτείνουμε την υπερψήφιση επί της αρχής του σχεδίου νόμου «Διατήρηση ενός ελάχιστου επιπέδου αποθεμάτων αργού πετρελαίου ή/ και προϊόντων πετρελαίου και άλλες διατάξεις».
Ευχαριστώ, κύριε Πρόεδρε, για την ανοχή σας. 
(Χειροκροτήματα από την πτέρυγα της Νέας Δημοκρατίας)</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Κυρίες και κύριοι συνάδελφοι, θέλω να σας γνωρίσω ότι με αίτημα δεκαοκτώ Βουλευτών της Χρυσής Αυγής, ζητείται να διεξαχθεί ονομαστική ψηφοφορία επί της αρχής του συζητούμενου σχεδίου νόμου, δυνάμει του άρθρου 72  παράγραφος 1Α του Κανονισμού της Βουλής. 
Έχω να προτείνω το εξής και το λέω κυρίως σε εσάς, κύριε Παππά: Και η εκφώνηση, αλλά και η ονομαστική ψηφοφορία να γίνουν αύριο στις 12.00. Θέλω να σας υπενθυμίσω ότι αύριο στις 12.00’ έχουμε επίσης ψηφοφορία επί αιτήσεων άρσης ασυλίας Βουλευτών. 
Η πρόταση, λοιπόν, η οποία τίθεται στην Ολομέλεια, στο Σώμα, είναι να γίνει αύριο στις 12.00 μία εκφώνηση του καταλόγου όπου ο Βουλευτής που θα καλείται και θα ψηφίζει ονομαστικά επί της αρχής του σχεδίου νόμου και θα προσέρχεται στην κάλπη και θα ψηφίζει για τις αιτήσεις άρσης ασυλίας. 
Ερωτάται το Σώμα: Γίνεται δεκτή αυτή η πρόταση;</ChairmanSpeech>
<Speech><Parlmember>ΠΟΛΛΟΙ ΒΟΥΛΕΥΤΕΣ</Parlmember>: Μάλιστα, μάλιστα.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Συνεπώς, το Σώμα συνεφώνησε.</ChairmanSpeech>
<Speech><Parlmember>ΔΗΜΗΤΡΙΟΣ ΠΑΠΑΔΗΜΟΥΛΗΣ</Parlmember>: Μισό λεπτό, κύριε Πρόεδρε.</Speech>  
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Δεν δέχεστε, κύριε Παπαδημούλη;</ChairmanSpeech>
<Speech><Parlmember>ΔΗΜΗΤΡΙΟΣ ΠΑΠΑΔΗΜΟΥΛΗΣ</Parlmember>: Μπορώ να έχω το λόγο να εξηγήσω;</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Ορίστε, κύριε Παπαδημούλη.</ChairmanSpeech> 
<Speech><Parlmember>ΔΗΜΗΤΡΙΟΣ ΠΑΠΑΔΗΜΟΥΛΗΣ</Parlmember>: Κύριε Πρόεδρε, εμείς σκοπεύουμε να καταθέσουμε πρόταση ονομαστικής ψηφοφορίας και για μία συγκεκριμένη τροπολογία και για άρθρα. 
Στις 12.00’ η ώρα δεν θα έχει ολοκληρωθεί, με βάση τη δική σας πρόταση που μόλις εγκρίναμε και της Διάσκεψης των Προέδρων η συζήτηση κατ’ άρθρον. Άρα, η πρότασή σας καλύπτει το αίτημα της Χρυσής Αυγής, αλλά πρακτικώς δεν καλύπτει το άλλο. 
Γι’ αυτό το λέω από τώρα, ούτως ώστε οι συνάδελφοι όλων των πτερύγων να το έχουν υπ’ όψιν τους, ότι θα γίνει ονομαστική ψηφοφορία και επί των άρθρων κι επί της τροπολογίας και μία τέτοια ονομαστική ψηφοφορία είναι αδύνατον να διεξαχθεί πριν την ολοκλήρωση της σχετικής συζήτησης.</Speech> 
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Μισό λεπτό, κύριε Παπαδημούλη να συνεννοηθούμε. 
Η μία πρόταση –η αίτηση της Χρυσής Αυγής- είναι για ψηφοφορία επί της αρχής. Σήμερα τελειώνουμε, σύμφωνα με απόφαση της Διάσκεψης των Προέδρων, τη συζήτηση επί της αρχής. Αύριο στις 10.00’ η ώρα θα μπούμε κανονικά στα άρθρα και στις τροπολογίες, όπως έχει αποφασιστεί. Την αίτηση πρέπει να την υποβάλετε αύριο και θα δούμε πότε θα ψηφίσουμε για τη συγκεκριμένη τροπολογία. Δεν υπάρχει άλλη διαδικασία από τον Κανονισμό. Άρα, λοιπόν, αύριο θα γίνει αυτό.</ChairmanSpeech> 
<Speech><Parlmember>ΧΡΗΣΤΟΣ ΠΑΠΠΑΣ</Parlmember>: Κύριε Πρόεδρε, παρακαλώ το λόγο.</Speech> 
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Μισό λεπτό, κύριε Παππά, να ακούσετε ολοκληρωμένη την πρόταση. 
Εμείς συμφωνούμε σήμερα τούτο: Στις 10.00 η ώρα αύριο αρχίζει κανονικά η συζήτηση του σχεδίου νόμου επί των άρθρων και των τροπολογιών. Στις 12.00 διακόπτουμε, διεξάγεται ονομαστική ψηφοφορία επί της αρχής –σύμφωνα με το αίτημα της Χρυσής Αυγής- και παράλληλα, για να κερδίσουμε χρόνο, κάνουμε και τις ψηφοφορίες για τις άρσεις ασυλίας των Βουλευτών. Συνεχίζουμε. Έχετε καταθέσει είτε πριν είτε μετά και θα ορίσουμε την ώρα που θα διεξαχθεί η ονομαστική ψηφοφορία για τις τροπολογίες.</ChairmanSpeech> 
<Speech><Parlmember>ΧΡΗΣΤΟΣ ΠΑΠΠΑΣ</Parlmember>: Κύριε Πρόεδρε, μου επιτρέπετε;</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>):   Ορίστε, κύριε Παππά, έχετε το λόγο.</ChairmanSpeech> 
<Speech><Parlmember>ΧΡΗΣΤΟΣ ΠΑΠΠΑΣ</Parlmember>: Εμείς, κύριε Πρόεδρε, καλυπτόμεθα, γιατί μπερδέψατε πολλά πράγματα μαζί. Μπερδέψατε τη συζήτηση περί της άρσεως ασυλίας κάποιων Βουλευτών, μπερδέψατε τα άρθρα, μπερδέψατε την ψήφιση επί της αρχής. Σήμερα είχε συμφωνηθεί στη Διάσκεψη των Προέδρων να συζητηθεί το νομοσχέδιο επί της αρχής. Εφ’ όσον, λοιπόν, σήμερα πρέπει να συζητηθεί επί της αρχής -εσείς ερμηνεύετε τον Κανονισμό, εσείς είστε Προεδρείο- εμάς η άποψή μας είναι ότι και σήμερα πρέπει να γίνει ονομαστική ψηφοφορία επί της αρχής.
Ευχαριστώ.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Κύριε Παππά, είναι προφανές ότι πρέπει να ενημερωθούν και οι συνάδελφοι Βουλευτές. Πάγια τακτική είναι….</ChairmanSpeech>
<Speech><Parlmember>ΧΡΗΣΤΟΣ ΠΑΠΠΑΣ</Parlmember>: Αιφνιδιάζονται; Ας έρθουν και οι Βουλευτές να κάνουν τη δουλειά τους!</Speech> 
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Δεν αιφνιδιάζεται η Βουλή, κύριε Παππά. Η πρόταση ονομαστικής ψηφοφορίας δεν έχει το νόημα αιφνιδιασμού των Βουλευτών, έχει το νόημα να πάρει καθένας το κομμάτι της ευθύνης που του αναλογεί και να ψηφίσει στο συγκεκριμένο νομοσχέδιο.</ChairmanSpeech> 
<Speech><Parlmember>ΧΡΗΣΤΟΣ ΠΑΠΠΑΣ</Parlmember>: Να κάθονται εδώ, να μην είναι στα κανάλια!</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Κατά συνέπεια, αύριο στις 12.00’ θα διακόψουμε, όπως γίνεται μια ζωή στην Αίθουσα του Κοινοβουλίου.</ChairmanSpeech> 
<Speech><Parlmember>ΑΘΑΝΑΣΙΟΣ ΜΠΟΥΡΑΣ</Parlmember>: Έτσι κάνουμε πάντα, κύριε Πρόεδρε.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Εάν θέλετε και το αντίστοιχο άρθρο    -αν και είμαι βέβαιος ότι, επειδή είστε επιμελής, το ξέρετε- είναι το άρθρο 72 παράγραφος 3. Δεν το διαβάζω τώρα. Τα ίδια και τα ίδια θα λέμε;</ChairmanSpeech> 
<Speech><Parlmember>ΧΡΗΣΤΟΣ ΠΑΠΠΑΣ</Parlmember>: ...(Δεν ακούστηκε)</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Σας είπα, κύριε Παππά, ότι και η εκφώνηση και η ονομαστική ψηφοφορία θα γίνουν αύριο στις 12.00’. Μπορούν να αποχωρήσουν όσοι συνάδελφοι θέλουν. 
Το λόγο έχει η εισηγήτρια του ΣΥΡΙΖΑ-ΕΚΜ  κ. Ευγενία Ουζουνίδου.</ChairmanSpeech>
<Speech><Parlmember>ΕΥΓΕΝΙΑ ΟΥΖΟΥΝΙΔΟΥ</Parlmember>: Ευχαριστώ.
Κυρίες και κύριοι συνάδελφοι, καταγγέλλουμε την κατάπτυστη τροπολογία που μας φέρατε εκπρόθεσμα την Παρασκευή και δεν είχατε το θάρρος να τη φέρετε στη Διαρκή Επιτροπή, όπου θα μπορούσε να συζητηθεί. Γιατί να τη φέρετε, άλλωστε; Αφού και οι Βουλευτές της Συγκυβέρνησης θα είχαν θέμα επί αυτής της τροπολογίας. Αποσύρετέ την τώρα. Δεν είναι περίοδος για να παίξουμε με θέματα εθνικής κυριαρχίας.</Speech>
<Speech><Parlmember>ΚΩΝΣΤΑΝΤΙΝΟΣ ΚΟΛΛΙΑΣ</Parlmember>: Για ποια τροπολογία μιλάτε;</Speech>
<Speech><Parlmember>ΕΥΓΕΝΙΑ ΟΥΖΟΥΝΙΔΟΥ</Parlmember>: Μιλώ για την τροπολογία 214, όπου μπορούν να δοθούν και τα απόρρητα…</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Παρακαλώ να μην διακόπτετε.
Παρακαλώ, κυρία Ουζουνίδου, να μην απαντάτε σε ερωτήσεις από κάτω ή σε διακοπές.</ChairmanSpeech> 
<Speech><Parlmember>ΕΥΓΕΝΙΑ ΟΥΖΟΥΝΙΔΟΥ</Parlmember>: Καταγγέλλουμε επίσης τις απειλές που εκτοξεύθηκαν στο δημοσιογράφο του περιοδικού «UNFOLLOW» και ερωτάμε αν έχει επιληφθεί η δικαιοσύνη για να προστατευθεί η ελεύθερη δημοσιογραφία.
Κυρίες και κύριοι συνάδελφοι, είναι εξαιρετικά σημαντικό και άκρως αναγκαίο για μια χώρα να υπάρχουν αποθέματα αργού και προϊόντων πετρελαίου για ενενήντα μέρες. Είναι καθαρά θέμα ασφάλειας της χώρας και ως εκ τούτου, το θεωρούμε μείζον. Με την παρούσα νομοθετική ρύθμιση που αφορά την ενσωμάτωση της ευρωπαϊκής οδηγίας 119/2009 στην εθνική νομοθεσία θα πίστευε κανείς ότι η Κυβέρνηση φροντίζει να ενσωματώσει την οδηγία, προκειμένου να εξασφαλίσει τη διατήρηση ενός ελάχιστου επιπέδου αποθεμάτων αργού πετρελαίου στο πλαίσιο, τόσο των ευρωπαϊκών, όσο και των διεθνών υποχρεώσεων της χώρας, να ενισχύσει την ασφάλεια εφοδιασμού της χώρας σε αργό πετρέλαιο και προϊόντα διύλισης και να δημιουργήσει τους απαραίτητους μηχανισμούς, όπως και τα μέσα για την αντιμετώπιση ενδεχόμενων σοβαρών ελλείψεων. 
Όμως, ακόμα και από τους εισηγητές της συγκυβέρνησης αναδεικνύεται το γεγονός ότι το νομοσχέδιο αυτό δεν θέλει να κάνει μόνο εναρμόνιση με την οδηγία, αλλά να καλύψει και άλλα θέματα. Παραδείγματος χάριν, συνάδελφος από το κόμμα της συγκυβέρνησης λέει ότι το μισό είναι εναρμόνιση και το άλλο μισό είναι νομοσχέδιο. Ωστόσο, δεν ακούσαμε τίποτα για τις υπερβάσεις και αλλοιώσεις που πραγματοποιούνται μέσω των διατάξεων των άρθρων 1 έως 20 που αφορούν την ενσωμάτωση της οδηγίας. Επίσης, στην ευρωπαϊκή οδηγία οι περισσότερες διατάξεις έχουν δυνητικό χαρακτήρα και ψηφίζονται σήμερα ως υποχρεωτικές. 
Κύριοι συνάδελφοι, εμείς επιμένουμε ότι το συζητούμενο νομοσχέδιο δεν διασφαλίζει ούτε το ελάχιστο επίπεδο αποθεμάτων αργού πετρελαίου ούτε τη διαφάνεια σε διάφορες διαδικασίες, αλλά ούτε και την ίδια τη φιλοσοφία της οδηγίας. Αντίθετα, υπογραμμίζουμε ότι η Κυβέρνηση προσπαθεί ανεπαρκώς να επιλύσει πολλά θέματα της πετρελαϊκής αγοράς. Στο πλαίσιο αυτό, αντί να διασφαλίζεται η τήρηση των προβλεπόμενων αποθεμάτων ασφαλείας, θωρακίζοντας τη χώρα από κερδοσκοπικές και τεχνικές ή μη ελλείψεις καυσίμων, η κατάσταση χειροτερεύει. Η αμέλεια και η ασυνέπεια στον έλεγχο των αποθεμάτων, τόσο της σημερινής, όσο και των προηγούμενων κυβερνήσεων είναι χαρακτηριστικές.
Άλλωστε, στην έκθεση αξιολόγησης συνεπειών στην παράγραφο 1.1 αποκαλυπτικά ομολογείται ότι η εφαρμογή του υφιστάμενου συστήματος υπολογισμού έχει οδηγήσει σε αρκετές περιπτώσεις σε παρεκκλίσεις από το ελάχιστο επίπεδο τήρησης αποθεμάτων. Είναι σε γνώση του ΥΠΕΚΑ περιστατικά που δεν τηρήθηκαν τα προβλεπόμενα αποθέματα ασφαλείας κατά την παράβαση του νόμου. Εφ’ όσον γνωρίζει από ποιους και πότε έγινε αυτό και επίσης ποιος ενέκρινε την απόφαση αυτή, τι μέτρα έλαβε το ΥΠΕΚΑ; Αδιαφόρησε ή κάλεσε τις διοικήσεις των ΕΛΠΕ, «MOTOR OIL» και των εταιρειών εμπορίας για εξηγήσεις; Επιβλήθηκαν οι προβλεπόμενες κυρώσεις του άρθρου 18; Αναφέρεται σήμερα απροκάλυπτη ομολογία παράβασης του νόμου σε βάρος των συμφερόντων της χώρας. Η δυνατότητα αυτή προφανώς αυξάνεται. Η ατιμωρησία, η ανυπαρξία ελέγχων και η δυνατότητα κερδοσκοπίας θα ενισχυθούν.
Εμείς, κυρίες και κύριοι συνάδελφοι, θα εστιάσουμε σε ορισμένα θέματα επί της αρχής. Στη θέση τήρησης των αποθεμάτων δεν προκύπτει, κύριοι, υποχρέωση της χώρας να τηρούνται τα ελάχιστα αποθέματα εκτός της επικράτειας της χώρας. Το αντίθετο μάλιστα: Η οδηγία προβλέπει δυνατότητα μη εφαρμογής σε περίπτωση που η φυσική προσβασιμότητα είναι δυσχερής. Δεν είναι τυχαία η αναφορά αυτή στην οδηγία. Γράφτηκε προφανώς για περιπτώσεις όπως η χώρα μας μετά από τη δική μας τότε αντίρρηση στην οδηγία, την οποία ξεχάσατε εσείς σήμερα. Η Ελλάδα δεν έχει πρόσβαση, παρά μόνο σε μερικά λιμάνια της Ευρωπαϊκής Ένωσης, με μεγάλο μεταφορικό κόστος αγωγών, λιμάνια, μεταφορά και οδικά με τη Βουλγαρία,  αλλά σε μεγάλη απόσταση από τις εγκαταστάσεις καυσίμων της. Άρα, ακόμα και στη Βουλγαρία, η οποία γειτνιάζει με την Ελλάδα, η φυσική προσβασιμότητα δεν είναι ούτε εύκολη ούτε μη δαπανηρή.
Επιπλέον, αδιαφορείτε για το ότι χώρες της Ευρωπαϊκής Ένωσης όπως η Βουλγαρία και η Ρουμανία δεν πληρούν τις προϋποθέσεις που έχει επιβάλει η Ευρωπαϊκή Ένωση. Φανταστείτε, λοιπόν, μια κρατική μηχανή αδύναμη να ελέγξει τα αποθέματα ασφαλείας στα κρατικά διυλιστήρια και την ελληνική «MOTOR OIL», αλλά ικανή να τα ελέγξει στη Βουλγαρία και τη Ρουμανία. 
(Θόρυβος στην Αίθουσα)
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Δεν ακούμε, κύριε Πρόεδρε!</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Κύριε Ταμήλο, δεν θέλω να αναφέρομαι ονομαστικά, αλλά το έχετε παρακάνει. 
Παρακαλώ, κυρία Ουζουνίδου.</ChairmanSpeech>
<Speech><Parlmember>ΕΥΓΕΝΙΑ ΟΥΖΟΥΝΙΔΟΥ</Parlmember>: Ποιους όρους, λοιπόν, και ποιες προϋποθέσεις θέτετε για να διασφαλίσετε την ευχέρεια φυσικής προσβασιμότητας; Αυτόν τον ισχυρισμό μας παραδέχθηκε και ο κύριος Υπουργός στη διαρκή επιτροπή, λέγοντας μεν ότι είναι υποχρεωτική η υιοθέτηση της συγκεκριμένης διάταξης, διευκρινίζοντας δε ότι η οδηγία θεσμοθετεί δυνατότητα και όχι υποχρέωση. Δηλαδή, κάθε υπόχρεος έχει τη δυνατότητα, εφ’ όσον το θελήσει, να τηρεί αποθέματα στο εξωτερικό και δεν εξαναγκάζεται κανείς. 
Τότε γιατί επιμένετε, κύριοι; Από τις είκοσι επτά χώρες της Ευρωπαϊκής Ένωσης δεν εναρμονίστηκαν με την οδηγία μόνο τέσσερις χώρες. Ποια χώρα από αυτές που εναρμονίστηκαν προσέφυγε στην Ελλάδα για τη διατήρηση των αποθεμάτων; Καμμία, πλην της Κύπρου, για την οποία γνωρίζετε ότι υπάρχουν και άλλα πράγματα. Ποιους, άραγε, ευνοεί η ρύθμιση αυτή, πέρα από εμπόρους και μεσάζοντες, πάγιο αίτημα των οποίων ήταν η μη τήρηση των αποθεμάτων ασφαλείας; 
Μας είπε ο κ. Παπαγεωργίου ότι στη διαβούλευση δεν υπήρχαν διαφωνίες, αλλά διαφορετικές προσεγγίσεις. Όμως, η «MOTOR OIL» στη διαβούλευση έθεσε θέμα -μάλιστα για λόγους εθνικού συμφέροντος- να τηρούνται εντός Ελλάδας. Στη διαβούλευση είναι OpenGov, α΄ και β΄ παράγραφος. Όπως καταλαβαίνετε, δεν είναι ΣΥΡΙΖΑ η «MOTOR OIL». Εκτός αν κατηγορείτε τώρα το ΣΥΡΙΖΑ ότι είναι υπέρ και της «MOTOR OIL». Επιχειρηματολόγησε ο κύριος Υπουργός στη διαρκή επιτροπή, λέγοντας πως με τη δυνατότητα αυτή σπάει το ολιγοπώλιο των δύο εταιρειών αποθήκευσης και αυτό μόνο υπέρ του καταναλωτή μπορεί να είναι. Πώς γίνεται να είναι υπέρ του καταναλωτή, όταν τα αποθήκευτρα θα είναι αυξημένα και όταν οι ναύλοι για τη μεταφορά θα είναι υπέρογκοι;  
Διότι η πιο πιθανή περίπτωση είναι να μεταφερθούν τα αποθέματα μέσω ναυσιπλοΐας. Συνεπώς,  είναι αδύνατο να σταθεί ένα τέτοιο επιχείρημα. 
Επίσης, πώς είναι δυνατόν σε περίοδο γενικευμένης κρίσης στο ευρωπαϊκό χώρο να τηρηθεί η υποχρέωση του άλλου κράτους-μέλους για αποστολή των αποθεμάτων στη χώρα; Ακόμα χειρότερα, η ομολογία της δημιουργίας ολιγοπωλίου, που ήταν αποτέλεσμα της μερικής ιδιωτικοποίησης της ΕΛΠΕ, συνοδεύεται με την απόφαση για πλήρη ιδιωτικοποίηση και δυνατότητα εισαγωγών που θα οδηγήσει σε πιθανή υπολειτουργία ή και κλείσιμο των διυλιστηρίων.
Αυτός είναι ο πλήρης παραλογισμός. Δυστυχώς, αυτή είναι και η πολιτική ενέργειας. Υπάρχουν πραγματικά Βουλευτές και Υπουργοί που ασπάζονται αυτή τη λογική ανενδοίαστα; 
Για το ύψος των αποθεμάτων, το ποσοστό τήρησης σε τρίτη χώρα στην Ευρωπαϊκή Ένωση είναι από 10% και μπορεί να φτάσει στο 30% το 2017. Άρα, άμεση εφαρμογή του 30% είναι αναίτια, αδικαιολόγητη και για εμάς περίεργη. Είναι κυβερνητική επιλογή, λοιπόν, η άμεση αύξηση του ποσοστού από σήμερα και δεν προέρχεται από την κοινοτική οδηγία.
Γιατί απεμπολείτε τη δυνατότητα που παρέχει η παράγραφος 2 του άρθρου 8, στην οποία ρητά ορίζεται ότι τα κράτη-μέλη δύνανται να περιορίζουν το δικαίωμα μετάβασης των οικονομικών φορέων, στους οποίους επιβάλλουν ή έχουν επιβάλει υποχρεώσεις διατήρησης αποθεμάτων και το διαστρεβλώνετε, σημειώνοντας πως με ΚΥΑ των Υπουργών Οικονομικών, Ανάπτυξης, Περιβάλλοντος και μετά από γνώμη της ΡΑΕ το ποσοστό αυτό μπορεί να αυξάνεται και μετά με το άρθρο 7, «Σύσταση και Λειτουργία του Κεντρικού Φορέα», να μειώνεται ή να καταργείται;
Αποκαλυπτικά ο κ. Παπαγεωργίου μάς απάντησε στη διαρκή επιτροπή: «ναι, μπορεί και να αυξηθεί το ποσοστό», χωρίς όριο δηλαδή. Μέχρι και 100%; Καταλάβαμε. 
Αυτό σημαίνει, κύριοι, ότι σαν αποθέματα ασφαλείας μπορεί να λογίζονται και αποθέματα αργού πετρελαίου σε τρίτες χώρες. Με αυτόν τον τρόπο προετοιμάζετε το έδαφος για ελευθερία των ιδιωτών να διακόψουν τη διύλιση και να στραφούν στην εμπορία. 
Πίσω από τις διάφορες δυνητικές δυνατότητες ουσιαστικά ομολογείτε τις διαπραγματεύσεις σας με τους μεγαλεμπόρους και τους μεσάζοντες. Προετοιμάζετε το έδαφος της «προίκας» του μελλοντικού ιδιοκτήτη της ΕΛΠΕ για πλήρη ασυδοσία του και δυνατότητα χρήσης των εγκαταστάσεων σαν αποθηκευτικούς χώρους.
Αυτή η δυνατότητα επαύξησης του ποσοστού του 30% με ΚΥΑ είναι αδικαιολόγητη και εκτός κοινοτικής οδηγίας και εξηγείται μόνο ως προς τα παραπάνω. Είναι εναντίον των συμφερόντων της χώρας, εναντίον της παραγωγικής ανασυγκρότησής της, εναντίον της βιομηχανικής παραγωγής της διύλισης και υπέρ μόνο των εμπορικών δραστηριοτήτων αυτής.
Για τον Κεντρικό Φορέα Διατήρησης Αποθεμάτων, κυρίες και κύριοι, δεν προκύπτει από πουθενά η αναγκαιότητα ίδρυσης ανώνυμης εταιρείας έναντι της υπάρχουσας υπηρεσίας. Μπορεί και πρέπει να είναι υπηρεσία του ΥΠΕΚΑ, εποπτευόμενη από το Υπουργείο και από μια μόνιμη διακομματική επιτροπή Βουλευτών και εκπροσώπων των Κοινοβουλευτικών Ομάδων και αυτό για λόγους διαφάνειας και αποτελεσματικότητας. 
Και αν παίρνετε το παράδειγμα των χωρών που έφτιαξαν ΑΕ, γιατί δεν βλέπετε και παράδειγμα των χωρών που λειτουργούν μέσω δημόσιας υπηρεσίας; Δεν ισχύουν γι’ αυτές τις χώρες η ανάγκη ευελιξίας αγοράς και πώλησης του χρηματιστηριακού προϊόντος του πετρελαίου και των τελικών προϊόντων του;
Ο προτεινόμενος κεντρικός φορέας θα είναι ουσιαστικά μια νέα εταιρεία εμπορίας που θα αγοράζει, θα πουλά και θα διαχειρίζεται προϊόντα πετρελαίου μεγάλης αξίας και ως εκ τούτου, θα έχει κόστος λειτουργίας και διαχείρισης, κόστος κεφαλαίων, επιχειρηματικό ρίσκο και επίπτωση στις τελικές τιμές καταναλωτή.
Όμως, κύριοι, σήμερα που μιλάμε, δεν εξυπηρετούνται τα συμφέροντα της χώρας. Δεν έχουμε αποθέματα. Ποιος τα διαχειρίζεται; Ποιος τα ελέγχει; Ποιος έχει σήμερα το ρόλο που πρόκειται να αναλάβει ο κεντρικός αυτός φορέας;
Ο κεντρικός φορέας θα είναι άλλος ένας μη κερδοσκοπικού χαρακτήρα οργανισμός ρουσφετολογικών προσλήψεων, γραφειοκρατικού χαρακτήρα, εξαρτημένου από Υπουργούς, μακριά από υπηρεσιακούς παράγοντες και κρατικό ή κοινοβουλευτικό έλεγχο, με αδιαφανείς πράξεις ή δοσοληψίες, με δυνατότητα σκανδάλων και διαπλοκών, θα αδυνατεί να ελέγξει την τήρηση αποθεμάτων και ουσιαστικά τα κεφάλαιά του θα μπορούν να καταλήξουν να χρησιμοποιηθούν σαν κεφάλαια κίνησης των εμπορικών εταιρειών.
Και αν υποθέσουμε ότι στο μετοχικό αυτό κεφάλαιο της ΑΕ συμμετέχουν και ενδιαφερόμενες εταιρείες, πώς το βλέπετε αυτό; Ποια γραμμή ελέγχου διασφαλίζεται σε ένα σχήμα που ταυτίζονται οι έννοιες ελέγχων και ελεγχόμενου; Η ομολογία της μη τήρησης των αποθεμάτων με την ισχύουσα νομοθεσία δημιουργεί πολλά ερωτηματικά και για τη δράση του κεντρικού φορέα. Η σημερινή ομολογούμενη αδυναμία ελέγχου των αποθεμάτων απέναντι στους Λάτση και Βαρδινογιάννη, δεν επιτρέπει και μεγάλη αισιοδοξία για διαφορετική συμπεριφορά.
Για τα διυλιστήρια και τα αποθέματα, επιμένουμε ότι τουλάχιστον στα αποθέματα αργού –αν όχι σε όλα τα προϊόντα- θα πρέπει να χρησιμοποιούνται τα αντλήσιμα αποθέματα και όχι τα ολικά, καθ’ όσον ιδιαίτερα στο αργό τα μη αντλήσιμα δεν είναι στην πραγματικότητα αντλήσιμα με το μεγάλο ποσοστό λάσπης που περιέχουν, αλλά και τους κινδύνους που εγκυμονούν από το πάτημα των δεξαμενών.
Επίσης, θα πρέπει να λαμβάνονται υπ’ όψιν, όχι οι συνολικές ποσότητες, αλλά αυτές που δεν έχουν ήδη απελευθερωθεί από τις εταιρείες εμπορίας μέσω διασαφήσεων. Τα γνωρίζουν αυτά τα στελέχη του ΥΠΕΚΑ; Θα τα εφαρμόσουν τα μελλοντικά στελέχη του κεντρικού φορέα; Εσείς τι λέτε, κύριε Υπουργέ;
Επιτρέπεται στους κατόχους αδειών διύλισης «ΕΛΠΕ» και «MOTOR OIL» η δυνατότητα τήρησης αποθεμάτων κατά 1/3 σε τελικά προϊόντα και 2/3 σε αργό και ημικατεργασμένο. Οι δύο εταιρείες διύλισης –δηλαδή τέσσερα διυλιστήρια στην Ελλάδα και ένα στα Σκόπια- ελέγχουν πάνω από το 70% της εμπορίας, η ΕΛΠΕ μέσω «ΕΚΟ» και «BP» και η «MOTOR OIL» μέσω «AVIN» και «SHELL».
Αυτό πρακτικά σημαίνει ότι η «ΕΛΠΕ» και η «MOTOR OIL» έχουν τη δυνατότητα να μην τηρούν τα ελάχιστα αποθέματα ασφαλείας. Θα μπορούν να χρησιμοποιούν τα εκάστοτε αποθέματα σε χώρες της Ευρωπαϊκής Ένωσης που συναλλάσσονται, σαν αποθέματα ασφαλείας και το αργό πετρέλαιο εν πλω, χρεώνοντας φυσικά τα αποθήκευτρα. Και αυτό δεν σας πειράζει και μιλάμε για αποθέματα ασφαλείας.
Ακόμα χειρότερα, σε περίπτωση περαιτέρω συρρίκνωσης της ελληνικής αγοράς και μείωσης των περιθωρίων κέρδους θα διακόψουν τη διύλιση στη χώρα, θα κάνουν εισαγωγές από διυλιστήρια με πλεονάζουσα διυλιστική ικανότητα στο εξωτερικό, ειδικά όταν ιδιωτικοποιηθούν πλήρως τα ΕΛΠΕ, καταστρέφοντας έτσι μια ακόμα δυναμική παραγωγική δραστηριότητα της χώρας.
Ο κύριος Υφυπουργός επιβεβαίωσε όλες, μα όλες, τις επισημάνσεις και τις φοβίες που εκφράσαμε κατά τη συζήτηση στη Διαρκή Επιτροπή. Ο ίδιος επιβεβαίωσε απλά τους πραγματικούς στόχους του νομοσχεδίου, τους οποίους για εμφανείς λόγους σκοπιμότητας η Κυβέρνησης προσπαθεί να επικαλύψει κάτω από αοριστολογίες και γενικόλογα.
Είναι προφανές ότι με το εν λόγω νομοσχέδιο δεν εξασφαλίζονται τα αποθέματα ασφαλείας της χώρας σε περίοδο κρίσης, καθώς δύνανται να είναι μηδενικά σε τελικά προϊόντα πετρελαίου εντός της χώρας και ίσως μόνο αποθέματα αργού. Τα υπόλοιπα που λέτε, είναι απλώς λόγια.
Στηριζόμενοι στο δόγμα αποβιομηχανοποίησης της χώρας διευκολύνετε με κάθε τρόπο το ξεπούλημα των διυλιστηρίων και θέτετε τέρμα στην παραγωγική δραστηριότητα της διύλισης. Με την πολιτική που ακολουθείτε και την συγκατάθεσή σας, κύριοι της Κυβέρνησης, απλά διευκολύνετε τους μεγαλεμπόρους και τους μεγαλοεισαγωγείς σε βάρος της παραγωγής και αποψιλώνετε κάθε δυνατότητα ελέγχου στις επιχειρήσεις. 
Και αν η άποψη της Νέας Δημοκρατίας είναι αυτή –και είναι ήδη γνωστό από το 1989- οι άλλοι εταίροι της συγκυβέρνησης, το ΠΑΣΟΚ και η ΔΗΜΑΡ συντάσσονται, αλήθεια, με αυτή την πολιτική; Η αποβιομηχανοποίηση της χώρας και η μη τήρηση των αποθεμάτων ασφαλείας είναι και δική τους πολιτική επιλογή;
Κυρίες και κύριοι συνάδελφοι, όπως καταλαβαίνετε, εμείς καταψηφίζουμε επί της αρχής αυτό το σχέδιο νόμου. Θέλω να σας ενημερώσω ότι αύριο επί της τροπολογίας 214 –αφορά τις ελληνικές εταιρείες που μπαίνουν στο ΤΑΙΠΕΔ και στο να μπορούν να δίνουν και απόρρητες πληροφορίες, κάτι που το θεωρούμε εθνική μειοδοσία- θα ζητήσουμε την ευθύνη του καθενός μας εδώ για να αποφασίσουμε το αν θα ισχύσει αυτή η τροπολογία. Γι’ αυτό το λόγο θα ζητήσουμε ονομαστική ψηφοφορία.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Ολοκληρώστε, κυρία συνάδελφε, γιατί είστε εκτός χρόνου.</ChairmanSpeech>
<Speech><Parlmember>ΕΥΓΕΝΙΑ ΟΥΖΟΥΝΙΔΟΥ</Parlmember>: Επίσης το άρθρο 8, σε συνδυασμό με το άρθρο 19 του σχεδίου νόμου, για τα αποθέματα εντός ή εκτός της χώρας, θα το θέσουμε και αυτό σε ψηφοφορία.
Σας ευχαριστώ.
(Χειροκροτήματα από την πτέρυγα του ΣΥΡΙΖΑ-ΕΚΜ)</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Το λόγο έχει ο ειδικός αγορητής του ΠΑΣΟΚ κ. Ιωάννης Δριβελέγκας.</ChairmanSpeech>
<Speech><Parlmember>ΙΩΑΝΝΗΣ ΔΡΙΒΕΛΕΓΚΑΣ</Parlmember>: Σήμερα συζητούμε επί της αρχής ένα σχέδιο νόμου για τη διατήρηση ενός ελάχιστου επιπέδου αποθεμάτων αργού πετρελαίου. Έχω πει και στην επιτροπή, κύριε Πρόεδρε, το λέω και στην Ολομέλεια, ότι έχουμε την εναρμόνιση μιας κοινοτικής οδηγίας του 2009, και μαζί με αυτή έχουμε και κάποια άρθρα νόμου.
Είχα παρακαλέσει την Κυβέρνηση να μας φέρνει ξεχωριστά σχέδια νόμου και να είναι ξεχωριστές οι οδηγίες, έτσι ώστε να μπορούμε να διαπραγματευόμαστε καλύτερα τα σχέδια νόμου. Διότι αυτό τώρα είναι κάτι σύμπηκτο, οδηγία και σχέδιο νόμου. Δεν απαγορεύεται βεβαίως, αλλά δεν είχαμε μέχρι τώρα στο Κοινοβούλιο αυτήν την πρακτική. Αυτό είναι το ένα.
Άκουσα την αγαπητή εισηγήτρια της Αντιπολίτευσης να κάνει μία πάρα πολύ σοβαρή καταγγελία -και θα περίμενα ο Υπουργός αμέσως να πάρει το λόγο, εγώ θα του δώσω τη δυνατότητα- ότι δεν τηρούνται αποθέματα ασφαλείας από τις δύο εταιρείες, αν κατάλαβα καλά. Εάν είναι έτσι, κύριε Υπουργέ, οφείλετε να πάρετε αμέσως το λόγο, γιατί είναι πάρα πολύ σοβαρό θέμα. Εν πάση περιπτώσει, δικαίωμά σας είναι να απαντήσετε ναι ή όχι αργότερα.</Speech> 
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Κύριε συνάδελφε, ο κύριος Υπουργός ζητάει το λόγο, εάν του επιτρέπετε τη διακοπή.</ChairmanSpeech> 
<Speech><Parlmember>ΙΩΑΝΝΗΣ ΔΡΙΒΕΛΕΓΚΑΣ</Parlmember>: Βεβαίως.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Ο κύριος Υφυπουργός έχει το λόγο.</ChairmanSpeech>
<Speech><Parlmember>ΑΣΗΜΑΚΗΣ ΠΑΠΑΓΕΩΡΓΙΟΥ</Parlmember> (Υφυπουργός Περιβάλλοντος, Ενέργειας και Κλιματικής Αλλαγής): Σαφώς και υπάρχουν αποθέματα ασφαλείας. Δεν υπάρχει συζήτηση. Το είχα σημειώσει να το πω στην πρωτολογία μου κατευθείαν. Έλεγχος γίνεται μηνιαία -υπάρχουν στοιχεία- και για τα δύο διυλιστήρια και για όλες τις εταιρείες που κρατούν αποθέματα στην Ελλάδα και επιβάλλονται ανάλογα πρόστιμα. 
Επίσης, επ’ ευκαιρία θα ήθελα να πω σε κάτι άλλο που είπε η κ. Ουζουνίδου, ότι όλες οι επιχειρήσεις….</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Κύριε Υπουργέ, παρακαλώ, ήταν συγκεκριμένη η ερώτηση, δώσατε συγκεκριμένη απάντηση. 
Ο κ. Δριβελέγκας έχει το λόγο.</ChairmanSpeech>
<Speech><Parlmember>ΙΩΑΝΝΗΣ ΔΡΙΒΕΛΕΓΚΑΣ</Parlmember>: Ευχαριστώ πολύ, κύριε Πρόεδρε.</Speech> 
<Speech><Parlmember>ΔΗΜΗΤΡΙΟΣ ΠΑΠΑΔΗΜΟΥΛΗΣ</Parlmember>: Κύριε Δριβελέγκα, μου επιτρέπετε;</Speech>
<Speech><Parlmember>ΙΩΑΝΝΗΣ ΔΡΙΒΕΛΕΓΚΑΣ</Parlmember>: Εάν ο κύριος Πρόεδρος το επιτρέπει, εγώ δεν έχω κανένα πρόβλημα.</Speech>
<Speech><Parlmember>ΔΗΜΗΤΡΙΟΣ ΠΑΠΑΔΗΜΟΥΛΗΣ</Parlmember>: Επί της διαδικασίας, κύριε Πρόεδρε, και θα βοηθήσει και σε αυτό που είπε ο κ. Δριβελέγκας.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Ποιον θα βοηθήσει, κύριε Παπαδημούλη; Την απορία τη διατύπωσε προς τον κύριο Υπουργό, δεν τη διατύπωσε προς εσάς. Είναι δυνατόν; Θα έρθει η ώρα σας, κύριε Παπαδημούλη.</ChairmanSpeech>
<Speech><Parlmember>ΔΗΜΗΤΡΙΟΣ ΠΑΠΑΔΗΜΟΥΛΗΣ</Parlmember>: Μα, κύριε Πρόεδρε…</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Κύριε Δριβελέγκα, δέχεστε τη διακοπή; Θα αφαιρεθεί από το χρόνο σας.</ChairmanSpeech> 
<Speech><Parlmember>ΔΗΜΗΤΡΙΟΣ ΠΑΠΑΔΗΜΟΥΛΗΣ</Parlmember>: Κύριε Υπουργέ, το θέμα για το οποίο σας ρώτησε ο κ. Δριβελέγκας είναι η παράγραφος 1, 1 της δικής σας έκθεσης αξιολόγησης που λέει επί λέξει: «Η εφαρμογή του υφιστάμενου συστήματος…</Speech>
<Speech><Parlmember>ΙΩΑΝΝΗΣ ΔΡΙΒΕΛΕΓΚΑΣ</Parlmember>: Αυτά μπορούσατε να τα πείτε μετά, κύριε Παπαδημούλη.</Speech>
<Speech><Parlmember>ΔΗΜΗΤΡΙΟΣ ΠΑΠΑΔΗΜΟΥΛΗΣ</Parlmember>: Όχι, όχι, συμπληρωματικά…</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Κύριε Παπαδημούλη, παρακαλώ πολύ. Ο κ. Δριβελέγκας δεν έχει χρεία συνηγόρου για τη διατύπωση του ερωτήματος.</ChairmanSpeech>
<Speech><Parlmember>ΔΗΜΗΤΡΙΟΣ ΠΑΠΑΔΗΜΟΥΛΗΣ</Parlmember>: Η εφαρμογή του υφιστάμενου συστήματος έχει οδηγήσει…</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Παρακαλώ, κύριε Παπαδημούλη.</ChairmanSpeech>
<Speech><Parlmember>ΔΗΜΗΤΡΙΟΣ ΠΑΠΑΔΗΜΟΥΛΗΣ</Parlmember>: Μα, μπορούμε να ακούμε; Αφαιρέστε το από το χρόνο μου.</Speech> 
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Μα, δεν έχετε τώρα το λόγο. Σας παρακαλώ.</ChairmanSpeech>
<Speech><Parlmember>ΔΗΜΗΤΡΙΟΣ ΠΑΠΑΔΗΜΟΥΛΗΣ</Parlmember>: Συμφωνεί με τη διακοπή, θα είχαμε τελειώσει, κύριε Πρόεδρε.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Δεν είναι δυνατόν να διαλύετε κάθε φορά τη διαδικασία.</ChairmanSpeech> 
<Speech><Parlmember>ΔΗΜΗΤΡΙΟΣ ΠΑΠΑΔΗΜΟΥΛΗΣ</Parlmember>: Δεν αφήνει ο κύριος Πρόεδρος να ακούσετε, κύριε Παπαγεωργίου.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Όχι, δεν αφήνω. 
Συνεχίστε, κύριε Δριβελέγκα.</ChairmanSpeech> 
<Speech><Parlmember>ΔΗΜΗΤΡΙΟΣ ΠΑΠΑΔΗΜΟΥΛΗΣ</Parlmember>: Έχετε ομολογήσει, κύριε Παπαγεωργίου, αποκλίσεις. Λέτε, έχουν υπάρξει παρεκκλίσεις από το ελάχιστο επίπεδο τήρησης αποθεμάτων, χωρίς να μας λέτε από ποιους έχουν υπάρξει αυτές οι παρεκκλίσεις, τι μεγέθους ήταν, τι έλεγχος υπήρξε, αν υπήρξαν κυρώσεις κ.λπ..</Speech>
<Speech><Parlmember>ΙΩΑΝΝΗΣ ΔΡΙΒΕΛΕΓΚΑΣ</Parlmember>: Κύριε Παπαδημούλη, αυτά μπορείτε να τα πείτε μετά στην παρέμβασή σας σε σχέση με τον κύριο Υπουργό. Εγώ ερώτησα τον κύριο Υπουργό να απαντήσει σε μία καταγγελία.</Speech> 
  ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>):  Σύμφωνα με τον Κανονισμό, έχει δικαίωμα να ζητάει  διακοπή και να την αποδέχεται για ένα λεπτό αφαιρουμένου από το χρόνο. Δεν γίνεται, όμως, όταν ρωτάει ο ομιλών και δέχεται τη διακοπή από τον Υπουργό να μπαίνουν και άλλοι δέκα να ρωτούν κι αυτοί. Δε βγαίνει από πουθενά αυτό.  
Κύριε Δριβελέγκα, συνεχίστε παρακαλώ.</ChairmanSpeech>
 <Speech><Parlmember>ΙΩΑΝΝΗΣ ΔΡΙΒΕΛΕΓΚΑΣ</Parlmember> : Συνεχίζοντας, λοιπόν, λέω ότι αυτό το σχέδιο νόμου για την εναρμόνιση της οδηγίας προφανώς είναι και απόφαση της Ευρωπαϊκής Ένωσης. Οφείλουμε να εναρμονίσουμε το Δίκαιό μας με ό,τι ισχύει σε όλα τα κράτη της Ευρωπαϊκής Ένωσης. Και δε νομίζω όλα τα κράτη αυτά της Ευρωπαϊκής Ένωσης να αντιστρατεύονται την πολιτική της αποβιομηχανοποίησης, γιατί ακούστηκαν εδώ τέτοιες κουβέντες ότι δεν υπάρχουν καθόλου αποθέματα και ότι ευνοούνται κάποιες εταιρείες κ.λπ.. Αυτό είναι ό,τι ισχύει στην Ευρωπαϊκή Ένωση. Ακριβώς τα ίδια εναρμονίζουμε εδώ  τουλάχιστον σε ό,τι αφορά τα επτά πρώτα άρθρα. 
Μια και η κουβέντα είναι αν υπάρχουν ή δεν υπάρχουν αποθέματα στο εξωτερικό, επαναλαμβάνω ότι αυτό ισχύει σε όλες τις χώρες της Ευρωπαϊκής Ένωσης και δεν κατάλαβα εμείς γιατί να μην επιτρέπουμε να ισχύουν με όλους τους όρους και τους περιορισμούς που βάλαμε σωστά.
 Θέλω να θυμίσω σε κάποιους εδώ, αν δεν το ξέρουν, ότι η ΔΕΗ τηρεί αποθέματα στο εξωτερικό. Γιατί τα τηρεί τα αποθέματα στο εξωτερικό; Γιατί, κύριε Πρόεδρε, είναι πιο φθηνή η αποθήκευση. Μήπως, λοιπόν, εάν απαγορεύσουμε εμείς να βάζουμε αποθέματα στο εξωτερικό, ευνοούμε άθελά μας τις δύο μεγάλες εταιρείες; Τη «MOTOR OIL» και τα «ΕΛΠΕ»; Ερώτημα ρητορικό.
Άρα, ορθά το αποφάσισε η Ευρωπαϊκή Ένωση, αρκεί να τηρούνται οι κανόνες ασφάλειας, να εποπτεύει σωστά το Υπουργείο και  βεβαίως να είναι μέσα στους όρους του ανταγωνισμού.
Σε ό,τι αφορά τον Κεντρικό Φορέα Διαχείρισης, εδώ δεν λέμε ντε και καλά ότι σήμερα θα γίνει ο φορέας. Δυνητικά. Δεν κατάλαβα ποιος ο λόγος να μην  επιτρέψουμε, όταν οι δημοσιονομικές συνθήκες της χώρας το επιτρέψουν, να μπορεί να υπάρχει ένας τέτοιος φορέας, ο οποίος θα εποπτεύεται από τον αρμόδιο Υπουργό για να έχει και την ευθύνη. 
Δύο κουβέντες, κύριε Πρόεδρε, σε ό,τι έχει σχέση με τα δύο πάρα πολύ σημαντικά άρθρα. 
Στο άρθρο 22 -θα τα πούμε εν εκτάσει και αύριο κατά τη συζήτηση επί των άρθρων- που αφορά τα κοινωνικά τιμολόγια, είναι πολύ ορθές αυτές οι παρεμβάσεις. Μακάρι να υπήρχε η δυνατότητα να έχουμε κοινωνικό τιμολόγιο, ώστε πολλοί περισσότεροι άνθρωποι να ωφεληθούν. Έστω και αυτό, όμως, είναι μια πολύ σημαντική παρέμβαση που κάνει το Υπουργείο. 
Επίσης, για το άρθρο 24 έχω πει κι εγώ ότι δεν είναι μόνο οι αγρότες οι οποίοι έχουν απευθυνθεί στην Αγροτική Τράπεζα. Στην Αγροτική Τράπεζα έχουν απευθυνθεί και άλλοι μικροί παραγωγοί. Απορώ, πώς είναι δυνατόν οι μεν αγρότες να τυχαίνουν της ευνοϊκής ρύθμισης και οι άλλοι μικροί παραγωγοί να μην έχουν την ίδια αντιμετώπιση, όταν μάλιστα απευθύνονται στην ίδια τράπεζα; Αφήστε δε που εμείς σας έχουμε πει ότι μέχρι 100 KW –και το λένε και όλα τα κόμματα- δεν έχει μεγάλη οικονομική επιβάρυνση. Αυτό πρέπει μέχρι αύριο τουλάχιστον να το δεχτείτε. 
Μία τελευταία κουβέντα: Πήρα κι εγώ την τροπολογία που αφορά το ΤΑΙΠΕΔ. Εδώ μπαίνουν δύο ζητήματα. Το είδα, κύριε Υπουργέ, δεν είστε εσείς, βεβαίως, που υπογράφετε. Είναι ο κ. Στουρνάρας και ο κ. Καλαφάτης που την έχουν καταθέσει. Θα παρακαλούσα, λοιπόν την Κυβέρνηση να δει το θέμα πάρα πολύ προσεκτικά. Εγώ λίγο που το είδα, βάζω δύο ζητήματα σε ό,τι έχει σχέση με το απόρρητο.
Εδώ αναφέρεται «αποκλειστικά και μόνο προς εξυπηρέτηση του ελέγχου (νομικού-οικονομικού-τεχνικού) των εταιρειών». Όσον αφορά το «νομικού- οικονομικού», βεβαίως, θα έχει κάθε δυνατότητα οποιαδήποτε εταιρεία, γιατί αν δεν κάνει οικονομικό και νομικό έλεγχο, πώς θα καταθέσει προσφορά; Το «τεχνικού» είναι λίγο επικίνδυνο, διότι μπαίνει μέσα και σε άλλα στοιχεία, τα οποία πιθανόν να είναι χρήσιμα, ωφέλιμα, μη δημοσιεύσιμα και να εξυπηρετούν λόγους εθνικής ασφάλειας. Αυτό από πουθενά εδώ δεν κατοχυρώνεται. 
Θα έλεγα, λοιπόν, να προσέξουμε πρώτον, τους λόγους της εθνικής ασφάλειας και, ύστερα, τις εταιρείες, οι οποίες έχουν να κάνουν με την ασφάλεια της χώρας. Δεν μπορεί, δηλαδή, να δίνουμε όλα αυτά τα απόρρητα έτσι τυχαία. 
Το δεύτερο που θέλω να σας πω αφορά σ’ αυτό που λέει: «οι εγκεκριμένοι υποψήφιοι επενδυτές, που λαμβάνουν γνώση των εν λόγω πληροφοριών, υποχρεούνται να χρησιμοποιούν αυτές αποκλειστικά και μόνο για τη διαμόρφωση της επενδυτικής τους απόφασης και απαγορεύεται να τις γνωστοποιήσουν σε οποιονδήποτε τρίτο.
 (Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή) 
Τελειώνω, κύριε Πρόεδρε.
Προσέξτε λίγο, κύριε Υπουργέ. Αυτό είναι, επίσης, σημαντικό. 
Λέμε: «απαγορεύεται να τις γνωστοποιήσουν». Και αν τις γνωστοποιήσουν; Πουθενά, δεν αναφέρεται ποινή ή τιμωρία. Τι σημαίνει, δηλαδή; Επαφιέμεθα στην καλή τους προαίρεση;
Εγώ, λοιπόν, βάζω δύο θέματα. Το ένα θέμα είναι το θέμα γενικότερα της εθνικής ασφάλειας, κυρίως, όμως, βάζω το θέμα ότι όσον αφορά το «νομικό-οικονομικό-τεχνικό» να μας εξηγήσουν τι εννοούν «τεχνικό», σε καμμία περίπτωση θέματα εθνικής ασφάλειας και να μπουν και ποινές σ’ αυτό το οποίο λέμε.
Νομίζω ότι είναι εκ του προχείρου –αν μου επιτρέπεται η έκφραση αυτή, κύριε Πρόεδρε. Θα ήθελα αύριο να έχουν συγκεκριμένη απάντηση, για να τοποθετηθούμε και σαν κόμμα, που στηρίζουμε αυτήν την Κυβέρνηση και τη δικιά σας πρωτοβουλία και να δούμε αυτήν εδώ την τροπολογία. Αλλιώς, αν παραμείνει έτσι, θα έχουμε δυσκολία, να μη σας πω εκ των προτέρων ότι εμείς θα είμαστε αρνητικοί σε μία τέτοιου είδους τροπολογία, που δεν θα διασφαλίζει την εθνική ασφάλεια της χώρας.
Ευχαριστώ πολύ, κύριε Πρόεδρε.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>) : Το λόγο έχει η ειδική αγορήτρια των Ανεξάρτητων Ελλήνων, κ. Ραχήλ Μακρή.</ChairmanSpeech>
<Speech><Parlmember>ΡΑΧΗΛ ΜΑΚΡΗ</Parlmember>: Κύριε Πρόεδρε, κύριε Υπουργέ, κυρίες και κύριοι συνάδελφοι, με το υπό συζήτηση σχέδιο νόμου «Διατήρηση ενός ελάχιστου επιπέδου αποθεμάτων αργού πετρελαίου ή/και προϊόντων πετρελαίου και άλλες διατάξεις (Εναρμόνιση του εθνικού δικαίου προς την Οδηγία 2009/119/ΕΚ)» επιχειρείται η εναρμόνιση της οδηγίας 2009∕119. Ωστόσο, σύμφωνα με την πάγια τακτική σας, σ’ ένα νομοσχέδιο εναρμόνισης επιχειρείτε να περάσετε και άσχετες με αυτό διατάξεις και τροπολογίες ζητημάτων, που ουδεμία σχέση έχουν με τις αρμοδιότητες του ΥΠΕΚΑ.
Η συγκεκριμένη προσπάθεια ενσωμάτωσης κρίνεται ιδιαίτερα ανεπιτυχής. Όχι μόνο δεν αναδείξατε τα ειδικά χαρακτηριστικά προσβασιμότητας της χώρας κατά τη νομοπαρασκευαστική διαδικασία της οδηγίας 2119, αλλά δεν φροντίσατε να την εισάγετε σωστά στο ελληνικό Δίκαιο μέσα στα περιθώρια που σας δίνει το κείμενο αυτής. Αντίθετα, επιλέξατε να κινηθείτε εκτός πλαισίου, που σας επιτρέπει η οδηγία.
Όπως θα αναλύσουμε και στην κατ’ άρθρον συζήτηση, η τήρηση των αποθεμάτων πετρελαίου έκτακτης ανάγκης οφείλει να γίνεται εντός του κράτους-μέλους. Είναι τόσο απλό, που θεωρούσαμε δεδομένο ότι ακόμα και αυτή η Κυβέρνηση θα μπορούσε να το καταλάβει. Μας εκπλήσσετε, όμως, δυσάρεστα. Μην εκπλήξετε και τον ελληνικό λαό εάν, ω μη γένοιτο, βρεθεί σε κατάσταση έκτακτης ανάγκης η χώρα μας.
Πέρα από τα αποθέματα έκτακτης ανάγκης, ας δούμε τι κάνετε και στα γενικά αποθέματα πετρελαίου, που οφείλεται να τηρούνται. Γνωρίζετε ότι η Ελλάδα δεν διαθέτει αγωγό πετρελαίου ή και πετρελαϊκών προϊόντων με τα άλλα κράτη-μέλη της Κοινότητας. Επομένως, οι μόνες δυνατότητες εισόδου των προϊόντων αυτών στη χώρα μας είναι μέσω της θαλάσσιας ή οδικής μεταφοράς. 
Εάν είχατε λάβει υπ’ όψιν τα δεδομένα αυτά, θα κατανοούσατε ότι με το υπό συζήτηση νομοσχέδιο δεν εξασφαλίζεται ούτε η φυσική προσβασιμότητα ούτε τα επίπεδα ασφάλειας του εφοδιασμού. Η θαλάσσια μεταφορά πετρελαίου, την οποία επικαλείσθε ως αποτελεσματικό μέσο, δεν γίνεται με πλοία γραμμών, που έχουν τακτικά και συγκεκριμένα δρομολόγια. Πραγματοποιείται με πλοία της λεγόμενης tramp ναυτιλίας. Στην περίπτωση αυτή, κανείς δεν εξασφαλίζει την ύπαρξη του κατάλληλου πλοίου στο συγκεκριμένο λιμάνι για την απαιτούμενη μεταφορά.
Επιπρόσθετα, δεν αποσαφηνίζεται στο παρόν νομοσχέδιο με ποιους μηχανισμούς ελέγχου θα εξασφαλιστεί η πραγματική και όχι η πλασματική φύλαξη των αποθεμάτων στο εξωτερικό. 
Η απουσία σαφούς καθορισμού τέτοιων μηχανισμών στερεί, τόσο από το κράτος, όσο και από τον υπόχρεο φύλαξης των αποθεμάτων, τη δυνατότητα φυσικού, τακτικού ή αιφνιδιαστικού ελέγχου στους  χώρους αποθήκευσης. 
Ακόμη και με το ισχύον νομικό πλαίσιο διατήρησης των αποθεμάτων πετρελαίου και προϊόντων αυτού στην Ελλάδα, έχουν ανακύψει πολύ βασικά ερωτήματα για τους μηχανισμούς ελέγχου. Δεν έχει καταστεί σαφές εάν γίνονται έλεγχοι επί των ποσοτήτων των αποθεμάτων, πόσο συχνά και ποια είναι τα αποτελέσματα αυτών. 
Εάν δεν είστε ικανοί να επιβεβαιώσετε αν τηρούνται οι απαιτήσεις του νόμου από τους υπόχρεους εντός της ελληνικής επικράτειας, κανείς δεν πείθεται ότι θα διασφαλίσετε την τήρησή του σε μια άλλη χώρα, που ο ουσιαστικός έλεγχος είναι το λιγότερο δυσχερής, αν όχι αδύνατος.
Οι γενικόλογες διατάξεις περί εκθέσεων στην Ευρωπαϊκή Επιτροπή δεν αποτελούν μηχανισμό ελέγχου. Αντίθετα, οι ελληνικές υπηρεσίες του ΥΠΕΚΑ μετατρέπονται σε απλούς διαβιβαστές εγγράφων.
Δυστυχώς, η αποσπασματική, χωρίς στρατηγικό σχεδιασμό, ενεργειακή πολιτική σας, δεν θα είχε ως μόνο αποτέλεσμα την εικονικότητα των ελέγχων, αλλά οι ελεγκτικοί μηχανισμοί της πατρίδας μας δεν θα έχουν ούτε την αρμοδιότητα, ούτε τη δυνατότητα να ελέγχουν τη φυσική διαθεσιμότητα της χώρας σε πετρέλαιο.
Ο βασικότερος κίνδυνος, τον οποίο η πολιτική σας δημιουργεί, είναι τα αποθέματα πετρελαίου που θα φυλάσσονται στο εξωτερικό να μη βρίσκονται σε φυσική μορφή, αλλά σε μορφή δικαιωμάτων επί των αποθεμάτων, τα λεγόμενα tickets.
Σας καλούμε να δεσμευτείτε ότι τα αποθέματα θα τηρούνται σε φυσική μορφή και όχι σε commodity. Εάν δεν γνωρίζετε πώς θα εξασφαλίσετε την ανωτέρω προϋπόθεση, σας προτείνουμε τον απλό και αυτονόητο τρόπο, με τον οποίο όχι μόνο τα κράτη αλλά και κάθε σοβαρός επιχειρηματίας διασφαλίζει την ύπαρξη φυσικού αποθέματος. Για κάθε ποσότητα αποθέματος απαιτείται να λαμβάνεται μηνιαία tank receipts, στα οποία θα περιλαμβάνεται ο αριθμός δεξαμενής φύλαξης.
Επιπρόσθετα, χρειάζεται να συνοδεύεται με πιστοποιητικό ποσοτικού αλλά και ποιοτικού ελέγχου από πιστοποιημένο φορέα, δηλαδή να περιλαμβάνεται το AGS report.
  Φυσικά, εκτός αυτών, οφείλετε να διασφαλίζετε και το σύνολο των διεθνών εμπορικών όρων incoterms 2010, που αφορά τα πετρέλαια. Μόνο εάν συμπεριλάβετε στο νομοσχέδιο τουλάχιστον τα ανωτέρω standards, θα έχετε θέσει σοβαρά θεμέλια σωστής εναρμόνισης.
Σε αντίθετη περίπτωση, τα αποθέματα πετρελαίου της χώρας θα συμμετάσχουν σε παράνομη εμπορία πετρελαίου ανάλογο με το παγκόσμιο σκάνδαλο του χρυσού, όπου υπάρχουν  χαρτιά χωρίς, όμως, να υπάρχει μέταλλο.
Έχουμε αναφέρει, ήδη, το γεγονός ότι η μεταφορά πετρελαίου δεν γίνεται με πλοία γραμμών που έχουν τακτικά δρομολόγια και συγκεκριμένες τιμές ανά το μίλι. Η συγκεκριμένη μεταφορά πραγματοποιείται με πλοία των οποίων ο ναύλος διαμορφώνεται συνήθως μέσω διαπραγμάτευσης ναυλωτή και εκναυλωτή. Σε μία περίοδο κρίσης ελπίζω να κατανοείτε ότι τίποτα δεν μας διασφαλίζει ως κράτος από πιθανά κερδοσκοπικά παιχνίδια στην τιμή του ναύλου, τα οποία θα εκτίνασσαν στα ύψη το κόστος της μεταφοράς. 
Λαμβάνοντας υπ’ όψιν ότι το κόστος μεταφοράς το επωμίζονται οι εταιρείες, οι οποίες θα το μετακυλήσουν στον τελικό καταναλωτή, δεν μπορούμε να συμμεριστούμε τον ισχυρισμό σας για οποιοδήποτε όφελος του τελευταίου. Τους φόβους μας αυτούς ενισχύει η απόφασή σας για άμεση δυνατότητα τήρησης του 30% των αποθεμάτων σε άλλα κράτη-μέλη. Η οδηγία σας δίνει τη δυνατότητα σταδιακής αύξησης του ποσοστού από 10% σε 30% μέχρι το 2017. Εσείς επιλέξατε να μην αξιοποιήσετε τη δυνατότητα αυτή. Τους λόγους, βέβαια, τους γνωρίζετε μόνο εσείς.
Πάντως, δεν μας πείθετε ότι στοχεύετε στην περιφρούρηση του δημοσίου συμφέροντος. Δεν είναι δυνατόν να μας πείσετε, ειδικά όταν ελλοχεύει κίνδυνος κερδοσκοπίας μέσω εμπορίας των αδιάθετων αποθεμάτων της χώρας. Όσο μεγαλύτερο είναι το ποσοστό, τόσο μεγαλύτερη ευκαιρία παρέχεται στους επιτήδειους, οι οποίοι, βασιζόμενοι στην απουσία ελέγχων, θα μπορούν να πωλούν καύσιμο που ουδέποτε έχουν αγοράσει. 
Τελικό αποτέλεσμα, λοιπόν, των επιλογών σας θα είναι η πλάνη του ελληνικού λαού, ο οποίος θα πιστεύει ότι διαθέτουμε τα αποθέματα πετρελαίου τα οποία είναι απαιτούμενα, ενώ το μόνο που θα έχουμε θα είναι ένα πλήθος χαρτιών και σταγόνα πετρελαίου.
Τίθεται, βέβαια, στο νομοσχέδιο και το ζήτημα της επιλογής σας για ίδρυση ανώνυμης εταιρείας ως φορέα διατήρησης αποθεμάτων, τη στιγμή που η ίδια η οδηγία τη δυνατότητα και τις αρμοδιότητες αυτής δίνει να τις ασκεί το ίδιο το κράτος-μέλος. Δεν μας ξεκαθαρίζετε τι είδους ανώνυμη εταιρεία θα είναι αυτή και ποιοι θα συμμετέχουν. 
Δεν μας εξασφαλίζετε ότι δεν θα μπορούν να συμμετέχουν στην ανώνυμη αυτή εταιρεία και όμιλοι, όπως για παράδειγμα τουρκικών συμφερόντων, ως μέτοχοι, εκτός αν κι αυτό εντάσσεται στο πλαίσιο υποβάθμισης του εθνικού συμφέροντος για χάρη του διεθνισμού. 
Δεν μας έχετε αποκλείσει την πιθανότητα οι τουρκικές εταιρίες να κατέχουν ποσοστό άνω του 51% που θα τους έδινε το δικαίωμα της πλειοψηφίας των αποφάσεων επί των ελληνικών πετρελαϊκών αποθεμάτων. Μπορεί, έστω και την τελευταία στιγμή, να εισάγετε τις δικλίδες που θα απαγόρευαν ένα τέτοιο ενδεχόμενο. Το ζήτημα είναι, εάν θα τις αξιοποιήσετε. 
Πέραν αυτού, οι Ανεξάρτητοι Έλληνες σας προτείνουμε δυο εναλλακτικές: Η πρώτη είναι να καταργήσετε το άρθρο και να το αντικαταστήσετε με την παραχώρηση των αρμοδιοτήτων στις αρμόδιες υπηρεσίες του Υπουργείου Περιβάλλοντος, Ενέργειας και Κλιματικής Αλλαγής. Η οδηγία σας δίνει τη δυνατότητα αυτή και θα απαλειφθούν και τα ερωτηματικά που δικαίως γεννώνται σε όλους  μας. 
Η δεύτερη εναλλακτική, εάν επιθυμείτε οπωσδήποτε να ιδρυθεί Κεντρικός Φορέας Διαχείρισης Αποθεμάτων, είναι ότι θα πρέπει να το κάνετε άμεσα με την εναρμόνιση της οδηγίας. Σε αντίθετη περίπτωση -και με τεχνάσματα εξουσιοδότησης προεδρικού διατάγματος για μελλοντική ίδρυση- εμπαίζετε την ίδια την οδηγία και δεν εξασφαλίζετε τους απαιτούμενους όρους, αλλά και τις προϋποθέσεις. Φυσικά, θεμελιώδης όρος είναι να ανήκει τουλάχιστον η καταστατική πλειοψηφία στο ελληνικό δημόσιο. 
Επί των λοιπών διατάξεων του Γ΄ Κεφαλαίου και της τροπολογίας 210/16 τις 29 Ιανουαρίου 2013 σας επισημάναμε και στη συζήτηση του σχεδίου νόμου στην αρμόδια επιτροπή ότι δεν είναι δυνατόν να εισάγετε αποσπασματικές διατάξεις σε ένα νομοσχέδιο εναρμόνισης. Απαιτείται να καταθέσετε μια ολοκληρωμένη πρόταση για νόμο-πλαίσιο με την ενέργεια και να μην εξαντλείστε σε επικοινωνιακά βεγγαλικά παροχής ψηγμάτων κοινωνικής ελεημοσύνης. 
Θα είμαστε αναλυτικότεροι επί των ανωτέρω στην αυριανή συζήτηση με αναφορά σε συγκεκριμένα άρθρα. 
Όσον αφορά τις άλλες δυο τροπολογίες, μας έχετε αφήσει άφωνους. Πιο συγκεκριμένα, η τροπολογία 213/19 ρυθμίζει καθαρά θέματα του Υπουργείου Δικαιοσύνης. Τι σχέση έχει με ένα νομοσχέδιο εναρμόνισης Ευρωπαϊκής Οδηγίας από το Υπουργείο Περιβάλλοντος, Ενέργειας και Κλιματικής Αλλαγής; Προφανώς, όση σχέση έχετε κι εσείς με την καλή νομοθέτηση. 
Αναφορικά με την τροπολογία 214/20, δεν είναι δυνατόν να φανταστούμε, τι άλλο θα κάνετε για αυτό το αμαρτωλό –πια- ΤΑΙΠΕΔ. Μέχρι τώρα, του είχατε δώσει τη δυνατότητα να δρα αδιαφανώς στη διαδικασία ξεπουλήματος της δημοσίας περιουσίας.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>):  Η συζήτηση για τις τροπολογίες είναι αύριο, κυρία συνάδελφε.</ChairmanSpeech> 
<Speech><Parlmember>ΡΑΧΗΛ ΜΑΚΡΗ</Parlmember>: Ευχαριστώ, κύριε Πρόεδρε. 
Τώρα, επιθυμείτε να του δώσετε τη δυνατότητα να δρα πάνω και πέρα του νόμου. 
Μετά την εκχώρηση της εθνικής κυριαρχίας προχωράτε και στο ξεπούλημα της δημόσιας περιουσίας, ξεπούλημα δίχως όριο και χωρίς κανένα όρο. 
Δεν πρέπει να είστε σοβαροί, εάν πιστεύετε ότι θα συναινέσουμε, βέβαια,  σε κάτι τέτοιο. Δεν φανταζόμαστε ότι ο οποιοσδήποτε εκπρόσωπος του ελληνικού λαού θα μπορούσε να ψηφίσει μια τέτοια τροπολογία. 
Τι σημαίνει ότι οι διοικήσεις των εταιριών που ανήκουν στο ΤΑΙΠΕΔ υποχρεούνται να παρέχουν πληροφορίες που προστατεύονται ως εμπιστευτικές, απόρρητες βάσει νόμου, κανονιστικής διάταξης, σύμβασης ή πρακτικής; 
Τι ακριβώς σημαίνει ότι το ΤΑΙΠΕΔ, όχι μόνο θα λαμβάνει τις πληροφορίες αυτές, αλλά θα τις κοινοποιεί στον πρώτο τυχάρπαστο που η διορισμένη διοίκησή του θα θεωρεί επενδυτή; 
Εν κατακλείδι, σας ξεκαθαρίζουμε για άλλη μια φορά τα πράγματα: Δεν διαφωνούμε με την υπό ενσωμάτωση οδηγία. Φυσικά, δεν παύουμε να πιστεύουμε ότι στο στάδιο επεξεργασίας της στις επιτροπές της Ευρωπαϊκής Επιτροπής και στο Συμβούλιο της Ευρώπης θα μπορούσαν να είχαν αναδειχθεί τα ειδικά ελληνικά χαρακτηριστικά της ενεργειακής προσβασιμότητας της χώρας μας. Παρ’ όλα αυτά, αυτή είναι μια οδηγία που πρέπει να εναρμονίσουμε. 
Διαφωνούμε, βέβαια, στην εναρμόνιση που επιχειρείτε να κάνετε με το παρόν σχέδιο νόμου, γιατί κινείστε στις παρυφές αυτής της ίδιας της οδηγίας 2009/119, στην προσπάθειά σας να επιτρέψετε την απομάκρυνση από τη χώρα των αποθεμάτων πετρελαίου για λόγους και με κίνητρα, τα οποία τα γνωρίζετε μόνο εσείς και που σε καμμία περίπτωση, δεν είναι η μείωση της τιμής των καυσίμων για τον τελικό καταναλωτή και η εξυπηρέτηση των εθνικών συμφερόντων της χώρας. 
Ευχαριστώ πολύ.
(Χειροκροτήματα από την πτέρυγα των Ανεξάρτητων Ελλήνων)</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Κι εμείς ευχαριστούμε.
Το λόγο έχει ο ειδικός αγορητής της Χρυσής Αυγής κ. Ηλίας Παναγιώταρος.</ChairmanSpeech> 
<Speech><Parlmember>ΗΛΙΑΣ ΠΑΝΑΓΙΩΤΑΡΟΣ</Parlmember>: Ευχαριστώ, κύριε Πρόεδρε.
Το εν λόγω νομοσχέδιο: «Διατήρηση ενός ελάχιστου επιπέδου αποθεμάτων αργού πετρελαίου ή και προϊόντων πετρελαίου και άλλες διατάξεις (Εναρμόνιση του εθνικού δικαίου προς την Οδηγία 2009/119/ΕΚ)» είναι αντίθετο με το δόγμα της Χρυσής Αυγής. Έχουμε εντελώς αντίθετη άποψη, ως προς τον ορισμό των αποθεμάτων, αλλά και ως προς τον υπολογισμό τους. 
Η θέση της Χρυσής Αυγής είναι η δημιουργία μιας Διεύθυνσης Στρατηγικών Αποθεμάτων υπό την εποπτεία απευθείας στο Υπουργείο Περιβάλλοντος, Ενέργειας και Κλιματικής Αλλαγής. 
Η Διεύθυνση Στρατηγικών Αποθεμάτων θα έχει υπό την εποπτεία της τα εμπορικά αποθέματα όλης της χώρας μέσω ενός σύγχρονου μηχανογραφημένου συστήματος. Οι εταιρείες θα έχουν την υποχρέωση να αποθηκεύουν εμπορικά αποθέματα και θα πρέπει να ενημερώνουν το σύστημα κάθε μήνα για κάθε μεταβολή τους. 
Επίσης, οι χώροι φύλαξης-δεξαμενές πριν τη σφράγισή τους από τις τελωνειακές αρχές θα πρέπει να ελέγχονται. Θα πρέπει να υπάρχει κατά τη διάρκεια των υπολογισμών των φορτώσεων-εκφωρτώσεων των δεξαμενών και ειδικό κλιμάκιο του Υπουργείου Περιβάλλοντος, Ενέργειας και Κλιματικής Αλλαγής, όπου θα συμμετέχει σε όλη τη διαδικασία: Στη φόρτωση, στην εκφόρτωση, στη σφράγιση των δεξαμενών, στους ογκομετρικούς υπολογισμούς φορτίων. Έτσι, θα αποκλείσετε, το οποιοδήποτε λάθος. 
Ακόμη, τα αποθέματα θα πρέπει να υπολογίζονται και στις τρεις μονάδες μέτρησης: Μετρικοί τόνοι, κυβικά, κυβικά στους 15 βαθμούς C. Διότι δεν θα πρέπει να ξεχνάτε ότι το πετρέλαιο είναι ένας ζωντανός οργανισμός, ο οποίος διαστέλλεται και συστέλλεται. 
Όσον αφορά τον υπολογισμό των αποθεμάτων, η θέση μας είναι να υπολογίζονται τα στρατηγικά αποθέματα, βάσει των αναγκών της χώρας σε καταστάσεις έκτακτης ανάγκης, αλλά και σε καιρό πολέμου. Έτσι, θα πρέπει να καθορίζονται τα στρατηγικά αποθέματά μας, όχι μόνο σε καταστάσεις εκτάκτου ανάγκης, αλλά και σε καιρό πολέμου. Το σημειώνουμε αυτό.
Θα πρέπει να έχει λόγο στο Συμβούλιο Έκτακτης Ανάγκης και η Υπηρεσία Πολιτικής Προστασίας όπου θα υπολογίζεται με βάση ενός ρεαλιστικού σχεδίου, -παραδείγματος χάριν, πυρκαγιές σε όλη τη χώρα- πόσα καύσιμα χρειαζόμαστε για οχήματα, την πολιτική αεροπορία και τα πλωτά μέσα. 
Ο Κεντρικός Φορέας Διατήρησης Αποθεμάτων μας είπατε ότι πρέπει να είναι εταιρία μη κερδοσκοπικού χαρακτήρα για ευελιξία. Ποιος μας λέει ότι ο συγκεκριμένος φορέας δεν θα μπει στο ΤΑΙΠΕΔ; 
Ακόμη, το άρθρο 8 μιλάει για μεταβίβαση, οπότε αφήνετε ανοιχτό παράθυρο προς πώληση. 
Στο άρθρο 5 αναφέρετε ότι μπορούν να αποφασίζουν οι εκάστοτε Υπουργοί. Αυτό μας βρίσκει σαφώς αντίθετους. Εδώ, προτείνουμε το Συμβούλιο Έκτακτης Ανάγκης που προαναφέραμε.   
Ένα άλλο θέμα είναι η τιμή, το κόστος αποθήκευσης, το οποίο μεταφέρεται στην τιμή. Σας ζητάμε να θεσπίσετε τιμή αποθήκευσης ανά κυβικό, ώστε να ξέρουν όλοι και με διαφάνεια, τι πληρώνει ο ελληνικός λαός και τι κέρδος θα έχουν οι εταιρίες που θα αποθηκεύσουν στο εξωτερικό το 30% των αποθεμάτων τους. Θα πρέπει να γνωρίζουν ότι δεν θα βάλουν στην τιμή τα έξοδα μεταφοράς και ότι θα επιβαρύνεται ο υπόχρεος. 
Κύριε Υπουργέ, διαθέτουμε τεράστιους αποθηκευτικούς χώρους, όπως διαβεβαίωσαν οι φορείς που συμμετείχαν κατά τη διάρκεια της ενημέρωσης της Επιτροπής Παραγωγής στις 23 Ιανουαρίου 2013.
Κύριε Υπουργέ, ποιος θα στελεχώσει αυτόν το φορέα; Μα, φυσικά, ως είθισται κομματικοί παρατρεχάμενοι από τους οποίους έχουμε καεί πολλάκις στο παρελθόν, αλλά ακόμη μέχρι και τώρα. 
Σας προτείνουμε στελέχωση από άτομα που θα έχουν υποχρεωτικά ασχοληθεί και διατελέσει στελέχη σε τομείς ενέργειας και διαχείρισης των Ελληνικών Πετρελαίων και των Ενόπλων Δυνάμεων. 
Κύριε Υπουργέ, τα αποθέματα των Ελληνικών Πετρελαίων θα είναι κατασχέσιμα στο εξωτερικό βάσει των όσων ψηφίσατε οι τρεις της συγκυβέρνησης πριν από λίγους μήνες; Θα υπόκεινται στο αγγλικό δίκαιο; Θα υπάρχει δυνατότητα κατάσχεσης των αποθεμάτων που θα βρίσκονται στο εξωτερικό, όπως έγινε για παράδειγμα με το εκπαιδευτικό πλοίο του Πολεμικού Ναυτικού της Αργεντινής; 
Ακόμη, το Υπουργείο Περιβάλλοντος, Ενέργειας και Κλιματικής Αλλαγής διευκρίνισε στην Επιτροπή Παραγωγής και Εμπορίου ότι στο εξωτερικό δεν θα μπορεί η ελληνική Κυβέρνηση να πιστοποιεί τα αποθέματα. Δηλαδή, «καλή καρδιά» και πιστεύουμε ότι θα κάνουν καλά τη δουλειά τους οι αποθηκευτικές χώρες. Και θα πρέπει εμείς να κοιμόμαστε ήσυχοι και να έχουμε εναποθέσει τα πάντα σε αυτούς. 
Καμμία χώρα της Ευρωπαϊκής Ένωσης δεν έχει κάνει χρήση της κοινοτικής οδηγίας. Καμμία χώρα της Ευρωπαϊκής Ένωσης δεν έχει φέρει τα αποθέματά της στη χώρα μας.   
Η Κύπρος, όπου η ελληνική Κυβέρνηση πιστοποιεί τα διαθέσιμα αποθέματά της δεν πρέπει να ξεχνάμε ότι είναι αναπόσπαστο κομμάτι του ελληνισμού. Είναι, μεν ανεξάρτητο κράτος και μέλος της Ευρωπαϊκής Ένωσης, αλλά η ιστορία και η πραγματικότητα η ίδια δείχνει ότι πέρα από κάθε αμφιβολία εθνικά ανήκει στο έθνος μας. 
Η Κύπρος, δηλαδή, πιστοποιεί τα αποθέματά της στην Ελλάδα για λόγους πέρα από των πρακτικών για λόγους εθνικούς και πολιτικούς. Οπότε, το να φέρνετε την Κύπρο ως παράδειγμα είναι τουλάχιστον ατυχές. 
Το πρόβλημα είναι ότι κατά καιρούς οι εταίροι μας στην Ευρωπαϊκή Ένωση  δεν έχουν εκφραστεί με τα καλύτερα λόγια για τη χώρα μας, που τυγχάνει να είναι και το δέκατο αρχαιότερο μέλος της Ευρωπαϊκής Ένωσης.
Κύριε Υπουργέ, στο ζήτημα από πού πηγάζει η πεποίθησή σας ότι η πιστοποίηση των ελληνικών αποθεμάτων στο εξωτερικό δεν θα παρουσιάσει δυσλειτουργίες, εμείς δεν έχουμε καθόλου σύμφωνη γνώμη με σας, δεν έχουμε αυτήν την πεποίθηση. 
Τέλος, προτείνουμε την αλλαγή του τρόπου υπολογισμού του όγκου της δεξαμενής. Προτείνουμε να συσταθεί ειδική μικτή επιτροπή του ΥΠΕΚΑ από τα ΕΛΠΕ και τις τελωνειακές αρχές η οποία θα οριοθετήσει τα κατάλοιπα slobs των δεξαμενών αποθήκευσης αποθεμάτων τα οποία δεν θα υπολογίζονται στο καθαρό φορτίο. Έτσι πιστεύουμε ότι θα μπορούμε να έχουμε σαφή εικόνα για τον καθαρό όγκο της δεξαμενής.
Γι’ αυτούς τους λόγους ο Λαϊκός Σύνδεσμος – Χρυσή Αυγή θα καταψηφίσει το παρόν σχέδιο νόμου.
Σας ευχαριστώ.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Ευχαριστούμε τον κ. Παναγιώταρο.
Το λόγο έχει η ειδική αγορήτρια της Δημοκρατικής Αριστεράς κ. Νίκη Φούντα.</ChairmanSpeech>
<Speech><Parlmember>ΝΙΚΗ ΦΟΥΝΤΑ</Parlmember>: Κύριε Υπουργέ, κυρίες και κύριοι συνάδελφοι, αποθέματα, πετρέλαιο, ενέργεια, η ενέργεια ως αγαθό, όχι ως ανθρώπινος πόρος, ούτε ως δικό μας κεκτημένο, γιατί φύση και κτήση είναι άλλωστε δύο έννοιες ανεξάρτητες.
Ενεργειακή πολιτική: Δεν θα κουραστούμε να λέμε ότι αναμένουμε από το Υπουργείο ένα συνολικό σχέδιο δράσης με το περιβάλλον σε πρώτο πλάνο. Σε μία χρονική στιγμή όπου στη χώρα μας ξεκινά πιλοτικά το εγχείρημα της εξόρυξης των υδρογονανθράκων στο Ιόνιο σε Πατραϊκό Κόλπο και Κατάκολο, σε μία στιγμή που υπογράφονται διακρατικές συμφωνίες για τον αγωγό φυσικού αερίου ΤΑP, τα βήματα που πρέπει να κάνουμε οφείλουμε να είναι πάρα πολύ προσεκτικά και πάντα με γνώμονα το δημόσιο συμφέρον και με τη μέγιστη δυνατή ενημέρωση από σας, κύριε Υπουργέ. 
Χωρίς αμφιβολία, με το σχέδιο νόμου που συζητάμε σήμερα προσαρμόζεται η εθνική νομοθεσία στην ευρωπαϊκή οδηγία 119/2009 σχετικά με την υποχρέωση διατήρησης ενός ελαχίστου επιπέδου αποθεμάτων αργού πετρελαίου ή και προϊόντων πετρελαίου από τα κράτη-μέλη. Ειδικότερα, συμπληρώνεται το υφιστάμενο θεσμικό πλαίσιο και πιο συγκεκριμένα τα άρθρα 12 και 13 του ν. 3054/2002 με τίτλο «Οργάνωση της αγοράς πετρελαιοειδών και άλλες διατάξεις». Μ’ αυτόν τον τρόπο εξασφαλίζεται η συμμετοχή της Ελλάδας στο νέο, πιο ενισχυμένο ευρωπαϊκό πλαίσιο ασφάλειας ενεργειακού εφοδιασμού, κάτι ιδιαίτερα σημαντικό για μία χώρα σαν τη δική μας με μία οικονομία η οποία παρουσιάζει αυξημένη εξάρτηση από το πετρέλαιο. 
Να σημειωθεί ότι η συγκεκριμένη ευρωπαϊκή οδηγία εντάσσεται στο ευρύτερο πλαίσιο της ενεργειακής πολιτικής της Ευρωπαϊκής Ένωσης, όπως αυτή αποτυπώθηκε στην Πράσινη Βίβλο της Ευρωπαϊκής Επιτροπής της 29ης Νοεμβρίου του 2000 με την οποία υπογραμμίστηκε η ανάγκη διαμόρφωσης μίας συνεκτικής κοινοτικής ενεργειακής στρατηγικής για την ασφάλεια του ενεργειακού εφοδιασμού που θα έχει ως στόχο τη μείωση την οικονομικών, κοινωνικών, οικολογικών και φυσικών κινδύνων που συνδέονται με την εξωτερική εξάρτηση της Ευρωπαϊκής Ένωσης σε ορυκτά καύσιμα, κυρίως σε πετρέλαιο και φυσικό αέριο.
(Στο σημείο αυτό την Προεδρική Έδρα καταλαμβάνει ο Δ΄ Αντιπρόεδρος της Βουλής κ. ΙΩΑΝΝΗΣ ΔΡΑΓΑΣΑΚΗΣ )
Να υπενθυμίσουμε ότι η ανάγκη πρόληψης ενδεχόμενων ελλείψεων είναι ένα θέμα που έχει απασχολήσει από πολύ νωρίς την Ευρωπαϊκή Ένωση, γι’ αυτό και πριν την οδηγία του 2009 είχαν προηγηθεί ήδη από το 1968 άλλες νομοθετικές πρωτοβουλίες που αποσκοπούσαν στην καλύτερη αντιμετώπιση των δυσχερειών στον εφοδιασμό πετρελαιοειδών. 
Σε κάθε περίπτωση και παρά τις πολιτικές που έχουν εφαρμοστεί σε ευρωπαϊκό επίπεδο προς την κατεύθυνση της μείωσης της κατανάλωσης ενέργειας και της προώθησης των ανανεώσιμων πηγών ενέργειας, η εξάρτηση της Ευρωπαϊκής Ένωσης από τις εισαγωγές πετρελαίου παραμένει ακόμα ιδιαίτερα υψηλή.
Είναι χαρακτηριστικό ότι σήμερα η Ευρώπη εισάγει το 80% του πετρελαίου που καταναλώνει, ποσοστό που υπολογίζεται ότι μπορεί να ανέλθει ακόμα και στο 95% ως το 2030, ενώ ταυτόχρονα τα συμβατικά αποθέματα πετρελαίου τείνουν να συγκεντρώνονται ολοένα και περισσότερο στις χώρες του λεγόμενου ελλειπτικού τόξου, δηλαδή στην περιοχή που επεκτείνεται από τη Μέση Ανατολή μέχρι τη δυτική Σιβηρία. Τα δεδομένα αυτά σε συνδυασμό τόσο με τον αυξανόμενο ανταγωνισμό που δημιουργείται στο επίπεδο της ζήτησης όσο και με τη μεγάλη συχνότητα γεωπολιτικών κρίσεων που σημειώνονται στην εν λόγω περιοχή, δημιουργούν σοβαρές αβεβαιότητες στον εφοδιασμό της Ευρωπαϊκής Ένωσης. 
Συνεπώς είναι απολύτως αναγκαίο και οφείλουμε να στηρίξουμε ενεργά τη δημιουργία ενός ευρωπαϊκού μηχανισμού εξασφάλισης ενεργειακού εφοδιασμού όπως αυτός που προωθεί η ευρωπαϊκή οδηγία 119/2009. Η δε συμμετοχή της Ελλάδας σ’ αυτό το μηχανισμό κρίνεται ιδιαίτερα κρίσιμη, αν λάβουμε υπ’ όψιν μας αφ’ ενός ότι το πετρέλαιο εξακολουθεί να αποτελεί το βασικό αγαθό του ενεργειακού συστήματος της χώρας και αφ’ ετέρου ότι η χώρα βασίζεται σχεδόν αποκλειστικά σε ποσοστό που υπερβαίνει το 99% στις εισαγωγές πετρελαίου κατά κύριο λόγο από χώρες της Μέσης Ανατολής και της Ρωσίας προκειμένου να καλύψει τις ανάγκες της.
Για να κατανοήσουμε το μέγεθος της εξάρτησης της χώρας μας από το πετρέλαιο, αρκεί να αναλογιστούμε ότι κάθε Έλληνας καταναλώνει κατά μέσο όρο 70% περισσότερο πετρέλαιο το χρόνο απ’ ό,τι οι υπόλοιποι Ευρωπαίοι. 
Απ’ όλα αυτά πιστεύουμε ότι γίνεται αντιληπτό ότι είναι προς το συμφέρον της χώρας μας να ψηφιστεί αυτή η εφαρμογή της οδηγίας 119/2009.
Να συμπληρώσουμε επίσης ότι η συγκεκριμένη οδηγία που εντάσσεται, όπως είπαμε, στο «πράσινο βιβλίο» «Ευρωπαϊκή στρατηγική για αειφόρο, ανταγωνιστική και ασφαλή ενέργεια», σύμφωνα με το οποίο η ενεργειακή πολιτική περιλαμβάνει τρεις βασικούς στόχους, αναφέρεται στα εξής: Πρώτος στόχος είναι η βιωσιμότητα για την καταπολέμηση της αλλαγής του κλίματος με την προώθηση των ανανεώσιμων πηγών ενέργειας και της ενεργειακής απόδοσης. Ένας άλλος στόχος είναι η ανταγωνιστικότητα για τη βελτίωση της απόδοσης του ευρωπαϊκού δικτύου μέσω της ολοκλήρωσης της εσωτερικής αγοράς ενέργειας. Τέλος, άλλος στόχος είναι η ασφάλεια του εφοδιασμού, ιδίως όσον αφορά τα αποθέματα πετρελαίου και φυσικού αερίου για τον καλύτερο συντονισμό της ζήτησης και της προσφοράς ενέργειας εντός της Ευρωπαϊκής Ένωσης, αλλά και στο διεθνές περιβάλλον.
Σ’ ό,τι αφορά τα επιμέρους άρθρα του σχεδίου νόμου, θα θέλαμε να επαναλάβουμε ορισμένους προβληματισμούς που θέσαμε και κατά τη διάρκεια της συζήτησης στην επιτροπή. 
Πρώτον, δεν έχει αιτιολογηθεί επαρκώς από την πλευρά του Υπουργείου για ποιο λόγο προτιμήθηκε η σύσταση ενός κεντρικού φορέα διατήρησης αποθεμάτων και μάλιστα με τη νομική μορφή της ανώνυμης εταιρείας και όχι η δημιουργία μιας υπηρεσίας διατήρησης αποθεμάτων εντός του Υπουργείου. Όπως επισημάνθηκε από πολλούς συναδέλφους αλλά και από μας επανειλημμένως και στις τέσσερις συναντήσεις μας, η σύσταση αυτού του κεντρικού φορέα διατήρησης αποθεμάτων αποτελεί μία ιδιαίτερα κοστοβόρα διαδικασία η οποία, όπως παραδεχθήκατε κι εσείς, κύριε Υπουργέ, θα μετατεθεί σε μεταγενέστερο χρόνο, όταν η χώρα θα είναι σε θέση να αναλάβει το οικονομικό βάρος αυτού του εγχειρήματος.
Αφού είναι έτσι, τότε γιατί το Υπουργείο δεν προκρίνει την άλλη εναλλακτική, δηλαδή τη δημιουργία μιας υπηρεσίας η οποία θα εξασφάλιζε και χαμηλότερο κόστος λειτουργίας και αμεσότερη κρατική εποπτεία; Η οδηγία παρέχει αυτήν τη δυνατότητα στο άρθρο 7. 
Κύριε Υπουργέ, δεν είναι αργά ακόμα και την τελευταία στιγμή να τροποποιήσετε το συγκεκριμένο σημείο. Μία τέτοια ενέργεια άλλωστε θα συμβάδιζε και με τη γενικότερη προσπάθεια που καταβάλλεται αυτήν την περίοδο για δραστική μείωση του αριθμού των φορέων της Δημόσιας Διοίκησης.
Δεύτερον, θα θέλαμε να θίξουμε το ζήτημα του ποσοστού διατήρησης αποθεμάτων εκτός εθνικής επικράτειας το οποίο, σύμφωνα με τις προβλέψεις του σχεδίου, μπορεί να φτάσει μέχρι και το 30%. Πιο συγκεκριμένα, αν λάβουμε υπ’ όψιν ότι η οδηγία προβλέπει σταδιακή αύξηση του εν λόγω ποσοστού από 10% έως 30% μέχρι τις 31-12-2017, δεν υφίσταται καμμία νομική υποχρέωση από πλευράς της χώρας μας για κατευθείαν δέσμευση στο μέγιστο ποσοστό.
Επίσης, αν λάβουμε υπ’ όψιν μας τις ανησυχίες που εκφράστηκαν τόσο από τη Δημοκρατική Αριστερά όσο και από συναδέλφους άλλων κομμάτων σχετικά με τη δυσκολία τήρησης της αρχής της φυσικής προσβασιμότητας και διαθεσιμότητας των αποθεμάτων εξαιτίας της απομακρυσμένης γεωγραφικής θέσης και του νησιωτικού χαρακτήρα της χώρας μας, όπως επίσης και ότι μέχρι τη σύσταση του κεντρικού φορέα ή της υπηρεσίας διατήρησης των αποθεμάτων δεν θα υπάρχει ελεγκτικός μηχανισμός, που να διασφαλίζει την επαρκή παρακολούθηση και ανατροφοδότηση αυτού του συστήματος, θεωρούμε ότι είναι παρακινδυνευμένο να επιτραπεί άμεσα η τήρηση αποθεμάτων πετρελαίου στο εξωτερικό στο μέγιστο επιτρεπόμενο ποσοστό, δηλαδή το 30%.
Αντ’ αυτού προτείνουμε το προβλεπόμενο ποσοστό να είναι 10%, τουλάχιστον μέχρι τη σύσταση του φορέα ή υπηρεσίας διαχείρισης αποθεμάτων. Εννοείται ότι μέχρι τις 31-12-2017 το ποσοστό αυτό θα έχει φτάσει το 30% και η χώρα θα τηρήσει ακριβώς τις υποχρεώσεις της. 
Τέλος, θεωρούμε θετικές τις τροποποιήσεις του άρθρου 24 σε σχέση με τους φωτοβολταϊκούς σταθμούς οι οποίες εισάγονται με την υπουργική τροπολογία 2010-16/29-1-2013. Ειδικότερα η αναδιατύπωση της παραγράφου 1 είναι ορθή, διότι με αυτόν τον τρόπο εξασφαλίζεται η τιμή αναφοράς που ίσχυε κατά το χρόνο σύναψης συμβάσεων πώλησης για περιπτώσεις φωτοβολταϊκών σταθμών για τους οποίους, ενώ είχε υποβληθεί αίτημα ενεργοποίησης της σύνδεσής τους, τούτη δεν πραγματοποιήθηκε εγκαίρως, χωρίς να ευθύνονται για την καθυστέρηση  οι συγκεκριμένοι παραγωγοί. 
Ομοίως θετικά αποτιμάται και η προσθήκη της νέας παραγράφου 5 στο άρθρο 24 σχετικά με φωτοβολταϊκούς σταθμούς κατ’ επάγγελμα αγροτών ισχύος  ως 100 KWh. Και αυτό γιατί με τον τρόπο αυτό εξασφαλίζεται τόσο η αρχική τιμή αναφοράς που ίσχυε κατά την ημερομηνία σύναψης της σύμβασης, όσο και τρίμηνη παράταση, οπότε αίρονται οι δυσμενείς συνέπειες που είχαν υποστεί οι συγκεκριμένοι παραγωγοί, κατ’ επάγγελμα αγρότες, από τη μη εμπρόθεσμη ενεργοποίηση της σύνδεσής τους, εξαιτίας καθυστερήσεων των τραπεζών ως προς την ολοκλήρωση των διαδικασιών χρηματοδότησης. 
Ωστόσο, κύριε Υπουργέ, είναι άδικο να παραμένουν εκτός της συγκεκριμένης ρύθμισης οι υπόλοιποι μικροεπενδυτές. Για λόγους ισονομίας και επειδή όλοι, όχι μόνο οι κατ’ επάγγελμα αγρότες, αντιμετώπισαν παρόμοια προβλήματα κατά τη διαδικασία υλοποίησης της επένδυσής τους η Δημοκρατική Αριστερά κατέθεσε σχετική τροπολογία με την οποία εντάσσονται και οι λοιποί μικροεπενδυτές στην παραπάνω ρύθμιση. Σας καλούμε να σκεφθείτε πολύ σοβαρά την ένταξή της στο νομοσχέδιο αυτό.
Να πω δυο λόγια μόνο για τις τροπολογίες.
Για την τροπολογία για το ΤΑΙΠΕΔ, κύριε Υπουργέ, ζητούμε –απαιτούνται θεωρούμε- περαιτέρω εξηγήσεις και διευκρινίσεις που μόνο ο Υπουργός Οικονομικών ίσως μπορεί να δώσει. Γιατί αν και κατανοούμε το αυτονόητο του ελέγχου και της διαφάνειας για όλα όσα αφορούν μια επένδυση, που κάθε επενδυτής οφείλει να γνωρίζει τους όρους της, δεν κατανοούμε πώς μπορεί να διασφαλιστεί το απόρρητο των πληροφοριών, ένα απόρρητο που μέχρι τώρα προασπίζεται και προστατεύεται από το νόμο. 
Τίθεται το εξής ερώτημα: μια ιδιωτική εταιρεία που βρίσκεται σε στάδιο πώλησης, αυτά τα στοιχεία μπορεί να τα παραχωρεί; Προφανώς όχι. Διατηρούμε επιφυλάξεις, λοιπόν, γι’ αυτήν την τροπολογία ώσπου να δοθούν εξηγήσεις. 
Να ολοκληρώσω την εισήγησή μου με μια διαπίστωση –ερώτηση, εξαιρετικά απλή, προς τα κόμματα που αυτοαποκαλούνται ευρωπαϊκά που καταψηφίζουν σήμερα αυτό το νομοσχέδιο. Έχουμε μιλήσει νομίζω όλοι για την ανάγκη μιας άλλης Ευρώπης. Μιας Ευρώπης που θα μιλάει για κράτη-μέλη με κοινά οράματα και με κοινούς στόχους, με κοινά θέλω, με ενισχυμένο ευρωπαϊκό κοινό πλαίσιο στρατηγικής πολιτικής. Η ένσταση σε αυτό το νομοσχέδιο- προσαρμογή στην ευρωπαϊκή οδηγία, αναρωτιόμαστε και διερωτόμαστε επί της αρχής που βρίσκεται. 
Σας ευχαριστώ πολύ.
(Χειροκροτήματα από την πτέρυγα της Δημοκρατικής Αριστεράς)</Speech> 
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Ευχαριστούμε και εμείς. Το λόγο έχει ο κ. Καραθανασόπουλος για δεκαπέντε λεπτά.</ChairmanSpeech>
<Speech><Parlmember>ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ</Parlmember>: Ευχαριστώ, κύριε Πρόεδρε.
Το Κομμουνιστικό Κόμμα Ελλάδας καταγγέλλει τον επικίνδυνο και αντιλαϊκό κατήφορο της Κυβέρνησης. Φαίνεται ότι οι ενέργειες αυτές της τρομοκράτησης, της βίας και της καταστολής δεν αποτελούν ένα γεγονός εξαίρεσης, αλλά αντίθετα από την πρώτη στιγμή απέδειξε τις διαθέσεις της με τα ΜΑΤ απέναντι στους απεργούς της Χαλυβουργικής, με την επιστράτευση των απεργών στο μετρό, με την επίθεση και τις συλλήψεις ενάντια στους συνδικαλιστές του Υπουργείου Εργασίας την προηγούμενη εβδομάδα, με την αναίτια επίθεση των ΜΑΤ σήμερα απέναντι στους αγρότες του μπλόκου της Νίκαιας. Το αποκορύφωμα αυτής της βάρβαρης, επικίνδυνης και βαθύτατα αντεργατικής και ταξικής πολιτικής ήρθε σήμερα με την απόφαση της συγκυβέρνησης της Νέας Δημοκρατίας, του ΠΑΣΟΚ και της Δημοκρατικής Αριστεράς για επιστράτευση των ναυτεργατών. 
Θέλετε με κάθε τρόπο, με την επιβολή με το μαστίγιο να επιβάλετε αυτήν την αντιλαϊκή πολιτική. Δεν μπορείτε να πείσετε τους εργαζόμενους. Τρέμετε στην ιδέα της προοπτικής ότι η πάλη της εργατικής τάξης και των υπόλοιπων λαϊκών στρωμάτων θα κλιμακωθεί, θα ενισχυθούν και θα μαζικοποιηθούν ακόμα περισσότερο οι αγώνες της εργατικής τάξης και των λαϊκών στρωμάτων. Γι’ αυτό τους απειλείτε, τους εκβιάζετε, τους τρομοκρατείτε, τους επιστρατεύετε τη στιγμή που οι ναυτεργάτες δίνουν μια μάχη ζωής, μια μάχη πραγματικά επιβίωσης απέναντι στην ασύδοτη δράση του εφοπλιστικού κεφαλαίου που με την ανοχή, την παρότρυνση αλλά και τη στήριξη της κυβερνητικής πολιτικής έχει οδηγήσει δεκάδες χιλιάδες ναυτεργάτες στην ανεργία, χιλιάδες ναυτεργάτες να μην μπορούν να επιβιώσουν, εκατοντάδες να τους χρωστούν δεδουλευμένα πολλών μηνών οι εφοπλιστικές εταιρείες. Αλλά δεν παλεύουν οι ναυτεργάτες απλά και μόνο για να προασπίσουν το δικαίωμα στην επιβίωση. Αντιστέκονται γιατί θέλουν να αντιπαλέψουν με κάθε τρόπο το νομοσχέδιο έκτρωμα για την ανασυγκρότηση της ναυτιλίας, που αποτελεί τμήμα του συνολικότερου σχεδιασμού, ένα τμήμα ακόμα μεγαλύτερης στήριξης των αναγκών του εφοπλιστικού κεφαλαίου από μεριάς της συγκυβέρνησης. Έτσι, λοιπόν, μέσα απ’ αυτό θέλετε να επεκτείνετε, όχι μόνο να διατηρήσετε, τα προκλητικά προνόμια απέναντι στο εφοπλιστικό κεφάλαιο. Επιδιώκετε να καταργήσετε τις συλλογικές συμβάσεις για τους ναυτεργάτες, να καταργήσετε ουσιαστικά το δικαίωμα στην απεργία και βεβαίως, να επιταχύνετε την ιδιωτικοποίηση των λιμανιών, της ναυπηγοεπισκευαστικής ζώνης, των ναυπηγείων και άλλων. 
Μέσα από την επιστράτευση και τον αυταρχισμό η Κυβέρνηση επιχειρεί να επιβάλει τις νέες αξιώσεις των εφοπλιστών. Κοροϊδεύει τα λαϊκά στρώματα των νησιών ότι μ’ αυτόν τον τρόπο προασπίζει και περιφρουρεί τα συμφέροντά τους, όταν τα προβλήματα που αντιμετωπίζουν τα λαϊκά στρώματα των νησιωτών είναι αποτέλεσμα της αδίστακτης αντιλαϊκής και βάρβαρης κυβερνητικής πολιτικής, είναι αποτέλεσμα της εφοπλιστικής ασυδοσίας που εσείς με νύχια και με δόντια υπερασπίζεστε. 
Έτσι,  λοιπόν, πρέπει να αποκρουστεί η πολιτική της επιστράτευσης των ναυτεργατών μέσα από την συμπαράταξη και την έκφραση της αλληλεγγύης πλατιών λαϊκών στρωμάτων και του συνόλου της εργατικής τάξης. Μόνο μ’ αυτόν τον τρόπο θα αποτρέψει ο λαϊκός παράγοντας τους σχεδιασμούς τρομοκράτησης από πλευράς κυβέρνησης. Θα αποτρέψει την επιστράτευση. 
Βεβαίως το σύνολο της πολιτικής σας, ακόμα και το συγκεκριμένο σχέδιο νόμου που συζητάμε δείχνει ακριβώς τη στοχοπροσήλωσή σας στις ανάγκες εξυπηρέτησης των επιχειρηματικών ομίλων, θυσιάζοντας στο βωμό αυτό την ικανοποίηση των λαϊκών αναγκών. 
Με το συγκεκριμένο σχέδιο νόμου ενσωματώνετε την ευρωπαϊκή οδηγία στο ελληνικό νομικό πλαίσιο. Εμείς δεν έχουμε καμμία αυταπάτη και ούτε κάνουμε κανένα διαχωρισμό στην ευρωπαϊκή οδηγία και τις διατάξεις που φέρνετε. Αποτελούν αποτέλεσμα αυτής της ευρωπαϊκής οδηγίας. Δεν είναι καλή η ευρωπαϊκή οδηγία και καλή η δική σας πολιτική. Αξιοποιείτε όσο το δυνατόν το σύνολο των περιθωρίων που σας επιτρέπει η ευρωπαϊκή οδηγία για να γίνεται ακόμα πιο αποτελεσματική στην ικανοποίηση των αναγκών των επιχειρηματικών ομίλων που δραστηριοποιούνται στην αγορά πετρελαίου. Εμείς δεν κάνουμε αυτό το διαχωρισμό. 
Δεύτερον, πρέπει να ληφθεί υπ’ όψιν συνολικότερα το περιβάλλον μέσα στο οποίο γίνεται και ενσωματώνεται αυτή η ευρωπαϊκή οδηγία. Είναι ένα περιβάλλον το οποίο χαρακτηρίζεται από όξυνση των ενδο-ιμπεριαλιστικών αντιθέσεων στην ευρύτερη περιοχή για τον έλεγχο των κοιτασμάτων πετρελαίου και φυσικού αερίου, των διαδρόμων. Είναι αντιθέσεις που οξύνονται και δημιουργούν πολλαπλούς κινδύνους νέων ιμπεριαλιστικών παρεμβάσεων και πολεμικών συγκρούσεων στην ευρύτερη περιοχή. Γίνεται σε μια περίοδο που δρομολογεί η Κυβέρνηση στο πλαίσιο της απελευθέρωσης της αγοράς ενέργειας και βεβαίως πετρελαίου, το περαιτέρω άνοιγμα αυτής της αγοράς μέσα από την ιδιωτικοποίηση της ΔΕΠΑ, ΔΕΣΦΑ, μέσα από την ιδιωτικοποίηση και του υπόλοιπου κομματιού που παραμένει κάτω από δημόσιο έλεγχο των ΕΛΠΕ. 
Γίνεται την ίδια περίοδο που ξεκινάνε οι έρευνες, χωρίς να έχει καθοριστεί η ΑΟΖ, των κοιτασμάτων πετρελαίου και φυσικού αερίου στη δυτική, ας το πούμε έτσι, περιοχή της Ελλάδας.
Άρα, λοιπόν, όλο αυτό το κουβάρι μαζί αντικατοπτρίζει τα συμφέροντα τα οποία επιδιώκει η Κυβέρνηση να ικανοποιήσει.
Με αυτό, λοιπόν, το σχέδιο νόμου ικανοποιείται το σύνολο των αξιώσεων των πολυεθνικών που δραστηριοποιούνται στο χώρο της εμπορίας, της εισαγωγής, της διύλισης των πετρελαϊκών προϊόντων. Θέλετε με κάθε τρόπο να στηρίξετε την κερδοφορία.
Για εμάς ως ΚΚΕ είναι φανερό ότι με το παρόν σχέδιο νόμου κάνετε μία γενναία κρατική και ευρωενωσιακή ρύθμιση προς όφελος των πετρελαϊκών εταιρειών. 
Αυτό το αποδεικνύουν τρία βασικά πράγματα, τα οποία κι εμείς σταχυολογούμε ως ΚΚΕ:
Πρώτον, η συνδιαλλαγή η οποία μπορεί να γίνει για την τήρηση των αποθεμάτων ανάμεσα στους οικονομικούς φορείς, με αποτέλεσμα τα αποθέματα να αποτελούν προϊόν κερδοσκοπίας και συνδιαλλαγής ανάμεσα στους επιχειρηματικούς ομίλους.
Δεύτερον –και το λέτε πολύ καθαρά- με αυτό το σχέδιο νόμου θεωρείτε ότι η ελληνική αγορά καυσίμων πάσχει από τη δυνατότητα των διυλιστηρίων και των μεγάλων εταιρειών να εξασφαλίζουν –σε αντίθεση με τους ανταγωνιστές τους- τους χώρους αποθήκευσης για τα αποθέματα που υποχρεούνται να διατηρήσουν λόγω του ύψους των εισαγωγών.
Έτσι, μία από τις βασικές αλλαγές τις οποίες επιφέρετε, είναι ακριβώς η δημιουργία του «Κεντρικού Φορέα Διατήρησης Αποθεμάτων Α.Ε.», που ανεξάρτητα από το πότε αυτός ο φορέας θα ενεργοποιηθεί –αν θα ενεργοποιηθεί, δηλαδή, άμεσα ή όχι- θα έχει πολύ συγκεκριμένο σκοπό. 
Η ανώνυμη αυτή εταιρεία, που στο μετοχικό της κεφάλαιο μπορούν να συμμετέχουν –δεν το αποκλείετε- και πετρελαϊκές εταιρείες, διυλιστήρια, εταιρείες εισαγωγής και εμπορίας υγρών καυσίμων, θα μπορεί να διαχειρίζεται τα αποθέματα με τέτοιο τρόπο ώστε και άλλες εταιρείες να μπορούν να κάνουν εισαγωγές χωρίς να εμποδίζονται από τα ισχύοντα για τα αποθέματα ασφαλείας. 
Έτσι, λοιπόν, δίνετε τη δυνατότητα στους εισαγωγείς να μεταβιβάζουν ένα ποσοστό της υποχρέωσής τους, να μεταβιβάζουν, δηλαδή, τα αποθέματα του κράτους.
Δεύτερο ζήτημα το οποίο είναι εξαιρετικά ανησυχητικό συνολικότερα είναι η δυνατότητα που δίνετε με το άρθρο 7 όχι μόνο να μπορεί να συσταθεί εταιρεία διαχείρισης αποθεμάτων, η οποία μπορεί να διαχειρίζεται τα θέματα αυτά, αλλά, ταυτόχρονα, να μεταφέρουν έως και το 30% των αποθεμάτων τους σε άλλες χώρες της Ευρωπαϊκής Ένωσης.
Το αποτέλεσμα αυτής της δυνατότητας ποιο θα είναι; Βεβαίως θα ανέβει το κόστος μεταφοράς και φύλαξης -άρα, λοιπόν, θα μπορούν να κερδοσκοπούν εκεί οι εταιρείες οι πετρελαϊκές- αλλά, ταυτόχρονα, θα βαθύνει ακόμα περισσότερο η εξάρτηση του κράτους από τις διαθέσεις και τις κερδοσκοπικές βλέψεις των εταιρειών αυτών.
Βεβαίως, δεν μπορεί να μην ανησυχεί κι εσάς, σε περίπτωση έκτακτης ανάγκης, πού θα οδηγηθεί αυτό το κόστος, πόσο γρήγορη θα είναι η πρόσβαση στα αποθέματα, για να μη μιλήσουμε για την αδυναμία σε περίπτωση πολεμικών συγκρούσεων, όξυνσης των ενδοϊμπεριαλιστικών επιθέσεων, που θα έχει το κράτος άμεσα, γρήγορα να καταφύγει σε αυτά τα αποθέματα, τα οποία θα φυλάσσονται σε χώρες της Ευρωπαϊκής Ένωσης.
Έτσι, λοιπόν, μέσα από αυτήν τη διαδικασία, μέσα από την αξιοποίηση των αποθεμάτων, θωρακίζεται και εξασφαλίζεται, κατά τη γνώμη μας, η κερδοφορία των πετρελαϊκών ομίλων, ακόμα και στην περίοδο της καπιταλιστικής οικονομικής κρίσης, ενώ την ίδια ώρα η συγκυβέρνηση εγκληματεί σε βάρος εκατοντάδων χιλιάδων νοικοκυραίων που βρίσκονται σήμερα στο κρύο και στην απόγνωση με τις υπέρογκες αυξήσεις στο πετρέλαιο θέρμανσης στο όνομα της προσχηματικής πάταξης του λαθρεμπορίου.
Κλείνοντας, για το ΚΚΕ το ζήτημα είναι από ποιον ή σε όφελος ποιου αξιοποιούνται οι ενεργειακές δυνατότητες της χώρας. Η Ελλάδα έχει επάρκεια ενεργειακή και μπορεί να την αποκτήσει. Οι πολιτικές επιλογές, όμως, των επιχειρηματικών ομίλων, της αστικής τάξης και της Κυβέρνησης είναι να βαθαίνει η ενεργειακή εξάρτηση της χώρας μας και να εντάσσεται στα συνολικότερα σχέδια των ενδοϊμπεριαλιστικών ανταγωνισμών στην ευρύτερη περιοχή, παίρνοντας πότε το μέρος του ενός πότε το μέρος του άλλου ιμπεριαλιστή. 
Εμείς, λοιπόν, λέμε ότι η χώρα μας έχει τεράστιες ενεργειακές δυνατότητες. Όσο, όμως, ο έλεγχος των πηγών ενέργειας φτάνει στα χέρια μιας χούφτας πλουτοκρατών, που δεν διστάζουν να αιματοκυλούν τους λαούς προκειμένου να έχουν τον έλεγχο των πλουτοπαραγωγικών πηγών και το δρόμο μεταφοράς με αποκλειστικό σκοπό το κέρδος τόσο η πλειοψηφία του λαού μας δεν πρόκειται να έχει το παραμικρό όφελος.
Θεωρούμε, λοιπόν, ότι η ενέργεια είναι κοινωνικό αγαθό και θα πρέπει να υπάρχει κρατική, κοινωνική ιδιοκτησία για οτιδήποτε έχει σχέση με την ενέργεια. 
Αυτό, βεβαίως, παραπέμπει σε ένα άλλο κοινωνικοοικονομικό σύστημα όπου θα υπάρχει ένας ενιαίος κρατικός, εθνικός φορέας ενέργειας που θα υπηρετεί το σύνολο των λαϊκών αναγκών, θα διασφαλίζει τη δραστική μείωση των τιμολογίων όχι μόνο στο πετρέλαιο, αλλά και στο ρεύμα, στο φυσικό αέριο, αξιοποιώντας, παράλληλα, το σύνολο των πλουτοπαραγωγικών δυνατοτήτων της χώρας μας.
Από αυτήν την άποψη, λοιπόν, και σε αυτό το πλαίσιο, καταγγέλλουμε για ακόμη μία φορά αυτήν την πολιτική. Καλούμε το λαό να εντείνει την πάλη του για την αποτροπή και την ανατροπή αυτών των αντιλαϊκών σχεδίων.
Με βάση τα ανωτέρω εμείς δηλώνουμε την αντίθεσή μας στο παρόν νομοσχέδιο και το καταψηφίζουμε.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Εισερχόμαστε στον κατάλογο των ομιλητών.
Το λόγο έχει ο κ. Κουτσογιαννακόπουλος για επτά λεπτά.</ChairmanSpeech>
<Speech><Parlmember>ΚΩΝΣΤΑΝΤΙΝΟΣ ΚΟΥΤΣΟΓΙΑΝΝΑΚΟΠΟΥΛΟΣ</Parlmember>: Πολύ σύντομα, κύριε Πρόεδρε, γιατί αρκετά από αυτά που ήθελα να ρωτήσω έχουν καλυφθεί.
Θα ήθελα να ρωτήσω, κύριε Υπουργέ, για ποιο λόγο στο άρθρο 3 η ποσότητα θα υπολογίζεται με βάση όχι την ποσότητα εισαγωγής κατά το τελευταίο ημερολογιακό έτος, το προηγούμενο, αλλά το προτελευταίο. Ποια είναι η σκοπιμότητα αυτής της ρυθμίσεως, διότι δεν μπορώ να την προσεγγίσω; 
Επίσης, στην έννοια των μεγάλων τελικών καταναλωτών μήπως προκύψουν ερμηνευτικές δυσχέρειες στην πορεία σε ό,τι αφορά την εφαρμογή του νόμου;
Τρίτον, στο άρθρο 7, εκεί που αναφερόμαστε στο ΚΦΔΑ, πραγματευόμαστε το θέμα της μεταβιβάσεως της δυνατότητος των καθηκόντων διαχειρίσεως. Στην αμέσως πιο πάνω παράγραφο γίνεται λόγος για δυνατότητα πωλήσεως από πλευράς του φορέα ή του δημοσίου. Από την έννοια της διαχειρίσεως –το θεωρώ σημαντικό να το διευκρινίσουμε- αποκλείεται η περίπτωση της πωλήσεως; Δηλαδή, όταν εκχωρήσουμε τα καθήκοντα διαχειρίσεως σε ένα άλλο κράτος, σε έναν άλλο φορέα, όπως προβλέπεται, στην έννοια της διαχειρίσεως και των καθηκόντων αυτής εμπεριέχεται η έννοια της πωλήσεως, ναι ή όχι; Κι αν εμπεριέχεται, ποιος είναι ο κανόνας – περιθώριο; Νομίζω ότι εκεί πρέπει να υπάρξει ένας κανόνας. Όπως λέμε ότι το ελληνικό δημόσιο δεν μπορεί να πουλήσει κάτω από την τιμή κτήσεως, κατ’ αναλογία –εάν, επαναλαμβάνω, εμπεριέχεται η έννοια της πωλήσεως- θα πρέπει να υπάρχει μία δικλίδα στην περίπτωση που έχουμε αυτού του είδους τη μεταβίβαση.
Το τελευταίο που θα ήθελα να πω, σαφώς από ιδεολογική αντίληψη, είναι ότι είμαι εξαιρετικά επιφυλακτικός στη δημιουργία φορέων. Βλέπω στην αιτιολογική έκθεση ότι προβλέπεται η δυνατότητα ιδρύσεως του φορέα στην περίπτωση κατά την οποία τα δημοσιονομικά της χώρας θα το επιτρέπουν, αλλά εγώ θα έλεγα να μην τον αφήσουμε να λειτουργήσει και μόνος. Ας μην είμαστε τόσο άρχοντες και κιμπάρηδες. Δηλαδή, επειδή θα έχουμε χρήματα, ας φτιάξουμε και το φορέα. Θα έλεγα να γίνει, μόνο εάν αποδειχθεί ο μέχρι τότε τρόπος λειτουργίας του συστήματος διαχειρίσεως έτσι όπως προβλέπεται, χωρίς το φορέα δηλαδή, αναποτελεσματικός ή προβληματικός. Ας μην αφήνουμε ένα τόσο μεγάλο εύρος δημιουργίας για το φορέα.
Κατά τα λοιπά, θέλω να προσχωρήσω στην άποψη της ΔΗΜΑΡ να επεκτείνουμε, αν είναι δυνατόν, την πρόβλεψη όχι μόνο για τους κατά κύριο επάγγελμα αγρότες σε ό,τι αφορά τα φωτοβολταϊκά -βεβαίως, υπερθεματίζω και για την άλλη πρόβλεψη για τους πολυτέκνους- αλλά να πάμε και στους μικρούς λοιπούς εγκαταστάτες παραγωγούς. Νομίζω ότι θα υπάρχει μία ισότητα επιβεβλημένη, αν συμπεριληφθεί και αυτή η δήλωση.
Σας ευχαριστώ.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Σας ευχαριστούμε.
Το λόγο έχει ο κ. Παπαδημούλης.</ChairmanSpeech>
<Speech><Parlmember>ΔΗΜΗΤΡΙΟΣ ΠΑΠΑΔΗΜΟΥΛΗΣ</Parlmember>: Ευχαριστώ, κύριε Πρόεδρε.
Κύριε Υπουργέ, κυρίες και κύριοι συνάδελφοι, επιτρέψτε μου, πριν αναφερθώ στο συζητούμενο νομοσχέδιο, να πω λίγα λόγια για τη νέα κυβερνητική απόφαση χρήσης πολιτικής επιστράτευσης.</Speech>
<Speech><Parlmember>ΙΟΡΔΑΝΗΣ ΤΖΑΜΤΖΗΣ</Parlmember>: Κύριε Πρόεδρε, ζητώ συγγνώμη, αλλά δεν κατάλαβα τη διαδικασία. Ο κ. Παπαδημούλης μιλά ως Κοινοβουλευτικός Εκπρόσωπος ή ως ομιλητής;</Speech>
<Speech><Parlmember>ΔΗΜΗΤΡΙΟΣ ΠΑΠΑΔΗΜΟΥΛΗΣ</Parlmember>: Ως Κοινοβουλευτικός Εκπρόσωπος.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Ως Κοινοβουλευτικός Εκπρόσωπος κατ’ εξαίρεση λόγω μίας υποχρέωσης. 
Συνεχίστε, κύριε Παπαδημούλη.</ChairmanSpeech>
<Speech><Parlmember>ΔΗΜΗΤΡΙΟΣ ΠΑΠΑΔΗΜΟΥΛΗΣ</Parlmember>: Για μία ακόμη φορά η Κυβέρνηση, κύριε Υπουργέ -αν και θα έπρεπε να είναι εδώ ο κ. Μουσουρούλης και όχι να κρύβεται από το Κοινοβούλιο- καταφεύγει στο χουντικής κοπής εργαλείο της πολιτικής επιστράτευσης. Αυτή η κλιμάκωση αυταρχισμού είναι ένδειξη κυβερνητικής αδυναμίας και όχι δύναμης και οδηγεί σε μία κλιμάκωση αυταρχισμού επικίνδυνη.
Τι ζητούσαν οι ναυτεργάτες; Τη δυνατότητά τους να υπογράψουν κλαδική συλλογική σύμβαση και να προστατευθούν από ένα πολυνομοσχέδιο, το οποίο θα οδηγήσει σε περαιτέρω αφελληνισμό των πληρωμάτων στην ακτοπλοΐα. Και η απάντηση είναι: «Σας ντύνουμε στο χακί». 
Σας ερωτώ, κύριε Παπαγεωργίου, διότι είστε ο μόνος που εκπροσωπείτε την Κυβέρνηση, αναρμόδιος στο θέμα, αλλά ο μόνος, αφού οι άλλοι, αυτοί που υπέγραψαν την πολιτική επιστράτευση, κρύβονται: Υπάρχει άλλη χώρα στην Ευρωζώνη που να χρησιμοποιεί τέτοια νομοθετικά εργαλεία; Ούτε μία! Το λέω, επειδή μας μιλάτε πολύ για Ευρώπη. 
Δεύτερον, ακόμη και αυτός ο χουντικής κοπής και καταγωγής νόμος βάζει περιορισμούς στο πότε μπορεί να καταφύγει κάποιος στην πολιτική επιστράτευση και λέει «είτε σε πόλεμο είτε σε θεομηνία είτε σε ένα σοβαρό κίνδυνο για τη δημόσια υγεία». Τίποτε από αυτά δεν ισχύει στην περίπτωση των ναυτεργατών.
Θα ήθελα να ρωτήσω και τα συγκυβερνώντα κόμματα της ΔΗΜΑΡ και του ΠΑΣΟΚ, γιατί σε μία προηγούμενη πολιτική επιστράτευση εξέφρασε η ΔΗΜΑΡ κυρίως διαφωνίες, τι θα κάνουν τώρα. Θα ανατριχιάσουν; Θα κρατήσουν την αναπνοή τους; Συμφωνούν και στηρίζουν; Διαφωνούν κομψά, αλλά στηρίζουν; Ας σταματήσει αυτό το και με τον αστυφύλαξ και με το χωροφύλαξ!
Επειδή άκουσα τον κ. Μουσουρούλη να λέει ότι η απόφαση για συνέχιση της απεργίας πάρθηκε με οριακή πλειοψηφία, ξέρετε τι σκέφθηκα; Κοίτα ποιος μιλάει, ο κ. Μουσουρούλης της Νέας Δημοκρατίας του 29% μιλάει για οριακές πλειοψηφίες! 
Στις δημοκρατίες, κύριε Βορίδη, και η πλειοψηφία μίας ψήφου είναι πλειοψηφία. Δεν μπορείτε να το επικαλείσθε, όταν περνάτε με 149 ψήφους έναν κακό νόμο σε ονομαστική ψηφοφορία έναντι 148 και να το ξεχνάτε, όταν μιλάτε για συνδικάτα. Τι θέλετε; Μια χώρα όπου να καταργηθεί το δικαίωμα της απεργίας; Μια χώρα χωρίς συνδικάτα; Σε μία οικονομία που έχει 30% ανεργία, έως και 50% περικοπές πραγματικών αποδοχών και στο δημόσιο και στον ιδιωτικό τομέα, ένα αμυντικό εργαλείο που έχει ο εργαζόμενος θέλετε να το καταργήσουμε και αυτό και να ντυθούν όλοι στο χακί;
Έρχομαι στο συζητούμενο νομοσχέδιο. Αυτό το νομοσχέδιο υποτίθεται ότι προσαρμόζει την εθνική νομοθεσία σε μία ευρωπαϊκή οδηγία που ψηφίστηκε στις 14 Σεπτεμβρίου 2009 στο επίπεδο των ευρωπαϊκών θεσμών, αλλά δεν διασφαλίζει σε πραγματικές συνθήκες ούτε το ελάχιστο επίπεδο των αποθεμάτων που επιβάλλονται για λόγους ενεργειακής ασφάλισης και προστασίας του εθνικού συμφέροντος και της εθνικής οικονομίας ούτε τη διαφάνεια ούτε τους μηχανισμούς ελέγχου για τη διασφάλιση της ύπαρξης αυτών των αποθεμάτων. 
Πρώτα απ’ όλα, επειδή γίνεται σκόπιμη παραπληροφόρηση, τα αποθέματα εκτός επικρατείας δεν είναι, σύμφωνα με την οδηγία, υποχρεωτικά. Υπάρχουν ως δυνατότητα, αλλά η ίδια η οδηγία, κύριε Παπαγεωργίου, δίνει τη δυνατότητα και της μη εφαρμογής αυτού του ποσοστού αποθεμάτων εκτός επικράτειας, όταν η φυσική προσβασιμότητα είναι δυσχερής και επομένως και το κόστος και ο χρόνος δυσκολεύουν τα πράγματα. 
Σαν να μην έφτανε αυτό, κάνετε και άλλα τρικ. Θα είμαι συγκεκριμένος, γιατί έχω την εντύπωση ότι αρκετοί συνάδελφοι δεν πρόλαβαν να το μελετήσουν. Τι λέει η οδηγία; Η οδηγία λέει ότι μπορεί έως και το 2017 να πάει το ποσοστό αποθεμάτων εκτός επικράτειας μάξιμουμ στο 30%. Εσείς αποφασίζετε τώρα, στις αρχές του 2013, να το εφαρμόσετε, ενώ έχετε τέσσερα χρόνια μπροστά σας, σχεδόν πέντε και δεύτερον, το πάτε κατευθείαν στο 30%. Κανείς δεν σας υποχρεώνει. 
Επιπλέον, έχετε και μία διάταξη λάθρα μέσα στο νομοσχέδιο, κύριε Παπαγεωργίου, που λέτε ότι με κοινή υπουργική απόφαση –ας τα ακούν αυτά και οι Βουλευτές της Πλειοψηφίας- μπορεί να ανέβει και πάνω από το 30% το εκτός επικράτειας, που είναι έξω εντελώς από τις προβλέψεις της οδηγίας. Αναρωτιέμαι: Τι εξυπηρετεί αυτό. Τι συμφέροντα εξυπηρετεί; Τι σκοπιμότητες; 
Σαν να μην έφτανε αυτό, παραπέμπετε στις καλένδες, στο όνομα των δημοσιονομικών αναγκών και δυσκολιών της χώρας, τη δημιουργία του κεντρικού φορέα διατήρησης αποθεμάτων που θα μπορούσε να είναι ένα εργαλείο υπό δημόσιο έλεγχο, που να υπηρετεί το δημόσιο συμφέρον, που να φροντίζει τη λειτουργία και την εξασφάλιση αυτών των αποθεμάτων. 
Τι αντιπροτείνουμε εμείς; Αντί για καλένδες, άμεσα να αναλάβει αυτό το ρόλο μία διεύθυνση του ΥΠΕΚΑ που θα κάνει αυτήν τη δουλειά. 
Αντί γι’ αυτό, εσείς κάνετε το εξής. Λέτε άμεσα, στο μάξιμουμ, στο ταβάνι των προβλέψεων της οδηγίας 30% εκτός και δεν φτιάχνουμε και φορέα του δημοσίου. Σας ερωτώ με βάση την κοινή λογική όλων μας: Σε αυτό το ελλειμματικό κράτος, το μπάχαλο, όπου οργιάζει το λαθρεμπόριο καυσίμων, όπου η διοίκηση είναι αναποτελεσματική, πώς θα μπορεί να ελέγχει κανείς ότι όντως τα αποθέματα που δηλώνει ότι έχει κάποιος σε έναν αποθηκευτικό χώρο εκτός Ελλάδας, υπάρχουν και δεν είναι εικονικά και δεν χρεώνει με φύλακτρα και αποθήκευτρα μαϊμού, λαδώνοντας και τον σχετικό που θα του δώσει τη σχετική βεβαίωση; Εάν δεν έχει μηχανισμούς ελέγχου το δημόσιο, πώς θα το ελέγξει αυτό; 
Επειδή παρενέβην κάποια στιγμή με αφορμή ερώτηση του κ. Δριβελέγκα προς εσάς, κύριε Παπαγεωργίου, με συγχωρείτε, αλλά η διαβεβαίωσή σας ότι όλα ελέγχονται κανονικά και λειτουργούν κανονικά διαψεύδεται από τα δικά σας γραπτά. Στην παράγραφο 1, σημείο 1, της έκθεσης αξιολόγησης υπάρχει η εξής αποκαλυπτική διατύπωση, δική σας, όχι δική μου: «Η εφαρμογή του υφιστάμενου συστήματος υπολογισμού έχει οδηγήσει σε αρκετές περιπτώσεις σε παρεκκλίσεις από το ελάχιστο επίπεδο τήρησης αποθεμάτων». Δηλαδή, κάποιοι δεν τηρούσαν τα αποθέματα που έπρεπε να τηρήσουν.
Ποιοι; Πότε διαπιστώθηκε; Τι σκοπιμότητες εξυπηρετούσαν αυτές οι αποκλίσεις; Τι κυρώσεις επεβλήθησαν; Πού είναι τα σχετικά φύλλα ελέγχου; Τι μέτρα παίρνετε, έτσι ώστε τώρα που το παιχνίδι της τήρησης αποθεμάτων ανοίγει και γίνεται διεθνές, αυτό το πράγμα να μην χειροτερέψει;
Έρχομαι στη γενική πολιτική που έχετε στο θέμα των πετρελαιοειδών. Πάτε από το ένα φιάσκο στο άλλο και γι’ αυτό είμαστε πάρα πολύ επιφυλακτικοί. Με την πολιτική σας της αυξημένης φορολογίας στο πετρέλαιο θέρμανσης έχετε οδηγήσει νοικοκυριά να παγώνουν, να υπάρχει μια ζημιά μεγάλη στο περιβάλλον και στη δημόσια υγεία και να πλήττονται και τα δημόσια έσοδα από την κατακόρυφη μείωση των εισπράξεων του δημοσίου από το φόρο στο πετρέλαιο θέρμανσης. 
Από το λαθρεμπόριο πετρελαίου, όπου γίνεται ένα όργιο διαχρονικό με υψηλή πολιτική προστασία, χάνει, κατά τους μετριοπαθέστερους υπολογισμούς, το δημόσιο 600 εκατομμύρια ευρώ το χρόνο. 
Και ένας δημοσιογράφος ενός μικρού περιοδικού, καινούργιου, του «UNFOLLOW», που έγραψε ένα ρεπορτάζ, απειλήθηκε για τη ζωή του. Και αυτό περνάει ντούκου στα ψιλά. 
Τι θα γίνει λοιπόν; Γιατί εδώ υπάρχει μια πολιτική που δεν προφυλάσσει το δημόσιο συμφέρον; 
Έρχομαι στο θέμα της τροπολογίας 214. Με υπογραφές των κυρίων Στουρνάρα και Καλαφάτη, την Παρασκευή, αφού τελείωσε η συζήτηση και η πρώτη και η δεύτερη ανάγνωση στην αρμόδια Επιτροπή Παραγωγής και Εμπορίου, φέρνετε μια τροπολογία που λέει ότι ό,τι είναι για πούλημα από το ΤΑΙΠΕΔ, ακόμη δηλαδή και τα ελληνικά αμυντικά συστήματα, η εταιρεία που προέκυψε από τη συγχώνευση «ΕΛΒΟ» και «ΠΥΡΚΑΛ», ακόμα και η «ΕΛΒΟ», ό,τι είναι για πούλημα, ακόμη δηλαδή και εταιρείες που κατέχουν απόρρητα, θα είναι σε γνώση των επενδυτών όλοι οι φάκελοι, όλα τα στοιχεία, ακόμα και αν -όπως λέει ρητά η διατύπωση της τροπολογίας- είναι εθνικά μυστικά, είναι απόρρητα, είναι εθνική ασφάλεια. 
Καλά, είστε στα συγκαλά σας; Το λέω με κάθε καλή πίστη. Και τι θα γίνει αν αυτός που πήρε αυτά τα χαρτιά και τις πληροφορίες, τις πουλήσει αλλού και δεν κάνει καν προσφορά; Θα κρατήσετε και εσείς την αναπνοή σας; Θα ανατριχιάσετε σαν κάποιο Υπουργό ή θα κάνετε κάτι; Γιατί δεν το αποτρέπετε αυτό; Γιατί δεν το εξαιρείτε; Γιατί, κύριε Παπαγεωργίου, δεν υπάρχει η υπογραφή του Υπουργού Εθνικής Άμυνας σε αυτήν την τροπολογία; Γιατί σας έβαλαν να κάνετε τη βρώμικη δουλειά; Γιατί δεν έρχεται εδώ ο κ. Στουρνάρας, να μας εξηγήσει ότι αυτό είναι υπέρ του δημοσίου συμφέροντος; 
Εμείς θα καταθέσουμε πρόβλεψη για ονομαστική ψηφοφορία για τα άρθρα 8 και 19, όπου ρυθμίζουν τη φιλοσοφία των αποθεμάτων, διότι πάτε πολύ πέρα από την οδηγία και τις προβλέψεις της και για την τροπολογία 214. 
Είναι φανερό, απ’ όσα είπα, ότι καταψηφίζουμε το νομοσχέδιο επί της αρχής, αλλά θα ήθελα να πω -και κλείνω με αυτό για να μην μακρηγορήσω- ότι είναι ψέμα, κύριε Δριβελέγκα, ότι αυτό το νομοσχέδιο απλώς εφαρμόζει όσα προβλέπει η οδηγία. Χρησιμοποιεί μια οδηγία, αλλά πάει πολύ πέρα από την οδηγία. Σας το λέω για να διαφοροποιηθείτε σε κάποια πράγματα. Για να πείτε: «Δεν ψηφίζουμε». Διότι αλλιώς αν περιορίζεστε σε πλατωνικές ενστάσεις στο τέλος θα περνάει του κ. Σαμαρά, του κ. Στουρνάρα και της Νέας Δημοκρατίας. Έτσι έχουν τα πράγματα. 
Και στα αποθέματα τώρα και όχι το 2017 εκτός επικράτειας πάει πέρα από την οδηγία και στο ότι πάει κατευθείαν στο 30% πάει πέρα από την οδηγία και στο ότι μπορεί με υπουργική απόφαση να πάει και πάνω από το 30% πάει πέρα από την οδηγία και στην παραπομπή στις καλένδες της δημιουργίας του κεντρικού φορέα διαχείρισης αποθεμάτων πάει πέρα από την οδηγία. Φυσικά αυτή η εξωφρενική τροπολογία δεν έχει καμμία σχέση με την οδηγία και είναι επικίνδυνη για τα εθνικά μας συμφέροντα, είναι επικίνδυνη για τη δημόσια ασφάλεια. 
Καλώ και Βουλευτές της Νέας Δημοκρατίας και τα συγκυβερνώντα κόμματα του ΠΑΣΟΚ και της Δημοκρατικής Αριστεράς να ζητήσουν την απόσυρση της τροπολογίας. Εμείς ζητάμε την απόσυρση της τροπολογίας, δεν ζητάμε απλώς ονομαστική ψηφοφορία. Και πριν έρθει για ψήφιση στη Βουλή να έρθει εδώ ο Υπουργός Εθνικής Άμυνας και να μας εξηγήσει εάν συμφωνεί μ’ αυτήν την τροπολογία. Πριν από λίγες ημέρες είδαμε τον κ. Βενιζέλο να μας λέει, έτσι δήθεν αστείου, ότι έχει απόρρητα αμυντικά σχέδια της χώρας στο προσωπικό του αρχείο και προσπάθησε να τα μπαλώσει και για να τον καλύψει, έλεγε ανέκδοτα ο κ. Παναγιωτόπουλος…</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Ολοκληρώστε, σάς παρακαλώ, κύριε Παπαδημούλη.</ChairmanSpeech>
<Speech><Parlmember>ΔΗΜΗΤΡΙΟΣ ΠΑΠΑΔΗΜΟΥΛΗΣ</Parlmember>: …αλλά τώρα εδώ έχουμε μια τροπολογία, με την οποία αυτό δεν θα το έχει ένας Αρχηγός κόμματος, αλλά θα το έχει ο καθένας που ισχυρίζεται ότι θέλει να αγοράσει μια εταιρεία μέσω του ΤΑΙΠΕΔ.
Σας ευχαριστώ πολύ.
(Χειροκροτήματα)</Speech>
<Speech><Parlmember>ΙΩΑΝΝΗΣ ΔΡΙΒΕΛΕΓΚΑΣ</Parlmember>: Θα ήθελα το λόγο, κύριε Πρόεδρε, επί προσωπικού.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>):   Ορίστε, κύριε Δριβελέγκα.</ChairmanSpeech>
<Speech><Parlmember>ΙΩΑΝΝΗΣ ΔΡΙΒΕΛΕΓΚΑΣ</Parlmember>: Κύριε Παπαδημούλη, σ’ ό,τι αφορά το νομοσχέδιο, έχω τοποθετηθεί και έχω πει ότι ψηφίζουμε και σ’ ό,τι αφορά την τροπολογία, ακούσατε, πιστεύω, ότι πρώτος -επειδή έτυχε να μιλήσω- έβαλα το θέμα με σημαντικές επισημάνσεις και προτάσεις. Ήμουν ξεκάθαρος ότι περιμένω αύριο την Κυβέρνηση διά του Υπουργού να φέρει συγκεκριμένη πρόταση επαναδιατύπωσης αυτής της τροπολογίας και αν με καλύπτει σ’ αυτά που έχω πει, βεβαίως και θα την ψηφίσω πάρα πολύ απλά. 
Εν πάση περιπτώσει μη σας διακατέχει το σύνδρομο του Βενιζέλου, γιατί κάθε φορά είστε έτοιμοι να τα ρίξετε όλα στον κ. Βενιζέλο. Δεν πιστεύω να θέλετε να ρίξετε και αυτό το απόρρητο στον Πρόεδρο τού ΠΑΣΟΚ.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Ωραία. Δεν υπήρχε προσωπικό θέμα.</ChairmanSpeech>
<Speech><Parlmember>ΑΣΗΜΑΚΗΣ ΠΑΠΑΓΕΩΡΓΙΟΥ</Parlmember> (Υφυπουργός Περιβάλλοντος, Ενέργειας και Κλιματικής Αλλαγής): Κύριε Πρόεδρε, θα ήθελα το λόγο για μια σύντομη παρέμβαση.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>):  Ορίστε, κύριε Υπουργέ, έχετε το λόγο.</ChairmanSpeech>
<Speech><Parlmember>ΑΣΗΜΑΚΗΣ ΠΑΠΑΓΕΩΡΓΙΟΥ</Parlmember> (Υφυπουργός Περιβάλλοντος, Ενέργειας και Κλιματικής Αλλαγής) : Επειδή βλέπω ότι συνεχίζεται η συζήτηση, θα το έλεγα μετά στις παρατηρήσεις τις γενικότερες, σε σχέση με τη συγκεκριμένη τροπολογία, θα γίνει επαναδιατύπωση τέτοια, ώστε να καλύπτει τόσο τα συμφέροντα της χώρας όσο και την εξυπηρέτηση του συγκεκριμένου ταμείου, του ΤΑΙΠΕΔ, προς την αποκρατικοποίηση, την οποία και θα τη δούμε όταν ολοκληρωθεί.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Πάντως, όσο πιο γρήγορα γίνει τόσο καλύτερα θα είναι και για τη συζήτηση και αυτό μας αφορά όλους.</ChairmanSpeech>
<Speech><Parlmember>ΜΑΥΡΟΥΔΗΣ ΒΟΡΙΔΗΣ</Parlmember>: Κύριε Πρόεδρε, θα ήθελα το λόγο.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>):  Να σας δώσω μια εξήγηση μισό λεπτό. Καταρχήν, ο κ. Καραθανασόπουλος του ΚΚΕ που ήταν εγγεγραμμένος ως Κοινοβουλευτικός Εκπρόσωπος μίλησε ως Ειδικός Αγορητής. Στη συνέχεια έδωσα το λόγο στον κ. Παπαδημούλη, ο οποίος επικαλέστηκε έναν προσωπικό λόγο. Εάν και εσείς επικαλεστείτε προσωπικό λόγο να σας δώσω το λόγο. Διαφορετικά έχουμε ακόμα τρεις ομιλητές και ακολουθούμε κανονικά τη διαδικασία. Ο κύριος Υπουργός, θα μιλήσει προς το τέλος, οπότε δεν νομίζω ότι τίθεται θέμα</ChairmanSpeech>
<Speech><Parlmember>ΜΑΥΡΟΥΔΗΣ ΒΟΡΙΔΗΣ</Parlmember>: Όχι, προσωπικό λόγο δεν μπορώ να επικαλεστώ, γιατί δεν έχω.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>):   Ο κ. Πετράκος, έχει το λόγο για επτά λεπτά.</ChairmanSpeech>
<Speech><Parlmember>ΑΘΑΝΑΣΙΟΣ ΠΕΤΡΑΚΟΣ</Parlmember>: Ευχαριστώ, κύριε Πρόεδρε.
Κύριε Πρόεδρε, κυρίες και κύριοι συνάδελφοι, κύριε Υπουργέ, εμείς παρά την προσπάθεια που κάνατε με την διευκρινιστική σας δήλωση τώρα, να αποφύγετε τα χειρότερα, που τα χειρότερα θα ήταν η σίγουρη καταψήφιση αυτής της τροπολογίας, προσπαθώντας από ό,τι αντιλαμβάνομαι, να βγάλετε κάποια θέματα σε σχέση με την εθνική άμυνα, συνεχίζουμε να σας καλούμε να την αποσύρετε την τροπολογία, διότι, όπως θα εξηγήσουμε και αύριο, που θα φέρετε τη νομοτεχνική της βελτίωση, πέραν των θεμάτων της εθνικής άμυνας και ασφάλειας της χώρας, η τροπολογία αυτή είναι απαράδεκτη, διότι δίνει στοιχεία των εταιρειών σε οποιονδήποτε μπορεί να τα χρησιμοποιήσει στη συνέχεια, για βιομηχανική κατασκοπεία εις βάρος των εταιρειών, παραδείγματος χάριν της ΔΕΗ ή των «ΕΛΛΗΝΙΚΩΝ ΠΕΤΡΕΛΑΙΩΝ», κ.λπ. ή άλλων δημόσιων επιχειρήσεων στρατηγικής σημασίας. Δεν είναι μόνο τα ζητήματα της εθνικής ασφάλειας, για τα οποία θα τοποθετηθούμε αναλυτικά αύριο.
Κυρίες και κύριοι συνάδελφοι, με το συγκεκριμένο νομοσχέδιο υποτίθεται ότι η Κυβέρνηση έρχεται να βελτιώσει τα προβλήματα της ενεργειακής ασφάλειας της χώρας.
Η εισηγήτρια του νομοσχεδίου από την πλευρά του ΣΥΡΙΖΑ, η κ. Ευγενία Ουζουνίδου και ο Κοινοβουλευτικός μας Εκπρόσωπος, ο Δημήτρης ο Παπαδημούλης, απάντησαν ότι με το παρόν νομοσχέδιο τα αποθέματα που θα διατηρούμε μετά, αν ψηφιστεί αυτό το νομοσχέδιο, θα είναι σε χειρότερη κατάσταση απ’ ό,τι είναι σήμερα. 
Διότι σήμερα ήδη με την αιτιολογική έκθεση –όπου απάντησε ο Κοινοβουλευτικός μας Εκπρόσωπος στο ερώτημα των συναδέλφων- είπαμε και μάλιστα εσείς το λέτε, ότι δεν τηρούνται πάντοτε επαρκή αποθέματα. Όταν λοιπόν έρχεστε σήμερα και λέτε ότι τα αποθέματα θα τηρούνται κατά 30%  σε άλλες χώρες και μάλιστα ότι αυτό το ποσοστό μπορεί να αυξηθεί περαιτέρω, τι μπορεί να υποθέσει ο κάθε λογικός άνθρωπος; Δεν είναι θέμα πολιτικής εδώ, είναι θέμα απλών μαθηματικών και απλής λογικής. Η ενεργειακή ασφάλεια της χώρας πάει προς το καλύτερο ή προς το χειρότερο; 
Θέλω να σας πληροφορήσω, κύριε Υπουργέ -το ξέρετε βέβαια αλλά να το πούμε- ότι όταν στις 15 Ιανουαρίου η κυβέρνηση της Γερμανίας αποφάσισε τον επαναπατρισμό των αποθεμάτων χρυσού που διατηρούσε στο εξωτερικό, η Κυβέρνηση της χώρας μας, λίγες μέρες μετά από την απόφαση αυτή της Γερμανίας, προχωρά στη νομοθέτηση για διατήρηση μέρους των αποθεμάτων πετρελαίου και γενικών υγρών καυσίμων και –λέω εγώ- όλων των τελικών προϊόντων εκτός χώρας. 
Πώς θα μπορεί να βρίσκεται σε ενεργειακή ασφάλεια η χώρα με το συγκεκριμένο νομοσχέδιο και μάλιστα, όταν εσείς ο ίδιος απαντήσατε, κύριε Υπουργέ, στην επιτροπή ότι αυτό το ποσοστό μπορεί να αυξηθεί; Δηλαδή ουσιαστικά προετοιμάζετε το έδαφος για ελευθερία των ιδιωτών να διακόψουν τη διύλιση και να στραφούν στην εμπορία. Μήπως αυτό σχετίζεται με την προίκα στο μελλοντικό ιδιοκτήτη των ΕΛΠΕ, να γλυτώσει δηλαδή από την παραγωγική δραστηριότητα και να χρησιμοποιήσει τα ΕΛΠΕ μόνο για αποθηκευτικούς χώρους; 
Εμείς απαντούμε: Μάλλον, ναι. Προς αυτήν την κατεύθυνση προετοιμάζετε την κατάσταση, διότι δεν είναι τυχαίο, κυρίες και κύριοι συνάδελφοι, ότι στις 29 Ιανουαρίου -είναι ένα πράγμα που δεν πέρασε ούτε καν στα «ψιλά» των δελτίων ειδήσεων και των πρωινών εκπομπών, τα οποία μιλούν για διάφορα άλλα ζητήματα- άλλαξε το καταστατικό των «ΕΛΛΗΝΙΚΩΝ ΠΕΤΡΕΛΑΙΩΝ» και απεσύρθη το δημόσιο από τη βασική διάταξη που είχε, που έλεγε «δεν δύναται να έχει κάτω από 35%». Τώρα λοιπόν δύναται να έχει κάτω από 35%, δύναται δηλαδή να έχει 0% το ελληνικό δημόσιο μεθαύριο, κυρίες και κύριοι συνάδελφοι και κύριε Υπουργέ. Αυτά έγιναν στις 29 Ιανουαρίου. Και σ’ αυτό το ζήτημα εμείς φυσικά καταγγέλλουμε όλη αυτή την κατάσταση που έγινε στην έκτακτη γενική συνέλευση, στην οποία δεν παρευρέθηκε εκπρόσωπος του ελληνικού δημοσίου. 
Καταγγέλλουμε λοιπόν την αναπτυξιακά και οικονομικά εγκληματική ενέργεια της συγκυβέρνησης και τονίζουμε ότι δεν έχετε κανένα δικαίωμα να ξεπουλήσετε τα ΕΛΠΕ και να αναγάγετε αρχικά τον Όμιλο Λάτση και αύριο το νέο ιδιοκτήτη, σε μοναδικό ρυθμιστή των εξελίξεων στην αγορά των υγρών καυσίμων. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
 Προειδοποιούμε όλους τους εμπλεκομένους, επειδή είναι σε εξέλιξη έρευνα από τους οικονομικούς εισαγγελείς για την υπόθεση χρηματισμού τού κ. Τσοχατζόπουλου από το γενικό διευθυντή τού Ομίλου Λάτση, κατά την περίφημη συγχώνευση ΕΛΠΕ και «ΠΕΤΡΟΛΑ», να μην προχωρήσετε και υλοποιήσετε αυτό που αποφασίστηκε στις 29 Ιανουαρίου, γιατί οι ευθύνες σας θα είναι βαρύτατες. 
Ο ΣΥΡΙΖΑ τονίζει ότι η διατήρηση των «ΕΛΛΗΝΙΚΩΝ ΠΕΤΡΕΛΑΙΩΝ» υπό δημόσιο έλεγχο αποτελεί στρατηγικής σημασίας ζήτημα για την ενεργειακή πολιτική της χώρας και την ανάκαμψη της οικονομίας και δεν πρόκειται να αναγνωρίσουμε τέτοιου είδους καταστροφικές ενέργειες κι όταν μάλιστα, επαναλαμβάνω, βρίσκεται σε διαδικασία έρευνας από τους οικονομικούς εισαγγελείς αυτή η ιστορία που έγινε το 2003, όταν μπήκε με το σαπάκι τής «ΠΕΤΡΟΛΑ» ο Λάτσης στα «ΕΛΛΗΝΙΚΑ ΠΕΤΡΕΛΑΙΑ» και σιγά -σιγά κατέληξε ουσιαστικά, να έχει την πλειοψηφία και σήμερα, εμμέσως πλην σαφώς –και το γνωρίζουν όλοι- να έχει και το μάνατζμεντ παρ’ότι αυτό το απαγορεύει το καταστατικό. Όμως όλα τα μέλη του διοικητικού συμβουλίου, που δήθεν διορίζονται από το ελληνικό δημόσιο, είναι άνθρωποι συνήθως της ιδιοκτησίας του κ. Λάτση. 
Όλα αυτά συνδέονται και με το άλλο μεγάλο θέμα, που σχετίζεται με το λαθρεμπόριο, όπως είπε ο Κοινοβουλευτικός μας Εκπρόσωπος, γιατί τα πετρέλαια είναι μεγάλη ιστορία, διότι το λαθρεμπόριο είναι μέγα θέμα και υπάρχουν κάποιοι «μεγάλοι», οι οποίοι απείλησαν. 
Απείλησε ένας γνωστός κύριος απ’ αυτούς. Το είπαμε και το καταγγέλλουμε δημόσια και ζητάμε να μας απαντήσει η Κυβέρνηση, αν έχει επιληφθεί η ελληνική δικαιοσύνη μετά απ’ αυτήν την απαράδεκτη, αυτήν την εγκληματική επιχείρηση, που έκανε εναντίον της ανεξάρτητης δημοσιογραφίας ο εν λόγω κύριος. Και σήμερα μάλιστα βλέπουμε ότι ο κ. Φαήλος Κρανιδιώτης στέλνει επιστολή για τον πελάτη του Δημήτρη Μελισσανίδη και λέει ότι δεν ήταν αυτός, ο οποίος πήρε το περιοδικό «UNFOLLOW» και απείλησε. 
Είναι μεγάλη ιστορία λοιπόν και τα αποθέματα, αλλά και όλο το κύκλωμα που σχετίζεται με το πετρέλαιο. Γι’ αυτό, κύριε Υπουργέ, αποσύρετε κι αυτά τα άρθρα που μιλάνε για τη διατήρηση των αποθεμάτων εκτός της χώρας. Δεν είναι σε καμμία περίπτωση προς το συμφέρον της ενεργειακής ασφάλειας της χώρας. 
Απευθυνόμαστε και πάλι, όπως απευθύνθηκε και η εισηγήτριά μας, απευθύνομαι κι εγώ στους συναδέλφους του ΠΑΣΟΚ, οι οποίοι επιχειρηματολογούσαν στο προηγούμενο νομοσχέδιο ότι τα αποθέματα της χώρας πρέπει να είναι στο εσωτερικό, να μας πουν τώρα τι άλλαξε, αν ψηφίσουν να διατηρούνται σε ποσοστό 30% και ίσως και πολύ μεγαλύτερο και ίσως όλα τα τελικά προϊόντα στο εξωτερικό. 
Σας ευχαριστώ. 
(Χειροκροτήματα από την πτέρυγα του ΣΥΡΙΖΑ-ΕΚΜ)</Speech>
 ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Η κ. Μαρίνα Χρυσοβελώνη έχει το λόγο για επτά λεπτά.</ChairmanSpeech> 
<Speech><Parlmember>ΜΑΡΙΝΑ ΧΡΥΣΟΒΕΛΩΝΗ</Parlmember>: Ευχαριστώ, κύριε Πρόεδρε.
Κύριε Πρόεδρε, κυρίες και κύριοι συνάδελφοι, το υπό συζήτηση νομοσχέδιο αποτελεί τμήμα μίας ευρύτερης συζήτησης, που απασχολεί όλα τα κράτη-μέλη της Ευρωπαϊκής Ένωσης εδώ και χρόνια. Άλλωστε η συζήτηση αυτή βρισκόταν στον πυρήνα δημιουργίας της ίδιας της Ένωσης και ξεκίνησε πριν από πολλές δεκαετίες με τη σύσταση της Ευρωπαϊκής Κοινότητας Άνθρακα και Χάλυβα. 
Το πρόβλημα εξασφάλισης καυσίμων φυσικά δεν περιορίζεται πλέον στην αποθεματοποίηση του άνθρακα. Η ενίσχυση της ενεργειακής ασφάλειας της Ευρωπαϊκής Ένωσης σήμερα εστιάζεται στην ασφάλεια εφοδιασμού των κρατών-μελών με υδρογονάνθρακες, δηλαδή με πετρέλαιο και φυσικό αέριο. 
Το πρόβλημα της ενεργειακής ασφάλειας είναι σύνθετο. Μία μόνο πτυχή του είναι σίγουρα η αποθεματοποίηση καυσίμων. Γι’ αυτήν έχει ήδη αναφερθεί και θα μιλήσει αύριο και πιο αναλυτικά η ειδική αγορήτρια των Ανεξαρτήτων Ελλήνων. Υπάρχει όμως και το σκέλος της ενδογενούς παραγωγής αλλά και της μεταφοράς των υδρογονανθράκων. Η ενδογενής παραγωγή πετρελαίου και φυσικού αερίου είναι, όπως όλοι γνωρίζουμε, ένας κρίσιμος τομέας όπου όμως η Ελλάδα έχει μείνει πολύ πίσω. 
Ο άλλος τομέας, αυτός της μεταφοράς, υπήρξε πραγματικά προτεραιότητα της κυβέρνησης Καραμανλή. Ο τότε Πρωθυπουργός όντως προσπάθησε -και αυτό πρέπει να το αναγνωρίσουμε όλοι μας- να βάλει την Ελλάδα μέσα στο διεθνές παιχνίδι των αγωγών. Οι προσπάθειες αυτές δυστυχώς δεν είχαν συνέχεια. Ο περίφημος αγωγός πετρελαίου Μπουργκάς-Αλεξανδρούπολη, που πράγματι θα στήριζε σημαντικά την ενεργειακή ασφάλεια της χώρας, δεν προχώρησε ποτέ. Η ευθύνη δεν είναι μόνο της σημερινής Κυβέρνησης, είναι κυρίως ευθύνη του διαδόχου τού κ. Κώστα Καραμανλή, κ. Γιώργου Παπανδρέου, ο οποίος ακύρωσε ουσιαστικά το εγχείρημα αυτό με τις πρόωρες δηλώσεις του και την παράδοξη συμπεριφορά του έναντι του Πούτιν. 
Δεν θέλω να μείνω στο παρελθόν, αν και αυτό έχει μεγάλη σημασία, για να μπορούμε να σχεδιάζουμε σωστά το μέλλον. Θα πω μόνο δύο λόγια για τα τρέχοντα θέματα ενεργειακής ασφάλειας της χώρας, που δεν έχουν να κάνουν μόνο με τους διεθνείς αγωγούς, αλλά και με το εσωτερικό σύστημα μεταφοράς -διάθεσης φυσικού αερίου. Με δύο λόγια, αφορούν τις μεγάλες κρατικές εταιρείες και αναφέρομαι στη ΔΕΠΑ και στη ΔΕΣΦΑ. Όπως γνωρίζετε, βρίσκεται σε εξέλιξη, με διαδικασίες εξπρές, η προσπάθεια εκποίησης και των δύο από την πλευρά της συγκυβέρνησης. Ο τελικός καθορισμός όμως της τύχης των εταιρειών αυτών έρχεται να συμπέσει χρονικά –και υπογραμμίζω όχι τυχαία- με την κατάληξη τού παιχνιδιού των αγωγών στα Βαλκάνια. Η ελληνική πλευρά σπεύδει ξαφνικά να δεσμευθεί –αυτό τουλάχιστον αναφέρουν οι εφημερίδες- στο επιχειρηματικό σχέδιο τού αγωγού TAP με απόληξη στην Αλβανία. 
Είναι προφανές πως η όποια επιλογή αγωγού σε αυτό το ευαίσθητο χρονικό σημείο δεν συναρτάται μόνο από το εθνικό δίκτυο μεταφοράς φυσικού αερίου της Ελλάδος. Επηρεάζει απολύτως τις επιλογές της εξωτερικής μας πολιτικής, αλλά και επηρεάζεται από αυτές. Με άλλα λόγια, είναι μια καθαρά κρατική υπόθεση και σε αυτήν την κρατική υπόθεση θέλετε να βάλετε έναν ιδιώτη, τους όποιους μελλοντικούς ιδιοκτήτες των ΔΕΠΑ και ΔΕΣΦΑ, να καθορίσει τους όρους του παιχνιδιού, γιατί αυτό θα γίνει με την ιδιωτικοποίηση των μεγάλων αυτών κρατικών οργανισμών. 
Και για να έχουμε και μια εικόνα για τα οικονομικά μεγέθη του κλάδου, θυμίζω ότι μόνο οι επενδύσεις σε υποδομές φυσικού αερίου από το ελληνικό δημόσιο ανέρχονταν το 2011 συνολικά σε 2,4 δισεκατομμύρια ευρώ. Σύμφωνα μάλιστα με πρόσφατη ανακοίνωση του ιδίου του Ομίλου ΔΕΠΑ, οι εταιρείες του είναι συστηματικά κερδοφόρες και τα συνολικά καθαρά κέρδη μετά τη φορολόγησή τους μόνο για το 2011, έφταναν τα 191 εκατομμύρια ευρώ. Συνεκτιμώντας τα αναμενόμενα οικονομικά αποτελέσματα για τη δεκαετία 2012-2021, βάσει του δεκαετούς επιχειρηματικού σχεδίου τής ΔΕΠΑ, σύμφωνα με το οποίο το μέσο ετήσιο επίπεδο καθαρών κερδών χρήσεως μετά από φόρους θα ξεπεράσει αυτό του 2011, καταλαβαίνουμε ότι πρόκειται για μια μακροπρόθεσμα, όχι απλώς υγιή, αλλά εξαιρετικά κερδοφόρα επιχείρηση. Μα, πάνω απ’ όλα, πρόκειται για όμιλο που παίζει στρατηγικό ρόλο στην ενεργειακή ασφάλεια της πατρίδος μας. Πρόκειται δηλαδή ουσιαστικά, για παράγοντα που καθορίζει την ίδια την εθνική μας ασφάλεια. 
Σε σχέση με το θέμα αυτό, μπήκε στο παρόν νομοσχέδιο μια τροπολογία του ΤΑΙΠΕΔ για την πρόσβαση ιδιωτών σε απόρρητες πληροφορίες εταιρειών τού δημοσίου που εκποιούνται. Το ΤΑΙΠΕΔ ως φορέας αρμόδιος για τις επαφές με τους υποψήφιους αγοραστές στρατηγικών επιχειρήσεων του ελληνικού δημοσίου, θέλει να θέτει στη διάθεσή τους κάθε είδους πληροφορίες, που αφορούν στις κρατικές εταιρείες, ακόμα και εκείνες που είναι απόρρητες. Αυτή είναι μια διάταξη, που αφορά προφανώς και τις ΔΕΠΑ, ΔΕΣΦΑ, αφού φωτογραφίζει ζητήματα ενεργειακής ασφάλειας της χώρας. Μάλιστα φροντίζετε να απαλλάξετε εκ των προτέρων, το Διοικητικό Συμβούλιο του ΤΑΙΠΕΔ από κάθε ευθύνη που μπορεί να προκύψει εξαιτίας της διαδικασίας αποκάλυψης σε υποψηφίους αγοραστές απορρήτων στοιχείων για την εθνική μας ασφάλεια και την ενεργειακή επάρκεια της χώρας.
Οι Ανεξάρτητοι Έλληνες αντιτιθέμεθα σθεναρά σε κάθε προσπάθεια τής συγκυβέρνησης για εκχώρηση της εθνικής κυριαρχίας. Είμαστε επίσης κάθετα αντίθετοι, όχι γενικά στις αποκρατικοποιήσεις, αλλά στο ξεπούλημα στρατηγικής σημασίας περιουσιακών στοιχείων του ελληνικού δημοσίου, γι’ αυτό και απορρίπτουμε παρόμοιες εμπνεύσεις τού ΤΑΙΠΕΔ, που απλώς επιβεβαιώνουν πως το ίδιο το ταμείο δεν είναι τίποτε άλλο παρά μια μαριονέτα της τρόικας. 
Εδώ θέλω να θυμίσω πως, με αφορμή το μεγάλο ζήτημα της ενεργειακής ασφάλειας της χώρας, με σχετική ερώτηση που είχα καταθέσει, ρώτησα τον κ. Στουρνάρα για την επάρκεια των μελών του Δ.Σ. τού ΤΑΙΠΕΔ, αν δηλαδή γνωρίζουν να χειρίζονται τέτοιες περίπλοκες και εθνικά κρίσιμες υποθέσεις. Έτσι λοιπόν ήρθε στα χέρια μου μια αποκαλυπτική απάντηση του Υπουργείου Οικονομικών για τα προσόντα της ηγεσίας του Ταμείου Ιδιωτικοποιήσεων του Δημοσίου. Ο κ. Στουρνάρας αποκάλυψε ότι υπάρχουν παραλείψεις στα βιογραφικά και κενά στα προσόντα δύο τουλάχιστον μελών του Δ.Σ. του ΤΑΙΠΕΔ και αναφέρομαι στον κ. Αντώνιο Βαρθολομαίο, ο οποίος εμφανίστηκε, αναληθώς, στη Βουλή, όταν πρωτοδιορίστηκε το 2011, ως κάτοχος μεταπτυχιακών τίτλων και μάλιστα διδακτορικού από τις ΗΠΑ και σήμερα αποδεικνύεται ότι δεν διέθετε ποτέ αυτά τα προσόντα. Και η κ. Ζωηρού εμφανίστηκε στη Βουλή το 2011 ως οικονομολόγος, αλλά για άγνωστους λόγους παρέλειψε να αναφέρει ότι στην πραγματικότητα είναι απόφοιτος τού ΤΕΙ Αθήνας σε άλλο γνωστικό αντικείμενο. Μάλιστα στο βιογραφικό που κατέθεσε, φαίνεται σε ηλικία είκοσι τεσσάρων ετών, μόλις δηλαδή ένα χρόνο μετά την αποφοίτησή της από το ΤΕΙ Αθήνας, να διορίζεται στο Βέλγιο διευθύντρια οικονομικών γνωστής εταιρείας τηλεπικοινωνιών μεγάλου διεθνούς ομίλου. Αυτοί λοιπόν είναι οι άνθρωποι, που ουσιαστικά αποφασίζουν για την ενεργειακή ασφάλεια της χώρας μας. Αυτοί υπογράφουν για τους διαγωνισμούς-εξπρές. Αυτοί είναι που καθορίζουν δυστυχώς και τους όρους εκποίησης του δημόσιου ενεργειακού δικτύου, δηλαδή της περιουσίας όλων των Ελλήνων.
Ως Ανεξάρτητοι Έλληνες, καλέσαμε τον Υπουργό κ. Στουρνάρα να σταματήσει κάθε διαδικασία στην οποία ενεπλάκη το παρόν Δ.Σ. και να προβεί στην άμεση ανασυγκρότησή του. Όχι μόνο δεν το έπραξε, αλλά έρχεται εδώ σήμερα να τους απαλλάξει και από κάθε ευθύνη διαρροής ευαίσθητων εθνικών πληροφοριών, που θα αποβεί σε βάρος της ασφάλειας της χώρας. Καταγγέλλουμε ανοιχτά στον ελληνικό λαό αυτήν την απαράδεκτη πρακτική και φυσικά καταψηφίζουμε κάθε διάταξη που φαλκιδεύει την εθνική κυριαρχία τής πατρίδας μας.
Ευχαριστώ.
(Χειροκροτήματα από την πτέρυγα των Ανεξαρτήτων Ελλήνων)</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Ευχαριστούμε και εμείς.
Το λόγο έχει ο κ. Μιχελογιαννάκης για επτά λεπτά.</ChairmanSpeech> 
<Speech><Parlmember>ΙΩΑΝΝΗΣ ΜΙΧΕΛΟΓΙΑΝΝΑΚΗΣ</Parlmember>: Ευχαριστώ, κύριε Πρόεδρε.
Κύριε Υπουργέ, σήμερα επιστρατεύετε την ατομική σύμβαση. Σήμερα επιστρατεύετε την ελάττωση των οργανικών θέσεων. Σήμερα επιστρατεύετε την κατάργηση του υποχρεωτικού δεκαμήνου. Σήμερα επιστρατεύετε το επτάμηνο. Σήμερα επιστρατεύετε άτομα που έχουν επτά με οκτώ μήνες να πληρωθούν και σήμερα διευκολύνετε προκλητικά τους πλοιοκτήτες. Ένα μόνο παράδειγμα:  δεκαπέντε χιλιάδες ΤΟΡ, ίδια φορολογία με ένα μηχανικό Α΄ του Ναυτικού! Αυτήν την επιστράτευση κάνετε. Μην τολμήσετε τουλάχιστον τη μείωση της επιστροφής του ειδικού φόρου κατανάλωσης στο αφορολόγητο πετρέλαιο, το 30% του αγροτικού ρεύματος, το ειδικό φορολογικό, το μη πλειστηριασμό, την κατώτερη εγγυημένη τιμή, τη μη μείωση της επιστροφής του ΦΠΑ, την ελάττωση τού ΦΠΑ στα εφόδια και την επιδότηση των ζωοτροφών και την εντάξετε μέσα σε πλαίσιο κοινωνικού αυτοματισμού, γιατί αυτός θα είναι ο τάφος σας. Μην κάνετε παραλληλισμούς τέτοιους σήμερα.
Υπουργέ μου, όταν μιλούσε κάποιος για ενέργεια, μιλούσε για παραγωγικότητα, για ανταγωνιστικότητα, για περιβάλλον και για σταθερότητα σε ένα περιβάλλον μιας Ελλάδας που έχει τα εξής στοιχεία: Πρώτο στοιχείο: Λες: «Το 64% του πετρελαίου το έχω στη Μέση Ανατολή. Έχω ένα κομμάτι στην Αμερική και έχω και ένα κομμάτι στη Ρωσία. Έχω ανάγκη ως Ευρώπη ένα 40% και απ’ αυτό το 85% το εισάγω». Αυτή είναι η εικόνα τουλάχιστον της Ευρώπης που επικαλείστε. Χιλιάδες διάσπαρτα νησιά, διάσπαρτοι ορεινοί όγκοι, προσβασιμότητα στο 35% μη εφικτή. Και το γνωρίζετε. Το ένα είναι αυτό. 
Δεύτερον: Ολιγοπώλιο μέχρι τώρα αποδεδειγμένο. Ο αγωγός είναι παλιά ιστορία. Και δεν φτάνει μόνο αυτό, αλλά έχουμε τούτη τη στιγμή και σε αυτήν την περίοδο τουλάχιστον, όλους αυτούς οι οποίοι πάνε να ασχοληθούν με αυτήν την ενέργεια, να έχουν κέρδη τα οποία ουδείς κλάδος της ελληνικής κοινωνίας τα έχει δει ποτέ του.
Ερωτάσαι, Υπουργέ μου, το εξής: Σου είπε κανείς ότι η Ευρωπαϊκή Επιτροπή σε υποχρεώνει να φέρεις το νόμο αυτό ή σου δίνει τη δυνατότητα να τον επεξεργαστείς; Σου είπε κανείς, Υπουργέ μου, ότι μπορείς τις τεχνητές ελλείψεις καυσίμων, που έχουν γίνει τέσσερις φορές μέχρι τώρα, να τις αντιμετωπίσεις με αυτό το μόρφωμα το οποίο καταθέτεις; Σου έχει πει κανείς, Υπουργέ μου, αν τον έλεγχο των αποθεμάτων, την αμέλεια και την ασυνέπεια τόσων χρόνων, τη διαχειρίζεσαι σήμερα; Το τριαντάρι με τις ενενήντα μέρες θα το δεις, όταν θα δεις το 1/3 των τελικών προϊόντων και τα 2/3 των ενδιάμεσων ημικατεργασμένων να εφαρμόζονται μέσα στο νόμο και θα δεις τότε τι γίνεται. Φέρνεις ένα μη κερδοσκοπικό νομικό πρόσωπο ιδιωτικού δικαίου. Λογικό είναι αυτό. Το περίμενα. Άλλωστε μέχρι τώρα όλο προς τα εκεί πάμε, στο μη κερδοσκοπικό ιδιωτικού δικαίου. 
Και αλλάζεις το ν. 3052, θεωρώντας δήθεν με επιχειρήματα, ότι ο ανταγωνισμός θα βελτιωθεί, θα πέσουν δηλαδή οι τιμές. Πείτε μας το σκεπτικό, για να το καταλάβω και εγώ.
Υπουργέ μου, γνωρίζεις πάρα πολύ καλά  –στο είπαν άλλωστε από το ΣΥΡΙΖΑ και στο τόνισαν- τη δυνατότητα που είχες μέχρι το 2017, της τετραετίας, το να εναποθέσεις  το 30% τώρα. Και σαφώς και το ΠΑΣΟΚ, δικός σας εταίρος, ήδη έχει θέσει θέμα πάνω σε αυτό και το έχει πει. Γνωρίζεις επίσης πολύ καλά ποια συμφέροντα εξυπηρετούνται με το 30% που πρέπει να τα κατονομάσεις, διότι αυτό το πράγμα ο λαός το καταλαβαίνει. Και μάλιστα, όταν έχεις ένα ιστορικό βεβαρημένο, έχεις μια εξίσωση θέρμανσης-κίνησης διαλυμένη, έχεις ένα λαθρεμπόριο όπου σου λένε έξι υπουργικές αποφάσεις «βάλε», δεν τις υπογράφεις, το σύστημα εισροής-εκροής δεν το κάνεις, σου λένε οι βενζινοπώλες «δώσε μου τα 11 χιλιάρικα να βάλω τον έλεγχο μέσα στα βενζινάδικα» και δεν το κάνεις. Γνωρίζεις πολύ καλά ότι δεν είναι 600 εκατομμύρια το χρόνο αλλά πολύ περισσότερο και φτάνεις στο εξής σημείο: Με την αρχή του λαθρεμπορίου, δηλαδή την αποθήκευση, να πας να υποθηκεύσεις το μέλλον της Ελλάδος σε συγκεκριμένες τάξεις, στα τέσσερα ναυπηγεία και στους δέκα που κάνουν τη μεταφορά τους. Συγκεκριμένα, είναι δεκατέσσερα ονόματα και τα καταγγέλλω εδώ. Αυτό το παιχνίδι παίζεται.
Πότε ελέγξατε την ΕΛΠΕ και τη «MOTOR OIL»; Πότε δώσατε τη δυνατότητα «των αποθηκεύτρων» μπόνους να παίζονται σήμερα με ένα περίεργο παιχνίδι στα διυλιστήρια; Δεν τους έφταναν αυτά, να βάλουμε και αποθήκευτρα; Δηλαδή να δίνουμε επί τόπου μπόνους; Τι το κάναμε εδώ, σούπερ μάρκετ, καρτούλα, κερδίζω και παίρνω; 
Και δεν φτάνει μόνον αυτό. Έλεγχο στο εξωτερικό ποτέ δεν θα κάνετε. Γιατί δεν θα κάνετε; Διότι δεν κάνατε ποτέ εδώ, στην αποθήκευση. Και ο ίδιος ο κεντρικός φορέας που πάτε να κάνετε, είναι ένας ο οποίος μπορεί και να πουλά, μπορεί να κάνει και τα πάντα. Γνωρίζετε πολύ καλά ότι το μέχρι στιγμής ιστορικό σας δεν μας δίνει τη δυνατότητα να σας πιστέψουμε.
Ασφαλώς και ο έλεγχος των αποθεμάτων δεν μπορεί να γίνει. Ασφαλώς και πρέπει να είναι εντός επικράτειας όλο το πετρέλαιο. Ασφαλώς και πρέπει να αυξηθεί η παραγωγικότητα και η ανταγωνιστικότητα.
Θα πω δύο πράγματα μόνο για δύο προκλητικές καταστάσεις, που αύριο θα τα ακούσετε. Τολμάτε και μιλάτε για κοινωνικό τιμολόγιο στο ρεύμα, στη ΔΕΗ, όταν μέσα σε τέσσερα χρόνια το έχετε ανεβάσει δεκατρείς φορές. Ανεβάζω επί δεκατρία, κόβω το ένα, αφήνω τα δώδεκα και λέτε αυτό! Για όνομα της Παναγίας! Να κάνω και εγώ σε κάτι αύξηση επί δεκατρία και μετά να κόβω το ένα από τα δεκατρία, άρα είμαι καλός και κάνω κοινωνική πολιτική. Δεν είναι κοινωνική πολιτική αυτή. 
Για τα φωτοβολταϊκά θα τα πούμε αύριο. Εκεί είναι μια ολόκληρη συζήτηση και θα κουβεντιάσουμε.
Όσον αφορά το τελευταίο, είμαστε μια Ελλάδα με αυξημένη εξάρτηση, χωρίς εξοικονόμηση ενέργειας, χωρίς αξιοποίηση ανανεώσιμων πηγών. Δεν ξέρω ποιοι έχουν τις ευθύνες, τα ενοχικά κόμματα που κυβερνάτε μαζί τους. Άλλωστε αυτά κυβερνάνε χρόνια. 
Και δεν φτάνει μόνο αυτό, αλλά γίνονται όλα αυτά μέσα σε τρεις συγκυρίες: Αρχίζουν στο Κατάκολο και στον Πατραϊκό Κόλπο έρευνες, στην Κρήτη υπάρχει έρευνα, με την ΑΟΖ βλέπετε πολύ καλά την πολιτική που κάνετε αυτές τις μέρες και το τι κουβεντιάζεται. Επίσης με το Πράσινο Βιβλίο τής ενέργειας τής Ευρωπαϊκής Ένωσης για βιωσιμότητα, ανταγωνιστικότητα και ασφάλεια ούτε καν ασχολείστε και το σημαντικότερο πάνω απ’ όλα,  είναι ότι σήμερα μέσα στις περιόδους της κρίσης δεν δίνετε ακόμα απαντήσεις για το αν τυχόν αυτές οι ΑΟΖ και όλα αυτά δεν πάνε καλά. Καλά το είπανε μερικοί για ενδεχόμενο πόλεμο.
Περιμένετε στις εξήντα τρεις μέρες στα όρη και στα απομακρυσμένα νησιά να δώσετε λύση; Είναι εγκληματική η πράξη σας. Είναι εγκληματικό το νομοσχέδιο. Πάρτε το πίσω. 
Ευχαριστώ.
(Χειροκροτήματα από την πτέρυγα του ΣΥΡΙΖΑ-ΕΚΜ)</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Ευχαριστούμε και εμείς.
Το λόγο έχει ο κ. Γιοβανόπουλος για επτά λεπτά.</ChairmanSpeech>
<Speech><Parlmember>ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ</Parlmember>: Ευχαριστώ, κύριε Πρόεδρε.
Ομολογώ, κύριε Υπουργέ, κυρίες και κύριοι συνάδελφοι, ότι τον τρόπο με τον οποίο τσαλάκωσε η Μάργκαρετ Θάτσερ τους καρμπονάρους, τον μελέτησα από το βιβλίο του Μίμη Ανδρουλάκη, για τις συμπεριφορές των νεοφιλελεύθερων ανθρώπων, όταν διοικούν, πιστεύοντας ότι έχουν πίσω «πλάτες», πιστεύοντας ότι μπορούν να δαμάσουν κοινωνικούς ιστούς.
Αυτό που συμβαίνει με τους αγρότες, αυτό που συμβαίνει με την ΠΝΟ όμως να ξέρετε ότι έχει άλλα χαρακτηριστικά. Και έχει άλλα χαρακτηριστικά γιατί δεν έχει από πίσω μια βρετανική αυτοκρατορία, όπως είχε η Μάργκαρετ Θάτσερ. Επίσης όμως δεν έχει αυτό το ελληνικό στοιχείο σύμπραξης. Πρέπει να σας πω ότι στα μπλόκα της Κουλούρας πάνω στην Ημαθία, ήδη έρχονται να ενισχύσουν τους αγρότες τα ΚΤΕΛ, οι ταξιτζήδες, εκείνες οι κοινωνικές ομάδες που πλήττονται ευθέως. Αρχίζουν σιγά-σιγά να συνασπίζονται οι άνθρωποι απέναντι σ’ αυτήν τη λαίλαπα έτσι, όπως στήνεται, έτσι, όπως έρχεται με τις πολιτικές σας.
Δεν θα μιλούσα καθόλου σήμερα, αλλά διάβασα αυτήν την τροπολογία την οποία φέρνετε, λες και δεν σας έχει μιλήσει κανείς ποτέ για τη βιομηχανική κατασκοπεία, δεν σας έχει μιλήσει κανένας ποτέ για το πόσο μεγάλο έγκλημα είναι η εσωτερική πληροφόρηση, λες και δεν έχουν γραφτεί βιβλία, δεν έχουν γίνει ολόκληρες ταινίες, δεν έχουν γίνει ακόμα και πανεπιστημιακά μαθήματα για το τι σημαίνει να μαθαίνει ο Α τα μυστικά τού Β.
 Ακούστε τι λέτε: «εμπιστευτικές και απόρρητες πληροφορίες». Σε ποιους τα δίνετε; Σε οποιονδήποτε –λέει- κρίνει το ΤΑΙΠΕΔ ότι μπορεί να είναι υποψήφιος επενδυτής, ο οποίος θα έρθει, θα πει μια καλημέρα, θα δείξει πέντε δραχμές πάνω στο τραπέζι και χωρίς να πληρώσει ένα σεντ, θα μάθει όλα τα μυστικά, μπορεί και κρατικά, μπορεί και εθνικής ασφάλειας, χωρίς κανένα πρόσκομμα, χωρίς κανένα εμπόδιο. Τι πάτε να κάνετε; Γιατί;
Και ξέρετε, φοβάστε κιόλας. Φοβάστε! Ακούστε, «δεν γεννά αστική ή διοικητική ευθύνη..», δηλαδή από την πρώτη στιγμή να απαλλάξουμε τους ανθρώπους που θα δώσουν αυτές τις πληροφορίες. Θέλετε να τους απαλλάξετε και τον εαυτό σας και το ΤΑΙΠΕΔ και τους ανθρώπους που είναι στις διοικήσεις των εταιρειών. Να τις πάρουν τις πληροφορίες, αλλά δεν έχουμε ευθύνη!
Γιατί το βάζετε αυτό; Αφού είναι κάτι νόμιμο, αφού είναι κάτι ωραίο, αφού είναι κάτι συμφωνημένο. Σε ποια εταιρεία -το έχετε δει σε όλο τον κόσμο αυτό- ιδιωτική ή δημόσια, να δίνονται αυτές οι πληροφορίες και τα φέρνετε εδώ να τα ψηφίσει η Βουλή των Ελλήνων;
Θέλω να πω, μιλώντας για ενέργεια, ότι σήμερα το αγροτικό πετρέλαιο είναι στο 1,5 ευρώ και οι λιμουζίνες να φουλάρουν με 1,5 ευρώ. Δεν μπορεί να συνεχιστεί αυτό το πράγμα και δεν μπορεί να επιμένετε. Δώστε μια ανάσα στους ανθρώπους που καλλιεργούν. Με αυτά τα έξοδα, με αυτά τα γεωργικά εφόδια, με αυτό το κόστος λειτουργικότητας κανένας αγρότης δεν μπορεί να σηκωθεί και να πάει στη δουλειά του. 
Αυτή είναι η ρύθμιση που πρέπει να φέρετε. Σ’ αυτήν τη ρύθμιση πρέπει να επιμένετε, όταν μιλάτε για ενεργειακή πολιτική και όχι να μας φέρνετε τέτοια κατάπτυστα νομοσχέδια εδώ, για να κάνετε –λέει- αποθεματικά του πετρελαίου απιστοποίητα. 
Κανένας δεν θα μπορεί να ξέρει εάν υπάρχει ή δεν υπάρχει όντως αυτή η ποσότητα πετρελαίου, εκεί που πρώτοι εσείς από όλη την Ευρώπη αποφασίσατε ότι πρέπει να δημιουργηθεί αυτή η αποθήκη και να πάμε κάπου αλλού, ενώ έχετε τη δυνατότητα να μην επιλέξετε αυτήν την οδό. Έχετε τη δυνατότητα να δημιουργήσετε μια διαχειριστική αρχή, αλλά εσείς κάνετε αυτό που δεν έκανε κανένα άλλο κράτος στην Ευρώπη.
Και πείτε μου: ποιος άλλος επέλεξε εμάς να είμαστε η αποθήκη του; Ήρθε έστω ένα κράτος από αυτούς τους φίλους, τους είκοσι επτά, τους είκοσι έξι, τους είκοσι πέντε, τους δώδεκα να μας κάνει εμάς αποθήκη, να φυλάμε εμείς τα δικά του, αφού είναι τόσο ωραία αυτή η συντροφιά και την εμπιστεύεστε τόσο πολύ και θα σας προδώσει «πριν αλέκτορα φωνήσαι»; Εσείς όμως επιμένετε. 
Ευτυχώς υπάρχει η ΑΟΖ και θα λύσει πολλά από τα προβλήματα τα οποία εσείς παραδίδετε χωρίς καμμία μα καμμία συστολή στους ανθρώπους, που απλώς στέλνουν επιταγές, στους ανθρώπους που απλώς σας λένε «κάντε αυτό» και το κάνετε, «γράψτε αυτό» και το γράφετε, «φέρτε αυτό» και το φέρνετε.
Την τροπολογία αυτή έπρεπε να τη φέρετε στην επιτροπή, να τη συζητήσει η επιτροπή. Τι θα πει να ερχόμαστε και να ξεπουλάμε τα τελευταία μυστικά, τα τελευταία οχυρά, την τελευταία περιουσία; Για ποιον; Τα υπογράφετε και τα φέρνετε.
Υπάρχει όμως η ΑΟΖ. Μην αργείτε ούτε λεπτό. Η ΑΟΖ είναι το εθνικότερο κεφάλαιο που πρέπει να γίνει σήμερα.
Η Γαύδος και το σύμπλεγμα του Καστελλόριζου είναι τα ακριτικότερα σημεία, οι εσχατιές εκείνες που θα λαμπρύνουν τον ελληνισμό και θα μας δώσουν αξιοπρέπεια. Όλη εκείνη η γειτνίαση με την ΑΟΖ της Λιβύης και κυρίως της Κύπρου, για να έρθει και ο μεγάλος αγωγός ο Euroasia Interconnector, που θα ενώσει Ισραήλ, Κύπρο, Κρήτη, Πελοπόννησο, Ιταλία, ηπειρωτική Ευρώπη. Αργείτε να φέρετε αυτό το νομοσχέδιο και φέρνετε ένα σωρό τέτοιες διατάξεις, οι οποίες για εμάς είναι στην ουσία αδιάφορες, γιατί θέλετε με αυτήν την Πλειοψηφία των τριών συγκυβερνώντων κομμάτων, να τα περνάτε όλα. 
Ελάτε να δούμε την ΑΟΖ. Ελάτε να δούμε πώς η θαλάσσια γη μας –γιατί    είμαστε θαλάσσια γη-    θα μπορέσει να προκόψει. Όλα τα άλλα που φέρνετε, είναι, δυστυχώς, στα όρια της προδοσίας. 
Ευχαριστώ.
(Χειροκροτήματα από την πτέρυγα των Ανεξαρτήτων Ελλήνων)</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Ο κ. Ανδρουλάκης έχει το λόγο. 
ΔΗΜΗΤΡΙΟΣ (ΜΙΜΗΣ) ΑΝΔΡΟΥΛΑΚΗΣ: Κύριε Υπουργέ, περιμένω να απαντήσετε στις αγωνίες των συναδέλφων, αν δηλαδή αυτή η εφαρμογή της οδηγίας σπάει το ολιγοπώλιο ή δημιουργεί πρόσθετες διευκολύνσεις, ας το πούμε, στους ομίλους τους ελληνικούς. Αυτό είναι ένα κρίσιμο ερώτημα. Και επειδή με κοιτάζει ο συνάδελφος κ. Πετράκος, προσπαθώ να καταλάβω –δεν κατάλαβα από την ομιλία του, αλλά ανυπομονώ να ακούσω και από αυτόν- πώς μπορεί να οδηγήσει αυτή η εφαρμογή της οδηγίας στην υποκατάσταση της διύλισης από εμπορία, από εισαγωγές. Αυτό περιμένω να το δω πιο πρακτικά. 
Περιμένω λοιπόν να απαντήσετε. Αλλά επειδή εγώ, κύριε Υπουργέ, δεν μετέχω στην Επιτροπή Ενέργειας, ήθελα να θέσω προς την Κυβέρνηση ένα γενικότερο ζήτημα,. Η ενεργειακή στρατηγική της χώρας χαράχτηκε σε μία περίοδο υπεραισιοδοξίας -να μην πω φούσκας- υπό την πίεση πολλών λόμπι και μιας ρηχής –την τελευταία τουλάχιστον περίοδο, πριν από τρία χρόνια- αφελούς πράσινης σκέψης, η οποία στρέφεται σε τελευταία ανάλυση και κατά των ανανεώσιμων πηγών ενέργειας. 
Λέω λοιπόν ότι έχει ωριμάσει η ανάγκη να επαναχαραχθεί η εθνική ενεργειακή στρατηγική υπό την πίεση νέων παραγόντων. Έχουμε εντελώς νέους παράγοντες στο ενεργειακό ζήτημα. 
Πρώτον, βέβαια -που είναι και το βασικότερο- η εκτόξευση του ενεργειακού κόστους, η οποία βυθίζει την ανταγωνιστικότητα των ελληνικών προϊόντων και περιορίζει -για να μην πω εξαφανίζει- σε μεγάλο βαθμό τα επώδυνα «κέρδη» ανταγωνιστικότητας, λόγω της μείωσης του  κόστους εργασίας ανά μονάδα προϊόντος. Και εδώ δεν είναι μόνο, όπως ορισμένοι το λένε, η δυσβάστακτη υπερφορολόγηση, αλλά κατά τη γνώμη μου και λανθασμένες επενδυτικές επιλογές, που αφορούν το  μείγμα καυσίμων της χώρας. 
Το δεύτερο που όλοι βέβαια αντιλαμβανόμαστε, είναι ότι η ανακάλυψη νέων κοιτασμάτων στην περιοχή της Ανατολικής Μεσογείου τροποποιούν τα γεωπολιτικά δεδομένα της ενέργειας στη χώρα μας και πρέπει να το λάβουμε υπ’όψιν μας. 
Το τρίτο είναι ότι εξαγγέλλονται  κρατικοποιήσεις με πολύ στενά ταμειακά κριτήρια, που δεν εντάσσονται σε μία βιώσιμη προοπτική στην ενέργεια. 
Το άλλο το βασικό είναι ότι παρά τη ρητορική της Ευρωπαϊκής Ένωσης για τη μείωση των εκπομπών αερίων, συμβαίνει, κύριοι συνάδελφοι, αυτήν την περίοδο κάτι το καταπληκτικό. Έχουμε μια γενικευμένη στροφή της Ευρωπαϊκής Ένωσης και μάλιστα του πυρήνα της –βλέπε Γερμανία- προς τον άνθρακα και προς το λιγνίτη, με ή χωρίς στάνταρντ και ξέρετε όλοι τι άνισος ανταγωνισμός δημιουργείται, διότι το φυσικό αέριο είναι πολύ ακριβό, παρά την επαναδιαπραγμάτευση των συμβολαίων, που γίνεται σε όλο τον κόσμο και ο άνθρακας είναι πολύ πιο φθηνός. Έχουμε δηλαδή ένα ενεργειακό «ντάπινγκ» από αυτούς που μας κάνουν μαθήματα περιβάλλοντος, τους Γερμανούς για παράδειγμα.
Είναι εντυπωσιακό, διότι επίσης υπολειτουργεί εντελώς η αγορά δικαιωμάτων εκπομπής αερίων. Έχει εξευτελιστεί. Και η προσπάθεια ανόρθωσής της θα δημιουργήσει νέα προβλήματα ανταγωνιστικότητας για την Ελλάδα. Και συμβαίνει και κάτι άλλο. Οι Αμερικάνοι αποκτούν ενεργειακή αυτάρκεια χάριν στη μετατόπισή τους, την προβληματική βεβαίως, προς το σχιστολιθικό αέριο, ενώ  για την Ευρώπη το σχιστολιθικό αέριο αποτελεί μια μακρινή αμφιλεγόμενη υπόθεση.
Όλα αυτά δημιουργούν μία μεγάλη αβεβαιότητα στην αγορά ενέργειας τής Ευρώπης και έχουμε το εξής καταπληκτικό: Φυγή κεφαλαίων από επενδύσεις στην ενέργεια της Ευρώπης προς τρίτες χώρες και ότι κανείς δεν ξέρει πού πάμε ακριβώς. Δηλαδή πού πάμε; Έχουμε, κύριοι συνάδελφοι, μία διαφαινόμενη υπόγεια αναθεώρηση του χρονοδιαγράμματος μείωσης των εκπομπών αερίου θερμοκηπίου, με βάση δηλαδή την πρόβλεψη, το 2020 να έχουμε το 80% των εκπομπών του ’90. Μία υπόγεια αναθεώρηση, ενώ εμείς δεν έχουμε πάρει τα  μέτρα μας έγκαιρα, ώστε να είμαστε ανταγωνιστικοί στον τομέα της ενέργειας. Έχουμε μία αφέλεια στον σχεδιασμό μας. Έχουν γίνει τρομακτικά λάθη σχεδιασμού στην ενεργειακή πολιτική. Γι’ αυτό νομίζω ότι πρέπει να υπάρξει αυτή η συντεταγμένη αποτελεσματική εθνική συζήτηση για την επαναχάραξη ενεργειακής στρατηγικής και να τεθεί στην Ευρωπαϊκή Ένωση το ζήτημα «πού πάμε», ώστε να εξαλειφθεί η αβεβαιότητα στην ευρωπαϊκή αγορά ενέργειας.</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Με τον κ. Τζαμτζή ολοκληρώνεται ο κατάλογος των ομιλητών, εκτός αν είναι κάποιος συνάδελφος στην επιτροπή και προλάβει να έρθει. Διαφορετικά, μετά περνάμε στον κύριο Υπουργό και στους Κοινοβουλευτικούς Εκπροσώπους.
Ορίστε, κύριε Τζαμτζή, έχετε το λόγο.</ChairmanSpeech> 
<Speech><Parlmember>ΙΟΡΔΑΝΗΣ ΤΖΑΜΤΖΗΣ</Parlmember>: Ευχαριστώ πολύ, κύριε Πρόεδρε. Παρακολούθησα –επειδή είμαι ο τελευταίος εκ των ομιλητών συναδέλφων- τους συναδέλφους και αυτό το οποίο διαπίστωσα είναι, ότι υπάρχει ένας ανταγωνισμός ποιος θα εκπέμψει την πιο δυνατή, την πιο μεγάλη κορώνα, όσον αφορά αυτό το νομοσχέδιο. Μου δόθηκε η εντύπωση –και όχι μόνο σ’ εμένα- ότι αυτό το νομοσχέδιο πραγματικά γκρεμίζει τα πάντα. Δεν αφήνει τίποτα όρθιο. Ισοπεδώνει την οικονομία, ισοπεδώνει τα απόρρητα μυστικά του κράτους. Είναι δυνατόν; 
Υπάρχει πράγματι ένας ανταγωνισμός. Από τη μία, έχουμε τη μονίμως απούσα από την αίθουσα Χρυσή Αυγή και από την άλλη ΣΥΡΙΖΑ και Ανεξάρτητοι Έλληνες ανταγωνίζονται ποιος θα πει τη μεγαλύτερη και πιο δήθεν βαρύγδουπη κουβέντα. Είναι δυνατόν να λέγονται αυτά τα πράγματα; Είναι δυνατόν τη στιγμή που ο ίδιος ο Υπουργός τοποθετήθηκε από τη θέση του και είπε ότι «Ναι, όσον αφορά την τροπολογία Στουρνάρα-Καλαφάτη, θα υπάρξει βελτίωση της τροπολογίας»; Το είπε! Προηγουμένως εδώ, προλαλήσας συνάδελφος στήριξε όλη την επιχειρηματολογία και την ομιλία του πάνω σε αυτό το θέμα.
Κυρίες και κύριοι συνάδελφοι, με το συγκεκριμένο σχέδιο νόμου δεν γκρεμίζεται η Ελλάδα. Εναρμονίζεται η εθνική νομοθεσία με τη συγκεκριμένη οδηγία 2009/119 των Ευρωπαϊκών Κοινοτήτων. Βεβαίως ορίζονται συγκεκριμένα θέματα για την υποχρέωση της χώρας για τη διατήρηση ενός ελάχιστου επιπέδου αποθεμάτων αργού πετρελαίου. Δημιουργείται φορέας και ορίζεται και η διατήρηση ενός 10% έως 30% σε χώρες εκτός της Ελλάδας, σε χώρες τής Ευρωπαϊκής Ένωσης. 
Θεωρώ πραγματικά υπερβολικές –και είναι η πιο ήπια έκφραση που μπορώ να χρησιμοποιήσω- τις αιτιάσεις ή τους φόβους που εκφράστηκαν από την Αντιπολίτευση για το θέμα αυτό. Κι έρχεται αμέσως το ερώτημα: εσείς του ΣΥΡΙΖΑ που κάνετε τα ανοίγματα στην Ευρωπαϊκή Ένωση και συναντάτε ανθρώπους τής Ευρωπαϊκής Ένωσης, τις ευρωπαϊκές οδηγίες που θα ψηφίζει το Ευρωπαϊκό Κοινοβούλιο στο οποίο και εσείς συμμετέχετε ή τα αδελφά σας κόμματα συμμετέχουν, δεν θα τις ψηφίζετε; Τι θα λέτε; «Εμείς γουστάρουμε έτσι και δεν ψηφίζουμε;»
Θα πρέπει αυτό το παραμύθι να σταματήσει. Αυτός ο λαϊκισμός επιτέλους από την πλευρά τού ΣΥΡΙΖΑ πρέπει να σταματήσει. Για το καλό σας.
 Δεύτερον, διασφαλίζεται η έγκαιρη μεταφορά των αποθεμάτων στη χώρα και ο χρόνος των εξήντα ημερών που ορίζεται είναι αρκετός. 
Κυρίες και κύριοι συνάδελφοι, το νομοσχέδιο είναι προς τη σωστή κατεύθυνση. Υπάρχει πράγματι ένα πολύ μεγάλο θέμα, αυτό του λαθρεμπορίου. Και σε αυτό εγώ θα ζητήσω από τον Υπουργό να κάνει ό,τι είναι δυνατόν. Δεν είναι μόνο 600 εκατομμύρια. Εγώ στήριξα αυτές τις  ενέργειες και την πολιτική τής Κυβέρνησης, γιατί πραγματικά πρέπει να χτυπηθεί το λαθρεμπόριο, γιατί τα λεφτά είναι πολύ περισσότερα. 
Δώστε τουλάχιστον μία πίστωση χρόνου σ’ αυτήν την Κυβέρνηση να δούμε τι αποτελέσματα θα έχει με τα μέτρα που πήρε για την καταστολή τού φαινομένου της λαθρεμπορίας των καυσίμων, το οποίο ταλανίζει τη χώρα από γεννήσεώς της ή από τότε που έχει τη δυνατότητα να έχει πετρέλαια ή να εισάγει πετρέλαια ή να κάνει οτιδήποτε.
Είπαμε και προτείναμε -πρώτα απ’ όλα εμείς της συμπολίτευσης- ότι θα πρέπει να ενεργοποιηθεί και ο «Ήφαιστος» για τους ελέγχους, πρέπει να ενεργοποιηθεί και ουσιαστικά να μπούνε GPS πάνω στα βυτιοφόρα, για να αντιμετωπιστεί το πρόβλημα της λαθρεμπορίας των πετρελαίων των πλοίων. 
Αυτό εσείς δεν το στηρίζετε όμως. Άκουσα να μιλά ο ΣΥΡΙΖΑ για άλλα θέματα, για το θέμα της απεργίας των ναυτεργατών και άκουσα και τον κ. Μιχελογιαννάκη να «διαρρηγνύει τα ιμάτιά του» εδώ πέρα. 
Θέλω να ρωτήσω και εσάς, κύριε Παπαδημούλη, και τον κ. Μιχελογιαννάκη: Δεν σας ενδιαφέρουν οι αγρότες; Οι αγρότες της Κρήτης δεν έχουν δρόμους ούτε τρένο να μεταφέρουν τα εμπορεύματά τους στην Αθήνα, για να μπορέσουν να τα πουλήσουν. Έχουν –θα μου πείτε- την επιλογή του αεροπλάνου. Ξέρετε πόσο θα επιβαρυνθεί το κοστολόγιο; «Σε ξένο πισινό εκατό ξυλιές είναι λίγες». Δεν σας ενδιαφέρουν οι αγρότες, αυτοί οι άνθρωποι που μοχθούν, πασχίζουν και τους βλέπαμε στις τηλεοράσεις να φωνάζουν και να ωρύονται και να λένε «θα σαπίσουν τα εμπορεύματα, γιατί είναι ευπαθή, είναι ντομάτες, οι οποίες δεν αντέχουν»; Αυτοί δεν σας νοιάζουν; Τον κ. Μιχελογιαννάκη, που είναι από το Ηράκλειο, δεν τον νοιάζουν οι αγρότες του Ηρακλείου; Εκτός και αν δεν τον ενδιαφέρουν. Τι να πω;
Κύριε Υπουργέ, εγώ θέλω να σταθώ πολύ σύντομα στο θέμα της τροπολογίας για τα φωτοβολταϊκά. Πρώτα απ’ όλα, πρέπει κάποτε να μάθουμε να λέμε «μπράβο», γιατί από την πρώτη στιγμή μέσα στην επιτροπή κάναμε μία σειρά παρατηρήσεων και οι παρατηρήσεις αυτές ενσωματώθηκαν μέσα στο νομοσχέδιο. 
Επιπλέον φέρατε τη δεύτερη τροπολογία, η οποία συμπληρώνει την πρώτη και δίνει ουσιαστική λύση στο πρόβλημα, πρώτα απ’ όλα, των φωτοβολταϊκών, που έχουν υπ’ όψιν τους να κατασκευάσουν οι, κατά κύριο επάγγελμα, αγρότες. Δίνεται παράταση χρόνου γιατί, πράγματι, υπήρχε σοβαρό πρόβλημα εξαιτίας τού προβλήματος που υπήρξε με την Αγροτική Τράπεζα στη διαδικασία συγχώνευσής της από την Τράπεζα Πειραιώς. Ταυτόχρονα δίνεται παράταση και στην τιμή. 
Αυτό το οποίο θέλω εγώ να επισημάνω -και στηρίζω πραγματικά την πρόταση, την οποία έχουν κάνει η κ. Φούντα μαζί με την κ. Ξηροτύρη και νομίζω και ο κ. Τσούκαλης- είναι…</Speech>
<Speech><Parlmember>ΜΑΥΡΟΥΔΗΣ ΒΟΡΙΔΗΣ</Parlmember>: Και το ΠΑΣΟΚ.
ΙΟΡΔΑΝΗΣ ΤΖΑΜΤΖΗΣ…: και το ΠΑΣΟΚ. Δεν έχω κανένα πρόβλημα. Προς Θεού! Το σωστό να λέγεται. Δεν υπάρχει τέτοιο θέμα.
Αυτό που θέλω να επισημάνω είναι, ότι και στα μικρά φωτοβολταϊκά, αλλά και στους υπόλοιπους μέχρι τα 100 W, θα πρέπει να υπάρξει ίδια ρύθμιση, για να μπορέσει να σταθεί. Υπάρχουν αυτήν τη στιγμή δεκαράκια φωτοβολταϊκά. Περιμένει πολύς κόσμος, που έχει ζητήσει να πάρει δανεισμό από την τράπεζα. Λόγω της κατάστασης, όπως ξέρετε, τους είχαν στο «περίμενε». Είχαν κάνει αιτήσεις οι άνθρωποι, όλοι ήταν έτοιμοι, είχαν κάνει κατασκευές κ.λπ. για τη σύνδεση, αλλά δεν μπορούσαν να προχωρήσουν την τοποθέτηση, γιατί περίμεναν τα λεφτά.
 (Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή) 
Κλείνω, κύριε Πρόεδρε. Δεν θα χρειαστεί να μακρηγορήσω.
Υπάρχει η ευκαιρία να δώσουμε μία ουσιαστική και ολοκληρωμένη λύση γιατί πραγματικά το έχει ανάγκη ο κόσμος. Υπάρχει η δυνατότητα, πιστεύω, αυτή να καλυφθούν και όσοι έχουν μέχρι τα 100 KW κιλοβάτ και να μπουν και αυτοί μέσα στη διαδικασία και στις ρυθμίσεις, τις οποίες έχουμε ορίσει για τους, κατά κύριο επάγγελμα, αγρότες.
Σας ευχαριστώ πολύ.
(Χειροκροτήματα από την πτέρυγα της Νέας Δημοκρατίας)</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Ευχαριστούμε κι εμείς.
Με την άδεια του Σώματος, θα δώσω κατ’ εξαίρεσιν στον κ. Γεωργιάδη το λόγο για τρία λεπτά, καθώς ήταν στην Προανακριτική Επιτροπή.</ChairmanSpeech>
<Speech><Parlmember>ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ</Parlmember>: Ευχαριστώ πάρα πολύ, κύριε Πρόεδρε.
Κατέβηκα από πάνω μόνο και μόνο, για να τοποθετηθώ ως προς το εξής θέμα, κύριε Πρόεδρε: Είναι εντυπωσιακό πως ακόμη και σ’ αυτές τις κρίσιμες στιγμές που διανύει η πατρίδα μας, δεν μπορούμε να συνεννοηθούμε στα απολύτως αυτονόητα. 
Έρχεται μία νομοθετική πρωτοβουλία της Κυβερνήσεως σε εφαρμογή τής κοινοτικής οδηγίας. Θα περίμενε κανείς ότι τουλάχιστον τα κόμματα, τα οποία είμαστε υπέρ του ευρωπαϊκού τόξου, να μη διαφωνούμε στα απολύτως αυτονόητα -εφόσον είμαστε υπέρ της Ευρωπαϊκής Ένωσης και άρα θέλουμε να εφαρμόζονται οι ευρωπαϊκές νομοθεσίες- και θα υπάρξει πλήρης ομοφωνία, μια μικρή συνεδρίαση και θα πάμε παρακάτω. 
Αντιθέτως και σ’ αυτήν την περίπτωση, βλέπουμε πάλι να συμβαίνει το ίδιο. Με διάφορες προφάσεις, κόμματα και άνθρωποι, οι οποίοι υποτίθεται ότι υποστηρίζουν την ευρωπαϊκή πορεία της χώρας, βρίσκουν τον τρόπο να καταψηφίζουν.
Γιατί συμβαίνει αυτό, κυρίες και κύριοι συνάδελφοι; Γιατί είμαστε η χώρα τής πολιτικής υποκρισίας. 
Πριν από λίγη ώρα, έβλεπα τον Πρόεδρο των Ανεξαρτήτων Ελλήνων, τον αγαπημένο μου πολιτικό, γνωστό στη χώρα, να είναι στο λιμάνι του Πειραιώς και να φωνάζει για την επίταξη.
Ο κ. Καμμένος ήταν –υπενθυμίζω- Βουλευτής της Κοινοβουλευτικής Ομάδος της Νέας Δημοκρατίας το 2006, όταν η κυβέρνηση του Κώστα Καραμανλή προχώρησε στην επίταξη των ναυτικών. Δεν έκανε απολύτως τίποτα. Έψαξα στο διαδίκτυο να βρω μια δήλωσή του κατά της επιτάξεως και δεν βρήκα απολύτως καμμία. Όχι μόνο αυτό, αλλά αμέσως μετά, το 2007, έγινε και Υφυπουργός Ναυτιλίας και κατά τη διάρκεια της θητείας του, ίσχυε η επίταξη που είχε κάνει η κυβέρνηση Καραμανλή, επίταξη την οποία δεν απέσυρε, ως Υφυπουργός Ναυτιλίας. 
Προσέξτε τώρα σε ποια χώρα ζούμε! Ο ίδιος άνθρωπος που, ως Βουλευτής εψήφιζε την επίταξη και ως Υπουργός διατηρούσε την επίταξη, έχει πάει τώρα στο λιμάνι του Πειραιά και κάνει δηλώσεις κατά της επιτάξεως. Αυτή είναι η Ελλάδα! Γι’ αυτό η Ελλάδα έχει φτάσει εδώ, γιατί δεν μπορούμε να συνεννοηθούμε στα αυτονόητα.
Σας λέω, κύριε Παπαδημούλη, επειδή το θέμα αυτό μάλλον δεν το ξέρετε καλά, εάν αυτή η νομοθετική πρωτοβουλία του κ. Μουσουρούλη δεν περάσει –δυστυχώς ο πολύς κόσμος δεν έχει καταλάβει τι θα συμβεί- όλες οι ακτοπλοϊκές  εταιρείες θα κλείσουν, δεν θα μείνει ούτε ένα καράβι εν πλω, διότι έχουν ένα δισεκατομμύριο ευρώ ζημιές λόγω του αναχρονιστικού θεσμικού πλαισίου. 
Αξίζει να ξέρουν οι κύριοι συνάδελφοι το εξής: Το θεσμικό πλαίσιο, το οποίο έρχεται τώρα να αλλάξει με τη νομοθετική πρωτοβουλία ο κ. Μουσουρούλης και στο οποίο αντιδρά η ΠΝΟ – και θα σας το φέρω στις επόμενες συνεδριάσεις για να το δείτε – φτιάχτηκε το 1974, έχει απ’ έξω τυπωμένο το πουλί της χούντας, έχει υπογραφή Φαίδωνος Γκιζίκη.
Αυτό το θεσμικό πλαίσιο της χούντας είναι αυτό που προασπίζεται η ΠΝΟ και όλοι εσείς, που τώρα φωνάζετε κατά της νομοθετικής πρωτοβουλίας τής Κυβερνήσεως και κατά τις επιτάξεως, η οποία έχει γίνει –προσέξτε- μόνο και μόνο για ένα λόγο, για  να προασπίσουμε το δικαίωμα των νησιωτών να έχουν επαφή με τον ηπειρωτικό χώρο και να μην είναι όμηροι μιας συντεχνίας και μάλιστα μιας συντεχνίας εξαιρετικά προνομιούχου μέχρι σήμερα.
Πρέπει λοιπόν να πω στους κυρίους συναδέλφους ότι είναι πάρα πολύ κρίμα αυτές τις κρίσιμες ώρες αντί όλοι να συνεννοούμαστε και να βάζουμε υπεράνω όλων το εθνικό συμφέρον, να παίζουμε κομματικά παιχνίδια και να ακούμε πολιτικούς Αρχηγούς  -επαναλαμβάνω- οι οποίοι μέχρι χθες ήταν υπέρ της επιτάξεως, να πηγαίνουν τώρα και να λένε το εξής αμίμητο: «Είμαστε υπέρ και των ναυτικών και των νησιωτών». Ε, δεν γίνεται να είσαι και με τους δύο! Είσαι ή με τους μεν ή με τους δε αυτήν τη στιγμή.
Όμως εδώ είναι, κύριε Πρόεδρε –και κλείνω- η παροιμία που λέει: «Θέλουν και την πίτα ολόκληρη και το σκύλο χορτάτο». 
Έτσι δεν γίνεται πολιτική, κυρίες και κύριοι συνάδελφοι, και κυρίως, των Ανεξαρτήτων Ελλήνων.
Ευχαριστώ πολύ.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Το Προεδρείο ήταν γενναιόδωρο, αν και για το νομοσχέδιο δεν είπατε τίποτα, κύριε συνάδελφε. Αύριο θα πείτε, υποθέτω.
Κύριε Υπουργέ, θα πάρετε τώρα το λόγο;</ChairmanSpeech>
<Speech><Parlmember>ΑΣΗΜΑΚΗΣ ΠΑΠΑΓΕΩΡΓΙΟΥ</Parlmember> (Υφυπουργός Περιβάλλοντος, Ενέργειας και Κλιματικής Αλλαγής): Ναι, κύριε Πρόεδρε.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Πόσο χρόνο θα χρειαστείτε; Είπαμε ότι είμαστε γενναιόδωροι απόψε προς κάθε κατεύθυνση.</ChairmanSpeech>
<Speech><Parlmember>ΑΣΗΜΑΚΗΣ ΠΑΠΑΓΕΩΡΓΙΟΥ</Parlmember> (Υφυπουργός Περιβάλλοντος, Ενέργειας και Κλιματικής Αλλαγής): Περίπου δεκαπέντε λεπτά.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Ορίστε, κύριε Υπουργέ, έχετε το λόγο.</ChairmanSpeech>
<Speech><Parlmember>ΑΣΗΜΑΚΗΣ ΠΑΠΑΓΕΩΡΓΙΟΥ</Parlmember> (Υφυπουργός Περιβάλλοντος, Ενέργειας και Κλιματικής Αλλαγής): Ευχαριστώ πολύ, κύριε Πρόεδρε.
Κατ’ αρχάς, θέλω να καταθέσω μία νομοτεχνική βελτίωση.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Παρακαλώ να κατατεθεί για τα Πρακτικά και να διανεμηθεί.</ChairmanSpeech> 
<Speech><Parlmember>ΑΣΗΜΑΚΗΣ ΠΑΠΑΓΕΩΡΓΙΟΥ</Parlmember> (Υφυπουργός Περιβάλλοντος, Ενέργειας και Κλιματικής Αλλαγής): Βεβαίως, κύριε Πρόεδρε.
(Στο σημείο αυτό ο Υφυπουργός Περιβάλλοντος, Ενέργειας και Κλιματικής Αλλαγής κ. Ασημάκης Παπαγεωργίου καταθέτει για τα Πρακτικά την προαναφερθείσα νομοτεχνική βελτίωση, η οποία έχει ως εξής:
(Να μπει η σελίδα 158)</Speech>
<Speech><Parlmember>ΑΣΗΜΑΚΗΣ ΠΑΠΑΓΕΩΡΓΙΟΥ</Parlmember> (Υφυπουργός Περιβάλλοντος, Ενέργειας και Κλιματικής Αλλαγής): Κυρίες και κύριοι Βουλευτές, συζητώντας σήμερα το σχέδιο νόμου για «τη διατήρηση ενός ελάχιστου επιπέδου αποθεμάτων αργού πετρελαίου ή και προϊόντων πετρελαίου και άλλες διατάξεις», θα ήθελα, πριν απ όλα, πραγματικά  να ευχαριστήσω τα μέλη της Επιτροπής Παραγωγής και Εμπορίου, γιατί όντως είχαμε δύο καλές συζητήσεις και έγινε εποικοδομητική δουλειά πάνω σ’ αυτό το σχέδιο νόμου.
Στο πλαίσιο, λοιπόν, της προσπάθειας της Κυβέρνησης για ένα σύγχρονο πλαίσιο στην αγορά καυσίμων και μετά από επεξεργασία εμπειρογνωμόνων από όλες τις πλευρές της αγοράς καυσίμων στην Ελλάδα και τη δημόσια διαβούλευση φυσικά, η οποία έγινε, πετύχαμε με αυτόν τον τρόπο δύο στόχους: πρώτον, την ενσωμάτωση της οδηγίας 119∕2009, με την οποία διασφαλίσαμε την ομαλή λειτουργία της αγοράς καυσίμων και, από την άλλη, την ενίσχυση του ανταγωνισμού, που είναι σίγουρα πάντοτε προς όφελος του καταναλωτή.
Σε αυτήν την πραγματικά δύσκολη συγκυρία για τη χώρα μας είναι απόλυτη ανάγκη να ενισχύσουμε το θεσμικό πλαίσιο για κάθε αγορά, ώστε να διασφαλίσουμε τις συνθήκες επενδύσεων, ανάπτυξης και ανταγωνιστικότητας, οφέλη για ολόκληρους κλάδους της οικονομίας και κυρίως για τους πολίτες της χώρας μας.
Η συνεχώς αυξανόμενη εξάρτηση και ζήτηση πετρελαιοειδών επιβάλλει τη διασφάλιση της ομαλής και αδιάλειπτης ροής των προϊόντων αυτών στην κατανάλωση για την εξασφάλιση της ομαλής ροής της αγοράς. Κάθε κρίση, ακόμη και παροδική, έχει ως αποτέλεσμα τη μείωση των προμηθειών των προϊόντων αυτών, πράγμα που είναι δυνατό να προκαλέσει σοβαρές διαταραχές με σημαντικές επιπτώσεις σε όλους τους τομείς των κοινωνικών και οικονομικών δραστηριοτήτων. 
Η πολιτεία οφείλει και πρέπει να είναι σε θέση να εξαλείφει ή τουλάχιστον –αν θέλετε- να μειώνει στο ελάχιστο δυνατό τις δυσμενείς επιπτώσεις του ενδεχομένου μιας κρίσης εφοδιασμού καυσίμων και να λαμβάνει εκ των προτέρων όλα τα απαραίτητα μέτρα για την αντιμετώπιση των ενδεχόμενων ελλείψεων καθ΄ ολοκληρία ή και κατά προτεραιότητα, σύμφωνα με τα προσχεδιασμένα σχέδια δράσης. 
Η τήρηση αποθεμάτων ασφαλείας είναι τόσο εθνική όσο και ευρωπαϊκή επιταγή. Μέσα στο πλαίσιο των διεθνών υποχρεώσεων και συμφωνιών της χώρας, η θέσπιση νομικού πλαισίου δεν είναι καινοφανές φαινόμενο ούτε για το Ευρωπαϊκό ούτε για το Εθνικό Δίκαιο. 
Τόσο η Ευρωπαϊκή Ένωση με την οδηγία 68/414 της ΕΟΚ και 67/2006, όσο και η Βουλή των Ελλήνων με το ν. 3054/2002 έχουν εισαγάγει έννοιες και έχουν ορίσει ταυτόχρονα σχετικές διαδικασίες με τα αποθέματα στο παρελθόν. Όλη αυτή τη δεκαετία λειτουργεί αυτό το σύστημα πλήρως.
Η δημιουργία ενεργειακών αποθεμάτων και εναλλακτικών οδών για την κάλυψη των αναγκών της εγχώριας ενεργειακής αγοράς σε περίοδο ενεργειακών κρίσεων και η προστασία, όμως, ταυτόχρονα των καταναλωτών μέσω εφαρμογής μηχανισμών εξομάλυνσης εξωγενών, έκτακτων, αποσταθεροποιητικών φαινομένων ήταν ανέκαθεν κεφαλαιώδης στόχος. 
Η χώρα σε μηνιαία βάση υποχρεούται να ενημερώνει για τα αποθέματα ασφαλείας που τηρεί αυτήν τη στιγμή, όλο αυτό το διάστημα, εκφρασμένα σε ημέρες κατανάλωσης, τόσο την Ευρωπαϊκή Επιτροπή όσο και το Διεθνή Οργανισμό Ενέργειας. Τα αποθέματα της οδηγίας δεν πρέπει σε καμμία περίπτωση να συγχέονται ούτε με τα αποθέματα ασφαλούς τροφοδοσίας των Ενόπλων Δυνάμεων ούτε με τα εμπορικά αποθέματα των οικονομικών φορέων, τα οποία ρυθμίζονται με τις διατάξεις του παρόντος σχεδίου νόμου. 
Επειδή αναφέρθηκαν αρκετά θέματα πάνω σε λεπτομέρειες που πίστευα ότι θα συζητήσουμε αύριο, θα ήθελα να επισημάνω μερικά πράγματα. 
Κατ’ αρχάς, είπε η κ. Ουζουνίδου ότι σε όλες οι επισημάνσεις του ΣΥΡΙΖΑ στη διάρκεια των δύο συζητήσεων στην επιτροπή εγώ συνηγόρησα. Βεβαίως. Όταν μιλάμε και με ρωτάτε τι εννοούμε, εγώ απαντώ. Αν αυτό είναι επισήμανση, εντάξει, να το δεχθώ, όμως εγώ νομίζω ότι ήταν ερώτηση. Με ρωτήσατε εάν με την κοινή υπουργική απόφαση μπορούν να αυξηθούν ή να μειωθούν τα αποθέματα και σας απάντησα «ναι». Αυτή ήταν η απάντηση. 
Δεν είπατε όμως γιατί ήταν «ναι» η απάντηση, διότι, όταν υπάρξουν έκτακτες συνθήκες, δίνουμε τη δυνατότητα –επειδή δεν είναι η αγορά των πετρελαιοειδών μια αγορά σταθερή, όπως αναφέρθηκε και προηγουμένως έχουμε διεθνείς εξελίξεις πάρα πολλές και αλλαγές μεγάλες- να υπάρχει η ευελιξία, ώστε η κυβέρνηση και οι αρμόδιοι Υπουργοί να κάνουν τις ανάλογες κινήσεις. Αυτό σημαίνει ότι θα μπορούσε λόγω των συνθηκών να υπάρχουν αυξήσεις προς τα έξω. Παραδείγματος χάριν, θα μπορούσε να υπάρχει ένα απλό θέμα, όπως τεχνικά προβλήματα στις αποθήκες. Τι θα κάνουμε τότε με τα αποθέματα, τα οποία θα πρέπει να τηρούμε; Δεν θα τα τηρούμε και άρα θα είμαστε έξω από την ευρωπαϊκή οδηγία και τον έλεγχο της Ευρωπαϊκής Επιτροπής. Επίσης –άλλο παράδειγμα- θα μπορούσε να διαπιστωθεί αδικαιολόγητη αύξηση τιμών. 
Ουσιαστικά, αυτό που σας είπα –και το ξαναλέω- είναι να έχει ευελιξία η κυβέρνηση, όταν κάτι συμβεί να λάβει τις ανάλογες αποφάσεις. 
Όσον αφορά το 30%, η οδηγία λέει «μέχρι 30%». Είναι 10% και 30% -όπως είπατε- το 2017. Η επιλογή έγινε δίνοντας τη δυνατότητα στη φάση που βρισκόμαστε και στην οικονομική συγκυρία των πραγμάτων μέχρι 30% να μπορεί να γίνει αυτό. Το «μέχρι» είναι δυνητικό. Μπορεί να είναι 0% μέχρι 30%. Δεν υπάρχει υποχρεωτικό. Το είπατε άλλωστε κι εσείς.
 Ούτως ή άλλως, όταν μιλάμε για εμπορικές εταιρείες –κάτι που σας είπα και στην επιτροπή- καμμία εμπορική εταιρεία δεν κάνει κίνηση που είναι εις βάρος της. Αν είναι πιο ακριβό το να αποθηκεύσει καύσιμο στο εξωτερικό, προφανώς δεν θα το κάνει. Ποια εμπορική εταιρεία δουλεύει εις βάρος της; 
Ο κ. Παπαδημούλης ανέφερε ότι ομολογήθηκε στην επιτροπή και στην αιτιολογική έκθεση πως η εφαρμογή του υφιστάμενου συστήματος υπολογισμού έχει οδηγήσει σε αρκετές περιπτώσεις σε παρεκκλίσεις από το ελάχιστο επίπεδο τήρησης αποθεμάτων. Μάλιστα. Αναφερόμαστε στο σύστημα υπολογισμού, όχι ότι δεν έχουμε αποθέματα. Υπάρχει μια σαφής διαφορά. Άλλο είναι το σύστημα υπολογισμού και άλλο το επίπεδο αποθεμάτων. Αυτό το οποίο λέει η αιτιολογική έκθεση αφορά το ότι εμείς υπολογίζαμε βάσει των εισαγωγών –ν. 3054/2002- ενώ η Ευρωπαϊκή Επιτροπή λέει βάσει της κατανάλωσης. Εκεί ήταν η διαφορά, όχι ότι δεν είχαμε τα αποθέματα. 
Οι δε έλεγχοι, όπως είπα και πριν, είναι σε μηνιαία βάση και τα στοιχεία δίνονται, υπάρχουν. Όποτε σε όλη αυτήν τη δεκαετία, μέχρι και σήμερα,  διαπιστώθηκαν παραβάσεις, επιβάλλονται οι ανάλογες προβλεπόμενες από το νόμο κυρώσεις. Επίσης, θα πρέπει να πω ότι αυτά τα στοιχεία δίνονται στην Ευρωπαϊκή Επιτροπή κάθε μήνα. Ελέγχονται όλες οι χώρες. 
Όσον αφορά δε το άλλο σημείο που άκουσα κάποια στιγμή ότι ο ελεγχόμενος και ο ελεγκτής είναι ο ίδιος, σε σχέση με το φορέα, θέλω να πω ότι ο φορέας δεν ελέγχει. Ο φορέας κάνει διαχείριση. Και σήμερα ο έλεγχος είναι στο Υπουργείο Περιβάλλοντος, Ενέργειας και Κλιματικής Αλλαγής και αύριο με το νέο σχέδιο νόμου ο έλεγχος είναι στο Υπουργείο Περιβάλλοντος, Ενέργειας και Κλιματικής Αλλαγής. Ο ελεγκτής είναι το Υπουργείο Περιβάλλοντος, Ενέργειας και Κλιματικής Αλλαγής και ελεγχόμενος είναι ο εκάστοτε υπόχρεος ή ο κεντρικός φορέας όταν και όποτε γίνει. 
Όσον αφορά το αν υπάρχει αναγκαστική εκτέλεση κατάσχεσης στο εξωτερικό –που ειπώθηκε- και στην επιτροπή είχαμε πει ότι δεν υπάρχει. Αυτό προβλέπεται από την ευρωπαϊκή νομοθεσία. Δεν γίνεται σε αυτού του είδους τα αποθέματα αναγκαστική εκτέλεση. 
Το αν το Υπουργείο θα μπορούσε να αναλάβει το ρόλο του φορέα ή –τέλος πάντων- σε πλήρη ανάπτυξη να κάνει αυτήν τη δουλειά, έχω ήδη απαντήσει ότι οι υπηρεσίες του Υπουργείου δεν μπορούν να κάνουν συναλλαγές αγοράς και πώλησης. Άρα δεν το συζητούμε το θέμα αυτό από την αρχή. Είναι εκ βάσεως λάθος συζήτηση. Μπορούμε να δούμε κάτι άλλο, αλλά σίγουρα όχι το Υπουργείο. Δεν γίνεται, δεν προβλέπεται από κανένα νόμο για πολλούς και προφανείς λόγους που έχουν συζητηθεί επανειλημμένως σε αυτήν την Αίθουσα. 
Οι όροι και οι προϋποθέσεις της φυσικής προσβασιμότητας των αποθεμάτων εκτός ελληνικής επικράτειας αντιμετωπίζονται μέσα από τον Κανονισμό Τήρησης Αποθεμάτων. Αυτό είπαμε ότι έπεται και δεν ρυθμίζεται σε αυτό το νομοσχέδιο. Αυτό είναι τεχνικό θέμα. 
Όσον αφορά το λαθρεμπόριο –μιας και μιλάμε για καύσιμα- το θέμα έχει ήδη αντιμετωπιστεί από την Κυβέρνηση. Έχει ανακοινωθεί και ήδη προχωρούν οι εργασίες από το Υπουργείο Ανάπτυξης. Μιλώ για τη βάση η οποία χρειάζεται για την αντιμετώπιση του λαθρεμπορίου που είναι οι εισροές-εκροές και τα GPS τα βυτιοφόρα. Είναι σε προγραμματισμό. Στο τέλος Μαρτίου είναι η πρώτη φάση που περιλαμβάνει και τα πρατήρια Αθηνών-Θεσσαλονίκης. Η δεύτερη φάση θα είναι μέχρι το καλοκαίρι και η ολοκλήρωση, όπως ακριβώς λέει η οδηγία και όπως ακριβώς έχουμε προγραμματίσει, θα είναι στο τέλος του έτους. Αυτή θα είναι μία μεγάλη κίνηση -αυτό εφαρμόζεται παντού και έχει πετύχει- στο να μειώσουμε το πρόβλημα του λαθρεμπορίου.
Ταυτόχρονα αντιμετωπίζεται με καινούργιες προσπάθειες και ιδέες που θα μπουν σύντομα σε εφαρμογή, μέσα στους επόμενους δύο μήνες, το λαθρεμπόριο του ναυτιλιακού καυσίμου που είναι μία άλλη ιστορία.</Speech>
<Speech><Parlmember>ΑΘΑΝΑΣΙΟΣ ΠΕΤΡΑΚΟΣ</Parlmember>: Αυτή είναι η ιστορία.</Speech>
<Speech><Parlmember>ΑΣΗΜΑΚΗΣ ΠΑΠΑΓΕΩΡΓΙΟΥ</Parlmember> (Υφυπουργός Περιβάλλοντος, Ενέργειας και Κλιματικής Αλλαγής): Αυτή είναι μία άλλη ιστορία, η οποία όμως θέλει αντιμετώπιση με οργανωμένο τρόπο και αυτό ήδη έχει μελετηθεί και είναι προς υλοποίηση. Πρέπει να αντιμετωπιστεί. Υπάρχει αποφασιστικότητα. Οι τρόποι αυτή τη στιγμή μελετώνται τόσο από το Υπουργείο Οικονομικών όσο και από το Υπουργείο Ανάπτυξης και με τη δική μας συνδρομή ως Υπουργείο Ενέργειας.
Νομίζω ότι ο κ. Μιχελογιαννάκης είπε κάτι για έξι υπουργικές αποφάσεις σε σχέση με τα καύσιμα που δεν έχουν υπογραφεί. Αύριο στην κατ’ άρθρο συζήτηση θα ήθελα να ακούσω ποιες είναι αυτές που δεν έχουμε υλοποιήσει ή που έχουμε καθυστερήσει. Πραγματικά δεν το κατάλαβα, γι’ αυτό θα ήθελα να ξέρω.
Ειδικά στο θέμα της αντιμετώπισης του λαθρεμπορίου όχι μόνο μπαίνουν τα συστήματα εισρών-εκροών, όπως σας είπα για τα GPS, αλλά αυτήν τη στιγμή γίνεται και πλήρης συνεννόηση με το σωματείο των βενζινοπωλών ώστε να το υλοποιήσουν και αυτοί από την πλευρά τους στα βενζινάδικα και στα πρατήρια για να υπάρχει πλήρης, ολοκληρωμένη αλυσίδα. 
Το τελευταίο που θα ήθελα να πω σε σχέση με τις παρατηρήσεις που έγιναν είναι ότι σύμφωνα με τις αρχές του ενεργειακού σχεδιασμού και σύμφωνα με την Ευρωπαϊκή Ένωση, η διασπορά των αποθεμάτων και η διαφοροποίηση των πηγών τροφοδοσίας δεν υπονομεύουν σε καμμία περίπτωση σε περιόδους κρίσης την ασφάλεια εφοδιασμού και την απρόσκοπτη και ομαλή ροή των προϊόντων προς οποιαδήποτε χώρα. Το αντίθετο. Η Ευρωπαϊκή Επιτροπή λέει ότι η ευρωπαϊκή αλληλεγγύη και η επικουρικότητα εγγυώνται θετικότερα αποτελέσματα από ποτέ.
Σας ευχαριστώ πολύ.
(Χειροκροτήματα από την πτέρυγα της Νέας Δημοκρατίας)</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Ευχαριστούμε κι εμείς.
Το λόγο έχει ο κ. Βορίδης.</ChairmanSpeech>
<Speech><Parlmember>ΜΑΥΡΟΥΔΗΣ ΒΟΡΙΔΗΣ</Parlmember>: Ευχαριστώ πολύ, κύριε Πρόεδρε.
Κυρίες και κύριοι συνάδελφοι, επιτρέψτε μου να ξεκινήσω με το θέμα που έθεσε ο κ. Παπαδημούλης και αυτό είναι το θέμα της επιστρατεύσεως των ναυτεργατών. Θα ήθελα να τοποθετηθεί ο ΣΥΡΙΖΑ πάνω σε συγκεκριμένα θέματα μιας και είναι εναντίον αυτής της αποφάσεως της Κυβερνήσεως. 
Τα συγκεκριμένα ζητήματα είναι τα εξής: Διακόσιοι τόνοι γάλα αυτήν τη στιγμή περιμένουν τη φόρτωσή τους μόνο στη Λέσβο. Υπάρχουν βυτία λαδιού, έχουν παραλύσει επί επτά μέρες οι εξαγωγές των λαχανικών. Αυτή τη στιγμή που μιλάμε είναι δέκα χιλιάδες αρνιά μέσα στα αυτοκίνητα μόνο στη Λέσβο και τρεις χιλιάδες μοσχάρια τα οποία περιμένουν από την Καβάλα, προκειμένου να τροφοδοτήσουν μόνο τη Λέσβο. Δεν σας έχω πει ακόμα τίποτα για την Κρήτη.
Θέλω, λοιπόν, να σας ρωτήσω ποια είναι η άποψή σας. Η άποψή σας είναι ότι πρέπει να χαθούν αυτά τα προϊόντα, ότι πρέπει τα νησιά να παραμείνουν αποκλεισμένα; Αυτό λέτε; Αυτό είναι που πρέπει να απαντήσετε.
Ακούστε κάτι. Θα πάω στα αιτήματα, αλλά δεν μπορείτε να αποφύγετε με το ζήτημα των αιτημάτων το κρίσιμο ζήτημα που είναι το εξής: Έχουμε μία απεργία η οποία έχει δυσμενείς, δυσμενέστατες, καταστροφικές επιπτώσεις που μπορεί να φτάνουν στο επίπεδο τού να απειλούν την ίδια την ύπαρξη νησιωτών και τοπικών οικονομιών. Εσείς τι λέτε επ’ αυτού; Εσείς λέτε να μην κάνουμε τίποτα, να τα αφήσουμε, παραδείγματος χάριν, για άλλες δέκα μέρες; Και αν δεν τελειώσει σε δέκα μέρες, μ’ αυτήν τη λογική να το αφήσουμε για άλλες δεκαπέντε; Ποια είναι η θέση σας γι’ αυτό, πέρα από το ζήτημα των αιτημάτων; Σ’ αυτό δεν απαντάτε.
Πάω σ’ ένα δεύτερο ζήτημα, πάω στα αιτήματα: Έκανε διάλογο η Κυβέρνηση ή όχι; Φυσικά και έκανε. Όχι μόνο αυτό, αλλά ανταποκρίθηκε σε καίρια αιτήματα που είχαν θέσει επιτακτικά οι ναυτεργάτες, όπως είναι η δέσμευση των ακτοπλόων για έναρξη διαπραγματεύσεων για συλλογική σύμβαση εργασίας, για τη διασφάλιση της χρηματοδότησης του Οίκου Ναύτου, για την αναβάθμισή του και για την αυτοτέλεια του Γραφείου Ευρέσεως Ναυτικής Εργασίας. Ο Υπουργός ανακοίνωσε επίσης τη χρηματοδότηση πολιτικών ενίσχυσης της απασχόλησης των ναυτικών μέσω κοινοτικών κονδυλίων. Το ανακοίνωσε και δεσμεύτηκε. Η ΠΝΟ ενημερώθηκε και για την πρόοδο στην εξασφάλιση των οφειλών ακτοπλοϊκών εταιρειών στους εργαζομένους. 
Πάμε στις διατάξεις του νομοσχεδίου. Αυτές οι διατάξεις είναι απολύτως απαραίτητες για τη διατήρηση στο ακέραιο τώρα και στο μέλλον των ακτοπλοϊκών συγκοινωνιών και κατά συνέπεια για τη διασφάλιση των θέσεων εργασίας των ναυτεργατών. Καμμία διάταξη του νομοσχεδίου δεν επηρεάζει αρνητικά τη συγκοινωνιακή κάλυψη των νησιών.
Έγιναν αυτά. Δεν συμφώνησαν, δεν πείστηκαν. Τι θα κάνουμε τώρα; Εάν δεν σας αρέσει το συγκεκριμένο διάταγμα γιατί δεν σας αρέσει αυτή η πρακτική, τότε, κύριε Παπαδημούλη, θα σας πω ότι πρέπει να συζητήσουμε κάτι άλλο. Πρέπει να συζητήσουμε τον τρόπο με τον οποίο πλέον λαμβάνονται αποφάσεις από πανίσχυρα σωματεία, τα οποία μπορούν να παραλύσουν την εθνική οικονομία και τον τρόπο με τον οποίο ασκείται πλέον το δικαίωμα της απεργίας. Να ανοίξουμε αυτήν τη συζήτηση για το πώς υπάρχουν συγκεκριμένες ομάδες που έχουν στα χέρια τους τόση δύναμη που μπορούν να συντρίβουν την εθνική οικονομία και να δούμε αν εκεί θα βάλουμε περιορισμούς στην άσκηση αυτού του δικαιώματος, στον τρόπο της εκπροσώπησης, στο τι σημαίνει απαρτία, στο με ποια πλειοψηφία θα πρέπει να παίρνονται αυτές οι αποφάσεις. Να ανοίξουμε αυτήν τη συζήτηση. Ό,τι θέλετε, αλλά αυτό είναι κάτι το οποίο δεν μπορούμε να κοιτάμε απαθώς και να λέμε «τι να κάνετε, πρέπει να υποχωρήσετε». Ποιοι να υποχωρήσουμε; Σε τι να υποχωρήσουμε; Για να τα πληρώσει ποιος;
Θα έλθω μετά στο δεύτερο ζήτημα που υπάρχει και που συνδέεται και με το νομοσχέδιο, γιατί ακούω άσκοπη και άκοπη κριτική για μία ακόμα φορά από την πλευρά του ΣΥΡΙΖΑ. Αυτό λοιπόν είναι το ένα θέμα. 
Το άλλο είναι για όσους σπεύδουν να επενδύσουν στο –υποτίθεται- απεργιακό κλίμα: Αρχίστε να διαβάζετε λίγο τις ανακοινώσεις των ίδιων των σωματείων, για όσους πηγαίνουν να καπηλευτούν τα μπλόκα, για όσους πηγαίνουν να καπηλευτούν αυτήν τη στιγμή τις κινητοποιήσεις, διότι ήδη βγαίνουν ανακοινώσεις των σωματείων οι οποίες λένε: «Να μας κάνετε τη χάρη οι Βουλευτές της Αντιπολίτευσης, να μην κάνετε σπέκουλα σ’ αυτό το θέμα, να πάτε να συμβάλετε δημιουργικά στην επίλυση των προβλημάτων και όχι να πηγαίνετε και να κάνετε πόζες και δηλώσεις εκεί που υπάρχουν απεργιακές κινητοποιήσεις». Τα συνδικάτα τα λένε αυτά. Για αρχίστε να διαβάζετε ανακοινώσεις οι Βουλευτές της Αντιπολίτευσης, για να δείτε πώς, εν πάση περιπτώσει, οι ομάδες έχουν τα αιτήματά τους, αλλά κατανοούν ότι το μείζον είναι να επιλυθούν τα αιτήματα. Τα αιτήματα δεν επιλύονται με παραστάσεις και μόστρες επικοινωνιακού χαρακτήρα, αλλά με πραγματική συμβολή στον αγώνα, στο διάλογο για να διαμορφωθούν πολιτικές που τα επιλύουν. Για αρχίστε, λοιπόν, να το κοιτάτε και απ’ αυτήν την πλευρά για να δούμε αν είναι πια τόσο αδαείς και αφελείς οι εργαζόμενοι όσο ήταν στο παρελθόν, γιατί όλοι είναι πια υποψιασμένοι.
Για μένα επίσης έχει ανακύψει ένα πολύ μεγάλο ζήτημα, κυρίες και κύριοι συνάδελφοι. 
Κύριε Παπαδημούλη, υιοθετεί ο ΣΥΡΙΖΑ ότι είναι νεοναζί ο Υπουργός Προστασίας του Πολίτη; Το είπε Βουλευτής σας. Και δεν άκουσα αυτήν τη φορά αποδοκιμασίες. Επισημαίνω δε τη διάστιξη. Επισημαίνω τη διαφορά μεταχειρίσεως. Την προηγούμενη φορά που ο κ. Παναγούλης είχε πει αυτά τα περί λυντσαρίσματος υπήρξε ανακοίνωση του ΣΥΡΙΖΑ με την οποία ο ΣΥΡΙΖΑ ως κόμμα έπαιρνε αποστάσεις από τις δηλώσεις αυτού του Βουλευτού. Σήμερα, δεν έχω ακούσει ανακοίνωση γι’ αυτό. Θέλω, λοιπόν, να το ξεκαθαρίσουμε. 
Είναι νεοναζί ο Υπουργός Προστασίας του Πολίτη; Και αυτό γιατί; Με συγχωρείτε πολύ, να το καταλάβω. Επειδή συνέλαβε τους τρομοκράτες; Γι’ αυτό είναι νεοναζί; Επειδή έδιωξε τους αναρχικούς από τη βίλα «Αμαλία»; Επειδή εφαρμόζει το νόμο; Επειδή ανακτά τις πόλεις, είναι νεοναζί και ακροδεξιός; Επομένως, το να μην είσαι ακροδεξιός σημαίνει ότι το ανέχεσαι αυτό; Δηλαδή, δεν συλλαμβάνεις τρομοκράτες; Ανέχεσαι τις παράνομες καταλήψεις κτηρίων, ανέχεσαι την ανομία; Ανέχεσαι οι εργαζόμενοι να εμποδίζουν άλλους εργαζομένους να εργάζονται; Ανέχεσαι τις παράνομες απεργίες; Αυτό σημαίνει να μην είσαι ακροδεξιός; Δηλαδή, εσείς, αν –χτυπάω ξύλο- αύριο γίνετε Κυβέρνηση ως καλοί και δημοκράτες εκείνα που θα κάνετε είναι να μην εφαρμόζετε τους νόμους; Δεν θα ασχολείστε με την τρομοκρατία; Γι’ αυτά εγκαλείτε τον Υπουργό; Για να συνεννοηθούμε εδώ μέσα ποια είναι η θέση σας γιατί μετά λέτε ότι σας κατηγορούμε και αδίκως. Αλλά δεν σας είδα να διαφοροποιήστε στο ζήτημα του Βουλευτού σας. 
Έρχομαι στο νομοσχέδιο. Άκουσα πάλι κριτική. Πού εστιάστηκε, κύριε Υπουργέ, η κριτική; Εδώ πάλι έχουμε μια ευρωπαϊκή οδηγία. Κατ’ αρχάς καταλήξτε. Θέλετε ή δεν θέλετε την ευρωπαϊκή νομοθεσία; Δεν είναι δυνατόν να μην έχετε ψηφίσει ούτε μια ευρωπαϊκή οδηγία εσείς που δηλώνετε διακαώς, περιτράνως και συνεχώς ότι έχετε ευρωπαϊκό προσανατολισμό και θέλετε να είστε στην Ευρωπαϊκή Ένωση. Δεν έχετε ψηφίσει ούτε μια. Έτσι για να σπάσει η γκαντεμιά, που λένε. Ψήφισε και μία, ρε παιδί μου. Να πεις τουλάχιστον «εδώ συμφωνήσαμε». Μα καμμία! Ανώδυνες οδηγίες χωρίς τίποτα. 
Ακούστε τώρα γιατί δεν την ψηφίζουν. Γιατί –λέει- ορίζει μέσα ότι μπορεί να τηρούνται αποθέματα πετρελαίου και εκτός Ελλάδος. Γι’ αυτό δεν την ψηφίζουν. Έρχομαι, λοιπόν, να σας ρωτήσω. Αφήστε που πρέπει να ορίζετε. Ας αφήσουμε αυτή τη συζήτηση. Αφήστε τα «πρέπει και δεν πρέπει». 
Ας πούμε ότι είχαμε δικαίωμα να το ρυθμίσουμε όπως θέλουμε. Εσείς τι θέλετε; Να την κλείσουμε την αγορά; Δηλαδή, να πούμε ότι τα αποθέματα είναι υποχρεωτικά εντός Ελλάδος. Μάλιστα. Αυτό σημαίνει συγκεκριμένοι αποθηκευτικοί χώροι, έτσι δεν είναι; Γιατί οι αποθηκευτικοί χώροι δεν είναι πεντακόσιες χιλιάδες. Είναι συγκεκριμένοι. Είναι ένας, δυο, τρεις, τέσσερις. Επομένως να πάμε στο συγκεκριμένο ολιγοπώλιο, να αυξήσει αυτό το συγκεκριμένο ολιγοπώλιο τις τιμές εκεί που θέλει και εν συνεχεία να έρθετε εσείς και να φωνάζετε γιατί είναι ακριβό το πετρέλαιο και δεν μπορεί να το προμηθευτεί ο κόσμος. Αυτά λέτε; 
Ερχόμαστε εμείς και δίνουμε μια δυνατότητα. Να υπάρξει αυτό και οι εταιρείες που θα αποθηκεύουν να έχουν και άλλες επιλογές εκτός απ’ αυτές. Δεν τους λέμε  υποχρεωτικά πού θα πάνε. Δίνουμε μια δυνατότητα. Αυτή η δυνατότητα λειτουργεί ενισχύοντας τον ανταγωνισμό μειώνοντας κατ’ αποτέλεσμα τις τιμές και το κόστος αποθήκευσης και επομένως επ’ ωφελεία του καταναλωτή. Ο λόγος που δεν ψηφίζει ο ΣΥΡΙΖΑ τις συγκεκριμένες ρυθμίσεις είναι αυτός. Αυτοί κόπτονται για τον φτωχό που παίρνει το πετρέλαιο, αλλά πώς θα έχουμε φθηνό πετρέλαιο, αυτό δεν τους απασχολεί. Αυτό θα μας το στείλει ο θεός μαγικά. Δεν θα μας το κάνουν οι πολιτικές, δεν θα μας το κάνει η ενίσχυση του ανταγωνισμού. Άρα, λοιπόν, για μια ακόμη φορά στα ίδια και τα ίδια. 
(Στο σημείο αυτό την Προεδρική Έδρα καταλαμβάνει ο Ε’ Αντιπρόεδρος της Βουλής κ. ΛΕΩΝΙΔΑΣ ΓΡΗΓΟΡΑΚΟΣ )
Κλείνω με το ζήτημα της περίφημης τροπολογίας. Κατ’ αρχάς, για να συνεννοηθούμε, έχετε δομική αντίρρηση με την τροπολογία ή απλώς ως προς το ζήτημα του απορρήτου; Δηλαδή, έχετε αντίρρηση, παραδείγματος χάριν, με το ότι ο επενδυτής –αυτό ρωτώ- πρέπει να λαμβάνει γνώση της νομικής και οικονομικής κατάστασης της κάθε εταιρείας ή έχετε αντίρρηση με το ότι δεν πρέπει να λαμβάνει γνώση, πριν από ένα ορισμένο συγκεκριμένο χρονικό σημείο, ορισμένων απορρήτων, όταν πια θα έχει, παραδείγματος χάριν, δεσμευτεί; Για ποιο από τα δυο; Αν μεν είναι για το ζήτημα των απορρήτων, νομίζω ότι σας κάλυψε ο κ. Υπουργός. Θα εξεταστεί και αυτό. Είναι κάτι που θα ξαναδούμε, θα επαναδιατυπωθεί, ώστε να διασκεδαστεί οποιουδήποτε τύπου ανησυχία. 
Υπάρχει μια πρόνοια μέσα, την οποία δεν νομίζω ότι λάβατε υπ’ όψιν σας, ότι εφαρμόζεται ο ν. 3340 και επομένως οι δεσμεύσεις –αυτές είναι δεσμεύσεις- απορρήτου και εμπιστευτικότητας πηγάζουν από τις διατάξεις για την κεφαλαιαγορά. Μπορεί όμως να μη σας καλύπτουν και να μην τις θεωρείτε επαρκείς ως κανονιστικό πλαίσιο. Γι’ αυτόν το λόγο θα υπάρξει επαναδιατύπωση ως προς το συγκεκριμένο θέμα. 
Όμως και πάλι, για να μην πηγαίνουμε στο γύρω-γύρω, αν υπάρξει επαναδιατύπωση, θα την ψηφίσετε τη διάταξη; Επομένως δεν σας νοιάζει αυτό. Εσείς έχετε άλλα θέματα. Διότι πώς να την κάνουμε την αποκρατικοποίηση –με συγχωρείτε!- αν δεν δώσουμε τη δυνατότητα στον επενδυτή να κάνει έλεγχο οικονομικό και νομικό της εταιρείας που πρόκειται να αγοράσει, αυτό δηλαδή που έχει δικαίωμα να κάνει σε οποιαδήποτε ανώνυμη εταιρεία ο οποιοσδήποτε αγοραστής, σε όλες τις εταιρείες του κόσμου; Άρα, λοιπόν, για διευκρινίστε το. 
Εμείς λέμε ότι η ρύθμιση που θα φέρει ο κύριος Υπουργός στην κατεύθυνση των απορρήτων θα καλύψει και θα διασκεδάσει τις ανησυχίες σας. Τότε θα είστε μαζί μας στο ζήτημα της συγκεκριμένης διατάξεως ή ξανά θα ακούσουμε ένα «όχι» και απλώς λέμε για να λέμε;
Ευχαριστώ πολύ, κύριε Πρόεδρε.</Speech> 
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Ο κ. Κεγκέρογλου έχει το λόγο.</ChairmanSpeech>
<Speech><Parlmember>ΒΑΣΙΛΕΙΟΣ ΚΕΓΚΕΡΟΓΛΟΥ</Parlmember>: Θα ήταν ιεροσυλία. Ο θαλάσσιος αποκλεισμός των νησιών μας, όποτε γίνεται, αναμφίβολα επιφέρει τεράστιες οικονομικές επιπτώσεις στα νησιά αλλά και συνολικά στην οικονομία. Αυτό, όμως, παρά την περίοδο κρίσης που το καθιστά πολύ σημαντικό, ίσως δεν είναι το μείζον. Το μείζον είναι ο αποκλεισμός των νησιών. Το μείζον είναι η απομόνωση των κατοίκων των νησιών και ιδιαίτερα αυτών που δεν έχουν άλλη επικοινωνία πέρα από την ακτοπλοϊκή. Και αυτό το προστατεύει ρητά το Σύνταγμα. 
Αυτήν την απομόνωση, λοιπόν, που ενέχει κινδύνους για τη δημόσια υγεία, για τη ζωή των νησιωτών, γιατί τους αφήνει χωρίς φάρμακα, χωρίς πετρέλαιο, χωρίς ενέργεια, δεν μπορούμε να τη δεχθούμε. Πρέπει με σεβασμό σε κάθε διεκδίκηση να προβλεφθεί στο θεσμικό πλαίσιο –και αυτή η πρόταση έχει κατατεθεί ξανά από μένα- η διασφάλιση της ελάχιστης επικοινωνίας των νησιών σε κάθε περίπτωση.
Ας δούμε όμως τις επιπτώσεις για τους αγρότες, για τους οποίους όψιμα κάποιοι κόπτονται. Δεν άντεξαν και στον πειρασμό να ανέβουν στα τρακτέρ. Προκαλείται ή δεν προκαλείται ανεπανόρθωτη ζημιά στους παραγωγούς και τα προϊόντα μας; Τα οπωροκηπευτικά, που με πολύ κόπο έχουν αποκτήσει πρόσβαση στις ευρωπαϊκές αγορές, τα οποία πήγαιναν και καλά φέτος και σχετικά με τις τιμές, εκτοπίζονται. Χάνουν τις αγορές κάθε φορά που δεν υλοποιείται ένα πρόγραμμα σύμφωνα με τα συμφωνηθέντα. Δεν θέλετε να το καταλάβετε αυτό; Στο πυρ το εξώτερο οι παραγωγοί και τα προϊόντα; 
Βοηθάμε εκ των πραγμάτων με πρακτικές και κομματικές σκοπιμότητες τους παραγωγούς άλλων ανταγωνιστικών χωρών. Η Ισπανία καραδοκεί πότε θα γίνει το λάθος για να βάλει τα δικά της οπωροκηπευτικά, όπως τα αγγούρια, για τα οποία έχουμε σημαντικό ανταγωνισμό στη γερμανική αγορά και στις άλλες ευρωπαϊκές αγορές. Αυτό δεν το καταλαβαίνετε; Δεν σας συγκινεί τίποτα; Ο αποκλεισμός της ίδιας της χώρας δεν σας συγκινεί; 
Υπάρχουν τρόποι, αν υπάρχει συνεννόηση και διάλογος για τα θέματα και τα προβλήματα των ναυτεργατών ή των εργαζομένων οποιασδήποτε άλλης κοινωνικής ομάδας. Αυτά πρέπει να συζητηθούν και να επιλυθούν στο βαθμό του δυνατού μέσα σε ένα πνεύμα συνεργασίας και να διασφαλιστεί το εθνικό και το τοπικό συμφέρον και η ασφάλεια για τη ζωή και την υγεία των νησιωτών.
Δυστυχώς, όμως, έχετε τον επικίνδυνο δρόμο της διγλωσσίας και της διπλοπροσωπίας. Το ΚΚΕ έχει ξεκάθαρη θέση, έχει ταχθεί με την ΠΝΟ στο θέμα αυτό. Εσείς στείλατε μεμονωμένους Βουλευτές να πάνε στους αγρότες της Κρήτης και μαζί τους να ζητήσουν την άρση του αποκλεισμού. Την ίδια ώρα οι συνάδελφοί τους εδώ στον Πειραιά ήταν πάνω στους καταπέλτες. 
Αυτή η  διγλωσσία και η διπλοπροσωπία νομίζετε ότι σας τιμά;
Γελάτε;</Speech> 
<Speech><Parlmember>ΔΗΜΗΤΡΙΟΣ ΠΑΠΑΔΗΜΟΥΛΗΣ</Parlmember>:  Θα τα ακούσετε μετά.</Speech>
<Speech><Parlmember>ΒΑΣΙΛΕΙΟΣ ΚΕΓΚΕΡΟΓΛΟΥ</Parlmember>:  Τι να πείτε, κύριε Παπαδημούλη;</Speech>
<Speech><Parlmember>ΔΗΜΗΤΡΙΟΣ ΠΑΠΑΔΗΜΟΥΛΗΣ</Parlmember>: Μιλάτε εσείς για διγλωσσία;</Speech> 
<Speech><Parlmember>ΒΑΣΙΛΕΙΟΣ ΚΕΓΚΕΡΟΓΛΟΥ</Parlmember>:  Εσείς, κύριε Παπαδημούλη…</Speech>
<Speech><Parlmember>ΔΗΜΗΤΡΙΟΣ ΠΑΠΑΔΗΜΟΥΛΗΣ</Parlmember>:  Μιλάτε εσείς, που ο Βενιζέλος κατέθεσε πρόταση νόμου να καταργηθεί η πολιτική επιστράτευση του 2006; Μιλάτε για διγλωσσία;</Speech>
ΠΡΟΕΔΡΕΥΩΝ (Λεωνίδας Γρηγοράκος) Κύριε Παπαδημούλη, μην τον διακόπτετε.
<Speech><Parlmember>ΒΑΣΙΛΕΙΟΣ ΚΕΓΚΕΡΟΓΛΟΥ</Parlmember>:  Εσείς, κύριε Παπαδημούλη, θα πρέπει να δείτε περισσότερο στον καθρέφτη. Και αφήστε τις παρεμβάσεις, γιατί δεν πρόκειται να με κόψετε.</Speech> 
<Speech><Parlmember>ΔΗΜΗΤΡΙΟΣ ΠΑΠΑΔΗΜΟΥΛΗΣ</Parlmember>: Πείτε μου για την πρόταση του Αρχηγού σας.</Speech> 
<Speech><Parlmember>ΒΑΣΙΛΕΙΟΣ ΚΕΓΚΕΡΟΓΛΟΥ</Parlmember>:  Εμείς είμαστε με το δίκιο. Και θα πρέπει…</Speech> 
<Speech><Parlmember>ΔΗΜΗΤΡΙΟΣ ΠΑΠΑΔΗΜΟΥΛΗΣ</Parlmember>:  Επιβαρύνετε τη θέση σας.</Speech> 
<Speech><Parlmember>ΒΑΣΙΛΕΙΟΣ ΚΕΓΚΕΡΟΓΛΟΥ</Parlmember>:  Σοβαρά; Εισαγγελέα σε έχουμε εδώ; Σοβαρά;</Speech> 
<Speech><Parlmember>ΔΗΜΗΤΡΙΟΣ ΠΑΠΑΔΗΜΟΥΛΗΣ</Parlmember>:  Το γυρίσαμε στον ενικό, κύριε Κεγκέρογλου;</Speech> 
 <Speech><Parlmember>ΒΑΣΙΛΕΙΟΣ ΚΕΓΚΕΡΟΓΛΟΥ</Parlmember>:  Παρεμβαίνετε; Θα σας έχουμε εδώ εισαγγελέα; Ποιος είναι ο ενικός, κύριε Παπαδημούλη;</Speech> 
<Speech><Parlmember>ΔΗΜΗΤΡΙΟΣ ΠΑΠΑΔΗΜΟΥΛΗΣ</Parlmember>:  Θα το δείτε στα Πρακτικά.</Speech> 
<Speech><Parlmember>ΒΑΣΙΛΕΙΟΣ ΚΕΓΚΕΡΟΓΛΟΥ</Parlmember>:  Δείτε το εσείς, σας παρακαλώ. 
Ξεκάθαρα. Σεβαστές όλες οι διεκδικήσεις, αλλά απόλυτα σεβαστό το δικαίωμα ο μόχθος των αγροτών να φτάσει στον καταναλωτή. Να λάβουμε υπ’ όψιν μας ότι οι άνθρωποι αυτοί χωρίς επιδοτήσεις και χωρίς κρατική υποστήριξη, δίνουν τον αγώνα και έχουν κατακτήσει τις αγορές. Και με τις κομματικές σκοπιμότητες θέλουμε ντε και καλά να τους στείλουμε στο πυρ το εξώτερο. 
Κυρίες και κύριοι συνάδελφοι, έγινε συζήτηση για το πετρέλαιο. Η πρόταση η δικιά μας, σε σχέση με το πετρέλαιο των αγροτών, είναι ξεκάθαρη. Ούτε το καθεστώς που υπήρχε είναι δίκαιο και αποτελεσματικό, ούτε βέβαια αυτό που υπάρχει τώρα είναι συμφέρον. 
Χρειάζεται αναθεώρηση για την αντιμετώπιση του μεγάλου ενεργειακού κόστους και στον αγροτικό τομέα –στην αγροτική παραγωγή- και στις μικρές επιχειρήσεις. Η κάρτα πετρελαίου του αγρότη -όχι μόνο ανάλογα με τα στρέμματα, αλλά λαμβάνοντας υπ’ όψιν και την εντατικότητα της καλλιέργειας- θα του δίνει την επιστροφή που χρειάζεται, προκειμένου να μπορεί να καλλιεργήσει, προκειμένου να μπορεί να έχει εκείνη τη στήριξη που χρειάζεται στην αγροτική παραγωγή.  
Έγινε πάρα πολλή συζήτηση -και νομίζω ότι είναι ένα ευρύτερο θέμα- για το πετρέλαιο που έχει να κάνει με τα πλοία. Αυτή η συζήτηση θα πρέπει να γίνει και στην επιτροπή, για να καταθέσουμε τις προτάσεις για το πώς αντιμετωπίζεται η κατάσταση. 
Το νομοσχέδιο αφορά τη διατήρηση του ελάχιστου επιπέδου αποθεμάτων αργού πετρελαίου και προϊόντων πετρελαίου. Ουσιαστικά αποτελεί την ενσωμάτωση, με τις τροποποιήσεις και τις προσθήκες οι οποίες έγιναν. Και νομίζω ότι επί της αρχής –όταν ρωτήσουμε, δηλαδή, αν χρειάζεται να έχουμε ένα ελάχιστο επίπεδο αποθεμάτων πετρελαίου- δεν πρέπει να διαφωνεί κανείς. Η διαφωνία είναι σε επιμέρους θέματα. 
Το μείζον θέμα το οποίο αναδύθηκε, είναι αν θα πρέπει να υπάρχει δυνατότητα ένα ποσοστό να φυλάσσεται σε αποθήκες που θα βρίσκονται σε άλλη χώρα της Ευρωπαϊκής Ένωσης.
Το κρίσιμο ερώτημα, εάν σπάει, σε έναν βαθμό, το ολιγοπώλιο που είναι διαπιστωμένο ότι υπάρχει στον τόπο μας σε σχέση με τους αποθηκευτικούς χώρους, δεν απαντήθηκε από αυτούς οι οποίοι υποστηρίζουν να μην υπάρχει αυτή η δυνατότητα. Εκ των πραγμάτων –εκ των πραγμάτων, ξαναλέω- και όχι ως πολιτική επιλογή, τάσσονται με το καρτέλ του πετρελαίου. Το είπα και στην επιτροπή. Αυτό δεν έχει να κάνει, προφανώς, με τις προθέσεις κανενός. Εδώ, όμως, πρέπει να δούμε τον καταναλωτή. Και θα πρέπει το ελάχιστο που μπορεί να μειωθεί από ένα επίπεδο ευρύτερου ανταγωνισμού που θα υπάρξει σε σχέση με τη φύλαξη, να το κερδίσουμε. Γιατί όχι; 
Η εισηγήτρια του ΣΥΡΙΖΑ είπε –και κάποιος άλλος- ότι οι εταιρείες διαφωνούν με το να πάνε δύο. Νομίζω ότι το νομοσχέδιο λέει «δύναται». Εάν διαφωνούν, δε, σημαίνει ότι το 75% των αποθεμάτων -αφού έχουν και το 75% της αγοράς- θα φυλάσσεται στη χώρα. Από το υπόλοιπο 25%, εάν εξαντλήσουν οι υπόλοιπες εταιρείες το 30% που δικαιούνται, αυτό ξέρετε τι ποσοστό είναι επί του συνολικού; 7,5%. Δηλαδή, το 92,5% των αποθεμάτων θα φυλάσσεται στη χώρα. Και μίλησαν κάποιοι με βαριές κουβέντες.
Νομίζω ότι αυτό το Βήμα πρέπει να το τιμούμε, να τεκμηριώνουμε αυτά που λέμε και τις απόψεις μας και όταν κάνουμε λάθος να το αναγνωρίζουμε. 
Ε, σε αυτή την περίπτωση έχει γίνει λάθος. Έχει γίνει λάθος από αυτούς που νομίζουν ότι κάθε τι με το οποίο εκ πρώτης όψεως διαφώνησαν κάποιοι –στην προκειμένη περίπτωση μπορεί να διαφώνησε για άλλους λόγους η «MOTOROIL», που να μην έχουν σχέση- θα πρέπει να διαφωνήσουν και αυτοί ή κάποιες άλλες κοινωνικές ομάδες. Δεν γίνεται!
Όσον αφορά την τροπολογία, κυρίες και κύριοι συνάδελφοι, θέλω να πω τα εξής: Νομίζω ότι ο Γιάννης ο Δριβελέγκας έθεσε πρώτος το θέμα. Ουσιαστικά να αποσαφηνιστεί πλήρως και να διασφαλιστεί, μέσα από αναδιατύπωση της τροπολογίας ή, εν πάση περιπτώσει, με την παρουσία εδώ του Υπουργού και την κατάθεση των απόψεών του για το πώς πρέπει να διαμορφωθεί το ζήτημα, ασφαλώς, της εθνικής ασφάλειας, των εθνικών συμφερόντων, αλλά και κάθε ζήτημα που έχει να κάνει με την προστασία του δημοσίου συμφέροντος.
Νομίζω ότι υπάρχουν οι δικλίδες. Κάποια πράγματα, όμως, ίσως να μη χρειάζεται να τα ξέρουν οι επενδυτές. Ούτως ή άλλως, δεν τα χρειάζονται. Τα οικονομικά στοιχεία, τα οποία δημοσιοποιούνται, νομίζω ότι είναι πολλά. Και τώρα η ενημέρωση, την οποία έχουν, νομίζω ότι είναι απόλυτη. Αυτό που θα αποφευχθεί, ίσως, είναι το εμπόριο στοιχείων. Προσέξτε το αυτό. Μέσα σε μία τέτοια διαδικασία, εάν δεν υπάρχει δυνατότητα επίσημα και με διασφάλιση, με δικλίδες ασφαλιστικές να δοθούν κάποια στοιχεία, θα γίνει εμπόριο στοιχείων από κάποιους που τα κατέχουν εντός των εταιρειών. Είναι απλό το θέμα.
Νομίζω, όμως, ότι και ο ν.3340 θέλει να διευκρινιστεί και να μπει στο κυρίως σώμα της διάταξης και όχι στο εισηγητικό, αλλά, βεβαίως, να διασφαλιστούν και όσα έχουν σχέση με το δημόσιο συμφέρον και με τη βιομηχανική ή την οικονομική κατασκοπεία η οποία αναφέρθηκε.
Το άρθρο 22, στο οποίο θέλω να αναφερθώ, είναι πάρα πολύ σημαντικό, γιατί απαλλάσσονται δύο μεγάλες κατηγορίες, οι πολύτεκνοι και οι εντασσόμενοι στο κοινωνικό οικιακό τιμολόγιο από την αύξηση η οποία έγινε για τις υπηρεσίες κοινής ωφέλειας. 
Εδώ, όμως, κύριε Υπουργέ, θέλω να μιλήσω για το κοινωνικό οικιακό τιμολόγιο, το οποίο διευρύνθηκε βεβαίως, κι έχουν τη δυνατότητα πολλοί περισσότεροι να ενταχθούν. Πρέπει να προσέξουμε, όμως, να μη συμβεί αυτό που συνέβη και με το πετρέλαιο θέρμανσης, όπου περίπου εκατό χιλιάδες δεν εντάχθηκαν, γιατί η διαδικασία δεν ήταν αυτή που έπρεπε. Γιατί με αίτησή τους; Η ΔΕΗ, το κράτος έχει όλα τα στοιχεία για το ποιοι είναι δικαιούχοι τού κοινωνικού οικιακού τιμολογίου. Δεν είναι κρυφά. Να ψηφίσουμε μία διάταξη να μην είναι. 
Άρα θα πρέπει να δείτε με ποιο τρόπο η ΔΕΗ θα εντάξει όλους τους δικαιούχους στο κοινωνικό οικιακό τιμολόγιο χωρίς αίτησή τους. Δεν υπάρχει λόγος αίτησης. Θεωρώ ότι μπορεί να γίνει αυτό.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Ολοκληρώνω, κύριε Πρόεδρε.
Φωτοβολταϊκά: Έγινε η βελτίωση σε σχέση με το θέμα των φωτοβολταϊκών των αγροτών. Τεράστιο, όμως, θέμα είναι το «συνολικά μέχρι 100 KW». Και σας εξήγησα γιατί. Οι αγρότες στην Κρήτη δεν είχαν τέτοιο πρόγραμμα. Και δεν μας είπαν ποτέ οι τότε Υπουργοί γιατί δεν έδωσαν στην Κρήτη τέτοιο πρόγραμμα.
Οι αγρότες, λοιπόν, της Κρήτης μπήκαν στο κοινό πρόγραμμα, που είναι για όλους. Κι έχουμε τώρα δύο μέτρα και δύο σταθμά. Από την Αγροτική Τράπεζα πήγαν και αυτοί να πάρουν τη βεβαίωση την εγγυητική, από την Αγροτική Τράπεζα πήγαν και οι άλλοι. Για τους μεν το ρυθμίζουμε, για τους δε, δεν το ρυθμίζουμε.
Ας πάμε, όμως, και στις περιοχές που υπήρχαν. Και λέω: οι επενδυτές αυτοί δεν είναι επενδυτές όπως οι αγρότες; Ποια είναι η διαφορά; Εδώ εάν ήταν οικονομικό το θέμα, θα έλεγα «θα χάσει το δημόσιο, επομένως είναι οικονομικό». Δεν είναι, όμως, οικονομικό.</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Ολοκληρώστε σας παρακαλώ.</ChairmanSpeech>
<Speech><Parlmember>ΒΑΣΙΛΕΙΟΣ ΚΕΓΚΕΡΟΓΛΟΥ</Parlmember>: Και ξέρετε γιατί δεν είναι οικονομικό; Γιατί μπορείτε με διάταξη η οποία θα μιλάει σαφώς για το διάστημα που θα ισχύσει η ειδική εισφορά αλληλεγγύης γι’ αυτά τα φωτοβολταϊκά, να εξισορροπήσετε το όποιο οικονομικό αρνητικό αποτέλεσμα.
Μέχρι τον Ιούλιο του 2014 δεν ισχύει με δυνατότητα ενός χρόνου επέκτασης από τη μεριά του Υπουργού; Ας προβλέψουμε από τώρα γι’ αυτούς το αντίστοιχο διάστημα, δύο, τρία ή τριάμισι χρόνια και ας τους εντάξουμε, για να μη χάσουν αυτό το δικαίωμα με άνιση αντιμετώπιση.
Ευχαριστώ, κύριε Πρόεδρε.</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Κυρίες και κύριοι συνάδελφοι, θέλω να ανακοινώσω προς το Σώμα ότι η Διαρκής Επιτροπή Παραγωγής και Εμπορίου καταθέτει την έκθεσή της στο σχέδιο νόμου του Υπουργείου Ανάπτυξης, Ανταγωνιστικότητας, Υποδομών, Μεταφορών και Δικτύων: «Κύρωση της από 18 Δεκεμβρίου Πράξης Νομοθετικού Περιεχομένου «Κατεπείγουσες ρυθμίσεις για την οικονομική ανάπτυξη της χώρας»».  
Το λόγο έχει ο κ. Επαμεινώνδας Μαριάς.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, κύριε Υπουργέ, κύριοι Βουλευτές, συμφωνώ ότι σε αυτήν εδώ την Αίθουσα πραγματικά περισσεύουν και η διγλωσσία και η υποκρισία. Οι μνημονιακές δυνάμεις οι οποίες έχουν σπρώξει την οικονομία στην καταστροφή, αυτοί οι οποίοι έφεραν τη χώρα στο να έχει ενάμισι εκατομμύριο ανέργους, να έχει χιλιάδες μαγαζιά τα οποία έχουν κλείσει, να έχει πάνω από τρεις χιλιάδες αυτοκτονίες, αυτοί που έσπρωξαν τους αγρότες να βγουν από απόγνωση στα μπλόκα, διότι δεν πάει άλλο αυτή κατάσταση, διότι το κόστος παραγωγής είναι τεράστιο, διότι χειμάζεται πλέον και ο αγροτικός τομέας, διότι επίκειται η φορολογία των αγροτεμαχίων, αυτοί οι οποίοι έσπρωξαν χιλιάδες εργαζόμενους να αντιδράσουν με ειρηνικό, με νόμιμο τρόπο, αυτοί οι οποίοι οδήγησαν και τους ναυτεργάτες στην απόγνωση, αυτοί οι οποίοι χρησιμοποιούν πλέον νομοθεσία χουντικής κοπής έρχονται τώρα και ζητούν τα ρέστα από όλους αυτούς τους ανθρώπους και όσους τους συμπαρίστανται.
Επειδή κάποιος συνάδελφος αναφέρθηκε στον κ. Καμμένο, θα σας πω πώς ενήργησε, όταν ήταν ο ίδιος Υφυπουργός αρμόδιος γι’ αυτά τα θέματα, που με δική του παρέμβαση σε εποχή που η επιστράτευση έγινε επί Μανώλη Κεφαλογιάννη -αυτά είναι τα στοιχεία τα οποία έχω- και που όλα τα σωματεία ήταν αντίθετα, ο ίδιος με τη ΠΝΟ, σε συνεργασία με τους αγρότες της Κρήτης, έλυσε τα προβλήματα, αντιμετώπισε τα ζητήματα με διάλογο, με συζήτηση, διότι επί της δικής του υφυπουργίας δεν υπήρχε ούτε μία στάση εργασίας. 
Γιατί; Γιατί έδειξε ένα δείγμα γραφής το οποίο δεν δείχνετε εσείς, που είστε τώρα ενάντια και στους αγρότες και στους ναυτεργάτες και σε όλους. Και το δείγμα γραφής είναι απλό. Εφόσον κάποια κυβέρνηση πραγματικά κόπτεται για να αντιμετωπίσει τα ζητήματα, μπορεί με διάλογο, με συναίνεση, με αλληλεγγύη να λύσει τα ζητήματα, χωρίς να φέρνει τη μία κοινωνική ομάδα απέναντι στην άλλη, χωρίς να δυναμιτίζει το κλίμα, χωρίς να φτάνει τους ανθρώπους στα όρια, διότι πράγματι, οι αγρότες της Κρήτης αποκλείστηκαν, είχαν πρόβλημα με τα προϊόντα τους στο να μεταφερθούν και έπρεπε αυτό να αντιμετωπιστεί. Και αντιμετωπίστηκε. 
Ταυτόχρονα, και οι ναυτεργάτες είχαν προβλήματα, όπως και οι υπόλοιποι αγρότες. Γι’ αυτό οι Ανεξάρτητοι Έλληνες είπαν πολύ απλά. Οι ναυτεργάτες θα πρέπει να πάνε στα μπλόκα με τους αγρότες και οι αγρότες με τους ναυτεργάτες. Είναι, δηλαδή, ένα μήνυμα αλληλεγγύης αντιμετώπισης των προβλημάτων, όχι της μίας κοινωνικής ομάδας απέναντι στην άλλη, αλλά σε συνεργασία, διότι τα αίτια της κρίσης και του προβλήματος είναι κοινά, διότι οι υπαίτιοι είναι οι ίδιοι, διότι δεν θα πρέπει να διχάζονται οι κοινωνικές ομάδες, αλλά επιτέλους να συντονιστούν για να δώσουν ένα τέλος στη διακυβέρνηση του μνημονίου.
Αυτά, λοιπόν, επειδή αναφέρθηκε ο συνάδελφος για το τι έκανε ο κ. Καμμένος, ο οποίος σε κάθε περίπτωση, αφού είπε και έκανε κριτική απέναντι στον κ. Σαμαρά και με σκληρές εκφράσεις, τράβηξε το δικό του δρόμο σε αντίθεση με άλλους οι οποίοι έλεγαν πάρα πολλά εναντίον του κ. Σαμαρά και της Νέας Δημοκρατίας και μετά βρέθηκαν στις τάξεις του κυβερνώντος κόμματος.
Επειδή μιλούμε για το πετρέλαιο, τι γίνεται με το πετρέλαιο θέρμανσης; Το είπαμε πενήντα φορές. Έχει παγώσει η Ελλάδα! Δεν φέρνετε καμμία ρύθμιση γι’ αυτό το θέμα. Τι γίνεται με τους αγρότες και το πετρέλαιο κίνησης; Πρέπει να δοθούν λύσεις σε αυτά τα ζητήματα.
Αυτά, λοιπόν, είναι τα γενικότερα ζητήματα τα οποία νομίζω ότι μας απασχόλησαν και στα οποία πρέπει να υπάρξει μια ξεκάθαρη θέση. Και η δική μας θέση είναι ξεκάθαρη.
Σε σχέση με το νομοσχέδιο, θέλω να πω ότι φέρνετε εδώ ρυθμίσεις για ενσωμάτωση νομοθεσίας της Ευρωπαϊκής Ένωσης σε ένα σοβαρό θέμα, διότι το ζήτημα που συζητούμε έχει διάφορες πτυχές. Έχει πτυχές που άπτονται της γεωπολιτικής της χώρας. Έχει πτυχές που άπτονται της εξωτερικής πολιτικής. Έχει πτυχές που έχουν άμεση σχέση με την εθνική ασφάλεια. Έχει πτυχές που έχουν σχέση με τις ιδιωτικοποιήσεις, με το κατά πόσο υπάρχει ολιγοπώλιο στην αγορά.
Κύριε Υπουργέ, εγώ απλώς ήθελα να σας πω να δείτε –προφανώς θα το έχετε δει- στο νομοσχέδιο, στις τροποποιούμενες διατάξεις, τι ήταν το προηγούμενο καθεστώς. Και στο προηγούμενο καθεστώς υπάρχουν ρυθμίσεις, όπου διαμορφώνεται μία επιτροπή διαχείρισης κρίσεων και σε αυτήν την επιτροπή διαχείρισης κρίσεων υπάρχουν οι εκπρόσωποι των τριών κλάδων των Ενόπλων Δυνάμεων. Στο σχέδιο για τα μέτρα έκτακτης ανάγκης συμμετέχουν και οι Υπουργοί Εθνικής Άμυνας και Εσωτερικών κ.λπ. Λέω, λοιπόν, γι’ αυτά που κατά την παλιότερη εποχή ήταν σημαντικά, διότι είχαν πτυχές εθνικής άμυνας και ασφάλειας, έρχεστε εσείς με μία ρύθμιση και φέρνετε υπογράφοντες τους Υπουργούς Οικονομικών και Περιβάλλοντος. Δεν έχετε βάλει καν τους υπόλοιπους που άπτονται και έχουν σχέση οι αρμοδιότητες τους, διότι όταν πάρετε μέτρα σε σχέση με τη φύλαξη σημαντικών αποθεμάτων πετρελαίου, αυτό επηρεάζει, πέραν των άλλων, και τα θέματα της εθνικής άμυνας. Μου κάνει εντύπωση για ποιο λόγο οι συγκεκριμένοι είναι απόντες από τη νομοθετική διαδικασία και διά της υπογραφής τους.
Σε μια φάση, λοιπόν, που γίνεται μια τεράστια συζήτηση για την ΑΟΖ, που είναι καθοριστική αυτή τη στιγμή για τη χώρα μας και στο επίπεδο του χρέους, σε μια εποχή που συζητούμε για τους αγωγούς, σε μια εποχή που έχουν μπει όλα επί τάπητος, σε μια εποχή που ιδιωτικοποιείται η ΔΕΠΑ, έρχεστε και φέρνετε αυτό το νομοσχέδιο, λες και είναι ξεκομμένο απ’ όλο αυτό το πολιτικό πλαίσιο. Δεν είναι ξεκομμένο. Μέσα σε αυτήν τη στρατηγική πρέπει να το δει κανείς και όχι φορμαλιστικά ως δήθεν υποχρέωση ενσωμάτωσης μιας νομοθεσίας της Ευρωπαϊκής Ένωσης. Αυτήν τη στρατηγική, αν δεν τη δούμε, νομίζω ότι κάνουμε σημαντικό λάθος. 
Τα αποθέματα, λοιπόν, πετρελαίου, αυτά τα σημαντικά αποθέματα πετρελαίου τα οποία θα είναι εκτός επικράτειας, σε περίπτωση κρίσης είστε βέβαιοι ότι θα υπάρξει η δυνατότητα να έρθουν; Είστε βέβαιοι ότι θα είναι εγγυημένη η έλευσή τους την ώρα που πρέπει και δεν θα δημιουργηθούν προσχώματα;
Είναι δυνατόν να αφήνετε αυτό το βασικό ζήτημα σε εποχή που είμαστε σε κρίση με την Τουρκία, σε εποχή που ο κ. Ερντογάν αμφισβητεί τα ζητήματα της ΑΟΖ; Σε μια τέτοια εποχή παίρνετε ένα ρίσκο, αν και υπάρχει η δυνητική μόνο ρύθμιση για το 30% των αποθεμάτων να είναι εκτός Ελλάδος. Θα το πάτε εκεί; Θα πάρετε αυτή την ευθύνη; Ποιος θα την πάρει; Εσείς; Τι λέει το Υπουργείο Εθνικής Άμυνας σε αυτά τα θέματα; Είναι καθοριστικά αυτά τα ζητήματα, τα οποία, αν δεν τα δείτε, πραγματικά δημιουργούν σημαντικό θέμα για την εθνική άμυνα και ασφάλεια.
Επειδή είπατε ότι δεν κατάσχονται αυτά τα αποθέματα που θα είναι στο εξωτερικό, θέλω να σας πω ότι αυτά τα αποθέματα δεν κατάσχονται, διότι πράγματι ανήκουν στα κυριαρχικά δικαιώματα που έχουν σχέση με την ασυλία και την εθνική κυριαρχία, εκτός και αν υπάρχει ρητή παραίτηση. Κάναμε ολόκληρη συζήτηση για το περίφημο άρθρο της άρσης της ασυλίας λόγω εθνικής κυριαρχίας και αφού υπήρχαν οι αμφισβητήσεις για το τι γίνεται ως εκτέλεση στην Ελλάδα -μετά από πολλές παρεμβάσεις εδώ, το εξηγήσαμε και δεν αμφισβητήθηκε- εφόσον υπάρχει η άρση της ασυλίας λόγω εθνικής κυριαρχίας, στο εξωτερικό με το δίκαιο της εκτέλεσης αυτά κινδυνεύουν.
Εγώ προσωπικά ήθελα να ρωτήσω τον Υπουργό πόσο κόστος έχει αυτό το συνολικό….</ChairmanSpeech>
<Speech><Parlmember>ΜΑΥΡΟΥΔΗΣ ΒΟΡΙΔΗΣ</Parlmember>: Των εταιρειών τα αποθέματα είναι του ελληνικού δημοσίου;
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Μην αγχώνεστε, κύριε Βορίδη.</Speech> 
<Speech><Parlmember>ΜΑΥΡΟΥΔΗΣ ΒΟΡΙΔΗΣ</Parlmember>: Αφού δεν είναι του ελληνικού δημοσίου…
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Θα ήθελα να ρωτήσω τον κύριο Υπουργό πόσο κόστος είναι συνολικά αυτά τα αποθεματικά; Έχετε μια εικόνα πραγματικά; Γι’ αυτό το 30%, δηλαδή, που θα είναι για φύλαξη, αν έχουμε ένα κοστολόγιο περίπου σε επίπεδο ποσού. Το ρωτάω, γιατί προσπαθώ να το διερευνήσω.
Όταν, λοιπόν, θα υπάρχουν αυτά τα αποθέματα της χείρας τρίτου, θα υπάρχει και η δυνατότητα κατασχέσεων εκεί στα ζητήματα αυτά.
Υπάρχουν τώρα και άλλα ζητήματα, όπως είναι το λαθρεμπόριο των καυσίμων –με το οποίο δεν έχω δει να γίνεται καμμία σοβαρή δουλειά- και μέσα στο μεσοπρόθεσμο έχετε ρύθμιση για το 2013 και λέτε ότι μόνο 70 εκατομμύρια ευρώ θα εισπράξετε. Δηλαδή δεν έχετε ούτε καν την πολιτική βούληση στο ζήτημα αυτό να προχωρήσετε, γιατί προδιαγράψατε ότι θα πάρετε μόνο 70 εκατομμύρια ευρώ. 
Θα κάνω μια παρατήρηση σε σχέση με το ΤΑΙΠΕΔ. Ειπώθηκε ότι θα έρθετε, θα το διορθώσετε κ.λπ.. Προς τον κ. Βορίδη και τους υπόλοιπους εμείς εξηγούμαστε ότι είμαστε ενάντια στην όποια εκποίηση, ξεπούλημα εθνικής περιουσίας μέσα από το ΤΑΙΠΕΔ, ως εκ τούτου ακόμα και άψογη να ήταν η νομοθετική ρύθμιση, θα την καταψηφίζαμε. 
Επισημαίνουμε, όμως, πέραν τούτου και ανεξαρτήτως της τροπολογίας αυτής, ότι στην ιστορία του ΤΑΙΠΕΔ –και έχουμε κάνει και επίκαιρη ερώτηση και συζητήθηκε εδώ- υπάρχει ένα ζήτημα εθνικής ασφάλειας ακόμη και στις λογικές του ξεπουλήματος που πρέπει να λάβετε υπ’ όψιν. Δηλαδή, όταν πάει για τουρκοποίηση των λιμένων ή των αεροδρομίων, όταν έχεις εταιρείες τουρκικές, οι οποίες έχουν ουσιαστικά αγοράσει, όταν έχουν την εκμετάλλευση της μαρίνας στη Μυτιλήνη αλλά και σε άλλες περιοχές, έθεσα ένα σοβαρό θέμα, η ρήτρα εθνικής ασφαλείας θα μπει ποτέ στην ιστορία του ΤΑΙΠΕΔ; Και απήντησε ο Υπουργός ότι δεν δικαιούται να ελέγξει το μετοχολόγιο. 
Λοιπόν, ακόμα και στη δικιά σας λογική και πέραν αυτής της ρυθμίσεως θα πρέπει να μας απαντήσετε τι θα γίνει με τη ρήτρα εθνικής ασφάλειας για εταιρείες που εκποιούνται μέσω του ΤΑΙΠΕΔ, πολύ δε περισσότερο για εταιρείες, όπως θα είναι τα ελληνικά αμυντικά συστήματα, που έχουν σχέση με εξοπλισμούς και την ΕΛΒΟ. 
Βεβαίως εδώ λέτε αυτό που είπαν κι άλλοι συνάδελφοι ότι στις πληροφορίες θα συμπεριλαμβάνονται και απόρρητα. Αλλάξτε το αυτό -θα σας περιμένω αύριο- αλλά περάστε να δούμε και τη ρήτρα εθνικής ασφάλειας στα ζητήματα αυτά. 
Επομένως -και ολοκληρώνω, κύριε Πρόεδρε- το υπό κρίση και υπό συζήτηση νομοσχέδιο εμάς μας βρίσκει αντίθετους και θα το καταψηφίσουμε. Για τα άρθρα και τις υπόλοιπες τροπολογίες θα έχουμε την ευκαιρία να μιλήσουμε αύριο, γιατί υπάρχουν σοβαρά θέματα και για τα φωτοβολταϊκά και άλλα ζητήματα τα οποία τέθηκαν. Επισημαίνουμε ότι ο δρόμος που ακολουθείτε συνολικά είναι ολισθηρός και επικίνδυνος για τα συμφέροντα της χώρας.</Speech> 
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Ευχαριστούμε. 
Το λόγο έχει ο κ. Χρήστος Παππάς για δώδεκα λεπτά.</ChairmanSpeech>
<Speech><Parlmember>ΧΡΗΣΤΟΣ ΠΑΠΠΑΣ</Parlmember>: Κύριε Πρόεδρε, θα ξεκινήσω με μια επισήμανση για τους ναυτικούς και την ΠΝΟ. 
Αυτήν τη στιγμή λείπει ο κ. Γεωργιάδης. Επειδή αναφέρθηκε στο συγχωρεμένο Φαίδωνα Γκιζίκη, θα ήθελα να τον ρωτήσω –παρ’ όλο που λείπει, ελπίζω να με βλέπει- αγαπητέ, κύριε Γεωργιάδη, ο Φαίδων Γκιζίκης σας μάρανε; Δικός σας ήταν αυτός ο ανεκδιήγητος στρατιωτάκος, έτσι τον αποκαλούσε κάποιος αρθρογράφος. Αυτός, λοιπόν, ο ανεκδιήγητος πρόεδρος του δεύτερου κομματιού ιστορικά του στρατιωτικού καθεστώτος ήταν δικός σας. Σε αυτόν ορκίστηκε ο ηγέτης σας, ο Κωνσταντίνος Καραμανλής, ο γέρος. Τι σας έπιασε, λοιπόν, κύριε Γεωργιάδη, σήμερα το βράδυ και ξύνετε πληγές; Αφήστε, λοιπόν, τις σοφιστείες. Άκουσα την τοποθέτησή σας. Να είστε πιο προσεκτικός.
Τώρα όσον αφορά την ΠΝΟ προσεκτική θα πρέπει να είναι και η Κυβέρνησή στο σύνολό της και ειδικότερα η Νέα Δημοκρατία. Θα έπρεπε η Νέα Δημοκρατία, η συγκυβέρνηση, να τηρεί μια πιο σεμνή στάση. Αυτή η τακτική των συνεχών επιστρατεύσεων δείχνει τον πανικό της Κυβέρνησης. 
Αναρωτιέμαι τώρα, με τους αγρότες τι θα κάνετε; Θα επιστρατεύσετε και τους αγρότες, δηλαδή θα πείτε ότι κάθε τρία τρακτέρ θεωρείται συνάθροιση, άνω των τριών τρακτέρ απαγορεύεται, «ντου» και σ’ αυτούς, επιστράτευση, μέσα; Εκεί το πάτε το πράγμα. Θα πω πράγματα που λέει ο ελληνικός λαός. Επιτέλους, πρέπει να ακούγονται και πράγματα που λέει ο ελληνικός λαός -ως εκπρόσωποι του, όπως λέτε- και σε αυτήν την Αίθουσα. Δικαίως, λοιπόν, ο ελληνικός λαός χαρακτηρίζει την παρούσα Κυβέρνηση, την τροϊκανή Κυβέρνηση, ως μια χούντα, η χούντα του μνημονίου. 
Αν πάτε σε καφενεία οι κυβερνητικοί, μπείτε μέσα, αν μπορείτε να πάτε γιατί ξέρετε τώρα έχετε το θάρρος ότι τα ΜΑΤ –ένα επάγγελμα κάνουν και αυτοί, καλό, κακό δεν με ενδιαφέρει- των 700 ευρώ, σας προστατεύουν. Με τις πολιτικές σας που εφαρμόζετε, όταν στον ΜΑΤατζή, στον άνθρωπο αυτόν της Αστυνομίας, θα έρθει το τρωκτικό της ΔΟΥ να του πάρει το σπίτι για να το δώσει στους ξένους, δεν ξέρω αν θα συνεχίσει να προστατεύει την Κυβέρνηση. Και θα έρθουν και θα δούμε πρωτόγνωρες καταστάσεις, τις οποίες φυσικά εμείς δεν τις θέλουμε και ως Χρυσή Αυγή και ως Έλληνες. Δεν θέλουμε να δούμε τέτοιες πρωτόγνωρες καταστάσεις στην Ελλάδα.
Γι’ αυτό, λοιπόν, η Κυβέρνηση να είναι πιο προσεκτική και ειδικά ο Πρωθυπουργός να είναι πιο σεμνός σε ό,τι αφορά θέματα επιστρατεύσεως. Διότι ξέρουμε ότι η στρατιωτική του θητεία ήταν επεισοδιακή. Είχαμε, τουλάχιστον, δύο εξαγορές υπολοίπου της θητείας του Πρωθυπουργού. Να μην αναφέρω και τα επαγγελματικά, γιατί είναι γνωστή η περίφημη συνέντευξη στο enikos.gr, όπου σε μια ερώτηση που του κάνει ένας Έλληνας πολίτης και του λέει: «Αντώνη, γιατί να σε προσλάβω; Τι επαγγελματική εμπειρία έχεις;», πετάγεται ο κύριος Πρωθυπουργός και του λέει: «Εγώ είχα μια πιτσαρία για κάτι μήνες με έναν φίλο μου και φύσαγε κιόλας, πήγαινε καλά.» Μόνο που δυστυχώς στη θέση της πιτσαρίας αυτήν τη στιγμή είναι μια ολόκληρη χώρα και στη θέση του συνεταίρου έχετε βάλει με το μνημόνιο και με τα σχέδια νόμου που φέρνετε εδώ, συνεταίρους τον ξένο παράγοντα, τους τοκογλύφους και το Διεθνές Νομισματικό Ταμείο. 
Αυτή τη δουλειά που έκανε πριν από πάρα πολλά χρόνια ο κ. Σαμαράς, δυστυχώς πια την κάνει πράξη πολιτική. Σ’ αυτή τη δουλειά, λοιπόν, εμείς είμαστε αντίθετοι και θα σταθούμε φραγμός στα σχέδιά σας με τις δυνάμεις που έχουμε μέχρι στιγμής και με τις δυνάμεις που θα έχουμε στο μέλλον.
Θα ήθελα να κάνω μια επισήμανση για τους αγρότες και να ολοκληρώσω.  Εσείς έχετε τη βούληση να βοηθήσετε την πρωτογενή παραγωγή, τον ελληνικό αγροτικό κόσμο; Έχετε τη βούληση να ξεκινήσει η αγροτιά από μηδενική βάση, ό,τι έγινε στο στρατιωτικό καθεστώς, να χαρίσετε τα χρέη των αγροτών, να καλλιεργηθούν πια τα χωράφια;
Ο προηγούμενος ομιλητής επεσήμανε ότι ο κόσμος δεν έχει πετρέλαιο να βάλει να ζεσταθεί. Ευτυχώς, δόξα τω Θεώ, φέτος κάνει έναν πολύ ελαφρύ χειμώνα μέχρι στιγμής αλλά δεν παύει να είναι χειμώνας. Σε λίγο καιρό ο κόσμος -και υπάρχει ήδη κόσμος σας διαβεβαιώ- δεν θα έχει ένα πιάτο φαγητό. Γνωρίζετε ότι λιποθυμούν παιδιά στα σχολεία λόγω ασιτίας; Έχετε δει στο δρόμο -εγώ έχω δει προσωπικά ο ίδιος- γέρους να ψάχνουν στα σκουπίδια για λίγο φαγητό;
Εσείς, λοιπόν, εφαρμόζετε ένα σχέδιο ξεπουλήματος κυριολεκτικά της παρτίδας. Αυτό το σχέδιο νόμου που φέρατε σήμερα με τα στρατηγικά αποθέματα είναι πάλι ένα ξεπούλημα. Εφαρμόζετε την τακτική του σαλαμιού, λίγο-λίγο να τα περάσουμε όλα, να τα δώσουμε όλα. 
Είπαν εδώ για νησιά -τα λέμε στις ερωτήσεις, δεν απαντώνται- για ασφάλεια. Αντί να κοιμόμαστε ήσυχοι και να λέμε ότι έχουμε μια Κυβέρνηση, έχουμε κάποιους που ασχολούνται για εμάς, για την ευημερία του ελληνικού λαού -αυτή είναι και η αποστολή της Κυβέρνησης- έχουμε έναν Πρωθυπουργό, ο οποίος εφαρμόζει μια εξωθεσμική εξωτερική πολιτική, να τρέχει -και κατάντησε η Ελλάδα να τρέχει- και να ζητάει βοήθεια από τους εμίρηδες του μαύρου χρήματος, να κλείνει κρυφά ραντεβού, σαν να είναι μια αρσακειάδα της παλιάς εποχής που φεύγει κρυφά από τη μαμά για να μην την πάρει χαμπάρι, με τη μεσολάβηση του κ. Παπανδρέου με τον Ερντογάν, που ούτε ξέρουμε τι συζητήθηκε.
Και όλα δείχνουν –κοινός νους- ότι όλη αυτή η πολιτική σας οδηγεί την Ελλάδα σε μία δορυφοροποίηση της Τουρκίας. Δεν είναι τυχαία τα τουρκικά σίριαλ. Ο βομβαρδισμός, η προπαγάνδα η τουρκική, μέσω των σίριαλ στην τηλεόραση δεν είναι τυχαίος.
 Αυτά σε ό,τι αφορά τις επισημάνσεις. 
Να έρθω στο σχέδιο νόμου να πω κάποια πράγματα, έχω λίγο χρόνο. Ο συναγωνιστής κ. Ηλίας Παναγιώταρος έθεσε κάποια ερωτήματα, στα οποία τουλάχιστον μέχρι αύριο το μεσημέρι, που θα ψηφιστεί αυτό το σχέδιο νόμου, θα θέλουμε να πάρουμε κάποιες απαντήσεις. Δείτε ξανά την ομιλία του, δείτε τα Πρακτικά και, αν μπορείτε, να μας απαντήσετε. Πολύ φοβούμαι ότι δεν θα απαντήσετε. Θα εφαρμόσετε την τακτική που γίνεται και στις ερωτήσεις, είτε «άλλα λόγια ν’ αγαπιόμαστε» είτε «δεν απαντούμε καθόλου». Άσ’ το, πέρασε, εντάξει το ψηφίζουμε, τελειώσαμε.
Εμείς δεν ποντάρουμε σε μικροπολιτική ούτε σε δημιουργία εντυπώσεων. Θέλουμε να κάνουμε τουλάχιστον στα μείζονα ζητήματα μια πολιτική σωστή, στα ζητήματα που απασχολούν πάρα πολλούς Έλληνες, την καθημερινότητα των Ελλήνων. Κι ένα από αυτά τα ζητήματα είναι και αυτό που αναφέρεται στο άρθρο 24 για τους φωτοβολταϊκούς σταθμούς. 
Είπα και προηγουμένως για τους αγρότες και την αγροτική μας παραγωγή ότι πάγια θέση της Χρυσής Αυγής είναι ότι η αγροτική γη πρέπει να διατίθεται αποκλειστικά για την πρωτογενή παραγωγή. Τα χωράφια είναι για να καλλιεργούνται. 
Από την άλλη δεν μπορούμε εμείς να κλείσουμε τα μάτια σε μια υπαρκτή πραγματικότητα –το ζήτημα με τα φωτοβολταϊκά- που δημιουργήθηκε από μια άφρονα μικροπολιτική των προηγούμενων κυβερνήσεων, που σκοπό είχε την προτροπή των αγροτών στη διάθεση της γης για γρήγορο και εύκολο πλουτισμό. «Τσίμπησαν» οι αγρότες και βρέθηκαν στη θέση που βρίσκονται. 
Με το πρίσμα αυτό, λοιπόν, θεωρούμε ότι ο κατ’ επάγγελμα αγρότης ανοίχτηκε -και όχι με τη δική του αποκλειστικά ευθύνη- σε δάνεια, σε χρέη, τον ωθήσατε σε αυτά τα πράγματα, υποθήκευσε το βιος του, για να παραγάγει ηλεκτρική ενέργεια. Δεν πρέπει, λοιπόν, αυτό να αποτελέσει εύκολο στόχο για τις τράπεζες και να χάσει ο αγρότης την περιουσία του. 
Χωρίς αυτό να σημαίνει ότι εμείς συντασσόμεθα με τη λογική ότι η χρήση της αγροτικής γης είναι για την παραγωγή ηλεκτρικής ενέργειας, αυτό το συγκεκριμένο άρθρο, με τις επισημάνσεις που προανέφερα, θα το ψηφίσουμε. 
Έρχομαι στο άρθρο 22 για τις χρεώσεις υπηρεσιών κοινής ωφέλειας. Το άρθρο αυτό έχει μια επικοινωνιακή διάσταση. Δηλαδή, καταχρεώνετε τα τιμολόγια της ΔΕΗ, βάζετε αυξήσεις 30% και μετά έρχεστε ως σωτήρες και λέτε ένα 3%, αν θυμάμαι καλά. Πόσο είναι; Σας δίνω κι εδώ ένα 3%. Σαν τηλεοπτική εκπομπή είναι μεταμεσονύχτια «στα δύο το ένα δώρο». Αυτό κάνετε. Τους έχετε τσακίσει και τους πολυτέκνους και τους συνταξιούχους και μετά λες «θα σε βάλω σε ρυθμίσεις, θα σου δώσω κάτι τις, μπας και βγω στις επόμενες εκλογές». Που δεν βγαίνετε, ό,τι τερτίπια και να κάνετε. 
Σε ό,τι αφορά λοιπόν το τελευταίο μείζον θέμα, την τροπολογία για τους υποψήφιους επενδυτές που μπορούν να έχουν πρόσβαση σε όλες τις πληροφορίες και τις απόρρητες -όπως είπατε- και αφορούν το νομικό πρόσωπο το οποίο είναι προς ιδιωτικοποίηση, εμείς, λοιπόν, είμαστε ενάντιοι. Αυτό το θεωρούμε μια πράξη εθνικής μειοδοσίας, διότι ο υποψήφιος επενδυτής, ο απλά υποψήφιος –όποιος κι αν είναι αυτός- θα μπορεί να παίρνει πληροφορίες απόρρητες. 
Αυτό, λοιπόν, είναι μια κίνηση που ντροπιάζει το ελληνικό δημόσιο, είναι μια κίνηση που δείχνει πόσο χαμηλά έχει πέσει η Ελλάδα και όχι η Ελλάδα ως χώρα, αλλά πόσο χαμηλά έχει πέσει η ελληνική Κυβέρνηση. Ξεπουλάτε τα πάντα. Ξεπουλάτε τη δημόσια περιουσία με οποιοδήποτε κόστος. Και φοβούμαι τελικώς ότι δεν σας ενδιαφέρει και το πολιτικό κόστος. Ο Στουρνάρας και ο κάθε Στουρνάρας θέλει να κάνει τη βρώμικη δουλειά και ας τελειώνει, εντεταλμένη υπηρεσία. «Να τελειώνουμε, να κάνουμε τη βρώμικη δουλειά, να ξεπουλήσουμε την Ελλάδα κι ας μη βγούμε». Μία σύνταξη θα την πάρει ο κ. Στουρνάρας, έχει κάνει το κουμάντο του, κάτι θα έχει, δεν πιστεύω να είναι «πανί με πανί», κάτι θα έχει. Κάνω τη βρώμικη δουλειά και τελειώνω. Εφαρμόζω ό,τι έχω μάθει, ό,τι έχω δασκαλευτεί στις εταιρείες που ήμουν επί σειρά ετών και στα μυστικά κέντρα και είμαι μία χαρά. 
Καταψηφίζουμε, λοιπόν. Είπαμε ποια υπερψηφίζουμε. Εμείς θεωρούμε ότι σε ό,τι αφορά τα στρατηγικά αποθέματα και τα εμπορικά είναι συγκοινωνούντα δοχεία και με τα στρατιωτικά αποθέματα. Εμείς θέλουμε να είμαστε κύριοι του εαυτού μας ως χώρα. Προσβλέπουμε σε μία ανεξάρτητη Ελλάδα. Όραμα είναι. Αλλά, όταν δεν έχεις όραμα, δεν έχεις και σχέδιο να επιτύχεις αυτό το όραμα. Εσάς σας εκλείπει αυτό και ως αντίληψη, η ανεξάρτητη Ελλάδα. Εμείς, λοιπόν, θέλουμε μία ανεξάρτητη Ελλάδα, θέλουμε οι Έλληνες να διαφεντεύουμε τα του οίκου μας, είτε αυτό είναι αποθέματα είτε είναι παραγωγή είτε είναι ελληνική βιομηχανία είτε είναι εξωτερική πολιτική. Αυτά πρεσβεύουμε και γι’ αυτό μας εξέλεξε ο ελληνικός λαός, για να σας τα λέμε και μέσα εδώ κι έξω από εδώ.</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Ο κ. Τσούκαλης έχει το λόγο για δώδεκα λεπτά.</ChairmanSpeech>  
<Speech><Parlmember>ΑΣΗΜΑΚΗΣ ΠΑΠΑΓΕΩΡΓΙΟΥ</Parlmember> (Υφυπουργός Περιβάλλοντος, Ενέργειας και Κλιματικής Αλλαγής): Κύριε Πρόεδρε, μπορώ να έχω το λόγο;</Speech> 
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Παρακαλώ, κύριε Υφυπουργέ, και μετά θα πάρει το λόγο ο κ. Τσούκαλης. 
Ο Υφυπουργός Περιβάλλοντος, Ενέργειας και Κλιματικής Αλλαγής, κ. Ασημάκης Παπαγεωργίου, έχει το λόγο.</ChairmanSpeech> 
<Speech><Parlmember>ΑΣΗΜΑΚΗΣ ΠΑΠΑΓΕΩΡΓΙΟΥ</Parlmember> (Υφυπουργός Περιβάλλοντος, Ενέργειας και Κλιματικής Αλλαγής): Αυτό που ήθελα να διευκρινίσω -το έχω πει επανειλημμένως, το είπα και στην επιτροπή, το είπα και σήμερα- είναι ότι δεν έχουν σχέση τα αποθέματα που συζητούμε στο νομοσχέδιο με τα αποθέματα των Ενόπλων Δυνάμεων. Ίσα ίσα, το είπα και στην επιτροπή, είναι ακριβώς το αντίθετο.</Speech> 
<Speech><Parlmember>ΧΡΗΣΤΟΣ ΠΑΠΠΑΣ</Parlmember>: Με στρατηγό στο Γενικό Επιτελείο.</Speech>
<Speech><Parlmember>ΑΣΗΜΑΚΗΣ ΠΑΠΑΓΕΩΡΓΙΟΥ</Parlmember> (Υφυπουργός Περιβάλλοντος, Ενέργειας και Κλιματικής Αλλαγής): Κοιτάξτε, η ενημέρωση που έχουμε εμείς…</Speech>
<Speech><Parlmember>ΧΡΗΣΤΟΣ ΠΑΠΠΑΣ</Parlmember>: Αν δεν θέλετε να τα λάβετε υπ’ όψιν εσείς ως Υφυπουργός, δικαίωμά σας.</Speech> 
<Speech><Parlmember>ΑΣΗΜΑΚΗΣ ΠΑΠΑΓΕΩΡΓΙΟΥ</Parlmember> (Υφυπουργός Περιβάλλοντος, Ενέργειας και Κλιματικής Αλλαγής): Μισό λεπτό.
 Κατ’ αρχάς αφήστε με να ολοκληρώσω, σας παρακαλώ, για να μπορούμε να έχουμε και οι δύο την ίδια πληροφόρηση. Το νομοσχέδιο το συγκεκριμένο δεν αφορά καθόλου, σε καμμία περίπτωση, τα στρατιωτικά αποθέματα. Καμμία σχέση. 
Ευχαριστώ πολύ.</Speech>
<Speech><Parlmember>ΜΑΥΡΟΥΔΗΣ ΒΟΡΙΔΗΣ</Parlmember>: Όποιους πείθετε, κύριε Υφυπουργέ. Όποιοι δεν πείθονται, δεν πειράζει.</Speech> 
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Κύριε Τσούκαλη, ορίστε, έχετε το λόγο.</ChairmanSpeech> 
<Speech><Parlmember>ΝΙΚΟΛΑΟΣ ΤΣΟΥΚΑΛΗΣ</Parlmember>: Ευχαριστώ πολύ, κύριε Πρόεδρε.
Κυρίες και κύριοι συνάδελφοι, αλήθεια προκαλούνται εύλογα ερωτήματα σε όσους παρακολουθούν αυτήν εδώ τη συνεδρίαση. Αλήθεια τι περιέχει αυτό το νομοσχέδιο, ούτως ώστε να προκαλεί μέχρι αυτήν τη στιγμή μία ανεξήγητη αναταραχή στην Αίθουσα; Τι είναι αυτό το νομοσχέδιο και τι ρυθμίσεις περιέχει, ώστε να οδηγεί κάποιους συναδέλφους απ’ αυτό εδώ το Βήμα να αναφέρονται σε μειοδοσία ή σε εκχώρηση εθνικής κυριαρχίας; Ποια είναι αυτή η οδηγία της Ευρωπαϊκής Ένωσης που πιθανόν να προκαλέσει αφαίρεση κυριαρχικών δικαιωμάτων της χώρας; 
Κυρίες και κύριοι συνάδελφοι, η εκτίμησή μου και η εκτίμηση της Δημοκρατικής Αριστεράς είναι ότι η αντιπαράθεση είναι τεχνητή και καλό θα είναι να ξεκαθαρίζουμε πολλά πράγματα σ’ αυτήν εδώ την Αίθουσα όταν συζητάμε για τόσο σοβαρά θέματα.</Speech> 
<Speech><Parlmember>ΑΘΑΝΑΣΙΟΣ ΠΕΤΡΑΚΟΣ</Parlmember>: Την τροπολογία τη διαβάσατε, κύριε Τσούκαλη; Μία απλή ερώτηση σας κάνω μόνο.</Speech>
<Speech><Parlmember>ΝΙΚΟΛΑΟΣ ΤΣΟΥΚΑΛΗΣ</Parlmember>: Θα ακούσετε, κύριε Πετράκο. Θα ακούσετε και την τοποθέτησή μας, αλλά να ξεκαθαρίσουμε κάποια πράγματα από την αρχή, για να είμαστε καθαροί και να μην παίζουμε. Θα επαναλάβω ό,τι είπα και την προηγούμενη φορά, στην προηγούμενη συζήτηση ενσωμάτωσης οδηγίας. 
Κύριε Παπαδημούλη, ψηφίσατε γι’ αυτήν την οδηγία στην Ευρωπαϊκή Ένωση και μάλιστα θεωρήσατε ότι η οδηγία αυτή –και πολύ σωστά- είναι μία ευρωπαϊκή υποχρέωση της χώρας, που πρέπει να την τηρήσει. Οι ενστάσεις σας ήταν εντελώς διαφορετικές απ’ αυτές τις οποίες αναφέρετε εδώ. 
Αλήθεια, τι μπορεί να οδηγήσει ένα ευρωπαϊκό κόμμα στο να αποστασιοποιηθεί όσον αφορά την ψήφο του από την Ευρώπη στο ελληνικό Κοινοβούλιο; Και τι μπορεί να δικαιολογήσει το «υπέρ» να μετατραπεί σε «κατά»; Κάποιες ενστάσεις επί της ενσωμάτωσης, πιθανόν. Ίσως να οδηγεί σε καταψήφιση κάποιων άρθρων ή ένα «κατά» ή ένα «ΠΑΡΩΝ» σε συγκεκριμένη ρύθμιση. Σε καμμία περίπτωση όμως και σε ένα τέτοιο νομοσχέδιο δεν μπορεί να οδηγήσει στο «κατά». 
Και προσέξτε: πού «κατά»; Σε ένα νομοσχέδιο –θα το επαναλάβω- που είναι ευρωπαϊκή υποχρέωση της χώρας. Που αφορά όλη την Ευρώπη το να υπάρχει επάρκεια αποθεμάτων σε κάθε χώρα της Ευρώπης ξεχωριστά. Και που, αν μία χώρα δεν τηρήσει τις υποχρεώσεις αυτές, υπάρχει πρόβλημα σε όλη την Ευρώπη και όχι μόνο στη χώρα. 
Και να συνεχίσουμε. Θα το επαναλάβω, για να το ακούσουν οι συμπολίτες μας: Όταν μιλάμε για αποθέματα εκτός της χώρας, αναφερόμαστε σε κράτη-μέλη της Ευρωπαϊκής Ένωσης. Δεν αναφερόμαστε ούτε στη Ζιμπάμπουε, στην Αφρική, ούτε στις αραβικές χώρες ούτε στη Μέση Ανατολή ούτε στην Ασία. Αναφερόμαστε σε ευρωπαϊκές χώρες. Και ερωτώ: Εάν εμείς διαθέτουμε αποθέματα 20% στην Ισπανία, τι μήνυμα στέλνουμε, κυρίες και κύριοι συνάδελφοι, από αυτήν εδώ την Αίθουσα, όταν αμφισβητούμε τη φερεγγυότητα ενός κράτους-μέλους της Ευρωπαϊκής Ένωσης και της Ευρωζώνης σε σχέση με την πιθανή διακινδύνευση της χώρας; Σε μια περίοδο, κυρίες και κύριοι συνάδελφοι, που το κρίσιμο ζήτημα για αυτήν εδώ τη χώρα -που βιώνει τις συνθήκες του μνημονίου- είναι να κατακτήσει για το εσωτερικό της το ευρωπαϊκό κεκτημένο, να θέλει και να επικαλείται το ευρωπαϊκό πλαίσιο και το νομικό και το πολιτικό και το πολιτισμικό, εμείς να στέλνουμε μηνύματα από τη μια πλευρά καταψήφισης ή άρνησης ενσωμάτωσης ευρωπαϊκών κειμένων και αφ’ ετέρου να στέλνουμε μηνύματα ότι θεωρούμε περίπου εχθρικές όλες τις χώρες του ολοκληρώματος μέσα στο οποίο όλοι λειτουργούμε.
Κυρίες και κύριοι συνάδελφοι, είναι απολύτως καταστροφικό. Και αν αυτό δεν γίνει κατανοητό, νομίζω ότι δεν θα πορευτούμε σωστά το αμέσως επόμενο διάστημα. Ακούστηκε, παραδείγματος χάριν, ότι ομολογείται στην έκθεση αξιολόγησης ότι το υφιστάμενο πλαίσιο δεν ήταν επαρκές και προκάλεσε αποκλίσεις. Βεβαίως. Το προηγούμενο πλαίσιο του ν. 3054/2002 είχε προβλήματα. Ερώτηση απλή: Το νέο πλαίσιο που εισάγουμε με αυτήν την οδηγία είναι καλύτερο από το προηγούμενο; Έχει περισσότερες δικλίδες; Ναι ή όχι; Αδιαμφισβήτητα ναι. Υπάρχει κάποιος που το αμφισβητεί; 
Και μπορούμε να ξεχάσουμε, να διαφεύγει της προσοχής μας ότι σε αυτήν εδώ τη χώρα, δυστυχώς, δεν είναι το θεσμικό πλαίσιο εκείνο το οποίο διασφαλίζει τη σωστή λειτουργία όλων των διαδικασιών και θεσμών, αλλά δυστυχώς η νοοτροπία η οποία είχε κατακυριεύσει -και ελπίζουμε να τελειώνει κάποια στιγμή- αυτήν εδώ τη χώρα; Όσο και σωστό να είναι το πλαίσιο, εάν θελήσουμε να παρεκκλίνουμε και αν λειτουργούμε με την παλιά νοοτροπία, θα παρεκκλίνουμε. Τι διαφορά υπάρχει στην οδηγία; Είναι ότι η διασφάλιση των ελέγχων και οι διαδικασίες είναι τόσο λεπτομερείς, που, ό,τι και να κάνουμε, κάποια στιγμή θα μας «τσιμπήσουν». Οι διατάξεις είναι σαφείς. Στο άρθρο 14 αναφέρονται οι διαδικασίες ελέγχου από τα αρμόδια όργανα της Ευρωπαϊκής Επιτροπής. Αυτά, λοιπόν, θα πρέπει να τα ξεκαθαρίσουμε και να τα λέμε, για να μην έχουμε επιφυλάξεις και προκειμένου να αποδομήσουμε την άρνηση ψήφισης αυτού του συγκεκριμένου νομοσχεδίου.
Να πάω στην τροπολογία. Κύριε Υπουργέ, δεν χρειάζεται να είστε οικονομολόγος για να καταλάβετε ότι αυτή η τροπολογία είναι κακή. Δεν χρήζει βελτίωσης, χρήζει αναδιατύπωσης. Άκουσα τον κ. Βορίδη που προσπάθησε να επιχειρηματολογήσει. Κύριε Βορίδη, είναι πολύ κακώς διατυπωμένη. Τόσο κακώς διατυπωμένη, που προκαλεί εύλογες αμφισβητήσεις από τους πάντες. Αυτό, λοιπόν, που χρειάζεται είναι πλήρης επαναδιατύπωση.
Θα ήθελα να γίνω σαφέστερος. Υποτίθεται ότι η συγκεκριμένη τροπολογία εισάγεται, προκειμένου να δίνεται η δυνατότητα στο ΤΑΙΠΕΔ να ζητά τα στοιχεία που είναι ικανά για αξιολόγηση της επένδυσης. Δεν υπήρχε θεσμικό πλαίσιο; Το θεσμικό πλαίσιο του ΤΑΙΠΕΔ ή το γενικότερο ελληνικό θεσμικό πλαίσιο δεν έδινε τη δυνατότητα στους επενδυτές να έχουν πρόσβαση στα απαραίτητα στοιχεία, προκειμένου να αξιολογήσουν την επένδυση; Βεβαίως υπήρχε. Το θέμα είναι για ποιο λόγο εισάγεται αυτό. Και για να δείτε πόσο κακώς διατυπωμένη είναι, ενώ θεσπίζεται με νομοθετική διάταξη η υποχρέωση των υπό ιδιωτικοποίηση εταιρειών να παρέχουν τα στοιχεία, «ζητά», λέει, «το ΤΑΙΠΕΔ από τη διοίκηση των εταιρειών», πιο κάτω στο δεύτερο εδάφιο λέει «οι κοινοποιούσες εταιρείες, το ΤΑΙΠΕΔ καθώς και τα μέλη αυτών δεν φέρουν καμμία αστική ή διοικητική ευθύνη για την αποκάλυψη». Αποκάλυψη; Δηλαδή; Ζητάει αρμοδίως το ΤΑΙΠΕΔ τα στοιχεία και, όταν τα δίνει η εταιρεία, τα αποκαλύπτει. Δεν υπάρχει πιο αδόκιμος όρος από το «αποκάλυψη».</Speech> 
<Speech><Parlmember>ΔΗΜΗΤΡΙΟΣ ΠΑΠΑΔΗΜΟΥΛΗΣ</Parlmember>: Αυτό σας ενοχλεί, όχι η προκαταβολική αθώωση από κάθε ευθύνη! Αυτό δεν σας ενοχλεί!</Speech> 
<Speech><Parlmember>ΝΙΚΟΛΑΟΣ ΤΣΟΥΚΑΛΗΣ</Parlmember>: Δεύτερον, επειδή ο κ. Παπαδημούλης προτρέχει και η δική μας αξιολόγηση της διάταξης θα είναι πολύ πιο προχωρημένη και από του κ. Παπαδημούλη και του ΣΥΡΙΖΑ, θα ήθελα να πω το εξής: Όταν ο νόμος υποχρεώνει κάποιον να παράσχει στοιχεία, δεν περιέχει η ίδια διάταξη όρο απαλλαγής από αστικές και ποινικές ευθύνες. Η μόνη διάταξη που μπορεί να υπάρχει μέσα είναι η κύρωση για τη μη παροχή στοιχείων. Αυτό προκαλεί μεγαλύτερα ερωτήματα για τη συγκεκριμένη διάταξη.
Και στο τέλος δεν περιέχεται, όπως πολύ σωστά είπε ο κ. Κεγκέρογλου εδώ, ο ν. 3340/2005 στο κείμενο του νόμου, που σημαίνει ότι δεν ισχύει. Και δεύτερον, δεν περιέχεται επίσης στη διάταξη του νόμου ότι τα στοιχεία αυτά, η διάθεση των πληροφοριών θα περιέχεται σε ηλεκτρονική καταχώριση με ειδικό διαδικτυακό τρόπο με χρήση ειδικού κωδικού. Στην εισηγητική έκθεση και αυτό. Και τους χάκερ τούς έχουμε ξεχάσει, το πόσο μπορεί να λειτουργήσουν. 
Και βεβαίως η υποχρέωση εχεμύθειας είναι η τελευταία παράγραφος. Σας λέω ότι δεν χρειάζεται να είστε οικονομολόγος. Λέει «θα τιμωρούνται». Μια ξένη εταιρεία, η οποία θα έρχεται, θα τιμωρείται και αυστηρά μάλιστα και με αστικές ευθύνες. Και ποιο είναι το τελευταίο εδάφιο; «Οι εγκεκριμένοι υποψήφιοι επενδυτές που λαμβάνουν γνώση των εν λόγω πληροφοριών υποχρεούνται να χρησιμοποιούν αυτές αποκλειστικά και μόνο για τη διαμόρφωση της επενδυτικής τους απόφασης και απαγορεύεται να τις γνωστοποιήσουν σε οποιονδήποτε τρίτο». 
Τώρα, λοιπόν, αυτή η διάταξη δεν βελτιώνεται. Για να μην πούμε να την αποσύρετε…</Speech>
<Speech><Parlmember>ΔΗΜΗΤΡΙΟΣ ΠΑΠΑΔΗΜΟΥΛΗΣ</Parlmember>: Πείτε το, πείτε το.</Speech>
<Speech><Parlmember>ΝΙΚΟΛΑΟΣ ΤΣΟΥΚΑΛΗΣ</Parlmember>: Φέρτε την εντελώς αναδιατυπωμένη, να καταλάβουμε τι θέλει ο κύριος Υπουργός με αυτήν τη διάταξη, για να μπορέσουμε να τη συζητήσουμε. Είναι κατανοητό. 
Και κλείνω με την τροπολογία που έχει καταθέσει για τρίτη φορά η Δημοκρατική Αριστερά σε σχέση με τα φωτοβολταϊκά. Από ό,τι διαπιστώσαμε, είναι θέση όλων των κομμάτων, Συμπολίτευσης και Αντιπολίτευσης. Και είναι και συνταγματικά ορθή, γιατί δεν μπορεί να υπάρχει διαφορετική μεταχείριση μεταξύ αγροτών, αγροτικής εγκατάστασης και ενός ιδιώτη με τις ίδιες ακριβώς προδιαγραφές. Η εκτίμησή μου ποια είναι; Ότι όποιος προσφύγει σε δικαστήριο θα δικαιωθεί. Ο κ. Βορίδης μπορεί να σας το πει. Για ποιο λόγο ο αγρότης να έχει ειδική μεταχείριση σε σχέση με έναν ιδιώτη φουκαρά επενδυτή, που πήγε και διέθεσε όλες τις οικονομίες του εκεί; Βάλτε, λοιπόν, εκείνη την προσθήκη και για τις ιδιωτικές εγκαταστάσεις, ούτως ώστε να συμπληρωθεί σωστά η συγκεκριμένη διάταξη.
Ευχαριστώ πολύ.</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Εισερχόμεθα στο στάδιο των δευτερολογιών των εισηγητών.
Το λόγο έχει η κ. Ουζουνίδου για πέντε λεπτά.</ChairmanSpeech>
<Speech><Parlmember>ΕΥΓΕΝΙΑ ΟΥΖΟΥΝΙΔΟΥ</Parlmember>: Ευχαριστώ, κύριε Πρόεδρε.
Κυρίες και κύριοι, έγινε μεγάλη συζήτηση εδώ. Αυτό, όμως, που θα ήθελα να ξεκαθαρίσω είναι ότι εμείς δεν σκεφτήκαμε ποτέ ότι δεν θέλουμε τα ελάχιστα αποθέματα της χώρας. Ίσα-ίσα μέσα από όλη την κριτική που έχουμε κάνει θέλουμε να το διασφαλίσουμε αυτό, γιατί το θεωρούμε κρίσιμο. Και, ναι, έχετε δίκιο. Το περιβάλλον το οποίο ζούμε είναι πάρα πολύ δύσκολο, κύριε Υπουργέ.
Η οδηγία αυτή, όμως, δεν θεσπίστηκε για θέματα ανταγωνισμού και καταναλωτών. Όπως επίσης, η οδηγία αυτή δεν θεσπίστηκε για να δημιουργήσουμε ολιγοπώλια. Θεσπίστηκε για ένα συγκεκριμένο σκοπό. Έχει δυνητικό χαρακτήρα. Και εμείς ισχυριζόμαστε ότι εσείς χρησιμοποιείτε την εναρμόνιση αυτή κατά το δοκούν. Αυτό ισχυριστήκαμε.
Επιχειρηματολογήσαμε σε σχέση με την αύξηση στα νερά. Μας είπατε ότι έχει να κάνει με θέματα ευελιξίας. Βεβαίως, πράγματι, έχει να κάνει με θέματα ευελιξίας. Ταυτόχρονα μας είπατε «και ποια εταιρεία θα εργάζεται σε βάρος της;». Όντως έτσι είναι. Ακριβώς όπως τα λέτε είναι. 
Και φυσικά το ολιγοπώλιο το οποίο ομολογήσατε ότι έχετε δημιουργήσει, που ήταν αποτέλεσμα της μερικής ιδιωτικοποίησης των ΕΛΠΕ -και τώρα προχωράτε και στην ολοκληρωμένη, στην πλήρη αποκρατικοποίηση, ιδιωτικοποίηση των ΕΛΠΕ- δίνει τη δυνατότητα εισαγωγών και σαφώς τη δυνατότητα όχι μόνο τα τελικά προϊόντα αλλά και το αργό πετρέλαιο να είναι εκτός χώρας. Αυτό είναι, γιατί καθορίζονται -δεν καθορίζονται;- οι ποσότητες.
Αυτό λέμε. Για ποιο λόγο δίνουμε τη δυνατότητα στην ουσία στις εταιρείες να τοποθετούν αυτά τα αποθέματα σε τρίτες χώρες και τα οποία δεν μπορούμε να ελέγξουμε; Ήσασταν παρών, κύριε Υπουργέ, όταν μας είπαν από τους φορείς –ένας εκ των οποίων, ο κ. Αρβανίτης, ήταν μέλος της επιτροπής- ότι κατά δήλωση γίνεται αυτός ο έλεγχος. Στέλνουν, δηλαδή, οι εταιρείες και δηλώνουν. 
Ζητήσαμε επίμονα το πόσοι έλεγχοι έχουν γίνει, τα αποτελέσματα των ελέγχων. Ρωτήσαμε δύο και τρεις φορές, επανειλημμένως. Γιατί δεν μας απαντήσατε, κύριε Υπουργέ; Αυτό λέμε. Ο λόγος για τον οποίο θέλουμε, κυρίως, να υπάρχουν αυτά τα αποθέματα είναι ακριβώς για να μπορούν να ελέγχονται και να ελέγχονται αυστηρά. 
Όσον αφορά δε για τον κεντρικό φορέα, μας είπατε ότι δεν ελέγχει. Ναι, το γνωρίζουμε αυτό. Μας είπατε, όμως, ότι αυτός ο φορέας μπορεί να είναι κρατικός, μπορεί να είναι ιδιωτικός, μπορεί να είναι ΣΔΙΤ, αν θυμάμαι καλά. Δεν θα μπορούν να συμμετάσχουν, εφόσον είναι Α.Ε., κάποιες εταιρείες; Έτσι δεν μας είπατε ή κάνουμε λάθος; 
Εμείς λέμε, γιατί όχι, να μην ελέγχεται και από τη Βουλή, να εποπτεύεται και γενικώς να υπάρχει μια διαφάνεια, μια αποφασιστικότητα για αυτά τα αποθέματα, τα οποία όντως είναι μεγάλη ανάγκη να υπάρχουν;
Επίσης, μας είπατε για το λαθρεμπόριο. Θέλω εδώ να πω δύο λόγια, κύριε Υπουργέ. Βάλατε χρονοδιάγραμμα στους βενζινοπώλες για να βάλουν τα GPS. Το είπαμε πολλές φορές. Γιατί δεν βάζετε υποχρεωτικά για όλη τη διαδρομή, όλη τη διακίνηση, GPS; Όχι, δεν έχετε βάλει.
Ξεκινήστε από κάτω, κύριε Υπουργέ. Δείτε λίγο την απόφαση. Μέχρι το Μάρτιο είναι για τα πρατήρια βενζίνης. Δεν ξεκινήσατε από την αρχή, από εκεί που πρέπει να ξεκινήσουμε.
(Στο σημείο αυτό κτυπάει το κουδούνι λήξεως του χρόνου ομιλίας της  κυρίας Βουλευτού) 
Θέλω να τελειώσω με το εξής. Εμείς αυτό που επιδιώκουμε μέσα από την τοποθέτησή μας είναι πραγματικά να βρεθεί αυτή η διαδικασία που να διασφαλίζει αυτήν την τήρηση των προβλεπόμενων αποθεμάτων ασφαλείας. Θεωρούμε ότι δεν γίνεται εναρμόνιση με την οδηγία της Ευρωπαϊκής Κοινότητας.</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Ευχαριστούμε. 
Το λόγο έχει η κ. Ραχήλ Μακρή για ένα λεπτό.</ChairmanSpeech>
<Speech><Parlmember>ΙΩΑΝΝΗΣ ΔΡΙΒΕΛΕΓΚΑΣ</Parlmember>: Θα ήθελα το λόγο για ένα λεπτό, κύριε Πρόεδρε.</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Συγγνώμη, κυρία Μακρή. 
Κύριε Δριβελέγκα, θα μιλήσετε μετά από την κ. Μακρή για ένα λεπτό. Θα περιμένετε.</ChairmanSpeech>
<Speech><Parlmember>ΙΩΑΝΝΗΣ ΔΡΙΒΕΛΕΓΚΑΣ</Parlmember>: Εντάξει, δεν έχω κανένα πρόβλημα, κύριε Πρόεδρε, αν και κανονικά έχω τη δυνατότητα ενός λεπτού.</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Ορίστε, κυρία Μακρή, έχετε το λόγο.</ChairmanSpeech>
<Speech><Parlmember>ΡΑΧΗΛ ΜΑΚΡΗ</Parlmember>: Ευχαριστώ, κύριε Πρόεδρε.
Να πω ότι από τις προσπάθειες υπεράσπισης της τροπολογίας του ΤΑΙΠΕΔ που έγινε από τη συγκυβέρνηση προκύπτει ότι, όχι απλά δεν έχετε στοιχειώδεις οικονομικές γνώσεις και γνώσεις τού πώς λειτουργεί η αγορά σε διεθνές επίπεδο, αλλά είστε τελικά και επικίνδυνοι για τη χώρα.
Ακούσαμε από τη ΔΗΜΑΡ να αναφέρει για «φουκαράδες επενδυτές». Φουκαράδες είναι οι Έλληνες πολίτες και όχι οι επενδυτές. Γιατί μιλάμε για επενδυτές οι οποίοι ζητούν στοιχεία για να αγοράσουν επιχειρήσεις, όπως είναι η ΔΕΗ, τα ΕΛΠΕ, η ΔΕΠΑ, η ΔΕΣΦΑ. Δεν νομίζω, λοιπόν, ότι οι άνθρωποι αυτοί που θα ενδιαφερθούν να αγοράσουν τέτοιες εταιρίες είναι καθ’ όλα φουκαράδες.
Επειδή, λοιπόν, σας είπα ότι προφανώς δεν διαθέτετε στοιχειώδεις οικονομικές γνώσεις, να σας πούμε – και αφού αγαπάτε πολύ το Αγγλικό Δίκαιο και μας εντάξατε ως χώρα σε αυτό- ότι θα έπρεπε, τουλάχιστον, να γνωρίζετε τους βασικούς όρους του Αγγλικού Δικαίου. 
Θα έπρεπε, λοιπόν, να γνωρίζετε ότι οι συμβάσεις του Αγγλικού Δικαίου λειτουργούν με βάση τις διεθνείς εμπορικές πρακτικές, που προϋποθέτουν ότι οι πιθανοί επενδυτές τηρούν τις προϋποθέσεις που θέτει το Διεθνές Εμπορικό Επιμελητήριο ICC. Η διαδικασία που ακολουθείται σε όλες τις παρόμοιες συναλλαγές διέπεται από τα στάνταρ του INCOTERMS 2010.
Σύμφωνα με αυτά, λοιπόν, για να δοθούν πληροφορίες συναλλαγών, πρέπει να εξασφαλίζεται ότι οι υποψήφιοι αγοραστές έχουν καταθέσει ισόποση του τιμήματος αγοράς εγγυητική επιστολή. Μόνο αν είχατε συμπεριλάβει αυτά τα συγκεκριμένα στάνταρ από τις παρούσες διατάξεις, θα δίνατε την εικόνα μιας σοβαρής, τουλάχιστον, Κυβέρνησης, η οποία ενδιαφέρεται για την πραγματική διασφάλιση των συμφερόντων της χώρας μας και όχι ότι λειτουργείτε ως αφρικάνικο κρατίδιο, που ξεπουλά τα πάντα με αποικιακές συμβάσεις.
Φαίνεται, λοιπόν, απ’ όλα αυτά ότι τελικά μπορεί να μην είμαστε αφρικανική αποικία, όμως, είμαστε γερμανική αποικία και κάνετε ακριβώς το ίδιο. Ξεπουλάτε πολύ απλά με αποικιακούς όρους και αποικιακές συμβάσεις περιουσία που δεν σας ανήκει.
Ευχαριστώ.</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Και εμείς ευχαριστούμε.
Το λόγο έχει ο κ. Δριβελέγκας.</ChairmanSpeech>
<Speech><Parlmember>ΙΩΑΝΝΗΣ ΔΡΙΒΕΛΕΓΚΑΣ</Parlmember>: Ευχαριστώ, κύριε Πρόεδρε.
Δεν θα μπω στον πειρασμό να κάνω ανάλυση του Διεθνούς Εμπορικού Δικαίου. Δεν είμαι και διακεκριμένος…</Speech>
<Speech><Parlmember>ΔΗΜΗΤΡΙΟΣ ΠΑΠΑΔΗΜΟΥΛΗΣ</Parlmember>: Θα το κάνει ο Κοινοβουλευτικός Εκπρόσωπος.</Speech>
<Speech><Parlmember>ΙΩΑΝΝΗΣ ΔΡΙΒΕΛΕΓΚΑΣ</Parlmember>: Θα το κάνει ο Κοινοβουλευτικός Εκπρόσωπος, όπως λέει ο κ. Παπαδημούλης. 
Θέλω, όμως, να πω απλά ότι αυτή η τροπολογία -άλλωστε το βάλαμε πρώτοι το  θέμα- είναι όντως μια κακή τροπολογία και επισημάναμε και συγκεκριμένα πράγματα τα οποία πρέπει να αλλάξουν. 
Περιμένω, λοιπόν, όπως διαβεβαίωσε ο Υπουργός, ότι αύριο θα επαναδιατυπωθεί και θα την αξιολογήσουμε σε πλήρη ανάλυση.</Speech>
<Speech><Parlmember>ΔΗΜΗΤΡΙΟΣ ΠΑΠΑΔΗΜΟΥΛΗΣ</Parlmember>: Να τη φέρει μαζί με τη φορολογία ακινήτων, να έχει χρόνο να τη σκεφτεί.</Speech>
<Speech><Parlmember>ΙΩΑΝΝΗΣ ΔΡΙΒΕΛΕΓΚΑΣ</Parlmember>: Πάντως, όντως, κύριε Παπαδημούλη, αυτή η τροπολογία δεν ήταν στη οδηγία, γιατί αλλιώς θα την είχατε ψηφίσει εσείς και θα την ξέρατε. 
Θέλω, λοιπόν, να πω πράγματι ότι η κ. Ουζουνίδου έχει κάνει καλές παρατηρήσεις και επισημάνσεις στην επιτροπή.
Όμως, το «διά ταύτα» δεν το έχω καταλάβει και θα παρακαλέσω ειλικρινά να μου δώσουν μια εξήγηση. Το θέμα είναι, λέει, ότι δεν ψηφίζουνε γενικά την τροπολογία, γιατί δεν διασφαλίζεται η ασφάλεια των αποθεμάτων, όταν είναι έξω.</Speech> 
<Speech><Parlmember>ΕΥΓΕΝΙΑ ΟΥΖΟΥΝΙΔΟΥ</Parlmember>: Όχι, μόνο αυτό. Δεν είπαμε μόνο αυτό.</Speech> 
<Speech><Parlmember>ΙΩΑΝΝΗΣ ΔΡΙΒΕΛΕΓΚΑΣ</Parlmember>: Μάλιστα, είπε –και προφανώς δεν το εννοούσε- σε τρίτες χώρες. 
Πρώτον, είναι σε χώρες της Ευρωπαϊκής Ένωσης. Κυρία Ουζουνίδου, εάν με προσέξετε, θα είναι χρήσιμο και για εσάς. Προφανώς, όταν είπατε «τρίτες χώρες», εννοούσατε «χώρες της Ευρωπαϊκής Ένωσης». Να τα διευκρινίζουμε αυτά.
Λέει, όμως, εδώ η οδηγία, αν τη διαβάσατε καλά, ότι οι έλεγχοι γίνονται και από την Ευρωπαϊκή Επιτροπή. Προσέξτε το και αυτό, κυρία Ουζουνίδου, για να μου δώσετε μια απάντηση. Οι έλεγχοι γίνονται και από την Ευρωπαϊκή Επιτροπή. Δηλαδή, θεωρεί ο ΣΥΡΙΖΑ ότι εδώ έχουμε καλύτερους ελέγχους απ’ ό,τι έχει η Ευρωπαϊκή Επιτροπή και η Ευρωπαϊκή Ένωση και θέλουμε, ντε και καλά, να είναι οι αποθηκευτικοί χώροι στη χώρα μας; Νομίζω ότι πρέπει να το δείτε ξανά. Μην ταυτίζεστε με τους εκπροσώπους που ήρθαν στην επιτροπή. Ξέρετε ότι οι εκπρόσωποι αυτοί ήταν και εκπρόσωποι των εταιρειών και σας είπα συγκεκριμένο παράδειγμα. Η ΔΕΗ είναι η μεγαλύτερη εταιρεία που έχει αποθέματα πετρελαίου. Θα την υποχρεώσουμε τη ΔΕΗ να τα αποθηκεύει εδώ; Και εσείς τη ΔΕΗ τη γνωρίζετε καλά, διότι είστε από την Κοζάνη. Γιατί έχει επιλέξει άλλη χώρα; Λέτε να δρα αντεθνικά, όπως λένε εδώ ορισμένοι συνάδελφοι άλλων κομμάτων; Δεν νομίζω. Προφανώς το κάνει –έτσι γνωρίζω- γιατί έχει λιγότερο κόστος, το οποίο κόστος ποιος θα το επιβαρυνθεί; Στον καταναλωτή θα πάει. Αυτό θέλουμε; Μάλλον πρόχειρα παίρνετε αυτήν τη θέση, γιατί, αν την παίρνετε συνειδητά, τότε θα μου επιτρέψετε –και σε μένα και στον ελληνικό λαό- να εξαγάγω άλλου είδους συμπεράσματα, ότι αγωνιζόμαστε δηλαδή για τα συμφέροντα συγκεκριμένων εταιρειών.
Ευχαριστώ, κύριε Πρόεδρε.</Speech>
<Speech><Parlmember>ΑΘΑΝΑΣΙΟΣ ΠΕΤΡΑΚΟΣ</Parlmember>: Να διευκρινίσουμε ότι δεν υπήρχε κανένας εκπρόσωπος εταιρείας, κύριε Δριβελέγκα. Οι εκπρόσωποι των εργαζομένων…</Speech>  
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Θα τα πείτε ιδιαιτέρως αυτά.
Η συνάδελφος, κ. Νίκη Φούντα έχει το λόγο.</ChairmanSpeech>
<Speech><Parlmember>ΝΙΚΗ ΦΟΥΝΤΑ</Parlmember>: Ευχαριστώ, κύριε Πρόεδρε.
Να πω μόνο, πριν ξεκινήσω, ότι για κάποιους πρώτο μέλημά τους σ’ αυτήν την Αίθουσα είναι να διαφωνούν και να φωνάζουν. Προφανώς η κ. Μακρή δεν άκουσε ότι «φουκαράδες» αποκάλεσε ο κ. Τσούκαλης τους μικροεπενδυτές των φωτοβολταϊκών,  αυτούς που θέλει ο Υπουργός να τύχουν άλλης μεταχείρισης από τους αγρότες, μόνο και μόνο επειδή τυγχάνει να μην είναι αγρότες. 
Φουκαράδες, λοιπόν, είναι αυτοί οι οποίοι επένδυσαν τα χρήματά τους και μπήκαν σε μια διαδικασία να επενδύσουν πάνω στη γη τους. Γι’ αυτούς έχουμε καταθέσει τροπολογία, την οποία καλούμε τον Υπουργό να την ξαναδεί και να λάβει διαφορετική άποψη από αυτήν που έχει εκφράσει ως τώρα. 
Να πω μόνο ότι σε προηγούμενο νομοσχέδιο του ΥΠΕΚΑ ο ίδιος ο Υπουργός Οικονομικών, ο κ. Στουρνάρας, είπε ότι δύναται να επιβαρύνει τον κρατικό προϋπολογισμό και ότι αυτό το κόστος του κρατικού προϋπολογισμού θα καλυφθεί από άλλα έσοδα του Υπουργείου. 
Ίσως δεν έχει γίνει κατανοητό απ’ όλους το ποιοι είναι υπόχρεοι τήρησης αποθεμάτων. Είναι το άρθρο 12 του ν. 3054/2002, όπου παραμένει ως υποχρέωση. Υπόχρεοι, λοιπόν, είναι όσοι εισάγουν αργό πετρέλαιο ή μη κατεργασμένα ή πετρελαιοειδή προϊόντα προς κατανάλωση στην εγχώρια αγορά. Αυτοί είναι οι κάτοχοι αδειών διύλισης και εμπορίας. Το αφήνουμε στην άκρη. 
Οι μεγάλοι τελικοί καταναλωτές που εισάγουν τα προϊόντα αυτά για ιδία κατανάλωση. Δεύτερη κατηγορία.  
Συμπέρασμα: Πρόκειται για όλους τους εισαγωγείς αργού και προϊόντων πετρελαίου που υποχρεούνται πια να τηρούν αποθέματα ασφαλείας, ανεξάρτητα από το αν αυτοί είναι διυλιστήρια, εταιρείες εμπορίας ή ακόμη και πρατηριούχοι. Κάθε εισαγωγέας, λοιπόν, θα τηρεί αποθέματα ασφαλείας ενενήντα ημερών, δηλαδή περίπου το 25% των συνολικών ετήσιων ποσοτήτων αργού πετρελαίου που εισάγονται ή έτοιμα προϊόντα. 
Ουσιαστικά, η τήρηση των αποθεμάτων ασφαλείας επεκτείνεται από τα διυλιστήρια στις μεγάλες εταιρείες εμπορίας πετρελαιοειδών, που κάνουν εισαγωγές προϊόντων και όχι αργού. Θεωρητικά αυτή η δυνατότητα υπάρχει και στους πρατηριούχους, αλλά κάτι τέτοιο δεν είναι συμφέρον και δεν γίνεται. Σκοπός είναι να περιοριστούν τα συμβόλαια που είχαν οι εταιρείες με τα διυλιστήρια, να αξιοποιηθούν μεγάλοι αποθηκευτικοί χώροι και με τη διασπορά των τηρούμενων αποθεμάτων να αυξηθεί η ασφάλεια τήρησής τους.
Συνεπώς προσαρμόζεται το καθεστώς τήρησης των αποθεμάτων υγρών καυσίμων, ώστε να είναι περισσότερο ευέλικτο και σταδιακά να μπορεί να αντιμετωπίσει κρίσεις ή απειλές μεγάλων κρίσεων. Νομίζω ότι κάτι τέτοιο δεν μπορεί να βρίσκει κανέναν αντίθετο.
Επίσης, όπως είπαμε και στην επιτροπή, ενισχύεται η ανταγωνιστικότητα και δυνητικά η μείωση αυτού του κόστους αποθήκευσης μπορεί να μετακυλήσει στον καταναλωτή. 
Θα κάνω μια μικρή σύνοψη αυτών που είπα, ότι ζητάμε από το Υπουργείο ανοιχτά ένα συνολικό σχέδιο αναθεωρημένης ενεργειακής πολιτικής και το έχουμε ζητήσει επανειλημμένα. Λέμε τις ενστάσεις μας στην επιλογή του φορέα διαχείρισης να μην είναι πρόσωπο ιδιωτικού δικαίου, αλλά ουσιαστικά μια υπηρεσία εντός του ΥΠΕΚΑ. Πρέπει κάποια στιγμή να είμαστε πάρα πολύ συνεπείς σε αυτά που λέμε. Δεν γίνεται να προσπαθούμε να μειώσουμε το κόστος όλων των υπηρεσιών και να δημιουργούμε νέους φορείς, όταν μας δίνεται η δυνατότητα από την Ευρωπαϊκή Ένωση να υπάρχουν υπηρεσίες εντός ΥΠΕΚΑ. Ο έλεγχος μπορεί να γίνει παράλληλα μέσα στο Υπουργείο, όπως γίνεται και με τόσα άλλα πράγματα, κύριε Υπουργέ.
Το 10% έως 30% των αποθεμάτων στο εξωτερικό να γίνει σταδιακά και σίγουρα στο 30% να φτάσουμε μετά τη σύσταση του φορέα. Δεν γίνεται να παραχωρείται το 30% των αποθεμάτων, χωρίς να υπάρχει φορέας ελέγχου όλης αυτής της κατάστασης. 
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Να τελειώσω με το ότι θέλουμε όλοι μια άλλη Ευρώπη, που να θεωρούμε πραγματικά ότι έχει στοιχεία ένωσης. Όλα αυτά τα νομοσχέδια ενσωμάτωσης των οδηγιών που έρχονται πρέπει να γίνονται από όλους μας αποδεκτά. Θα ολοκληρώσω διαβάζοντας απλά:
 Άρθρο 1. Με το άρθρο αυτό ενσωματώνεται το άρθρο 1 της οδηγίας.
 Άρθρο 2. Ενσωματώνεται το άρθρο 2 της οδηγίας.
  Άρθρο 3. Ενσωματώνεται το άρθρο 3 της οδηγίας.
Είναι το πρώτο νομοσχέδιο που έρχεται ως πλήρης ενσωμάτωση μιας ευρωπαϊκής οδηγίας στο ελληνικό Κοινοβούλιο. Πρέπει κάποια στιγμή να είμαστε πάρα πολύ συνεπείς και πάρα πολύ σοβαροί σε όσα έχουν να κάνουν με το Ευρωπαϊκό Δίκαιο, για να μπορούμε να το επικαλούμαστε και για να μπορούμε κάθε φορά που αναφερόμαστε σε αυτό να λέμε ότι είμαστε εμείς πρώτοι αυτοί οι οποίοι τηρούμε τις υποχρεώσεις μας απέναντι στην Ευρωπαϊκή Ένωση. Ευχαριστώ.</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>):  Κι εμείς ευχαριστούμε.
 Το λόγο έχει ο κ. Καραθανασόπουλος.</ChairmanSpeech>
<Speech><Parlmember>ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ</Parlmember> : Ευχαριστώ πολύ, κύριε Πρόεδρε. 
Κατ’ αρχάς να σχολιάσω τις παρεμβάσεις των Κοινοβουλευτικών Εκπροσώπων της Νέας Δημοκρατίας και του ΠΑΣΟΚ. Του Κοινοβουλευτικού Εκπροσώπου της ΔΗΜΑΡ δεν μπορώ να τη σχολιάσω, γιατί έπαθε αφωνία για το ζήτημα της επιστράτευσης. 
Αυτό το οποίο λέει ο λαός μας είναι ότι «εκεί που μας χρωστάγανε, μας παίρνουν και το βόδι», με τις δύο τοποθετήσεις τις οποίες κάνατε. Γιατί, βεβαίως, οι ναυτεργάτες δεν βγήκαν στο δρόμο για να κάνουν απεργίες, έτσι κι αλλιώς. Δεν είναι αποκομμένοι από τα αιτήματα τα οποία έχουνε. Δεν κινητοποιούνται για να κινητοποιηθούν. Ούτε πάτησαν κανένα κουμπί «βγαίνουμε σήμερα και κάνουμε απεργία». Είχαν συγκεκριμένα αιτήματα, για τα οποία η κυβερνητική πολιτική είναι υπεύθυνη, για την επιδείνωση της θέσης  των ναυτεργατών αλλά βεβαίως και για τους σχεδιασμούς τους οποίους κάνει. Τι θέλουν να προασπίσουν; Το ίδιο το δικαίωμα στη ζωή, στην επιβίωση, στην ανθρώπινη αξιοπρέπεια, να έχουν εργασία, να αμείβονται ανθρώπινα για αυτήν την εργασία την οποία κάνουν, πράγμα το οποίο εσείς τους το στερείτε και έχετε επιτρέψει και στηρίζετε με κάθε τρόπο την εφοπλιστική ασυδοσία.
 Και με το συγκεκριμένο νομοσχέδιο για την ανασυγκρότηση της ναυτιλίας  είναι αντίθετοι. Τι λέει το νομοσχέδιο: ακόμη μεγαλύτερη απελευθέρωση της αγοράς. Αυτό πού οδηγεί; Στην κατάργηση των συλλογικών συμβάσεων, σε περιορισμούς στο δικαίωμα της απεργίας, σε ακόμη μεγαλύτερες δυσκολίες στην ακτοπλοϊκή σύνδεση των νησιών, σε ακόμη μεγαλύτερη ακρίβεια στα τιμολόγια και στα ακτοπλοϊκά εισιτήρια -όπως είδαμε μέχρι τώρα- και τέλος σε ακόμη περισσότερη στήριξη των εφοπλιστικών διαθέσεων.
Η μεγαλύτερη απελευθέρωση της αγοράς σημαίνει ιδιωτικοποίηση των λιμανιών, ιδιωτικοποίηση της ναυπηγοεπισκευαστικής ζώνης των ναυπηγείων, συνολικά όλου αυτού του φάσματος.
Απ’ αυτήν την άποψη, λοιπόν, λέμε εμείς ότι οι εργαζόμενοι, οι ναυτεργάτες, αντιδρούν, οργανώνουν την πάλη τους, ακριβώς για να μην υλοποιηθούν αυτοί οι βάρβαροι σχεδιασμοί. 
Αποτελεί πρόκληση στο κάτω-κάτω της γραφής, κύριε Βορίδη, να θεωρείτε -να επαναλαμβάνετε, μάλιστα, αυτά τα οποία λέει και ο κύριος Πρωθυπουργός- ότι τα ισχυρά συνδικάτα είναι αυτά που καταστρέφουν την ελληνική οικονομία. 
Την καπιταλιστική οικονομία –ναι- και τα αποτελέσματα τα οποία έχει απέναντι στην εργατική τάξη -δηλαδή την ανεργία, τη φτώχεια, την εξαθλίωση, την αύξηση του βαθμού εκμετάλλευσης- δεν τα προκαλούν τα συνδικάτα, κύριε Βορίδη, αλλά τα προκαλούν οι καπιταλιστές στην επιδίωξή τους να αποκτήσουν ακόμη περισσότερο κέρδος. Αυτοί καταστρέφουν την παραγωγική βάση, μεταφέροντας τις επιχειρήσεις σε άλλες χώρες. Αυτοί οδηγούν στη συρρίκνωση των εργασιακών και ασφαλιστικών δικαιωμάτων. Αυτοί οδηγούν στον εφεδρικό στρατό εργασίας με τους ανέργους. 
Στο κάτω-κάτω της γραφής, ας μη σας πιάνει τώρα ο πόνος για τους αγρότες και πού θα διαθέσουν τα προϊόντα τους, γιατί η κοινή ευρωπαϊκή πολιτική, η Κοινή Αγροτική Πολιτική, οι ποσοστώσεις τις οποίες βγάζει, η καταστροφή της αγροτικής δραστηριότητας είναι το πρώτο και βασικό θέμα το οποίο έχουν να αντιπαλέψουν οι ίδιοι οι αγρότες.
Άλλωστε, «αρχιστράτηγος» σ’ αυτήν τη λογική είναι το ίδιο το ΠΑΣΟΚ και της επιστράτευσης και του κοινωνικού αυτοματισμού. Οι αγρότες απέναντι στους ναυτεργάτες, οι κάτοικοι των νησιών για την περιφρούρηση της υγείας. Ποιας υγείας; Όταν κλείνουν τα αγροτικά ιατρεία; Όταν κλείνουν τα νοσοκομεία; Όταν πρέπει να πληρώνουν τα φάρμακα; Όταν πρέπει να μετακινούνται ακόμη και για την εφορία; Σας έπιασε τώρα ο πόνος για την υγεία των νησιωτών; Σας έπιασε ο πόνος για τα προβλήματα που αντιμετωπίζουν οι νησιώτες; Σας έπιασε ο πόνος ότι δεν μπορούν να μετακινηθούν, όταν τα εισιτήρια είναι πανάκριβα ή όταν δεν υπάρχει σύνδεση και υπάρχει μια φορά στις δεκαπέντε ημέρες σε ορισμένα νησιά; Τώρα το θυμηθήκατε πώς θα μετακινηθούν οι νησιώτες; Και θεωρείτε ότι με την απελευθέρωση και την εφοπλιστική ασυδοσία θα μπορούν να καλύψουν τις ακτοπλοϊκές τους ανάγκες;
Από αυτήν την άποψη, εμείς το λέμε πολύ καθαρά: Απάντηση στον κοινωνικό αυτοματισμό είναι η κοινωνική συμμαχία των εργατών, των αυτοαπασχολούμενων και της αγροτιάς και, βεβαίως, η έκφραση της αλληλεγγύης, γιατί έχουν τον ίδιο εχθρό, τους μονοπωλιακούς ομίλους που υπερασπίζεστε και τη «λυκοσυμμαχία» της Ευρωπαϊκής Ένωσης.
Δεύτερο ζήτημα στο οποίο θέλω να αναφερθώ είναι η τροπολογία, κύριε Πρόεδρε. Βεβαίως, το ξέρετε πολύ καλά ότι εμείς είμαστε ως αντικαπιταλιστές ενάντια στην καπιταλιστική επιχείρηση και έχουμε κάνει και προτάσεις να καταργηθεί το εμπορικό απόρρητο, το επιχειρηματικό απόρρητο -τέτοιες προτάσεις έχουμε καταθέσει- να ονομαστικοποιηθούν οι μετοχές. 
Όμως, εδώ τώρα έχουμε να κάνουμε με μία προσπάθεια τελείως άκομψη, που βγαίνει απ’ έξω ακόμη και από την ίδια την καπιταλιστική λογική της οικονομίας, την καπιταλιστική αγορά, ώστε να διευκολύνουν τις ιδιωτικοποιήσεις. Μα, θεωρείτε ποτέ δυνατόν ότι ένας ιδιώτης επιχειρηματίας θα δώσει όλα τα στοιχεία για την επιχείρησή του που θέλει να πουλήσει; Είναι ποτέ δυνατόν αυτό το πράγμα να το κάνει; Δεν γίνεται ποτέ και ούτε πρόκειται να γίνει αυτό το ζήτημα. Για τον εμπορικό πόλεμο δεν το ξέρετε και την οικονομική κατασκοπεία, η οποία γίνεται για τα επιχειρηματικά και επενδυτικά συμφέροντα και θεωρείτε ότι αυτή είναι μια ανώδυνη απλά και μόνο διάταξη; 
Εμείς λέμε ότι θα δημιουργήσει ζητήματα. Πρώτο ζήτημα, πολύ συγκεκριμένο κατά τη γνώμη μας και είμαστε αντίθετοι σ’ αυτό, ποιο είναι; Ότι εδώ πέρα υπάρχουν σημαντικά ζητήματα. Δηλαδή, η ΔΕΗ, για παράδειγμα, γνωρίζει τους λιγνιτικούς χάρτες, τα λιγνιτικά αποθέματα; Είναι σημαντικό στοιχείο αυτό και για τον εμπορικό πόλεμο αλλά και για την ενεργειακή διασφάλιση της χώρας μας; Πώς θα δοθεί αυτό στον οποιονδήποτε ιδιώτη επιχειρήσει να αγοράσει τη ΔΕΗ; 
Θα αναφερθώ και σε ένα δεύτερο ζήτημα. Ακούω κάποιους για τις αμυντικές βιομηχανίες. Βεβαίως, η αμυντική βιομηχανία έχει σχέδια, έχει εξοπλιστικά προγράμματα. Όμως, απευθύνομαι σε ορισμένους που σας έπιασε ο πόνος ότι θα τα μάθει η Τουρκία. Εδώ η Τουρκία ξέρει πολύ περισσότερα από τη συμμετοχή της Ελλάδας στο ΝΑΤΟ, για το οποίο δεν λέτε κουβέντα. Κάνετε «τουμπεκί ψιλοκομμένο» για τη συμμετοχή της Ελλάδας στο ΝΑΤΟ. Όταν έχεις στρατηγείο με κοινό συνδιοικητή Έλληνα και Τούρκο, από εκεί θα μάθει τα στοιχεία;
Λέμε, όμως, ότι αποτελεί πρόκληση και πρόβλημα εμείς, που λέμε ότι πρέπει να αποδεσμευθεί η Ελλάδα και από το ΝΑΤΟ, όπως και από την Ευρωπαϊκή Ένωση.
Τέλος, θα αναφερθώ στο ζήτημα του σχεδίου νόμου. 
Κατ’ αρχάς, γιατί τα βάζει τα αποθέματα η Ευρωπαϊκή Ένωση; Δεν είναι αυτό το βασικό ερώτημα; Γιατί θέλει αποθέματα πετρελαίου; Για να διασφαλίσει την καπιταλιστική αγορά, την τροφοδότηση των επιχειρηματικών ομίλων. Γιατί το θέλει αυτό; Πολύ περισσότερο σε συνθήκες καπιταλιστικής, οικονομικής κρίσης αλλά και όξυνσης των ιμπεριαλιστικών ανταγωνισμών, θέλει να έχει αποθέματα. Για να τη διευκολύνει σε τι πράγμα; Να μπορεί από καλύτερο χέρι να έχει επάρκεια των αποθεμάτων, για να εκβιάζει λαούς, να απειλεί λαούς, να τρομοκρατεί λαούς και να κάνει εμπάργκο στο Ιράν. 
Γιατί ξεκίνησε πάλι τώρα συζήτηση για τα ενεργειακά αποθέματα; Λόγω του εμπάργκο στο Ιράν. Γιατί το κάνει; Για το καλό των λαών; Για τη δημοκρατία στο Ιράν ή για τους μονοπωλιακούς ομίλους; Γι’ αυτό το κάνει η Ευρωπαϊκή Ένωση και θέλει τα αποθέματα. Για να μπορεί, λοιπόν, να κάνει τις ιμπεριαλιστικές επεμβάσεις, να συμμετέχει στους ανταγωνισμούς και στον έλεγχο των αγορών.
Σε αυτό το πράγμα θα μπούμε εμείς διαιτητές και θα καθορίζουμε πώς θα είναι καλύτερα να κάνει τέτοιου είδους επεμβάσεις και πώς θα διασφαλιστούν τα συμφέροντα των μονοπωλιακών ομίλων της Ευρωπαϊκής Ένωσης; Ένα το κρατούμενο. Γι’ αυτόν ακριβώς το λόγο και την καταψηφίσαμε στο ευρωπαϊκό Κοινοβούλιο. Δεν παίρνουμε άλλη θέση στην Ελλάδα και άλλη θέση στην Ευρώπη. Έχουμε την ίδια θέση με συνέπεια και  αντιπαλεύουμε.
Δεύτερον, κύριε Υπουργέ, εμείς είμαστε αντίθετοι και με τη μονοπώληση της αγοράς, γιατί τα καρτέλ εξαιτίας της δικής σας πολιτικής έγιναν. Το ξέρουμε πολύ καλά. Παράδειγμα, η ιδιωτικοποίηση των ΕΛΠΕ διαμόρφωσε μια συνθήκη «καρτελοποίησης» της αγοράς ακόμα περισσότερο. Όμως και αυτοί γνωρίζουν πολύ καλά ότι σε συνθήκες απελευθέρωσης αυτό το οποίο θα γίνει είναι ότι οδηγούν στη συγκέντρωση της αγοράς. Όποιες αγορές έχουν απελευθερωθεί οδηγούνται στη συγκέντρωση, όπως αεροπορικές μεταφορές, τηλεπικοινωνίες, ενέργεια.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)</Speech> 
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Ολοκληρώστε, κύριε συνάδελφε.</ChairmanSpeech>
<Speech><Parlmember>ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ</Parlmember>: Ολοκληρώνω με αυτό.
Άρα, λοιπόν, θα γίνει ένα βήμα παραπέρα για τη συγκέντρωση της αγοράς. Θα δημιουργήσει συνθήκες αύξησης των τιμολογίων, αύξησης, δηλαδή, του πετρελαίου. Βεβαίως, η υπόθεση στο εξωτερικό, τα αποθέματα σε χώρες της Ευρωπαϊκής Ένωσης σε συνθήκες κρίσης διαμορφώνει προϋποθέσεις για να ενισχυθούν τα κερδοσκοπικά παιχνίδια. Επίσης, σε συνθήκες στρατιωτικής εμπλοκής μπορείτε να μας πείτε πώς θα διασφαλιστεί η μεταφορά των αποθεμάτων που θα βρίσκονται στο εξωτερικό;
Αυτά τα απλά ερωτήματα θέλουμε να κάνουμε, για να πούμε ότι καταψηφίζουμε συνολικά.</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Ευχαριστούμε πολύ.
Ο κύριος Παπαδημούλης έχει το λόγο για πέντε λεπτά.</ChairmanSpeech>
<Speech><Parlmember>ΔΗΜΗΤΡΙΟΣ ΠΑΠΑΔΗΜΟΥΛΗΣ</Parlmember>: Ευχαριστώ, κύριε Πρόεδρε.
Αναφερόμενος στο θέμα της πολιτικής επιστράτευσης, άκουσα τους Κοινοβουλευτικούς Εκπρόσωπους της Νέας Δημοκρατίας και του ΠΑΣΟΚ να καταφεύγουν σε ένα ρεσιτάλ διγλωσσίας και υποκρισίας και την ώρα που κατακεραύνωναν την υποκρισία, είδα τον Κοινοβουλευτικό Εκπρόσωπο της ΔΗΜΑΡ να «πίνει το αμίλητο νερό» γι’ αυτό το θέμα. Είναι εναντίον της πολιτικής επιστράτευσης, όταν λέει για τους εργαζομένους στο μετρό, σιωπή, όταν είναι για τους ναυτεργάτες. Ελπίζω την επόμενη φορά να μην καταλήξετε να την εισηγηθείτε κιόλας.
Μπορείτε να μου πείτε, κύριοι εκπρόσωποι της Νέας Δημοκρατίας και του ΠΑΣΟΚ και κύριοι της Κυβέρνησης, μια διεκδίκηση, μια απεργιακή κινητοποίηση που θεωρείτε δίκαιη ή έστω εύλογη; Διότι σε κάθε διεκδίκηση σας πιάνει ο πόνος για τους άλλους που θίγονται από τη διεκδίκηση. Και επειδή λέτε και «πώς θα τα λύνουμε τα θέματα», ας τα λύσετε όπως τα λύνουν οι άλλες χώρες της Ευρωζώνης, όπου δεν υπάρχει αυτή η χουντική πατέντα της πολιτικής επιστράτευσης, με διάλογο, με διαπραγμάτευση και μ’ έναν τελικό συμβιβασμό, που καταλήγει υπό την πίεση του κοινού, των πολιτών, που λένε «βρέστε τα, εν πάση περιπτώσει».
Γιατί μίλησα για διγλωσσία και υποκρισία; Αν σας έπιασε ο πόνος για τους αγρότες, κύριοι του ΠΑΣΟΚ και της Νέας Δημοκρατίας, που κυβερνάτε αυτόν τον τόπο δεκαετίες, τότε δώστε λύση στα εύλογα -κατά τη δική σας ομολογία- και δίκαια αιτήματα που έχουν βγάλει αυτόν τον κόσμο στο δρόμο, πέρα από κόμματα. Δώστε απάντηση γιατί οι Έλληνες αγρότες είναι οι μόνοι που τα τελευταία δεκαπέντε χρόνια μέσα στην Κοινή Αγροτική Πολιτική έχουν μεγάλη μείωση εισοδήματος, την ώρα που στις άλλες ευρωπαϊκές χώρες έχουν αύξηση εισοδήματος, παρ’ όλες τις στρεβλώσεις και τις αδικίες της ΚΑΠ.
Αν σας έπιασε ο πόνος για το φθηνό πετρέλαιο, κύριε Βορίδη, καταργήστε τη μεγάλη αύξηση στη φορολογία του πετρελαίου, που εσείς επιβάλατε με πρώτο τον κ. Στουρνάρα, τον οποίο ψηφίσατε όλοι. Σπάστε τα καρτέλ, που έχουν αυξημένα περιθώρια κέρδους, επιβαρύνοντας τον καταναλωτή.
Αν σας έπιασε ο πόνος για τους νησιώτες, μην τους αυξάνετε το ΦΠΑ, όπως έχετε αναλάβει με μνημονιακή υποχρέωση, μην τους αφήνετε όμηρους στα χέρια των ιδιοκτητών εφοπλιστών ακτοπλόων, που τους έχουν επιβάλει πανάκριβα εισιτήρια και τους αφήνουν ουσιαστικά χωρίς δρομολόγια το χειμώνα, μην τους αφήνετε με αυτές τις ελλείψεις που η μνημονιακή σας πολιτική προκαλεί στην παιδεία, την υγεία και το κοινωνικό κράτος. 
Επειδή ο κ. Τσούκαλης μου έκανε μαθήματα ευρωπαϊκού κεκτημένου, λόγω της παλιάς μας φιλίας, θα ήθελα να τον ρωτήσω, αλλά να απαντήσει στο ερώτημα: Είναι ευρωπαϊκό κεκτημένο, κύριε Τσούκαλη, η πολιτική επιστράτευση με τη χουντική πατέντα; Είναι πολιτικό ευρωπαϊκό κεκτημένο οι βασανισμοί των πολιτών σε αστυνομικά τμήματα που διώκονται με φυλάκιση έως και δέκα χρόνια, σύμφωνα με το άρθρο 137 του Ποινικού Κώδικα; Είναι «α λα καρτ» το ευρωπαϊκό κεκτημένο. 
Επειδή πληροφορήθηκα ότι ο κ. Στουρνάρας, την ώρα που εμείς συζητάμε εδώ, εξαπολύει επιθέσεις εναντίον του ΣΥΡΙΖΑ και άλλων δυνάμεων από την ασφάλεια του Μεγάρου Μαξίμου, θα ήθελα να του διαμηνύσετε, κύριε Παπαγεωργίου, να έρθει εδώ να μας εξηγήσει τη φορομπηχτική του πολιτική για τα ακίνητα, που τσακίζει τη μικρή και μεσαία ιδιοκτησία, και να ακούσει ότι δεν είναι υποκινητές των διεκδικήσεων και των κινητοποιήσεων ο ΣΥΡΙΖΑ και άλλες δυνάμεις, αλλά η σκληρή μνημονιακή πολιτική που εφαρμόζει με το πάθος του νεοφώτιστου η Κυβέρνησή του με ευθύνη Σαμαρά. Εδώ να έρθει να τα λέει αυτά. 
Να μας εξηγήσει, επίσης, γιατί μας έφερε αυτήν την κατάπτυστη τροπολογία Στουρνάρα-Καλαφάτη, την οποία δεν τόλμησε ένας να υπερασπίσει σ’ αυτήν την Αίθουσα. Μη μας λέτε «θα αναδιατυπωθεί». Αν δεν βάζαμε τις φωνές, τώρα που σας πιάσαμε «με τη γίδα στην πλάτη», θα την είχατε ψηφίσει.</Speech> 
<Speech><Parlmember>ΙΩΑΝΝΗΣ ΔΡΙΒΕΛΕΓΚΑΣ</Parlmember>: Σοβαρά, εμείς;</Speech>
<Speech><Parlmember>ΔΗΜΗΤΡΙΟΣ ΠΑΠΑΔΗΜΟΥΛΗΣ</Parlmember>: Η Κυβέρνηση που την έφερε, η οποία την έφερε σαν τον κλέφτη, κύριε Δριβελέγκα, αφού προηγουμένως τελείωσε η συζήτηση στην αρμόδια επιτροπή. 
Αν σε κάποια θέματα κάνετε κριτική εσείς του ΠΑΣΟΚ και της Δημοκρατικής Αριστεράς, κάντε ασκήσεις θάρρους, σαν το Λαζόπουλο. Πηγαίνετε λίγο παραπάνω. Μην πηγαίνετε μέχρι το όριο που σας έβαλε ο Βορίδης, στην αναδιατύπωση. Ζητήστε απόσυρση, για να την αναδιατυπώσουν με φροντίδα και προεργασία, όχι «στην τούρλα» της αποψινής βραδιάς. 
Έρχομαι σε μερικά θέματα ακόμη περί διγλωσσίας και υποκρισίας. 
Κύριε Κεγκέρογλου, το 2006 –και συγγνώμη για τη διακοπή προηγουμένως, θα σας τα πω τώρα με ηρεμία- ο κ. Βενιζέλος κατέθεσε πρόταση νόμου του ΠΑΣΟΚ για την κατάργηση της πολιτικής επιστράτευσης. Τώρα, εσείς υποστηρίζετε την πολιτική επιστράτευση, της οποίας ζητούσατε την κατάργηση. Είναι αυτό διγλωσσία και υποκρισία, ναι ή όχι; 
Δεν είναι ντροπή εσείς που χέρι-χέρι με τη Νέα Δημοκρατία δεκαετίες τώρα φτιάξατε τα ολιγοπώλια στο χώρο του πετρελαίου, τα καρτέλ, εσείς που ανεχτήκατε και στηρίξατε ένα όργιο λαθρεμπορίου πετρελαίου και που έχετε πολιτικές δοσοληψίες με αυτά τα κυκλώματα -οι οποίες φαίνονται και στο ποιον υποστηρίζουν ποια κανάλια, αν θέλετε να τα ακούσετε κι έτσι- να μας λέτε ότι εμείς ευνοούμε κ.λπ; 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή) 
Κύριε Πρόεδρε, έξι λεπτά είναι η δευτερολογία και θα χρειαστώ και μια μικρή ανοχή.  
Κλείστε αυτό το μηχάνημα.</Speech> 
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>):  Κύριε Παπαδημούλη, σας πιάνω να μην παρατηρείτε το ρολόι.</ChairmanSpeech>
<Speech><Parlmember>ΔΗΜΗΤΡΙΟΣ ΠΑΠΑΔΗΜΟΥΛΗΣ</Parlmember>: Το μισό του δώδεκα είναι έξι, κύριε Πρόεδρε.</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Κύριε Παπαδημούλη, δυστυχώς δεν ξέρετε μαθηματικά. Σας είχα δώσει ένα λεπτό και πέντε τώρα, έξι λεπτά.</ChairmanSpeech> 
<Speech><Parlmember>ΔΗΜΗΤΡΙΟΣ ΠΑΠΑΔΗΜΟΥΛΗΣ</Parlmember>: Α, το δώσατε σε δόσεις.</Speech> 
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Κύριε Παπαδημούλη, συνεχίστε.</ChairmanSpeech> 
<Speech><Parlmember>ΔΗΜΗΤΡΙΟΣ ΠΑΠΑΔΗΜΟΥΛΗΣ</Parlmember>: Έρχομαι, τώρα, στο θέμα της οδηγίας. 
Ναι, η ευρωομάδα της Αριστεράς στη μεγάλη της πλειοψηφία ψήφισε αυτήν την οδηγία. Αυτό που κάνει όμως το νομοσχέδιο είναι ότι πηγαίνει πέρα από την οδηγία, ορισμένες θετικές προβλέψεις της οδηγίας δεν τις εφαρμόζει και ορισμένες άλλες, που δίνουν μεγάλα περιθώρια στο κράτος-μέλος –για λόγους που δεν μας εξηγήσατε και ελπίζω αύριο στη συζήτηση επί των άρθρων να μας τους εξηγήσετε, κύριε Παπαγεωργίου- τις πηγαίνει και πέρα από τις προβλέψεις της οδηγίας. 
Ερώτηση: Γιατί έχετε βάλει μέσα στο νομοσχέδιό σας ότι μπορεί με κοινή υπουργική απόφαση, ερήμην της Βουλής, να πηγαίνει και πάνω από 30% το όριο των αποθεμάτων στο εξωτερικό; Γιατί; Αυτό δεν το απαντήσατε. Δεκαπέντε λεπτά μιλούσατε. 
Δεύτερον, γιατί ενώ το όριο είναι 10% έως 30% εσείς αφήνετε το «έως και 30%»; Γιατί την πρόβλεψη για Κεντρικό Φορέα Διαχείρισης Αποθεμάτων την παραπέμπετε στις καλένδες, που αυτό θα ήταν μια διασφάλιση του δημοσίου συμφέροντος σ’ αυτήν τη διαδικασία;
Γιατί, ενώ έχετε περιθώριο προσαρμογής έως το 2017, πηγαίνετε από το 2013 και πηγαίνετε στο «ταβάνι»;
Γιατί, ενώ η ίδια η οδηγία δίνει το περιθώριο -όταν είναι η φυσική προσβασιμότητα δυσχερής- να μην πηγαίνουν τα αποθέματα στο εξωτερικό -και μάλιστα στο maximum- δεν κάνετε χρήση αυτής της δυνατότητας, με δεδομένη τη γεωγραφική ιδιαιτερότητα της χώρας; Γιατί δεν απαντάτε τουλάχιστον σε αυτά;
Όσον αφορά το τελευταίο για την τροπολογία -επειδή με προκάλεσε ο κ. Βορίδης να απαντήσω- εμείς είμαστε αντίθετοι σ’ αυτό το γενικό ξεπούλημα «όπως-όπως» και «όσο-όσο» και μας δικαιώνουν οι αριθμοί. 
Σας θυμίζω ότι ο κ. Σαμαράς, την εποχή που εσείς ήσασταν με τον κ. Καρατζαφέρη, έλεγε ότι θα μαζέψουμε πενήντα δισεκατομμύρια. Ο κ. Παπανδρέου έλεγε ότι θα μαζέψουμε περίπου πενήντα δισεκατομμύρια. Εμείς σας λέγαμε ότι δεν πρόκειται να μαζευτεί τίποτα απ’ αυτά. 
Τώρα, έχετε βάλει στόχο δέκα δισεκατομμύρια και δεν θα τα πιάσετε ούτε αυτά, διότι, όταν είναι στα «τάρταρα» οι αποτιμήσεις, ξεπουλιέται «όπως όπως» και «όσο όσο». 
Εμείς λέμε, αντί για ξεπούλημα, να κάνετε αναπτυξιακές κοινοπραξίες και αξιοποίηση της δημόσιας περιουσίας, σε συνεργασία είτε με άλλες κρατικές εταιρίες είτε με ιδιωτικές εταιρίες με διαγωνισμό, για να έχουμε ανάπτυξη σ’ αυτόν τον τόπο.</Speech> 
<Speech><Parlmember>ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ</Parlmember>: Εμπορευματοποίηση…</Speech>
<Speech><Parlmember>ΔΗΜΗΤΡΙΟΣ ΠΑΠΑΔΗΜΟΥΛΗΣ</Parlmember>: Δεν ικανοποιεί το ΚΚΕ αυτή η άποψη. Εμείς δεν έχουμε κρατικιστική άποψη για την οικονομία.</Speech> 
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Ολοκληρώστε, κύριε Παπαδημούλη, επιτέλους!</ChairmanSpeech> 
<Speech><Parlmember>ΔΗΜΗΤΡΙΟΣ ΠΑΠΑΔΗΜΟΥΛΗΣ</Parlmember>: Η τροπολογία σας, όμως, είναι κατάπτυστη γιατί λέει ότι ακόμη και πράγματα που δεσμεύονται από το απόρρητο τα δίνουμε στον υποψήφιο αγοραστή. Η ποινή αν κάνει κάτι αντικανονικό, σε βάρος των συμφερόντων της χώρας, είναι περίπου ότι θα κρατήσουμε την αναπνοή μας και θα του θυμώσουμε πάρα πολύ. 
Αποσύρετε αυτήν την τροπολογία για να μην εκτίθεστε και γελοιοποιείστε. 
Ευχαριστώ πολύ.</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>):  Το λόγο έχει ο κ. Βορίδης.</ChairmanSpeech>
<Speech><Parlmember>ΜΑΥΡΟΥΔΗΣ ΒΟΡΙΔΗΣ</Parlmember>: Ευχαριστώ, κύριε Πρόεδρε.
 Για να τελειώσουμε με τα θέματα του νομοσχεδίου, θέλω να πω ότι ακούω πάλι τον κ. Παπαδημούλη από την πλευρά του ΣΥΡΙΖΑ να λέει ότι βεβαίως είναι μια ευρωπαϊκή οδηγία, ότι είναι καλή και την ψήφισε και η ευρωαριστερά. Έχουν συμβεί όλα αυτά τα καλά. Λέει όμως «Εμείς κάνουμε κάτι περισσότερο, το πηγαίνουμε παραπέρα σ’ αυτήν και σε εκείνη τη διάταξη». Μάλιστα. Αυτή είναι μια εξαιρετική αιτιολογία για να την ψηφίσετε επί της αρχής και να καταψηφίσετε τα άρθρα με τα οποία την πηγαίνουμε εμείς παραπέρα. Δεν το πράττετε αυτό. 
Τώρα, να πω κάτι; Μήπως να αρχίσετε να σκέφτεστε μήπως θέλετε τελικώς να το καταλήξετε αυτό και να το λήξετε και να είστε μια αντιευρωπαϊκή δύναμη, να πείτε ότι δεν σας αρέσει η Ευρωπαϊκή Ένωση, να πείτε ότι δεν έχετε κέφι για κάτι τέτοιο και ότι δεν σας αρέσουν οι ευρωπαϊκές οδηγίες, να το λύσουμε αυτό το ζήτημα, να μην έχετε κι εσείς άγχη και να ταλαιπωρείστε, να ξέρουμε το «Όχι», να είναι ευχερώς αιτιολογημένο, και να μην έχετε την υποχρέωση να λέτε τελείως ανερμάτιστα πράγματα εδώ και να εκτίθεστε;</Speech> 
<Speech><Parlmember>ΔΗΜΗΤΡΙΟΣ ΠΑΠΑΔΗΜΟΥΛΗΣ</Parlmember>: Αλλιώς θα μας επιστρατεύσετε!</Speech> 
<Speech><Parlmember>ΜΑΥΡΟΥΔΗΣ ΒΟΡΙΔΗΣ</Parlmember>: Θα σας πω για την επιστράτευση. Εμένα μου αρέσει η επιστράτευση. Είναι ωραίο θέμα. 
Λέω λοιπόν, όμως, το εξής: Εδώ δεν έχει νόημα πια αυτή η προσχηματική επιχειρηματολογία, γιατί –σας ξαναλέω- αν έχετε επιμέρους διαφωνίες σε αυτά, η λύση είναι απλή: Ψηφίζω επί της αρχής και διαφωνώ στο α΄ και στο β΄ άρθρο γιατί δεν έχει γίνει καλά η ενσωμάτωση. 
Έρχομαι στο δεύτερο ζήτημα. Ακούστε μια κλασική επιχειρηματολογία ΣΥΡΙΖΑ: Έχουμε ένα συγκεκριμένο θέμα εδώ. Ποιο είναι το συγκεκριμένο θέμα, κύριε Πρόεδρε, που έχουμε εδώ; Έχουμε μια απεργία, η οποία έχει δυσμενέστατες, παραλυτικές, κοινωνικές επιπτώσεις. 
Τι επηρεάζει αυτή η απεργία; Επηρεάζει τις εξαγωγές μας,  πράγμα πολύ σημαντικό. Επηρεάζει ευαλλοίωτα προϊόντα, ευπαθή, τα οποία υπάρχει κίνδυνος να καταστραφούν. Επηρεάζει την επικοινωνία με τα νησιά. Επηρεάζει την τροφοδοσία των νησιών. Επηρεάζει βασικά ζητήματα.  
Τι απαντάει ο ΣΥΡΙΖΑ; «Είναι δυνατόν να λέτε ότι σας νοιάζουν όλα αυτά εσάς που, παραδείγματος χάριν, έχετε ακριβά τα εισιτήρια;». Τι σχέση έχει το ένα με το άλλο; Δηλαδή επειδή είναι ακριβά τα εισιτήρια, το να είναι ακριβά τα εισιτήρια, είναι το ίδιο με το να μην υπάρχει συγκοινωνία με τα νησιά; 
Επόμενη επιχειρηματολογία: «Τι μας τα λέτε όλα αυτά εσείς που δεν ικανοποιείτε τα αιτήματα των αγροτών;». Επειδή λοιπόν οι αγρότες έχουν τα συγκεκριμένα αιτήματα, εμάς δεν πρέπει να μας νοιάζει αν καταστρέφονται τα αγροτικά προϊόντα; «Τι σας νοιάζει εσάς και τι επικαλείσθε τη «νησιωτικότητα», τη στιγμή που δεν είναι πυκνά τα δρομολόγια;». Το ότι δεν είναι πυκνά τα δρομολόγια είναι ένα ζήτημα και πρόβλημα, αλλά το να μην υπάρχουν καθόλου δρομολόγια είναι ένα άλλο ζήτημα και μάλιστα το να μην υπάρχουν καθόλου δρομολόγια για σειρά ημερών. «Τι κάνεις, Γιάννη; Κουκιά σπέρνω» είναι η επιχειρηματολογία ΣΥΡΙΖΑ. Άλλα αντ’ άλλων, πλίνθοι και κέραμοι ατάκτως ερριμμένοι!
Θέλετε να μιλήσετε για τα συγκεκριμένα, γιατί τα συγκεκριμένα είναι που απασχολούν και οδηγούν στην επιστράτευση; Αυτά απασχολούν. Δεν απασχολεί η τιμή του πετρελαίου. Δεν κάναμε την επιστράτευση για την τιμή του αγροτικού πετρελαίου. Δεν κάναμε την επιστράτευση γιατί είναι πυκνά ή αραιά τα δρομολόγια στα πλοία. Δεν κάναμε την επιστράτευση γιατί δεν μας αρέσουν οι τιμές των αγροτικών προϊόντων. Δεν είναι αυτός ο λόγος. Για το λόγο θέλετε να μιλήσετε, να πείτε κάτι; Δικαίωμά σας να μη λέτε.</Speech>
<Speech><Parlmember>ΔΗΜΗΤΡΙΟΣ ΠΑΠΑΔΗΜΟΥΛΗΣ</Parlmember>: Κι εσάς να μην ακούτε.</Speech>
<Speech><Parlmember>ΜΑΥΡΟΥΔΗΣ ΒΟΡΙΔΗΣ</Parlmember>: Όχι, εγώ ακούω πάρα πολύ προσεκτικά.</Speech>
<Speech><Parlmember>ΔΗΜΗΤΡΙΟΣ ΠΑΠΑΔΗΜΟΥΛΗΣ</Parlmember>: Από το δεξί αυτί.</Speech>
<Speech><Parlmember>ΜΑΥΡΟΥΔΗΣ ΒΟΡΙΔΗΣ</Parlmember>: Πάντα από δεξιά ακούω καλύτερα και ας είμαι και του Πυροβολικού.
Επόμενο ζήτημα το οποίο τίθεται. Λέει ο κ. Παπαδημούλης: «Θα δεχόσασταν εν πάση περιπτώσει ότι υπάρχει μία κινητοποίηση χωρίς επιπτώσεις; Όλες οι κινητοποιήσεις πράγματι έχουν επιπτώσεις». Φυσικά, προφανώς. Το «όλες οι κινητοποιήσεις έχουν πράγματι επιπτώσεις» και το «αποκόπτουμε πλήρως τη συγκοινωνία με όλο το νησιωτικό μέρος της Ελλάδος» εσείς τα βλέπετε ίδια; 
Ποιοι είναι εκείνοι τους οποίους συστηματικά υποστηρίζετε; Ξέρετε ποιοι; Είναι εκείνες οι κρατικές εταιρείες οι οποίες στην πραγματικότητα εκτελούν δυνάμει παραχωρήσεως μία δημόσια υπηρεσία, έχουν κρατικομονοπωλιακό χαρακτήρα και, ενώ πρέπει να είναι εξαιρετικά προσεκτικές στην άσκηση αυτών των δικαιωμάτων, έρχονται πάνω σ’ αυτό το κρατικό μονοπώλιο –δεν μιλώ για τη συγκεκριμένη, μιλώ για το μετρό, παραδείγματος χάριν, για τις αστικές συγκοινωνίες- αλλά και στη συγκεκριμένη περίπτωση κάτι αντίστοιχο έχουμε διότι ακριβώς δημιουργούνται αυτές οι τεράστιες και δυσμενείς επιπτώσεις. 
Με συγχωρείτε πολύ: Αν είχαμε πλήρως ανεπτυγμένο ανταγωνισμό σε συγκεκριμένες αγορές, νομίζετε ότι εμείς θα κάναμε καμμία επιστράτευση; Αν υπήρχαν είκοσι εταιρείες οι οποίες δούλευαν και σε κάθε μία έκανε ο εργαζόμενος την απεργία του για να πιέσει την εργοδοσία, θα γινόταν καμμία επιστράτευση; Εσείς τι εννοείτε; Να υφίσταται το κοινωνικό σύνολο αυτού του τύπου τις δυσμενείς συνέπειες εξαιτίας ακριβώς των κρατικών προνομίων σε συγκεκριμένες εταιρείες ή των ιδιαίτερων συνθηκών που υπάρχουν στους συγκεκριμένους χώρους; Αυτό λέτε στο κοινωνικό σύνολο; Δεν μου λέτε: Δεν κοιτάτε καθόλου τους πολίτες; Αυτό δεν σας ενδιαφέρει;
Τέλος, έρχομαι σε μία κουβέντα την οποία άκουσα και την οποία θα ήθελα να αποσαφηνίσετε. Μιλήσατε για βασανισμούς πολιτών ως αντίθεση στο ευρωπαϊκό κεκτημένο. Για τα άλλα που σας είπα δεν είπατε τίποτα. Το λέω πάρα πολύ σοβαρά και δεν το λέω αντιπολιτευτικά: Γιατί σπεύδετε να υιοθετήσετε απόψεις που δεν έχουν διευκρινιστεί δικαστικά; Είστε η Αξιωματική Αντιπολίτευση πια. Πώς έρχεται η Αξιωματική Αντιπολίτευση σε μία υπόθεση που αποτελεί αυτήν τη στιγμή δικαστική διένεξη, δικαστική διερεύνηση και λέει: «Εγώ κατέληξα και είμαι με την πλευρά αυτών των φερομένων ως τρομοκρατών, των κατηγορουμένων». Πού το ξέρετε εσείς; Γιατί δεν αφήνετε να διακριβωθεί αυτό; Τι δεν σας ικανοποιεί από τη στάση της Κυβέρνησης ως προς το ζήτημα αυτό; Τι δεν έκανε σωστά η Κυβέρνηση; Έχει κινηθεί η δικαιοσύνη; Διεξάγεται προκαταρκτική εξέταση; Έγιναν δηλώσεις από τον αρμόδιο Υπουργό ότι σε περίπτωση που προκύψει εμπλοκή και τέτοιου τύπου απαράδεκτες πράξεις και ενέργειες, τότε θα είναι αυστηρές οι τιμωρίες; Υπάρχει τέτοια πολιτική δέσμευση του Υπουργού; Δεν σας καλύπτουν αυτά; Τι θέλετε; Να έχουμε άποψη προτού εξεταστεί από τις αρμόδιες αρχές τι ακριβώς είναι αυτό που έχει συμβεί; Αυτό δικαιοπροληπτικά εσάς σας καλύπτει; Σας καλύπτει ως θέση της Αξιωματικής Αντιπολιτεύσεως; 
Επόμενο ερώτημα: Γιατί σπεύδετε αυτά να τα υιοθετήσετε και γιατί σπεύδετε να κρίνετε και δεν αφήνετε να εξελιχθούν τα πράγματα μέσα από τη δικαιοσύνη; Έχετε κάποια ειδική προκατάληψη υπέρ συγκεκριμένων κατηγορουμένων που διαπράττουν συγκεκριμένα αδικήματα; Έχετε κάποιο ειδικό ζήτημα εδώ; Με συγχωρείτε πολύ. Η υπεύθυνη στάση είναι: «Κάτι μας λένε εδώ οι κατηγορούμενοι, έχουν ισχυρισμούς, αυτοί οι ισχυρισμοί θα παραπεμφθούν στα συντεταγμένα όργανα της πολιτείας για να κριθούν, κανείς και ανεμπόδιστα να μην τους έχει επηρεάσει στο να ασκήσουν τα υπερασπιστικά τους δικαιώματα, δικηγόρους έχουν, δυνατότητα πραγματογνωμοσύνης έχουν, έχουν επιληφθεί οι δικαστικές αρχές, έχουν επιληφθεί οι αστυνομικές αρχές στον εσωτερικό τους έλεγχο». Τι άλλο θέλετε να γίνει; Πού είναι το πρόβλημα και έρχεστε και υιοθετείτε αυτές τις κατηγορίες και τις χρεώνετε μάλιστα στην Κυβέρνηση; 
Με συγχωρείτε πολύ αλλά σ’ αυτό θα έπρεπε να είστε δέκα φορές προσεκτικότεροι.</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Ο κ. Κεγκέρογλου έχει το λόγο.</ChairmanSpeech>
<Speech><Parlmember>ΒΑΣΙΛΕΙΟΣ ΚΕΓΚΕΡΟΓΛΟΥ</Parlmember>: Ευχαριστώ, κύριε Πρόεδρε.
Ως ΠΑΣΟΚ έχουμε ξεκαθαρίσει ότι δεν συμφωνούμε, ότι είμαστε ενάντια στην ακραία πόλωση η οποία δημιουργείται όσο δεν υπάρχει συνεννόηση. Πιστεύουμε ακράδαντα ότι για να βγούμε από την κρίση είναι απαραίτητο να συνεννοηθεί πρώτα ο πολιτικός κόσμος και να συνεννοηθούμε με τις παραγωγικές τάξεις, να συνεννοηθούμε με τον επιστημονικό κόσμο, με τους εργαζόμενους για να μπορέσουμε πιο γρήγορα να αντιμετωπίσουμε τα προβλήματα, γιατί αυτό θα είναι προς όφελος της χειμαζόμενης κοινωνίας. Όσο συνεχίζεται η πόλωση, η αντιπαράθεση, όσο διαιωνίζεται η κρίση, το «μάρμαρο» το πληρώνει ο απλός κοσμάκης και αυτό κάποιους φαίνεται να μην τους ενδιαφέρει. Τους ενδιαφέρουν μόνο οι κομματικές σκοπιμότητες, τα ποσοστά και οι μετρήσεις. Ε, όχι. Είμαστε ενάντια στην πόλωση και θα εκφράζουμε την άποψή μας με κάθε τρόπο. 
Για την πολιτική επιστράτευση συνεχίζει να ισχύει η πρότασή μας και βέβαια ταυτόχρονα με τη διασφάλιση για κάθε περίπτωση, όπως μίλησα για τα νησιά, της ελάχιστης επικοινωνίας με την ηπειρωτική Ελλάδα και με τον έξω κόσμο, θα πρέπει αυτό να διασφαλιστεί. 
Εμείς δεν είμαστε ενάντια στους ναυτεργάτες, όπως το παρουσιάσατε και βάλατε λόγια στο στόμα μας. Εμείς μιλήσαμε για τα δικαιώματα των ναυτεργατών και την ασυδοσία της εργοδοσίας την οποία ουσιαστικά υποστηρίζετε, γιατί πρέπει να ξέρετε ότι το χειμώνα τα πλοία μπαίνουν μέσα και τους συμφέρει πέντε και έξι και επτά μέρες να μην λειτουργούν. Αυτό το ξέρετε πολύ καλά. Δεν είμαστε ενάντια στους ναυτεργάτες και θα σας πω ότι στο ελάχιστο είμαστε με τη μειοψηφία των έξι στο συμβούλιο. Τι είπαν αυτοί οι συνδικαλιστές; Είπαν να δώσουμε μία εκτόνωση, να επικοινωνήσουν τα νησιά, να τροφοδοτηθούν, να φύγουν τα προϊόντα, να μη ζημιωθούν οι αγρότες. Αυτό είπαν. Δεν είναι μόνο οι επτά, είναι και οι έξι. Δεν κατάλαβα γιατί έχουν δίκιο οι επτά ντε και καλά και δεν έχουν οι έξι. Τα ίδια δικαιώματα αναζητά και η πλειοψηφία και η μειοψηφία. Από πού κι ως πού η μία ψήφος καθορίζει την όλη αντίληψη που υπάρχει να είναι η αυθεντική; Βεβαίως υπερισχύει και οι κανόνες της δημοκρατίας λένε ότι αυτή ισχύει, αλλά δεν καταργεί την άλλη άποψη, αλλιώς θα έπρεπε η μειοψηφία να μην μιλάει ποτέ. 
Εδώ λοιπόν ερχόμαστε πραγματικά να λειτουργήσουμε τον κοινωνικό αυτοματισμό. Είπε ο Βουλευτής του ΣΥΡΙΖΑ να πετάξουν τα προϊόντα. Δεν το είπε εδώ, κύριε Πετράκο, αλλά στις δηλώσεις του έξω. «Έτσι θα εξοργιστούν περισσότερο και θα έλθουν μαζί μας». Μα, ποιοι να έλθουν μαζί; Οι άνθρωποι που μοχθούν και το προϊόν τους πρέπει να φτάσει στην Ευρώπη γιατί δεν χάνουν απλά εκείνη τη συγκεκριμένη ποσότητα, αλλά χάνουν την αγορά για ένα μεγάλο διάστημα. Δεν αρκεί, για παράδειγμα, η επικοινωνία της Κρήτης με τον Πειραιά. Πρέπει να φύγουν και από την Πάτρα και να φτάσουν στην Ευρώπη. Μιλάμε για μία άλλη κατάσταση την οποία δεν αντιλαμβάνονται ορισμένοι. Δεν έχουν βέβαια τη γνώση –και τους δικαιολογώ- για το πώς λειτουργεί ένα πρόγραμμα εξαγωγής για τα οπωροκηπευτικά που δεν παίρνουν επιδοτήσεις, που δεν τους ενδιαφέρει η επιστροφή φόρου γιατί τα δέκα στρεμμάτων θερμοκήπια παίρνουν σαράντα ευρώ με την πρότασή σας. «Χάρισμά σας τα σαράντα ευρώ με την πρότασή σας», σου λένε. Η πρότασή σας δεν λαμβάνει υπ’ όψιν ότι αυτοί έχουν εντατική καλλιέργεια.
Γι’ αυτό σας είπα «ελάτε να συνεννοηθούμε». Να θεσμοθετήσουμε την κάρτα πετρελαίου με βάση το βαθμό εντατικότητας της καλλιέργειας, με βάση τις πραγματικές ανάγκες του αγρότη να δίνουμε ουσιαστικές λύσεις. Να τα συζητήσουμε όλα ένα-ένα. Αλλά όχι με αυτόν τον τρόπο με πρώτο το κομματικό συμφέρον. 
Για το θέμα που έχει να κάνει με το δημόσιο φορέα. Η ίδρυση του φορέα, ιδιαίτερα αν θα είναι δημόσιος, μιας και ο έλεγχος ανήκει έτσι και αλλιώς στο υπουργείο, αυτό που θα κάνει είναι να τηρεί ο ίδιος αποθέματα με χρήματα του ελληνικού δημοσίου, του ελληνικού λαού. Σε όφελος ποιων; Μείωση των αποθεμάτων που θα πρέπει να τηρούν οι εταιρείες. Έτσι είναι τα πράγματα. Απλά. Εγώ προσωπικά είμαι και τελείως αντίθετος με αυτό. Δεν κατάλαβα γιατί να ελαφρύνουμε τις εταιρείες, να ιδρύσουμε φορέα που θα πληρώνει το ελληνικό δημόσιο να κρατά τα αποθέματα. Αυτό δεν το κατάλαβα καθόλου. 
Όπως επίσης δεν κατάλαβα αυτά που είπε ο κ. Παπαδημούλης για  τους άλλους με τα αλισβερίσια. Δεν καταλάβατε. Έχετε εκτεθεί σ’ αυτό το νομοσχέδιο με τη θέση σας. Σας το είπα με όμορφο τρόπο. Όχι ότι το έχετε σκοπό. Αλλά εκ των πραγμάτων ταυτιστήκατε μ’ αυτά τα συμφέροντα. Αν είχε πέσει σε αυτό το ολίσθημα άλλος  θα είχατε βγει εδώ και θα πηδούσατε, θα φωνάζατε «τσιράκια του Βαρδινογιάννη, του Λάτση» και όλων των άλλων. Κάνατε  αυτό το πολιτικό λάθος. Δεν κάνατε απ’ την αρχή σωστή εκτίμηση για το νομοσχέδιο. Αναγνωρίστε το. Διορθώστε το. Υπάρχει χρόνος. 
Πριν από λίγο η κ. Ουζουνίδου έκανε καταγγελία, όχι για την εισηγητική έκθεση. Έκανε καταγγελία και είπε: «Ο Βαρδινογιάννης και ο Λάτσης δεν τηρούν τα αποθέματα». Το πιάσατε, πήρατε το λόγο και αμέσως είπατε ότι είναι με την απόκλιση που λέει η εισηγητική έκθεση. Γιατί μια τέτοια σοβαρή ονομαστική καταγγελία θα πρέπει να αποδεικνύεται.</Speech> 
<Speech><Parlmember>ΔΗΜΗΤΡΙΟΣ ΠΑΠΑΔΗΜΟΥΛΗΣ</Parlmember>: Για να μας χαλάσει τη δουλειά. Γιατί υπηρετούμε τα συμφέροντά τους.</Speech> 
<Speech><Parlmember>ΒΑΣΙΛΕΙΟΣ ΚΕΓΚΕΡΟΓΛΟΥ</Parlmember>: Εν πάση περιπτώσει, η κ. Ουζουνίδου είναι εκτός της γραμμής αυτής που διαμορφώσατε, κύριε Παπαδημούλη. Γνωρίζετε πάρα πολύ καλά τι λέω. Αυτό θέλω να πω. Και το πιάσατε αμέσως να το διορθώσετε. Διότι θέλετε να δίνετε και κάποιες εξετάσεις. Θα πρέπει όμως να έχουν ένα όριο. Όχι να φορτώνετε στους άλλους τη δική σας πολιτική αντιμετώπιση των πραγμάτων, τη δική σας τακτική. 
Κύριε Πρόεδρε, τελειώνω λέγοντας ότι πραγματικά προέτρεξε ο κ. Τσούκαλης. Ανέφερε και το θέμα τη ψήφισης από την πλευρά του Συνασπισμού, από την πλευρά του κ. Παπαδημούλη της αντίστοιχης οδηγίας που κυρώνουμε σήμερα. Την καταψηφίζει. Αναρωτήθηκε και ο κ. Βορίδης, αλλά νομίζω ότι δεν το είδε σφαιρικά το θέμα, για ποιο λόγο αυτή η αλλαγή. Μα, δεν έχετε πάρει χαμπάρι, κύριε Βορίδη, ότι τα βρήκαν με τα αμερικανάκια; Δεν το έχετε πάρει χαμπάρι; Δε χρειάζεται άλλη κουβέντα. 
Ευχαριστώ, κύριε Πρόεδρε.</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Ο κ. Μαριάς έχει το λόγο.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Ακούσαμε εκκλήσεις ότι πρέπει να γίνει συνεννόηση σ’ αυτήν την Αίθουσα και να μην υπάρχει ακραία πόλωση. Ίσως πρέπει να συνεννοηθούμε για το πώς πρέπει να γίνει συνεννόηση. Συνεννόηση όσον αφορά εμάς στο πλαίσιο του μνημονίου δεν θα υπάρξει. Αποδοχή των μνημονιακών πολιτικών και ορίων και της αντικοινωνικής επίθεσης δε θα υπάρξει. Μπορεί να γίνει συνεννόηση των πολιτικών δυνάμεων αυτών οι οποίες δεν δέχονται το μνημόνιο, το αμφισβητούν και κινούνται στο δημοκρατικό πολιτικό τόξο. Αυτό για να μην έχουμε αυταπάτες. 
Γιατί όλα αυτά που βλέπουμε σήμερα είναι απότοκο όλης της μνημονιακής αντικοινωνικής πολιτικής. Αυτό είναι το βασικό. Αυτά έχουν οδηγήσει τον ελληνικό λαό στην απόγνωση, στην εξέγερση, την ειρηνική διαμαρτυρία, στο να βρίσκονται στα μπλόκα, όπου εμείς μπορούμε και πάμε. Διότι σε ανύποπτο χρόνο, με ανιδιοτέλεια έχουμε στηρίξει αυτόν τον αγώνα και γι’ αυτό είμαστε και στους κοινωνικούς αγώνες με τους αγρότες και με τους ναυτεργάτες και τους  υπόλοιπους εργαζομένους όταν άλλες πολιτικές δυνάμεις δεν μπορούν να πάνε εκεί, ακριβώς γιατί οι ίδιοι οι αγρότες, ο ελληνικός λαός γνωρίζει ότι υφίστανται αυτά τα δεινά λόγω αυτών των πολιτικών και επειδή στο παρελθόν τους είχαν παγιδεύσει. 
Επομένως, αυτό είναι ένα βασικό στοιχείο που πρέπει να λαμβάνουμε σοβαρά υπ’ όψιν όταν ερχόμαστε και κάνουμε αυτές τις εκκλήσεις. 
Ο αγώνας των εργαζομένων, των αγροτών και των ναυτεργατών είναι κοινός. Γι’ αυτό η έκκλησή μας είναι συντονισμός, αλληλεγγύη σε ένα επίπεδο τέτοιο που πραγματικά να μην έρχεται η μία κοινωνική ομάδα απέναντι στην άλλη. Αυτό είναι το βασικό στοιχείο. Αν ήθελε η Κυβέρνηση να αντιμετωπίσει τα προβλήματα θα προχωρούσε σε συνεννοήσεις, σε λύσεις. Δε θέλει. Τα οξύνει για να μπορεί να διαφύγει απ’ τα προβλήματα. Δε θα πήγαινε σ’ αυτόν τον τεράστιο αυταρχισμό, που έχει κάθε φορά που πραγματικά υπάρχουν αγώνες εκ μέρους των εργαζομένων. 
Υπάρχουν ορισμένες παρατηρήσεις σε σχέση με το νομοσχέδιο διότι από εδώ προκύπτει ότι «τα ειδικά αποθέματα αποτελούνται από τα οριζόμενα τελικά προϊόντα και ανήκουν στην κυριότητα του κράτους μέλους». Κάποιοι από εδώ αμφισβήτησαν ποιανού κυριότητα είναι. Όταν, λοιπόν, είπαμε εμείς ότι κινδυνεύουν με κατάσχεση –και μιλάμε ευθέως- εμείς δεν είπαμε ότι η οδηγία έχει στοιχεία εκχώρησης εθνικής κυριαρχίας. 
Εμείς είπαμε ότι όταν τα αποθέματα του ελληνικού δημοσίου, κυριότητας του ελληνικού δημοσίου θα φυλάσσονται στις χώρες της Ευρωπαϊκής Ένωσης που είναι οι δανειστές της χώρας –το ξεχνάτε αυτό κάθε φορά και σας αρέσει- τότε σε περίπτωση ενδεχόμενης μη εκπλήρωσης των υποχρεώσεων της χώρας θα κινηθούν οι διαδικασίες που προβλέπονται και στην πρώτη σύμβαση -που δεν τολμάτε ακόμα να τη φέρετε να την κυρώσετε εδώ, μεταξύ Ελλάδας, κρατών ευρωζώνης και γερμανικής τράπεζας ΚΑΕΒΕ- που λέει ότι γίνεται άρση ασυλίας λόγω εθνικής κυριαρχίας. Επομένως, τα ακατάσχετα κατά τα λοιπά –όπως θα ήταν στην περίπτωση αυτή τα αποθέματα πετρελαίου- θα κατάσχονται. 
Επειδή η ίδια η Ελλάδα έχει κάνει αυτήν την παραίτηση και επειδή εδώ είμαστε σε άλλες χώρες, δυστυχώς έτσι θα γίνει με την πολιτική που έχετε κάνει. Λέγατε το παραμύθι περί αδυναμίας δήθεν εκτέλεσης στην Ελλάδα. Στο εξωτερικό είναι δεδομένο και δεν υπήρξε αμφισβήτηση. Άρα, λοιπόν, ξεκαθαρίζει το θέμα.
Ακούω κροκοδείλια δάκρυα «είναι δυνατόν να συμβεί στην περίφημη Ευρωπαϊκή Ένωση που είναι φίλοι μας;». Ακούστε. Ξεχνάτε το βασικό στοιχείο. Από την ώρα που τα κράτη του σκληρού πυρήνα έχουν μετατραπεί σε δανειστές ορισμένων άλλων χωρών, δυστυχώς η Ευρωπαϊκή Ένωση από ένωση λαών και κρατών οδηγείται και μετατρέπεται σε ένωση των δανειστών. Τα κράτη θα κοιτάξουν τα δικά τους δικαιώματα να εκτελέσουν. Όταν βρεθεί ευάλωτη μια χώρα το βασικό στοιχείο είναι η επικράτηση των  συγκεκριμένων υλικών συμφερόντων. Άρα, θα έχουν τη δυνατότητα και εκβιασμούς  να κάνουν και κατασχέσεις να κάνουν και να σου μπλοκάρει τα αποθέματα όταν θα τα χρειάζεσαι. 
Επειδή επίσης δεν γειτνιάζουμε γεωγραφικά για να μπορούν εύκολα να έρθουν αυτά τα αποθέματα είμαστε συνεχώς ευάλωτοι σε αυτές τις πολιτικές και τις πιέσεις που υπάρχουν. 
Διδάσκω χρόνια το ευρωπαϊκό Κοινοτικό Δίκαιο. Άκουσα την περίφημη ρήση «Η Κομισιόν, είναι δυνατόν; Η Ευρωπαϊκή Επιτροπή θα λάβει μέτρα, θα ελέγξει το Κοινοτικό Δίκαιο». Ποια Ευρωπαϊκή Επιτροπή; Αυτή που με τη σύμβαση μετατράπηκε σε  εκπρόσωπο των δανειστών; Ποιος; Ο περίφημος Όλι Ρεν που έχει γίνει η φιλιππινέζα του Σόιμπλε; Αυτός θα υποστηρίξει τα ευρωπαϊκά και τα ελλαδικά συμφέροντα; Έχει μεταλλαχθεί θεσμικά και η ίδια η Κομισιόν. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Και αντί η επιτροπή να τηρεί και να στηρίζει τα γενικά συμφέροντα της Ευρωπαϊκής Ένωσης με συμβατικό και με ουσιαστικό τρόπο έχει μετατραπεί σε υπηρέτη της Ευρώπης των δανειστών. 
Αν δεν τα καταλάβετε αυτά, αν δεν δείτε αυτή τη μετάλλαξη, τότε προφανώς ζείτε σε άλλο κόσμο.
Αυτή, λοιπόν, η μετάλλαξη είναι που καθορίζει έναν άλλο τρόπο λειτουργίας της περίφημης Ευρωπαϊκής Επιτροπής, η οποία ενώ βλέπει ότι το μνημόνιο παραβιάζει το Κοινοτικό Δίκαιο, ενώ απαγορεύεται να έχεις διαφορετικές αμοιβές λόγω ηλικίας –και αυτό απαγορεύεται από την ευρωπαϊκή νομοθεσία- ποιεί την νήσσα σε πάρα πολλά θέματα. Και ξύπνησε, δυστυχώς τώρα τελευταία, το Ευρωπαϊκό Κοινοβούλιο, να αρχίσει να κάνει ελέγχους και να αμφισβητεί.
Άρα, αυτή είναι η βασική θεώρηση και ανάλυση που έχουμε -και αποδεικνύεται φυσικά από τα γεγονότα- που μας οδηγεί σε αυτές τις κρίσεις και σε αυτές τις παρατηρήσεις.</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Ο κ.Τσούκαλης έχει το λόγο.</ChairmanSpeech>
<Speech><Parlmember>ΝΙΚΟΛΑΟΣ ΤΣΟΥΚΑΛΗΣ</Parlmember>: Και αναρωτιέται, κύριε Πρόεδρε, ο πλέον αδαής –γιατί εμείς το έχουμε λύσει το θέμα μέσα σ’ αυτήν την Αίθουσα- συμπολίτης: Μετά από αυτήν την ιδεολογική και πολιτική επιλογή που έχει κάνει ο μόλις κατελθών από το Βήμα για την Ευρωπαϊκή Ένωση, αλήθεια, κύριοι των Ανεξαρτήτων Ελλήνων, κύριε Μαριά, εξακολουθείτε να έχετε θέση την παραμονή της χώρας στο ευρώ, στην Ευρώπη και στην Ευρωζώνη;
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Θα με ακούσετε στην τριτολογία μου.</Speech>
<Speech><Parlmember>ΝΙΚΟΛΑΟΣ ΤΣΟΥΚΑΛΗΣ</Parlmember>: Δεν χρειάζεται τριτολογία.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Εγώ τριτολογία θα πάρω.</Speech>
<Speech><Parlmember>ΝΙΚΟΛΑΟΣ ΤΣΟΥΚΑΛΗΣ</Parlmember>: Εγώ σας άκουσα και τρόμαξα.
Αλήθεια, γιατί, κύριε Πρόεδρε, κάποιοι ηδονίζονται εδώ μέσα να εξυφαίνονται, να περιγράφουν εφιαλτικά σενάρια για τη χώρα; 
Εμείς, κύριε Πρόεδρε, ως Δημοκρατική Αριστερά κάνουμε ό,τι μπορούμε, ό,τι περνάει από το χέρι μας να μην επιβεβαιωθούν, να μην υλοποιηθούν τα εφιαλτικά σενάρια για τη χώρα. Αυτή είναι η διαφορά με τους αρνητές. Αυτή είναι η διαφορά με αυτούς που ποντάρουν στον κοινωνικό αυτοματισμό σ’ αυτήν τη χώρα. Διότι ας πούμε ότι η Κυβέρνηση οξύνει τις κοινωνικές αντιθέσεις. Κάποιοι επιχαίρουν γι’ αυτή την όξυνση. Αυτή είναι μία πολύ μεγάλη διαφορά.
Κύριε Πρόεδρε, κυρίες και κύριοι συνάδελφοι, επειδή η Δημοκρατική Αριστερά ως ένα γνήσιο ιδεολογικοπολιτικό ρεύμα –και η ανανεωτική Αριστερά διαχρονικά είναι ένα ρεύμα ιδεολογικοπολιτικό- έχει πλήρη άποψη για τη θέση της χώρας μας στην Ευρώπη και με την προοπτική που αυτό το ολοκλήρωμα της Ευρωπαϊκής Ένωσης πρέπει να κινηθεί, δεν αντιλαμβανόμαστε το ευρωπαϊκό κεκτημένο α λα καρτ. Δεν υπάρχει περίπτωση, κύριε Πρόεδρε, να χρησιμοποιούμε στην επιχειρηματολογία μας: «Α, κι εσείς βασανίζατε τους μαύρους». Βεβαίως, δεν είναι σύνηθες ευρωπαϊκό κεκτημένο η επιστράτευση και η επίταξη. Είναι, όμως, ευρωπαϊκό κεκτημένο η αρχή της αναλογικότητας, όπου όλα τα συνδικάτα στην Ευρώπη ξέρουν και το αξιολογούν, ξέρουν και το εφαρμόζουν. Βεβαίως, δεν είναι ευρωπαϊκό κεκτημένο τα βασανιστήρια. Και, βεβαίως, δεν είναι κεκτημένο η κακοποίηση. 
Θέλω, όμως, να θέσω έναν προβληματισμό: Η Δημοκρατική Αριστερά έχει μία συγκεκριμένη θέση και για την πρώτη επιστράτευση – επίταξη και για τη δεύτερη επίταξη. 
Θα ήθελα, όμως, να ξέρω -και να ακουστεί ειλικρινά σ’ αυτήν εδώ την Αίθουσα- το εξής: Όταν φτάσαμε στην ολοκλήρωση αυτού του διαλόγου με τους ναυτεργάτες, με όλα αυτά τα οποία προσφέρθηκαν και συμφωνήθηκαν, πώς θα μπορούσε κάποιος, ο οποιοσδήποτε, εδώ να τοποθετηθεί με τον έναν ή με τον άλλο τρόπο καθαρά σε σχέση με τη στάθμιση των αγαθών, με το ότι, για παράδειγμα, 1.000.000 ευρώ χάνονται καθημερινά από την Κρήτη -αυτή είναι η ζημιά- με την αποκοπή των νησιών; 
Θα πρέπει κάποια στιγμή να προβληματιστούμε.
Οδηγία: Κύριε Πρόεδρε, κάθε ευρωπαϊκό κείμενο και κυρίως οι οδηγίες έχουν συνήθως δύο κεφάλαια ή κατηγορίες διατάξεων. Υπάρχουν αυτές οι διατάξεις οι οποίες είναι υποχρεωτικές για τη χώρα –μπορώ να πω δέσμιες- όπου δεν μπορεί να παρεκκλίνει και αυτές που αποτελούν πλαίσιο και που μέσα σε αυτές μπορούν να κινηθούν κατά τη διακριτική τους ευχέρεια τα κράτη.
Πολλές φορές έχουμε κατηγορήσει προηγούμενες κυβερνήσεις ότι δεν εκμεταλλεύτηκαν την ελαστικότητα που προσφέρουν κάποιες διατάξεις ούτως ώστε να προωθήσουν κάποιες διατάξεις. Εδώ ακούσαμε το αντίθετο, δίχως αιτιολογία. Για παράδειγμα, εγώ δεν έχω καταλάβει για ποιο λόγο κατηγορείται η συγκεκριμένη ρύθμιση που λέει ότι δεν πάμε στο 2017 για το 30% αλλά το ξεκινάμε από τώρα. Αιτιολογία δεν άκουσα. 
Η Νίκη Φούντα παρουσίασε τη θέση της Δημοκρατικής Αριστεράς όσον αφορά το φορέα. Μήπως θα έπρεπε, όμως, η επιχειρηματολογία να είναι ποιοι πρέπει να συγκροτούν αυτό το φορέα, ποιοι πρέπει να συμμετέχουν, ποιο να είναι το πλαίσιο λειτουργίας; Γιατί ιδεοληπτικά να στεκόμαστε στο ότι ο ένας είναι ανώνυμη εταιρεία μη κερδοσκοπική και ο άλλος είναι δημόσιος; Ποιος εξυπηρετεί καλύτερα;
Και σε τελευταία ανάλυση, αυτό το οποίο είναι βέβαιο, κύριε Πρόεδρε, είναι ότι οι αιτιάσεις οι οποίες ακούστηκαν όσον αφορά το συγκεκριμένο νομοσχέδιο, σε καμμία, μα καμμία περίπτωση δεν δικαιολογούν την καταψήφιση του συγκεκριμένου νομοσχεδίου.
Ευχαριστώ πολύ.</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Κι εμείς.
Για τη μη τήρηση της νομιμότητας, κύριε Παπαδημούλη, έχετε δύο λεπτά.</ChairmanSpeech>
<Speech><Parlmember>ΔΗΜΗΤΡΙΟΣ ΠΑΠΑΔΗΜΟΥΛΗΣ</Parlmember>: Μην αθετείτε αυτό που είπατε πριν τριάντα δεύτερα. Είχατε πει τρία λεπτά.</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Όχι, κύριε Παπαδημούλη, γιατί πήρατε δέκα λεπτά. Και προκαλέσατε το Προεδρείο ότι «θα σας ταράξουμε στη νομιμότητα». Θα δείτε, λοιπόν, ποιος θα ταράξει…</ChairmanSpeech>
<Speech><Parlmember>ΔΗΜΗΤΡΙΟΣ ΠΑΠΑΔΗΜΟΥΛΗΣ</Parlmember>: Δεν αναφέρθηκα στο Προεδρείο.</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): ...τον άλλο στη νομιμότητα. Μας απειλείτε, κύριε Παπαδημούλη. Δυστυχώς.</ChairmanSpeech>
<Speech><Parlmember>ΔΗΜΗΤΡΙΟΣ ΠΑΠΑΔΗΜΟΥΛΗΣ</Parlmember>: Σας απειλώ;</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Προηγουμένως. Είπατε ότι θα μας ταράξετε στη νομιμότητα.</ChairmanSpeech>
<Speech><Parlmember>ΔΗΜΗΤΡΙΟΣ ΠΑΠΑΔΗΜΟΥΛΗΣ</Parlmember>: Κατ’ αρχάς, δεν αναφέρθηκα σ’ εσάς. Τέλος πάντων.
Σε ένα ευρωπαϊκό, δημοκρατικό κράτος δικαίου δεν έχει θέση η χουντικής πατέντας πολιτική επιστράτευση. Γι’ αυτό και δεν υπάρχει άλλο κράτος στην ευρωζώνη που να έχει τέτοια νομοθεσία το 2013. 
Πώς λύνονται τα θέματα των αντικρουόμενων συμφερόντων; Με διάλογο, με διαπραγμάτευση, με συμβιβασμό, όπως έγινε στο Ηράκλειο όπου σε συμφωνία ναυτεργατών – αγροτών διακινήθηκαν ευπαθή προϊόντα. Το τορπιλίσατε αυτό το πράγμα.</Speech> 
<Speech><Parlmember>ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ</Parlmember>: Ματσουκοφόροι πήγαν στο Ηράκλειο για να σπάσουν την απεργία. Με ματσούκια πήγαν.</Speech>
<Speech><Parlmember>ΔΗΜΗΤΡΗΣ ΠΑΠΑΔΗΜΟΥΛΗΣ</Parlmember>:  Έρχομαι τώρα στην υπόθεση των τεσσάρων κατηγορουμένων για τη ληστεία στο Βελβεντό. Κατηγορούνται για ένα βαρύ ποινικό αδίκημα και πρέπει να δικαστούν και να αντιμετωπίσουν τις συνέπειες του νόμου. 
Ο ΣΥΡΙΖΑ – Ενωτικό Κοινωνικό Μέτωπο είναι απέναντι -απόλυτα και κατηγορηματικά- στη βία και στην τρομοκρατία. Θα ήταν γελοίο –αν δεν ήταν επικίνδυνο- κύριε Βορίδη, το μεγαλύτερο κόμμα της Κυβέρνησης να κατηγορεί την Αξιωματική Αντιπολίτευση του 30% ότι δήθεν έχει σχέση με την τρομοκρατία. 
Εμείς ζητήσαμε την ίδια μέρα δικαστική έρευνα για τις καταγγελίες. Και η πρώτη απάντηση του κ. Δένδια ήταν, τρεχάτε στον εισαγγελέα, σαν και αυτά που έλεγε ο Σημίτης όταν καταγγέλλαμε σκάνδαλα.</Speech> 
<Speech><Parlmember>ΜΑΥΡΟΥΔΗΣ ΒΟΡΙΔΗΣ</Parlmember>: Ποιος θα κάνει τη δικαστική έρευνα;</Speech>
<Speech><Parlmember>ΔΗΜΗΤΡΙΟΣ ΠΑΠΑΔΗΜΟΥΛΗΣ</Parlmember>: Και ήρθε ο σάλος όλων των διεθνών μέσων ενημέρωσης και της Διεθνούς Αμνηστίας και οι δηλώσεις του Ευρωπαίου Επίτροπου -που ήταν την περασμένη εβδομάδα εδώ για τα ανθρώπινα δικαιώματα, από το Συμβούλιο της Ευρώπης- του κ. Μούιζνιεκς, που μίλησαν για κακοποιήσεις. Και άλλαξε το βιολί. Θα γίνει δικαστική έρευνα. Αυτό που ζητήσαμε εμείς. 
Από εκεί και πέρα, επειδή δεν γεννηθήκαμε χθες και δεν ξεκίνησε η ιστορία χθες, υπάρχουν –και το ξέρετε- καταδίκες στο Ευρωπαϊκό Δικαστήριο των Ανθρωπίνων Δικαιωμάτων, που εδρεύει στο Στρασβούργο, με την ψήφο και των Ελλήνων δικαστών εναντίον της Ελλάδος, για κακοποιήσεις και για βασανιστήρια. Υπάρχει και το άρθρο που Ποινικού Κώδικα, το 137, που τιμωρεί και απαγορεύει τα βασανιστήρια με φυλάκιση έως και δέκα χρόνια.</Speech> 
<Speech><Parlmember>ΜΑΥΡΟΥΔΗΣ ΒΟΡΙΔΗΣ</Parlmember>: Μόνο εναντίον της Ελλάδος;</Speech>
<Speech><Parlmember>ΔΗΜΗΤΡΗΣ ΠΑΠΑΔΗΜΟΥΛΗΣ</Parlmember>: Εμείς λέμε πολύ καθαρά: Η δημοκρατία πρέπει να αντιμετωπίζει τη βία και την τρομοκρατία με το νόμο και όχι παραβιάζοντας το νόμο, διότι έτσι παίζει ένα αρνητικό παιχνίδι και καθιστά την τρομοκρατία παράγοντα των πολιτικών εξελίξεων και της κομματικής αντιπαράθεσης.  
Χθες είδα μια δημοσκόπηση. Για δεύτερη φορά το 85% του ελληνικού λαού λέει ότι είναι κακό για τη χώρα, κακό για τη δημοκρατία, κακό για την οικονομία το να κατηγορείται το ένα μεγάλο κόμμα από το άλλο για σχέσεις με βία και τρομοκρατία. 
Αν θέλουμε, λοιπόν, να τσακωθούμε και να αντιπαρατεθούμε σκληρά, θα αντιπαρατεθούμε για την ανεργία, τη φτώχεια, τη φορολογία, τη φοροδιαφυγή, την ατιμωρησία, την αδικία, τη γραφειοκρατία, τα καρτέλ και να είμαστε ενωμένοι υπερασπίζοντας τη δημοκρατία απέναντι σε παραβατικές συμπεριφορές. Αυτό, όμως, απαιτεί σοβαρότητα.
Κύριε Βορίδη, επειδή με ρωτήσατε τι έχουμε με τον κ. Δένδια, θεωρούμε ότι η κυβερνητική πολιτική, με πρώτη ευθύνη του κ. Σαμαρά, υπηρετεί ένα δίδυμο σκληρής μνημονιακής πολιτικής με βασικό πυλώνα τον κ. Στουρνάρα και σκληρού αυταρχισμού και ακροδεξιάς μετάλλαξης της Νέας Δημοκρατίας με βασικό πυλώνα τον κ. Δένδια. 
Δεν ξέρω αν είναι αλήθεια αυτά που έλεγε ο κ. Καμμένος πριν από ένα χρόνο για το πολιτικό παρελθόν του κ. Δένδια και τις σχέσεις του με ακροδεξιές οργανώσεις. Εσείς ενδεχομένως να τα ξέρετε, γιατί είσαστε και σχετικότερος με τον χώρο. Εγώ αυτό που ξέρω είναι ότι ο κ. Δένδιας πρωταγωνιστεί με πράξεις και δηλώσεις του σε μία επικίνδυνη, αυταρχική και ακροδεξιά στροφή στην πολιτική μας ζωή.</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Μια υπενθύμιση στη νομιμότητα. Ο αγορητής δεν μπορεί να απομακρύνεται από το υπό συζήτηση νομοσχέδιο. Διαφορετικά, ο Πρόεδρος τον καλεί να επανέλθει σε αυτό.
Ευχαριστώ, κύριε Παπαδημούλη.</ChairmanSpeech>
<Speech><Parlmember>ΔΗΜΗΤΡΙΟΣ ΠΑΠΑΔΗΜΟΥΛΗΣ</Parlmember>: Ισχύει για όλους τους Κοινοβουλευτικούς Εκπροσώπους.</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Το λέω με πολλή εκτίμηση προς το πρόσωπό σας και το ξέρετε. Όταν ανέβηκε προηγουμένως ο κ. Μαριάς πάνω, είπατε, θα ταράξουμε το Προεδρείο στη νομιμότητα.</ChairmanSpeech>
<Speech><Parlmember>ΔΗΜΗΤΡΙΟΣ ΠΑΠΑΔΗΜΟΥΛΗΣ</Parlmember>: Δεν είπα το Προεδρείο.</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Το είπατε, κύριε Παπαδημούλη.</ChairmanSpeech>
<Speech><Parlmember>ΔΗΜΗΤΡΙΟΣ ΠΑΠΑΔΗΜΟΥΛΗΣ</Parlmember>: Να διαβάσετε τα Πρακτικά. Δεν λέω το Προεδρείο, απευθύνομαι στους συναδέλφους.</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Δέχομαι την εξήγηση. Σας λέω ότι από τα έξι λεπτά μίλησε δέκα ο κ. Παπαδημούλης, ο τηρητής της νομιμότητας, της νομιμοφροσύνης. Δεν είναι αυτό, όμως. Κύριε Παπαδημούλη, μου κάνει εντύπωση, γιατί ξέρετε ότι εγώ γενικά είμαι ανεκτός στη συζήτηση…</ChairmanSpeech>
<Speech><Parlmember>ΔΗΜΗΤΡΙΟΣ ΠΑΠΑΔΗΜΟΥΛΗΣ</Parlmember>: Ανεκτικός.</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Μου κάνει εντύπωση ότι νομίζετε, κύριε Παπαδημούλη, χωρίς να ξέρω για ποιο λόγο, ότι μπορείτε να λοιδορείτε ή να κάνετε κριτική σε οποιονδήποτε. Δεν μπορείτε, κύριε Παπαδημούλη.
Το λόγο έχει ο κ. Βορίδης.</ChairmanSpeech>
<Speech><Parlmember>ΜΑΥΡΟΥΔΗΣ ΒΟΡΙΔΗΣ</Parlmember>: Ευχαριστώ, κύριε Πρόεδρε.
Εγώ θα ήμουν έτοιμος να δεχθώ την άποψη του κ. Παπαδημούλη για μία σειρά από ζητήματα. Αυτά, όμως, πρέπει να μας τα εξηγήσει. Δηλαδή, τι είπε ο κ. Παπαδημούλης; Ότι σε τελευταία ανάλυση προφανώς υπάρχουν ζητήματα στα οποία μπορούμε να διαφωνούμε, ζητήματα οικονομικής πολιτικής, όπου προφανέστατα διαφωνούμε, ενδεχομένως υπάρχουν ζητήματα κοινωνικής πολιτικής στα οποία διαφωνούμε.
Έχω πει κατ’ επανάληψη ότι η χώρα χρειάζεται μια σοβαρή, υπεύθυνη, εποικοδομητική Αντιπολίτευση, ότι υπάρχουν τεράστια περιθώρια για αντιπολίτευση, ότι είναι μία δύσκολη στιγμή για τη χώρα, ότι την ιδανικότερη κυβέρνηση να είχαμε, θα έκανε παραλείψεις, θα είχε καθυστερήσεις, θα έκανε λάθη και ότι μία τέτοια Αντιπολίτευση θα ήταν πολύ χρήσιμη για τη χώρα. Δεν έχει σχέση με το ΣΥΡΙΖΑ όλο αυτό. Καμμία σχέση με το ΣΥΡΙΖΑ. 
Από τη μια μεριά λέτε «καταδικάζουμε απερίφραστα, να οδηγηθούν, να υποστούν τις συνέπειες του νόμου». Πολύ ωραία όλα αυτά. Από την άλλη μεριά, λέτε ότι αυτό δεν μπορεί να συνεπάγεται έκπτωση στα ανθρώπινα δικαιώματα των κατηγορουμένων. Πολύ ωραία και όλα αυτά. Αφού τα συζητήσουμε όλα αυτά και πούμε, έχουμε εμείς τους θεσμούς για να το κάνουμε αυτό, για να διαφυλάξουμε εν τέλει τα δικαιώματα των κατηγορουμένων. Τους έχουμε τους δικονομικούς θεσμούς; 
Σας λέω, λοιπόν: συνήγοροι υπεράσπισης, εσωτερικοί έλεγχοι, εισαγγελείς. Επομένως, ο κάθε κατηγορούμενος έχει τη δυνατότητα να πάει να κάνει όλες τις καταγγελίες που θέλει, τις μηνύσεις σε πρόσωπα, να ασκήσει πλήρως τα δικαιώματά του. 
Εσείς τι κάνατε από όλα αυτά; «Ο Υπουργός είναι ναζί». Αυτά είπατε. Προσέξτε, αυτά τα είπε ο Βουλευτής σας. Να πω, όμως, ότι είναι και αυτός μια sui generis περίπτωση και να μην σας το χρεώσω, αν και δεν αποστασιοποιηθήκατε αυτή τη φορά; Να έχω εγώ αυτή τη μεγαλοψυχία. Εσείς δεν την έχετε συνήθως. Μα, είπε περίπου τα ίδια σήμερα ο εκπρόσωπος Τύπου σας, ο οποίος είπε «όχι, δεν είναι νεοναζί, είναι ακροδεξιός». Και ερωτώ: Γιατί είναι ακροδεξιός;</Speech> 
<Speech><Parlmember>ΔΗΜΗΤΡΙΟΣ ΠΑΠΑΔΗΜΟΥΛΗΣ</Parlmember>: Εσείς δυσκολεύεστε να καταλάβετε!</Speech>
<Speech><Parlmember>ΜΑΥΡΟΥΔΗΣ ΒΟΡΙΔΗΣ</Parlmember>: Να μου το εξηγήσετε. Έχω και αυτήν την πρόσθετη δυσκολία, άρα να καταβάλετε μια πρόσθετη προσπάθεια εσείς. 
Ρωτώ, λοιπόν: Γιατί είναι ακροδεξιός; Επειδή συνέλαβε τους τρομοκράτες; Εσείς, δηλαδή, κύριε Παπαδημούλη, στο ΣΥΡΙΖΑ έχετε μελετήσει τη δικογραφία και ξέρετε –παραδείγματος χάριν- αν αντιστάθηκαν κατά τη σύλληψη ή όχι; Άνθρωποι οι οποίοι είχαν καλάσνικοφ εσείς ξέρετε ακριβώς πώς φέρθηκαν κατά τη στιγμή της συλλήψεως; Άνθρωποι που είχαν καλάσνικοφ, είχαν και όμηρο και εν τέλει συνελήφθηκαν, χωρίς να πέσει ένας πυροβολισμός; Εσείς είστε σίγουρος για το πώς έγινε και διεξήχθη όλο αυτό; Πώς, λοιπόν, παίρνετε θέση και δεν αφήνετε τις δικαστικές αρχές να αποφασίσουν γι’ αυτό; 
Αν πείτε να διερευνηθεί, μαζί σας! Και εγώ λέω να διερευνηθεί. Αν πείτε να γίνει ο δικαστικός έλεγχος, μαζί σας! Και εγώ λέω να γίνει ο δικαστικός έλεγχος. Τα υπόλοιπα περί ναζί και άκρας Δεξιάς τι σχέση έχουν; Σε τι πράγμα αναφέρεστε; Το είπε για τον Πρωθυπουργό σήμερα ο κ. Σκουρλέτης. Δεν είναι πια ο κ. Παναγούλης που τα λέει αυτά. Ο κ. Σκουρλέτης τα λέει αυτά.
Όταν, λοιπόν, λέω εγώ ότι αυτό στην πραγματικότητα είναι που οδηγεί στη νομιμοποίηση μιας συγκεκριμένης αντίληψης για συγκεκριμένα αδικήματα, ότι αν αυτοί –και σας ρωτώ συγκεκριμένα- δεν ήταν τρομοκράτες αναρχικοί, ακροαριστεροί, αλλά ήταν της Χρυσής Αυγής, θα είχατε δείξει την ίδια ευαισθησία; Δεν θα δείχνατε, βεβαίως, την ίδια ευαισθησία. Αυτό είναι το ζήτημα. Γι’ αυτό σας εγκαλώ, διότι εγώ δεν κάνω διάκριση ανάμεσα στη βία της Δεξιάς και της Αριστεράς. Καμμία διάκριση. Όλη η βία, η οποιαδήποτε πολιτική βία ή μη πολιτική βία, το κάθε έγκλημα, αντιμετωπίζεται όπως πρέπει. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Και αν υπάρχουν παραβιάσεις στο χώρο της Δικαιοσύνης και της Αστυνομίας, και αυτές να αντιμετωπιστούν έτσι όπως πρέπει. Αυτή είναι η πολιτική κατεύθυνση. Τα υπόλοιπα από πού σας βγαίνουν; Διότι από τα υπόλοιπα είναι που έρχονται οι υπόλοιπες κατηγορίες τις οποίες αποκρούετε, για τη σχέση με την τρομοκρατία, για το ότι πολιτικά την υποστηρίζετε, για το ότι δεν έχετε ξεκάθαρο λόγο απέναντι της, για το ότι τα λέτε από τη μία έτσι αλλά από την άλλη μεριά οι άλλοι τα λένε αλλιώς. Απ’ αυτό πηγάζει.
 Ξαναλέω, τα πράγματα είναι απλά. Έχετε ανοίξει μία επίθεση εναντίον του κυρίου Υπουργού, του κ. Δένδια, μόνο και μόνο γιατί κάνει τη δουλειά του. Προσέξτε, δεν τον εγκαλείτε γιατί κάνει κακά τη δουλειά του. Σήμερα τον είπε ο κ. Σκουρλέτης «ηθικό αυτουργό των βασανιστηρίων», ότι έγιναν βασανιστήρια και μάλιστα ήταν ο ηθικός αυτουργός. Με πειθώ και φορτικότητα ο Δένδιας τους έκανε να κάνουν τα βασανιστήρια! Αυτά ποιος τα λέει; Όχι ένας περίεργος μειοψηφικός στο ΣΥΡΙΖΑ, αλλά ο εκπρόσωπος Τύπου του ΣΥΡΙΖΑ!
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Κύριε Βορίδη, τα υπόλοιπα αύριο.</ChairmanSpeech>
<Speech><Parlmember>ΜΑΥΡΟΥΔΗΣ ΒΟΡΙΔΗΣ</Parlmember>: Αντί να αποστείτε με ξεκάθαρο τρόπο απ’ αυτά, σήμερα ουσιαστικά με μισόλογα τοποθετείστε.</Speech>
<Speech><Parlmember>ΔΗΜΗΤΡΙΟΣ ΠΑΠΑΔΗΜΟΥΛΗΣ</Parlmember>: Κύριε Πρόεδρε, ζητώ το λόγο επί προσωπικού.</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Το λόγο έχει ο κ. Παπαδημούλης, για να μας εξηγήσει ποιο είναι το προσωπικό.</ChairmanSpeech>
<Speech><Parlmember>ΔΗΜΗΤΡΙΟΣ ΠΑΠΑΔΗΜΟΥΛΗΣ</Parlmember>: Κατ’ αρχάς, ο κ. Βορίδης με ρωτά με τη σιγουριά ότι δεν μπορώ να απαντήσω, γιατί έχω κάνει την τριτολογία μου; Αν είναι έτσι, κάνει φάουλ.</Speech>
<Speech><Parlmember>ΜΑΥΡΟΥΔΗΣ ΒΟΡΙΔΗΣ</Parlmember>: Ρητορικό ήταν το ερώτημα.</Speech>
<Speech><Parlmember>ΔΗΜΗΤΡΙΟΣ ΠΑΠΑΔΗΜΟΥΛΗΣ</Parlmember>: Συστηματικά διαστρέφει –και αυτό είναι το προσωπικό- και αυτά που είπα και αυτά που λέει η παράταξη που εκπροσωπώ στη σημερινή συζήτηση ως Κοινοβουλευτικός Εκπρόσωπος.
Εμείς είμαστε αντίθετοι με τα δύο μέτρα και τα δύο σταθμά. Λέμε ότι δεν μπορείς να δίνεις τις φωτογραφίες των ιερόδουλων –Λοβέρδος, Χρυσοχοΐδης- και των αναρχικών που κατηγορούνται για τη ληστεία στο Βελβεντό και να μην δίνεις, με το ίδιο ακριβώς σκεπτικό, τη φωτογραφία του ρατσιστή δολοφόνου του εικοσιπεντάχρονου Πακιστανού, που στο σπίτι του βρέθηκαν φυλλάδια της Χρυσής Αυγής.</Speech>
<Speech><Parlmember>ΜΑΥΡΟΥΔΗΣ ΒΟΡΙΔΗΣ</Parlmember>: Δεν είναι το ίδιο.</Speech>
<Speech><Parlmember>ΔΗΜΗΤΡΙΟΣ ΠΑΠΑΔΗΜΟΥΛΗΣ</Parlmember>: Ή του βομβιστή της Σπάρτης που βρέθηκαν εξήντα βόμβες στο σπίτι του, κύριε Γρηγοράκο -και επικαλούμαι και τη δική σας μαρτυρία- που ο συνεργός του σκοτώθηκε, γιατί έσκασε η βόμβα στο αυτοκίνητο.
Δεν ακούω τις ομόφωνες καταδικαστικές αποφάσεις του Δικαστηρίου για τα Ανθρώπινα Δικαιώματα στο Στρασβούργο, με τη συμμετοχή και των Ελλήνων δικαστών, που επισημαίνουν και καταγγέλλουν βασανιστήρια σε ελληνικές κρατικές υπηρεσίες ασφαλείας. Δεν μπορείς να αγνοείς αυτά που είπε πριν από μία εβδομάδα ο εκλεγμένος Ευρωπαίος Επίτροπος για τα ανθρώπινα δικαιώματα, Λετονός συντηρητικός, ο κ Μουιζνιεκς, ο οποίος μίλησε και για ρατσιστικές επιθέσεις που μένουν ατιμώρητες και για προνομιακές σχέσεις δυνάμεων της Αστυνομίας με τους ναζιστές της Χρυσής Αυγής. 
Κάνουμε πολιτική κριτική στην Κυβέρνηση, στον Υπουργό κ. Δένδια και στον κ. Στουρνάρα και στον κ. Σαμαρά, ο οποίος έχει συγκεκριμένους ακροδεξιάς αντίληψης συμβούλους στο επιτελείο του, ένας από τους οποίους είναι –για παράδειγμα- ο κ. Κρανιδιώτης, γιατί διαφωνούμε με αυτήν την πολιτική και λέμε πάρα πολύ απλά ότι αντί να κάνετε επικίνδυνες επιθέσεις στο ΣΥΡΙΖΑ του τύπου ότι συνδέεται ο ΣΥΡΙΖΑ ή είναι ανεκτικός απέναντι στη βία, στην τρομοκρατία κ.λπ. –που κάνουν κακό στη χώρα, στη δημοκρατία, στην οικονομία, δεν κάνουν κακό στο ΣΥΡΙΖΑ- αντί, λοιπόν, να κάνετε αυτά, ελάτε να αντιπαρατεθούμε στα θέματα που πραγματικά έχουμε τις μεγάλες διαφορές. 
Γιατί δεν λέτε «όχι», γιατί δεν αξιοποιείτε τη νομολογία του ΔΝΤ, ότι ήταν λάθος η συνταγή του μνημονίου, που το έλεγε ο κ. Σαμαράς το 2010, αλλά, αντίθετα την εφαρμόζετε τώρα, με το πάθος του νεοφώτιστου;</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Τελειώνετε, κύριε Παπαδημούλη.</ChairmanSpeech> 
<Speech><Parlmember>ΔΗΜΗΤΡΙΟΣ ΠΑΠΑΔΗΜΟΥΛΗΣ</Parlmember>: Λοιπόν, ας αφήσουμε την προσπάθεια διαστρέβλωσης, ας αφήσουμε τα χτυπήματα κάτω από τη ζώνη. 
Όσον αφορά εσάς, κύριε Βορίδη, το να δυσκολεύεστε να καταλάβετε το ακροδεξιό μπατάρισμα του κ. Δένδια, νομίζω, με βάση της διαδρομή σας, είναι λογικό.</Speech> 
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Ο κ. Μαριάς έχει το λόγο για δύο λεπτά. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, πήρα τον λόγο για να απαντήσω στον συνάδελφο από τη ΔΗΜΑΡ, γιατί έθεσε κάποια ζητήματα για την ευρωπαϊκή μας πολιτική. Δυστυχώς, δεν αντιλαμβάνεται ότι αυτήν τη στιγμή η Ευρώπη, η Ευρώπη του Κωνσταντίνου Καραμανλή, η Ευρώπη του Ανδρέα Παπανδρέου, η Ευρώπη των κρατών-εθνών, η Ευρώπη της αλληλεγγύης έχει μετατραπεί σε μία γερμανική Ευρώπη, η οποία αντιλαμβάνεται τις υπόλοιπες χώρες ως προτεκτοράτο, η οποία είναι η Ευρώπη των δανειστών και δυστυχώς είναι η Ευρώπη που παρανομεί και παραβιάζει ένα συγκεκριμένο θεσμικό πλαίσιο, συγκεκριμένες υποχρεώσεις, το ίδιο το Κοινοτικό Δίκαιο και η επιτροπή, δηλαδή ο κ. Μπαρόζο, ο κ. Όλι Ρεν, όλοι αυτοί έχουν μπει στην υπηρεσία των δανειστών, ενώ υποτίθεται, σύμφωνα με τη συνθήκη, πρέπει να υπηρετούν το κοινοτικό κεκτημένο, το κοινοτικό συμφέρον. 
Αυτό το στοιχείο είναι καθοριστικό αυτή τη στιγμή και θα ενταθεί καθώς η Γερμανία με δήθεν πρόσχημα την δήθεν ομοσπονδιοποίηση της Ευρώπης θα προχωρήσει, στην επόμενη χρονιά, σε αυτήν την πολιτική και είναι σίγουρο ότι εμείς, οι Ανεξάρτητοι Έλληνες, θα είμαστε αντίθετοι σε αυτήν την κατεύθυνση, διότι εμείς θεωρούμε ότι πρέπει να τηρηθεί η νομιμότητα, πρέπει να λειτουργήσει η Ευρωπαϊκή Ένωση και όχι να είναι στην υπηρεσία των δανειστών. 
Κατά την έννοια αυτή, εκτός Ευρωπαϊκής Ένωσης, εκτός θεσμικού πλαισίου, εκτός της ευρωπαϊκής ιδέας, είναι όσοι σήμερα αποδέχονται τη γερμανική Ευρώπη, αποδέχονται τον κ. Σόιμπλε και την παρέα του, αποδέχονται την κ. Μέρκελ να δίνει εντολές δήθεν ως πραίτορας, ως άνθρωπος ο οποίος ηγείται ενός συνασπισμού που πατάει δήθεν πάνω στους θεσμούς, ενώ στην ουσία τους έχει καταλύσει. 
Αυτά, λοιπόν, πρέπει να τα αντιληφθεί και ο ίδιος και το κόμμα του, που λέει ότι δήθεν υπηρετεί την Ευρώπη. Δεν υπηρετεί την Ευρώπη ούτε την ευρωπαϊκή ιδέα, αλλά έχει αποδεχθεί τη γερμανική Ευρώπη, την Ευρώπη που δημιουργεί προτεκτοράτα και την Ευρώπη των δανειστών. 
Επομένως, η παράταξή του είναι εκτός ευρωπαϊκής πορείας. Η δικιά μας θέση είναι σαφέστατη, την οποία θα παλεύουμε εδώ, στηρίζοντας την εθνική ταυτότητα της χώρας στη διαδικασία της ευρωπαϊκής ολοκλήρωσης, η οποία έχει τα χαρακτηριστικά αυτά που αναδείχθηκαν από την αρχή της αλληλεγγύης και την Ευρώπη, η οποία δεν θα γίνει η Ευρώπη των δανειστών. 
Αυτή είναι η μάχη -και τελειώνω, κύριε Πρόεδρε- που θα δίνουμε, όχι μόνο εμείς, την δίνουν όλοι οι ευρωπαϊκοί λαοί, διότι η Ευρώπη των δανειστών είναι ενάντια στους ίδιους τους ευρωπαϊκούς λαούς και στον ίδιο το γερμανικό λαό και τους υπόλοιπους λαούς του σκληρού πυρήνα και όχι μόνο τους λαούς του ευρωπαϊκού Νότου.</ChairmanSpeech> 
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Κύριε Κεγκέρογλου, έχετε το λόγο για δύο λεπτά.</ChairmanSpeech> 
<Speech><Parlmember>ΒΑΣΙΛΕΙΟΣ ΚΕΓΚΕΡΟΓΛΟΥ</Parlmember>: Ευχαριστώ, κύριε Πρόεδρε. 
Κύριε Μαριά, ειλικρινά, σε όλο τον κόσμο τον πολιτικό νομίζω ότι η έκκληση απευθύνεται, όχι από εμένα, αλλά από τους πολίτες. Να συνεννοηθούμε, υπάρχει πεδίο συνεννόησης. Το αποδείξατε μόνος σας όταν από το Βήμα είπατε, πέρα από την άποψη που έχει το κόμμα μου και στη δική σας λογική, σας προτείνω αυτό. Άρα, υπάρχει πεδίο συνεννόησης. Μην το απορρίπτετε. 
Περισσότερο, βέβαια, η έκκληση απευθύνεται στην Νέα Δημοκρατία και στη Δημοκρατική Αριστερά που υπάρχει μια μίνιμουμ συνεννόηση να διευρυνθεί, μετά την πολιτική στροφή ιδιαίτερα που έγινε για να επιτευχθεί η κυβέρνηση συνεργασίας, αλλά και στον ΣΥΡΙΖΑ, ο οποίος φαίνεται ότι έχει μεταστραφεί, έχει κάνει τη μισή στροφή τουλάχιστον σε σχέση με αυτά που υποστήριζε πριν.
Δεν έχει, όμως, καμμιά σημασία. Υπάρχουν θέματα, πραγματικά, που μπορούμε να συνεννοηθούμε. Για το θέμα της πόλωσης νομίζω ότι πρέπει να είμαστε πιο ειλικρινείς. Η πόλωση δεν έρχεται μόνη της. Η πόλωση θέλει δύο κατ’ αρχάς και δεν μπορεί να την δημιουργήσει μόνος του ο κ. Δένδιας. 
Είναι διπολικό το σύστημα και φαίνεται και από την τοποθέτηση του κ. Παπαδημούλη, γιατί ενώ συζητάμε ένα νομοσχέδιο στο οποίο πραγματικά έπρεπε στα θέματα που επισημάναμε όλοι -και οι ίδιοι που επεσήμαναν- να περιστραφεί η συζήτηση και να βρούμε την κοινή πλεύση, τον κοινό τόπο «περί άλλων τυρβάζει». Ειδικά σ’ αυτό το νομοσχέδιο θεωρώ ότι η θέση σας είναι τελείως ασυνεπής σε σχέση με αυτά τα οποία υποστηρίζετε για την Ευρωπαϊκή Ένωση, με αυτά που ψηφίσατε στην Ευρωπαϊκή Ένωση και με αυτά τα οποία πρεσβεύετε. 
Σε κάθε περίπτωση νομίζω ότι αύριο μπορούμε να συζητήσουμε τα επιμέρους άρθρα και τα επιμέρους θέματα, όπως το θέμα των φωτοβολταϊκών για μέχρι 100 KW που έχουμε κοινή άποψη και προσπαθούμε να πείσουμε τον Υπουργό και σε πολλά άλλα μπορεί να υπάρξει τέτοια συζήτηση. 
Αφήστε, λοιπόν, την πόλωση η οποία δημιουργεί προβλήματα και απελπίζει περισσότερο τους εργαζόμενους και τη δοκιμαζόμενη κοινωνία. Γι’ αυτό βλέπετε ποσοστά που νομίζετε ότι τα παίρνετε εσείς που είστε και αριθμολάγνοι τώρα, γιατί εμείς είμαστε μικρό κόμμα και είμαστε προσγειωμένοι.
Εις αύριον τα σπουδαία. Να είστε καλά.</Speech>
<Speech><Parlmember>ΔΗΜΗΤΡΙΟΣ ΠΑΠΑΔΗΜΟΥΛΗΣ</Parlmember>: Νηστεία και προσευχή.</Speech>
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Το λόγο έχει ο κ. Καραθανασόπουλος.</ChairmanSpeech>
<Speech><Parlmember>ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ</Parlmember>: Θα θέσω τρία ζητήματα πολύ σύντομα, κύριε Πρόεδρε.
Για όλους τους ευρωλάγνους η Ευρωπαϊκή Ένωση δεν είναι αλά καρτ και όπως την θέλουμε. Ήταν, είναι και θα είναι μια λυκοσυμμαχία σε βάρος των λαών ό,τι και να κάνετε. Είναι μια ιμπεριαλιστική, περιφερειακή ένωση που σκοπό έχει να στηρίξει τους μονοπωλιακούς ομίλους και να τσακίσει τους λαούς. Αυτό είναι.
Δεν κατάλαβα. Ποιο είναι το ευρωπαϊκό κεκτημένο; Ο λεγόμενος τρομονόμος που περιορίζει τα ατομικά δικαιώματα; Είναι ατομικό κεκτημένο ότι η Ευρωπαϊκή Ένωση έχει θεσμοθετήσει ότι υπάρχουν άμεσες δυνάμεις ένοπλες ταχείας επέμβασης για να αντιμετωπίσουν τον εχθρό - λαό όταν παρεκτρέπεται και συμμετέχει και η Ελλάδα σ’ αυτό; Αυτά είναι τα ευρωπαϊκά κεκτημένα που πρέπει να υπερασπιστούμε; Ένα το κρατούμενο.
Δεύτερον, ο κ. Βορίδης, επαναλαμβάνει ένα ολίσθημα. Η λογική των δύο άκρων: της μαύρης και κόκκινης βίας, της μαύρης και κόκκινης τρομοκρατίας. Λοιπόν, εμείς είμαστε ξεκάθαροι. Η τρομοκρατία η ατομική δεν έχει καμμία σχέση με την ταξική πάλη. Ίσα – ίσα αξιοποιείται για να προβοκάρει την ταξική πάλη, για να βάλει το λαό στο γύψο και βεβαίως σε πάρα πολλές περιπτώσεις όλες αυτές οι ομάδες είτε έχουν συγκοινωνούντα δοχεία αναμεταξύ τους είτε είναι διαβρωμένες από τις μυστικές υπηρεσίες. 
Εδώ είμαστε πάρα πολύ καθαροί σ’ αυτό το πράγμα στην καταδίκη της ατομικής βίας ως μέσο χειραγώγησης του ταξικού κινήματος και τρομοκράτησής του από το ίδιο το αστικό κράτος. Δηλαδή τρομοκρατία και αστικό κράτος είναι οι μηχανισμοί, οι οποίοι είναι απέναντι στο λαό. Αυτό είναι το δεύτερο.
Τρίτον –και θα κλείσω μ’ αυτό, κύριε Πρόεδρε και ευχαριστώ για την ανοχή- εμείς το λέμε καθαρά: Δεν είμαστε με την κοινωνική συναίνεση, δεν είμαστε με τον κοινωνικό διάλογο. Σε μία ταξική κοινωνία που χαρακτηρίζεται από την εκμετάλλευση ανθρώπου από άνθρωπο κι όπου οι κεφαλαιοκράτες με κάθε τρόπο θέλουν να εκμεταλλευτούν τους εργαζόμενους και τα πλατιά λαϊκά στρώματα, εμείς είμαστε με την οργάνωση της ταξικής πάλης που θα ανατρέψει τους εκμεταλλευτές.</Speech> 
ΠΡΟΕΔΡΕΥΩΝ (<ChairmanSpeech><Parlmember>Λεωνίδας Γρηγοράκος</Parlmember>): Ευχαριστούμε. 
Κυρίες και κύριοι συνάδελφοι, κηρύσσεται περαιωμένη η συζήτηση επί της αρχής του σχεδίου νόμου του Υπουργείου Περιβάλλοντος, Ενέργειας και Κλιματικής Αλλαγής « <a href="http://www.hellenicparliament.gr/Nomothetiko-Ergo/Anazitisi-Nomothetikou-Ergou?law_id=5c7317e6-8bef-4a2b-9c26-24e78dae0abf&quot; \t &quot;_blank">Διατήρηση ενός ελάχιστου επιπέδου αποθεμάτων αργού πετρελαίου ή/και προϊόντων πετρελαίου και άλλες διατάξεις (Εναρμόνιση του εθνικού δικαίου προς την Οδηγία 2009/119/ΕΚ)</a> ».
Για την ψήφιση επί της αρχής του νομοσχεδίου έχει υποβληθεί αίτηση ονομαστικής ψηφοφορίας από τους Βουλευτές του κόμματος Λαϊκός Σύνδεσμος-Χρυσή Αυγή, η οποία θα διεξαχθεί την Τετάρτη 6 Φεβρουαρίου 2013 και ώρα 12.00’. 
Κύριοι συνάδελφοι, δέχεστε στο σημείο αυτό να λύσουμε τη συνεδρίαση;</ChairmanSpeech>
<Speech><Parlmember>ΟΛΟΙ ΟΙ ΒΟΥΛΕΥΤΕΣ</Parlmember>: Μάλιστα, μάλιστα.
Με τη συναίνεση του Σώματος και ώρα 00.26’ λύεται η συνεδρίαση για σήμερα Τετάρτη 6 Φεβρουαρίου 2013 και ώρα 10.00΄, με αντικείμενο εργασιών του Σώματος α) νομοθετική εργασία: Συνέχιση της συζήτησης επί του σχεδίου νόμου του Υπουργείου Περιβάλλοντος, Ενέργειας και Κλιματικής Αλλαγής « <a href="http://www.hellenicparliament.gr/Nomothetiko-Ergo/Anazitisi-Nomothetikou-Ergou?law_id=5c7317e6-8bef-4a2b-9c26-24e78dae0abf&quot; \t &quot;_blank">Διατήρηση ενός ελάχιστου επιπέδου αποθεμάτων αργού πετρελαίου ή/και προϊόντων πετρελαίου και άλλες διατάξεις (Εναρμόνιση του εθνικού δικαίου προς την Οδηγία 2009/119/ΕΚ)</a> » β) Συζήτηση και λήψη απόφασης σύμφωνα με το άρθρο 62 του Συντάγματος και τα άρθρα 43Α και 83 του Κανονισμού της Βουλής για αιτήσεις άρσης ασυλίας Βουλευτών, σύμφωνα με την ειδική ημερήσια διάταξη που έχει διανεμηθεί. 
Ο</Speech> ΠΡΟΕΔΡΟΣ                                                        ΟΙ ΓΡΑΜΜΑΤΕΙΣ   
Τελευταία Αποθήκευση:	8/2/2013 12:57:00 μμ	Από:	N.tasoula
Εκτυπώθηκε:	8/2/2013 11:47:00 πμ</body>
</html>