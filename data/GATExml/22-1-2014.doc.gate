<html><head><meta name="cp:revision" content="2"><meta name="date" content="2014-02-18T08:53:00Z"><meta name="Company" content="OTS"><meta name="meta:word-count" content="19115"><meta name="dc:creator" content="Production"><meta name="extended-properties:Company" content="OTS"><meta name="meta:print-date" content="2014-01-28T09:32:00Z"><meta name="Word-Count" content="19115"><meta name="dcterms:created" content="2014-02-18T08:53:00Z"><meta name="dcterms:modified" content="2014-02-18T08:53:00Z"><meta name="Last-Modified" content="2014-02-18T08:53:00Z"><meta name="Last-Save-Date" content="2014-02-18T08:53:00Z"><meta name="meta:character-count" content="103223"><meta name="Template" content="Normal"><meta name="meta:save-date" content="2014-02-18T08:53:00Z"><meta name="dc:title" content="(Σημείωση: Ο παρακάτω πίνακας περιεχομένων δεν αποτελεί το τελικό κείμενο, διότι εκκρεμούν ορθογραφικές και συντακτικές διορθώσεις)"><meta name="Application-Name" content="Microsoft Office Word"><meta name="modified" content="2014-02-18T08:53:00Z"><meta name="Content-Type" content="application/msword"><meta name="creator" content="Production"><meta name="meta:author" content="Production"><meta name="extended-properties:Application" content="Microsoft Office Word"><meta name="meta:creation-date" content="2014-02-18T08:53:00Z"><meta name="Last-Printed" content="2014-01-28T09:32:00Z"><meta name="meta:last-author" content="e.gouma"><meta name="Creation-Date" content="2014-02-18T08:53:00Z"><meta name="xmpTPg:NPages" content="113"><meta name="resourceName" content="22-1-2014.doc"><meta name="Last-Author" content="e.gouma"><meta name="Character Count" content="103223"><meta name="Page-Count" content="113"><meta name="Revision-Number" content="2"><meta name="extended-properties:Template" content="Normal"><meta name="Author" content="Production"><meta name="meta:page-count" content="113"></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta>(Σημείωση: Ο παρακάτω πίνακας περιεχομένων δεν αποτελεί το τελικό κείμενο, διότι εκκρεμούν ορθογραφικές και συντακτικές διορθώσεις)</head>
<body>ΣΥΝΕΔΡΙΑΣΗ 22-1-2014		ΣΕΛ. 113
(Σημείωση: Ο παρακάτω πίνακας περιεχομένων δεν αποτελεί το τελικό κείμενο, διότι εκκρεμούν ορθογραφικές και συντακτικές διορθώσεις)
ΠΙΝΑΚΑΣ ΠΕΡΙΕΧΟΜΕΝΩΝ
ΙΕ΄ ΠΕΡΙΟΔΟΣ 
ΠΡΟΕΔΡΕΥΟΜΕΝΗΣ ΚΟΙΝΟΒΟΥΛΕΥΤΙΚΗΣ ΔΗΜΟΚΡΑΤΙΑΣ
ΣΥΝΟΔΟΣ Β΄
ΣΥΝΕΔΡΙΑΣΗ ΟΑ΄
Τετάρτη 22 Ιανουαρίου 2014
ΘΕΜΑΤΑ
 
Α. ΕΙΔΙΚΑ ΘΕΜΑΤΑ 
1. Επικύρωση Πρακτικών, σελ. 
2. Άδεια απουσίας των Βουλευτών κ.κ. Θ. Μπακογιάννη και Ε. Καρανάσιου, σελ. 
3. Ανακοινώνεται ότι τη συνεδρίαση παρακολουθούν μαθητές από το Γενικό Λύκειο Λουτρακίου, το 2ο Γενικό Λύκειο Σπάρτης και το Γυμνάσιο Άστρους Αρκαδίας, σελ. 
4. Επί διαδικαστικού θέματος, σελ. 
5. Ειδική Ημερήσια Διάταξη:
Αιτήσεις Άρσης Ασυλίας Βουλευτών: Συζήτηση και λήψη απόφασης, σύμφωνα με τα άρθρα 62 του Συντάγματος και 83 του Κανονισμού της Βουλής, για τις αιτήσεις άρσης της ασυλίας των Βουλευτών κ.κ. Α. Ντινόπουλου, Μ. Βαρβιτσιώτη και Β. Καπερνάρου, σελ. 
6. Επί προσωπικού θέματος, σελ. 
7. Επιστολικές ψήφοι επί της Ειδικής Ημερήσιας Διάταξης, σελ. 
8. Ανακοινώνεται ότι η Ειδική Μόνιμη Επιτροπή Κοινοβουλευτικής Δεοντολογίας καταθέτει την έκθεσή της στην αίτηση της Εισαγγελικής Αρχής για τη χορήγηση άδειας άσκησης ποινικής δίωξης κατά Βουλευτού, σελ. 
 
Β. ΚΟΙΝΟΒΟΥΛΕΥΤΙΚΟΣ ΕΛΕΓΧΟΣ 
1. Απαντήσεις Υπουργών σε ερωτήσεις Βουλευτών, σελ. 
2. Ανακοίνωση του δελτίου επικαίρων ερωτήσεων της Πέμπτης 23 Ιανουαρίου 2014, σελ. 
 
Γ. ΝΟΜΟΘΕΤΙΚΗ ΕΡΓΑΣΙΑ 
1. Συζήτηση και ψήφιση επί της αρχής, των άρθρων και του συνόλου του σχεδίου νόμου του Υπουργείου Οικονομικών: «Κύρωση της Συμφωνίας μεταξύ της Κυβέρνησης της Ελληνικής Δημοκρατίας και της Κυβέρνησης των Ηνωμένων Αραβικών Εμιράτων για την αποφυγή της διπλής φορολογίας και την αποτροπή της φοροδιαφυγής, αναφορικά με τους φόρους επί του εισοδήματος και επί του κεφαλαίου, η οποία υπογράφηκε στο Άμπου Ντάμπι στις 18 Ιανουαρίου 2010, καθώς και του Πρωτοκόλλου που τροποποιεί τη Συμφωνία αυτή, το οποίο υπογράφηκε στην Αθήνα στις 27 Ιουνίου 2013», σελ. 
2. Κατάθεση πρότασης νόμου:
Ο Βουλευτής των Ανεξάρτητων Ελλήνων κ. Βασίλειος Καπερνάρος κατέθεσε πρόταση νόμου «ΚΕ.Π.Α., σύνταξη και επίδομα αναπηρίας», σελ. 

ΠΡΟΕΔΡΕΥΩΝ
ΚΑΛΑΝΤΖΗΣ Γ. , σελ.
ΜΑΡΚΟΓΙΑΝΝΑΚΗΣ Χ. , σελ.

ΟΜΙΛΗΤΕΣ
Α. Επί διαδικαστικού θέματος:
ΑΠΟΣΤΟΛΟΥ Ε. , σελ.
ΒΑΡΒΙΤΣΙΩΤΗΣ Μ. , σελ.
ΚΑΚΛΑΜΑΝΗΣ Α. , σελ.
ΚΑΛΑΝΤΖΗΣ Γ. , σελ.
ΚΑΜΜΕΝΟΣ Π. , σελ.
ΚΑΠΕΡΝΑΡΟΣ Β. , σελ.
ΚΑΡΑΝΑΣΙΟΣ Ε. , σελ.
ΛΑΦΑΖΑΝΗΣ Π. , σελ.
ΜΑΡΙΑΣ Ε. , σελ.
ΜΑΡΚΟΓΙΑΝΝΑΚΗΣ Χ. , σελ.
ΜΠΟΥΡΑΣ Α. , σελ.
ΠΙΠΙΛΗ Φ. , σελ.
ΣΠΗΛΙΩΤΟΠΟΥΛΟΣ Α. , σελ.
ΧΑΛΒΑΤΖΗΣ Σ. , σελ.

Β. Επί της Ειδικής Ημερήσιας Διάταξης:
ΑΠΟΣΤΟΛΟΥ Ε. , σελ.
ΒΑΡΒΙΤΣΙΩΤΗΣ Μ. , σελ.
ΚΑΠΕΡΝΑΡΟΣ Β. , σελ.
ΚΟΥΚΟΥΛΟΠΟΥΛΟΣ Π. , σελ.
ΜΑΡΙΑΣ Ε. , σελ.
ΜΑΡΚΟΓΙΑΝΝΑΚΗΣ Χ. , σελ.
ΝΤΙΝΟΠΟΥΛΟΣ Α. , σελ.
ΧΑΛΒΑΤΖΗΣ Σ. , σελ.

Γ. Επί προσωπικού θέματος:
ΒΑΡΒΙΤΣΙΩΤΗΣ Μ. , σελ.
ΒΟΥΛΤΕΨΗ Σ. , σελ.
ΚΑΜΜΕΝΟΣ Π. , σελ.

Δ. Επί του σχεδίου νόμου του Υπουργείου Οικονομικών:
ΑΝΑΓΝΩΣΤΑΚΗΣ Δ. , σελ.
ΑΝΔΡΟΥΛΑΚΗΣ Δ. , σελ.
ΓΕΛΑΛΗΣ Δ. , σελ.
ΚΟΥΚΟΥΤΣΗΣ Δ. , σελ.
ΛΑΜΠΡΟΥΛΗΣ Γ. , σελ.
ΛΑΦΑΖΑΝΗΣ Π. , σελ.
ΜΑΡΙΑΣ Ε. , σελ.
ΜΑΥΡΑΓΑΝΗΣ Γ. , σελ.
ΠΡΑΚΤΙΚΑ ΒΟΥΛΗΣ
ΙΕ΄ ΠΕΡΙΟΔΟΣ
ΠΡΟΕΔΡΕΥΟΜΕΝΗΣ ΚΟΙΝΟΒΟΥΛΕΥΤΙΚΗΣ ΔΗΜΟΚΡΑΤΙΑΣ
ΣΥΝΟΔΟΣ Β΄
ΣΥΝΕΔΡΙΑΣΗ ΟΑ΄
Τετάρτη 22 Ιανουαρίου 2014
Αθήνα, σήμερα στις 22 Ιανουαρίου 2014, ημέρα Τετάρτη και ώρα 10.20΄ συνήλθε στην Αίθουσα των συνεδριάσεων του Βουλευτηρίου η Βουλή σε ολομέλεια για να συνεδριάσει υπό την προεδρία του Β΄ Αντιπροέδρου αυτής κ. ΓΕΩΡΓΙΟΥ ΚΑΛΑΝΤΖΗ. 
 ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Κυρίες και κύριοι συνάδελφοι, αρχίζει η συνεδρίαση.
Έχω την τιμή να ανακοινώσω στο Σώμα το δελτίο επίκαιρων ερωτήσεων της Πέμπτης 23 Ιανουαρίου 2014.
Α. ΕΠΙΚΑΙΡΕΣ ΕΡΩΤΗΣΕΙΣ Πρώτου Κύκλου (Άρθρο 130 παράγραφοι 2 και 3 του Κανονισμού της Βουλής)
1. Η με αριθμό 436/20-1-2014 επίκαιρη ερώτηση του Βουλευτή Χανίων της Νέας Δημοκρατίας κ. Μανούσου Βολουδάκη προς τoν Υπουργό Αγροτικής Ανάπτυξης και Τροφίμων, σχετικά με τη θέση της κυβέρνησης στις προτάσεις του Οργανισμού Οικονομικής Συνεργασίας και Ανάπτυξης (ΟΟΣΑ) για το ελαιόλαδο.
2. Η με αριθμό 440/20-1-2014 επίκαιρη ερώτηση της Βουλευτού Ηρακλείου του Συνασπισμού Ριζοσπαστικής Αριστεράς κ. Μαρίας Διακάκη προς τον Υπουργό Οικονομικών, σχετικά με τη διαμόρφωση ενός απλού, καθολικού και λειτουργικού μηχανισμού για τον άμεσο συμψηφισμό απαιτήσεων μεταξύ φορολογουμένων και δημοσίου.&#160;
3. Η με αριθμό 444/20-1-2014 επίκαιρη ερώτηση της Βουλευτού Μαγνησίας των Ανεξάρτητων Ελλήνων κ. Μαρίνας Χρυσοβελώνη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με τις αξιολογήσεις των ασφαλιστικών ταμείων.
4. Η με αριθμό 445/20-1-2014 επίκαιρη ερώτηση του Βουλευτή Νομού Αττικής του Λαϊκού Συνδέσμου – Χρυσή Αυγή κ. Ηλία Κασιδιάρη προς τον Υπουργό Δικαιοσύνης, Διαφάνειας και Ανθρωπίνων Δικαιωμάτων, σχετικά με τα κριτήρια επιλογής της ανακρίτριας στη δικαστική υπόθεση της Χρυσής Αυγής.&#160;
5. Η με αριθμό 438/20-1-2014 επίκαιρη ερώτηση του Βουλευτή Αχαΐας της Δημοκρατικής Αριστεράς κ. Νικολάου Τσούκαλη προς τους Υπουργούς Οικονομικών και Δικαιοσύνης, Διαφάνειας και Ανθρωπίνων Δικαιωμάτων, σχετικά με την καθυστέρηση της αξιοποίησης των δεσμευμένων (παγωμένων) καταθέσεων.
6. Η με αριθμό 442/20-1-2014 επίκαιρη ερώτηση του Βουλευτή Αιτωλοακαρνανίας του Κομμουνιστικού Κόμματος Ελλάδας κ. Νικολάου Μωραΐτη προς τον Υπουργό Αγροτικής Ανάπτυξης και Τροφίμων, σχετικά με τη λήψη μέτρων για τη χαμηλή τιμή των επιτραπέζιων και χυμοποιήσιμων πορτοκαλιών του Νομού Άρτας.
7. Η με αριθμό 434/20-1-2014 επίκαιρη ερώτηση του Βουλευτή Κιλκίς των Ανεξάρτητων Δημοκρατικών Βουλευτών κ. Θεόδωρου Παραστατίδη προς τον Υπουργό Αγροτικής Ανάπτυξης και Τροφίμων, σχετικά με τα «ΒΙΟΜΗΧΑΝΙΚΑ ΣΦΑΓΕΙΑ ΚΙΛΚΙΣ Α.Ε.».
Β. ΕΠΙΚΑΙΡΕΣ ΕΡΩΤΗΣΕΙΣ Δευτέρου Κύκλου (Άρθρο 130 παράγραφοι 2 και 3 του Κανονισμού της Βουλής)
1. Η με αριθμό 437/20-1-2014 επίκαιρη ερώτηση της Βουλευτού Καστοριάς της Νέας Δημοκρατίας κ. Μαρίας Αντωνίου προς τον Υπουργό Παιδείας και Θρησκευμάτων, σχετικά με τη δημιουργία τμήματος του Πανεπιστημίου Δυτικής Μακεδονίας στην Καστοριά.
2. Η με αριθμό 441/20-1-2014 επίκαιρη ερώτηση της Βουλευτού Α΄ Θεσσαλονίκης του Συνασπισμού Ριζοσπαστικής Αριστεράς κ. Δέσποινας Χαραλαμπίδου προς τον Υπουργό Εργασίας, Κοινωνικής Ασφάλισης και Πρόνοιας, σχετικά με τη διασφάλιση των εργασιακών και ασφαλιστικών δικαιωμάτων των εργατών στην επιχείρηση «COCA COLA 3Ε».
3. Η με αριθμό 439/20-1-2014 επίκαιρη ερώτηση της Βουλευτού Αιτωλοακαρνανίας της Δημοκρατικής Αριστεράς κ. Νίκης Φούντα προς τον Υπουργό Περιβάλλοντος Ενέργειας και Κλιματικής Αλλαγής, σχετικά με τη νέα απόφαση του Συμβουλίου της Επικρατείας (ΣτΕ) για την ακύρωση της εκτροπής του Αχελώου.
4. Η με αριθμό 443/20-1-2014 επίκαιρη ερώτηση του Βουλευτή Λαρίσης του Κομμουνιστικού Κόμματος Ελλάδας κ. Γεωργίου Λαμπρούλη προς τον Υπουργό Παιδείας και Θρησκευμάτων, σχετικά με την υλοποίηση του προγράμματος «Πρόσθετης Διδακτικής Στήριξης» στα σχολεία της χώρας.
5. Η με αριθμό 435/20-1-2014 επίκαιρη ερώτηση του Βουλευτή Μαγνησίας των Ανεξάρτητων Δημοκρατικών Βουλευτών κ. Παρίση Μουτσινά προς τον Υπουργό Οικονομικών, σχετικά με την εξαίρεση υποχρέωσης τήρησης βιβλίων εσόδων-εξόδων για τους αγρότες με χαμηλά εισοδήματα.
Εισερχόμαστε στην ημερήσια διάταξη της
ΝΟΜΟΘΕΤΙΚΗΣ ΕΡΓΑΣΙΑΣ 
Μόνη συζήτηση επί της αρχής, των άρθρων και του συνόλου του σχεδίου νόμου του Υπουργείου Οικονομικών: «Κύρωση της Συμφωνίας μεταξύ της Κυβέρνησης της Ελληνικής Δημοκρατίας και της Κυβέρνησης των Ηνωμένων Αραβικών Εμιράτων για την αποφυγή της διπλής φορολογίας και την αποτροπή της φοροδιαφυγής, αναφορικά με τους φόρους επί του εισοδήματος και επί του κεφαλαίου, η οποία υπογράφηκε στο Άμπου Ντάμπι στις 18 Ιανουαρίου 2010, καθώς και του Πρωτοκόλλου που τροποποιεί τη Συμφωνία αυτή, το οποίο υπογράφηκε στην Αθήνα στις 27 Ιουνίου 2013».
Το νομοσχέδιο ψηφίστηκε στη Διαρκή Επιτροπή κατά πλειοψηφία. Εισάγεται προς συζήτηση στη Βουλή με τη διαδικασία του άρθρου 108 του Κανονισμού της Βουλής. Δηλαδή μπορούν να λάβουν το λόγο όσοι έχουν αντίρρηση επί της κυρώσεως αυτής της συμφωνίας.
Πριν δώσω τον λόγο στους συναδέλφους που το επιθυμούν, θα ήθελα να σας ενημερώσω ως προς τα εξής. Ο Γραμματέας της Κοινοβουλευτικής Ομάδας των Ανεξάρτητων Ελλήνων κ. Γιοβανόπουλος ορίζει ως ειδική αγορήτρια των Ανεξάρτητων Ελλήνων την κ. Μαρία Κόλλια-Τσαρουχά και ως Κοινοβουλευτικό Εκπρόσωπο τον κ. Επαμεινώνδα Μαριά. Ο Γραμματέας της Κοινοβουλευτικής Ομάδας της Χρυσής Αυγής κ. Ζησιμόπουλος ορίζει ως ειδικό αγορητή τον Βουλευτή Μεσσηνίας κ. Κουκούτση. Ο Πρόεδρος της Δημοκρατικής Αριστεράς κ. Κουβέλης ορίζει ειδικό αγορητή τον Βουλευτή Ευβοίας κ. Αναγνωστάκη. Ο Κοινοβουλευτικός Εκπρόσωπος του Κομμουνιστικού Κόμματος Ελλάδας κ. Παφίλης ορίζει ως Κοινοβουλευτικό Εκπρόσωπο τον Βουλευτή κ. Λαμπρούλη. Τέλος, ο Γραμματέας των Ανεξάρτητων Δημοκρατικών Βουλευτών κ. Βουδούρης ορίζει ως ειδικό αγορητή τον Βουλευτή Β΄ Αθήνας κ. Ανδρουλάκη.
Κυρίες και κύριοι συνάδελφοι, οι Βουλευτές κ. Μπακογιάννη και κ. Καρανάσιος ζητούν άδεια ολιγοήμερης απουσίας στο εξωτερικό. Η Βουλή εγκρίνει;</ChairmanSpeech>
<Speech><Parlmember>ΟΛΟΙ ΟΙ ΒΟΥΛΕΥΤΕΣ</Parlmember>: Μάλιστα, μάλιστα.</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Η Βουλή ενέκρινε τις ζητηθείσες άδειες.
 Υπάρχει κάποιος συνάδελφος που θέλει να λάβει τον λόγο επί της παρούσας σύμβασης;</ChairmanSpeech> 
<Speech><Parlmember>ΔΗΜΗΤΡΗΣ ΓΕΛΑΛΗΣ</Parlmember>: Κύριε Πρόεδρε, μπορώ να έχω τον λόγο;</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Παρακαλώ, κύριε Γελαλή, έχετε τον λόγο για πέντε λεπτά.</ChairmanSpeech>
<Speech><Parlmember>ΔΗΜΗΤΡΗΣ ΓΕΛΑΛΗΣ</Parlmember>: Ευχαριστώ, κύριε Πρόεδρε.
Αγαπητοί συνάδελφοι, κατά κανόνα οι συμβάσεις αυτές οι οποίες γίνονται για την αποφυγή της διπλής φορολογίας κατατίθενται με βάση κάποια συγκεκριμένα πρότυπα, τα πρότυπα της πολυσυμφωνίας η οποία έχει υπογραφεί με τον ΟΟΣΑ. 
Όλες αυτές οι συμφωνίες είναι σε μία συγκεκριμένη κατεύθυνση, θα έλεγα ότι είναι αντιγραφή-καρμπόν της πολυσύμβασης του ΟΟΣΑ κι επιμέρους –αν θέλετε- άρθρα αλλάζουν μόνο. Βέβαια, όλες αυτές οι συμβάσεις μπορεί να αναφέρουν, για παράδειγμα, την αποφυγή διπλής φορολογίας στις δύο χώρες, αλλά από εκεί και πέρα αυτό το οποίο επικρατεί είναι να δεχόμαστε να καλύψουμε τις επενδύσεις οι οποίες γίνονται ή μέσα από τη σύμβαση, να βοηθήσουμε ή να καλύψουμε επενδύσεις, οι οποίες θα γίνουν σε υποδεέστερη χώρα όπου μπορεί η κυβέρνηση να είναι άτακτη και να έχει κατευθύνσεις που δεν συνάδουν με την λογική των επενδύσεων.
Τα Ηνωμένα Αραβικά Εμιράτα είναι μια χώρα η οποία έχει ένα εξαιρετικά προνομιακό φορολογικό καθεστώς. Επιβάλλει εταιρικούς φόρους εισοδήματος περιοριστικά μόνο σε εταιρείες παραγωγής πετρελαίου, φυσικού αερίου, προϊόντων πετρελαίου, καθώς και στις τράπεζες. Δεν έχει φόρο υπεραξίας κεφαλαίου και φόρο κοινωνικής ασφάλισης.
Επίσης, στο Ντουμπάι, υπάρχουν είκοσι δύο ελεύθερες ζώνες εμπορίου. Στις ζώνες αυτές δεν απαιτείται ο διορισμός ντόπιου αντιπροσώπου για εταιρεία, όπως ισχύει στην υπόλοιπη χώρα. Αυτό σημαίνει ότι οποιοδήποτε φυσικό πρόσωπο μπορεί να πάει και να κάνει μια εταιρεία, μπορεί να εγκατασταθεί εκεί, χωρίς καμμία προϋπόθεση και να έχει πλήρη απαλλαγή από κάθε είδους φορολογία, εκτός από την καταβολή δασμών στις εμπορικές συναλλαγές.
Με αυτά τα κίνητρα που παρέχονται, ο αριθμός των εταιρειών που εγκαταλείπουν τις υπόλοιπες χώρες και οδεύουν προς τέτοιους φορολογικούς παραδείσους είναι αυξανόμενος με γεωμετρική πρόοδο. Είναι και το Ντουμπάι πλέον, όπως η Σιγκαπούρη και άλλες χώρες, καινούργιος φορολογικός παράδεισος. Βέβαια, υπάρχει και μια ανησυχία από την πλευρά των ίδιων των Ηνωμένων Αραβικών Εμιράτων να μη χαρακτηριστούν φορολογικός παράδεισος και βιάζονται να καλυφθούν με διμερείς συμβάσεις. Να νομιμοποιηθούν όσο το δυνατόν γρηγορότερα ούτως ώστε η χώρα η οποία υπογράφει αυτήν τη σύμβαση να χαρακτηρίζεται ως συνεργαζόμενη πλέον χώρα και όχι ως μη συνεργαζόμενη.
Με βάση αυτά τα δεδομένα, η σύμβαση την οποία συζητάμε σήμερα έχει πάρα πολλά και σοβαρά ζητήματα. Ένα θέμα θα πω, κύριε Υπουργέ: εταιρεία ελληνική, η οποία έχει έδρα σε μία από αυτές τις είκοσι δύο ζώνες, έχει αποθήκες στη χώρα και κάνει εμπόριο από την Κίνα εισάγοντας στη χώρας μας προϊόντα, μέσω ΗΑΕ δεν θα φορολογηθεί.
Επομένως, τι συζητάμε πλέον, κύριε Υπουργέ; Το έχουμε πει και στην επιτροπή ζητήσαμε να μας πείτε ποιες εταιρείες υπάρχουν εκεί, ποια είναι η φοροαποφυγή – για να εκφραζόμαστε καλύτερα – απ’ όλη αυτήν τη διαδικασία. Δεν μας απαντήσατε.
Σε άλλες ευρωπαϊκές συμβάσεις οι διατάξεις για τις offshore εταιρείες είναι ένα ξεχωριστό άρθρο. Σε αυτό εδώ δεν είναι, δεν αντιμετωπίζεται το θέμα των offshore εταιρειών και βέβαια τα προβλήματα τα οποία δημιουργούνται και η φοροδιαφυγή, η οποία γίνεται.
Εκτός από το κριτήριο της πραγματικής έδρας της διοίκησης που υπάρχει στη σύμβαση και αφορά τα νομικά πρόσωπα, δεν υπάρχουν άλλες ασφαλιστικές δικλίδες για παράνομες δραστηριότητες και για τα φυσικά και για τα νομικά πρόσωπα και για υπόλοιπες οντότητες που υπάρχουν.
Η συνήθης πρακτική των Ηνωμένων Αραβικών Εμιράτων είναι να δημιουργούνται οργανισμοί καθαρά κερδοσκοπικοί, οι οποίοι έχουν το μανδύα του δημοσίου, όπως είναι τα κερδοσκοπικά funds, όπως είναι οι τράπεζες κ.λπ. Η σύμβαση κατά παρέκκλιση των ισχυόντων προτύπων του ΟΟΣΑ προβλέπει ότι επενδύσεις που θα γίνουν στην Ελλάδα από τους σεΐχηδες ή κερδοσκοπικούς οργανισμούς που ελέγχονται απ’ αυτούς….
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Μισό λεπτό, κύριε Πρόεδρε.
Αυτές θα είναι κατά βάση αφορολόγητες για το κέρδος ή το μέρισμα ή τους τόκους που αποκτούν στη χώρα. Μοναδική εξαίρεση είναι για το επιχειρηματικό κέρδος από μόνιμη εγκατάσταση στην Ελλάδα. Και αναφέρομαι στους αρχηγούς οικογενειών, οι οποίο μεταναστεύουν από τη χώρα μας και στέλνουν τα χρήματα πίσω, οι οποίοι θα φορολογούνται κανονικά στη χώρα μας όπως και οι υπόλοιποι. Συμφωνούμε; Θα συμφωνούσαμε, υπάρχει όμως ένα «αλλά». Και αυτό το «αλλά» μάς θυμίζει κάποιες τοποθετήσεις της ίδιας της Κυβέρνησης, η οποία έλεγε ότι οι εφοπλιστές, επειδή φέρνουν συνάλλαγμα στη χώρα μας, δεν θα πρέπει να φορολογηθούν. Δηλαδή, για τους εφοπλιστές υπάρχει αυτή η κατεύθυνση της μη φορολόγησης, για τους υπόλοιπους όμως δεν υπάρχει;
Συνοψίζοντας, λοιπόν, ποια είναι τα προβλήματα αυτής της σύμβασης: Ακολουθεί τα πρότυπα του ΟΟΣΑ που είναι υπέρ των μεγάλων εταιρειών και των πολυεθνικών και των ανεπτυγμένων κρατών. Δεν αντιμετωπίζει το ζήτημα που δημιουργεί η ύπαρξη ελεύθερων ζωνών.
Δεν αντιμετωπίζει το θέμα των offshore εταιρειών και της λειτουργίας τους. Προβλέπει υπερβολικά οφέλη για τις κρατικές επενδύσεις στην άλλη συμβαλλόμενη χώρα από την οποία βέβαια θα επωφεληθούν μόνο τα Ηνωμένα Αραβικά Εμιράτα. Δεν διασφαλίζει την απρόσκοπτη ανταλλαγή πληροφοριών, παρ’ όλο που το άρθρο 27 δίνει τη δυνατότητα πληροφόρησης για πάταξη της φοροδιαφυγής και φοροαποφυγής, αλλά δεν πρέπει να προσκρούει σε συναλλακτικό, επιχειρηματικό, βιομηχανικό, εμπορικό και επαγγελματικό απόρρητο. Τα καλύψαμε όλα. 
Τι διασφαλίζει, δηλαδή, σε τελική ανάλυση; Τίποτα. Εξυπηρετεί καθαρά συμφέροντα των Ηνωμένων Αραβικών Εμιράτων που προσπαθούν, υπογράφοντας συμβάσεις αποφυγής διπλής φορολογίας, να αποφύγουν κυρώσεις ή ακόμα και τη διεθνή απομόνωση.
Δεν θα ψηφίσουμε αυτό το νομοσχέδιο. Είμαστε της λογικής να εξασφαλίσουμε και να διασφαλίσουμε τα ελληνικά συμφέροντα και τα οικονομικά συμφέροντα της χώρας μας και όχι τα ιδιωτικά συμφέροντα ξένων εταιρειών.
Ευχαριστώ πολύ.
(Χειροκροτήματα από την πτέρυγα του ΣΥΡΙΖΑ)</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Και εμείς ευχαριστούμε, κύριε συνάδελφε.
Τον λόγο έχει ο κ. Αναγνωστάκης.</ChairmanSpeech>
<Speech><Parlmember>ΔΗΜΗΤΡΙΟΣ ΑΝΑΓΝΩΣΤΑΚΗΣ</Parlmember>: Σας ευχαριστώ, κύριε Πρόεδρε.
Κύριε Υπουργέ, κυρίες και κύριοι συνάδελφοι, έγινε μια πάρα πολύ συγκροτημένη και συντεταγμένη συζήτηση στην επιτροπή. Παρ’ όλα αυτά, όμως, για λόγους καθαρά πρακτικούς θα ήθελα να κάνουμε μία αναφορά για το συγκεκριμένο ζήτημα που αφορά την κύρωση αυτής της διμερούς συμφωνίας μεταξύ Ελλάδας και Ηνωμένων Αραβικών Εμιράτων. 
Είναι γεγονός ότι αυτές οι διμερείς συμφωνίες έχουν πάντα ένα θετικό πρόσημο. Η Δημοκρατική Αριστερά συνήθως στηρίζει αυτές τις διμερείς συμφωνίες, γιατί γίνεται μία προσπάθεια να αναπτυχθούν οικονομικές σχέσεις με χώρες του ΟΟΣΑ αλλά και με άλλες χώρες. Σε αυτήν την κύρωση παρατηρήσαμε ότι υπάρχουν κάποιες σκιές, κάποια στοιχειά τα οποία θα έπρεπε να διερευνήσουμε και με βάση την απάντηση του Υπουργείου να καθορίσουμε την τελική στάση. Γι’ αυτό, κύριε Πρόεδρε, διατηρήσαμε επιφυλάξεις κατά την συζήτηση στην επιτροπή.
Είναι γνωστό ότι με τη συγκεκριμένη συμφωνία γίνεται προσπάθεια να αποφύγουμε τη διπλή φορολογία και την αποτροπή της φοροδιαφυγής αναφορικά με τους φόρους επί του εισοδήματος και επί του κεφαλαίου. Θα σας θυμίσω, κυρίες και κύριοι συνάδελφοι, ότι ειδικά για αυτές τις συμφωνίες τηρείται ένα συγκεκριμένο μοντέλο, αυτό που έχει καθορίσει ο ΟΟΣΑ. 
Για όσους δεν είχαν παρακολουθήσει τη συζήτηση στην επιτροπή να σας πω ότι η αρχική συμφωνία που υπογράφηκε αποδείχθηκε στην συνέχεια ότι δεν εξυπηρετεί το ελληνικό δημόσιο και ενώ είχε υπογραφεί από την πλευρά των Ηνωμένων Αραβικών Εμιράτων, εμείς δεν την υπογράψαμε και ζητήσαμε να γίνει πρωτόκολλο. Στο πρωτόκολλο, λοιπόν, έχουμε διαγραφή συγκεκριμένων άρθρων και παραγράφων της αρχικής μας συμφωνίας. Το λέω αυτό για τους συναδέλφους οι οποίοι δεν είχαν –επαναλαμβάνω- παρακολουθήσει τη συζήτησή μας. Υπάρχει μια βελτίωση. Παρ’ όλα αυτά, όμως, υπάρχει ένα κρίσιμο ζήτημα. Πώς φορολογούνται οι Έλληνες εργαζόμενοι στα Ηνωμένα Αραβικά Εμιράτα; 
Είχα κάνει μία προσπάθεια, κυρίες και κύριοι συνάδελφοι να αναδείξω και να αποδείξω ότι δυστυχώς οι Έλληνες φορολογούμενοι που εργάζονται στα Αραβικά Εμιράτα είναι σε δυσμενέστερη θέση και με άλλους Ευρωπαίους, αλλά και αλλοδαπούς εργαζόμενους. Και αυτό γιατί; Γιατί ενώ εργάζονται και παράγουν εισόδημα στα Ηνωμένα Αραβικά Εμιράτα, που έχουν μηδενική φορολογία και άρα αφού είναι ενσωματωμένη στους μισθούς οι μισθοί εκεί είναι πολύ χαμηλοί, αντιλαμβάνεστε ότι εμείς τους φορολογούμε σαν να είναι κάτοικοι της Ελλάδας.
Και εδώ μπαίνει ένα ζήτημα. Εάν το Υπουργείο και ιδιαίτερα ο κ. Μαυραγάνης, ο οποίος έτυχε να εκπροσωπεί την πολιτική ηγεσία στην επιτροπή, αλλά και σήμερα στην Ολομέλεια, συνεχίσει να διαβεβαιώνει ότι ισχύει το ευνοϊκότερο της εσωτερικής νομοθεσίας έναντι της συμφωνίας μεταξύ των δύο κρατών θα ήθελα –και επιμένω με καλή πίστη- κύριε Υπουργέ, να το αποδείξετε αυτό.
Υπάρχει συγκεκριμένο έγγραφο, υπάρχει συγκεκριμένο ντοκουμέντο που αυτό το αποδεικνύει; Διότι, για παράδειγμα, αν δεν υφίσταται σήμερα κάποια τέτοια δέσμευση, μπορείτε και τώρα να δεσμευτείτε ότι σε ένα πολύ σύντομο χρονικό διάστημα, εντός ενός - δύο μηνών, θα υπάρξει τέτοια κατοχύρωση, έτσι ώστε πραγματικά αυτοί οι άνθρωποι να τύχουν της ευνοϊκότερης ρύθμισης της εσωτερικής νομοθεσίας και να μην αντιμετωπίζονται με δύο μέτρα και δύο σταθμά. 
Για να γίνει ακόμα πιο σαφές το παράδειγμα που χρησιμοποιώ, στην ουσία οι Έλληνες εργαζόμενοι στα Αραβικά Εμιράτα, κύριε Πρόεδρε, έχουν τα εξής προβλήματα: 
Πρώτον, δεν είναι ανταγωνιστικοί σε σχέση με τους άλλους εργαζόμενους. 
Δεύτερον, κοστίζουν περισσότερο στις επιχειρήσεις τις ελληνικές που δραστηριοποιούνται εκεί, κατά 35% με 40%. Οι αποδοχές και οι εξυπηρετήσεις που τους δίνονται, ακόμα και το αυτοκίνητο ή κάποια άλλα μπόνους και αυτά φορολογούνται και άρα, έχουν μεγαλύτερο κόστος και επιβάρυνση γι’ αυτούς τους εργαζόμενους και το σπουδαιότερο είναι ότι με τη συμφωνία αυτή δεν έχουν κίνητρα να επαναπατρίσουν τα όποια χρήματα στην Ελλάδα.
Άρα, η ρύθμιση λειτουργεί αποτρεπτικά στον επαναπατρισμό των χρημάτων αυτών των εργαζομένων και δεύτερον, δυστυχώς τους παροτρύνει, τους παρακινεί -δεν ξέρω ποιο ρήμα να χρησιμοποιήσω- στη φοροαποφυγή. Για παράδειγμα, κύριε Υπουργέ, θα μπορούσε κάλλιστα να δηλώσει άνεργος στην Ελλάδα και τα χρήματα είτε να μην επιστρέφουν είτε να μένουν μαύρα. 
Υπό αυτήν την έννοια, θα ήθελα θερμά να παρακαλέσω για άλλη μία φορά, να υπάρξει σαφής τοποθέτηση από την πλευρά του Υπουργείου, γιατί αυτή η απάντησή σας θα καθορίσει τελικά –βέβαια, ίσως για εσάς να μην είναι το μείζον, αλλά για εμάς είναι- τη στάση μας απέναντι στο συγκεκριμένο νομοσχέδιο που αφορά τη σύμβαση ανάμεσα στις δύο χώρες για την αποφυγή της διπλής φορολόγησης. 
Κλείνοντας, κύριε Πρόεδρε, για να μην εξαντλήσω και το χρόνο, θα ήθελα να πω το εξής. Το είπα στην επιτροπή -το επαναλαμβάνω και σήμερα- ότι δεν θα είχαμε αντίρρηση να το στηρίξουμε. Όμως βλέπουμε την προχειρότητα της αρχικής συμφωνίας που τροποποιήθηκε με το πρωτόκολλο, δεύτερον, τις σκιές που υπάρχουν ως προς την κάλυψη των Ελλήνων εργαζομένων και επιχειρούντων στα Αραβικά Εμιράτα και τρίτον, τη μη απόλυτη διαβεβαίωση από την πλευρά του Υπουργείου Οικονομικών ότι ισχύει όντως η αρχή της ευνοϊκότερης ρύθμισης της εσωτερικής νομοθεσίας.
Ευχαριστώ πολύ, κύριε Πρόεδρε.</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Κι εμείς ευχαριστούμε.
Τον λόγο έχει ο κ. Δημήτριος Κουκούτσης.</ChairmanSpeech>
<Speech><Parlmember>ΔΗΜΗΤΡΙΟΣ ΚΟΥΚΟΥΤΣΗΣ</Parlmember>: Ευχαριστώ, κύριε Πρόεδρε. 
Η συγκεκριμένη κύρωση που έρχεται προς συζήτηση στη Βουλή έχει υπογραφεί σαν συμφωνία το 2010 και με τροποποιητικό πρωτόκολλο το καλοκαίρι που μας πέρασε. 
Στην πράξη είναι από τις γνωστές συμφωνίες που έρχονται για κύρωση λόγω του Συντάγματος, ενώ στην ουσία μπορεί και να ισχύουν. 
Με μία πρώτη ματιά θα μπορούσε κάποιος να ισχυριστεί ότι αυτή η κύρωση είναι κάτι το θετικό, αφού υποτίθεται ότι επιλύει θέματα αποφυγής διπλής φορολογίας μεταξύ της χώρας μας και των Ηνωμένων Αραβικών Εμιράτων. Γενικά μας δημιουργεί έναν προβληματισμό το όλο ζήτημα, με τις σχέσεις που έχουμε με τα κράτη αυτά: με τα Ηνωμένα Αραβικά Εμιράτα, με το Κατάρ, το Ντουμπάι. Φορολογικοί παράδεισοι, πολύ μαύρο χρήμα, πολύ περίεργες και ύποπτες σχέσεις με εξτρεμιστές, χρηματοδοτήσεις ισλαμιστικών οργανώσεων κ.λπ.. Με μία μόνο τυπική ματιά, λοιπόν, με μία ματιά χωρίς έναν ευρύτερο προβληματισμό, θα έλεγε κάποιος πως η συμφωνία είναι κάτι το θετικό, έχει θετικά στοιχεία. Είναι όμως έτσι; 
Χωρίς να μπούμε σε λεπτομέρειες τεχνικές οικονομικού χαρακτήρα, αντιλαμβανόμαστε πως στην ουσία με το όλο σκηνικό προστατεύονται μάλλον τα συμφέροντα πολυεθνικών και άλλων ισχυρών οικονομικών δομών. Ένας φορολογικός παράδεισος είναι τα Ηνωμένα Αραβικά Εμιράτα όπου μπορούν διάφοροι να κάνουν τα πάντα χωρίς έλεγχο, χωρίς καταβολές δασμών, φόρων κ.λπ..
Είναι ένας φορολογικός παράδεισος, όπως τόσοι και τόσοι. 
Υποτίθεται ότι λύνονται διάφορα ζητήματα με την παρούσα συμφωνία. Τι γίνεται με τις υπεράκτιες δραστηριότητες offshore εταιρειών; Τι γίνεται με τον έλεγχο του ξεπλύματος μαύρου χρήματος, το οποίο όμως μπορεί να γίνεται μέσα από νόμιμες διαδικασίες; Δεν μας πείθει η δήθεν βελτίωση που υποτίθεται ότι φέρνει η συγκεκριμένη κύρωση σε φορολογικό και ευρύτερα οικονομικό επίπεδο. 
Θα μπορούσε κάποιος να ισχυριστεί ότι στο άρθρο 25 υπάρχουν θετικά στοιχεία, αφού υποτίθεται ότι εξυπηρετούνται τα ελληνικά συμφέροντα, καθώς διατηρεί τη φορολογική του εξουσία όσον αφορά τα εισοδήματα και τα κέρδη που προέρχονται από υδρογονάνθρακες, φυσικούς πόρους οι οποίοι βρίσκονται στο έδαφός του, καθώς και από συνδεδεμένες δραστηριότητες. Πάλι καλά που μας αναγνωρίζετε δικαιώματα επί των πλουτοπαραγωγικών μας πηγών! Από μόνο του όμως αυτό δεν αρκεί. 
Τι γίνεται με τους Έλληνες που εργάζονται στα Ηνωμένα Αραβικά Εμιράτα και υπερφορολογούνται από το ελληνικό κράτος ή υπόκεινται σε δυσμενείς φορολογικούς όρους, προκειμένου να επαναπατρίσουν το συνάλλαγμά τους; Και για να λέμε τα πράγματα με το όνομά τους, ποιο θα είναι το όφελος της πατρίδας και του λαού μας; Ποιες επενδύσεις θα υπάρξουν; Μήπως τελικά οι επιχειρήσεις στα Ηνωμένα Αραβικά Εμιράτα θα στρέψουν το ενδιαφέρον τους στη ΔΕΗ, στα πετρέλαια, ενδεχομένως σε λιμάνια, σε ναυπηγεία; Μήπως τελικά αυτό είναι το πρώτο βήμα για το ξεπούλημα της εθνικής μας περιουσίας και του εθνικού μας πλούτου; 
Δεν είναι τα πράγματα τόσο απλά. Πέρα από αυτό που επιφανειακά βλέπουμε υπάρχουν και άλλα πράγματα, όπως χαρακτηριστικά λέγεται, «πίσω από την κουρτίνα». Μια τέτοια περίπτωση έχουμε εδώ. 
Θεωρώντας ότι τέτοιου είδους συμφωνίες στην ουσία βοηθούν πολυεθνικές και μεγάλα οικονομικά συμφέροντα και στην ουσία νομιμοποιούν καταστάσεις, χωρίς να έχουν να δώσουν κάτι θετικό στην εθνική μας οικονομία, στην πατρίδα και στο λαό μας, καταψηφίζουμε την κύρωση της παρούσας συμφωνίας. 
Ευχαριστώ πολύ.</Speech> 
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Κι εμείς ευχαριστούμε. 
Παρακαλώ τον κ. Μαριά να λάβει το λόγο. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Ευχαριστώ, κύριε Πρόεδρε. 
Κύριε Υπουργέ, κύριοι Βουλευτές, συζητάμε σήμερα την κύρωση μιας συμφωνίας μεταξύ της πατρίδας μας και της Κυβέρνησης των Ηνωμένων Αραβικών Εμιράτων. 
Οι στόχοι είναι δύο. Πρώτον, η αποτροπή της διπλής φορολογίας και δεύτερον, η αποτροπή της φοροδιαφυγής. Αυτοί είναι οι στόχοι. Σε αυτές τις συμφωνίες πάντοτε υπάρχουν κάποια κλασικά δεδομένα, διότι τα προβλέπει ο ΟΟΣΑ. 
Αυτές οι συμφωνίες έχουν τα εξής προβλήματα, τα οποία τα έχουμε θέσει επανειλημμένως: 
Πρώτον, δεν ρυθμίζουν ζητήματα κυρίως ενδοομιλικών συναλλαγών. Κατά κύριο τρόπο αυτό που συμβαίνει είναι ότι όταν έχεις μια πολυεθνική εταιρεία που επενδύει σε μια χώρα, αυτή μπορεί να αποκτά υπέρμετρα κέρδη, όμως τα κέρδη αυτά δεν φορολογούνται παρά μόνο στην έδρα της πολυεθνικής επιχείρησης. Άρα, υπάρχει μια μεγάλη απώλεια φόρων. Αυτό έχει συμβεί με πολλές πολυεθνικές που είναι εγκατεστημένες στην Ελλάδα. 
Δεύτερον, όσον αφορά την φοροδιαφυγή δεν υπάρχει δυνατότητα να αντλεί κανείς όλες τις πληροφορίες που χρειάζεται. 
Τρίτον, συνήθως αυτές οι συμβάσεις-μοντέλο που υπάρχουν από τον ΟΟΣΑ δεν δίνουν τη δυνατότητα ελέγχου των offshore επιχειρήσεων.
Αυτά είναι τα τρία βασικά προβλήματα, που υπάρχουν και σε αυτή εδώ τη σύμβαση. 
Η δεύτερη παρατήρηση που θέλω να κάνω είναι ότι όλες τις συμβάσεις διπλής φορολογίας εμείς μπορεί να τις ψηφίζουμε εδώ ή μπορεί να τις έχει ψηφίσει παλιότερα το ελληνικό Κοινοβούλιο. Αν δείτε, όμως, τι γίνεται στα φορολογικά δικαστήρια, αν δείτε τη «βιομηχανία» αγωγών –προσφυγών, για την ακρίβεια- προκειμένου αυτές οι επιχειρήσεις, κυρίως μεγάλες ξένες επιχειρήσεις, να αποφύγουν να πληρώσουν φόρο στην Ελλάδα και αν δείτε και τις αποφάσεις που εκδίδονται, θα αντιληφθείτε ότι σε αυτά εδώ τα άρθρα δίνεται η δυνατότητα μεγάλο μέρος του πλούτου που παράγεται από συγκεκριμένες επιχειρήσεις στη χώρα μας να μην φορολογείται εδώ, αλλά στην έδρα της επιχείρησης. Αυτό είναι ένα δεύτερο θέμα, το οποίο όσοι ασχολούνται με τα φορολογικά δικαστήρια θα το έχουν δει. 
Τρίτη παρατήρηση στη συγκεκριμένη περίπτωση είναι ότι βρισκόμαστε σε μια φάση όπου η Κυβέρνηση ως αντίληψη και πολιτική έχει -και λέει- πως πρέπει να γίνουν ιδιωτικές επενδύσεις στη χώρα, για να υπάρχει ανάπτυξη. Αυτό είναι το βασικό της μότο. 
Δεύτερον, για να γίνει αυτό, μπαίνει σε μία διαδικασία συνεχών εκποιήσεων δημόσιας περιουσίας διότι έτσι, υποτίθεται, θα έλθουν κεφάλαια, θα δημιουργηθούν δουλειές και –προσθέτει- θα υπάρχει και η δυνατότητα φορολόγησης.
Ένα από τα κράτη στα οποία έχει απευθυνθεί η μνημονιακή Κυβέρνηση από το 2010, που υποτίθεται ότι θα έφερναν άνοιξη στη χώρα, είναι και τα Ηνωμένα Αραβικά Εμιράτα. Και ακούτε ότι θα γίνουν μεγάλες επενδύσεις στο Ελληνικό, σε άλλες περιοχές. Δηλαδή, θα γίνει αυτό που εμείς ονομάζουμε «εκποίηση της δημόσιας περιουσίας αντί πινακίου φακής», γεγονός το οποίο είναι άσχημο για την εθνική οικονομία, σε μέρη στρατηγικά, σε λιμάνια, σε αεροδρόμια, σε άλλους στρατηγικούς τομείς. Και ποιο είναι το όφελος;
Εδώ λοιπόν έρχεται η ίδια η σύμβαση και τα βασικά στοιχεία από τα οποία, υποτίθεται, θα είχε τη δυνατότητα να αντλήσει έσοδα το ελληνικό δημόσιο, δεν υπάρχουν. Διότι τα έσοδα θα προέλθουν, υποτίθεται, από τη φορολόγηση των κερδών που θα έχουν οι επενδύσεις των Ηνωμένων Αραβικών Εμιράτων στην Ελλάδα. Μα, αυτά τα κέρδη, είτε θα είναι μερίσματα είτε θα είναι τόκοι, εξαιρούνται. Και εξαιρούνται λόγω της ρήτρας του άρθρου 10 παράγραφος 3.
Λέει λοιπόν στο πρόσθετο πρωτόκολλο ότι δεν θα υπάρχει φορολόγηση εν προκειμένω στα μερίσματα επιχειρήσεων και κρατικών οργανισμών, κρατικών οντοτήτων και όσων θεωρούνται κάτοικοι σύμφωνα με το άρθρο 4 παράγραφος 2. Τι έλεγε το αρχικό άρθρο; Ποιοι θα εξαιρεθούν; Θα εξαιρεθεί η Κεντρική Τράπεζα των Ηνωμένων Αραβικών Εμιράτων, η Επενδυτική Αρχή του ΄Αμπου Ντάμπι, το Επενδυτικό Συμβούλιο του ΄Αμπου Ντάμπι, το Ταμείο για την Οικονομική Ανάπτυξη του ΄Αμπου Ντάμπι, η Ντουμπάι Συμμετοχές. Δηλαδή όλοι αυτοί οι οργανισμοί που έχει φτιάξει το Ντουμπάι, που θεωρούνται κάτοικοι σύμφωνα με το προγενέστερο άρθρο, θα έλθουν εδώ να κάνουν τις υποτιθέμενες μεγάλες επενδύσεις και τα όποια κέρδη θα εισπράττουν, τα μερίσματά τους δεν θα μπορούν να φορολογηθούν καθόλου. Αυτή είναι η βασική αντίληψη. 
Άρα, εδώ θα γίνουν μεγάλες επενδύσεις, θα υπάρχει η υποτίμηση προφανώς και των περιουσιακών στοιχείων έτσι όπως είναι η διαδικασία του ΤΑΙΠΕΔ και μετά τις μεγάλες επενδύσεις θα μείνει ουσιαστικά εδώ η δυνατότητα των επιχειρήσεων των Αραβικών Εμιράτων να μην πληρώνουν τίποτε σε επίπεδο φορολογίας. Το ίδιο ισχύει και για τη φορολογία εισοδήματος, για τη φορολογία κεφαλαίου, για τη φορολογία των κερδών και για τη φορολογία των τόκων. Αυτή είναι η μια πλευρά.
Η άλλη πλευρά είναι ότι μέσω των είκοσι δύο ελευθέρων ζωνών που υπάρχουν στο ΄Αμπου Ντάμπι θα υπάρχει η δυνατότητα εκεί εγκατάστασης διαφόρων επιχειρήσεων οι οποίες θα κάνουν δραστηριότητες στην Ελλάδα, θα αξιοποιούν διάφορα άρθρα και «παραθυράκια» και πάλι ούτε αυτές θα φορολογούνται.
Και το τρίτο είναι ότι δίνεται η δυνατότητα επίσης σε μεγάλες ελληνικές εταιρείες να εμφανιστούν στις επενδύσεις τους ως έδρα έχουσες –και είναι πολλές αυτές και συγκεκριμένες- τις ελεύθερες ζώνες. Άρα, οι κλασικές δραστηριότητές τους που είχαν εδώ, εργοστάσια, εκμεταλλεύσεις που θα εφορολογούντο, δεν θα φορολογούνται διότι θα εμφανίσουν ως έδρα τις ελεύθερες ζώνες του ΄Αμπου Ντάμπι. Αυτές θα μπορούν να κάνουν εργασίες εδώ, να έχουν εργοστάσια, να βγάζουν κέρδη, αλλά θα φορολογούνται με βάση την έδρα τους σε μία από τις ελεύθερες ζώνες του ΄Αμπου Ντάμπι. Άρα, θα χάνουμε και φορολογητέα ύλη επιχειρήσεων ελληνικών που δρουν εδώ και που κατά την παλαιότερη έννοια εφορολογούντο εδώ. Τώρα, θα φορολογηθούν στο ΄Αμπου Ντάμπι, δηλαδή στις είκοσι δύο αυτές ελεύθερες ζώνες, δηλαδή καθόλου.
Άρα, είναι μία συμφωνία που πέραν των κλασικών προβλημάτων που υπάρχουν δίνει τη δυνατότητα σε μεγάλο μέρος των ελληνικών βιομηχανιών και επιχειρήσεων που φορολογούνται εδώ, να φοροαποφεύγουν γιατί υποτίθεται ότι θα φορολογηθούν στο Άμπου Ντάμπι και όσες επενδύσεις γίνουν εδώ από πλευράς των Αραβικών Εμιράτων να μην πληρώνουν ούτε αυτές ένα ευρώ ως φόρο.
Καταψηφίζουμε λοιπόν αυτήν την απαράδεκτη διεθνή συμφωνία διότι είναι εις βάρος των συμφερόντων του ελληνικού δημοσίου και του ελληνικού λαού.</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Ευχαριστώ πολύ, κύριε συνάδελφε.
Το λόγο έχει ο κ. Ανδρουλάκης.
ΔΗΜΗΤΡΙΟΣ (ΜΙΜΗΣ) ΑΝΔΡΟΥΛΑΚΗΣ: Επειδή έχω καλυφθεί από τον κ. Αναγνωστάκη, όσον αφορά τους εργαζόμενους στα Εμιράτα και από τον κ. Γελαλή και τον κ. Μαριά, όσον αφορά τα επιχειρηματικά, να μου επιτρέψετε να κάνω μία παρατήρηση, κύριοι συνάδελφοι. 
Ένας παλαιός σοφός, ο Κάρολος Μαρξ, έλεγε ότι όταν οι δογματικοί ανέβουν στην εξουσία, κάνουν πάντα το εντελώς αντίθετο από ό,τι πρεσβεύει το δόγμα τους. Πάντα! Εννοούσε, βέβαια, τότε αυτός τους αναρχικούς στην Κομμούνα, που βάζοντάς τους μια «σαρδέλα» κόκκινη συμπεριφέρονταν όπως οι χωροφύλακες του Ναπολέοντα. 
Αυτό εννοούσε ο Μαρξ, αλλά αυτό ισχύει και για τους άλλους αντικρατιστές, τους φίλους του καπιταλισμού, δηλαδή τους νεοφιλελεύθερους. Όταν ανέβουν στην εξουσία, παρ’ ότι λένε για την επιχειρηματικότητα, την αγορά, τον καπιταλισμό κ.λπ., κάνουν τα εντελώς αντίθετα, όπως στην περίπτωση –θα πω εδώ- των φορολογικών. 
Άκουγα για παράδειγμα τον Υπουργό Οικονομικών -ο «ξέχνα το, Γιάννη»- να λέει επί δέκα χρόνια για την επιχειρηματικότητα, την καινοτομία, τον ΙΟΒΕ κ.λπ.. Τι αφήνει πίσω του στα φορολογικά; Δεν λέω για τις μικρές επιχειρήσεις, ξέχνα τες αυτές. Ο επαγγελματίας και ο μικροεπιχειρηματίας –το είχαν πει και οι Βουλευτές της Συμπολίτευσης τότε- με τη φορολογία από το πρώτο ευρώ και με το 26% είναι πεθαμένος. 
Πάω τώρα στους δικούς σας, στους μεγαλοκαπιταλιστές. Τους παραμυθιάσατε με το sale and lease back που ήταν το νέο χρηματοοικονομικό εργαλείο -φοβερός ο Στουρνάρας, είχα βαρεθεί να τον ακούω να το λέει!- ήταν η μεγάλη ανακάλυψη. Τους παγιδεύσατε και τώρα αυτό που νόμιζε αυτός που έπαιρνε ως δάνειο, του το βάζετε ως κέρδος και θα φορολογηθεί ως κέρδος. 
Αυτό είναι τρελό. Εγώ το διάβασα στο άρθρο του Καλλίτση –λέω: τόσο διεστραμμένο μυαλό; Δεν μπορώ να το φανταστώ ότι μπορεί να συμβεί αυτό- και πήρα για πλάκα –όπως κάνει ο Τριανταφυλλόπουλος- το τμήμα της Εθνικής Τράπεζας. Πράγματι, έτσι θα πάει. Δηλαδή, αυτός που έπεσε στην παγίδα και πήρε το δάνειο με υπερεγγύηση ακινήτων καταστρέφεται, εάν δεν βγάλετε έστω μία εγκύκλιο. 
Αυτό συμβαίνει σε όλα. Να πω τώρα για τον Χατζηδάκη; Ο Χατζηδάκης νομίζει ότι απελευθερώνει επιμέρους αγορές και τις διαλύει. Έχουν μάθει και από τον Σουμπέτερ που λέει για δημιουργική καταστροφή, δηλαδή κάνει έμμεσα μια αναδιάρθρωση καπιταλιστική. Δεν πρόκειται για δημιουργική καταστροφή, πρόκειται για σκέτη καταστροφή, ακόμη και για τα βιβλιοπωλεία. Και με τα βιβλιοπωλεία ασχολείστε; Θα τα κλείσετε και αυτά, χωρίς να ρωτήσετε κανέναν, χωρίς να μιλάτε με κανέναν; Αυτό είναι απίστευτο! 
Θέλετε –το πιστεύω- να βοηθήσετε τις αγορές, τον καπιταλισμό κ.λπ., αλλά εδώ ισχύει αυτό που λέμε –και ισχύει για όλα τα ιδεολογικά ρεύματα, να το προσέξει η Αντιπολίτευση τώρα που έρχεται- «νόμος των ακούσιων συνεπειών». Έχω υπολογίσει ότι το 65%-70% των αποτυχιών της πολιτικής οφείλεται στη δράση του νόμου των ακούσιων συνεπειών, του νόμου της αντιστροφής του νοήματος: Άλλο θες, άλλο σου προκύπτει. Σπέρνεις στάρι, θερίζεις κριθάρι. Αυτό που λέω ισχύει και για την Αριστερά. Το ξέρουμε άλλωστε εμείς, το έχουμε ζήσει σε ορισμένες περιπτώσεις στο παρελθόν, με δραματικό τρόπο. 
Έρχομαι τώρα στο εξής: Λέει η αγορά: «μας έφαγαν οι καθηγητές. Μας καταστρέψανε. Αυτοί οι άπειροι καθηγητές δεν ξέρουν πώς δουλεύει η πραγματική οικονομία». Είναι θεωρητικά σχήματα. Ο σοφός Κέινς είχε πει: «δεν μπορώ να καταλάβω πώς διάολο κωλοπετσωμένοι άνθρωποι στην πολιτική, μέσα στις συγκρούσεις κ.λπ. παραμυθιάζονται από ακαδημαϊκές αυθεντίες, που το μεγαλύτερο ταλέντο τους είναι να τραβούν την προσοχή, να κάνουν φασαρία γύρω από το όνομά τους και να περνούν από το ακαδημαϊκό αμφιθέατρο στο μεγάλο κοινό και να καταστρέφουν πολιτικούς». 
Εντάξει οι καθηγητές. Και είπαμε ότι ήρθε ο Μαυραγάνης, που οι περισσότεροι συνάδελφοι δεν τον ξέρετε, αλλά είναι από τους πιο πετυχημένους στον κλάδο –τα λέγαμε προχθές και με τον Παναγιώτη Λαφαζάνη- νομικός στα φορολογικά κ.λπ. και η πιάτσα έλεγε: «επιτέλους, ένας κανονικός άνθρωπος έκατσε εκεί πέρα».
Δεν μπόρεσες, αδερφέ, καν να προστατεύσεις από καμμία προχειροδουλειά. Έχετε τρελάνει τον κόσμο με τα φορολογικά. Και, λέω, τι γίνεται; 
Και είναι και αυτό το απίστευτο με το Άμπου Ντάμπι. Εγώ στη ζωή μου ποτέ δεν μίλησα για συμβάσεις κ.λπ.. Ο Έλληνας, δηλαδή, που πήγε στο Εμιράτο -τι είναι αυτό το Εμιράτο, το Ντουμπάι;- τι θα γίνει άμα πάει στο Κουβέιτ; Και, μάλιστα, λένε ότι το Υπουργείο Εξωτερικών νοίκιασε ένα αεροπλάνο της «AEGEAN» να πάνε όλοι μαζί στο Κουβέιτ. Θα πάρουν και δεύτερο αεροπλάνο. Έχουμε τρελαθεί στις επενδύσεις! Τέλος πάντων.
Γιατί, λοιπόν, δεν βάλατε στη σύμβαση την αρχή του ευμενέστερου καθεστώτος; Και λέω κι εγώ, πώς είναι δυνατόν να κάνει αυτά τα πράγματα ο Μαυραγάνης; 
Και επειδή συνήθως πίσω σου έχεις ωραία κορίτσια -έχω και εγώ αυτό το ελάττωμα- και λέω, μπράβο στην πολιτική τόσο ωραία κορίτσια…</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Από πότε είναι ελάττωμα το φυσιολογικό;
ΔΗΜΗΤΡΙΟΣ (ΜΙΜΗΣ) ΑΝΔΡΟΥΛΑΚΗΣ : Προσέξτε, δεν το λέω τυχαία αυτό.
Ψηφίζαμε το νόμο για τα φορολογικά. Είναι ωραίος ο Μαυραγάνης, βρε παιδί μου, αλλά τόσο ωραία κορίτσια από πίσω του και νέα και μορφωμένα και στοχαστικά; Φαινόντουσαν υψηλού επιπέδου. Και, λέω, βρε κορίτσια, τι δουλειά κάνετε εσείς; Έχει η Νέα Δημοκρατία τέτοια κορίτσια; Και είπαν; Ποια Νέα Δημοκρατία; Εμείς δεν ανήκουμε στη Συμπολίτευση. Και ρωτάω εγώ: πώς βρεθήκατε πίσω από τον Μαυραγάνη; Εμείς -λέει- είμαστε αλλού. Δουλεύουμε σε ένα δικηγορικό γραφείο και ετοιμάσαμε το νόμο. Τι λέτε; Δηλαδή, outsourcing τη νομοθεσία; Μέχρι πού; Πόσο; 
Εγώ ξέρω ότι η δικηγορική σκέψη είναι πολύπλοκη, δηλαδή θέλει συσχετίσεις, θέλει συγκρίσεις, θέλει ταχύτητα σκέψης. Παλιά εμείς των θετικών επιστημών την ειρωνευόμασταν. Λένε, όμως, για τη δικηγορική ότι απλώνεται με μεγάλη ταχύτητα σε όλα τα θέματα, όπως η λαδιά στη θάλασσα, αλλά στο ίδιο βάθος. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή) 
Ξέρετε τους νόμους, αλλά δεν ξέρετε τους νόμους της πραγματικής οικονομίας. Για αυτόν το νόμο των ακούσιων συνεπειών ήθελα να σας μιλήσω.
Και σε καλώ, Υπουργέ, να ενσωματώσεις στη σύμβαση την πρόβλεψη για το ευμενέστερο καθεστώς. Διότι, όταν πρόκειται για σύμβαση, δεν φτάνει η δήλωση του Υφυπουργού εδώ στην Ολομέλεια ότι θα ισχύει το ευμενέστερο καθεστώς.</ChairmanSpeech> 
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Ολοκληρώστε, κύριε συνάδελφε.
ΔΗΜΗΤΡΙΟΣ (ΜΙΜΗΣ) ΑΝΔΡΟΥΛΑΚΗΣ : Πάει ο άλλος στα Εμιράτα τώρα και –προσέξετε- τον αναγκάζετε -όπως αναγκάσατε τον μικροεπιχειρηματία- να λέει, «φοροδιαφυγή ή θάνατος». Κρύβει τα εισοδήματά του. Εμφανίζεται άνεργος. Δεν τους θέλουν τώρα τους μηχανικούς οι ελληνικές εταιρείες -εάν ισχύσει αυτό- διότι έχουν μεγάλο φορολογικό κόστος.</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Ολοκληρώστε παρακαλώ.
ΔΗΜΗΤΡΙΟΣ (ΜΙΜΗΣ) ΑΝΔΡΟΥΛΑΚΗΣ : Ολοκλήρωσα, κύριε Πρόεδρε.</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Ευχαριστώ πολύ, κύριε Μίμη Ανδρουλάκη.
Κυρίες και κύριοι συνάδελφοι, γίνεται γνωστό στο Σώμα ότι από τα άνω δυτικά θεωρεία παρακολουθούν τη συνεδρίασή μας, αφού ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής είκοσι οκτώ μαθητές και μαθήτριες και τρεις εκπαιδευτικοί-συνοδοί τους από το Γενικό Λύκειο Λουτρακίου.
Η Βουλή τούς καλωσορίζει.
(Χειροκροτήματα απ’ όλες τις πτέρυγες της Βουλής)
Τον λόγο έχει ο κ. Λαμπρούλης.</ChairmanSpeech>
<Speech><Parlmember>ΓΕΩΡΓΙΟΣ ΛΑΜΠΡΟΥΛΗΣ</Parlmember>: Ευχαριστώ, κύριε Πρόεδρε.
Κριτήριο για το Κομμουνιστικό Κόμμα, βάσει του οποίου καθορίζει τη στάση του, είναι το αν και η παρούσα συμφωνία κινείται στην κατεύθυνση εξυπηρέτησης των συμφερόντων αλλά και σε όφελος των δύο λαών -Ελλάδος και Ηνωμένων Αραβικών Εμιράτων- ή όχι. 
Αβίαστα αυτό που αναδεικνύεται μέσω και της παρούσας συμφωνίας είναι το ότι εντάσσεται και έρχεται να υπηρετήσει την ενίσχυση και θωράκιση της ανταγωνιστικότητας, δηλαδή, της κερδοφορίας των επιχειρηματικών και μονοπωλιακών συμφερόντων και μόνο, που βεβαίως δραστηριοποιούνται στις δύο χώρες μέσω της κατάργησης -όπως τουλάχιστον αποτυπώνεται- της διπλής φορολογίας, γεγονός που υποστηρίχθηκε εξάλλου και εισηγητικά στην επιτροπή.
Έτσι, από τη μία πλευρά εξυπηρετούνται, ωφελούνται φοροαπαλλασσόμενες περαιτέρω ναυτιλιακές, κατασκευαστικές και άλλες εταιρείες, ενώ από την άλλη πλευρά προστίθεται μία ακόμα διευκόλυνση στις επενδύσεις τους, όπως για παράδειγμα των κρατικών funds των Ηνωμένων Αραβικών Εμιράτων στην Ελλάδα -βλέπε Ελληνικό- αφού θα εξαιρούνται από τη φορολόγηση στη χώρα μας μερίσματα, τόκοι, κ.λπ.. 
Βέβαια, η συγκεκριμένη συμφωνία αποτελεί τεράστια πρόκληση. Την ίδια ώρα που ο λαός μας υπόκειται σε μία άνευ προηγουμένου φοροληστεία, ισοπέδωση μισθών, συντάξεων και εργασιακών δικαιωμάτων, σφαγή των δαπανών κοινωνικής πολιτικής, με τραγικές συνέπειες στην υγεία, στην παιδεία, στην πρόνοια, έρχεται να προστεθεί ως ακόμα ένα τμήμα της συνολικής πολιτικής διαχείρισης Κυβέρνησης και Ευρωπαϊκής Ένωσης κεφαλαίου, προκειμένου να υπηρετηθεί ο καπιταλιστικός δρόμος ανάπτυξης. 
Να, λοιπόν, οι δύο όψεις της αντιλαϊκής πολιτικής που προωθείται και υλοποιείται και στη χώρα μας και ενιαία σε όλα τα κράτη της Ευρωπαϊκής Ένωσης με ή χωρίς μνημόνια. Από τη μία, δηλαδή, είναι οι σκανδαλώδεις φοροαπαλλαγές και φοροελαφρύνσεις για το κεφάλαιο προκειμένου να επενδύσει, εξασφαλίζοντάς του το μεγαλύτερο δυνατό περιθώριο κέρδους και από την άλλη, είναι μέτρα που του εξασφαλίζουν ακόμη φθηνότερη εργατική δύναμη.
Απέναντι σε αυτήν τη ζοφερή κατάσταση οι εργαζόμενοι, τα λαϊκά στρώματα, έχουν κάθε συμφέρον και δίκιο να αρνηθούν να πληρώσουν τους βάρβαρους φόρους, να παρεμποδίσουν την εφαρμογή των μέτρων. Μονόδρομος για το λαό είναι να πληρώσει την κρίση το μεγάλο κεφάλαιο, να φορολογηθούν πραγματικά και άμεσα οι εφοπλιστές, οι τράπεζες, οι βιομήχανοι, να καταργηθούν τα αφορολόγητα αποθεματικά και οι αναπτυξιακές φοροελαφρύνσεις, να καταργηθεί το ειδικό φορολογικό προκλητικό καθεστώς για τους εφοπλιστές, να καταργηθούν τα κρατικά πακέτα ενίσχυσης των τραπεζών και των μονοπωλιακών ομίλων. 
Μονόδρομος, λοιπόν, για τους εργαζόμενους είναι η οργάνωση και κλιμάκωση του αγώνα τους, η ενίσχυση της λαϊκής συμμαχίας στην κατεύθυνση ρήξης και ανατροπής με την εξουσία των μονοπωλίων αλλά και των κομμάτων που την υπηρετούν για αποδέσμευση από την Ευρωπαϊκή Ένωση, μονομερή διαγραφή του χρέους, κοινωνικοποίηση των μέσων παραγωγής με λαϊκή εξουσία. Μέσω αυτού του δρόμου ο λαός μας, όχι μόνο θα καρπώνεται τον πλούτο που παράγει και θα καλύπτει τις συνεχώς διευρυνόμενες ανάγκες του, αλλά παράλληλα θα αναπτύσσει και τις διακρατικές σχέσεις στη βάση του αμοιβαίου οφέλους για το λαό. 
Στη βάση των ανωτέρω, λοιπόν, καταψηφίζουμε τη συγκεκριμένη διακρατική σύμβαση μεταξύ Ελλάδος και Ηνωμένων Αραβικών Εμιράτων.
Ευχαριστώ, κύριε Πρόεδρε.</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Ευχαριστούμε, κύριε Λαμπρούλη.
Το λόγο έχει ο Υφυπουργός κ. Μαυραγάνης.</ChairmanSpeech>
<Speech><Parlmember>ΠΑΝΑΓΙΩΤΗΣ ΛΑΦΑΖΑΝΗΣ</Parlmember>: Κύριε Πρόεδρε, μπορούμε να μιλήσουμε;</Speech>
<Speech><Parlmember>ΓΕΩΡΓΙΟΣ ΜΑΥΡΑΓΑΝΗΣ</Parlmember> (Υφυπουργός Οικονομικών): Αν θέλετε, μπορείτε να προηγηθείτε.</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Είναι καλύτερο να σας ακούσει, κύριε Υπουργέ, για να τοποθετηθεί. 
Έχει μιλήσει ο κ. Γελαλής, κύριε Λαφαζάνη, ο εισηγητής σας. Οπότε, είναι καλύτερο να προηγηθεί ο κύριος Υπουργός και αμέσως μετά μπορείτε να πάρετε το λόγο.</ChairmanSpeech>
<Speech><Parlmember>ΠΑΝΑΓΙΩΤΗΣ ΛΑΦΑΖΑΝΗΣ</Parlmember>: Θα ακούσουμε τον κύριο Υπουργό και μετά θα σχολιάσουμε.</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Κύριε Υπουργέ, έχετε τον λόγο.</ChairmanSpeech>
<Speech><Parlmember>ΓΕΩΡΓΙΟΣ ΜΑΥΡΑΓΑΝΗΣ</Parlmember> (Υφυπουργός Οικονομικών): Κύριε Πρόεδρε, κυρίες και κύριοι Βουλευτές, θα ήθελα κατ’ αρχάς να ευχαριστήσω τον κ. Ανδρουλάκη για τα καλά λόγια που είπε. 
Θα ήθελα να πω ότι η νομοθεσία προτείνεται στο Κοινοβούλιο από την Κυβέρνηση και σχεδιάζεται από το Υπουργείο. Είχαμε για τη νομοθεσία των κωδίκων επιτροπές, στις οποίες συμμετείχαν και υπηρεσιακοί παράγοντες και με αυτούς προχωρήσαμε. Το ότι μπορούμε να δεχθούμε ιδέες από φορείς της αγοράς ή από εξειδικευμένους ανθρώπους δεν σημαίνει ότι αυτοί οι άνθρωποι είναι οι οποίοι κατευθύνουν την πολιτική και αυτοί σχεδιάζουν τη νομοθεσία. Παρεμπιπτόντως, τα ωραία κορίτσια που ήταν στη Βουλή τότε θα ήθελα να μου τα γνωρίσετε και εμένα, γιατί δεν τα έχω δει ακόμη. 
Επίσης, θα ήθελα να σας πω ότι βεβαίως κατά τη διάρκεια αυτής της Κυβέρνησης ο καθένας μπορεί να έχει τις απόψεις του. Και εγώ, φυσικά, έχω τις απόψεις μου. Για ορισμένα θέματα εισηγούμαστε και αποφασίζουμε. Δεν πρέπει, όμως, να υποτιμούμε ένα έργο που έχει γίνει, το οποίο είναι η αλλαγή κωδίκων ή η θεσμοθέτηση κωδίκων, οι οποίοι κινούνται στο πνεύμα εκσυγχρονισμού και στο πνεύμα της νομοθεσίας που υπάρχει και σε άλλες χώρες είτε της Ευρώπης είτε στην Αμερική και είναι νομοθεσία σύμφωνα με τα διεθνή πρότυπα, νομοθεσία η οποία μπορεί να βοηθήσει τη χώρα μας να ξεφύγει μπροστά. 
Ένα πράγμα το οποίο πρέπει να ειπωθεί, το οποίο υποστηρίζω και έχω πει κατ’ επανάληψη στη Βουλή, είναι ότι αυτή η δημοσιονομική προσαρμογή που είναι ο στόχος, εφόσον είναι διαρκής, όπως τόνισε και ο Πρωθυπουργός, θα μας οδηγήσει πλέον σε μείωση φορολογικών συντελεστών. Αυτή η μείωση φορολογικών συντελεστών, ιδιαιτέρως στο επιχειρείν και σε συγκεκριμένες κοινωνικές ομάδες, θα είναι αυτό που θα δώσει μία περαιτέρω ώθηση στην οικονομία.
Μέσα σ’ αυτήν τη διάρκεια της Κυβέρνησης έχουν γίνει μερικά σημαντικά βήματα, ώστε να αποσυμφορηθεί και το σύστημα των εφοριών και να γίνει πιο βατή η σχέση πολίτη με τις φορολογικές αρχές.
Θα ήθελα να πω ότι το 2009 το 70% των δηλώσεων περίπου ήταν χειρόγραφες και 30% ηλεκτρονικές. Το 2013 έχουμε 97% των δηλώσεων ηλεκτρονικές και 3% χειρόγραφες.</Speech> 
<Speech><Parlmember>ΠΑΝΑΓΙΩΤΗΣ ΛΑΦΑΖΑΝΗΣ</Parlmember>: Πηγαίνετε να δείτε τις ουρές που τους καλούν μετά για έλεγχο και κάνουν δύο φορές τον ίδιο κόπο.</Speech> 
<Speech><Parlmember>ΓΕΩΡΓΙΟΣ ΜΑΥΡΑΓΑΝΗΣ</Parlmember> (Υφυπουργός Οικονομικών): Κύριε Λαφαζάνη, οπωσδήποτε όταν υπάρχουν θέματα αυτά αντιμετωπίζονται.</Speech> 
<Speech><Parlmember>ΠΑΝΑΓΙΩΤΗΣ ΛΑΦΑΖΑΝΗΣ</Parlmember>: Είναι έλεγχος για όλους.</Speech> 
<Speech><Parlmember>ΓΕΩΡΓΙΟΣ ΜΑΥΡΑΓΑΝΗΣ</Parlmember> (Υφυπουργός Οικονομικών): Επίσης, το 2013 είχαμε οκτώ εκατομμύρια πληρωμές -αριθμό πληρωμών, όχι ποσό σε χρήματα- σε ΔΟΥ και εννέα εκατομμύρια σε τράπεζες, ταχυδρομεία κ.λπ., και το 2014 ο στόχος είναι να φύγουν οι πληρωμές εντελώς από τις εφορίες, ώστε ο κόσμος να μην πηγαίνει στις εφορίες για το παραμικρό. Τα τέλη κυκλοφορίας έγιναν ηλεκτρονικά και ο κόσμος πληρώνει εκτός εφοριών.
Συνεπώς, υπάρχει ένα εκσυγχρονιστικό πρόγραμμα και για τις σχέσεις φορολογούμενου πολιτείας, αλλά και για τη νομοθεσία, έτσι ώστε να δώσουμε τα κατάλληλα εργαλεία στη χώρα, για να μπορέσει να προχωρήσει σε μια καλύτερη πορεία, σε μια αναπτυξιακή πορεία και σε κάτι το οποίο είναι γνωστό και διεθνώς με μια νομοθεσία που είναι ουσιαστικά αυτό που κυριαρχεί και στις προηγμένες χώρες. 
Όσον αφορά το θέμα που αναφέρατε για τους εργαζόμενους στα Εμιράτα, η πρόβλεψη της σύμβασης για τις προϋποθέσεις, κατ’ αρχάς, δεν είναι μόνο ελληνικό φαινόμενο. Αντίστοιχη υπάρχει και στη σύμβαση με τη Γερμανία, την Ισπανία και την Ιταλία. Είναι αρχή του Διεθνούς Δικαίου ότι σε κάθε περίπτωση εφόσον το εσωτερικό δίκαιο δεν θεμελιώνει μια φορολογική υποχρέωση στην Ελλάδα, δεν μπορεί να τεθεί θέμα φορολογικής υποχρέωσης στην Ελλάδα, έστω και αν η σύμβαση είναι πιο αυστηρή.
Αυτήν την αρχή δεν τη λέω εγώ, δεν τη λένε μόνο οι αρχές του Διεθνούς Δικαίου. Ακόμα και από τη Διεύθυνση Διεθνών Οικονομικών Σχέσεων που ζήτησα πληροφόρηση, στη Σχολή Επιμόρφωσης Υπαλλήλων του Υπουργείου Οικονομικών από το 2000, όταν διδάσκονταν τις αρχές από την τότε Προϊσταμένη του Τμήματος Φορολογικών Θεμάτων της Διεύθυνσης Διεθνών Οικονομικών Σχέσεων κ. Βινιέρη -μια εξαίρετη υπάλληλο, η οποία έχει συμβάλει τα μέγιστα στην κατανόηση και στη σύνταξη διεθνών συμβάσεων- υπήρχε μέσα σε αυτά τα οποία διδάσκονταν οι υπάλληλοι του Υπουργείου Οικονομικών τότε -και τα έχουν και τα φυλάσσουν- ότι πρέπει να τονιστούν, δύο βασικά στοιχεία των συμβάσεων αποφυγής διπλής φορολογίας. Και έχει σημασία το πρώτο. Δεν δημιουργούν φορολογική αξίωση, όπου δεν υπάρχει με το εσωτερικό φορολογικό δίκαιο του συμβαλλόμενου κράτους. Άρα, λοιπόν, εάν η ελληνική έννομη τάξη, όπως τώρα με τον καινούργιο κώδικα έχει συγκεκριμένο κριτήριο για τη φορολογική κατοικία, δεν μπορούμε να πάμε στη διμερή σύμβαση αν έχει κάποιο αυστηρότερο κριτήριο. Είναι από τις θεμελιώδεις αρχές της ερμηνείας των διεθνών συμβάσεων σε σχέση με το εσωτερικό δίκαιο. 
Θα ήθελα, επίσης, να τονίσω και κάτι άλλο, για την ανταλλαγή πληροφοριών. Στο πρότυπο της επικαιροποιημένης σύμβασης του ΟΟΣΑ είναι αυτό, που ρητά προβλέπει στην παράγραφο 5 ότι δεν δικαιολογείται η άρνηση της παροχής πληροφοριών, επειδή αυτές είναι στην κατοχή τράπεζας άλλου χρηματοπιστωτικού οργανισμού και θεματοφύλακα. Δεν τίθεται συνεπώς από την άποψη της συγκεκριμένης σύμβασης θέμα φορολογικού παραδείσου στον οποίο οι ελληνικές φορολογικές αρχές δεν έχουν πρόσβαση. Και για να μην τεθεί τέτοιο θέμα απαιτείται η κύρωση αυτής της σύμβασης. Και σε σχέση με τη φορολόγηση των εξωχώριων εταιρειών προβλέπεται ρητά στα άρθρα 10 παράγραφος 2, 11, 12 ότι αναζητείται ο πραγματικός δικαιούχος των μερισμάτων.
Με αυτές τις παρατηρήσεις που προσπάθησα να διευκρινίσω ορισμένα σημεία και να απαντήσω και σε κάποιες αιτιάσεις για τη φορολογική πολιτική, κλείνω την ομιλία μου και ζητώ την κύρωση, εκ μέρους της Κυβέρνησης, της συγκεκριμένης σύμβασης. 
Ευχαριστώ πολύ.</Speech> 
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Κύριε Υπουργέ, συγγνώμη, έθεσαν ένα θέμα ο κ. Αναγνωστάκης και ο κ. Ανδρουλάκης.</ChairmanSpeech>
<Speech><Parlmember>ΓΕΩΡΓΙΟΣ ΜΑΥΡΑΓΑΝΗΣ</Parlmember> (Υφυπουργός Οικονομικών): Απάντησα.
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Εντάξει.</ChairmanSpeech></Speech>
<Speech><Parlmember>ΓΕΩΡΓΙΟΣ ΜΑΥΡΑΓΑΝΗΣ</Parlmember> (Υφυπουργός Οικονομικών): Θα ήθελα, όμως, να πω κάτι.</Speech> 
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Βεβαίως.</ChairmanSpeech>
<Speech><Parlmember>ΓΕΩΡΓΙΟΣ ΜΑΥΡΑΓΑΝΗΣ</Parlmember> (Υφυπουργός Οικονομικών): Κύριε Ανδρουλάκη, είπατε, «να προστεθεί μέσα στη σύμβαση». Δεν μπορεί να προστεθεί. Η σύμβαση κυρώνεται όπως ακριβώς έχει υπογραφεί. Δεν υπάρχουν προσθήκες σε ένα κείμενο...</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Ο κ. Αναγνωστάκης το έθεσε αλλιώς, κύριε Υπουργέ.</ChairmanSpeech> 
<Speech><Parlmember>ΔΗΜΗΤΡΙΟΣ ΑΝΑΓΝΩΣΤΑΚΗΣ</Parlmember>: Μπορεί να εκδοθεί μία ερμηνευτική εγκύκλιος.
ΔΗΜΗΤΡΙΟΣ (ΜΙΜΗΣ) ΑΝΔΡΟΥΛΑΚΗΣ: Αυτό εννοούμε. Μπορεί να εκδοθεί μία ερμηνευτική εγκύκλιος, να υπάρχει κάτι δεσμευτικό.</Speech>
<Speech><Parlmember>ΓΕΩΡΓΙΟΣ ΜΑΥΡΑΓΑΝΗΣ</Parlmember> (Υφυπουργός Οικονομικών): Απάντησα, κύριε Ανδρουλάκη, στο συγκεκριμένο. 
Απλώς ήθελα, κύριε Πρόεδρε, να διευκρινίσω στον κ. Ανδρουλάκη γι’ αυτό το οποίο είπε, ότι προσθήκη μέσα στο κείμενο που είναι υπό κύρωση δεν μπορεί να γίνει, όπως καταλαβαίνετε.
Ευχαριστώ.</Speech>
<Speech><Parlmember>ΔΗΜΗΤΡΙΟΣ ΑΝΑΓΝΩΣΤΑΚΗΣ</Parlmember>: Αυτό είναι κατανοητό, αλλά μπορείτε να δεσμευτείτε για ερμηνευτική εγκύκλιο.</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Πριν μπούμε στη διαδικασία της ψήφισης τον λόγο έχει ο κ. Λαφαζάνης.</ChairmanSpeech>
<Speech><Parlmember>ΠΑΝΑΓΙΩΤΗΣ ΛΑΦΑΖΑΝΗΣ</Parlmember>: Εντάξει, ο κύριος Υπουργός κάνει μία φιλότιμη προσπάθεια εδώ για να δικαιολογήσει τη σύμβαση. Πρέπει, όμως, να σκεφτούμε τι γίνεται με αυτές τις συμβάσεις αποφυγής διπλής φορολογίας. 
Ως αρχή είναι σωστό ότι πρέπει να υπάρχουν συμβάσεις αποφυγής διπλής φορολογίας. Βεβαίως. Όλοι το καταλαβαίνουμε και είναι απόλυτα λογικό. Δεν μπορεί να γίνεται μία επένδυση από το ένα κράτος στο άλλο και να φορολογείται η επένδυση αυτή και στα δύο κράτη. Πρέπει να φορολογείται εκεί που γίνεται η επένδυση, εφόσον παράγει εισοδήματα, κέρδη. Και, βεβαίως, εάν είναι διαφορετικό το φορολογικό καθεστώς του κράτους από το οποίο εκπορεύεται η επένδυση, εκεί πρέπει να υπάρχει συμψηφισμός. Πραγματικά, όμως, δεν μπορεί να υπάρχει διπλή φορολογία. 
Με συγχωρείτε, όμως, οι συμβάσεις του ΟΟΣΑ αντί να καθιερώνουν αυτήν την αρχή, πάνε πολύ πιο πέρα. Και τι θέλουν να επιτύχουν; Θέλουν να επιτύχουν την προστασία, κατά κύριο λόγο, των μεγάλων πολυεθνικών εταιρειών που επενδύουν γενικά ανά τον κόσμο. Θέλουν να προφυλάξουν τις επενδύσεις αυτών των εταιρειών από τα φορολογικά καθεστώτα των χωρών υποδοχής των επενδύσεων. 
Και έτσι φτάνουμε στο κωμικοτραγικό σημείο να αναφέρεται εδώ στη σύμβαση ότι οι τόκοι που πρέπει να αποδοθούν σε κάτοικο του Ντουμπάι ή σε εταιρεία του Ντουμπάι δεν μπορούν να φορολογούνται πάνω από 5%, όταν εδώ στην Ελλάδα οι τόκοι για τους πολίτες της φορολογούνται με 10%. Τα μερίσματα δεν μπορούν να φορολογούνται πάνω από 5%. Υπάρχει, μάλιστα, και ειδική διάταξη σύμφωνα με την οποία όταν έχουμε τη μητρική πολυεθνική εταιρεία και τη θυγατρική της εδώ, τα μερίσματα που πάνε από τη θυγατρική στη μητρική δεν φορολογούνται καθόλου. Αυτό είναι καραμπινάτος αθέμιτος ανταγωνισμός! Αλλά και σε αυτήν την περίπτωση, των μερισμάτων, φορολογούνται με 5% το πολύ, όταν βεβαίως στην Ελλάδα τα μερίσματα φορολογούνται πολύ περισσότερο. 
Επίσης, στα εισοδήματα το πλαφόν είναι 10%. Και εδώ έχουμε μία ακόμη ειδική διάταξη που λέει ότι αν έχουμε τις επενδυτικές αρχές του Ντουμπάι, δεν πληρώνουν τίποτα, ούτε τόκους ούτε μερίσματα. Δεν έχουν καμμία φορολογική μεταχείριση ως προς αυτές τις κρίσιμες φορολογικές εισπράξεις του δημοσίου. 
Αυτού του είδους οι συμβάσεις, λοιπόν, δεν είναι συμβάσεις αποφυγής διπλής φορολογίας. Είναι συμβάσεις, οι οποίες καθορίζουν τη φορολογική πολιτική στους υποδοχείς επενδύσεων. Γι’ αυτό είναι απαράδεκτες! Αυτό πρέπει να το αποφασίζει -και θα το αποφασίζει- κυρίαρχα το κάθε κράτος που υποδέχεται τις επενδύσεις. Θέλει το κράτος να κάνει την άλφα πολιτική στη φορολογία; Να την κάνει. Θέλει να κάνει τη βήτα πολιτική; Να την κάνει. Μάλιστα. 
Δεν μπορεί, όμως, να του επιβάλλεται από τον ΟΟΣΑ ένα καθεστώς χαριστικό για τις μεγάλες, πολυεθνικές επενδύσεις. Αυτό είναι το απαράδεκτο και το «αποικιακό», θα έλεγα, όσον αφορά την παντελή έλλειψη φορολόγησης που προβλέπεται σε ορισμένες συμβάσεις. 
Και αυτός είναι και ο λόγος για τον οποίο καταψηφίζουμε τέτοιου είδους συμβάσεις. Θα έπρεπε η Ελλάδα -και όχι μόνο η Ελλάδα βεβαίως- να έχει μία άλλη αντίληψη για τις συμβάσεις αποφυγής διπλής φορολογίας. 
Πρέπει να επανέλθουν στην έννοια που έχουν αυτή καθ’ αυτήν και όχι να υπεισέρχονται σε καθεστώτα φορολογικής προστασίας πολυεθνικών εταιρειών.
Ευχαριστώ πολύ.</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Και εμείς ευχαριστούμε. 
Κυρίες και κύριοι συνάδελφοι, κηρύσσεται περαιωμένη η συζήτηση επί της αρχής, των άρθρων και του συνόλου του σχεδίου νόμου του Υπουργείου Οικονομικών «Κύρωση της Συμφωνίας μεταξύ της Κυβέρνησης της Ελληνικής Δημοκρατίας και της Κυβέρνησης των Ηνωμένων Αραβικών Εμιράτων για την αποφυγή της διπλής φορολογίας και την αποτροπή της φοροδιαφυγής αναφορικά με τους φόρους επί του εισοδήματος και επί του κεφαλαίου η οποία υπογράφηκε στο Άμπου Ντάμπι στις 18 Ιανουαρίου 2010, καθώς και του Πρωτοκόλλου που τροποποιεί τη Συμφωνία αυτή, το οποίο υπογράφηκε στην Αθήνα στις 27 Ιουνίου 2013».
Ερωτάται το Σώμα: Γίνεται δεκτό το νομοσχέδιο;</ChairmanSpeech>
<Speech><Parlmember>ΠΟΛΛΟΙ ΒΟΥΛΕΥΤΕΣ</Parlmember>: Δεκτό, δεκτό.</Speech>
<Speech><Parlmember>ΔΗΜΗΤΡΗΣ ΓΕΛΑΛΗΣ</Parlmember>: Κατά πλειοψηφία.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.</Speech>
<Speech><Parlmember>ΔΗΜΗΤΡΙΟΣ ΑΝΑΓΝΩΣΤΑΚΗΣ</Parlmember>: Κατά πλειοψηφία.</Speech>
<Speech><Parlmember>ΓΕΩΡΓΙΟΣ ΛΑΜΠΡΟΥΛΗΣ</Parlmember>: Κατά πλειοψηφία.</Speech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Συνεπώς, το νομοσχέδιο του Υπουργείου Οικονομικών: «Κύρωση της Συμφωνίας μεταξύ της Κυβέρνησης της Ελληνικής Δημοκρατίας και της Κυβέρνησης των Ηνωμένων Αραβικών Εμιράτων για την αποφυγή της διπλής φορολογίας και την αποτροπή της φοροδιαφυγής αναφορικά με τους φόρους επί του εισοδήματος και επί του κεφαλαίου η οποία υπογράφηκε στο Άμπου Ντάμπι στις 18 Ιανουαρίου 2010, καθώς και του Πρωτοκόλλου που τροποποιεί τη Συμφωνία αυτή, το οποίο υπογράφηκε στην Αθήνα στις 27 Ιουνίου 2013», έγινε δεκτό κατά πλειοψηφία σε μόνη συζήτηση επί της αρχής, των άρθρων και του συνόλου και έχει ως εξής: 
(Να καταχωριστεί το κείμενο του νομοσχεδίου σελ. 48α)</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Κυρίες και κύριοι συνάδελφοι, παρακαλώ το Σώμα να εξουσιοδοτήσει το Προεδρείο για την υπ’ ευθύνη του επικύρωση των Πρακτικών ως προς την ψήφιση στο σύνολο του παραπάνω νομοσχεδίου.</ChairmanSpeech>
<Speech><Parlmember>ΟΛΟΙ ΟΙ ΒΟΥΛΕΥΤΕΣ</Parlmember>: Μάλιστα, μάλιστα.</Speech> 
ΠΡΟΕΔΡΕΥΩΝ (<ChairmanSpeech><Parlmember>Γεώργιος Καλαντζής</Parlmember>): Το Σώμα παρέσχε τη ζητηθείσα εξουσιοδότηση. 
Στο σημείο αυτό θα διακόψουμε για τις 12.00΄, οπότε θα διεξαχθεί η συζήτηση και λήψη απόφασης για τις αιτήσεις άρσης ασυλίας Βουλευτών, σύμφωνα με την ειδική ημερήσια διάταξη που σας έχει διανεμηθεί.
Ευχαριστώ πολύ.
(ΔΙΑΚΟΠΗ)
(ΜΕΤΑ ΤΗ ΔΙΑΚΟΠΗ)</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Κυρίες και κύριοι συνάδελφοι, εισερχόμεθα στην 
ΕΙΔΙΚΗ ΗΜΕΡΗΣΙΑ ΔΙΑΤΑΞΗ
ΑΙΤΗΣΕΙΣ ΑΡΣΗΣ ΑΣΥΛΙΑΣ ΒΟΥΛΕΥΤΩΝ
Συζήτηση και λήψη απόφασης, σύμφωνα με τα άρθρα 62 του Συντάγματος και 83 του Κανονισμού της Βουλής, για τις αιτήσεις άρσης της ασυλίας των Βουλευτών κ.κ. Αργυρίου Ντινόπουλου, Μιλτιάδη Βαρβιτσιώτη και Βασιλείου Καπερνάρου.
Θυμίζω ότι η συζήτηση διεξάγεται με τη διαδικασία του άρθρου 108 παράγραφος 1 εδάφιο 2 του Κανονισμού της Βουλής και επομένως τον λόγο δικαιούται να πάρει ο Βουλευτής που έχει αντίρρηση στην αίτηση του εισαγγελέα για άρση της ασυλίας. 
Ο λόγος δίδεται πάντα εφόσον ζητηθεί στον Βουλευτή στον οποίο αφορά η αίτηση άρσης ασυλίας και στους Κοινοβουλευτικούς Εκπροσώπους, οι οποίοι ομιλούν μετά τους τυχόν ομιλητές της κάθε υπόθεσης. 
Σύμφωνα με το άρθρο 83 του Κανονισμού, η Βουλή δεν εισέρχεται στην ουσία των υποθέσεων, αλλά ερευνάται μόνο αν η πράξη για την οποία ζητείται η άρση της ασυλίας συνδέεται με την πολιτική ή κοινοβουλευτική δραστηριότητα του Βουλευτή ή η δίωξη ή η μήνυση ή η έγκληση υποκρύπτει πολιτική σκοπιμότητα.
Τέλος, υπενθυμίζω ότι έχουμε δεχθεί επί των αιτήσεων άρσεις ασυλίας η Βουλή να αποφασίζει με ονομαστική ψηφοφορία για να αποφεύγεται η οποιαδήποτε σύγχυση στην καταμέτρηση των ψήφων και στην εξαγωγή του αποτελέσματος που θα μπορούσε να οδηγήσει σε αμφισβητήσεις των αποτελεσμάτων και για τη διευκόλυνση και μόνο της ονομαστικής ψηφοφορίας να καταρτίζεται ψηφοδέλτιο. Το ψηφοδέλτιο, στο οποίο κάθε συνάδελφος αναγράφει το όνομά του, την εκλογική του περιφέρεια και την Κοινοβουλευτική Ομάδα που ανήκει, θα καταχωρίζεται στα αντίστοιχα Πρακτικά. Ανταποκρινόμεθα έτσι στις διατάξεις του άρθρου 83 που απαιτεί φανερή ψηφοφορία.
Αφού, λοιπόν, ολοκληρωθεί η συζήτηση επί των περιπτώσεων της σημερινής ειδικής ημερήσιας διάταξης, θα προχωρήσουμε σε ονομαστική ψηφοφορία, όπως σας περιέγραψα. 
Η πρώτη υπόθεση αφορά στον συνάδελφο κ. Αργύριο Ντινόπουλο, η δεύτερη υπόθεση αφορά στον συνάδελφο κ. Μιλτιάδη Βαρβιτσιώτη και η τρίτη υπόθεση αφορά στον συνάδελφο κ. Βασίλειο Καπερνάρο. Οι λεπτομέρειες και των τριών υποθέσεων αναφέρονται στο σχετικό ενημερωτικό σημείωμα που διενεμήθη μαζί με την ειδική ημερήσια διάταξη. 
Επί της αιτήσεως που αφορά την υπόθεση του κ. Αργυρίου Ντινόπουλου υπάρχει συνάδελφος που ζητά τον λόγο, σύμφωνα με το άρθρο 108 του Κανονισμού;
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Εγώ θα ήθελα τον λόγο, κύριε Πρόεδρε.</ChairmanSpeech> 
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Ορίστε, κύριε συνάδελφε, έχετε τον λόγο.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, στις 14 Ιουνίου του 2012, τρεις ημέρες πριν τις εκλογές του Ιουνίου, ο συνάδελφος κ. Ντινόπουλος μιλώντας στον τηλεοπτικό σταθμό «ALPHA» σε πολιτική εκπομπή, εν γνώσει του διέδωσε ψευδή γεγονότα που αναφέρονται στο πρόσωπό μου, ικανά να πλήξουν την τιμή και την υπόληψή μου και παράλληλα εξαπέλυσε προσωπική επίθεση με φράσεις απαξιωτικές και μειωτικές για την τιμή και την υπόληψή μου ως ανθρώπου, ως πανεπιστημιακού και ως -τότε- υποψηφίου Βουλευτού.
Δεν ήμουν εγώ παρών στη συγκεκριμένη συζήτηση. Εγώ βρισκόμουν τότε στην Κρήτη. 
Είπε τις εξής φράσεις ακριβώς και ακούστε, κυρίες και κύριοι συνάδελφοι: «Ο άνθρωπος...» -αναφερόταν σε μένα- «...ο οποίος προέτρεπε τους Έλληνες να παίξουν στο Χρηματιστήριο και ο οποίος ευαγγελιζόταν μια νέα άνοιξη στη Σοφοκλέους, ο άνθρωπος, δηλαδή, ο οποίος ήταν…» –προσέξτε- «…εκ των πρωτεργατών και σε θεωρητικό επίπεδο του εγκλήματος του Χρηματιστηρίου, είναι ο οικονομικός γκουρού του κ. Καμμένου.»
Πρώτον, διέστρεψε τελείως το περιεχόμενο της συνέντευξης που έδωσα το 2000. 
Δεύτερον, το απόσπασμα το οποίο ανέγνωσε αφορούσε ερώτηση που απευθυνόταν στο τι πρέπει να κάνουν οι θεσμικοί και οι ξένοι επενδυτές. Έλεγε: «Γιατί οι ξένοι επενδυτές και κυρίως οι θεσμικοί, δεν επενδύουν στο Χρηματιστήριο;» και απήντησα.
Τρίτον, με κατηγορεί ότι εγώ εν γνώσει μου προέτρεψα τους μικροεπενδυτές να παίξουν στο Χρηματιστήριο. Όπως ξέρετε, όσες προτροπές έγιναν για να υπάρξει άνοδος του Χρηματιστήριου, έγιναν το 1998 και το 1999. Μάλιστα, ο εγκλωβισμός όσων μικροεπενδυτών υπήρξαν ήταν τον Σεπτέμβριο του 1999. Τη συνέντευξη τη συγκεκριμένη εγώ την έδωσα τον Μάρτιο του 2000, δηλαδή σε ανύποπτο χρόνο,.
Τρίτον, αναφερόμουν σ’ αυτήν τη συνέντευξη και έλεγα ακριβώς τα αντίθετα. Έλεγα ότι τα κόμματα πρέπει να μείνουν μακριά από το Χρηματιστήριο και ταυτόχρονα πρέπει να ληφθούν θεσμικά μέτρα για την εξυγίανση του Χρηματιστηρίου, την προστασία των μικροεπενδυτών και των μικρομετόχων και ότι πρέπει να γίνει χτύπημα των ολιγοπωλιακών καταστάσεων που επικρατούν στο Χρηματιστήριο και των κερδοσκοπικών λόμπι, τα οποία αξιοποιούν την ισχυρή τους θέση.
Άλλο σημείο της συνέντευξης: «Η έννοια εγκλωβισμός απηχεί κερδοσκοπικές λογικές». Άλλο σημείο: «Να εξετάζεται ο φάκελος από την Επιτροπή Κεφαλαιαγοράς και να αναλαμβάνονται συγκεκριμένες οικονομικές δεσμεύσεις έναντι των επενδυτών και να υπάρχει δυνατότητα των μικρομετόχων να προβαίνουν σε αυτοδύναμη έρευνα των στοιχείων που αναγράφουν οι εταιρείες». 
Αυτά έλεγα στη συνέντευξη. Είναι εδώ, στη διάθεσή σας. Επίσης, έλεγα, «πρέπει να γίνει έλεγχος, πρόληψη, αποτελεσματικές παρεμβάσεις για το χτύπημα της κερδοσκοπίας και την προστασία των μικροεπενδυτών». Ο συνάδελφος, από τα παραπάνω, έβγαλε το συμπέρασμα, το οποίο ακούσατε. 
Επιπλέον, το 2000 εγώ προσωπικά δεν είχα κανένα θεσμικό ρόλο που να μπορώ να επηρεάσω με τις απόψεις μου τους μικροεπενδυτές, οι οποίοι είχαν ήδη εγκλωβιστεί. Παραπέρα, αξιοποίησε διάφορες άλλες εκφράσεις. Επί τέσσερα συνεχή σημεία στη συνέντευξη που έδωσε, στη συζήτηση, έλεγε: «Ψηφίστε να βγει ο Μαριάς, ο πασόκος, ο άνθρωπος του Χρηματιστηρίου». Δηλαδή, θεωρούσε ότι εγώ είχα τέτοια επιρροή το 2000, ήμουν τόσο γνωστός, που κατηύθυνα όλη τη χώρα να παίξει στο Χρηματιστήριο! Είπε τέσσερις φορές τη λέξη: «Ωραία, βάλτε το Μαριά του Χρηματιστηρίου». 
Αυτές, λοιπόν, οι εξυβριστικές και συκοφαντικές εκφράσεις αντιλαμβάνεστε ότι ειπώθηκαν προεκλογικά με συγκεκριμένο στόχο. 
Και εξηγούμαι: Είναι γνωστό ότι είχα πολιτική και κοινωνική δραστηριότητα με το ΠΑΣΟΚ, με το κοινωνικό ΠΑΣΟΚ, το οποίο έδωσε αγώνες, με το πατριωτικό ΠΑΣΟΚ, το οποίο έδωσε αγώνες. Καμμία σχέση όμως δεν είχα με το εκσυγχρονιστικό ΠΑΣΟΚ, το οποίο διέλυσε τη χώρα και το οποίο μετά το 2010, εν προκειμένω, υπέγραψε το μνημόνιο και γι’ αυτό το κατήγγειλα και αποχώρησα. 
Η συγκεκριμένη, λοιπόν, δραστηριότητα του συναδέλφου, ο οποίος τρεις ημέρες πριν τις εκλογές έρχεται και λέει όλα αυτά τα συκοφαντικά και ψευδή, αντιλαμβάνεστε ότι δημιούργησε τεράστιο πρόβλημα. 
Κύριε Πρόεδρε, παρακαλώ λίγο ησυχία, γιατί σε λίγο δεν θα μπορούμε να μιλήσουμε!</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Παρακαλώ, ησυχία!
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Μπαίνει το ερώτημα, πώς ένας απλός πολίτης –γιατί εν προκειμένω βρισκόμασταν σε προεκλογική περίοδο – μπορεί να προστατευτεί;
Δεν έχω κανένα αντικείμενο δικομανίας. Εάν ο συνάδελφος ανακαλέσει και μάλιστα πανηγυρικά σε αυτήν την αίθουσα, δεν έχω κανένα λόγο να συνεχίσουμε αυτή την ιστορία. 
Αλλά, όταν έρχεται η επιτροπή και προτείνει, ομοφώνως μάλιστα, να μη γίνει η άρση της ασυλίας, όταν αυτά τα οποία σας ανέγνωσα είναι ανηρτημένα στο «You Tube» και μπορεί κάθε ένας και σήμερα και κάθε στιγμή να τα ακούει, ποια είναι η δυνατότητα προστασίας ενός πολίτη και τώρα εν προκειμένω ενός Βουλευτή; 
Κυρίως, κύριε Πρόεδρε, με ποια κριτήρια προχώρησε η επιτροπή; Γιατί δεν με κάλεσε και εμένα να τοποθετηθώ επί του θέματος; 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Τελειώνω, κύριε Πρόεδρε. 
Μου απήντησαν ότι η επιτροπή έχει τον φάκελο και βλέπει. Μάλιστα. Στον φάκελο, λοιπόν, της συγκεκριμένης υποθέσεως υπάρχει το διαβιβαστικό μόνο της εισαγγελίας και η μήνυση. Άρα, λοιπόν, εκεί δεν παρουσιάστηκαν τα θέματα, γιατί θα σας διαβάσω πώς παρουσιάστηκαν τα ζητήματα από τον κύριο Πρόεδρο.</ChairmanSpeech> 
 ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Κύριε συνάδελφε, παρακαλώ, ολοκληρώστε.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Τελειώνω. 
Λέει, λοιπόν, ο κύριος προεδρεύων της επιτροπής στην έκκληση εκ μέρους του κ. Μαριά: «Διότι σε μια τηλεοπτική εκπομπή ο κ. Ντινόπουλος χαρακτήρισε πασόκο τον κ. Μαριά». Αυτό είπα; Αυτό σας διάβασα; 
Και συνεχίζει: «Ο κ. Ντινόπουλος συνομιλώντας κ.λπ., είπε αυτά θέλοντας να δώσει μια έμφαση. Αναφερόμενος στον κ. Μαριά είπε ότι ο κ. Μαριάς είπε αυτά».
Και εγώ υπέβαλα μήνυση για συκοφαντική δυσφήμιση -προσέξτε τι είπατε, κύριε Πρόεδρε- όχι γιατί δεν το είπε, αλλά γιατί το είπε, λέει, διαφορετικά. Δεν αναφέρατε όλες αυτές τις φράσεις που ανέφερα εγώ. 
Επομένως εγώ δεν θα πάω να πω εκφράσεις με ποιον τρόπο αποφάσισε η επιτροπή ή αν παραπλανήθηκε. Σας ανέγνωσα αναλυτικά τι έχω πει, τι είπε ο συνάδελφος και πείτε μου από όλα αυτά αν βγάζετε εσείς το συμπέρασμα που έβγαλε. Και πείτε μου, επίσης, με ποιον τρόπο θα υπάρξει προστασία ενός πολίτη, ενός, εν προκειμένω, πολίτη στο προεκλογικό πεδίο, αν δεν γίνει άρση ασυλίας και εάν δεν αποκατασταθεί η αλήθεια. Επομένως…</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Τελειώνετε, παρακαλώ, κύριε συνάδελφε. Ομιλείτε σχεδόν δέκα λεπτά.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κλείνοντας, κύριε Πρόεδρε, το ξαναλέω: Σήμερα και εδώ για πρώτη φορά μου δόθηκε η ευκαιρία να αποκαταστήσω την αλήθεια, την ώρα που το βίντεο είναι αναρτημένο επί δύο χρόνια στο διαδίκτυο και παίζει συνεχώς και συνεχώς προσβάλλομαι.</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Τελειώνετε, παρακαλώ, κύριε συνάδελφε.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Πιστεύω ότι ο κύριος συνάδελφος πρέπει να αποδεχθεί την άρση για να εκκαθαριστεί η υπόθεση, εκτός και εάν δηλώσει ο ίδιος ότι αυτά που είπε τα ανακαλεί. Από εκεί και πέρα το θέμα για εμένα και πολιτικά και σε σχέση με τις διεκδικήσεις θα έχει κλείσει.</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Ευχαριστώ πολύ.
Επειδή αναφερθήκατε, κύριε Μαριά, στον Πρόεδρο της Επιτροπής θα πρέπει να σας πω τα εξής:
 Πρώτον στους συναδέλφους της επιτροπής τίθεται υπ’ όψιν ολόκληρος ο φάκελος, όπως είναι, και όχι μόνον η πρόσκλησις. Άρα μέσα στον φάκελο που έλαβαν υπ’ όψιν οι συνάδελφοι ήταν και η μήνυσή σας και όποιο άλλο στοιχείο είχατε επικαλεστεί. 
Δεύτερον, θα πρέπει να σας πω ότι η απόφαση της επιτροπής ήταν ομόφωνη. Όλοι οι εκπρόσωποι των κομμάτων που συμμετέχουν στην επιτροπή αποφάσισαν ότι δεν συντρέχει περίπτωση άρσης της ασυλίας του συναδέλφου.
Τρίτον, δεν προβλέπεται από τον Κανονισμό να καλείται στην επιτροπή ο μηνυτής.</ChairmanSpeech>
<Speech><Parlmember>ΑΠΟΣΤΟΛΟΣ ΚΑΚΛΑΜΑΝΗΣ</Parlmember>: Κύριε Πρόεδρε, μπορώ να έχω τον λόγο;</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Ορίστε, κύριε Πρόεδρε, παρακαλώ.</ChairmanSpeech>
<Speech><Parlmember>ΑΠΟΣΤΟΛΟΣ ΚΑΚΛΑΜΑΝΗΣ</Parlmember>: Ευχαριστώ πολύ.
Σας παρακαλώ πολύ, κύριε Πρόεδρε, να φροντίσουμε όλοι ώστε αυτή η Αίθουσα να μη λειτουργεί σαν ένα καφενείο. 
Ο Κανονισμός είναι σαφής. Μόνον όποιος είναι αντίθετος στο αίτημα του εισαγγελέως…
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Ομιλεί και ο Κοινοβουλευτικός Εκπρόσωπος.</Speech>
<Speech><Parlmember>ΑΠΟΣΤΟΛΟΣ ΚΑΚΛΑΜΑΝΗΣ</Parlmember>: Κύριε Πρόεδρε, χίλιους τρόπους μπορεί να βρει κανείς να αρχίζει να βάλλει κατά πάντων. Εδώ ο κύριος συνάδελφος εξαπολύει μύδρους εναντίον του κόμματος στο οποίο ανήκω και στο οποίο κατά περιόδους –δεν ξέρω πώς τέλος πάντων- κάπου ήταν και αυτός στο ΠΑΣΟΚ.
 Πώς είναι δυνατόν να παραβιάζουμε τον Κανονισμό; Μόνο ο κ. Ντινόπουλος μπορεί να πάρει το λόγο και όποιος…
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Και ο Κοινοβουλευτικός Εκπρόσωπος δικαιούται.</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Παρακαλώ πολύ, κύριε συνάδελφε.</ChairmanSpeech>
<Speech><Parlmember>ΑΠΟΣΤΟΛΟΣ ΚΑΚΛΑΜΑΝΗΣ</Parlmember>: Γιατί θορυβεί ο κύριος;</Speech> 
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Σας παρακαλώ πολύ, κύριε συνάδελφε.</ChairmanSpeech>
<Speech><Parlmember>ΑΠΟΣΤΟΛΟΣ ΚΑΚΛΑΜΑΝΗΣ</Parlmember>: Κύριε Πρόεδρε, εγώ παρακαλώ μόνο σε αυτό: Να μην επικαλούμεθα μία άλλη ιδιότητα για να παρακάμπτουμε αυτό που λέει ο Κανονισμός διότι τότε πρέπει να καλούμε και κάθε Έλληνα πολίτη που καταθέτει μία μήνυση σε κάποιον από εμάς να έλθει να στη στηρίξει.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Και ο Κοινοβουλευτικός Εκπρόσωπος. Το ξέρει αυτό.</Speech>
<Speech><Parlmember>ΑΠΟΣΤΟΛΟΣ ΚΑΚΛΑΜΑΝΗΣ</Parlmember>: Κάνετε λάθος. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, θα ήθελα το λόγο. Σας παρακαλώ πολύ.</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Κύριε συνάδελφε, κακώς σας έδωσα το λόγο. Έχει δίκιο ο κύριος Πρόεδρος. Στον Κοινοβουλευτικό Εκπρόσωπο δίδεται ο λόγος μετά τους τυχόν ομιλητάς. Ομιλητές άλλοι δεν υπήρχαν επί του θέματος. Δεν έπρεπε να σας δώσω το λόγο, αλλά εν πάση περιπτώσει, έχετε ένα έννομο συμφέρον, και γι’ αυτό σας έδωσα το λόγο. Και εσείς επανέρχεστε. Δεν σας δίνω το λόγο. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Θα μιλήσω μετά.</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Δεν έχετε δευτερολογία.
Επί της υποθέσεως που αφορά το συνάδελφο Μιλτιάδη Βαρβιτσιώτη θέλει κάποιος το λόγο;</ChairmanSpeech>
<Speech><Parlmember>ΑΡΓΥΡΗΣ ΝΤΙΝΟΠΟΥΛΟΣ</Parlmember>: Εγώ δεν θα μιλήσω, κύριε Πρόεδρε;</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Δεν μου ζητήσατε το λόγο, κύριε συνάδελφε. 
Ορίστε, έχετε το λόγο για πέντε λεπτά.</ChairmanSpeech>
<Speech><Parlmember>ΑΡΓΥΡΗΣ ΝΤΙΝΟΠΟΥΛΟΣ</Parlmember>: Ο κ. Μαριάς μετέτρεψε την Αίθουσα του Κοινοβουλίου σε αίθουσα επαρχιακού δικαστηρίου και δη πταισματοδικείου. 
Πράγματι σε εκείνη τη συνέντευξή μου είχα πει ότι ο κ. Μαριάς, παραμονές των εκλογών του 2000 σε συνέντευξή του, την οποία επεκαλέσθη, έλεγε ότι μετά τις εκλογές του 2000, θα επακολουθήσει μια νέα άνθιση του χρηματιστηρίου ύστερα από τη μεγαλειώδη νίκη του Κώστα Σημίτη. Ήταν ο κ. Μαριάς, λοιπόν, που σήμερα παρουσιάζεται ως εχθρός των εκσυγχρονιστών του ΠΑΣΟΚ, ο οποίος τότε έλεγε αυτά που σας προανέφερα. 
Όμως, κυρίες και κύριοι συνάδελφοι, δεν θα σταθώ στα επιχειρήματα αυτά, γιατί το θέμα κατά την άποψή μου είναι σοβαρότερο. Έρχεται ο Κοινοβουλευτικός Εκπρόσωπος ενός κόμματος -που έχει απευθύνει προς τους Βουλευτές της Συμπολίτευσης τις χειρότερες ύβρεις, δοσίλογοι, προδότες, Τσολάκογλου, κρεμάλες- του οποίου ο Αρχηγός προέτρεπε τους πολίτες να λιντσάρουν τον δήμαρχό τους…</Speech> 
<Speech><Parlmember>ΠΑΝΑΓΙΩΤΗΣ ΛΑΦΑΖΑΝΗΣ</Parlmember>: Κύριε Πρόεδρε, τι σχέση έχουν αυτά τώρα;</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Κύριε Ντινόπουλε, επί του θέματος, σας παρακαλώ, στις αντιρρήσεις σας.</ChairmanSpeech>
 <Speech><Parlmember>ΑΡΓΥΡΗΣ ΝΤΙΝΟΠΟΥΛΟΣ</Parlmember>: …έρχεται ο Κοινοβουλευτικός Εκπρόσωπος ενός κόμματος του οποίου ο Αρχηγός και οι Βουλευτές αντιμετωπίζουν περιπτώσεις άρσεις της ασυλίας τους για μείζονα οικονομικά εγκλήματα, για τα οποία βεβαίως θα αποφανθεί η δικαιοσύνη.</Speech>
<Speech><Parlmember>ΠΑΝΟΣ ΚΑΜΜΕΝΟΣ</Parlmember> (Πρόεδρος των Ανεξάρτητων Ελλήνων): Τι λέτε, κύριε; Ποιος;
Κύριε Πρόεδρε, ζητώ το λόγο.</Speech> 
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Κύριε Ντινόπουλε, επί του ζητήματος, επί της υποθέσεώς σας. Αφήστε τα υπόλοιπα.</ChairmanSpeech> 
<Speech><Parlmember>ΑΡΓΥΡΗΣ ΝΤΙΝΟΠΟΥΛΟΣ</Parlmember>: Τι προσπαθεί λοιπόν, να κάνει ο Κοινοβουλευτικός Εκπρόσωπος των ΑΝΕΛ; Προσπαθεί να πει –ακούστε!- το εξής: Δεν είμαστε μόνο εμείς για τους οποίους ζητείται η άρση της ασυλίας, είναι και άλλοι. Και για να το πετύχουμε, τι κάνουμε; Υποβάλουμε μια μήνυση, γιατί μας είπαν ότι είμαστε πασοκοι, ότι ανήκουμε στο ΠΑΣΟΚ, την εποχή που ήμασταν υποψήφιοι Βουλευτές του ΠΑΣΟΚ!
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Αυτά είναι ψέματα.</Speech> 
<Speech><Parlmember>ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΪΚ</Parlmember>: Είστε θρασύτατος!</Speech>
<Speech><Parlmember>ΑΡΓΥΡΗΣ ΝΤΙΝΟΠΟΥΛΟΣ</Parlmember>: Αντιλαμβάνομαι τον εκνευρισμό σας. 
Εγώ, κύριοι συνάδελφοι, έχω ταχθεί υπέρ της κατάργησης της ασυλίας των Βουλευτών. Το θέτω όμως ως ερώτημα όχι προσωπικό, αλλά θεσμικό. Τι γίνεται σε τέτοιες περιπτώσεις; Γιατί ο κ. Μαριάς τι έκανε; Μετέτρεψε τα πολιτικά επιχειρήματα σε ποινικά αδικήματα.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Ποια επιχειρήματα;</Speech>
<Speech><Parlmember>ΑΡΓΥΡΗΣ ΝΤΙΝΟΠΟΥΛΟΣ</Parlmember>: Αυτό, κύριοι συνάδελφοι, είναι η επιτομή των δικτατορικών καθεστώτων και δεν είναι τυχαίο ότι το συγκεκριμένο κόμμα, παρά το γεγονός ότι και εκεί τριχοτομήθηκε, δεν ψήφισε τη διακοπή χρηματοδότησης της Χρυσής Αυγής. 
(Θόρυβος-Διαμαρτυρίες από την πτέρυγα των ΑΝΕΛ)
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Είστε προκλητικός.</Speech>
<Speech><Parlmember>ΑΡΓΥΡΗΣ ΝΤΙΝΟΠΟΥΛΟΣ</Parlmember>: Αγαπητέ, κύριε Μαριά, στις προσεχείς εκλογές, όταν θα σας πω ότι κάποτε ανήκατε στο κόμμα του κ. Καμμένου, γιατί είστε ο μετρ της πολιτικής κωλοτούμπας, δεν ξέρω αν αυτό θα είναι δικό μου πλημμέλημα ή δικό σας πολιτικό κακούργημα. 
(Χειροκροτήματα από την πτέρυγα της Νέας Δημοκρατίας)</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Το λόγο έχει ζητήσει ο κ. Καμμένος. Θα σας παρακαλούσα να μην «ανεβάσουμε» τόσο πολύ το ζήτημα, έληξε. 
Κύριε Καμμένο, έχετε το λόγο.</ChairmanSpeech>
<Speech><Parlmember>ΠΑΝΟΣ ΚΑΜΜΕΝΟΣ</Parlmember> (Πρόεδρος των Ανεξάρτητων Ελλήνων): Κύριε Πρόεδρε, κατ’ αρχάς καλώ τον κ. Ντινόπουλο να πει αυτήν τη στιγμή ενώπιον του Σώματος για ποιο οικονομικό ζήτημα ζητήθηκε η ασυλία μου, αλλιώς να ζητήσει τώρα συγγνώμη. 
Δεν υπάρχει ούτε ένα αίτημα για άρση ασυλίας μου για οικονομικό θέμα. Ζητείται η άρση ασυλίας μου για το θέμα που αφορά τις δηλώσεις για τον κ. Πάχτα που έκανα σε ιδιωτική συζήτηση, όταν ο αρχηγός του και Πρωθυπουργός της χώρας σε συνέντευξη στη «REAL NEWS» την Κυριακή προέτρεψε τους Βουλευτές να ρίξουν χειροβομβίδες στα καφενεία.
(Θόρυβος στην Αίθουσα)
Και ερωτώ: Τι διαφορά έχει μία συζήτηση η οποία ποινικοποιείται για λιντσάρισμα που υπάρχει σε δέκα ανακοινώσεις της Νέας Δημοκρατίας και για ποιο λόγο οι δημοσιογράφοι που τα έπαιρναν από το Ταχυδρομικό Ταμιευτήριο κι έγιναν Βουλευτές έρχονται τώρα εδώ να συκοφαντήσουν από έδρας;
(Χειροκροτήματα από την πτέρυγα των ΑΝΕΛ)</Speech>
<Speech><Parlmember>ΦΩΤΕΙΝΗ ΠΙΠΙΛΗ</Parlmember>: Ονόματα! Ονόματα!
(Θόρυβος στην Αίθουσα-Κωδωνοκρουσίες)</Speech>
<Speech><Parlmember>ΠΑΝΟΣ ΚΑΜΜΕΝΟΣ</Parlmember> (Πρόεδρος των Ανεξάρτητων Ελλήνων): Σας καλώ ως Πρόεδρο και Πρόεδρο της επιτροπής να πείτε εάν υπάρχει μία υπόθεση για οικονομικό ζήτημα στο όνομά μου. Να τον ανακαλέσετε στην τάξη και να σταματήσει η προσπάθεια λασπολόγησης των πολιτικών αντιπάλων.
Στη δε βιομηχανία μηνύσεων έχουν προχωρήσει για πολιτικές δηλώσεις οι νεοφασίστες που μάζεψε ο κ. Σαμαράς στο κόμμα της Νέας Δημοκρατίας.
(Διαμαρτυρίες από την πτέρυγα της Νέας Δημοκρατίας)
(Κωδωνοκρουσίες)</Speech>
<Speech><Parlmember>ΗΛΙΑΣ ΒΛΑΧΟΓΙΑΝΝΗΣ</Parlmember>: Αυτό δεν είναι ύβρις;</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Σας παρακαλώ, τι είναι αυτά τα οποία λέτε;</ChairmanSpeech>
<Speech><Parlmember>ΑΘΑΝΑΣΙΟΣ ΜΠΟΥΡΑΣ</Parlmember>: Τι είναι αυτά, κύριε Πρόεδρε;</Speech>
<Speech><Parlmember>ΔΗΜΗΤΡΙΟΣ ΧΡΙΣΤΟΓΙΑΝΝΗΣ</Parlmember>: Να ανακαλέσει ο κ. Καμμένος!</Speech>
<Speech><Parlmember>ΗΛΙΑΣ ΒΛΑΧΟΓΙΑΝΝΗΣ</Parlmember>: Τα πάντα έχουν όρια!</Speech>
<Speech><Parlmember>ΠΑΝΟΣ ΚΑΜΜΕΝΟΣ</Parlmember> (Πρόεδρος των Ανεξάρτητων Ελλήνων): Αυτές οι άρσεις ασυλίας οι οποίες δεν γίνονται δεκτές…</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Κύριε Πρόεδρε!</ChairmanSpeech>
<Speech><Parlmember>ΠΑΝΟΣ ΚΑΜΜΕΝΟΣ</Parlmember> (Πρόεδρος των Ανεξάρτητων Ελλήνων): …εν συνεχεία μετατρέπεται…</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Κύριε Πρόεδρε!</ChairmanSpeech>
<Speech><Parlmember>ΠΑΝΟΣ ΚΑΜΜΕΝΟΣ</Parlmember> (Πρόεδρος των Ανεξάρτητων Ελλήνων): … ο πολιτικός διάλογος σε ποινική απειλή.</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Παρακαλώ, κύριε Πρόεδρε, αυτήν τη φράση…
(Διαμαρτυρίες από την πτέρυγα της Νέας Δημοκρατίας)</ChairmanSpeech>
<Speech><Parlmember>ΠΑΝΟΣ ΚΑΜΜΕΝΟΣ</Parlmember> (Πρόεδρος των Ανεξάρτητων Ελλήνων): Κύριε Πρόεδρε, κλείνω.
Θα ανακαλέσει τώρα ο κ. Ντινόπουλος για το ψεύδος που είπε για οικονομικές υποθέσεις που εκκρεμούν στη Βουλή για άρση ασυλίας μου. Εάν υπάρχει έστω και μία να την αναφέρει τώρα κι εσείς να καταθέσετε τη δικογραφία.
Και δεύτερον, έχετε υποχρέωση να ενημερώσετε προσωπικά το Σώμα. Δεν μπορεί να βγαίνει ο καθένας από το Βήμα της Βουλής και να πετάει ατιμωρητί τόνους λάσπης. Συμφέρον έχουν να το κάνουν οι εκδότες που έχουν πτωχεύσει και συνεχίζετε παράνομα να τους χρηματοδοτείτε, οι ίδιοι που έπαιρναν τις επιχορηγήσεις που Ταχυδρομικού Ταμιευτηρίου και της Τράπεζας Πειραιώς για να υπηρετούν την Κυβέρνηση.
Σας δηλώνουμε ότι εάν ο σκοπός της Κυβέρνηση είναι να ποινικοποιήσει την Αντιπολίτευση και να μας βάλετε όλους φυλακή, είμαστε έτοιμοι να το υποστούμε και να αντισταθούμε όπως προβλέπει το άρθρο 120 του Συντάγματος!
(Χειροκροτήματα από την πτέρυγα των ΑΝΕΛ)</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Κύριε Πρόεδρε, να παρακαλέσω να μην παραμείνει στα Πρακτικά η φράση «οι νεοφασίστες που μάζεψε στο κόμμα του». Έχω την αίσθηση ότι…</ChairmanSpeech>
<Speech><Parlmember>ΠΑΡΙΣ ΚΟΥΚΟΥΛΟΠΟΥΛΟΣ</Parlmember>: Και τα περί φυλακής!</Speech>
<Speech><Parlmember>ΦΩΤΕΙΝΗ ΠΙΠΙΛΗ</Parlmember>: Να μη διαγραφούν! Γιατί να διαγραφούν; Είναι ιστορικά ντοκουμέντα για το μέλλον, για τους λαϊκιστές…</Speech>
<Speech><Parlmember>ΠΑΝΟΣ ΚΑΜΜΕΝΟΣ</Parlmember> (Πρόεδρος των Ανεξάρτητων Ελλήνων): Απαντήστε μου ως Πρόεδρος της επιτροπής, αν υπάρχει έστω και μία υπόθεση για οικονομικό θέμα που εκκρεμεί στο όνομά μου.</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Κύριε Πρόεδρε, είπατε μία φράση η οποία δεν είναι για την Αίθουσα αυτή. Θα παρακαλέσω…</ChairmanSpeech>
<Speech><Parlmember>ΠΑΝΟΣ ΚΑΜΜΕΝΟΣ</Parlmember> (Πρόεδρος των Ανεξάρτητων Ελλήνων): Σας ερωτώ, κύριε Πρόεδρε, υπάρχει έστω και μία υπόθεση, ναι ή όχι;</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Λοιπόν, τελειώσαμε κύριε Πρόεδρε. Εγώ σας λέω ότι ως αρχηγός κόμματος δεν πρέπει να επιμείνετε να παραμείνει η φράση αυτή. Αν θέλετε παραμένει.</ChairmanSpeech>
<Speech><Parlmember>ΠΑΝΟΣ ΚΑΜΜΕΝΟΣ</Parlmember> (Πρόεδρος των Ανεξάρτητων Ελλήνων): Απαντήστε μου, κύριε Πρόεδρε!</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Επί της υποθέσεως που αφορά τον κ. Βαρβιτσιώτη…</ChairmanSpeech>
<Speech><Parlmember>ΕΛΕΝΑ ΚΟΥΝΤΟΥΡΑ</Parlmember>: Έχετε υποχρέωση να απαντήσετε.</Speech> 
<Speech><Parlmember>ΠΑΝΟΣ ΚΑΜΜΕΝΟΣ</Parlmember> (Πρόεδρος των Ανεξάρτητων Ελλήνων): Έχετε υποχρέωση, κύριε Πρόεδρε!
(Διαμαρτυρίες από την πτέρυγα των ΑΝΕΛ-Κωδωνοκρουσίες)</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Δεν έχω καμμία υποχρέωση να απαντήσω σε κανέναν! Σας παρακαλώ!
Η Κοινοβουλευτική Εκπρόσωπος της Νέας Δημοκρατίας έχει το λόγο. 
(Διαμαρτυρίες από την πτέρυγα των ΑΝΕΛ-Κωδωνοκρουσίες)</ChairmanSpeech>
<Speech><Parlmember>ΣΟΦΙΑ ΒΟΥΛΤΕΨΗ</Parlmember>: Κύριε Πρόεδρε, δεν θα ελάμβανα το λόγο…</Speech> 
<Speech><Parlmember>ΠΑΝΟΣ ΚΑΜΜΕΝΟΣ</Parlmember> (Πρόεδρος των Ανεξάρτητων Ελλήνων): Απαντήστε όμως!</Speech>
<Speech><Parlmember>ΕΛΕΝΑ ΚΟΥΝΤΟΥΡΑ</Parlmember>: Έχετε υποχρέωση να απαντήσετε!</Speech>
<Speech><Parlmember>ΣΟΦΙΑ ΒΟΥΛΤΕΨΗ</Parlmember>: Για σταματήστε λίγο…</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Έχω δώσει το λόγο στη συνάδελφο…</ChairmanSpeech>
<Speech><Parlmember>ΠΑΝΟΣ ΚΑΜΜΕΝΟΣ</Parlmember> (Πρόεδρος των Ανεξάρτητων Ελλήνων): Κύριε Πρόεδρε, να απαντήσετε τώρα αλλιώς θα είστε κι εσείς ένας συκοφάντης!</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Ορίστε, κυρία συνάδελφε.
(Διαμαρτυρίες από την πτέρυγα των ΑΝΕΛ)</ChairmanSpeech>
<Speech><Parlmember>ΣΟΦΙΑ ΒΟΥΛΤΕΨΗ</Parlmember>: Τι θα γίνει τώρα;</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Ορίστε, κυρία συνάδελφε, έχετε το λόγο.</ChairmanSpeech>
<Speech><Parlmember>ΣΟΦΙΑ ΒΟΥΛΤΕΨΗ</Parlmember>: Δεν μπορώ, κύριε Πρόεδρε.</Speech>
<Speech><Parlmember>ΙΩΑΝΝΗΣ ΔΗΜΑΡΑΣ</Parlmember>: Κύριε Πρόεδρε, σας παρακαλώ!</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Σας παρακαλώ, δεν έχετε το λόγο.</ChairmanSpeech>
<Speech><Parlmember>ΣΟΦΙΑ ΒΟΥΛΤΕΨΗ</Parlmember>: Δεν επιτρέπουν.</Speech>
<Speech><Parlmember>ΙΩΑΝΝΗΣ ΔΗΜΑΡΑΣ</Parlmember>: Με συγχωρείτε…</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Δεν έχετε τον λόγο, κύριε συνάδελφε!</ChairmanSpeech>
<Speech><Parlmember>ΙΩΑΝΝΗΣ ΔΗΜΑΡΑΣ</Parlmember>: Κύριε Πρόεδρε, θα ήθελα το λόγο επί της διαδικασίας και επί της ουσίας. Κάποιος Βουλευτής μας κατηγόρησε για σκάνδαλα.
Είναι έτσι, κύριε Πρόεδρε;</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Σας παρακαλώ πάρα πολύ! Εγώ δεν είμαι ούτε συνήγορος ούτε πρακτικογράφος κανενός. Το τι είναι ο καθένας δεν το ξέρω. Σας παρακαλώ! Έχετε ανάγκη πιστοποιητικών του Προεδρείου; Αν έχετε ανάγκη πιστοποιητικών, να μου το πείτε.</ChairmanSpeech>
<Speech><Parlmember>ΙΩΑΝΝΗΣ ΔΗΜΑΡΑΣ</Parlmember>: Μας κατηγόρησαν, κύριε Πρόεδρε!</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Σας παρακαλώ!
Ορίστε, κυρία συνάδελφε, έχετε το λόγο.</ChairmanSpeech>
<Speech><Parlmember>ΣΟΦΙΑ ΒΟΥΛΤΕΨΗ</Parlmember>: Κύριε Πρόεδρε, δεν θα ελάμβανα το λόγο, εάν δεν ακούγονταν μέσα σε αυτήν την Αίθουσα πολύ βαριές εκφράσεις σε σχέση με μία μικρή συζήτηση για άρση ασυλίας. Ενοχλούμαι πάρα πολύ και χαίρομαι που ακούω ότι θα μπουν κάποιοι κανόνες δεοντολογίας, διότι ο τρόπος με τον οποίο συμπεριφέρονται κάποιοι συνάδελφοι εδώ μέσα δεν είναι ότι δεν αρμόζει στο Κοινοβούλιο, αλλά δεν αρμόζει στην κοινωνία.
Αυτό το οποίο έχω να πω εκ μέρους της Νέας Δημοκρατίας, του κόμματός μου, είναι ότι το μόνο για το οποίο δεν μπορεί να κατηγορηθεί η Νέα Δημοκρατία είναι ότι έχει τάσεις νεοφασισμού. Αυτό το αποκρούουμε, το καταδικάζουμε, το καταδικάζει το σύνολο του ελληνικού λαού. Η Νέα Δημοκρατία, είναι το κόμμα που έλαβε μέρος ενεργά και πρωτοστάτησε στην αποκατάσταση της δημοκρατίας και οπωσδήποτε δεν δεχόμαστε τέτοιες κατηγορίες από κόμματα, όπως αυτό των ΑΝΕΛ, όπου υπήρξε περίπτωση που οι Βουλευτές του ένωσαν τις ψήφους τους με τους Βουλευτές της Χρυσής Αυγής μέσα στην ίδια κάλπη.
(Χειροκροτήματα από την πτέρυγα της Νέας Δημοκρατίας)</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Ορίστε, κύριε Χαλβατζή, έχετε το λόγο για πέντε λεπτά.</ChairmanSpeech>
<Speech><Parlmember>ΣΠΥΡΙΔΩΝ ΧΑΛΒΑΤΖΗΣ</Parlmember>: Κύριε Πρόεδρε, σχετικά με την υπόθεση του κ. Βαρβιτσιώτη…</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Όχι, δεν πήγαμε στην υπόθεση του κ. Βαρβιτσιώτη.</ChairmanSpeech>
<Speech><Parlmember>ΣΠΥΡΙΔΩΝ ΧΑΛΒΑΤΖΗΣ</Parlmember>: Μα, για αυτό είπατε.</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Όχι. Είμεθα ακόμα στην υπόθεση του κ. Ντινόπουλου.
Κάποιος άλλος θέλει να λάβει το λόγο;</ChairmanSpeech>
<Speech><Parlmember>ΠΑΝΟΣ ΚΑΜΜΕΝΟΣ</Parlmember> (Πρόεδρος των Ανεξάρτητων Ελλήνων): Κύριε Πρόεδρε, απαιτώ μία απάντηση του Προεδρείου.</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Κύριε Πρόεδρε, δεν έχετε το λόγο. Σας έδωσα το λόγο, σύμφωνα με τον Κανονισμό της Βουλής…</ChairmanSpeech>
<Speech><Parlmember>ΠΑΝΟΣ ΚΑΜΜΕΝΟΣ</Parlmember> (Πρόεδρος των Ανεξάρτητων Ελλήνων): Υπάρχει έστω και μία κατηγορία εις βάρος μου…</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Δεν το γνωρίζω, κύριε συνάδελφε.</ChairmanSpeech>
<Speech><Parlmember>ΠΑΝΟΣ ΚΑΜΜΕΝΟΣ</Parlmember> (Πρόεδρος των Ανεξάρτητων Ελλήνων): Σας ρωτώ αν ξέρετε, ως Πρόεδρος της Επιτροπής Δεοντολογίας αν υπάρχει έστω και μία καταγγελία εις βάρος μου.</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Δεν το γνωρίζω, κύριε Πρόεδρε. Ορίστε, πήρατε την απάντηση! Επιτέλους, αφήστε να λειτουργήσει η Βουλή! Επιτέλους!</ChairmanSpeech>
<Speech><Parlmember>ΠΑΝΟΣ ΚΑΜΜΕΝΟΣ</Parlmember> (Πρόεδρος των Ανεξάρτητων Ελλήνων): Ερωτώ αν υπάρχει στη γνώση της επιτροπής σας, αν συντρέχει οικονομικό θέμα. Αν δεν υπάρχει, οφείλει να ζητήσει συγγνώμη.</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Κύριοι συνάδελφοι, σας είπα ότι δεν γνωρίζω αυτήν τη στιγμή ποιες υποθέσεις εκκρεμούν στην Επιτροπή Δεοντολογίας και δεν μπορώ να δώσω απάντηση.</ChairmanSpeech>
<Speech><Parlmember>ΡΑΧΗΛ ΜΑΚΡΗ</Parlmember>: Γιατί το είπε;</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Μα, σας παρακαλώ, επιτέλους! Αν έχετε τόσο μεγάλη ανάγκη πιστοποιητικού εντιμότητας, τότε να δω και να το ξανασκεφθώ.</ChairmanSpeech>
<Speech><Parlmember>ΠΑΝΟΣ ΚΑΜΜΕΝΟΣ</Parlmember> (Πρόεδρος των Ανεξάρτητων Ελλήνων): Έτσι γίνεται όταν τον υπόδικο για τη «SIEMENS» τον βάζουν πρόεδρο της επιτροπής.</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Επί της υποθέσεως που αφορά τον κ. Βαρβιτσιώτη, παρακαλώ πάρα πολύ, θέλει κάποιος να λάβει το λόγο;</ChairmanSpeech>
<Speech><Parlmember>ΜΙΛΤΙΑΔΗΣ ΒΑΡΒΙΤΣΙΩΤΗΣ</Parlmember> (Υπουργός Ναυτιλίας και Αιγαίου): Κύριε Πρόεδρε, θα ήθελα το λόγο.</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Ορίστε, κύριε Βαρβιτσιώτη, έχετε το λόγο.</ChairmanSpeech>
<Speech><Parlmember>ΜΙΛΤΙΑΔΗΣ ΒΑΡΒΙΤΣΙΩΤΗΣ</Parlmember> (Υπουργός Ναυτιλίας και Αιγαίου): Κύριε Πρόεδρε, λυπάμαι που έχει μεταβληθεί η διαδικασία στην Αίθουσα του Κοινοβουλίου σε μία πολύ σοβαρή συζήτηση που αφορά την τιμή του καθενός που υπηρετεί το δημόσιο βίο και καταλαβαίνετε ότι είναι ιδιαίτερα κρίσιμη για όποιον έχει υπηρετήσει, όπως εγώ, αρκετά χρόνια σε αυτήν την Αίθουσα, για μια απόφαση που έχει λάβει στο πλαίσιο συλλογικών οργάνων και με την πολιτική μου ιδιότητα σήμερα να ζητείται η άρση της ασυλίας μου.
Για να είμαι πιο σαφής, θα ήθελα να σας πω κάτι. Νομίζω ότι είναι σημαντικό, πριν καταλήξει ο κάθε ένας και η κάθε μία στην ψήφο, να γνωρίζει γιατί ψηφίζει. Παρ’ ότι υπάρχει μία εισήγηση της επιτροπής η οποία σε πλειοψηφία προτείνει τη μη άρση της ασυλίας μου, θα ήθελα να ξεκαθαρίσω ορισμένα πράγματα προς όλους τους συναδέλφους και όσον αφορά το ιστορικό αλλά και γιατί σήμερα θα κρίνουν.
Πολιτεύθηκα παράλληλα με τη βουλευτική μου ιδιότητα και ως υποψήφιος Δήμαρχος Γλυφάδας και υπηρέτησα ως αρχηγός της αντιπολίτευσης έχοντας χάσει την πλειοψηφία του δήμου για μόλις τριάντα ψήφους, κρατώντας και τις δύο ιδιότητες. Δεν είναι λίγες οι φορές που οι συνάδελφοι σε προηγούμενες Συνόδους με θυμούνται να μιλώ σ’ αυτό το Βήμα ή στις επιτροπές, για θέματα που αφορούσαν το Δήμο της Γλυφάδας. Αντίστοιχα, στο δημοτικό συμβούλιο με θυμούνται να μεταφέρω αιτήματα και η πλειοψηφία του δημοτικού συμβουλίου –ανεξαρτήτως παρατάξεων- αισθανόταν ότι έχει μία φωνή στο Κοινοβούλιο. 
Το 2011, το δημοτικό συμβούλιο αποφάσισε να προβεί στην αγορά οικοπέδων για χώρους πρασίνου. Πρόκειται για οικόπεδα, τα οποία είχε δεσμεύσει ο δήμος το 1969 όταν γεννήθηκα και επί σαράντα δύο χρόνια δεν είχαν απαλλοτριωθεί. Οι ιδιοκτήτες είχαν αμετάκλητη απόφαση περί άρσης της απαλλοτριώσεως. 
Το δημοτικό συμβούλιο, στη συντριπτική του πλειοψηφία, με τις ψήφους τεσσάρων παρατάξεων από τις επτά που εκπροσωπούνταν, ψήφισε υπέρ της αγοράς αυτών των οικοπέδων, χρησιμοποιώντας χρήματα τα οποία μαζεύονται από ειδικό τέλος που πληρώνουν οι δημότες, το οποίο λέγεται «πρασινόσημο», έχει εισαχθεί το 1986 και μπορεί με απόφαση του δημοτικού συμβουλίου κάποιος να πληρώνει σε ένα δήμο 25% περισσότερα δημοτικά τέλη με μοναδικό στόχο την αγορά οικοπέδων και χώρου πρασίνου.
Αξιοποιώντας, λοιπόν, αυτά τα χρήματα αγοράσαμε. Τηρήσαμε όλες τις διαδικασίες που ορίζει ο «Καλλικράτης» –δηλαδή, εκτίμηση από το Σώμα Ορκωτών Εκτιμητών για την αξία, η οποία ήταν τότε στα 1.590 ευρώ το τετραγωνικό μέτρο, ενώ προσφέραμε στους ιδιοκτήτες σημαντικά χαμηλότερη τιμή στα 1.290 ευρώ που έγινε αποδεκτή- και στη συνέχεια, μετά από τον έλεγχο τίτλων, έγιναν και τα συμβόλαια.
Επί της αποφάσεως αυτής, η Αποκεντρωμένη Διοίκηση της Περιφέρειας Αττικής έχει κρίνει υπό δύο διαφορετικούς γενικούς γραμματείς. Έχει κρίνει και το τμήμα και η ολομέλεια του Ελεγκτικού Συνεδρίου, το οποίο τοποθετείται και στον τύπο και στην ουσία της υπόθεσης και λέει «ορθώς έπραξαν». 
Παρά ταύτα και λόγω και της δικής μου συμμετοχής στο δημοτικό συμβούλιο, κύριε Πρόεδρε, κάποιοι τοπικά αντιπολιτευόμενοι που ήθελαν να κερδίσουν δημοσιότητα εξαπολύοντας μύδρους κατά του Βουλευτή και σήμερα Υπουργού Βαρβιτσιώτη, αρθρογραφώντας συστηματικά και παρεμβαίνοντας συστηματικά στη δικαιοσύνη με άνω των είκοσι πέντε παρεμβάσεων, αναφορών και παραστάσεων –πόσες φορές, μάλιστα, με ιδιωτικές παραστάσεις ενώπιον των εισαγγελικών αρχών οι οποίοι παρίστανται και ως πολιτική αγωγή- σήμερα έχουν οδηγήσει αυτήν την υπόθεση ενώπιόν σας.
Κύριε Πρόεδρε, κυρίες και κύριοι συνάδελφοι, είμαι ανοιχτός σε οποιαδήποτε κριτική και σε οποιονδήποτε έλεγχο. Δεν είμαι ανοιχτός στη συκοφαντία και την αδικία. Θεωρώ ότι κάποια στιγμή, πρέπει να καταλάβουμε κάτι. Την πολιτική σου ιδιότητα, όταν δρας πολιτικά, ακόμα και αν έχεις δεύτερες και τρίτες ιδιότητες παράλληλα με τα βουλευτικά σου καθήκοντα συμμετέχοντας σε άλλα συλλογικά όργανα, δεν τη χάνεις. 
Με το ίδιο θάρρος που υπερασπίζομαι τις απόψεις μου εδώ και ψηφίζω δύσκολα μέτρα και δύσκολες αποφάσεις, με το ίδιο θάρρος, με το οποίο βάζω την υπογραφή μου ως Υπουργός σε αποφάσεις που επίσης έχουν δυσκολία να ληφθούν, με το ίδιο θάρρος συμμετείχα και στα κοινά πράγματα του δήμου, μη φοβούμενος, κύριε Πρόεδρε, ότι κάποια στιγμή οι αποφάσεις μου θα κρίνονταν με αυτόν τον τρόπο και μάλιστα με πολιτικό όφελος αυτών που παρακινούν τη δίωξη. Γι’ αυτό και θέλω να ευχαριστήσω την πλειοψηφία των μελών της επιτροπής που ομόφωνα πρότειναν τη μη άρση της ασυλίας μου.
Ευχαριστώ.</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Υπάρχει άλλος συνάδελφος που θέλει να λάβει το λόγο;</ChairmanSpeech>
<Speech><Parlmember>ΣΠΥΡΙΔΩΝ ΧΑΛΒΑΤΖΗΣ</Parlmember>: Εγώ, κύριε Πρόεδρε.</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Ορίστε, κύριε Χαλβατζή.</ChairmanSpeech>
<Speech><Parlmember>ΣΠΥΡΙΔΩΝ ΧΑΛΒΑΤΖΗΣ</Parlmember>: Κύριε Πρόεδρε, μελετήσαμε την υπόθεση. Το τελευταίο διάστημα έρχονται πολλές υποθέσεις ειδικά για δημοτικά συμβούλια. Θεωρούμε ότι εφόσον παραπέμπονται όλοι όσοι εψήφισαν υπέρ αυτής της απόφασης, ας πάει και ο κ. Βαρβιτσιώτης και τα δικαστήρια θα κρίνουν.</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Πρέπει να σας πω ότι δεν έχει παραπεμφθεί κανείς.</ChairmanSpeech> 
<Speech><Parlmember>ΣΠΥΡΙΔΩΝ ΧΑΛΒΑΤΖΗΣ</Parlmember>: Κύριε Πρόεδρε, πώς δεν παραπέμφθηκε;</Speech> 
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Όχι, δεν έχει παραπεμφθεί κανένας.</ChairmanSpeech>
<Speech><Parlmember>ΣΠΥΡΙΔΩΝ ΧΑΛΒΑΤΖΗΣ</Parlmember>: Στην επιτροπή κουβεντιάσαμε ότι παραπέμφθηκε.
(Θόρυβος - διαμαρτυρίες)</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Όχι, ο εισαγγελεύς ζητούσε την άδεια για την άσκηση της ποινικής διώξεως, όχι παραπομπής.
Επί της αιτήσεως που αφορά την υπόθεση του κ. Βασιλείου Καπερνάρου υπάρχει συνάδελφος που ζητά το λόγο σύμφωνα με το άρθρο 108 του Κανονισμού;</ChairmanSpeech>
<Speech><Parlmember>ΒΑΣΙΛΕΙΟΣ ΚΑΠΕΡΝΑΡΟΣ</Parlmember>: Εγώ θέλω το λόγο.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε…</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Ορίστε, κύριε Καπερνάρο, έχετε το λόγο.</ChairmanSpeech>
<Speech><Parlmember>ΒΑΣΙΛΕΙΟΣ ΚΑΠΕΡΝΑΡΟΣ</Parlmember>: Το γεγονός ότι ζητάω το λόγο, κύριε Πρόεδρε, σας ενδιαφέρει ιδιαιτέρως. Στο λόγο μου απευθύνομαι σε εσάς με πολύ σεβασμό, υπενθυμίζοντάς σας ότι την προηγούμενη φορά είχα απαιτήσει την άρση της ασυλίας μου και από την επιτροπή και από τη Βουλή.
Όμως τώρα, θέλω να σας κάνω γνωστό με ποιο τρόπο, ιδιαίτερα όσοι δεν είστε γνώστες περί τα νομικά, μπορεί να παρασυρθεί ο Έλληνας Βουλευτής από ένα έγγραφο που συνήθως υπάρχει για να ενημερώνει –και καλά!- τον προς ψήφιση ενεργούντα, με όχι τα αληθινά στοιχεία. 
Τι εννοώ; Υπάρχει ένα έγγραφο, που μπορείτε να λάβετε υπ’ όψιν σας, σας μιλώ όχι ως Καπερνάρος, αλλά ως Βουλευτής που ζητείται η ασυλία του, διότι στη θέση τη δική μου θα μπορούσε να είναι ο οποιοσδήποτε μη αρεστός και έτσι κατ’ αυτόν τον τρόπο να υπάρχει αυτό το πόρισμα, το οποίο υποτίθεται ότι ενημερώνει τον Βουλευτή τι πρέπει να ψηφίσει. 
Επειδή αυτό το έγγραφο είναι παραπλανητικό, θα αποκαλύψω για ποιο λόγο πρέπει να προστατεύσουμε την αξιοπρέπειά μας ως Βουλευτές και όχι μόνο την ατομική αξιοπρέπεια αλλά τη συλλογική. Μεγαλύτερη υποχρέωση είναι η υποχρέωση στη διατήρηση της συλλογικής αξιοπρέπειας, η οποία συνιστάται από την ατομική. Ενώνουμε τις ατομικές αξιοπρέπειες. Υπάρχει αυτό το έγγραφο το οποίο λέγεται «Αίτηση άρσης ασυλίας»
Κύριοι συνάδελφοι, έρχεται στον Πρόεδρο της Βουλή των Ελλήνων έγγραφο –σύμφωνα με το ν. 2523, για τη διωκόμενη αξιόποινη πράξη που προβλέπει ο νόμος- από το «Σώμα Δίωξης Ηλεκτρονικού Εγκλήματος». Επαναλαμβάνω, για όσους γνωρίζουν νομικά για το τι τυπικόν και ακριβές πρέπει να είναι το κλητευτήριον έγγραφο. Έρχεται έγγραφο που γράφει «από το Σώμα Δίωξης Ηλεκτρονικού Εγκλήματος». Είναι λάθος. Είναι δικονομικό λάθος. Είναι ανακριβές δικονομικά. Δεν ευσταθεί. 
Συνεπώς, δεν έχουμε «ηλεκτρονικού εγκλήματος», έχουμε «οικονομικού εγκλήματος». Έτσι έρχεται στη Βουλή από τις εισαγγελίες. 
(Θόρυβος στην Αίθουσα – Κωδωνοκρουσίες)
Προσπερνάω αυτό και μπαίνω στην ουσία. Εγώ, λοιπόν, μέμφομαι για χρήση του 2011 μη εκδοθείσες, τρεις περιπτώσεις, αξίας 3.500 ευρώ για δελτία παροχής υπηρεσιών –απευθύνομαι στους δικηγόρους που γνωρίζουν- δύο αποδείξεις παροχής υπηρεσιών του 2010 και τρεις του 2011 και μία ανακριβή. Γι’ αυτό σας διαβεβαιώ, δεν έχει γίνει έλεγχος. Δεν έχω απολογηθεί, δεν έχω πάει στοιχεία, δηλαδή καταργείται το άρθρο 20 παράγραφος 2 του Συντάγματος. Δεν πήγα δικαιολογητικούς λόγους και αποδεικτικά στοιχεία για να πω «δεν είναι έτσι ή είναι κάπως έτσι». Δεν έχω πάει μέχρι τώρα. Γιατί; Διότι δεν έχει περαιωθεί ο έλεγχος, τουλάχιστον όταν ζητήθηκε η άρση της ασυλίας μου. 
Τι έχουμε, λοιπόν; Κατηγορούμαι για φοροδιαφυγή 7.730 ευρώ –πλημμέλημα βέβαια αλλά αυτό είναι το ποσό- που υποτίθεται ότι φοροδιέφυγα και χρωστάω στο δημόσιο. Τι λέει ο νόμος; Ο ίδιος νόμος που παραπέμπει λέει – και κάνω μια παρένθεση εδώ, γιατί αυτό είναι το ζητούμενο δικονομικό που είπα να επιστραφεί ο φάκελος, να περαιωθεί ο έλεγχος και όταν έρθει στην επιτροπή, θα έρθω στην επιτροπή σας και θα ζητήσω την άρση ασυλίας μου- ότι, πρώτον, η μηνυτήρια αναφορά υποβάλλεται αμέσως με την ολοκλήρωση του ελέγχου. Εάν δεν έχει γίνει έλεγχος και δεν έχει ολοκληρωθεί, δεν υποβάλλεται η μηνυτήρια αναφορά. Άρα, πρώτη προϋπόθεση είναι να έχει ολοκληρωθεί ο έλεγχος. 
Η δεύτερη προϋπόθεση είναι η εξής: Λέει ο νόμος ότι η ποινική δίωξη δεν αρχίζει σε καμμία από τις ανωτέρω περιπτώσεις, επίσης, εάν αυτός κατά του οποίου πρόκειται να ασκηθεί αποδεικνύει ότι έχει έναντι του δημοσίου ή των Οργανισμών Τοπικής Αυτοδιοίκησης (ΟΤΑ) απαίτηση βέβαιη και εκκαθαρισμένη, ποσού ύψους ίσου ή μεγαλύτερου του ποσού των φόρων, τελών και εισφορών για τα οποία επρόκειτο να ασκηθεί δίωξη.
Προσέξτε τώρα και τι χαρτιά δίνω στην επιτροπή. Το πρώτο έγγραφο, είναι η αίτησή μου στις 11 Δεκεμβρίου 2013 που μιλάει για έλεγχο και εγώ τους ανέφερα: «Κοιτάξτε να δείτε, ζητώ να με καλέσετε το συντομότερο σε τακτικό φορολογικό έλεγχο, τα αποτελέσματα του οποίου εν συνεχεία να μου γνωστοποιήσετε όπως υποχρεούσθε». Στις 11 Δεκεμβρίου ζητάω τον έλεγχο. Έρχεται η ΔΟΥ, το Υπουργείο Οικονομικών στις 13 του μηνός και λέει: «Σας καλούμε, όπως εντός δύο ημερών από την κοινοποίηση της πρόσκλησης αυτής, θέσετε στη διάθεση του ελέγχου τα βιβλία και τα στοιχεία που τηρήσατε». Δηλαδή, το Δεκέμβριο με καλεί η ΔΟΥ να πάω τα έγγραφα, τα βιβλία και τα στοιχεία, που σημαίνει ότι δεν τα είχαν, που σημαίνει ότι δεν είχε αρχίσει ο έλεγχος!
(Θόρυβος στην Αίθουσα)</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Κύριοι συνάδελφοι, σας παρακαλώ, ησυχία.</ChairmanSpeech> 
<Speech><Parlmember>ΒΑΣΙΛΕΙΟΣ ΚΑΠΕΡΝΑΡΟΣ</Parlmember>: Ένα δεύτερο που θέλω να το ακούσετε προσεκτικά είναι το εξής: Όσον αφορά τον ΟΤΑ, σας διαβάζω απόδειξη για το εκκαθαρισμένο, για τη δεύτερη περίπτωση του νόμου που λέει ότι αν εγώ ζημίωσα το κράτος 7.730 ευρώ για τα οποία κατηγορούμαι, ακούστε τι έχω λαμβάνειν από το κράτος, που δεν πρέπει να ασκηθεί δίωξη. Το λέει ο ίδιος νόμος, με τον οποίο παραπέμπομαι για άρση ασυλίας και όποιο άλλο αδίκημα διέπραξα! Λέει λοιπόν: «Σε απάντηση της με αριθμό πρωτοκόλλου 22281/1-12-2011» -σε ανύποπτο χρόνο από αυτά, σε άσχετο χρόνο, αυτό ήταν για την προηγούμενη φορά που απαίτησα την άρση της ασυλίας μου σε σχέση με το Δήμο Ελληνικού, όπου στέλνουν στο Δήμο Αλίμου έγγραφο του νυν Δημάρχου κ. Ορφανού προς τον πρώην Δήμαρχο, τον κ. Κωνσταντίνο Ματζουράνη- «σας κάνουμε γνωστό ότι οι ανεξόφλητες οφειλές προς τον κ. Καπερνάρο Βασίλειο, ανέρχονται στο ποσό των 34.538,20 ευρώ και αφορούν τα έτη 2005 και 2006, όπως καταγράφονται στην κατάσταση των κεκλεισμένων χρήσεων του Δήμου Αλίμου έτους 2011. Ο Δήμαρχος Ορφανός Αθανάσιος». 
Δηλαδή, δεν πρέπει να ασκηθεί δίωξη αλλά με καλεί η ΔΟΥ να κάνουμε συμψηφισμό. Μου τα οφείλουν ακόμη.
Προχωράω, όμως.</Speech> 
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Κύριε συνάδελφε, ολοκληρώστε.</ChairmanSpeech> 
<Speech><Parlmember>ΒΑΣΙΛΕΙΟΣ ΚΑΠΕΡΝΑΡΟΣ</Parlmember>: Τελειώνω, κύριε Πρόεδρε. Και αφορά εσάς αυτό που θα πω.</Speech> 
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Εμένα;</ChairmanSpeech>
<Speech><Parlmember>ΒΑΣΙΛΕΙΟΣ ΚΑΠΕΡΝΑΡΟΣ</Parlmember>: Σημείωσα αυτό που είπατε, ότι η επιτροπή, λαμβάνει γνώση ολόκληρου του φακέλου της υπόθεσης. Σημείωσα και αυτό που είπε ο κ. Βαρβιτσιώτης –τον άκουσα ευλαβώς- ότι οι Βουλευτές που θα ψηφίσουν πρέπει να γνωρίζουν –πολύ σωστά- τι ψηφίζουν. 
Κύριε Πρόεδρε, αυτό που καλείται ως επιχείρημα κάθε φορά ο Βουλευτής να κάνει, δηλαδή να έρχεται να παίρνει αυτό εδώ το έγγραφο, να διαβάζει και να λέει ότι ενημερώθηκε, είναι παραπλανητικό. Διότι, όταν έρχεται ο κ. Βαρβιτσιώτης την ώρα της παροχής των αποδεικτικών του στοιχείων στην επιτροπή, εσείς λέτε -ακούστε με, κύριοι συνάδελφοι, για το πώς μπορείτε να παραπλανηθείτε- για την υπόθεση του κ. Βαρβιτσιώτη: «Στη συνέχεια η επιτροπή, δεδομένου ότι αφ’ ενός η πράξη που αποδίδεται στον Βουλευτή, κ. Μιλτιάδη Βαρβιτσιώτη, ανάγεται στα πολιτικά του εν γένει καθήκοντα και αφ’ ετέρου» –προσέξτε τι επικαλείται- «από τα έγγραφα που προσκομίστηκαν, αποκόμματα εφημερίδων, κ.λπ…». 
Αυτά που προσκομίζει ο κ. Βαρβιτσιώτης τα λαμβάνει υπ’ όψιν και τα περιλαμβάνει στο πόρισμα που μπορείτε να πάρετε. Ωστόσο, όμως, φαίνεται από τα Πρακτικά ότι εγώ δίνω έγγραφο: «Πρόσκληση ΔΟΥ ΙΓ’ Αθηνών, Αθήνα, 11-12-2013». Είναι το έγγραφο που σας διάβασα. 
Δίνω, λοιπόν, ως αποδεικτικό στοιχείο το έγγραφο του κ. Ορφανού, του Δημάρχου Αλίμου. Δίνω τρία έγγραφα που δεν υπήρχαν στη δικογραφία. Αυτά τα έγγραφα ο κ. Πρόεδρος, ως υπεύθυνος, δεν τα περιλαμβάνει στο θέμα του Καπερνάρου. Στο θέμα του κ. Βαρβιτσιώτη τα περιλαμβάνει τα έγγραφα. Για τον Καπερνάρο, όμως, ακούστε τι λέει ο κ. Πρόεδρος της επιτροπής: «Η επιτροπή άκουσε τον Βουλευτή, ο οποίος είχε προς τούτο προσκληθεί, άρθρο 83, κ.λπ., μελέτησε τη δικογραφία και ερεύνησε τα στοιχεία που συνοδεύουν την αίτηση, κ.λπ.». 
Δεν γίνεται καμμία αναφορά στα έγγραφα που προσκόμισα. Είχε αυτό πρακτική ωφελιμιστική στην επιτροπή; Βεβαίως. Γιατί; Ακούστε τι λέει ο κ. Μπόλαρης, προς τιμήν του. Είναι χρήσιμο πάλι για σας. Από τα Πρακτικά φαίνεται ποια κρίσιμα έγγραφα προσκόμισα και απεκρύβησαν από αυτό.</Speech> 
<Speech><Parlmember>ΠΑΝΟΣ ΚΑΜΜΕΝΟΣ</Parlmember> (Πρόεδρος των Ανεξάρτητων Ελλήνων): Αυτό είναι απάτη.</Speech> 
<Speech><Parlmember>ΒΑΣΙΛΕΙΟΣ ΚΑΠΕΡΝΑΡΟΣ</Parlmember>: Ο κ. Μπόλαρης, λοιπόν –τον οποίον ευχαριστώ ιδιαιτέρως γιατί τιμά τη θέση του και την αξιοπρέπειά του, θα ευχαριστήσω στο τέλος και άλλους- λέει: «Κύριε Πρόεδρε, πήρα τώρα στα χέρια μου τα έγγραφα που κατέθεσε ο κ. Καπερνάρος» είναι στις 11-12-2013, δηλαδή πριν από μια εβδομάδα. Η ΔΟΥ ΙΓ΄ Αθηνών λέει: «Σας καλούμε εντός δύο ημερών από την κοινοποίηση της πρόσκλησης να θέσετε στη διάθεση του ελέγχου τα βιβλία και στοιχεία που τηρήσατε στις εκθέσεις τάδε, με σκοπό τη διενέργεια επανελέγχου, με βάση τον αριθμό τάδε, εντολέας επανελέγχου αντίστοιχα, κ.λπ.». 
Θέλω εδώ να γίνει αντιληπτό ότι είναι θέμα ουσίας. Ξεχάστε τον Καπερνάρο και πηγαίνετε στον οποιονδήποτε πολίτη. Τον στέλνουν σε δικογραφία, χωρίς να υπάρχει ολοκλήρωση και περαίωση του ελέγχου. Αυτό είναι όλο το ζήτημα. Το ζήτημα δεν είναι διαδικαστικό. Είναι συνταγματικό. Μπορούν, δηλαδή, να στείλουν κάποιον κατηγορούμενο, χωρίς να έχουν ολοκληρώσει τον έλεγχο; Δεν είναι θέμα παραδείγματος χάριν του δικηγόρου ή του σουβλατζή. Γιατί διερωτήθηκε ο κ. Χαλβατζής, πως αν επρόκειτο για σουβλατζή, τι θα κάναμε. Για όλους τους Έλληνες πολίτες, τι πρέπει να κάνουμε; Να τηρήσουμε το Σύνταγμα.</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Κύριε Καπερνάρο, αν έχετε την καλοσύνη.</ChairmanSpeech> 
<Speech><Parlmember>ΒΑΣΙΛΕΙΟΣ ΚΑΠΕΡΝΑΡΟΣ</Parlmember>: Τελειώνω, κύριε Πρόεδρε. 
Μπορούν, δηλαδή, να στείλουν κάποιον κατηγορούμενο, χωρίς να έχουν ολοκληρώσει τον έλεγχο; Δεν είναι θέμα του δικηγόρου και του σουβλατζή. Εγώ δεν μπαίνω στον Καπερνάρο και ούτε με νοιάζει ο Καπερνάρος. Με ενδιαφέρει ο πολίτης. Είναι δυνατόν, λοιπόν, όταν δεν έχει ολοκληρώσει η ΔΟΥ τον έλεγχο, να πούμε εμείς να τον ελέγξουν, όταν έχουν αυτά πρόβλημα; 
Εγώ, λοιπόν, είπα, κύριε Πρόεδρε, ότι πρέπει να αναβληθεί η συζήτηση της υπόθεσης. Δεν είπα να μην την εισάγουμε. Είπα να την αναβάλουμε για να δούμε τι θα γίνει. Θέλει να ενημερωθεί το μέλος της επιτροπής. Και ενώ το μέλος της επιτροπής παραμένει ανενημέρωτο –βεβαίως ψήφισε να μην αρθεί η ασυλία μου- προχωράει ο κύριος πρόεδρος της επιτροπής, αποκρύπτοντας τα έγγραφα, σε αυτό που γνωστοποιεί στους Βουλευτές, δηλαδή εσάς, για να έρθετε σήμερα να ψηφίσετε την άρση της ασυλίας μου!
Σας απέκρυψε τα στοιχεία ο Πρόεδρος. Είναι καταγγελία αυτό. Δεν είναι εξομολόγηση αλλά καταγγελία! 
Καταγγέλλω, λοιπόν, τον κ. Μαρκογιαννάκη ως υπεύθυνο της επιτροπής ενώπιόν σας, διότι απέκρυψε στοιχεία.
(Χειροκροτήματα από την πτέρυγα των ΑΝΕΛ)
Ο Χρήστος Μαρκογιαννάκης διέπραξε αδίκημα, το οποίο το αναφέρω στον Πρόεδρο της Βουλής και το ψάχνω και ποινικά. Διότι η απόκρυψη στοιχείων, είναι στοιχείο παραπλάνησης του Βουλευτή που έρχεται να ψηφίσει για την ασυλία του.</Speech> 
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Παρακαλώ, κύριε συνάδελφε, τελειώνετε!</ChairmanSpeech> 
<Speech><Parlmember>ΒΑΣΙΛΕΙΟΣ ΚΑΠΕΡΝΑΡΟΣ</Parlmember>: Τελειώνω σε ένα λεπτό.</Speech> 
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Σας παρακαλώ! Μα, ήδη μιλάτε δεκαπέντε λεπτά, κύριε συνάδελφε, και λέτε πράγματα που δεν έχουν σχέση με τον Κανονισμό της Βουλής.
(Θόρυβος – Διαμαρτυρίες από την πτέρυγα των ΑΝΕΛ)</ChairmanSpeech>
<Speech><Parlmember>ΒΑΣΙΛΕΙΟΣ ΚΑΠΕΡΝΑΡΟΣ</Parlmember>: Ακούστε. Ακούστηκαν τρεις Βουλευτές χθες…</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Κύριε Καπερνάρο, θα με αναγκάσετε να σας αφαιρέσω τον λόγο.</ChairmanSpeech> 
<Speech><Parlmember>ΒΑΣΙΛΕΙΟΣ ΚΑΠΕΡΝΑΡΟΣ</Parlmember>: Να γνωρίζετε, όμως, ότι αυτά δίνουν τροφή σε σχολιασμούς όχι μόνο εναντίον μας, αλλά αύριο και εναντίον σας. Διότι μέχρι τώρα είμαι ο μόνος που έχω καταθέσει τα φορολογικά μου στοιχεία στα Πρακτικά της Βουλής των Ελλήνων. Είπα ότι όποιος άλλος, ιδιαίτερα δικηγόρος, χρηματίσας Υπουργός ή Υφυπουργός, του οποίου δεν έχουν ανοίξει ποτέ τα βιβλία και τα στοιχεία -και Βουλευτής, αν θέλει– να έρθει να καταθέσει τα φορολογικά του στοιχεία μέχρι το 2013 στη Βουλή των Ελλήνων, αν έχει τον στοιχειώδη πολιτικό ανδρισμό.
Τελειώνοντας, θέλω να πω ότι, επειδή υπάρχει τεκμήριο αθωότητος σε μένα, που δεν έχει ολοκληρωθεί ο έλεγχος, έρχεται Βουλευτής ποιότητος Ντινόπουλου και μέμφεται με δημοσιεύματα Βουλευτές…</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Σας παρακαλώ! Αν θέλετε, τελειώστε, κύριε συνάδελφε.</ChairmanSpeech> 
<Speech><Parlmember>ΒΑΣΙΛΕΙΟΣ ΚΑΠΕΡΝΑΡΟΣ</Parlmember>: Αν θέλετε να έχετε συναδέλφους Βουλευτές σαν τον Ντινόπουλο και όχι σαν τον ομιλήσαντα Βαρβιτσιώτη, είναι θέμα δικό σας.</Speech> 
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Κύριε Καπερνάρο, σας παρακαλώ!</ChairmanSpeech>
<Speech><Parlmember>ΒΑΣΙΛΕΙΟΣ ΚΑΠΕΡΝΑΡΟΣ</Parlmember>: Είναι δικαίωμά σας. Επιλέξτε εσείς ό,τι σας αξίζει.
(Χειροκροτήματα από την πτέρυγα των ΑΝΕΛ)
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, θα ήθελα να πάρω τον λόγο.</Speech> 
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Θα σας δώσω τον λόγο. Οφείλω, όμως, μία απάντηση στον κ. Καπερνάρο. 
Επειδή ήταν λίγο παραληρηματικός, απ’ ό,τι μπόρεσα να καταλάβω, ακούστε το εξής: Τι λέει ο Κανονισμός της Βουλής; Λέει ότι δεν μπορεί ούτε η επιτροπή ούτε η Βουλή να υπεισέλθει στην ουσία της υποθέσεως σε καμμία περίπτωση.</ChairmanSpeech> 
<Speech><Parlmember>ΜΑΡΙΝΑ ΧΡΥΣΟΒΕΛΩΝΗ</Parlmember>: Γιατί;</Speech> 
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Αυτά τα οποία προσεκόμισε ο κ. Βαρβιτσιώτης απεδείκνυαν, κατά την κρίση της επιτροπής, πρώτον, ότι υπεκρύπτετο πολιτική δίωξις, που προβλέπεται από τον Κανονισμό, και, δεύτερον, ότι όλα αυτά τα οποία έκανε ή του απεδίδετο πως έκανε ήγοντο στην πολιτική του δραστηριότητα. Γι’ αυτό και μνημονεύονται στα πρακτικά της επιτροπής. 
(Θόρυβος – Διαμαρτυρίες από την πτέρυγα των ΑΝΕΛ)
Σας παρακαλώ, αφήστε με να τελειώσω! 
Αυτά τα οποία προσεκόμισε ο κ. Καπερνάρος…</ChairmanSpeech>
<Speech><Parlmember>ΒΑΣΙΛΕΙΟΣ ΚΑΠΕΡΝΑΡΟΣ</Parlmember>: Κύριε Μαρκογιαννάκη, είστε αδικαιολόγητος! Είστε απαράδεκτος!</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Πράγματι, ο κ. Καπερνάρος προσεκόμισε κάποια έγγραφα, τα οποία, όμως, αφορούσαν την ουσία της υποθέσεως και στην οποία δεν μπορούσαμε να υπεισέλθουμε.</ChairmanSpeech> 
<Speech><Parlmember>ΜΑΡΙΝΑ ΧΡΥΣΟΒΕΛΩΝΗ</Parlmember>: Δεν αφορούσαν την ουσία!</Speech>
<Speech><Parlmember>ΒΑΣΙΛΕΙΟΣ ΚΑΠΕΡΝΑΡΟΣ</Parlmember>: Φθηνές δικαιολογίες! Είστε αδικαιολόγητος! Εσείς είστε παραληρηματικός.</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Πριν δώσω τον λόγο στον κ. Μαριά, κυρίες και κύριοι συνάδελφοι, έχω την τιμή να ανακοινώσω στο Σώμα ότι από τα άνω δυτικά θεωρεία παρακολουθούν τη συνεδρίασή μας, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, τριάντα οκτώ μαθήτριες και μαθητές και τρεις εκπαιδευτικοί από το 2ο Γενικό Λύκειο Σπάρτης. 
Η Βουλή σάς καλωσορίζει. 
(Χειροκροτήματα απ’ όλες τις πτέρυγες της Βουλής)
Ορίστε, κύριε Μαριά, έχετε τον λόγο.</ChairmanSpeech>
<Speech><Parlmember>ΕΥΑΓΓΕΛΟΣ ΑΠΟΣΤΟΛΟΥ</Parlmember>: Κύριε Πρόεδρε, μου επιτρέπετε;</Speech> 
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Κύριε συνάδελφε, ακόμη συζητάμε την υπόθεση του κ. Καπερνάρου. Έχει ζητήσει τον λόγο ο Κοινοβουλευτικός Εκπρόσωπος των Ανεξάρτητων Ελλήνων με την ιδιότητα αυτή. 
Παρακαλώ, κύριε Μαριά…</ChairmanSpeech> 
<Speech><Parlmember>ΒΑΣΙΛΕΙΟΣ ΚΑΠΕΡΝΑΡΟΣ</Parlmember>: Με συγχωρείτε, αλλά δώστε μου εμένα πρώτα τον λόγο.</Speech> 
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Δεν έχετε τον λόγο. 
Ορίστε, κύριε Μαριά, έχετε τον λόγο.</ChairmanSpeech> 
<Speech><Parlmember>ΒΑΣΙΛΕΙΟΣ ΚΑΠΕΡΝΑΡΟΣ</Parlmember>: Επ’ αυτού που είπατε δώστε μου τον λόγο, κύριε Πρόεδρε. Έχω απάντηση.</Speech> 
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Έχετε τον λόγο, κύριε Μαριά. Αν δεν τον πάρετε, να προχωρήσουμε. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε,…</ChairmanSpeech>
<Speech><Parlmember>ΠΑΡΙΣ ΚΟΥΚΟΥΛΟΠΟΥΛΟΣ</Parlmember>: Είναι ο Πρόεδρός τους παρών, κύριε Πρόεδρε.</Speech> 
<Speech><Parlmember>ΑΘΑΝΑΣΙΟΣ ΜΠΟΥΡΑΣ</Parlmember>: Είναι ο Πρόεδρός τους εδώ.</Speech> 
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Με συγχωρείτε, έχετε δίκιο. Δεν το παρατήρησα. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Ο Πρόεδρος μίλησε επί άλλης υποθέσεως και επί προσωπικού.</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Κυρίες και κύριοι συνάδελφοι, στο σημείο αυτό θα διεξαχθεί ονομαστική ψηφοφορία. Έχει καταρτιστεί ψηφοδέλτιο με τα ονόματα των συναδέλφων για τους οποίους ζητείται η άρση της ασυλίας και στο οποίο έχει καταγραφεί και η σχετική…
(Θόρυβος – Διαμαρτυρίες από την πτέρυγα των ΑΝΕΛ)
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Μίλησε ο Πρόεδρος επί άλλης υποθέσεως.
Δώστε μου τον λόγο, κύριε Πρόεδρε.</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Ορίστε, κύριε Μαριά.</ChairmanSpeech>
<Speech><Parlmember>ΑΠΟΣΤΟΛΟΣ ΚΑΚΛΑΜΑΝΗΣ</Parlmember>: Μα, αφού είναι παρών ο Πρόεδρός τους.</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Δεν πειράζει, κύριε Πρόεδρε. Για να μη λένε ότι τους στερώ τον λόγο.</ChairmanSpeech> 
<Speech><Parlmember>ΠΑΝΑΓΙΩΤΗΣ ΛΑΦΑΖΑΝΗΣ</Parlmember>: Κύριε Πρόεδρε, σας έχουν ζητήσει τον λόγο ο κ. Αποστόλου και ο κ. Γλέζος. Γιατί δεν τους τον δίνετε;</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Να τελειώσει ο κ. Μαριάς.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, θα πρέπει να αντιληφθεί η Αίθουσα ότι στα ζητήματα που έχουν σχέση με την άρση ασυλίας -και το είπαμε από την πρώτη στιγμή-, στον βαθμό που αυτά δεν άπτονται πολύ συγκεκριμένων πολιτικών δραστηριοτήτων, οι Ανεξάρτητοι Έλληνες δεν τοποθετούνται.
Σήμερα, όμως, πήραμε τον λόγο πρώτον, διότι στην υπόθεση του κ. Ντινόπουλου οι αναφορές αφορούσαν υποψήφιο Βουλευτή των Ανεξάρτητων Ελλήνων και ως εκ τούτου νομιμοποιούμεθα να ομιλούμε. 
Και παρακαλείται ο κύριος Γραμματεύς της Κοινοβουλευτικής Ομάδας της Νέας Δημοκρατίας να με αφήσει να μιλήσω. Σας παρακαλώ!
Με βάση τον Κανονισμό, ο κύριος…</ChairmanSpeech>
<Speech><Parlmember>ΑΘΑΝΑΣΙΟΣ ΜΠΟΥΡΑΣ</Parlmember>: Είναι εδώ ο Πρόεδρος! Να εφαρμοστεί ο Κανονισμός.
(Θόρυβος - Διαμαρτυρίες στην Αίθουσα)
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Σας παρακαλώ, αφήστε να μιλήσουμε. Έχετε τον έλεγχο των τηλεοράσεων! Τουλάχιστον να μιλήσουμε εδώ!</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Συνεχίστε, παρακαλώ, κύριε Μαριά! 
(Διαμαρτυρίες στην Αίθουσα)
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Βάλτε μία τάξη, σας παρακαλώ! Φωνασκούν, γιατί δεν τολμούν να ακούσουν αυτά που πρέπει να ακούσουν.</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Συνεχίστε, κύριε Μαριά!
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Πρώτον, ο κ. Καμμένος μίλησε επί προσωπικού και σε άλλη υπόθεση. Σε κάθε υπόθεση δικαιούται ο Κοινοβουλευτικός Εκπρόσωπος να μιλά.</ChairmanSpeech>
<Speech><Parlmember>ΦΩΤΕΙΝΗ ΠΙΠΙΛΗ</Parlmember>: Ποιο άρθρο του Κανονισμού είναι αυτό; Ποιο άρθρο το λέει;
(Θόρυβος στην Αίθουσα-Κωδωνοκρουσίες)</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Κυρία συνάδελφε, σας παρακαλώ, μη διακόπτετε.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, εξηγήστε στους φωνασκούντες συναδέλφους ότι έχουμε δικαίωμα να μιλήσουμε. Και θα μιλήσουμε στην Αίθουσα αυτήν ό,τι και να πείτε! Να μου κρατήσετε τον χρόνο, κύριε Πρόεδρε.</ChairmanSpeech>
<Speech><Parlmember>ΦΩΤΕΙΝΗ ΠΙΠΙΛΗ</Parlmember>: Κύριε Πρόεδρε, ποιο άρθρο είναι αυτό;</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Κυρία συνάδελφε, σας παρακαλώ! Το προβλέπει ο Κανονισμός να μιλήσει ο Κοινοβουλευτικός Εκπρόσωπος. 
Ορίστε, συνεχίστε, κύριε Μαριά!
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Δεν το θέλουν! Δεν τους αρέσει!
Κύριε Πρόεδρε, είναι προφανές, όπως έχει προκύψει από την όλη συζήτηση και της πρώτης υπόθεσης και της τρίτης, ότι, πρώτον, εδώ είναι μία μεθοδευμένη κατάσταση από την πλευρά της μνημονιακής πλειοψηφίας να φιμώσει τους Ανεξάρτητους Έλληνες. Σας λέμε, λοιπόν, ότι δεν θα το πετύχετε! Τελείωσε!
(Χειροκροτήματα από την πτέρυγα των ΑΝΕΛ)
Δεύτερον, οι όποιες απειλές, οι όποιες πολιτικές διώξεις, οι όποιες διαδικασίες μη τήρησης του Συντάγματος δεν θα γίνουν ανεκτές από εμάς. Δεν φοβόμαστε κανέναν από εσάς, διότι είστε υπόλογοι εσείς ενώπιον του ελληνικού λαού κι όχι οι Ανεξάρτητοι Έλληνες. Να το καταλάβετε.
Τρίτον, η λάσπη που πετάτε -και φάνηκε από αυτά που είπε ο κ. Ντινόπουλος, που, αντί να απαντήσει, έριξε λάσπη στην παράταξή μας- δείχνει ότι δεν αλλάζετε. Είστε αμετανόητοι, πέραν του ότι είστε οι μεγαλύτεροι «κωλοτούμπες», διότι άλλα λέγατε πολιτικά και άλλα κάνατε. «Κωλοτούμπας» πολιτικός δεν είναι αυτός που τηρεί τις αρχές του κι έχει τη δυνατότητα να φύγει από το κόμμα του, να το καταγγείλει, όταν το κόμμα αυτό αλλάζει αρχές. Άρα να τα ξεκαθαρίσουμε.
Επόμενο θέμα –και θα πρέπει, κύριοι συνάδελφοι, να το καταλάβετε: Οι διαδικασίες που τηρούνται στην επιτροπή -και το απέδειξα κι εγώ μιλώντας στην πρώτη υπόθεση και ο κ. Καπερνάρος στην τρίτη υπόθεση- είναι διαδικασίες- «παρωδία». Αυτή είναι η πραγματικότητα. Διότι είναι προφανές από τα πρακτικά, αν διαβάσετε, ότι οι περισσότεροι συνάδελφοι δεν έχουν ενημερωθεί, ότι γίνεται προσπάθεια πολλές φορές να παραπλανηθούν ακόμη και οι ίδιοι οι Βουλευτές κι ότι, όταν φτάνουμε εδώ, αυτό που γνωρίζετε εσείς ως πλειοψηφία και αυτή η πλευρά, για να ψηφίσει, είναι μισή σελίδα χαρτί, που δεν λέει τίποτα ή λέει εκεί όπου θέλετε να έχετε ένα ευμενές αποτέλεσμα.
Είναι προφανές, λοιπόν, ότι όσα έθεσε υπ’ όψιν ο κ. Καπερνάρος στην επιτροπή, είχαν άμεση σχέση με την υπόθεση και αποδείκνυαν ότι πρόκειται για πολιτική δίωξη. Με αυτά που εξήγησε ο κύριος Πρόεδρος, αν ο κ. Καπερνάρος έφερνε ένα δημοσίευμα που έλεγε «Πολιτική δίωξη Καπερνάρου», όπως και υπήρχε, τότε ήταν εντός της υποθέσεως. Όχι όμως και τα έγγραφα με βεβαία χρονολογία. 
Άρα, για να τελειώνουμε μία και έξω, να σας πούμε τη θέση μας και να το ξέρετε. Όσες προσπάθειες και αν κάνετε για άρση ασυλίας και παράνομες διώξεις των Βουλευτών των Ανεξάρτητων Ελλήνων, δεν θα μας λυγίσουν. Θα δώσουμε τη μάχη για την κατάργηση του μνημονίου, για να τελειώνει όλη αυτή η ιστορία με την τρόικα. Αυτό να το καταλάβετε.
(Χειροκροτήματα από την πτέρυγα των ΑΝΕΛ)</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Ευχαριστούμε, κύριε Μαριά.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Δεύτερον, μετατρέπετε αυτήν τη Βουλή…</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Παρακαλώ, κύριε Μαριά. Παρήλθε ο χρόνος σας.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Τελειώνω. Δύο λεπτά μού «έφαγε» η διακοπή των συναδέλφων σας. 
Δεύτερον, το ότι αυτήν τη Βουλή τη μετατρέπετε σε όργανο πολιτικών διώξεων, να ξέρετε ότι θα το βρείτε απέναντί σας. 
Και, τρίτον, αυτήν τη Βουλή που την έχετε μετατρέψει…</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Κύριε Μαριά, τελειώνετε.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Δύο λεπτά «φάγατε» πετώντας την μπάλα στην εξέδρα…
(Θόρυβος - διαμαρτυρίες από την πτέρυγα της Νέας Δημοκρατίας)</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Τελειώνετε, κύριε Μαριά.
Σας παρακαλώ, κύριοι συνάδελφοι.</ChairmanSpeech>
<Speech><Parlmember>ΕΥΘΥΜΙΟΣ ΚΑΡΑΝΑΣΙΟΣ</Parlmember>: Για όνομα του Θεού! Τι είναι αυτά, κύριε Πρόεδρε;
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε συνάδελφε, καταλαβαίνω ότι βιάζεσαι. Ήρθες να ψηφίσεις, να πάρεις το μεροκάματο και να φύγεις. Κατάλαβε, λοιπόν, ότι δεν είναι αυτή η δουλειά μας.
(Θόρυβος στην Αίθουσα)</Speech>
<Speech><Parlmember>ΕΥΘΥΜΙΟΣ ΚΑΡΑΝΑΣΙΟΣ</Parlmember>: Εσείς το λέτε αυτό σε εμένα;</Speech>
<Speech><Parlmember>ΠΑΝΑΓΙΩΤΗΣ ΡΗΓΑΣ</Parlmember>: Αφαιρέστε του τον λόγο!</Speech>
<Speech><Parlmember>ΑΠΟΣΤΟΛΟΣ ΚΑΚΛΑΜΑΝΗΣ</Parlmember>: Ντροπή!</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Παρακαλώ να κλείσει το μικρόφωνο του κ. Μαριά και να μη γράφεται τίποτα στα Πρακτικά.
(Θόρυβος-Διαμαρτυρίες από την πτέρυγα των ΑΝΕΛ)
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: …</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Δεν ακούγεστε, έχει κλείσει το μικρόφωνο.
Τον λόγο έχει ο κ. Αποστόλου.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: …</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Δεν έχετε τον λόγο, κύριε Μαριά! Τελειώσατε! Παρακαλώ να μη γράφεται τίποτα από αυτά που λέει ο κ. Μαριάς.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: …</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Τελειώσατε, κύριε Μαριά. Έχει κλείσει το μικρόφωνο.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: …</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Ορίστε, κύριε Αποστόλου, έχετε τον λόγο. Έχετε αντίρρηση επί της συγκεκριμένης υπόθεσης;</ChairmanSpeech> 
<Speech><Parlmember>ΕΥΑΓΓΕΛΟΣ ΑΠΟΣΤΟΛΟΥ</Parlmember>: Κύριε Πρόεδρε, παίρνω τον λόγο απλά για να πληροφορηθεί το Σώμα για ποιον λόγο ως μέλος της επιτροπής, εκπροσωπώντας τον ΣΥΡΙΖΑ, ψηφίσαμε υπέρ της άρσης ασυλίας του κ. Βαρβιτσιώτη. Πρόκειται για ένα πάρα πολύ σοβαρό θέμα, που έχει σχέση με…</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Έχετε αντίρρηση, κύριε συνάδελφε, για την άρση ασυλίας; Ο Κανονισμός λέει: «οι έχοντες αντίρρηση». Έχετε αντίρρηση;</ChairmanSpeech>
<Speech><Parlmember>ΠΑΝΑΓΙΩΤΗΣ ΛΑΦΑΖΑΝΗΣ</Parlmember>: Έχει αντίρρηση, ναι. Επιτρέψτε του να μιλήσει.</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Σας παρακαλώ. Έχετε αντίρρηση;</ChairmanSpeech>
<Speech><Parlmember>ΕΥΑΓΓΕΛΟΣ ΑΠΟΣΤΟΛΟΥ</Parlmember>: Ένα δευτερόλεπτο, κύριε Πρόεδρε. Είναι ουσιαστικό το θέμα…</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Όχι, δεν σας δίνω τον λόγο. Έχετε αντίρρηση;</ChairmanSpeech>
<Speech><Parlmember>ΠΑΝΑΓΙΩΤΗΣ ΛΑΦΑΖΑΝΗΣ</Parlmember>: Έχει αντίρρηση.</Speech>
<Speech><Parlmember>ΕΥΑΓΓΕΛΟΣ ΑΠΟΣΤΟΛΟΥ</Parlmember>: Έχουμε αντίρρηση στην πρόταση και γι’ αυτό θέλουμε να αιτιολογήσουμε την αντίρρησή μας.</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Έχετε αντίρρηση εις την άρση της ασυλίας;</ChairmanSpeech>
<Speech><Parlmember>ΠΑΝΑΓΙΩΤΗΣ ΛΑΦΑΖΑΝΗΣ</Parlmember>: Όχι, κύριε Πρόεδρε. Η πρόταση δεν είναι να αρθεί η ασυλία…</Speech>
<Speech><Parlmember>ΕΥΑΓΓΕΛΟΣ ΑΠΟΣΤΟΛΟΥ</Parlmember>: Κύριε Πρόεδρε, είπαμε στην πρότασή μας να αρθεί η ασυλία του κ. Βαρβιτσιώτη, επικαλούμενοι ένα τεράστιο ζήτημα, που αφορά την υπεράσπιση της δημόσιας περιουσίας. Υπάρχει ένα αίτημα από την Εισαγγελία του Αρείου Πάγου, μετά από αίτημα της Εισαγγελίας Οικονομικού Εγκλήματος. Δεν είναι μία απλή μήνυση. Η Εισαγγελία Οικονομικού Εγκλήματος, λοιπόν, αναφέρει ρητά ότι οι συγκεκριμένοι είκοσι επτά, για τους οποίους ζητείται η δίωξη, έχουν διαπράξει το έγκλημα της μη υπεράσπισης δημόσιας περιουσίας.
Βεβαίως το γνώριζαν ότι πρόκειται για δημόσια περιουσία, διότι υπάρχει η υπ’ αριθμόν 1/2002 γνωμοδοτική απόφαση επιτροπής και ταυτόχρονα βεβαίως και όλα τα Μέσα Ενημέρωσης το 2001 ανέφεραν ότι πρόκειται για δημόσια περιουσία, την οποία…</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Ολοκληρώστε, κύριε συνάδελφε.</ChairmanSpeech>
<Speech><Parlmember>ΕΥΑΓΓΕΛΟΣ ΑΠΟΣΤΟΛΟΥ</Parlmember>: Επιτρέψτε μου, κύριε Πρόεδρε. Ολοκληρώνω.
Στο τέλος αναφέρει ρητά ότι γνώριζαν ότι πρόκειται για δημόσια περιουσία και δεν έπρεπε να προχωρήσουν στην απαλλοτρίωση της συγκεκριμένης έκτασης. Απλά πράγματα.</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Κύριε Αποστόλου, τελειώσαμε τη συζήτηση. Απλώς θα ήθελα να σας υπενθυμίσω ότι επί άλλης υποθέσεως, που αποδίδουμε κάποια πράγματα σε συνάδελφο του ΣΥΡΙΖΑ, είχατε άλλην άποψη.</ChairmanSpeech>
<Speech><Parlmember>ΜΙΛΤΙΑΔΗΣ ΒΑΡΒΙΤΣΙΩΤΗΣ</Parlmember> (Υπουργός Ναυτιλίας και Αιγαίου): Κύριε Πρόεδρε, παρακαλώ τον λόγο.
ΑΡΙΣΤΟΒΟΥΛΟΣ (ΑΡΗΣ) ΣΠΗΛΙΩΤΟΠΟΥΛΟΣ: Κύριε Πρόεδρε, θα ήθελα τον λόγο...</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Τελειώσαμε.
ΑΡΙΣΤΟΒΟΥΛΟΣ (ΑΡΗΣ) ΣΠΗΛΙΩΤΟΠΟΥΛΟΣ: …επί της διαδικασίας.</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Δεν υπάρχει θέμα διαδικασίας, κύριοι συνάδελφοι.
ΑΡΙΣΤΟΒΟΥΛΟΣ (ΑΡΗΣ) ΣΠΗΛΙΩΤΟΠΟΥΛΟΣ: Κύριε Πρόεδρε, σύμφωνα με τον Κανονισμό, δεν έχετε το δικαίωμα να μη μας δώσετε τον λόγο. Ο Κανονισμός της Βουλής λέει ότι ομιλούν οι έχοντες αντίρρηση…</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Τι πρόβλημα διαδικασίας βλέπετε, κύριε συνάδελφε; 
ΑΡΙΣΤΟΒΟΥΛΟΣ (ΑΡΗΣ) ΣΠΗΛΙΩΤΟΠΟΥΛΟΣ: Αφήνοντας εσείς τον συνάδελφο να μιλά επί της ουσίας, επηρεάζετε την κρίση και τη διαμόρφωση γνώμης των συναδέλφων.</ChairmanSpeech>
<Speech><Parlmember>ΠΑΡΙΣ ΚΟΥΚΟΥΛΟΠΟΥΛΟΣ</Parlmember>: Κύριε Πρόεδρε, τον λόγο.</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Για ποια υπόθεση ζητάτε τον λόγο, κύριε Κουκουλόπουλε;</ChairmanSpeech>
<Speech><Parlmember>ΠΑΡΙΣ ΚΟΥΚΟΥΛΟΠΟΥΛΟΣ</Parlmember>: Κύριε Πρόεδρε, και για τις τρεις υποθέσεις έχω να πω το εξής: Πρώτον, απευθύνω έκκληση δι’ υμών σε όλους τους συναδέλφους και τους επικεφαλής ή εκπροσώπους των Κοινοβουλευτικών Ομάδων να είμαστε πιστοί στην τήρηση του Κανονισμού και να σεβόμαστε τον χώρο στον οποίο βρισκόμαστε. Καθυβριστήκαμε όλοι οι Βουλευτές πριν από λίγο. Εγώ δεν έχω υπ’ όψιν μου κανέναν και καμμία που να ήλθε εδώ για μεροκάματο. 
Δεύτερον, η Κοινοβουλευτική Ομάδα του ΠΑΣΟΚ και νομίζω και καμμία Κοινοβουλευτική Ομάδα δεν συμμετέχει σε καμμία ιστορία πολιτικών διώξεων. Κάτι τέτοια περίεργα και φοβερά μάς αποδόθηκαν. 
Εν πάση περιπτώσει, στο πλαίσιο της δημοκρατίας και της ελευθερίας του λόγου, δεν μπορεί ο καθένας εδώ μέσα να εκπέμπει κατηγορίες γενικώς και αορίστως, χρησιμοποιώντας έναν λόγο ο οποίος θα πρέπει να αποβληθεί απ’ αυτήν την Αίθουσα, όχι διοικητικά, αλλά πολιτικά, κύριε Πρόεδρε. 
Πήρα, λοιπόν, τον λόγο για να διαμαρτυρηθώ και να καταγγείλω αυτές τις συμπεριφορές που καταπατούν κάθε έννοια Κανονισμού και να πω ότι δεν πρόκειται από την πλευρά του ΠΑΣΟΚ να επιτρέψουμε αυτές τις συμπεριφορές. Ας αφήσουμε τη Βουλή να κρίνει κατά τη συνείδηση των Βουλευτών και για όσους εκ των συναδέλφων πάνε να αντιμετωπίσουν τη δικαιοσύνη, ας έχουμε επιτέλους εμπιστοσύνη στη δικαιοσύνη. Ας στείλουμε ένα μήνυμα στην κοινωνία ότι οι θεσμοί σ’ αυτόν τον τόπο λειτουργούν. Όλη αυτή η διαδικασία την οποία παρακολουθούμε εδώ και ώρες συμβάλλει στην ακριβώς αντίθετη κατεύθυνση και δεν κάνει καλό σε κανέναν και πρώτα απ’ όλα στη δημοκρατία. Πρέπει, λοιπόν, να αλλάξουν πολλές συμπεριφορές.
Σας ευχαριστώ.</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Κυρίες και κύριοι συνάδελφοι,…</ChairmanSpeech>
<Speech><Parlmember>ΜΑΝΩΛΗΣ ΓΛΕΖΟΣ</Parlmember>: Κύριε Πρόεδρε, τον λόγο.</Speech>
<Speech><Parlmember>ΜΙΛΤΙΑΔΗΣ ΒΑΡΒΙΤΣΙΩΤΗΣ</Parlmember> (Υπουργός Ναυτιλίας και Αιγαίου): Τον λόγο, παρακαλώ, κύριε Πρόεδρε.</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Σας παρακαλώ. Δεν έχει κανείς άλλος τον λόγο.</ChairmanSpeech>
<Speech><Parlmember>ΑΠΟΣΤΟΛΟΣ ΚΑΚΛΑΜΑΝΗΣ</Parlmember>: Κύριε Πρόεδρε, να αρχίσει η ψηφοφορία.</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Ένα λεπτό. Η συζήτηση αυτήν τη στιγμή είναι για την υπόθεση του κ. Καπερνάρου. Η συζήτηση για τις άλλες δύο αιτήσεις άρσεων ασυλίας έχει κλείσει. Αν κάποιος έχει αντίρρηση για την άρση ασυλίας του κ. Καπερνάρου, θα του δώσω τον λόγο. Άλλως δεν δίνω τον λόγο, εκτός αν τον ζητήσει Κοινοβουλευτικός Εκπρόσωπος.</ChairmanSpeech>
<Speech><Parlmember>ΒΑΣΙΛΕΙΟΣ ΚΙΚΙΛΙΑΣ</Parlmember>: Κύριε Πρόεδρε, δίνοντας τον λόγο στον κ. Αποστόλου, δημιουργήσατε «κλίμα» στην Αίθουσα.</Speech>
<Speech><Parlmember>ΜΑΝΩΛΗΣ ΓΛΕΖΟΣ</Parlmember>: Κύριε Πρόεδρε,…</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Έχετε αντίρρηση, κύριε Γλέζο;</ChairmanSpeech>
<Speech><Parlmember>ΜΙΛΤΙΑΔΗΣ ΒΑΡΒΙΤΣΙΩΤΗΣ</Parlmember> (Υπουργός Ναυτιλίας και Αιγαίου): Κύριε Πρόεδρε, θέλω τον λόγο επί προσωπικού και επί της διαδικασίας.</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Ένα λεπτό, σας παρακαλώ. Θα σας δώσω εν συνεχεία τον λόγο.</ChairmanSpeech>
<Speech><Parlmember>ΜΙΛΤΙΑΔΗΣ ΒΑΡΒΙΤΣΙΩΤΗΣ</Parlmember> (Υπουργός Ναυτιλίας και Αιγαίου): Κύριε Πρόεδρε,…</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Επιτέλους, θα εφαρμόσουμε τον Κανονισμό;</ChairmanSpeech> 
<Speech><Parlmember>ΜΙΛΤΙΑΔΗΣ ΒΑΡΒΙΤΣΙΩΤΗΣ</Parlmember> (Υπουργός Ναυτιλίας και Αιγαίου): Κύριε Πρόεδρε, με συγχωρείτε, αλλά, με όλον τον σεβασμό και την εκτίμηση στο πρόσωπό σας –άλλωστε το ξέρετε-, θα ήθελα να πω ότι είναι μεθύστερη η εφαρμογή του Κανονισμού, διότι ήδη έχει παραβιαστεί σε ό,τι αφορά το πρόσωπό μου και μάλιστα έχει παραβιαστεί με τρόπο που θα σας έλεγα ότι ξεπερνά τα κοινοβουλευτικά δεδομένα, διότι απέναντί μου δεν είχα συνάδελφο Βουλευτή, αλλά είχα δημόσιο κατήγορο, ο οποίος απεφάνθη επί της υποθέσεως.
Εγώ ουδόλως μίλησα για την υπόθεση. Μίλησα για το κατά πόσον -και αυτό αφορά τον Βουλευτή που αποφασίζει σήμερα- είναι ή δεν είναι πολιτική η δίωξη και έχει πολιτική στόχευση. 
Η ουσία της υποθέσεως, κύριε Πρόεδρε, αν θέλουμε να μπούμε και σε αυτήν, είναι διπλή. 
Η μία είναι ότι ζημιώθηκε με την απόφαση του δημοτικού συμβουλίου το δημόσιο συμφέρον, επί της οποίας έχει κριθεί αμετάκλητα από την ολομέλεια του Ελεγκτικού Συνεδρίου ότι ουδόλως εζημιώθη το δημόσιο συμφέρον. Και υπάρχουν αποφάσεις που αφορούν Βουλευτές για τη μη άρση της ασυλίας τους, όπως του κ. Σταθάκη, όπου εδέχθη η Ολομέλεια της Βουλής πριν από έναν μήνα ότι κακώς ασκήθηκε δίωξη. Και δεν ζήτησε την άρση της ασυλίας του. Και δεν ψήφισαν οι συνάδελφοι Βουλευτές του ΣΥΡΙΖΑ την άρση της ασυλίας του, γιατί υπήρχε απόφαση του Ελεγκτικού Συνεδρίου, όπως υπάρχει και εδώ. 
Και υπάρχει και ένα δεύτερο σκέλος, μία απόφαση ενός γνωμοδοτικού οργάνου, η οποία είχε εκδοθεί το 2001 και δεν έχει επικυρωθεί από κανέναν Υπουργό Οικονομικών. Και από το 2001 έως το 2014 έχουν περάσει πάρα πολλοί Υπουργοί Οικονομικών. Θεωρεί ότι τα χρυσόβουλα με τα οποία μεταβιβάστηκε όλη η περιοχή Ελληνικού, Αργυρουπόλεως, Ηλιουπόλεως και Γλυφάδας δεν είναι έγκυρα, με αποτέλεσμα να ανατρέπονται τα συμβόλαια σε εκατοντάδες χιλιάδες στρέμματα. Και δεν αφορά το βουνό του Υμηττού, αλλά την ήδη δομημένη περιοχή. Στη, δε, περιοχή που αγοράστηκαν τα οικόπεδα, έχουν ενταχθεί από το 1937 στο σχέδιο, πολύ πριν γεννηθεί η πλειοψηφία των συμμετεχόντων σε αυτήν την Αίθουσα. Έχουν γίνει εκατοντάδες χιλιάδες πράξεις αγοροπωλησιών από το 2001 μέχρι σήμερα. Και μία από αυτές είναι και του δήμου. 
(Θόρυβος στην Αίθουσα)</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Κύριε συνάδελφε, ολοκληρώστε, σας παρακαλώ.</ChairmanSpeech> 
<Speech><Parlmember>ΜΙΛΤΙΑΔΗΣ ΒΑΡΒΙΤΣΙΩΤΗΣ</Parlmember> (Υπουργός Ναυτιλίας και Αιγαίου): Κύριε Πρόεδρε, όφειλα να δώσω αυτές τις διευκρινίσεις για έναν απλό λόγο: Όταν θα μπαίνουμε στην ουσία, θα υπάρχει και η απάντηση επί της ουσίας. Όμως, εδώ οι Βουλευτές κρίνουν αν κάποιοι -στοχοποιώντας έναν Βουλευτή ο οποίος έχει περισσότερες της μίας πολιτικές ιδιότητες στη διάρκεια που είναι Βουλευτής- αναδεικνύονται οι ίδιοι προσπαθώντας να κερδίσουν οι ίδιοι πολιτικά οφέλη και αν αυτό θα πρέπει να αποτελέσει αντικείμενο κρίσης δικαστηρίου ή θα πρέπει να προστατέψουμε τον Βουλευτή στην άσκηση των πολλαπλών πολιτικών ιδιοτήτων τις οποίες κατέχει. 
Εγώ θεωρώ ότι σωστά η επιτροπή, στην πλειοψηφία της και στην πλειοψηφία των κομμάτων που συμμετέχουν, αποφάσισε και εισηγήθηκε όπως εισηγήθηκε στην Ολομέλεια. 
Σας ευχαριστώ.</Speech> 
<Speech><Parlmember>ΒΑΣΙΛΕΙΟΣ ΚΑΠΕΡΝΑΡΟΣ</Parlmember>: Κύριε Πρόεδρε, θα ήθελα τον λόγο.</Speech> 
<Speech><Parlmember>ΜΑΝΩΛΗΣ ΓΛΕΖΟΣ</Parlmember>: Κύριε Πρόεδρε,…</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Όχι, κύριε Γλέζο, με συγχωρείτε, δεν γίνεται. 
Παρακαλώ, κύριοι συνάδελφοι, παραβιάστηκε κατά κόρον ο Κανονισμός. Ως εδώ!</ChairmanSpeech> 
<Speech><Parlmember>ΒΑΣΙΛΕΙΟΣ ΚΑΠΕΡΝΑΡΟΣ</Parlmember>: Αφορά την υπόθεση τη δική μου. Μίλησε ο κ. Βαρβιτσιώτης και δεν θα μιλήσω εγώ; Είσαι εσύ αντικειμενικός Πρόεδρος της Βουλής; Να τον χαίρεστε τον Πρόεδρό σας. 
(Θόρυβος στην Αίθουσα)</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Κυρίες και κύριοι συνάδελφοι, κηρύσσεται περαιωμένη η συζήτηση επί των αιτήσεων της εισαγγελικής αρχής, με τις οποίες ζητείται η άρση της ασυλίας των συναδέλφων κυρίων Αργυρίου Ντινόπουλου, Μιλτιάδη Βαρβιτσιώτη και Βασιλείου Καπερνάρου και θα διεξαχθεί ονομαστική ψηφοφορία. 
Έχει καταρτιστεί ψηφοδέλτιο με τα ονόματα των συναδέλφων για τους οποίους ζητείται άρση της ασυλίας και στο οποίο έχει καταγραφεί και η σχετική πρόταση της Επιτροπής Κοινοβουλευτικής Δεοντολογίας.
Κάθε συνάδελφος θα σημειώνει την ψήφο του δίπλα στο όνομα του συναδέλφου για τον οποίο ζητείται η άρση της ασυλίας.
Όποιος συνάδελφος ψηφίζει υπέρ της άρσης ασυλίας θα γράφει δίπλα από το όνομα του Βουλευτή, του οποίου ζητείται να αρθεί η ασυλία, τη λέξη &quot;ΝΑΙ&quot;.
Όποιος συνάδελφος ψηφίζει κατά της άρσης ασυλίας θα γράφει δίπλα από το όνομα του Βουλευτή, του οποίου ζητείται να αρθεί η ασυλία, τη λέξη &quot;ΟΧΙ&quot;.
Όποιος συνάδελφος αρνείται να ψηφίσει θα γράφει δίπλα από το όνομα του Βουλευτή, του οποίου ζητείται να αρθεί η ασυλία, τη λέξη &quot;ΠΑΡΩΝ&quot;.
Στο ψηφοδέλτιο θα αναγράφει κάθε συνάδελφος το όνομά του, την εκλογική του περιφέρεια και την Κοινοβουλευτική Ομάδα στην οποία ανήκει και θα το υπογράφει, διότι η ψηφοφορία είναι ονομαστική. 
Στη συνέχεια και με την εκφώνηση του ονόματός του από τους επί του καταλόγου συναδέλφους, θα παραδίδει το ψηφοδέλτιο στους συναδέλφους κ.κ. Ιωάννη Πασχαλίδη από τη Νέα Δημοκρατία και Ηρώ Διώτη από τον ΣΥΡΙΖΑ, οι οποίοι θα μονογράφουν και θα ανακοινώνουν ότι ο Βουλευτής ψήφισε. 
Μετά το τέλος της ψηφοφορίας θα γίνει η καταμέτρηση των ψήφων από τους συναδέλφους που προανέφερα όπως θα προκύψουν από τα ψηφοδέλτια, τα οποία θα καταχωριστούν μαζί με το πρωτόκολλο της ψηφοφορίας στα Πρακτικά της σημερινής συνεδρίασης. 
Συμφωνεί το Σώμα;</ChairmanSpeech>
<Speech><Parlmember>ΟΛΟΙ ΟΙ ΒΟΥΛΕΥΤΕΣ</Parlmember>: Μάλιστα, μάλιστα.</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Το Σώμα συνεφώνησε ομοφώνως. 
Καλούνται επί του καταλόγου ο κ. Ιορδάνης Τζαμτζής από τη Νέα Δημοκρατία και ο κ. Απόστολος Αλεξόπουλος από τον ΣΥΡΙΖΑ. 
Σας ενημερώνω ότι έχουν περιέλθει στο Προεδρείο τηλεομοιοτυπίες (φαξ) συναδέλφων σύμφωνα με το άρθρο 70Α του Κανονισμού της Βουλής, με τις οποίες γνωστοποιούν την ψήφο τους. 
Οι ψήφοι αυτές θα ανακοινωθούν και θα συνυπολογιστούν στην καταμέτρηση, η οποία θα ακολουθήσει. 
Παρακαλώ να αρχίσει η ανάγνωση του καταλόγου.
(ΨΗΦΟΦΟΡΙΑ)
(ΜΕΤΑ ΚΑΙ ΤΗ ΔΕΥΤΕΡΗ ΑΝΑΓΝΩΣΗ ΤΟΥ ΚΑΤΑΛΟΓΟΥ)</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Υπάρχει συνάδελφος, ο οποίος δεν άκουσε το όνομά του; Κανείς.
Οι επιστολές, οι οποίες απεστάλησαν στο Προεδρείο από τους συναδέλφους, σύμφωνα με το άρθρο 70Α του Κανονισμού της Βουλής, καταχωρίζονται στα Πρακτικά.
(Οι προαναφερθείσες επιστολές έχουν ως εξής:
(Να μπουν οι σελίδες 119-132)</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Κυρίες και κύριοι συνάδελφοι, σας ενημερώνω ότι έχουν έρθει στο Προεδρείο επιστολές Βουλευτών, οι οποίες εκφράζουν πρόθεση ψήφου. Αυτές οι επιστολές δεν συνυπολογίζονται στην καταμέτρηση των ψήφων.
(Οι προαναφερθείσες επιστολές καταχωρίζονται στα Πρακτικά και έχουν ως εξής:
(Να μπουν οι σελίδες 134-136)</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Κυρίες και κύριοι συνάδελφοι, κηρύσσεται περαιωμένη η ψηφοφορία
Έχω την τιμή να ανακοινώσω προς το Σώμα τα εξής: 
Η Ειδική Μόνιμη Επιτροπή Κοινοβουλευτικής Δεοντολογίας καταθέτει την έκθεσή της στην αίτηση της εισαγγελικής αρχής για τη χορήγηση άδειας άσκησης ποινικής δίωξης κατά Βουλευτού.
Ο Βουλευτής των Ανεξάρτητων Ελλήνων κ. Βασίλειος Καπερνάρος κατέθεσε πρόταση νόμου: «ΚΕΠΑ, σύνταξη και επίδομα αναπηρίας».
Παραπέμπεται στην αρμόδια Διαρκή Επιτροπή.
Παρακαλώ τους κύριους ψηφολέκτες να προβούν στην καταμέτρηση των ψήφων και την εξαγωγή του αποτελέσματος.
Κυρίες και κύριοι συνάδελφοι έχω την τιμή να ανακοινώσω στο σώμα ότι από τα άνω δυτικά θεωρεία παρακολουθούν τη συνεδρίασή μας, αφού ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, πενήντα έξι μαθητές και μαθήτριες και τρεις εκπαιδευτικοί-συνοδοί τους από το Γυμνάσιο Άστρους Αρκαδίας.)
Η Βουλή τούς καλωσορίζει.
(Χειροκροτήματα απ’ όλες τις πτέρυγες της Βουλής)
(ΚΑΤΑΜΕΤΡΗΣΗ)
 (ΜΕΤΑ ΤΗΝ ΚΑΤΑΜΕΤΡΗΣΗ)</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Κυρίες και κύριοι συνάδελφοι, έχω την τιμή να ανακοινώσω στο Σώμα το αποτέλεσμα της διεξαχθείσης ονομαστικής ψηφοφορίας επί των αιτήσεων άρσης της ασυλίας των συναδέλφων Βουλευτών.
Ψήφισαν συνολικά 230 Βουλευτές.
Για την υπόθεση του συναδέλφου κ. Αργυρίου Ντινόπουλου.
Υπέρ της άρσεως ασυλίας, δηλαδή «ΝΑΙ», ψήφισαν 20 Βουλευτές.
Κατά της άρσεως ασυλίας, δηλαδή «ΟΧΙ», ψήφισαν 208 Βουλευτές.
Ψήφισε «ΠΑΡΩΝ» 1 Βουλευτής.
Λευκά: 1.
Συνεπώς η αίτηση της εισαγγελικής αρχής απορρίπτεται.
Για την υπόθεση του συναδέλφου κ. Μιλτιάδη Βαρβιτσιώτη.
Υπέρ της άρσεως ασυλίας, δηλαδή «ΝΑΙ», ψήφισαν 79 Βουλευτές.
Κατά της άρσεως ασυλίας, δηλαδή «ΟΧΙ», ψήφισαν 142 Βουλευτές.
Ψήφισαν «ΠΑΡΩΝ» 9 Βουλευτές.
Συνεπώς η αίτηση της εισαγγελικής αρχής απορρίπτεται.
Για την υπόθεση του συναδέλφου κ. Βασιλείου Καπερνάρου:
Υπέρ της άρσεως ασυλίας, δηλαδή «ΝΑΙ», ψήφισαν 186 Βουλευτές. 
Κατά της άρσεως ασυλίας, δηλαδή «ΟΧΙ», ψήφισαν 36 Βουλευτές. 
Ψήφισαν «ΠΑΡΩΝ» 6 Βουλευτές.
Λευκά: 2. 
Συνεπώς η αίτηση της εισαγγελικής αρχής γίνεται δεκτή.
(Το πρωτόκολλο και τα ψηφοδέλτια της διεξαχθείσης ονομαστικής ψηφοφορίας καταχωρίζονται στα Πρακτικά και έχουν ως εξής:
(Να μπει το πρωτόκολλο σελ. 140α και τα ψηφοδέλτια σελ.140β)</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Κύριοι συνάδελφοι, δέχεστε στο σημείο αυτό να λύσουμε τη συνεδρίαση;</ChairmanSpeech>
<Speech><Parlmember>ΟΛΟΙ ΟΙ ΒΟΥΛΕΥΤΕΣ</Parlmember>: Μάλιστα, μάλιστα.
Με τη συναίνεση του Σώματος και ώρα 14.50΄ λύεται η συνεδρίαση για αύριο ημέρα Πέμπτη 23 Ιανουαρίου 2014 και ώρα 9.30΄, με αντικείμενο εργασιών του Σώματος: α) Κοινοβουλευτικό Έλεγχο, συζήτηση επίκαιρων ερωτήσεων και β) νομοθετική εργασία, σύμφωνα με την ημερήσια διάταξη που έχει διανεμηθεί.
Ο</Speech> ΠΡΟΕΔΡΟΣ                                                  ΟΙ ΓΡΑΜΜΑΤΕΙΣ 
Τελευταία Αποθήκευση:18/2/2014 10:47:00 πμΑπό: Γεωργοπαπαδάκου Κανέλλα 
Τελευταία εκτύπωση την 28/1/2014 11:32:00 πμ</body>
</html>