<html><head><meta name="cp:revision" content="3"><meta name="date" content="2012-07-04T07:44:00Z"><meta name="Company" content="OTS"><meta name="Keywords" content=""><meta name="meta:word-count" content="1128"><meta name="subject" content=""><meta name="dc:creator" content="Production"><meta name="extended-properties:Company" content="OTS"><meta name="Word-Count" content="1128"><meta name="dcterms:created" content="2012-07-04T07:18:00Z"><meta name="dcterms:modified" content="2012-07-04T07:44:00Z"><meta name="Last-Modified" content="2012-07-04T07:44:00Z"><meta name="Last-Save-Date" content="2012-07-04T07:44:00Z"><meta name="meta:character-count" content="6092"><meta name="Template" content="Normal"><meta name="meta:save-date" content="2012-07-04T07:44:00Z"><meta name="dc:title" content="ΠΡΑΚΤΙΚΑ ΒΟΥΛΗΣ"><meta name="Application-Name" content="Microsoft Office Word"><meta name="modified" content="2012-07-04T07:44:00Z"><meta name="Edit-Time" content="1200000000"><meta name="cp:subject" content=""><meta name="Content-Type" content="application/msword"><meta name="creator" content="Production"><meta name="meta:author" content="Production"><meta name="dc:subject" content=""><meta name="extended-properties:Application" content="Microsoft Office Word"><meta name="meta:creation-date" content="2012-07-04T07:18:00Z"><meta name="meta:last-author" content="l.venetikidou"><meta name="Comments" content=""><meta name="Creation-Date" content="2012-07-04T07:18:00Z"><meta name="xmpTPg:NPages" content="1"><meta name="resourceName" content="28-6-2012.doc"><meta name="Last-Author" content="l.venetikidou"><meta name="w:comments" content=""><meta name="Character Count" content="6092"><meta name="Page-Count" content="1"><meta name="Revision-Number" content="3"><meta name="extended-properties:Template" content="Normal"><meta name="meta:keyword" content=""><meta name="Author" content="Production"><meta name="comment" content=""><meta name="meta:page-count" content="1"></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta>ΠΡΑΚΤΙΚΑ ΒΟΥΛΗΣ</head>
<body>PAGE  
3
ΣΥΝΕΔΡΙΑΣΗ 28.6.12
(Σημείωση: Ο παρακάτω πίνακας περιεχομένων δεν αποτελεί το τελικό κείμενο, διότι εκκρεμούν ορθογραφικές και συντακτικές διορθώσεις)
ΠΙΝΑΚΑΣ ΠΕΡΙΕΧΟΜΕΝΩΝ
 ΙΕ’ ΠΕΡΙΟΔΟΣ 
ΠΡΟΕΔΡΕΥΟΜΕΝΗΣ ΚΟΙΝΟΒΟΥΛΕΥΤΙΚΗΣ ΔΗΜΟΚΡΑΤΙΑΣ
ΣΥΝΟΔΟΣ Α΄
ΣΥΝΕΔΡΙΑΣΗ Α΄
Πέμπτη  28 Ιουνίου 2012
  ΘΕΜΑΤΑ
  ΕΙΔΙΚΑ ΘΕΜΑΤΑ 
1. Επικύρωση Πρακτικών, σελ. 
2. Κήρυξη  της έναρξης (από τον προσωρινό Πρόεδρο κ.Ιωάννη Τραγάκη) της πρώτης πανηγυρικής συνεδρίασης της Βουλής της Α΄ Συνόδου της ΙΕ΄ Περιόδου Προεδρευομένης Κοινοβουλευτικής Δημοκρατίας., σελ. 
3. Ανακοινώνεται το υπ. αριθμόν 72/2012 Προεδρικό Διάταγμα :&quot;Διάλυση της Βουλής, προκήρυξη εκλογής Βουλευτών και σύγκληση της νέας Βουλής&quot;, σελ. 
4. Ανακοινώνονται οι επιστολές του Πρωθυπουργού και των Προέδρων των Κοινοβουλευτικών Ομάδων περί επιλογής της Bουλευτικής Eδρας, σελ. 
5. Τέλεση του καθιερωμένου Αγιασμού για την έναρξη των εργασιών της Βουλής της Α΄ Συνόδου της ΙΕ΄ Περιόδου Προεδρευομένης Κοινοβουλευτικής Δημοκρατίας, σελ. 
6. Ορκωμοσία  των Βουλευτών της ΙΕ΄ Περιόδου Προεδρευομένης Κοινοβουλευτικής Δημοκρατίας, σελ. 
7. Ανακοινώνονται  γραπτές δηλώσεις του Προέδρου και των Βουλευτών  του Συνασπισμού Ριζοσπαστικής Αριστεράς - Ενωτικό Κοινωνικό Μέτωπο και της Γενικής Γραμματέως της Κεντρικής Επιτροπής του Κομμουνιστικού Κόμματος Ελλάδας, με τις οποίες διατυπώνονται απόψεις σχετικά με τον όρκο., σελ. 

ΠΡΑΚΤΙΚΑ ΒΟΥΛΗΣ
ΙE΄ ΠΕΡΙΟΔΟΣ
ΠΡΟΕΔΡΕΥΟΜΕΝΗΣ ΚΟΙΝΟΒΟΥΛΕΥΤΙΚΗΣ ΔΗΜΟΚΡΑΤΙΑΣ
ΣΥΝΟΔΟΣ Α΄
ΣΥΝΕΔΡΙΑΣΗ Α΄
Πέμπτη 28 Ιουνίου 2012
Αθήνα, σήμερα στις 28 Ιουνίου 2012, ημέρα Πέμπτη και ώρα 11.10΄, προσήλθαν στην Αίθουσα των συνεδριάσεων του Βουλευτηρίου οι κύριοι Βουλευτές της ΙΕ΄ Περιόδου Προεδρευομένης Κοινοβουλευτικής Δημοκρατίας και κατέλαβαν τις θέσεις τους. 
Ώρα 11.17΄ εισέρχεται στην Αίθουσα ο Α’ Αντιπρόεδρος της Βουλής της προηγούμενης Βουλευτικής Περιόδου κ. Ιωάννης Τραγάκης και καταλαμβάνει την Προεδρική Έδρα.
<Speech><Parlmember>ΠΡΟΣΩΡΙΝΟΣ ΠΡΟΕΔΡΟΣ</Parlmember> (<ChairmanSpeech><Parlmember>Ιωάννης Τραγάκης</Parlmember>): Κυρίες και κύριοι Βουλευτές, συγκαλείται η Βουλή και κηρύσσεται η έναρξη της πρώτης πανηγυρικής συνεδρίασης της Α’ Συνόδου της Βουλής της ΙΕ’ Περιόδου Προεδρευομένης Κοινοβουλευτικής Δημοκρατίας.
(</ChairmanSpeech></Speech><Speech><Parlmember>ΕΠΙΚΥΡΩΣΗ ΠΡΑΚΤΙΚΩΝ</Parlmember>: Σύμφωνα με την από 18/5/2012 εξουσιοδότηση του Σώματος επικυρώθηκαν με ευθύνη του Προεδρείου τα Πρακτικά της Γ’ συνεδριάσεώς του, της Παρασκευής 18 Μαΐου 2012 (απόγευμα)).
Διερμηνεύοντας, πιστεύω, τα αισθήματα του Σώματος ευχόμεθα στον κύριο Πρωθυπουργό περαστικά και να είναι σύντομα κοντά μας. 
Καλούνται στο Προεδρείο για την επικούρηση του έργου του ως προσωρινοί Γραμματείς, σύμφωνα με το άρθρο 1 του Κανονισμού της Βουλής, οι νεότεροι σε ηλικία Βουλευτές: Από τη Νέα Δημοκρατία ο κ. Ιωάννης Κεφαλογιάννης, από το Συνασπισμό Ριζοσπαστικής Αριστεράς- Ενωτικό Κοινωνικό Μέτωπο η κ. Ειρήνη-Ελένη Αγαθοπούλου, από το Πανελλήνιο Σοσιαλιστικό Κίνημα ο κ. Κωνσταντίνος Τριαντάφυλλος και από τους Ανεξάρτητους Έλληνες η κ. Τσαμπίκα (Μίκα) Ιατρίδη. Παρακαλώ να καταλάβουν τις θέσεις τους στο Προεδρείο εκατέρωθεν του Προεδρεύοντος.
Κυρίες και κύριοι συνάδελφοι, έχω την τιμή να ανακοινώσω στο Σώμα το π.δ. 72/2012, το οποίο θα κατατεθεί στα Πρακτικά.
(Το προαναφερθέν προεδρικό διάταγμα κατατίθεται στα Πρακτικά και έχει ως εξής:
(Να μπουν οι σελίδες 3,4)</Speech>
<Speech><Parlmember>ΠΡΟΣΩΡΙΝΟΣ ΠΡΟΕΔΡΟΣ</Parlmember> (<ChairmanSpeech><Parlmember>Ιωάννης Τραγάκης</Parlmember>): Επίσης, έχω την τιμή να ανακοινώσω στο Σώμα τις επιστολές του Πρωθυπουργού και των Προέδρων των Κοινοβουλευτικών Ομάδων περί επιλογής της Βουλευτικής Έδρας, οι οποίες θα κατατεθούν στα Πρακτικά.
(Οι προαναφερθείσες επιστολές κατατίθενται στα Πρακτικά και έχουν ως εξής:
(Να μπουν οι σελίδες 6-12)</ChairmanSpeech></Speech>
<Speech><Parlmember>ΠΡΟΣΩΡΙΝΟΣ ΠΡΟΕΔΡΟΣ</Parlmember> (<ChairmanSpeech><Parlmember>Ιωάννης Τραγάκης</Parlmember>): Παρακαλείται ο προσωρινός Γραμματέας κ. Ιωάννης Κεφαλογιάννης να συνοδεύσει το Μακαριότατο Αρχιεπίσκοπο Αθηνών και Πάσης Ελλάδος κ. Ιερώνυμο και τα συνοδεύοντα αυτόν μέλη της Διαρκούς Ιεράς Συνόδου στην Αίθουσα, προκειμένου να τελεσθεί ο Αγιασμός.
(Ώρα 11.26΄ εισέρχονται στην Αίθουσα ο Μακαριότατος Αρχιεπίσκοπος Αθηνών και Πάσης Ελλάδος κ. Ιερώνυμος και τα συνοδεύοντα αυτόν μέλη της Διαρκούς Ιεράς Συνόδου.
Στη συνέχεια τελείται ο καθιερωμένος Αγιασμός).
(ΜΕΤΑ ΤΟΝ ΑΓΙΑΣΜΟ)</ChairmanSpeech></Speech>
<Speech><Parlmember>ΠΡΟΣΩΡΙΝΟΣ ΠΡΟΕΔΡΟΣ</Parlmember> (<ChairmanSpeech><Parlmember>Ιωάννης Τραγάκης</Parlmember>): Παρακαλώ τις κυρίες και τους κυρίους Βουλευτές να υψώσουν το δεξί τους χέρι, ενώνοντας τον αντίχειρα, το δείκτη και το μέσο δάκτυλο, για να δώσουμε τον οριζόμενο στο άρθρο 59 του Συντάγματος όρκο.
Παρακαλώ να επαναλαμβάνετε τον όρκο.
(Ο προσωρινός Πρόεδρος κ. Ιωάννης Τραγάκης όρθιος στην Έδρα απαγγέλλει τον κάτωθι όρκο, τον οποίο επαναλαμβάνουν όλοι οι Βουλευτές, πλην αυτών που ανήκουν στο μωαμεθανικό θρήσκευμα).
«Ορκίζομαι στο όνομα της Αγίας και Ομοούσιας και Αδιαίρετης Τριάδας να είμαι πιστός στην Πατρίδα και το δημοκρατικό πολίτευμα, να υπακούω στο Σύνταγμα και τους νόμους και να εκπληρώνω ευσυνείδητα τα καθήκοντά μου».
Άξιοι!
Παρακαλείται ο προσωρινός Γραμματέας κ. Ιωάννης Κεφαλογιάννης να προπέμψει τον Μακαριότατο Αρχιεπίσκοπο Αθηνών και Πάσης Ελλάδος κ. Ιερώνυμο και τα συνοδεύοντα αυτόν μέλη της Διαρκούς Ιεράς Συνόδου.
(Στο σημείο αυτό αποχωρούν από την Αίθουσα ο Μακαριότατος Αρχιεπίσκοπος Αθηνών και Πάσης Ελλάδος κ. Ιερώνυμος και τα συνοδεύοντα αυτόν μέλη της Διαρκούς Ιεράς Συνόδου).
Παρακαλούνται οι Βουλευτές κύριοι Αχμέτ Χατζή Οσμάν, Χουσεΐν Ζεϊμπέκ και Καρά Γιουσούφ Αϊχάν, που ανήκουν στο μωαμεθανικό θρήσκευμα, να προσέλθουν και να δώσουν τον οριζόμενο στο Σύνταγμα όρκο επί του Κορανίου.
Παρακαλώ, κύριοι συνάδελφοι, να επαναλαμβάνετε τον όρκο.
«Ορκίζομαι στο όνομα του Παντοδύναμου Θεού και του μόνου αυτού Προφήτη, ο οποίος είναι ο Μωάμεθ, να είμαι πιστός στην Πατρίδα και το δημοκρατικό πολίτευμα, να υπακούω στο Σύνταγμα και τους νόμους και να εκπληρώνω ευσυνείδητα τα καθήκοντά μου».
Άξιοι!
(Οι ορκισθέντες Βουλευτές είναι οι εξής:
(Να μπει η σελίδα 15α)</ChairmanSpeech></Speech>
<Speech><Parlmember>ΠΡΟΣΩΡΙΝΟΣ ΠΡΟΕΔΡΟΣ</Parlmember> (<ChairmanSpeech><Parlmember>Ιωάννης Τραγάκης</Parlmember>): Κυρίες και κύριοι συνάδελφοι, θα ήθελα να αναφέρω ότι οι γραπτές δηλώσεις του Προέδρου και των Βουλευτών του Συνασπισμού Ριζοσπαστικής Αριστεράς- Ενωτικό Κοινωνικό Μέτωπο και της Γενικής Γραμματέως της Κεντρικής Επιτροπής του Κομμουνιστικού Κόμματος Ελλάδας, που κατατέθηκαν στο Προεδρείο της Βουλής και με τις οποίες διατυπώνονται απόψεις σχετικά με τον όρκο, καταχωρίζονται στα Πρακτικά βάσει του άρθρου 3, παράγραφος 3 του Κανονισμού της Βουλής.
(Οι προαναφερθείσες γραπτές δηλώσεις έχουν ως εξής:
(Να μπουν οι σελίδες 17,18)</ChairmanSpeech></Speech>
<Speech><Parlmember>ΠΡΟΣΩΡΙΝΟΣ ΠΡΟΕΔΡΟΣ</Parlmember> (<ChairmanSpeech><Parlmember>Ιωάννης Τραγάκης</Parlmember>): Κυρίες και κύριοι συνάδελφοι, παρακαλώ το Σώμα να εξουσιοδοτήσει το Προεδρείο για την υπ’ ευθύνη του επικύρωση των Πρακτικών της σημερινής συνεδριάσεως.</ChairmanSpeech></Speech>
<Speech><Parlmember>ΟΛΟΙ ΟΙ ΒΟΥΛΕΥΤΕΣ</Parlmember>: Μάλιστα, μάλιστα.</Speech>
<Speech><Parlmember>ΠΡΟΣΩΡΙΝΟΣ ΠΡΟΕΔΡΟΣ</Parlmember> (<ChairmanSpeech><Parlmember>Ιωάννης Τραγάκης</Parlmember>): Η Βουλή παρέσχε την αιτηθείσα εξουσιοδότηση.
Παρακαλούνται οι κυρίες και οι κύριοι συνάδελφοι να μεριμνήσουν για την υπογραφή του πρωτοκόλλου της ορκωμοσίας, το οποίο τηρείται στις Αίθουσες 150 και 151 στον 1ο όροφο.
Αν δεν προσέλθετε για υπογραφή, δεν ολοκληρώνεται η διαδικασία της ορκωμοσίας.
Κυρίες και κύριοι συνάδελφοι, δέχεστε να λύσουμε τη συνεδρίαση;</ChairmanSpeech></Speech>
<Speech><Parlmember>ΟΛΟΙ ΟΙ ΒΟΥΛΕΥΤΕΣ</Parlmember>: Μάλιστα, μάλιστα.
Με τη συναίνεση του Σώματος και ώρα 11.48΄ λύεται η συνεδρίαση για αύριο, ημέρα Παρασκευή 29 Ιουνίου 2012 και ώρα 11.00΄, με αντικείμενο εργασιών του Σώματος: Εκλογή Προέδρου της Βουλής, σύμφωνα με την ειδική ημερήσια διάταξη που έχει διανεμηθεί.
Ο</Speech> ΠΡΟΕΔΡΟΣ                                                            ΟΙ ΓΡΑΜΜΑΤΕΙΣ
Τελευταία Αποθήκευση:	4/7/2012 10:18:00 πμ	Από:	A.marini
Εκτυπώθηκε:	3/7/2012 11:12:00 πμ</body>
</html>