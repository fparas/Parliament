<html><head><meta name="cp:revision" content="2"><meta name="date" content="2013-04-29T06:22:00Z"><meta name="Company" content="OTS"><meta name="Keywords" content=""><meta name="meta:word-count" content="15947"><meta name="subject" content=""><meta name="dc:creator" content="Production"><meta name="extended-properties:Company" content="OTS"><meta name="meta:print-date" content="2013-04-26T06:49:00Z"><meta name="Word-Count" content="15947"><meta name="dcterms:created" content="2013-04-29T06:22:00Z"><meta name="dcterms:modified" content="2013-04-29T06:22:00Z"><meta name="Last-Modified" content="2013-04-29T06:22:00Z"><meta name="Last-Save-Date" content="2013-04-29T06:22:00Z"><meta name="meta:character-count" content="86118"><meta name="Template" content="Normal.dot"><meta name="meta:save-date" content="2013-04-29T06:22:00Z"><meta name="dc:title" content="ΠΡΑΚΤΙΚΑ ΒΟΥΛΗΣ"><meta name="Application-Name" content="Microsoft Office Word"><meta name="modified" content="2013-04-29T06:22:00Z"><meta name="cp:subject" content=""><meta name="Content-Type" content="application/msword"><meta name="creator" content="Production"><meta name="meta:author" content="Production"><meta name="dc:subject" content=""><meta name="extended-properties:Application" content="Microsoft Office Word"><meta name="meta:creation-date" content="2013-04-29T06:22:00Z"><meta name="Last-Printed" content="2013-04-26T06:49:00Z"><meta name="meta:last-author" content="m.velioti"><meta name="Comments" content=""><meta name="Creation-Date" content="2013-04-29T06:22:00Z"><meta name="xmpTPg:NPages" content="1"><meta name="resourceName" content="22-4-2013.doc"><meta name="Last-Author" content="m.velioti"><meta name="w:comments" content=""><meta name="Character Count" content="86118"><meta name="Page-Count" content="1"><meta name="Revision-Number" content="2"><meta name="extended-properties:Template" content="Normal.dot"><meta name="meta:keyword" content=""><meta name="Author" content="Production"><meta name="comment" content=""><meta name="meta:page-count" content="1"></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta>ΠΡΑΚΤΙΚΑ ΒΟΥΛΗΣ</head>
<body>ΣΥΝΕΔΡΙΑΣΗ 22-4-2013		ΣΕΛ. 1
(Σημείωση: Ο παρακάτω πίνακας περιεχομένων δεν αποτελεί το τελικό κείμενο, διότι εκκρεμούν ορθογραφικές και συντακτικές διορθώσεις)
ΠΙΝΑΚΑΣ ΠΕΡΙΕΧΟΜΕΝΩΝ
 ΙΕ΄ ΠΕΡΙΟΔΟΣ 
ΠΡΟΕΔΡΕΥΟΜΕΝΗΣ ΚΟΙΝΟΒΟΥΛΕΥΤΙΚΗΣ ΔΗΜΟΚΡΑΤΙΑΣ
ΣΥΝΟΔΟΣ Α΄
ΣΥΝΕΔΡΙΑΣΗ ΡΟ΄
Δευτέρα  22 Απριλίου 2013
ΘΕΜΑΤΑ
 Α. ΕΙΔΙΚΑ ΘΕΜΑΤΑ 
1. Επικύρωση Πρακτικών, σελ. 
2.  Άδεια απουσίας της Βουλευτή κ. Μ. Γιαννακάκη, σελ. 
3. Ανακοινώνεται ότι τη συνεδρίαση παρακολουθούν μαθητές από το 6ο Γυμνάσιο Σερρών, σελ. 
4. Επί διαδικαστικού θέματος, σελ. 

 Β. ΚΟΙΝΟΒΟΥΛΕΥΤΙΚΟΣ ΕΛΕΓΧΟΣ 
1. Κατάθεση αναφορών, σελ. 
2. Απαντήσεις Υπουργών σε ερωτήσεις Βουλευτών, σελ. 
3. Ανακοίνωση του δελτίου αναφορών και ερωτήσεων της Τρίτης 23 Απριλίου 2013, σελ. 
4. Συζήτηση επικαίρων ερωτήσεων:
    α) Προς τον Υπουργό Εθνικής  Άμυνας με την κατάργηση των τεθωρακισμένων και μηχανοκίνητων δυνάμεων από τις παρελάσεις, σελ. 
    β) Προς τον Υπουργό Ανάπτυξης, Ανταγωνιστικότητας, Υποδομών, Μεταφορών και Δικτύων:
        i) σχετικά με τη συμπεριφορά τραπεζικού ιδρύματος προς τον Εκδοτικό Οίκο &quot;ΠΑΠΑΖΗΣΗ&quot;, σελ. 
        ii) σχετικά με την πιστοποίηση ασφαλούς λειτουργίας του Κρατικού Αερολιμένα Κέρκυρας, σελ. 
        iii) σχετικά με την απόφαση του Δημοτικού Συμβουλίου του Δήμου Θεσσαλονίκης για τη δωρεάν μετακίνηση των ανέργων, σελ. 
    γ) Προς τον Υπουργό Παιδείας και Θρησκευμάτων, Πολιτισμού και Αθλητισμού, σχετικά με την αντιμετώπιση των προβλημάτων στο 13ο Γυμνάσιο στην Αυλίζα Αχαρνών, σελ. 
    δ) Προς τον Υπουργό Αγροτικής Ανάπτυξης και Τροφίμων, σχετικά με την δακοκτονία στο Νομό Χανίων και συνολικά στην Κρήτη, σελ. 
    ε) Προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την αντιμετώπιση των προβλημάτων στην  γαλακτοβιομηχανία &quot;ΑΓΝΟ&quot;, σελ. 
ΠΡΟΕΔΡΕΥΩΝ
ΜΑΡΚΟΓΙΑΝΝΑΚΗΣ Χ. , σελ.
ΟΜΙΛΗΤΕΣ

Α. Επί διαδικαστικού θέματος:
ΜΑΡΚΟΓΙΑΝΝΑΚΗΣ Χ. , σελ.

Β. Επί των επικαίρων ερωτήσεων:
ΓΚΕΡΕΚΟΥ Α. , σελ.
ΓΡΕΓΟΣ Α. , σελ.
ΚΑΡΑΜΠΕΛΑΣ Ι. , σελ.
ΚΩΝΣΤΑΝΤΙΝΙΔΗΣ Θ. , σελ.
ΜΑΡΚΟΓΙΑΝΝΑΚΗΣ Χ. , σελ.
ΜΠΑΡΚΑΣ Κ. , σελ.
ΜΩΡΑΪΤΗΣ Ν. , σελ.
ΟΙΚΟΝΟΜΟΥ Β. , σελ.
ΠΑΝΑΓΙΩΤΟΠΟΥΛΟΣ Ν. , σελ.
ΠΑΝΑΓΟΥΛΗΣ Ε. , σελ.
ΠΑΠΑΘΕΟΔΩΡΟΥ Θ. , σελ.
ΣΚΟΡΔΑΣ Α. , σελ.
ΧΑΡΑΚΟΠΟΥΛΟΣ Μ. , σελ.
ΧΑΤΖΗΔΑΚΗΣ Κ. , σελ.
ΠΡΑΚΤΙΚΑ ΒΟΥΛΗΣ
ΙΕ΄ ΠΕΡΙΟΔΟΣ 
ΠΡΟΕΔΡΕΥΟΜΕΝΗΣ ΚΟΙΝΟΒΟΥΛΕΥΤΙΚΗΣ ΔΗΜΟΚΡΑΤΙΑΣ
ΣΥΝΟΔΟΣ Α΄
ΣΥΝΕΔΡΙΑΣΗ ΡΟ΄
Δευτέρα 22 Απριλίου 2013
Αθήνα, σήμερα στις 22 Απριλίου 2013, ημέρα Δευτέρα και ώρα 18.03΄ συνήλθε στην Αίθουσα των συνεδριάσεων του Βουλευτηρίου η Βουλή σε ολομέλεια για να συνεδριάσει υπό την προεδρία του Γ΄ Αντιπροέδρου αυτής κ. ΧΡΗΣΤΟΥ ΜΑΡΚΟΓΙΑΝΝΑΚΗ.
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Κυρίες και κύριοι συνάδελφοι, αρχίζει η συνεδρίαση.
(</ChairmanSpeech><Speech><Parlmember>ΕΠΙΚΥΡΩΣΗ ΠΡΑΚΤΙΚΩΝ</Parlmember>: Σύμφωνα με την από 19-4-2013 εξουσιοδότηση του Σώματος επικυρώθηκαν με ευθύνη του Προεδρείου τα Πρακτικά της ΡΞΘ΄ συνεδριάσεώς του, της Παρασκευής 19 Απριλίου 2013, σε ό,τι αφορά την ψήφιση στο σύνολο της πρότασης του Προέδρου της Βουλής: «Για την τροποποίηση διατάξεων του Κανονισμού της Βουλής (Μέρος Β΄, ΦΕΚ 51 Α΄/10.04.1997), όπως ισχύει».)
Έχω την τιμή να ανακοινώσω στο Σώμα το δελτίο αναφορών και ερωτήσεων της Τρίτης 23 Απριλίου 2013.
Α. ΑΝΑΦΟΡΕΣ-ΕΡΩΤΗΣΕΙΣ Πρώτου Κύκλου (Άρθρο 130 παράγραφος 5 του Κανονισμού της Βουλής)
 1. Η με αριθμό 8241/8-3-2013 ερώτηση του Βουλευτή Επικρατείας της Νέας Δημοκρατίας κ. Ιωάννη Μιχελάκη προς τον Υπουργό Οικονομικών, σχετικά με την περικοπή των συντάξεων που απονέμονται στις οικογένειες των πεσόντων των τριών Όπλων των Ενόπλων Δυνάμεων.
 2. Η με αριθμό 6631/1-2-2013 ερώτηση του Βουλευτή Μεσσηνίας του Συνασπισμού Ριζοσπαστικής Αριστεράς–Ενωτικό Κοινωνικό Μέτωπο κ. Αθανασίου Πετράκου προς τον Υπουργό Εργασίας, Κοινωνικής Ασφάλισης και Πρόνοιας, σχετικά με τη χορήγηση επιδόματος ανεργίας για τους ελεύθερους επαγγελματίες με ασφάλιση ΟΓΑ. 
3. Η με αριθμό 5285/19-12-2012 ερώτηση του Βουλευτή Ηρακλείου του Πανελλήνιου Σοσιαλιστικού Κινήματος κ. Βασιλείου Κεγκέρογλου προς τον Υπουργό Οικονομικών, σχετικά με τη θεσμοθέτηση της δυνατότητας να χορηγούν οι τράπεζες μπλοκ εγγυημένων επιταγών.
4. Η με αριθμό 6379/28-1-2013 ερώτηση του Βουλευτή Επικρατείας των Ανεξάρτητων Ελλήνων κ. Τέρενς-Νικολάου Κουίκ προς τον Υπουργό Οικονομικών, σχετικά με την πιστότητα των στατιστικών στοιχείων για το χρέος και το έλλειμμα του έτους 2009.
5. Η με αριθμό 3109/1-3-2013 αναφορά της Βουλευτού Β´ Αθήνας του Λαϊκού Συνδέσμου – Χρυσή Αυγή κ. Ελένης Ζαρούλια προς τον Υπουργό Παιδείας και Θρησκευμάτων, Πολιτισμού και Αθλητισμού, σχετικά με τα αρχαιολογικά ευρήματα που αποκαλύφθηκαν με την ανασκαφή στο σταθμό του μετρό Εγνατίας και Βενιζέλου στη Θεσσαλονίκη.
6. Η με αριθμό 1268/4-9-2012 ερώτηση του Βουλευτή Ευβοίας της Δημοκρατικής Αριστεράς κ. Δημητρίου Αναγνωστάκη προς τον Υπουργό Οικονομικών, σχετικά με την υλοποίηση μέρους της συμφωνηθείσης επενδυτικής δραστηριότητας της «SIEMENS» στην Ελλάδα, στις εγκαταστάσεις της εταιρείας «ΕΒΙΟΠ - ΤΕΜΠΟ Α.Ε.» στην Εύβοια.
7. Η με αριθμό 8343/12-3-2013 ερώτηση του Βουλευτή Λαρίσης του Κομμουνιστικού Κόμματος Ελλάδας κ. Γεωργίου Λαμπρούλη προς τον Υπουργό Υγείας, σχετικά με την επίλυση των προβλημάτων λειτουργίας των Νοσοκομείων και Κέντρων Υγείας του Νομού Λασιθίου.
 Β. ΑΝΑΦΟΡΕΣ-ΕΡΩΤΗΣΕΙΣ Δεύτερου Κύκλου (Άρθρο 130 παράγραφος 5 του Κανονισμού της Βουλής)
1. Η με αριθμό 7466/652/20-2-2013 ερώτηση και αίτηση κατάθεσης εγγράφων του Βουλευτή Α´ Αθήνας της Νέας Δημοκρατίας κ. Νικήτα Κακλαμάνη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την παραχώρηση χρήσης ακινήτου στη ΜΚΟ «ΚΛΙΜΑΚΑ» από το Δήμο Αθηναίων για την υλοποίηση του προγράμματος «Πλήρης ενσωμάτωση του συνόλου του ανθρωπίνου δυναμικού σε μια κοινωνία ίσων ευκαιριών» του Υπουργείου Εργασίας, Κοινωνικής Ασφάλισης και Πρόνοιας.
2. Η με αριθμό 2755/10-10-2012 ερώτηση του Βουλευτή Μαγνησίας του Συνασπισμού Ριζοσπαστικής Αριστεράς–Ενωτικό Κοινωνικό Μέτωπο κ. Αλέξανδρου Μεϊκόπουλου προς τον Υπουργό Υγείας, σχετικά με την επίλυση των προβλημάτων λειτουργίας των Κέντρων Υγείας του Νομού Μαγνησίας.
3. Η με αριθμό 3672/1-11-2012 ερώτηση του Ανεξάρτητου Βουλευτή Ευβοίας κ. Κωνσταντίνου Μαρκόπουλου προς τον Υπουργό Οικονομικών, σχετικά με την ιδιωτικοποίηση της εταιρείας «ΛΑΡΚΟ».
Κυρίες και κύριοι συνάδελφοι, εισερχόμαστε στη συζήτηση των
ΕΠΙΚΑΙΡΩΝ ΕΡΩΤΗΣΕΩΝ
Πρώτη θα συζητηθεί η τρίτη με αριθμό 1341/16-4-2013 επίκαιρη ερώτηση δεύτερου κύκλου του Βουλευτή Α΄ Θεσσαλονίκης του Λαϊκού Συνδέσμου-Χρυσή Αυγή κ. Αντωνίου Γρέγου προς τον Υπουργό Εθνικής Άμυνας, σχετικά με την κατάργηση των μηχανοκίνητων και τεθωρακισμένων δυνάμεων από τις παρελάσεις.
Ορίστε, κύριε συνάδελφε, έχετε το λόγο για δύο λεπτά.</Speech>
<Speech><Parlmember>ΑΝΤΩΝΙΟΣ ΓΡΕΓΟΣ</Parlmember>: Ευχαριστώ, κύριε Πρόεδρε.
Επ’ ευκαιρία του εορτασμού της Εθνικής μας Επετείου της 25ης Μαρτίου, επανέρχεται στην επικαιρότητα το θέμα της κατάργησης των μηχανοκίνητων και τεθωρακισμένων τμημάτων στις παρελάσεις. 
Ο σημερινός Πρόεδρος του ΠΑΣΟΚ και τότε Υπουργός, ο οποίος απ’ ό,τι αποδείχτηκε ήταν παντελώς άσχετος με το Στρατό, διότι και δεν υπηρέτησε τη θητεία του –υπηρέτησε ως γραφιάς και εξαγόρασε και τμήμα της θητείας του- αλλά και ως Υπουργός Οικονομικών και πάλι άσχετος αποδείχτηκε, με μόνο κριτήριο τα οικονομικά δεδομένα, προχώρησε στην κατάργηση των μηχανοκίνητων και τεθωρακισμένων τμημάτων από τις παρελάσεις. 
Ωστόσο, για εμάς είναι παρά πολύ σημαντικό και επανερχόμαστε σ’ αυτό το θέμα, γιατί οι παρελάσεις είναι ένδειξη σεβασμού και τιμής όλων αυτών που έχυσαν το αίμα τους, προκειμένου να ζούμε σήμερα ελεύθεροι. Πρέπει να τονίσουμε ότι οι παρελάσεις, με όλα τα τμήματα συμμετέχοντα, πρέπει να έχουν σαν κύριο θέμα να τονώσουν το εθνικό φρόνημα και να φέρουν κοντά τους πολίτες και τα ένστολα τμήματα. 
Η όλη ενέργεια πιστεύουμε ότι αποβλέπει στην υποβάθμιση του στρατεύματος και στην περαιτέρω διάρρηξη των δεσμών ανάμεσα στην κοινωνία και στο ένστολο τμήμα. Υπενθυμίζουμε, βεβαίως, ότι χώρες όπως η Ρωσία και η Γαλλία συνεχίζουν ακόμη και σήμερα να πραγματοποιούν μεγαλειώδεις παρελάσεις.
Επίσης, η ανωτέρω απόφαση δίνει τροφή σε γνωστούς ανθελληνικούς κύκλους που ζητούν εδώ και χρόνια την κατάργηση των παρελάσεων, των πεζοπόρων τμημάτων ή ακόμα και των μαθητικών παρελάσεων. Θα πρέπει να ξέρετε –και φυσικά το ασπάζεστε και εσείς- ότι ο λαός πηγαίνει στις παρελάσεις, προκειμένου να τονωθεί το εθνικό φρόνημα, οι δε γονείς για να καμαρώσουν τα παιδιά τους που παρελαύνουν, είτε ως στρατιώτες είτε ως μαθητές.
Εν όψει των ανωτέρω, σας ρωτάμε, κύριε Υπουργέ –και ειδικά εσείς ως πρώην στρατιωτικός- αν ασπάζεστε το σκεπτικό με το οποίο οδηγηθήκαμε στην κατάργηση της παρέλασης των μηχανοκίνητων τμημάτων και αν προτίθεστε να την επαναφέρετε. Ποιο είναι τελικά το απαγορευτικό κόστος για την παρέλαση των τεθωρακισμένων τμημάτων; Υπάρχει ποτέ περίπτωση, επικαλούμενος οικονομικούς ή άλλους λόγους, να προχωρήσετε στην κατάργηση των παρελάσεων γενικότερα;
Ευχαριστώ.</Speech> 
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Το λόγο έχει ο Υφυπουργός κ. Παναγιώτης Καράμπελας.</ChairmanSpeech>
<Speech><Parlmember>ΠΑΝΑΓΙΩΤΗΣ ΚΑΡΑΜΠΕΛΑΣ</Parlmember> (Υφυπουργός Εθνικής Άμυνας): Ευχαριστώ, κύριε Πρόεδρε. 
Κυρίες και κύριοι Βουλευτές, κατ’ αρχάς θέλω να δηλώσω κατηγορηματικά ότι δεν υφίσταται κανένα απολύτως ζήτημα κατάργησης των παρελάσεων με τη συμμετοχή στρατιωτικών τμημάτων. Οι παρελάσεις των Ενόπλων Δυνάμεων της χώρας θα συνεχίσουν να εκτελούνται σε κάθε πρόσφορη περίπτωση, ενισχύοντας την αυτοπεποίθηση του ελληνικού λαού με την προβολή της μαχητικής τους ισχύος ως μοναδικού σχεδόν ένοπλου παράγοντος προστασίας και αποτροπής. 
Οι Ένοπλες Δυνάμεις θα συνεχίσουν, μέσω των παρελάσεων του προσωπικού τους, να αποτίουν φόρο τιμής στους πεσόντες και να ανακαλούν ιστορικές μνήμες στη συνείδηση του ελληνικού λαού για σπουδαία γεγονότα της πατρίδας μας. 
Η απόφαση για την περικοπή συμμετοχής μηχανοκίνητων τμημάτων στις στρατιωτικές παρελάσεις ελήφθη για λόγους οικονομικούς, για λόγους επιχειρησιακούς αλλά και περιβαλλοντολογικούς. Επιτρέψτε μου δι’ ολίγων να αναλύσω τους παράγοντες αυτούς. 
Τα μέσα, κατά το πλείστον βαρέα άρματα και πυροβόλα, μετακινούνται από μονάδες της βορείου Ελλάδος, στην Αθήνα και τη Θεσσαλονίκη. Το κόστος δεν είναι καθόλου ευκαταφρόνητο. Η μετακίνηση αυτή, η διεξαγωγή των παρελάσεων και η επιστροφή στις μονάδες απαιτεί μία χρονική διάρκεια της τάξης των δεκαπέντε έως είκοσι ημερών κατά την οποία τα μέσα αυτά απουσιάζουν από τις μονάδες. Συνεπώς έχουμε ένα σημαντικό επιχειρησιακό λόγο.
Από πλευράς κόστους, θα αναφέρω ότι οι τελευταίες παρελάσεις του 2009 στην Αθήνα και τη Θεσσαλονίκη, που και αυτές έγιναν με μειωμένη συμμετοχή μηχανοκίνητων μέσων, στοίχισαν για τον Ελληνικό Στρατό περίπου 1.270.000 ευρώ. Το κόστος για το Πολεμικό Ναυτικό ήταν μηδενικό, γιατί δεν συμμετέχει με μηχανοκίνητα μέσα, ενώ για την Αεροπορία –τόσο για τα χερσαία, όσο και για τα εναέρια μέσα- το κόστος και για τις δύο παρελάσεις είναι περίπου 1.088.000 ευρώ. Με το άθροισμα αυτών φθάνουμε σε ένα κόστος περίπου των 2.350.000 ευρώ. Για να μη χρονοτριβώ με λεπτομέρειες, έχω έναν πίνακα που αφορά στο Στρατό Ξηράς που θα κατατεθεί εκ μέρους μου για να συμπεριληφθεί στα Πρακτικά της Βουλής. 
Σε ό,τι αφορά στους περιβαλλοντικούς παράγοντες, είναι αυτονόητο ότι τα μέσα αυτά είναι βαριά, εκπέμπουν ρυπαντές, μονοξείδιο, διοξείδιο του άνθρακα, διοξείδιο του θείου, μικροσωματίδια, διοξείδιο του αζώτου κ.ο.κ και αυτό θα πρέπει να ληφθεί υπ’ όψιν εις το διπλάσιο, δεδομένου ότι, εκτός από την κυρία παρέλαση, γίνονται και οι δοκιμαστικές παρελάσεις στις παρυφές των πόλεων. 
Αυτά έχω προς το παρόν να αναφέρω και σας ευχαριστώ.</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Κύριε συνάδελφε, έχετε το λόγο για τρία λεπτά.</ChairmanSpeech>
<Speech><Parlmember>ΑΝΤΩΝΙΟΣ ΓΡΕΓΟΣ</Parlmember>: Σας ευχαριστώ.
Ως προς το περιβαλλοντικό τι να σχολιάσω; Νομίζω ότι αυτό είναι ανάξιο σχολιασμού, δηλαδή η εκπομπή των καυσαερίων από τα τεθωρακισμένα. Εμάς πολύ μας άρεσε αυτή η αίσθηση της ερπύστριας πάνω στο οδόστρωμα και το καυσαέριο που έβγαινε και μάλιστα φέραμε και τα παιδιά μας πολύ κοντά. Νιώθαμε την ερπύστρια πάνω στο οδόστρωμα και δεν μας πείραζε καθόλου το καυσαέριο. 
Να πω, επίσης, ότι υπάρχουν μονάδες που είναι πολύ κοντά στη Θεσσαλονίκη αλλά και στην Αθήνα, για να μπορεί να γίνει εύκολα η μεταφορά τους. 
Έχω κάποια στοιχεία, τα οποία δεν τα είχε ζητήσει τότε ο κ. Βενιζέλος, που προέρχονται από το ΓΕΣ, το οποίο αναφέρει ότι η παρέλαση της 28ης Οκτωβρίου κοστίζει 430 χιλιάδες ευρώ. Το Γενικό Επιτελείο Ναυτικού αναφέρει ότι η παρέλαση της 25ης Μαρτίου κοστίζει 307.334 ευρώ. Το Γενικό Επιτελείο Αεροπορίας αναφέρει ότι η παρέλαση της 28ης Οκτωβρίου κοστίζει 415.497 ευρώ.
Αντίθετα, για την αντιολισθητική βελτίωση των μαρμάρινων πατωμάτων της Βουλής, για εκείνην τη χρονιά στην οποία αναφέρομαι, είχε εγκριθεί κονδύλιο ύψους 2,2 εκατομμυρίων ευρώ και να μην ξεχνάμε ότι συνεχίζουν μέχρι σήμερα να δαπανώνται εκατοντάδες εκατομμύρια ευρώ τόσο σε μη κυβερνητικές οργανώσεις –αυτές τις γνωστές ανθελληνικού χαρακτήρα- όσο και σε επιχορηγήσεις που παίρνουν τα πολιτικά κόμματα ακόμη και σήμερα.
Δεν ξέρω αν μπορείτε να μας πείτε κάτι σχετικά με τα έξοδα που είχαν δημοσιευτεί τότε, στην περίοδο που αναφέρομαι, στις 13-09-2011, από τον Υπουργό Οικονομικών κ. Σαχινίδη, που αφορούσαν στη Βουλή και, μάλιστα, ήταν κατά την εποχή κατά την οποία είχαν καταργηθεί οι παρελάσεις. 
Ενδεικτικά θα σας αναφέρω τρία με τέσσερα ποσά. Για πρόσθετες και παρεπόμενες παροχές –δεν ξέρω ποιες είναι αυτές- 47.200.000 ευρώ. Για πληρωμές για λοιπές υπηρεσίες –ποιες είναι αυτές δεν φαίνεται πουθενά, έχουν δημοσιευτεί αυτά στο διαδίκτυο- 33.300.000 ευρώ. Για διάφορες προμήθειες –δεν ξέρουμε τι εννοεί, δεν φαίνεται στον πίνακα, μίζες ή κάτι άλλο, δεν το ξέρουμε- 600.000 ευρώ. Για προμήθεια κεφαλαιακού εξοπλισμού και πληρωμές μεταβιβαστικές 17.600.000 ευρώ. 
Είμαστε απόλυτα σίγουροι –και το αποδεικνύουν μέχρι και οι δημοσκοπήσεις- ότι σε τίποτα δεν θα επιβάρυνε τον ελληνικό λαό, δηλαδή δεν θα έλεγε όχι ο ελληνικός λαός και δεν θα είχε αντίρρηση –επειδή ο Στρατός, αυτήν τη στιγμή, είναι το πιο αξιόπιστο τμήμα, δηλαδή αυτόν εμπιστεύεται ο ελληνικός λαός και πολύ λιγότερο τους πολιτικούς, τους δημοσιογράφους και όλους τους άλλους και σύμφωνα με τις επαφές που έχουμε και με συλλόγους εφέδρων, με αποστράτους, με εν ενεργεία αξιωματικούς, με την Εκκλησία αλλά και με τους Έλληνες που βρίσκονται σε διάφορα καίρια σημεία και μας αναφέρουν το τι γίνεται- να συνεχίσουν να παρελαύνουν τα τεθωρακισμένα σε δικές μας επετείους. 
Νομίζω ότι –και δεν αναφέρομαι σε εσάς- ενοχλούν τα χιλιάδες άξια στελέχη των Ενόπλων Δυνάμεων, τα οποία σε τίποτα δεν νιώθουν ότι είναι απλοί δημόσιοι υπάλληλοι. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
 Φοβόμαστε ότι η ελληνική νεολαία κινδυνεύει, γιατί απαξιώνεται το εθνικό σύμβολο και έχουμε δει πολλές φορές αυτό να καίγεται, χωρίς εκείνοι που το καίνε να τιμωρούνται παραδειγματικά. Φοβόμαστε ότι, ίσως για λόγους συμβολισμού, δεν θέλετε να δείτε να παρελαύνουν τα τεθωρακισμένα από το Σύνταγμα. 
Νομίζουμε ότι φοβάστε τις εχθρικές χώρες, όπως είναι η Τουρκία, η Αλβανία και τα Σκόπια, που καραδοκούν να πάρουν κάποιο κομμάτι της πατρίδας μας και κυρίως φοβάται η Κυβέρνηση τον ελληνικό λαό και τον κλείνει πίσω από κάγκελα και δεν μπορεί να παρακολουθήσει την παρέλαση. 
Θα πρέπει να ξέρετε, όμως, ότι αυτοί που είναι στις εξέδρες στις παρελάσεις είναι πολύ πιθανό να βρεθούν πίσω από κάποια άλλα κάγκελα, πολύ πιο ψηλά και πολύ πιο ασφαλή.
 Κι επίσης να σας διαβεβαιώσω ότι και στα στρατόπεδα αλλά και στις παρελάσεις, όταν τα τμήματα απομακρύνονται από την εξέδρα των επισήμων, τα συνθήματα που κάποιοι τα θεωρούν φασιστικά και ρατσιστικά, όπως το «Μακεδονία ξακουστή» ή το «Έλληνας γεννιέσαι, δεν γίνεσαι ποτέ» συνεχίζουν να ακούγονται ακόμη και πιο έντονα.</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Συντομεύετε, κύριε συνάδελφε.</ChairmanSpeech>
<Speech><Parlmember>ΑΝΤΩΝΙΟΣ ΓΡΕΓΟΣ</Parlmember>: Ολοκληρώνω, κύριε Πρόεδρε.
Επίσης, θέλω να παρατηρήσω ότι καλό θα ήταν οι πολιτικοί αυτής της χώρας να έχουν υπηρετήσει τη θητεία τους άξια πριν γίνουν Βουλευτές, Υπουργοί και Πρωθυπουργοί και να μην είστε καθόλου υποχωρητικοί, γιατί, όσο υποχωρούμε, και οι φίλοι μας δεν μας σέβονται και οι εχθροί μας δεν μας φοβούνται. 
Ευχαριστώ.</Speech> 
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Κύριε Υπουργέ, έχετε το λόγο για τρία λεπτά.</ChairmanSpeech>
<Speech><Parlmember>ΠΑΝΑΓΙΩΤΗΣ ΚΑΡΑΜΠΕΛΑΣ</Parlmember> (Υφυπουργός Εθνικής Άμυνας): Κυρία και κύριοι Βουλευτές, στην πρωτολογία μου κατέστησα σαφές ότι το οικονομικό κόστος από τη συμμετοχή των μηχανοκίνητων τμημάτων υπήρξε σχετικά υψηλό και ανέρχεται στο ακριβές ποσό των 2.357.000 ευρώ. Οι λεπτομέρειες περιλαμβάνονται στον πίνακα τον οποίο θα καταθέσω.
(Στο σημείο αυτό ο Υφυπουργός Εθνικής Άμυνας κ. Παναγιώτης Καράμπελας καταθέτει για τα Πρακτικά τον προαναφερθέντα πίνακα, ο οποίος βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Σε κάθε περίπτωση, ο σκοπός των παρελάσεων, όπως είπαμε και προηγουμένως, είναι η ανάδειξη του σεβασμού των ελληνικών Ενόπλων Δυνάμεων στην ιστορία του τόπου και η τόνωση, η ενίσχυση της αυτοπεποίθησης του ελληνικού λαού, διά της προβολής ισχύος των Ενόπλων Δυνάμεων, για τις οποίες ο λαός πληρώνει όχι ευκαταφρόνητα ποσά.
Η επιδίωξη αυτή δεν προϋποθέτει υποχρεωτικώς και τη συμμετοχή μηχανοκίνητων τμημάτων. Επιτυγχάνουμε -πιστεύουμε- το ίδιο αποτέλεσμα με τη συμμετοχή των πεζοπόρων μας τμημάτων, τα οποία βέβαια προκαλούν το χειροκρότημα του συμμετέχοντος λαού σε αυτές τις εκδηλώσεις κατά τις εθνικές επετείους. Ο κύριος παράγων ισχύος των Ενόπλων μας Δυνάμεων είναι ο Έλληνας μαχητής. Είναι ο χειριστής των μέσων, όχι καθεαυτά τα μέσα.
Τα ανωτέρω, σε συνδυασμό με το όχι ευκαταφρόνητο οικονομικό κόστος που ανέφερα -σε μία πραγματικά δύσκολη οικονομική συγκυρία για τις Ένοπλές μας Δυνάμεις, όπου και ο λειτουργικός τους προϋπολογισμός, όπως ξέρετε, έχει περικοπεί- δικαιολογούν απόλυτα την απόφαση για λιτές παρελάσεις, με παράλληλη διοχέτευση των ποσών αυτών σε σημαντικότερους τομείς. Συγκεκριμενοποιώ τους τομείς της εκπαίδευσης και των ασκήσεων στα πεδία των ασκήσεων και στα πεδία βολών.
Όσο για τους συμπατριώτες μας οι οποίοι ευρίσκονται σε πόλεις της βορείου Ελλάδος, της Θράκης αλλά και των νησιών, αυτοί γνωρίζουν το έργο των Ενόπλων Δυνάμεων και τις θαυμάζουν σχεδόν καθημερινώς από τις τοπικές δραστηριότητές τους στα πεδία των ασκήσεων και των βολών. Συνεπώς είναι και γνώστες αλλά και εξαιρετικά συνδεδεμένοι με τις Ένοπλές μας Δυνάμεις.
Θέλω να διαβεβαιώσω ότι ο ελληνικός λαός περιβάλλει με σεβασμό τις Ένοπλες Δυνάμεις, καταβάλλοντας τα χρήματα που απαιτούνται για την ενίσχυσή τους και πρέπει να αισθάνεται υπερήφανος και ασφαλής, διότι αυτές έχουν απόλυτη επίγνωση της αποστολής, ευρίσκονται σε υψηλά επίπεδα μαχητικότητος, με ακμαίο ηθικό και φρόνημα, προασπίζοντας την εθνική ακεραιότητα και ανεξαρτησία της πατρίδος μας.
Σας ευχαριστώ.</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Ευχαριστούμε, κύριε Υπουργέ.
Εισερχόμεθα τώρα στη συζήτηση της δεύτερης με αριθμό 1332/16-4-2013 επίκαιρης ερώτησης πρώτου κύκλου του Βουλευτή Β΄ Αθήνας του Συνασπισμού Ριζοσπαστικής Αριστεράς-Ενωτικό Κοινωνικό Μέτωπο κ. Ευσταθίου Παναγούλη προς τον Υπουργό Ανάπτυξης, Ανταγωνιστικότητας, Υποδομών, Μεταφορών και Δικτύων, σχετικά με τη συμπεριφορά τραπεζικού ιδρύματος προς τον Εκδοτικό Οίκο «ΠΑΠΑΖΗΣΗ».
Στον κ. Παναγούλη θα απαντήσει ο Υφυπουργός κ. Αθανάσιος Σκορδάς.
Κύριε Παναγούλη, έχετε το λόγο για δύο λεπτά, προκειμένου να αναπτύξετε την επίκαιρη ερώτησή σας.</ChairmanSpeech>
<Speech><Parlmember>ΕΥΣΤΑΘΙΟΣ ΠΑΝΑΓΟΥΛΗΣ</Parlmember>: Κύριε Πρόεδρε, είναι γνωστή η τακτική ορισμένων ελληνικών τραπεζών απέναντι σε υγιείς επιχειρήσεις. Στην περίπτωση του Εκδοτικού Οίκου «ΠΑΠΑΖΗΣΗ» έχουμε τον ορισμό της καταχρηστικότητας και αυθαιρεσίας. Έχουν υπάρξει μέχρι τώρα πολλές καταγγελίες υγιών επιχειρήσεων όπου αυθαίρετα λειτουργούν οι τράπεζες.
Συγκεκριμένα, στην περίπτωση του Εκδοτικού Οίκου «ΠΑΠΑΖΗΣΗ», ένας εκδοτικός οίκος ογδόντα τεσσάρων χρόνων –που περνάει από γενιά σε γενιά και είναι αναγνωρισμένης πορείας, καθώς είναι γνωστή η πορεία του αείμνηστου Βίκτωρα Παπαζήση, όταν επί πέντε χρόνια για την αντίστασή του απέναντι στη χούντα παρέμεινε έγκλειστος στις φυλακές της Αίγινας- κατόρθωσε και στάθηκε στα πόδια του.
Έρχεται σήμερα η δημοκρατική Κυβέρνηση με τις τράπεζες –και συγκεκριμένα την ALPHA BANK- που τις έχει αφήσει ασύδοτες και τι κάνει; Ακούστε, κύριε Πρόεδρε, επειδή υπήρξατε και είστε και έγκριτος νομικός. Ο Εκδοτικός Οίκος «ΠΑΠΑΖΗΣΗ» έχει συνάψει ένα δάνειο με την ALPHA BANK. Ήταν τακτικότατος στις υποχρεώσεις του απέναντι στο δάνειο. Δεν είχε καμμία ληξιπρόθεσμη οφειλή. 
Πρέπει να ξέρετε και κάτι άλλο. Όταν συναλλάσσεσαι με το δημόσιο, όταν δεν έχεις φορολογική ενημερότητα, που αυτό σημαίνει ότι δεν χρωστάς ούτε στην εφορία ούτε ΦΠΑ, δεν μπορείς να εισπράξεις τα λεφτά από το δημόσιο.
Για μια συνεργασία που έκανε ο Εκδοτικός Οίκος «ΠΑΠΑΖΗΣΗ» με το Υπουργείο Παιδείας, το Υπουργείο Παιδείας κατέβαλε 176.000 ευρώ. Αυθαίρετα η ALPHA BANK τα πήρε από το λογαριασμό του και τα ενσωμάτωσε στο δάνειο. 
Αυτή είναι η κατάσταση, κύριε Πρόεδρε. Είναι απαράδεκτη κατάσταση. Οι κυβερνήσεις των τελευταίων χρόνων υπερασπίζονται τις τράπεζες και στραγγαλίζουν τις υγιείς επιχειρήσεις. Και έρχεται η Κυβέρνηση μετά να μας μιλήσει για καινούργιες θέσεις εργασίας.
Περιμένω από τον κύριο Υπουργό που είναι σήμερα εδώ, να απαντήσει τι συγκεκριμένα μέτρα θα πάρει ενάντια στην ALPHA BANK και εάν θα διατάξει να επιστραφούν αυτές οι 176.000 ευρώ που κλάπηκαν. 
Ευχαριστώ.</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Σας ευχαριστούμε, κύριε συνάδελφε. Τα υπόλοιπα θα τα πείτε στη δευτερολογία σας.
Παρακαλώ, κύριοι συνάδελφοι, κύριοι Υπουργοί, να τηρούμε το χρόνο, διότι ήδη έχουμε ξεφύγει σε όλες τις ερωτήσεις.</ChairmanSpeech>
<Speech><Parlmember>ΚΩΝΣΤΑΝΤΙΝΟΣ ΜΠΑΡΚΑΣ</Parlmember>: Δεν πειράζει, κύριε Πρόεδρε, να ξεφεύγουμε και λίγο.</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Θα τον τηρούμε 100%.
Ορίστε, κύριε Υφυπουργέ, έχετε το λόγο.</ChairmanSpeech>
<Speech><Parlmember>ΑΘΑΝΑΣΙΟΣ ΣΚΟΡΔΑΣ</Parlmember> (Υφυπουργός Ανάπτυξης, Ανταγωνιστικότητας, Υποδομών, Μεταφορών και Δικτύων): Ευχαριστώ, κύριε Πρόεδρε.
Κατ’ αρχάς, θέλω να διευκρινίσω ότι η Γενική Γραμματεία Καταναλωτή δεν υπεισέρχεται σε διαφορές επιχειρήσεων με το τραπεζικό σύστημα. Υπεισέρχεται από το νόμο μόνο σε διαφορές των τραπεζών με τους πολίτες, τους μεμονωμένους καταναλωτές. Οι διαφορές μεταξύ των τραπεζών και των επιχειρήσεων είναι αρμοδιότητα της Τραπέζης της Ελλάδος, που ασκεί την εποπτεία του τραπεζικού συστήματος, του τραπεζικού διαμεσολαβητή και φυσικά των δικαστηρίων, εάν φτάσει μία υπόθεση μέχρι εκεί. 
Παρά ταύτα, επειδή κάναμε σχετικό έλεγχο για την υπόθεση που θίγει η συγκεκριμένη ερώτηση, έχω να πω τα εξής: Καταγγελία γραπτή ή τηλεφωνική, μέσα από τη γραμμή 1520, στις υπηρεσίες μας δεν έχει γίνει από τον εκδοτικό οίκο. Εντούτοις, σε επικοινωνία που είχαμε μέσω της Τραπέζης της Ελλάδος με την τράπεζα τα πράγματα είναι λίγο διαφορετικά. Η εταιρεία «ΠΑΠΑΖΗΣΗΣ» έχει συνάψει από τις 19 Απριλίου του 2004 σύμβαση πρακτορείας επιχειρηματικών απαιτήσεων με την ALPHA BANK. Στις 30-6-2010 έρχεται ο εκδοτικός οίκος και εκχωρεί τις απαιτήσεις της, από το δημόσιο προς την τράπεζα, προς εξόφληση του δανείου που έχει συνάψει. 
Δεν υπάρχει δηλαδή, καταχρηστική συμπεριφορά στο συγκεκριμένο θέμα. Είναι από 30-6-2010 η σύμβαση παροχής ενεχύρου εκχωρήσεως επί των απαιτήσεών της, μεταξύ της εκδοτικής επιχείρησης και του δημοσίου.
Συνεπώς δεν υπάρχει αντικείμενο καταχρηστικότητας. 
Σε ό,τι αφορά τώρα την εν γένει λειτουργία των τραπεζών και την αντιμετώπισή τους, θα απαντήσω στη δευτερολογία μου. 
Σας ευχαριστώ.</Speech> 
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Το λόγο έχει ο κ. Παναγούλης για τρία λεπτά.</ChairmanSpeech> 
<Speech><Parlmember>ΕΥΣΤΑΘΙΟΣ ΠΑΝΑΓΟΥΛΗΣ</Parlmember>: Αυτά που είπε ο κύριος Υπουργός τα λέει η τράπεζα, γιατί ο κύριος Υπουργός, ο οποίος και απάντησε στην ερώτησή μου, ζει έξω από την κοινωνία, κύριε Πρόεδρε, και δεν γνωρίζει τι γίνεται σ’ αυτήν. 
Το ελληνικό δημόσιο, οι ελληνικές κυβερνήσεις θα δώσουν 50 δισεκατομμύρια στις τράπεζες και αυτά τα χρήματα, κύριε Πρόεδρε, είναι για να καλύψουν τα «κόκκινα δάνεια» εκείνων των μπαταχτσήδων για τους οποίους διαβάζουμε καθημερινά στις εφημερίδες και βλέπουμε να οδηγούνται στις φυλακές ή να φεύγουν στο εξωτερικό, ενώ χρωστάνε εκατοντάδες εκατομμύρια και δισεκατομμύρια. Έχουμε δει πάρα πολλούς που έχουν πάρει και ένα και πέντε και δέκα και πενήντα και εκατό και διακόσια και πεντακόσια εκατομμύρια. Ενδεικτικά αναφέρω μία από τις πολλές περιπτώσεις, την περίπτωση Καρούζου, κατά την οποία κάποιοι τηλεφωνούσαν στους τραπεζίτες, ενώ τώρα έμειναν τα κουφάρια για να τα πάρουν οι τράπεζες. Αυτά τα πληρώνει ο Έλληνας φορολογούμενος, κύριε Πρόεδρε. 
Κύριε Υπουργέ, θα έπρεπε να είστε –το λιγότερο!- εγκρατής στο να υπερασπιστείτε την τράπεζα, γιατί έχετε απέναντί σας έναν οίκο ογδόντα τεσσάρων χρόνων, έναν οίκο αγωνιστικό που επέζησε και από τη γερμανική κατοχή και από τη χούντα και έρχεται σήμερα μια τράπεζα να τον ρίξει κάτω με μια μονοκονδυλιά. 
Κύριε Υπουργέ, εκατόν είκοσι τέσσερα χρόνια υπήρχε το βιβλιοπωλείο «ΕΣΤΙΑ» και το έκλεισε η οικονομική πολιτική της Κυβέρνησής σας. Ογδόντα τέσσερα χρόνια υπάρχει ο Εκδοτικός Οίκος «ΠΑΠΑΖΗΣΗ», τον οποίο γνωρίζουν όλοι οι Έλληνες και εσείς δεν τραβάτε το αυτί της ALPHA BANK. 
Και επιτρέψτε μου, κύριε Πρόεδρε, να πω και κάτι άλλο. 
Είχα κάνει τη σχετική ερώτηση εδώ και τρεις μήνες στο Υπουργείο Οικονομικών και πριν από ένα εικοσαήμερο, ένα μήνα, με πήραν τηλέφωνο και μου είπαν «εμείς δεν έχουμε αρμοδιότητα, αλλά το συγκεκριμένο Υπουργείο», δηλαδή το Υπουργείο Ανάπτυξης, Ανταγωνιστικότητας, Υποδομών, Μεταφορών και Δικτύων, τους δύο Υπουργούς του οποίου έχουμε σήμερα εδώ. Επίσης, από το Υπουργείο του κ. Χατζηδάκη μας απάντησαν ότι δεν έχουν και αυτοί αρμοδιότητα. Τέλος πάντως, ποιος έχει αρμοδιότητα, όταν καταληστεύεται και οδηγείται στην εξαθλίωση μια υγιής επιχείρηση, όπως είναι η επιχείρηση «ΠΑΠΑΖΗΣΗ»; 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Κύριε Υπουργέ, μιας και είστε εδώ, θα ήθελα να σας πω ότι θα πρέπει να δώσετε λύση. Και έχετε υποχρέωση να το κάνετε αυτό και οι δυο σας και ιδιαίτερα εσείς, κύριε Χατζηδάκη, γιατί ο Βίκτωρας Παπαζήσης έμεινε πέντε χρόνια στις φυλακές για να βρισκόμαστε σήμερα εμείς εδώ. Μάλιστα, ο Εκδοτικός Οίκος «ΠΑΠΑΖΗΣΗ» κατόρθωσε και επιβίωσε και επί χούντας. Πώς θα πληρώσει, λοιπόν, τους εργαζόμενους και τα τυπογραφεία, όταν αυθαίρετα η τράπεζα ενεργεί μ’ αυτόν τον τρόπο; 
Και όσον αφορά αυτά που λέτε, κύριε Υφυπουργέ, θα μου επιτρέψετε να σας πω –και θα σας το πω όσο το δυνατόν πιο ευγενικά- ότι δεν είναι σωστά. Η αγορά έξω αναστενάζει.</Speech> 
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Ευχαριστούμε, κύριε συνάδελφε.</ChairmanSpeech> 
<Speech><Parlmember>ΕΥΣΤΑΘΙΟΣ ΠΑΝΑΓΟΥΛΗΣ</Parlmember>: Σας παρακαλώ, κύριε Πρόεδρε, τελειώνω.
Και έρχεστε εσείς, κύριε Χατζηδάκη, και μιλάτε για καινούργιες θέσεις εργασίας, ενώ κινδυνεύουν να κλείσουν οι υγιείς επιχειρήσεις και να χάσουν τη δουλειά τους δεκάδες άτομα που εργάζονται στη συγκεκριμένη επιχείρηση. Επίσης, μου λέτε εσείς ότι θα κάνετε δρόμους, ενώ δεν έχουμε ούτε αμμοχάλικο! 
Κύριε Χατζηδάκη, θέλω εσείς προσωπικά να δώσετε λύση, γιατί έχουμε υποχρέωση απέναντι σ’ αυτόν τον εκδοτικό οίκο που αγωνίστηκε για τη δημοκρατία, την ελευθερία, την κοινωνική δικαιοσύνη και για να είμαστε εμείς σήμερα μέσα σ’ αυτήν την Αίθουσα.</Speech> 
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Ευχαριστούμε και εμείς, κύριε συνάδελφε.
Ορίστε, κύριε Υφυπουργέ, έχετε το λόγο για τρία λεπτά.</ChairmanSpeech>
<Speech><Parlmember>ΑΘΑΝΑΣΙΟΣ ΣΚΟΡΔΑΣ</Parlmember> (Υφυπουργός Ανάπτυξης, Ανταγωνιστικότητας, Υποδομών, Μεταφορών και Δικτύων): Κύριε Πρόεδρε, μακάρι να μπορούσε και η Κυβέρνηση να περιορίζεται σε ευχολόγια και επιθυμίες. Δυστυχώς, έχουμε την υποχρέωση να απαντάμε με στοιχεία και να λέμε γεγονότα.
Δεν αμφισβήτησε κανείς τους αγώνες κανενός για τη δημοκρατία ή για τα πιστεύω του. Όμως εδώ έχουμε να κάνουμε με συγκεκριμένες συμβάσεις, ισχυρές νομικά, σε περίοδο προ της κρίσεως. Ο εκδοτικός οίκος έκανε μία δανειακή σύμβαση το 2004. Υπήρχε καμμία κρίση το 2004; Και έρχεται ο ίδιος οίκος, με τη βούλησή του το 2010, και λέει: «Για να σας εξοφλήσω, αντί να σας δώσω εγώ χρήματα από το ταμείο μου, πάρτε τα από αυτά που μου οφείλει το Υπουργείο Παιδείας». Δεν τον πίεσε κανείς να το πει. Ερχόμαστε το 2013 και λέμε: «Ωραία, επειδή υπάρχει κρίση να το χαρίσουμε το δάνειο». 
Μα, υπάρχουν επιχειρηματικά δάνεια σήμερα ύψους 125.000.000.000 στη χώρα μας, 45.000.000.000 πιστωτικά δάνεια, καταναλωτικά, και 80.000.000.000 στεγαστικά δάνεια, σύνολο περίπου 250.000.000.000. Τι προτείνετε; Να τα διαγράψουμε όλα; Πόσες κεφαλαιοποιήσεις πρέπει να γίνουν για να υπάρχει χρηματοπιστωτικό σύστημα; Υπάρχει πουθενά στον κόσμο οικονομία και λειτουργία της οικονομίας με άρρωστο ή ανύπαρκτο χρηματοπιστωτικό σύστημα; 
Εάν απαντήσουμε σε αυτά, ευχαρίστως να δείξουμε την καλή μας διάθεση σε κάθε αγωνιστή της δημοκρατίας αλλά όλα πρέπει να έχουν και μία τελική γραμμή, ένα τελικό «διά ταύτα». Προστατεύουμε τη λειτουργία όλων των επιχειρήσεων με αυτόν τον τρόπο; 
Εν πάση περιπτώσει, το δικό μας Υπουργείο, στο πλαίσιο των αρμοδιοτήτων του σε ό,τι αφορά τον έλεγχο των τραπεζών έχει να επιδείξει συγκεκριμένα πράγματα. Θα περιοριστώ μόνο στο τελευταίο εξάμηνο που έχουμε επιβάλει πρόστιμα 450.000 ευρώ για παραβάσεις περί προστασίας του καταναλωτή και άλλες 390.000 ευρώ για παραβάσεις του νόμου από τις εισπρακτικές εταιρείες -όπως τις αποκαλούμε- για ενοχλήσεις προς τους καταναλωτές.</Speech>
<Speech><Parlmember>ΕΥΣΤΑΘΙΟΣ ΠΑΝΑΓΟΥΛΗΣ</Parlmember>: Πόσα εισπράξατε από αυτά, κύριε Υπουργέ;</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Παρακαλώ, μη διακόπτετε.</ChairmanSpeech>
<Speech><Parlmember>ΑΘΑΝΑΣΙΟΣ ΣΚΟΡΔΑΣ</Parlmember> (Υφυπουργός Ανάπτυξης, Ανταγωνιστικότητας, Υποδομών, Μεταφορών και Δικτύων): Όλα πηγαίνουν στα δημόσια ταμεία, κύριε Βουλευτά. Δεν χαρίζεται τίποτε. 
Για να μην πληρωθεί ένα πρόστιμο -πάλι ο νόμος είναι σαφής- πρέπει να δοθεί προκαταβολή 20% και να προσφύγει στα διοικητικά δικαστήρια ο καταδικασθείς και να αποδείξει εάν ήταν παράτυπο το πρόστιμο. Δεν υπάρχει αυτή η υπόθεση, ότι βάζουμε πρόστιμα και δεν εισπράττονται. Όλα πάνε στα δημόσια ταμεία. Πώς θα πάρει φορολογική ενημερότητα εάν δεν πληρώσει το πρόστιμο ή εάν δεν δώσει προκαταβολή και προσφύγει στα διοικητικά δικαστήρια; Δεν είναι έτσι. 
Σας ευχαριστώ.</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Ευχαριστούμε πολύ, κύριε Υφυπουργέ.
Η πρώτη με αριθμό 1323/16-4-2013 επίκαιρη ερώτηση πρώτου κύκλου του Βουλευτή Τρικάλων της Νέας Δημοκρατίας κ. Ηλία Βλαχογιάννη προς τον Υπουργό Αγροτικής Ανάπτυξης και Τροφίμων, σχετικά με τη ένταξη έργων του Νομού Τρικάλων στο πρόγραμμα «Αλέξανδρος Μπαλτατζής» δεν συζητείται λόγω κωλύματος του κυρίου Υπουργού και διαγράφεται.
Εισερχόμεθα τώρα στη συζήτηση της τρίτης με αριθμό 1317/15-4-2013 επίκαιρης ερώτησης πρώτου κύκλου της Βουλευτού Κερκύρας του Πανελλήνιου Σοσιαλιστικού Κινήματος κ. Αγγελικής Γκερέκου προς τον Υπουργό Ανάπτυξης, Ανταγωνιστικότητας, Υποδομών, Μεταφορών και Δικτύων, σχετικά με την πιστοποίηση ασφαλούς λειτουργίας του κρατικού αερολιμένα Κέρκυρας. 
Ορίστε, κυρία συνάδελφε, έχετε το λόγο για δύο λεπτά.</ChairmanSpeech>
<Speech><Parlmember>ΑΓΓΕΛΙΚΗ ΓΚΕΡΕΚΟΥ</Parlmember>: Ευχαριστώ, κύριε Πρόεδρε.
Κύριε Υπουργέ, η Υπηρεσία Πολιτικής Αεροπορίας έχει επανειλημμένα γνωστοποιήσει προς κάθε ενδιαφερόμενο και ειδικά προς την τοπική αυτοδιοίκηση το ζήτημα ασφαλούς λειτουργίας του αερολιμένα Κέρκυρας σύμφωνα με συγκεκριμένες διεθνείς προδιαγραφές.
Το ζήτημα αυτό αφορά -όπως γνωρίζετε- την αναγκαία παράκαμψη του οδικού άξονα που εφάπτεται στο βόρειο άκρο του διαδρόμου προσγείωσης αλλά και την απαλλοτρίωση της έκτασης της εν λόγω περιοχής προκειμένου να δημιουργηθεί μία ζώνη ασφαλείας, που σήμερα δεν υπάρχει στον αερολιμένα Κέρκυρας.
Εάν αυτό δεν συμβεί βάσει των όσων προβλέπονται από τη Διεθνή Υπηρεσία Πολιτικής Αεροπορίας, το αεροδρόμιο της Κέρκυρας δεν θα καταστεί δυνατόν να πιστοποιηθεί χωρίς να υποβαθμιστεί επιχειρησιακά.
Αυτό σημαίνει –για να γίνει κατανοητό προς όλους- ότι θα μειωθεί σημαντικά το μήκος του διαδρόμου προσγείωσης από τη βόρεια πλευρά του αεροδρομίου και ως εκ τούτου θα μειωθούν, βεβαίως, και δραστικά οι τύποι αεροπλάνων που θα μπορούν να προσγειωθούν σε αυτό. 
Γνωρίζω, κύριε Υπουργέ, ότι το θέμα αυτό το έχει θέσει προς εσάς πρόσφατα και η IATA, δηλαδή η Διεθνής Ένωση Αερομεταφορών, η οποία επισημαίνει πως η μείωση των επιχειρησιακών δεδομένων σημαίνει ότι ο αριθμός πτήσεων από και προς μακρινούς ευρωπαϊκούς προορισμούς, όπως η Αγγλία και τα σκανδιναβικά κράτη, θα εξελιχθούν σε προβληματικές και εν τέλει σε μη βιώσιμες διαδικασίες. 
Κύριε Υπουργέ, δεν μπορώ ούτε καν να φανταστώ και δεν νομίζω ότι κανείς μπορεί να φανταστεί τις τραγικές συνέπειες που θα έχει αυτή η αρνητική εξέλιξη για την τοπική οικονομία της Κέρκυρας και όχι μόνο την τοπική. Πρόκειται για μια οικονομία, που στηρίζεται σχεδόν αποκλειστικά στον τουρισμό και μάλιστα στον τουρισμό από χώρες, όπως είναι η Αγγλία.
Θα ήθελα, λοιπόν, μια δική σας τοποθέτηση, σχετικά με τις ενέργειες που έχει κάνει ήδη το Υπουργείο και τις πρωτοβουλίες που έχει πάρει, για να λυθεί οριστικά αυτό το ζήτημα. 
Ευχαριστώ.</Speech> 
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Κύριε Υπουργέ, έχετε το λόγο για τρία λεπτά.</ChairmanSpeech> 
<Speech><Parlmember>ΚΩΝΣΤΑΝΤΙΝΟΣ ΧΑΤΖΗΔΑΚΗΣ</Parlmember> (Υπουργός Ανάπτυξης, Ανταγωνιστικότητας, Υποδομών, Μεταφορών και Δικτύων): Κυρία συνάδελφε, το θέμα που θίγετε στην ερώτησή σας είναι μια μικρογραφία, αν θέλετε, των προβλημάτων που υπάρχουν σε αυτόν τον τόπο συνολικά. Δείχνει τα προβλήματα που υπάρχουν σε σχέση, αν θέλετε, ευρύτερα με το συνταγματικό και νομοθετικό μας πλαίσιο –κατανομή ρόλων ανάμεσα στην κεντρική εξουσία και στις περιφερειακές αρχές- αλλά έρχεται να υπογραμμίσει και ότι πολλοί στον τόπο μας εξακολουθούν να πιστεύουν ότι μπορούμε να έχουμε «και την πίτα ολόκληρη και τον σκύλο χορτάτο». Στη συγκεκριμένη δηλαδή περίπτωση να έχουμε ένα μεγάλο, ασφαλές και σύγχρονο και διεθνές αεροδρόμιο αλλά την ίδια στιγμή να βρούμε και μια μαγική λύση, ώστε να μην πειραχτεί τίποτα γύρω-γύρω στο αεροδρόμιο, να μη θιγεί κανένα μικροσυμφέρον, να μην αλλάξει τίποτα, έτσι ώστε όλοι να αισθανόμαστε ευτυχείς. Αυτό το πράγμα δεν μπορεί να γίνει. 
Το ζήτημα είναι παλιό. Λυπάμαι που θα πω ότι απασχολεί την Υπηρεσία Πολιτικής Αεροπορίας από τη δεκαετία του ’80. Οι φορείς της Κέρκυρας, στις διάφορες εκδοχές τους ιστορικά, είχαν ενημερωθεί από τότε ουσιαστικά για τη θέση των διαφόρων διεθνών οργανισμών που σχετίζονται με την αεροπορία ως προς το αεροδρόμιο της Κέρκυρας και τα πιθανά προβλήματα που μπορεί να υπάρξουν στο μέλλον. 
Πρόσφατα πράγματι ο ICAO, καθώς και άλλοι οργανισμοί που σχετίζονται με την Υπηρεσία Πολιτικής Αεροπορίας, έχουν στείλει επιστολές και επισημαίνουν το πρόβλημα. Πράγματι η Περιφέρεια των Ιονίων Νήσων κατέληξε στο να προτείνει δύο λύσεις, οι οποίες, όμως, δεν οδηγούν, δυστυχώς, παρά τις καλές προθέσεις σε αυτό το οποίο εμείς θα θέλαμε ως Υπουργείο αλλά και αυτό που απαιτείται για το αεροδρόμιο, με την έννοια ότι αν δεχθούμε αυτές τις λύσεις, θα έχουμε στην καλύτερη περίπτωση ένα μικρότερο αεροδιάδρομο, θα έρχονται μικρότερα αεροπλάνα στην Κέρκυρα και αυτό προφανώς θα επιβαρύνει και θα δημιουργήσει προβλήματα στην τοπική οικονομία, που εξαρτάται κατά πολύ από τον τουρισμό. 
Από την πλευρά της Υπηρεσίας Πολιτικής Αεροπορίας έχουν προταθεί εναλλακτικά σχέδια. Δεν έχω το χρόνο να τα εξηγήσω στην πρωτολογία μου. Όμως, θα επανέλθω αμέσως μετά. Εκείνο το οποίο θα πρέπει να επιδιώξουμε, είναι να καθίσουμε γύρω από ένα τραπέζι και να δούμε πώς θα βρεθεί η βέλτιστη λύση. 
Η λύση αυτή αναμφιβόλως θα έχει κόστος. Θα έχει κόστος και για εμάς που θα την υποστηρίξουμε, θα έχει κόστος και για τις τοπικές και περιφερειακές αρχές. Όμως το κόστος αυτό, ασφαλώς θα είναι μικρότερο από το τελικό όφελος που θα είναι να υπάρξουν οι προϋποθέσεις για ένα λειτουργικό, ασφαλές και σύγχρονο αεροδρόμιο στην Κέρκυρα. 
Θα επανέλθω στη δευτερολογία μου.</Speech> 
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Ορίστε, κυρία συνάδελφε, έχετε το λόγο για τρία λεπτά.</ChairmanSpeech> 
<Speech><Parlmember>ΑΓΓΕΛΙΚΗ ΓΚΕΡΕΚΟΥ</Parlmember>: Ευχαριστώ, κύριε Πρόεδρε. 
Κύριε Υπουργέ, πράγματι αναδείξατε ένα διαχρονικό πρόβλημα σε σχέση με το πώς θα πρέπει να λύνονται κάποια προβλήματα στη χώρα μας. Δυστυχώς, κρατούν δεκαετίες και δεν λύνονται, λόγω κάποιων εμπλοκών που έχουμε στο σύστημά μας γενικότερα. 
Πράγματι, το θέμα του αεροδρομίου της Κέρκυρας κρατάει εδώ και πάνω από είκοσι πέντε με τριάντα χρόνια. Αν είναι δυνατόν!
Σήμερα, λοιπόν, πρέπει να βρούμε μία οριστική λύση που δεν είναι εύκολη, όπως λέτε κι εσείς αλλά θα πρέπει συγχρόνως να αναδειχθούν και ευθύνες, γιατί γι’ αυτές τις μισές λύσεις που δόθηκαν και δεν μπόρεσαν ποτέ να υλοποιηθούν, κάποιοι ευθύνονται διαχρονικά.
Σήμερα, λοιπόν, αυτό το αεροδρόμιο κινδυνεύει να υποβαθμιστεί, με ό,τι σημαίνει αυτό -και χαίρομαι που το εντοπίζετε κι εσείς- για την τουριστική οικονομία που είναι ο «βραχίονας», ο «πυλώνας» της οικονομίας της Κέρκυρας.
Άρα, καλείστε να διαχειριστείτε αυτό το πρόβλημα και εν όψει ενδεχομένως μιας ιδιωτικοποίησης, όπως λέτε, γιατί –απ’ ό,τι γνωρίζουμε- ήδη έχετε αναφέρει ότι το αεροδρόμιο της Κέρκυρας είναι ελκυστικό για κάποιους επενδυτές. Ανεξάρτητα αν συμφωνεί κάποιος μ’ αυτό το θέμα ή όχι, πώς μπορεί να είναι ελκυστικό ή να μπορεί να είναι υλοποιήσιμη μία τέτοια ιδιωτικοποίηση όσον αφορά τις υπηρεσίες ενός αεροδρομίου, όταν δεν μπορεί να έχει την πιστοποίηση που απαιτείται από τους διεθνείς οργανισμούς; Από την άλλη, για να έχει την πιστοποίηση, θα πρέπει να πληροί τις προδιαγραφές και τους κανόνες των διεθνών οργανισμών, κάτι στο οποίο δεν μπορεί να ανταποκριθεί το αεροδρόμιο της Κέρκυρας. 
Άρα, συμπεραίνουμε ότι αν όλα αυτά δεν γίνουν γιατί έχουν κόστος, πολλά από τα περίφημα τσάρτερς που έρχονται από μακρινές ευρωπαϊκές χώρες, δεν θα έρχονται πια. Κατά τη γνώμη μας, όλα αυτά πρέπει οπωσδήποτε να γίνουν, γιατί αλλιώς το αεροδρόμιο θα υποβαθμιστεί, κάτι που σημαίνει ότι θα έρχονται πολύ λιγότερα αεροπλάνα. Φανταστείτε πόσο τραγικό θα είναι αυτό για την Κέρκυρα.
Προτείνουμε λοιπόν –και χαίρομαι που κι εσείς το είπατε εμμέσως- μία ευρεία σύσκεψη για πολλοστή φορά αλλά -θέλω να πιστεύω- με άλλους παράγοντες. Μάλιστα έχω μιλήσει και με την Υπουργό Τουρισμού που είναι και δικό της θέμα με την έννοια της τουριστικής ανάπτυξης του νησιού. Πρέπει να υπάρξει μία πρωτοβουλία για μία ευρεία σύσκεψη μαζί σας και μ’ όλους τους ενδιαφερόμενους φορείς ούτως ώστε να βρεθεί λύση. 
Ποιο είναι το κόστος; Θα πρέπει να το αναλάβει ο καθένας από τη δική του πλευρά αλλά σημασία έχει αυτό το κόστος, όπως είπατε κι εσείς, να μην είναι ένα κόστος που θα απαγορεύσει τη βιωσιμότητα ενός διεθνούς αερολιμένα όπως είναι ο αερολιμένας της Κέρκυρας.
Σας ευχαριστώ πολύ.</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Ευχαριστούμε την κ. Γκερέκου.
Κύριε Υπουργέ, έχετε το λόγο για τρία λεπτά.</ChairmanSpeech>
<Speech><Parlmember>ΚΩΝΣΤΑΝΤΙΝΟΣ ΧΑΤΖΗΔΑΚΗΣ</Parlmember> (Υπουργός Ανάπτυξης, Ανταγωνιστικότητας, Υποδομών, Μεταφορών και Δικτύων): Ευχαριστώ, κύριε Πρόεδρε.
Πράγματι όλοι οφείλουμε να τοποθετηθούμε ξεκάθαρα. Κυρία Γκερέκου, δεν υπάρχει καμμία αμφιβολία ότι στις λύσεις που θα προτείνουμε, θα υπάρξουν αντιδράσεις. Θα αντιδράσει είτε ο ένας είτε ο άλλος είτε οποιοσδήποτε αλλά σημασία έχει στο τέλος το αποτέλεσμα, δηλαδή το αεροδρόμιο να παραμείνει ανοικτό, το αεροδρόμιο να παραμείνει ασφαλές, να έχουμε ένα σύγχρονο αεροδρόμιο. 
Η Υπηρεσία Πολιτικής Αεροπορίας έχει καταθέσει δύο εναλλακτικές προτάσεις. Η πρώτη, προβλέπει την τροποποίηση του σχεδίου πόλεως της περιοχής Παγκρατέικα, καθώς και την τροποποίηση του γενικού πολεοδομικού σχεδίου που απαιτείται για την επαναχάραξη του εξωτερικού δικτύου της πόλης που διέρχεται από την προς απαλλοτρίωση περιοχή. Το δεύτερο εναλλακτικό σχέδιο, προβλέπει την υπογειοποίηση τμήματος του εξωτερικού δακτυλίου της πόλης και την κατασκευή κλειστού τεχνικού, δηλαδή υπόγειας οδού, χωρίς την τροποποίηση της οριζόντιας χάραξης αυτού. Αυτές είναι οι δύο εναλλακτικές λύσεις. Είμαι βέβαιος ότι και στη μία και στην άλλη περίπτωση θα υπάρξουν αντιδράσεις.
Ξαναλέω ότι εμείς τουλάχιστον αναλαμβάνουμε το κόστος για τις αντιδράσεις και οι λύσεις αυτές δεν θα έχουν καμμία επίπτωση στο αεροδρόμιο. Αντιθέτως, θα βοηθήσουν το αεροδρόμιο να προχωρήσει στο μέλλον με ασφάλεια και χωρίς προβλήματα. Δεν κατηγορώ βέβαια κανέναν. Εγώ κατανοώ τη θέση οποιουδήποτε, διότι προσπαθούμε να βρούμε λύσεις μέσα σ’ ένα δύσκολο κοινωνικό και οικονομικό περιβάλλον.
Τι προτείνει η περιφέρεια; Η μία πρόταση της περιφέρειας λέει αυτό που είπα και πριν, δηλαδή μείωση του μήκους του διαδρόμου, που σημαίνει ότι εσείς οι Κερκυραίοι θα πρέπει να αποδεχθείτε ότι θα έχετε λιγότερους τουρίστες και μικρότερα αεροπλάνα. Η δεύτερη λύση, είναι η μετατόπιση του άξονα του διαδρόμου ή η στροφή του άξονα αυτού ή η ευρεία υψομετρική τροποποίηση της μηκοτομής του. Με άλλα λόγια, αυτό σημαίνει ότι το αεροδρόμιο θα πρέπει να κλείσει για μερικούς μήνες, να μη λειτουργεί, προκειμένου να γίνουν όλα αυτά τα έργα.
Επομένως, εμείς παρουσιάσαμε τις θέσεις μας, οι οποίες είναι ξεκάθαρες. Δυστυχώς δεν μπορούμε να τις επιβάλουμε, όχι γιατί δεν θέλουμε αλλά γιατί το νομικό πλαίσιο, το νομοθετικό πλαίσιο είναι τέτοιο που απαιτεί συνεργασία της δικής σας πλευράς, της Περιφέρειας των Ιονίων Νήσων και των αρχών της Κέρκυρας, σε σχέση με τις πολεοδομικές αρχές. Είμαι βέβαιος ότι όλοι και η περιφέρεια και ο δήμος και οι τοπικοί Βουλευτές, θα θελήσετε να συνεργαστείτε μαζί μας.
Επαναλαμβάνω ότι δεν μπορούμε να σας επιβάλουμε τη θέλησή μας βάσει του συγκεκριμένου πλαισίου στο οποίο κινούμαστε, αλλά έχουμε ξεκάθαρες απόψεις, αναλαμβάνουμε εμείς το κόστος, αναλάβετε και εσείς ένα μέρος του κόστους, να προχωρήσουμε και να δούμε πώς θα αντιμετωπίσουμε το θέμα.</Speech> 
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Ευχαριστούμε, κύριε Υπουργέ. 
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, εβδομήντα τέσσερις μαθητές και μαθήτριες και τέσσερις εκπαιδευτικοί συνοδοί τους από το 6ο Γυμνάσιο Σερρών.
Η Βουλή τούς καλωσορίζει.
(Χειροκροτήματα απ’ όλες τις πτέρυγες της Βουλής)
Εισερχόμεθα στη συζήτηση της δεύτερης με αριθμό 1333/16-4-2013 επίκαιρης ερώτησης δευτέρου κύκλου του Βουλευτή Πρέβεζας του Συνασπισμού Ριζοσπαστικής Αριστεράς - Ενωτικό Κοινωνικό Μέτωπο κ. Κωνσταντίνου Μπάρκα προς τον Υπουργό Ανάπτυξης, Ανταγωνιστικότητας, Υποδομών, Μεταφορών και Δικτύων, σχετικά με την απόφαση του Δημοτικού Συμβουλίου του Δήμου Θεσσαλονίκης για τη δωρεάν μετακίνηση των ανέργων.
Στην επίκαιρη αυτή ερώτηση θα απαντήσει ο Υπουργός Ανάπτυξης, Ανταγωνιστικότητας, Υποδομών, Μεταφορών και Δικτύων κ. Κωνσταντίνος Χατζηδάκης.
Έχετε το λόγο, κύριε Μπάρκα, για δύο λεπτά για να αναπτύξετε την επίκαιρη ερώτηση.</ChairmanSpeech> 
<Speech><Parlmember>ΚΩΝΣΤΑΝΤΙΝΟΣ ΜΠΑΡΚΑΣ</Parlmember>: Ευχαριστώ πολύ, κύριε Πρόεδρε. 
Κύριε Υπουργέ, στις 20 Απρίλη σωματεία και συλλογικότητες ανέργων και επισφαλώς εργαζομένων διοργάνωσαν μια μέρα ενάντια στην επισφάλεια και την ανεργία και μεταξύ των αιτημάτων που διεκδικούν είναι και η δωρεάν μετακίνηση για όλους τους ανέργους, επιδοτούμενους και μη, για όσο χρονικό διάστημα διαρκεί η ανεργία τους. 
Είναι ένα αίτημα που θα έπρεπε να είχε εφαρμοστεί χθες γιατί αντιστοιχεί σε μια κοινωνία υπό κατάρρευση και ανθρωπιστική κρίση. Με 35% πραγματική ανεργία -πάνω από 60% στους νέους και πάνω από 80% στις γυναίκες- το θέμα της ερώτησης θα έπρεπε να είχε λυθεί από την αρχή της θητείας σας. 
Επιπλέον, στις 28-3-2012 το Δημοτικό Συμβούλιο του Δήμου Θεσσαλονίκης έκανε δεκτό το αίτημα του Δικτύου επισφαλώς εργαζομένων και ανέργων αναφορικά με τη δωρεάν μετακίνηση των ανέργων στα αστικά λεωφορεία του ΟΑΣΘ.
Ωστόσο, η Κυβέρνησή σας, κύριε Υπουργέ, ενώ αυξάνει την ανεργία σε πρωτοφανή επίπεδα, παράλληλα εκτινάσσει το κόστος ζωής. Πιο συγκεκριμένα, μεταξύ των διαδοχικών μέτρων λιτότητας που ανακοινώσατε, ήταν και η δραστική μείωση της επιδότησης των μέσων μαζικής μεταφοράς. Η μείωση αυτή είχε ως αποτέλεσμα να γίνουν διάφορες ενέργειες σε βάρος του επιπέδου εξυπηρέτησης των χρηστών, γεγονός που οδήγησε στην αύξηση -της τάξης του 25%- στα κόμιστρα των αστικών συγκοινωνιών από το 2013. Εάν τελικά επιβληθεί η δρομολογούμενη αύξηση του κομίστρου το 2013, θα υπάρχει τετραπλασιασμός της αξίας του εισιτηρίου των αστικών συγκοινωνιών μέσα στη δεκαετία, δηλαδή από 0,45 ευρώ που είχε το 2004 σε 1,75 ευρώ το 2013. 
Το γεγονός αυτό, δεδομένου του ότι η ανάγκη για μετακίνηση είναι θεμελιώδης αλλά και δικαίωμα των ανθρώπων που ζουν και δραστηριοποιούνται σε αστικό περιβάλλον, δημιουργεί μεγάλο πρόβλημα σε αρκετές κοινωνικές ομάδες, ειδικότερα στις πιο ευάλωτες οι οποίες από τη μία βλέπουν τα εισοδήματά τους να μειώνονται συνεχώς, λόγω των μνημονιακών πολιτικών που εφαρμόζονται και από την άλλη κάθε ίχνος κοινωνικής προστασίας να εξαφανίζεται. Για εμάς μια ορθολογική συζήτηση για το ρόλο των μέσων μαζικής μετακίνησης εν μέσω κρίσης δεν μπορεί να ιδωθεί απλά υπό το πρίσμα της ορθολογικοποίησης κάποιων δαπανών. 
Άλλωστε, οι μεταφορές αποτελούν μια συλλογική υπηρεσία που πρέπει να προσφέρεται στο χαμηλότερο δυνατό κόστος. Εξάλλου, για να είναι πραγματικά κοινωνική παροχή και όχι εμπορική επιχείρηση ένα συγκοινωνιακό σύστημα πρέπει να έχει φθηνό κόμιστρο.
Αυτό σημαίνει ότι κατ’ αρχάς πρέπει αυτό να είναι σε χαμηλά επίπεδα και στη συνέχεια να υπάρχουν πολλές και ειδικές κατηγορίες μειωμένου κομίστρου και μηδενικού εισιτηρίου για τους ανέργους, τους μαθητές, τους φοιτητές και άλλα στρώματα του πληθυσμού με χαμηλές οικονομικές δυνατότητες, όπως είναι οι χαμηλόμισθοι και οι επισφαλώς εργαζόμενοι. 
Επειδή, όπως ανέφερα, στις 28-3-2012 το Δημοτικό Συμβούλιο του Δήμου Θεσσαλονίκης έκανε δεκτό το αίτημα του Δικτύου επισφαλώς εργαζομένων και ανέργων αναφορικά με τη δωρεάν μετακίνηση των ανέργων στα αστικά λεωφορεία του ΟΑΣΘ, κύριε Υπουργέ, ερωτάσθε:
Πρώτον, σε ποιες ενέργειες σκοπεύετε να προβείτε ώστε να ικανοποιηθούν τα αιτήματα του Δικτύου επισφαλώς εργαζομένων και ανέργων Θεσσαλονίκης για τη δωρεάν μετακίνηση των ανέργων και συνακόλουθα να εφαρμοστεί η ομόφωνη απόφαση του Δημοτικού Συμβουλίου Θεσσαλονίκης πανελλαδικά;</Speech> 
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Συντομεύετε, κύριε συνάδελφε.</ChairmanSpeech> 
<Speech><Parlmember>ΚΩΝΣΤΑΝΤΙΝΟΣ ΜΠΑΡΚΑΣ</Parlmember>: Τελειώνω, κύριε Πρόεδρε. 
Δεύτερον, δεδομένου του ότι το πρόγραμμα εσωτερικής υποτίμησης που εφαρμόζετε –μέρος του οποίου είναι και το Εθνικό Σχέδιο Δράσης για την απασχόληση των νέων- δημιουργεί την κατηγορία του νέου φτωχού εργαζόμενου των 300-500 ευρώ το μήνα, θα υιοθετήσετε τα αιτήματα που εκφράζονται από τις συλλογικότητες των ανέργων και επισφαλώς εργαζομένων για τη δωρεάν πρόσβασή τους στα μέσα μαζικής μετακίνησης;</Speech> 
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Ορίστε, κύριε Υπουργέ, έχετε το λόγο για τρία λεπτά.</ChairmanSpeech> 
<Speech><Parlmember>ΚΩΝΣΤΑΝΤΙΝΟΣ ΧΑΤΖΗΔΑΚΗΣ</Parlmember> (Υπουργός Ανάπτυξης, Ανταγωνιστικότητας, Υποδομών, Μεταφορών και Δικτύων): Κύριε Πρόεδρε, κύριε συνάδελφε, σε ορισμένους είμαι βέβαιος ότι θα ακούγεται απολύτως εύλογο το ερώτημα «γιατί να μην ταξιδεύουν δωρεάν κάποιες κατηγορίες συμπολιτών μας οι οποίοι έχουν πρόβλημα από πλευράς εισοδήματος;». Νομίζω ότι καταλαβαίνετε ότι οι αστικές συγκοινωνίες για να λειτουργήσουν θα πρέπει να έχουν έσοδα. Σε ένα βαθμό είναι τα εισιτήρια αυτά καθ’ αυτά. Σε ένα βαθμό είναι η επιδότηση του κράτους. 
Από την άλλη πλευρά η επιδότηση του κράτους βάσει και των συμφωνηθέντων με την τρόικα πρέπει να είναι μέσα σε συγκεκριμένα όρια, γιατί έχουμε συγκεκριμένους στόχους από τους νόμους που έχουν ψηφιστεί για το έλλειμμα των αστικών συγκοινωνιών. Το δε έλλειμμα αυτό έτσι και αλλιώς αν δεν υπήρχαν στόχοι από την τρόικα πάλι από κάπου θα έπρεπε να καλυφθεί. Γιατί δεν είναι δανεικά και αγύριστα. Είναι δανεικά που πληρώνονται και πρέπει να πληρωθούν από τους συμπολίτες μας. Αυτή είναι ολόκληρη η εικόνα. 
Τούτων λεχθέντων θέλω να σας υπενθυμίσω ότι εμείς, πρώτον, χάριν στην προσπάθεια που κάναμε για την εισιτηριοδιαφυγή κατορθώσαμε και μεταθέσαμε χρονικά την πρόβλεψη που υπήρχε στο μνημόνιο για αύξηση των εισιτηρίων κατά 25% από τον περασμένο Φεβρουάριο. Αυτό μετατέθηκε λόγω της προσπάθειας που έγινε από την Κυβέρνηση για την εισιτηριοδιαφυγή. 
Δεύτερον, θέλω να σας υπενθυμίσω ότι ήδη προβλέπονται μειωμένες τιμές της κάρτας απεριορίστων διαδρομών για μια σειρά από συμπολίτες μας: τους φοιτητές, τους σπουδαστές τριτοβάθμιας εκπαίδευσης, τους μαθητές πρωτοβάθμιας και δευτεροβάθμιας εκπαίδευσης, τους πολύτεκνους και τα άτομα με ειδικές ανάγκες με ποσοστό αναπηρίας 67% και άνω. Σ’ αυτές τις περιπτώσεις έρχονται φορείς του δημοσίου –το Υπουργείο Παιδείας, το Υπουργείο Εργασίας, το Υπουργείο Υγείας- και καλύπτουν το πρόσθετο έλλειμμα που δημιουργείται στις αστικές συγκοινωνίες ακριβώς για να πιάσουμε τους στόχους που σας είπα. 
Στο συγκεκριμένο, προκειμένου να έχουμε περαιτέρω ευνοϊκή μετακίνηση σε άλλες κατηγορίες πληθυσμού θα έπρεπε είτε άλλοι κρατικοί φορείς είτε οποιοσδήποτε είναι διατεθειμένος να συνεισφέρει για να μην μεγαλώσει το έλλειμμα, να αναλάβει το κόστος. Και προφανώς αν αναληφθεί το κόστος θα προχωρήσουμε προς αυτήν την κατεύθυνση. 
Αναφέρετε το Δήμο Θεσσαλονίκης. Όταν ο Δήμος Θεσσαλονίκης ενέκρινε αυτό το ψήφισμα θα ήταν καλό να εγκρίνει και τη σχετική πίστωση μιας και έχουν τόσο μεγάλο ενδιαφέρον για το συγκεκριμένο θέμα. Να δώσουν τα σχετικά κονδύλια, προκειμένου να μην εκφράζεται μόνο η ευχή αλλά να καλύπτεται και το σχετικό κόστος.</Speech> 
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Ορίστε, κύριε Μπάρκα, έχετε το λόγο για τρία λεπτά.</ChairmanSpeech> 
<Speech><Parlmember>ΚΩΝΣΤΑΝΤΙΝΟΣ ΜΠΑΡΚΑΣ</Parlmember>: Κύριε Υπουργέ, πριν δυο εβδομάδες που κατέθεσα τη συγκεκριμένη ερώτηση περίμενα να μου δώσετε μια απάντηση στήριξης των ανέργων και επισφαλώς εργαζομένων ώστε να μετακινούνται δωρεάν με τα μέσα μαζικής μεταφοράς. 
Τις τελευταίες μέρες ήρθαν στο φως της δημοσιότητας δημοσιεύματα με τις προθέσεις σας να βάλετε μπάρες στο μετρό και τα λεωφορεία. Αντί δηλαδή, να στηρίζετε τους ανέργους ποινικοποιείτε την αδυναμία τους να πληρώσουν εισιτήριο. Αυτή είναι η πραγματική σας απάντηση; 
Υπάρχουν δυο δρόμοι, κύριε Υπουργέ, στη συγκεκριμένη διαδρομή: είτε η κοινωνική ευαισθησία, την οποία μένει να αποδειχθεί αν έχετε είτε οι μπάρες. Οι αστικές συγκοινωνίες μεταφέρουν πρόσωπα είτε για λόγους εργασίας είτε για κοινωνικούς λόγους είτε για λόγους αναψυχής. Για όλες αυτές τις περιπτώσεις οι συγκοινωνίες είναι ουσιαστικό στοιχείο της αστικής ανάπτυξης, διότι λειτουργούν ως προϋπόθεση ύπαρξης των οικονομικών δραστηριοτήτων τις οποίες καλούνται να εξυπηρετήσουν. Είναι υποχρέωσή σας η διασφάλιση της προσβασιμότητας στο δημόσιο χώρο. 
Την ώρα που ο συναγερμός στο Μέγαρο Μαξίμου για την ανεργία έχει σταματήσει βάζετε μπάρες και αποκλεισμούς στην αγορά εργασίας, στη μετακίνηση, στον πολιτισμό, στην ίδια τη ζωή. 
Για το ΣΥΡΙΖΑ – Ενωτικό Κοινωνικό Μέτωπο οι μετακινήσεις στην πόλη αποτελούν κοινωνικό δικαίωμα επιστροφής στις λαϊκές μάζες μέρους της ζημιάς που προξενεί η κερδοσκοπική συσσώρευση στις πόλεις. Επομένως δεν πρέπει να αντιμετωπίζεται με τα γνωστά οικονομικά κριτήρια της ελεύθερης αγοράς που υπηρετείτε. 
Ως εκ τούτου δεν πρέπει να βασίζεται στο κέρδος ή την αυτοχρηματοδότηση, όπως δεν μπορεί επίσης να είναι αποδοτικές η παιδεία, η υγεία, η πρόνοια, η ασφάλιση και άλλες κοινωνικές λειτουργίες.
Αφού θέλετε προτάσεις, κύριε Υπουργέ -που τόσο καιρό δεν έχετε ακούσει- για το ΣΥΡΙΖΑ-Ενωτικό Κοινωνικό Μέτωπο αποτελεί δέσμευση ένας άλλος σχεδιασμός μέσων μαζικής μεταφοράς για τις ευάλωτες κοινωνικές ομάδες, για τα θύματα της καπιταλιστικής κρίσης: δωρεάν γι’ αυτούς που δεν έχουν να πληρώσουν, άνεργοι, μετανάστες, απλήρωτοι εργαζόμενοι –δεν ξέρω αν τους αναγνωρίζετε- και πάνω απ’ όλα ποιοτικές και λειτουργικές μετακινήσεις. 
Η ανεργία στη χώρα αναμένεται να φτάσει το 35% αν συνεχιστούν οι καταστροφικές σας πολιτικές, ενώ ταυτόχρονα οι επιδοτούμενοι με το πενιχρό επίδομα ανεργίας θα αποτελούν την πλειοψηφία.
Ακόμα, ενώ μπορεί κάποιος να μην καταγράφεται ως άνεργος, στην πραγματικότητα άνεργος είναι και αυτός που εργάζεται μία και δύο ώρες την ημέρα ή εκ περιτροπής ή λαμβάνει μισθό ίσο με το επίδομα ανεργίας, κύριε Υπουργέ. Δεν ξέρω αν τους γνωρίζετε. Άλλωστε, το επίδομα ανεργίας δεν αρκεί, δεδομένου μάλιστα ότι οι άνεργοι κάθε μέρα θέλουν να κινηθούν για τις ανάγκες τους και φυσικά αδυνατούν να πληρώσουν, πέραν όλων των άλλων –ΔΕΗ, ΕΥΔΑΠ, φόρους, χαράτσια, τα οποία τα έχετε μετονομάσει- και το αυξημένο εισιτήριο για τη μετακίνησή τους με τα μέσα μαζικής μεταφοράς. 
Κύριε Υπουργέ, αποτελεί απαίτηση των χιλιάδων ανέργων των συνδικάτων, των εκατοντάδων επιτροπών ανέργων, να δοθεί λύση στο πρόβλημα αυτό. Οι συνδικαλιστικές οργανώσεις και οι φορείς ζητούν δωρεάν μετακινήσεις σε όλα τα μέσα μαζικής μεταφοράς όλων των ανέργων και των απλήρωτων εργαζομένων. Θα προβείτε επιτέλους στην ικανοποίηση του αιτήματος αυτού πανελλαδικά; 
Η ιστορία μάς καταγράφει, κύριε Υπουργέ, και τους δύο. Τα εκατομμύρια των ανέργων στη χώρα μάς παρακολουθούν. Θα είστε ο Υπουργός Μεταφορών που με τη μισή κοινωνία κάτω από το όριο της φτώχειας, θα βάλετε στους πολίτες μπάρες; Ενάμισι εκατομμύριο άνεργοι έχουν το δικαίωμα να μάθουν: ή με τις μπάρες ή με την αξιοπρέπεια.</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Ευχαριστούμε, κύριε συνάδελφε.
Ορίστε, κύριε Υπουργέ, έχετε το λόγο για τρία λεπτά.</ChairmanSpeech>
<Speech><Parlmember>ΚΩΝΣΤΑΝΤΙΝΟΣ ΧΑΤΖΗΔΑΚΗΣ</Parlmember> (Υπουργός Ανάπτυξης, Ανταγωνιστικότητας, Υποδομών, Μεταφορών και Δικτύων): Κοιτάξτε, κύριε συνάδελφε, είναι περιττό το μάθημα της κοινωνικής ευαισθησίας. «Το πιο εύκολο είναι κανένας να διεκδικεί το μονοπώλιο της καρδιάς», όπως είχε πει παλιά ο Ζισκάρ Ντ’ Εστέν. Δεν το έχει κανένας. Και οι δύο προερχόμαστε από την κοινωνία και επιτρέψτε μου σε καμμία περίπτωση να μην δεχθώ όλο αυτό το συλλογισμό σας. Μίλησα με τη γλώσσα της κοινής λογικής.
Κύριε συνάδελφε, έχουμε ήδη μέτρα για ευαίσθητες κατηγορίες του πληθυσμού, σας τα ανέφερα.</Speech>
<Speech><Parlmember>ΚΩΝΣΤΑΝΤΙΝΟΣ ΜΠΑΡΚΑΣ</Parlmember>: Είναι είκοσι χρόνια, κύριε Υπουργέ, αυτά. Ισχύουν είκοσι χρόνια αυτά.</Speech>
<Speech><Parlmember>ΚΩΝΣΤΑΝΤΙΝΟΣ ΧΑΤΖΗΔΑΚΗΣ</Parlmember> (Υπουργός Ανάπτυξης, Ανταγωνιστικότητας, Υποδομών, Μεταφορών και Δικτύων): Σας τα ανέφερα. Είναι για τους μαθητές, για τους φοιτητές, για τα άτομα με ειδικές ανάγκες…</Speech>
<Speech><Parlmember>ΚΩΝΣΤΑΝΤΙΝΟΣ ΜΠΑΡΚΑΣ</Parlmember>: Μα, είναι εδώ και είκοσι χρόνια αυτά, δεν είναι καινούργια!</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Κύριε συνάδελφε, είχατε το χρόνο, αρκετά σας άφησα –και μάλιστα με άνεση- να πείτε ό,τι θέλετε.</ChairmanSpeech>
<Speech><Parlmember>ΚΩΝΣΤΑΝΤΙΝΟΣ ΧΑΤΖΗΔΑΚΗΣ</Parlmember> (Υπουργός Ανάπτυξης, Ανταγωνιστικότητας, Υποδομών, Μεταφορών και Δικτύων): Όλα αυτά τα μέτρα δεν στηρίζονται από το δικό μας Υπουργείο. Το δικό μας Υπουργείο έχει τους φορείς και οι φορείς πρέπει να εκπληρώνουν ένα συγκεκριμένο στόχο ως προς το έλλειμμα κάθε χρόνο. Ακριβώς γι’ αυτό το λόγο, το Υπουργείο Εργασίας, το Υπουργείο Παιδείας, το Υπουργείο Υγείας, διάφοροι φορείς της πολιτείας έρχονται και στηρίζουν αυτήν την εκπτωτική, ειδική πολιτική. 
Είπα προηγουμένως –δεν ξέρω αν έγινα κατανοητός- ότι είμαστε ανοιχτοί ώστε είτε ο Δήμος Θεσσαλονίκης, που έλαβε αυτήν την πρωτοβουλία είτε οποιοσδήποτε άλλος δήμος είτε οποιοδήποτε Υπουργείο ή φορέας να έρθει και να καλύψει το κόστος της ενέργειας, την οποία προτείνετε. Προφανώς, δεν θα έχουμε καμμία αντίρρηση. Αντιθέτως, θα είμαστε οι πρώτοι που θα ικανοποιηθούμε. 
Όμως πρέπει να κινηθούμε μέσα σε πολύ συγκεκριμένο πλαίσιο, που ούτως ή άλλως κινείται η πολιτεία. Διότι αν υπερβούμε το στόχο δαπάνης, το στόχο ως προς το έλλειμμα, θα έχουμε πολλές περιπλοκές όχι μόνο ως προς την τρόικα, αλλά ως προς τα παραπάνω δανεικά που θα χρειαστούμε, που πρέπει να τα βρούμε από κάπου, από τους Έλληνες πολίτες.</Speech>
<Speech><Parlmember>ΚΩΝΣΤΑΝΤΙΝΟΣ ΜΠΑΡΚΑΣ</Parlmember>: Μπάρες θα βάλετε, κύριε Υπουργέ;</Speech>
<Speech><Parlmember>ΚΩΝΣΤΑΝΤΙΝΟΣ ΧΑΤΖΗΔΑΚΗΣ</Parlmember> (Υπουργός Ανάπτυξης, Ανταγωνιστικότητας, Υποδομών, Μεταφορών και Δικτύων): Έρχομαι λοιπόν στο θέμα με τις μπάρες. 
Κύριε συνάδελφε, πραγματικά με εκπλήσσει η τοποθέτησή σας και θέλω να ξέρω αν είναι τοποθέτηση του κόμματός σας. Πραγματικά θέτω αυτό το ζήτημα για να τοποθετηθεί το κόμμα σας. Εσείς, Βουλευτής του ΣΥΡΙΖΑ σήμερα, λέτε ότι είστε εναντίον τού να τοποθετηθούν μπάρες στο μετρό. Ουσιαστικά δηλαδή είστε με το κίνημα: «Δεν πληρώνω». «Χρησιμοποιώ, δηλαδή, τα μέσα μαζικής μεταφοράς έτσι όπως εγώ θέλω» –αυτό λέτε εσείς- «και από εκεί και πέρα ας πάει κάποιος –δεν ξέρω ποιος- να πληρώσει το κόστος». 
Αυτή είναι η τοποθέτησή σας; Δηλαδή είστε εναντίον της προσπάθειας της Κυβέρνησης να περιορίσει την εισιτηριοδιαφυγή. Είστε υπέρ της παρανομίας. Είστε υπέρ αυτής της αντίληψης και με αυτήν την αντίληψη της προώθησης της παρανομίας και του δικαίου του «ό,τι μου κατέβει στο κεφάλι», θέλετε να κυβερνήσετε την Ελλάδα!
Ε, αυτά πρέπει να βλέπουν οι Έλληνες πολίτες για να ξέρουν ποια είναι η εναλλακτική λύση στη σημερινή Κυβέρνηση. Κάνουμε μία προσπάθεια να αντιμετωπίσουμε εξαιρετικά δύσκολα προβλήματα. Κάνουμε μία προσπάθεια σε εξαιρετικά δύσκολες συνθήκες να βάλουμε μία τάξη στις αστικές συγκοινωνίες, μέσα στο πλαίσιο αυτής της πολιτικής –για να αποφύγουμε αύξηση των εισιτηρίων- προσπαθούμε να ελέγξουμε και την εισιτηριοδιαφυγή, μεταξύ των άλλων και με το να βάλουμε μπάρες και εσείς ερχόσαστε και λέτε: «όχι, μη βάλετε»!</Speech>
<Speech><Parlmember>ΚΩΝΣΤΑΝΤΙΝΟΣ ΜΠΑΡΚΑΣ</Parlmember>: Μπράβο, κύριε Υπουργέ! Η κοινωνική σας ευαισθησία είναι μπάρες.</Speech>
<Speech><Parlmember>ΚΩΝΣΤΑΝΤΙΝΟΣ ΧΑΤΖΗΔΑΚΗΣ</Parlmember> (Υπουργός Ανάπτυξης, Ανταγωνιστικότητας, Υποδομών, Μεταφορών και Δικτύων): Και μάλιστα ερχόσαστε τώρα και υπερθεματίζετε στις προηγούμενες…</Speech>
<Speech><Parlmember>ΚΩΝΣΤΑΝΤΙΝΟΣ ΜΠΑΡΚΑΣ</Parlmember>: Μπράβο, κύριε Υπουργέ!</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Μα, σας παρακαλώ, κύριε Μπάρκα. 
Κύριε Υπουργέ, συντομεύετε.</ChairmanSpeech>
<Speech><Parlmember>ΚΩΝΣΤΑΝΤΙΝΟΣ ΧΑΤΖΗΔΑΚΗΣ</Parlmember> (Υπουργός Ανάπτυξης, Ανταγωνιστικότητας, Υποδομών, Μεταφορών και Δικτύων): Πάντοτε υπάρχει περιθώριο στη ζωή και στην πολιτική να εκπλήσσεται κανένας.
Ακούσαμε, λοιπόν, σήμερα επισήμως ότι η τοποθέτηση του ΣΥΡΙΖΑ είναι υπέρ της εισιτηριοδιαφυγής, εναντίον του να ελεγχθεί η παρανομία, υπέρ κάθε κοινωνικής ακρότητας.</Speech>
<Speech><Parlmember>ΚΩΝΣΤΑΝΤΙΝΟΣ ΜΠΑΡΚΑΣ</Parlmember>: Μπράβο, κύριε Υπουργέ, η κοινωνική σας ευαισθησία είναι οι μπάρες!</Speech>
<Speech><Parlmember>ΚΩΝΣΤΑΝΤΙΝΟΣ ΧΑΤΖΗΔΑΚΗΣ</Parlmember> (Υπουργός Ανάπτυξης, Ανταγωνιστικότητας, Υποδομών, Μεταφορών και Δικτύων): Μπράβο σε εσάς, κύριε συνάδελφε! Πραγματικά πάντοτε υπάρχει περιθώριο …</Speech>
<Speech><Parlmember>ΚΩΝΣΤΑΝΤΙΝΟΣ ΜΠΑΡΚΑΣ</Parlmember>: Είναι η Αστυνομία, είναι η καταστολή, είναι οι μπάρες, είναι το ξύλο! Έτσι δείχνετε την κοινωνική σας ευαισθησία.</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Κύριε Μπάρκα, τι κατάσταση είναι αυτή; Υπάρχει Κανονισμός τον οποίο πρέπει να τηρούμε όλοι! Σας δίνω το λόγο, σας αφήνω να έχετε άνεση στην τοποθέτησή σας, μην διακόπτετε!
Κύριε Υπουργέ, ολοκληρώσατε και σας ευχαριστούμε πολύ.
Η Βουλευτής Α΄ Πειραιά της Δημοκρατικής Αριστεράς κ. Μαρία Γιαννακάκη, αιτείται άδεια ολιγοήμερης απουσίας στο εξωτερικό. Η Βουλή εγκρίνει;</ChairmanSpeech>
<Speech><Parlmember>ΠΟΛΛΟΙ ΒΟΥΛΕΥΤΕΣ</Parlmember>: Μάλιστα, μάλιστα.</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Η Βουλή ενέκρινε τη ζητηθείσα άδεια.
Εισερχόμαστε τώρα στη συζήτηση της έκτης με αριθμό 1336/16-4-2013 επίκαιρης ερώτησης πρώτου κύκλου του Βουλευτή Νομού Αττικής της Δημοκρατικής Αριστεράς κ. Βασιλείου Οικονόμου προς τον Υπουργό Παιδείας και Θρησκευμάτων, Πολιτισμού και Αθλητισμού, σχετικά με την αντιμετώπιση των προβλημάτων στο 13ο Γυμνάσιο στην Αυλίζα Αχαρνών.
Στον κύριο συνάδελφο θα απαντήσει ο Υφυπουργός Παιδείας και Θρησκευμάτων, Πολιτισμού και Αθλητισμού κ. Θεόδωρος Παπαθεοδώρου.
Κύριε Οικονόμου, έχετε το λόγο για δύο λεπτά προκειμένου να αναπτύξετε την επίκαιρη ερώτηση.</ChairmanSpeech>
<Speech><Parlmember>ΒΑΣΙΛΕΙΟΣ ΟΙΚΟΝΟΜΟΥ</Parlmember>: Ευχαριστώ, κύριε Πρόεδρε.
Ξαναέφερα αυτήν την ερώτηση, κύριε Υπουργέ, γιατί θέλω να επιτύχω δύο στόχους. Ο πρώτος στόχος είναι να αναδείξω μέσω αυτής της ερώτησης, την οποία την έχω κάνει γραπτή και την επαναφέρω συνέχεια εδώ και τρία χρόνια -από το 2010 ξεκινάει αυτή η «κολόνια» και έχουμε φτάσει στον Απρίλιο του 2013- τη σχιζοφρένεια και την τραγική κατάσταση που επικρατεί σε αυτό το νεοελληνικό κράτος και θα εξηγήσω τι σημαίνει αυτό. Θέλω να δείξω όλο το μεγαλείο αυτής της τραγωδίας την οποία βιώνουμε όλοι και αναρωτιόμαστε κάποιοι γιατί έχουμε φτάσει σε αυτά εδώ τα σημερινά χάλια. 
Το δεύτερο στοιχείο που με ενδιέφερε και ξαναέφερα την ερώτηση είναι γιατί ποντάρω στη δικιά σας παρουσία στο Υπουργείο, επειδή έχετε μια πολύ καλή θητεία μέχρι τώρα. Ελπίζω, εύχομαι και νομίζω ότι θα είστε και το πρόσωπο το οποίο θα μπορέσει να δώσει μια λύση σ’ αυτόν τον τραγέλαφο. 
Ποιος είναι ο τραγέλαφος; Κύριε Πρόεδρε, μιλάμε για το 13ο Γυμνάσιο Αυλίζας, το οποίο όμως είναι γυμνάσιο «φάντασμα», δεν υπάρχει. Έχει ιδρυθεί, έχει κατασκευαστεί το κτήριο από το 2007, έχουμε 2013 και το κτήριο μένει ένα κουφάρι μπετόν στο Μενίδι, κατεστραμμένο παντελώς πλέον. Εδόθησαν εκατομμύρια από τον ελληνικό λαό για να φτιαχτεί, ο δήμος δεν παρέλαβε το σχολείο, οι Υπουργοί δεν ξέρουν τίποτα, ο ΟΣΚ δεν ξέρει τίποτα, κανείς δεν ξέρει τίποτα και αυτό το περίλαμπρο, το περιβόητο 13ο Γυμνάσιο Αχαρνών δεν λειτούργησε ποτέ. 
Αυτή είναι η Ελλάδα σήμερα. Δεκαπέντε χιλιόμετρα έξω από την Ομόνοια και το Σύνταγμα υπάρχουν κουφάρια γυμνασίων, ψάχνουμε να βρούμε τα γυμνάσια και τα λύκεια της χώρας και εδώ που το φτιάξαμε χάσκει διαλυμένο, λεηλατημένο και ερείπιο. Αυτή είναι η Ελλάδα σήμερα.
Το έχω φέρει, λοιπόν, κύριε Υπουργέ, στη Βουλή από το 2010, ανεξάρτητα από κυβερνήσεις… Όλα τα κόμματα έχουν περάσει από το 2007 που φτιάχτηκε το γυμνάσιο και παραδόθηκε -υποτίθεται- και έχουμε φτάσει στο 2013. Θα το παραλάβει κανένας; Θα βάλει μέσα το περιβόητο 13ο γυμνάσιο; Θα αποκτήσει ζωή αυτό το γυμνάσιο; Θα παίξουν τα παιδιά εκεί; Τίποτα. Κανένας δεν απαντάει. Όλοι είναι αναρμόδιοι.
Γι’ αυτό, λοιπόν, ξαναφέρνω το θέμα, όχι γιατί φωνάζουν οι γονείς και φωνάζει η τοπική κοινωνία και λέει: «Μα, καλά δώσατε πού δώσατε τα λεφτά, τα καλά μας λεφτά, του ελληνικού λαού μέσα από τη φορολογία, αυτό το πράγμα να μην πιάσει τόπο;» Περιμένω, λοιπόν ….</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Τα υπόλοιπα θα τα πείτε στη δευτερολογία σας.
Ορίστε, κύριε Υπουργέ, έχετε το λόγο για τρία λεπτά. Το θέμα είναι ενδιαφέρον πάντως.</ChairmanSpeech>
<Speech><Parlmember>ΘΕΟΔΩΡΟΣ ΠΑΠΑΘΕΟΔΩΡΟΥ</Parlmember> (Υφυπουργός Παιδείας και Θρησκευμάτων, Πολιτισμού και Αθλητισμού): Κύριε Πρόεδρε, σας ευχαριστώ.
Κύριε Βουλευτά, ευχαριστώ πολύ για την επίκαιρη ερώτηση. Θα μου ήταν πάρα πολύ βολικό για ένα τέτοιο θέμα, όπως η σχολική στέγη και η ευθύνη της διαχείρισής της, να δηλώσω αναρμοδιότητα, διότι όπως ξέρετε η συγκεκριμένη αρμοδιότητα ανήκει στους δήμους. Με ενδιαφέρει όμως πάρα πολύ το θέμα που θέσατε, γιατί εδώ δεν είναι κανένα μνημόνιο, κύριε Πρόεδρε, δεν είναι καμμία κακή κατάσταση, η οποία επέβαλε την πραγματικότητα, την οποία πολύ σωστά ανέλυσε ο κ. Οικονόμου, αλλά είναι όλη η αρρυθμία, η οποία υπήρξε σε σκανδαλώδη βαθμό.
Τι εννοώ με αυτό; Ακριβώς γι’ αυτόν το λόγο δεν θα σταθώ σε μία προσέγγιση υπέρβασης ή μη αρμοδιοτήτων, αλλά με τις υπηρεσίες του Υπουργείου εγώ, προσωπικά, προσπάθησα να δω τι συμβαίνει, για να δώσουμε μία λύση.
Σύμφωνα με τα στοιχεία του ΟΣΚ, το 13ο Γυμνάσιο Αυλίζας δημοπρατήθηκε το 2004. Η σύμβαση κατασκευής 2.033.000 ευρώ υπεγράφη το 2005. Η περαίωση εργασιών και εγκαταστάσεων έγινε το 2006 και μάλιστα εμπρόθεσμα. Όπως το είπατε, παραδόθηκε ένα στολίδι. Η διοικητική παράδοση για χρήση από το ΟΣΚ προς το δήμο έγινε το 2007. Δεν αναφέρομαι σε συγκεκριμένες ημερομηνίες, αλλά μπορώ να σας καταθέσω όλα τα στοιχεία. Υπεγράφη και το σχετικό πρωτόκολλο παραλαβής μεταξύ του δήμου και του ΟΣΚ. Υπήρξαν και παρατηρήσεις βελτίωσης κάποιων κακοτεχνιών. 
Ο δήμος βεβαίως το παρέλαβε και θα πρέπει να σας υπενθυμίσω ότι το Υπουργείο έδειξε το ενδιαφέρον του, όταν το 2010 απέστειλε έγγραφο προς το Δήμο Αχαρνών, το οποίο κοινοποίησε στον ΟΣΚ, ζητώντας να ενημερωθεί για την κατάσταση του κτηρίου, αλλά και των ζημιών που είχαν προκληθεί μέχρι τότε.
Θα ήθελα να αναφέρω δύο πράγματα, τα οποία είναι πάρα πολύ σημαντικά. Από σημερινή επικοινωνία με τον ΟΣΚ πληροφορήθηκα ότι το κτήριο είναι παντελώς κατεστραμμένο εσωτερικά.</Speech> 
<Speech><Parlmember>ΒΑΣΙΛΕΙΟΣ ΟΙΚΟΝΟΜΟΥ</Parlmember>: Το διαλύσανε.</Speech>
<Speech><Parlmember>ΘΕΟΔΩΡΟΣ ΠΑΠΑΘΕΟΔΩΡΟΥ</Parlmember> (Υφυπουργός Παιδείας και Θρησκευμάτων, Πολιτισμού και Αθλητισμού): Και το λέω αυτό, διότι, όπως αναφέρει ο ΟΣΚ σήμερα, έχει υποστεί ολοκληρωτική καταστροφή από βανδαλισμούς. 
Γιατί όμως έγιναν όλα αυτά; Διότι απουσίασε ο ανάδοχος; Όχι. Ο ανάδοχος έκανε τη δουλειά του έτσι, όπως έπρεπε να την κάνει, διότι ο ΟΣΚ δεν το παρέδωσε στο δήμο; Όχι. Έγιναν, διότι δεν λειτούργησε ποτέ ως σχολείο, κύριε Οικονόμου. Δεν λειτούργησε ποτέ ως σχολείο, ενώ ο δήμος το είχε παραλάβει, για να λειτουργήσει ως σχολείο. Απόδειξη δε αυτού -και θα επανέλθω στη δευτερολογία μου- είναι ότι ουδέποτε υπήρξαν εγγραφές μαθητών στο συγκεκριμένο σχολείο. Ουδέποτε μέχρι σήμερα υπήρξαν εγγραφές μαθητών. Υπάρχουν λόγοι βεβαίως και μπορούμε να συζητήσουμε, γιατί δεν υπήρξε ενδιαφέρον από τις οικογένειες για την εγγραφή στο συγκεκριμένο σχολείο, όμως γιατί από το 2010 μέχρι το 2013 οι αρχές, οι οποίες είχαν, αν θέλετε, στην ευθύνη τους τη διαχείριση του κτηρίου, το άφησαν να καταστραφεί, αυτό είναι ένα ερώτημα το οποίο και θα διερευνήσουμε.
Θα επανέλθω στη δευτερολογία μου.</Speech> 
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Το λόγο έχει ο κ. Οικονόμου για τρία λεπτά.</ChairmanSpeech> 
<Speech><Parlmember>ΒΑΣΙΛΕΙΟΣ ΟΙΚΟΝΟΜΟΥ</Parlmember>: Όσο θα προχωράει η συζήτηση, θα γίνεται πιο ενδιαφέρουσα, κύριε Πρόεδρε.</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Παρακαλώ, ναι. Να δούμε ποιος «θα πληρώσει το μάρμαρο» στο τέλος όμως, κύριοι συνάδελφοι!</ChairmanSpeech>
<Speech><Parlmember>ΒΑΣΙΛΕΙΟΣ ΟΙΚΟΝΟΜΟΥ</Parlmember>: Πρώτο θέμα είναι, ποιος «θα πληρώσει το μάρμαρο» και δεύτερο, γιατί δεν εγράφησαν οι μαθητές. Να ανοίξουμε ένα άλλο πονεμένο κεφάλαιο της ελληνικής ιστορίας; Μήπως γιατί έμεναν δίπλα οι τσιγγάνοι και ποιος θα πάει τα παιδιά του εκεί; Θα ανοίξουμε μεγάλες πληγές. Να τις ανοίξουμε, εγώ δεν έχω κώλυμα.
Πάντως στην απάντησή σας, κύριε Υπουργέ, περιγράφετε και την τραγελαφικότητα και την κουτοπονηριά, θα έλεγα, της ελληνικής διοίκησης διά των Υπουργών της, που πέρασαν μέχρι τώρα, οι οποίοι έχουν καταφέρει το εξής αμνημόνευτο: Θα σας αναφέρω έξι αρμοδιότητες, που αφορούν το σχολείο, τη σχολική κοινότητα και τη ζωή του σχολείου και θα ήθελα να μου απαντήσετε σε ποια είστε αρμόδιος. 
Πρώτη αρμοδιότητα, χρηματοδότηση σχολείων: Υπουργείο Εσωτερικών μέσω των δήμων. Και μιλάω για την αντιμετώπιση λειτουργικών αναγκών. Δεύτερη αρμοδιότητα, φύλαξη σχολικών μονάδων. Ψάχνω να το βρω και πάλι είναι οι σχολικοί φύλακες που τους διορίζει το Υπουργείο Εσωτερικών. Ο κύριος Υπουργός εδώ δεν έχει καμμία σχέση. Τρίτον, μελέτη κατασκευής, συντήρησης, οργάνωσης. Όπως είπατε, για την ανέγερση σχολικών κτηρίων ήταν ο ΟΣΚ. Τώρα έχει πάει στις «ΚΤΗΡΙΑΚΕΣ ΥΠΟΔΟΜΕΣ Α.Ε.» στο Υπουργείο Ανάπτυξης. Τέταρτη αρμοδιότητα, μεταφορά μαθητών. Αρμοδιότητα έχει το Υπουργείο Εσωτερικών και Υπουργείο Ανάπτυξης. Πέμπτη αρμοδιότητα, θέρμανση σχολείων. Από το Υπουργείο Εσωτερικών μέσω των δήμων δίνονται τα λεφτά. Δεν βλέπω να ανακατεύεται το Υπουργείο Παιδείας με τίποτα. Έκτη αρμοδιότητα, ασφάλεια των μαθητών κατά τη μεταφορά: Υπουργείο Εσωτερικών και Προστασίας του Πολίτη. 
Το Υπουργείο Παιδείας δεν το έχω αναφέρει μέχρι στιγμής και μιλάμε για το βασικό, ουσιαστικά, πυρήνα της λειτουργίας μιας σχολικής μονάδας, δηλαδή τη μεταφορά των μαθητών, τη συντήρηση της σχολικής μονάδας κ.λπ.. Έχω αφήσει μόνο τον εκπαιδευτικό και τη διαδικασία της εκπαίδευσης, της διδασκαλίας. Μα μόνο η διδασκαλία είναι η παιδεία και η εκπαίδευση; Δεν είναι η μεταφορά του μαθητή; Δεν είναι η ασφάλεια του; Δεν είναι η ασφάλεια του σχολείου; Δεν είναι η κατασκευή του σχολείου; Δεν είναι η θέρμανση του σχολείου; Δεν είναι όλα αυτά που είπαμε;
Θα σας εξηγήσω τι θέλω να πω, κύριε Υπουργέ, καταθέτοντας την ερώτηση στο Υπουργείο Παιδείας –ουσιαστικά εσείς ήσασταν αναρμόδιος- αν και βέβαια εγώ όλη αυτήν την υπόθεση για το συγκεκριμένο σχολείο, την κοινοποίησα σε όλα τα Υπουργεία. 
Μήπως θα πρέπει το Υπουργείο Παιδείας τελικά, να μην ξεφεύγει από τις πραγματικές αρμοδιότητες, δηλαδή της ουσίας; Δηλαδή ποιες; Να ασχολείται με την εκπαιδευτική κοινότητα. Μήπως θα πρέπει να πάρει όλες αυτές τις έξι αρμοδιότητες; Μήπως κι εμένα μου ξέφυγε κάτι άλλο, έβδομο, όγδοο; Μήπως να πάρει αυτές τις έξι πάνω του και να πει: «Ό,τι έχει σχέση με τη σχολική μονάδα, το μαθητή, τον εκπαιδευτικό, την ασφάλειά του, τη συντήρηση του σχολείου, όλη αυτήν τη διαδικασία, έχω εγώ την αρμοδιότητα και δεν υπεκφεύγω, δίνοντας λίγο στο δήμαρχο, λίγο στον περιφερειάρχη, λίγο στον άλλο Υπουργό και λίγο στο διοικητή της Αστυνομίας, για να κρύβομαι εγώ»; Εγώ δεν λέω ότι κρύβεστε εσείς. Εσείς ήρθατε εδώ σήμερα, αναλαμβάνετε και βάρος που δεν σας αναλογεί και συμφωνώ σε αυτό που λέτε. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή) 
 Όμως, για δείτε το λίγο στην πολιτική ηγεσία. Μήπως θα έπρεπε να δει και ο κ. Αρβανιτόπουλος μαζί με εσάς ότι τελικά σε όλα όσα, αφορούν τη σχολική μονάδα, την εκπαιδευτική διαδικασία, το σχολείο, το ελληνικό σχολείο δεν μπορεί ο μόνος μη αρμόδιος να είναι το Υπουργείο Παιδείας; Έτσι σε ποιο σημείο φθάνουμε; Να έχουμε φτιάξει ένα κόσμημα, όπως είπατε και κανένας να μην «πληρώσει τη νύφη» για 2 εκατομμύρια που πήγαν στο βρόντο, διότι, αν η περιοχή εκεί δεν ήταν κατάλληλη ή αν δεν ήθελε η τοπική κοινωνία να φτιαχτεί σχολείο –είτε γιατί υπάρχουν τσιγγάνοι είτε για οποιονδήποτε άλλο λόγο- να μην το έφτιαχναν το σχολείο. Δώσαμε 2 εκατομμύρια ευρώ. Και τότε δεν ήταν δύσκολες οι εποχές, αλλά να που έγιναν.</Speech> 
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Αυτά έφεραν τα δύσκολα.</ChairmanSpeech> 
<Speech><Parlmember>ΒΑΣΙΛΕΙΟΣ ΟΙΚΟΝΟΜΟΥ</Parlmember>: Αυτά. Και ήρθαν μετά οι δύσκολες εποχές γιατί; Διότι τα 2 εκατομμύρια τα πετάγαμε στον αέρα. Είπατε κι εσείς ο ίδιος, πολύ σωστά, ότι το σχολείο παρέμεινε κουφάρι. Ρωτάω εγώ: Δεν θα πληρώσει κανείς γι’ αυτήν την αστοχία;</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Ευχαριστούμε πολύ. 
Ο Υφυπουργός Παιδείας και Θρησκευμάτων, Πολιτισμού και Αθλητισμού κ. Θεόδωρος Παπαθεοδώρου έχει το λόγο για τρία λεπτά.</ChairmanSpeech> 
<Speech><Parlmember>ΘΕΟΔΩΡΟΣ ΠΑΠΑΘΕΟΔΩΡΟΥ</Parlmember> (Υφυπουργός Παιδείας και Θρησκευμάτων, Πολιτισμού και Αθλητισμού): Κύριε Πρόεδρε, κύριε Βουλευτά, θα ξεκινήσω με αυτό που είπατε στο τέλος. Κατ’ αρχάς θα μιλήσω για τις αρμοδιότητες και ποιες πιστεύω ότι πρέπει να είναι αυτές του Υπουργείου Παιδείας. 
Από τη στιγμή που παραλαμβάνεται ένα κτήριο αν θα υπάρξει φύλαξη του κτηρίου ή όχι, είναι αυτονόητο. Η φύλαξη έχει να κάνει με τις ανάγκες της τοπικής κοινωνίας, όπως και τα σχολεία έχουν να κάνουν με τις ανάγκες της τοπικής κοινωνίας. 
Έρχομαι σε κάτι πολύ συγκεκριμένο. Μιλήσατε για συγκεκριμένες αρμοδιότητες. Ο νομοθέτης πολύ σωστά έπραξε -κατά την άποψή μου- και είπε ότι δεν είναι η κεντρική διοίκηση ή η περιφερειακή διοίκηση που χρειάζεται να διαχειρίζεται τα κονδύλια για τη διαχείριση της συντήρησης των σχολείων, διότι αυτός που ξέρει για το πώς θα πρέπει να συντηρηθούν τα σχολεία, ποιες είναι οι ανάγκες της τοπικής κοινότητας, είναι ο δήμος. Θα πρέπει να χρηματοδοτηθεί ο δήμος έτσι, ώστε να μπορεί να αντεπεξέρχεται σ’ αυτές τις ανάγκες και να μπορεί επίσης να τις προβλέπει, να δρα σε πολλές περιπτώσεις προδραστικά. Το έχουμε δει αυτό. Βλέπουμε στη χώρα ότι την περίοδο της κρίσης πολλοί δήμοι έχουν πει ότι «του χρόνου θα χρειαστούμε αυτό το κονδύλι, για να συντηρήσουμε τα σχολεία» και το κάνουν. 
Εδώ έχουμε τρία λάθη και τρία ερωτηματικά: Αν η χωροθεσία του σχολείου ήταν λανθασμένη, πότε ακριβώς το καταλάβαμε; Όταν το προκηρύξαμε, όταν το παραλάβαμε ή όταν το καταστρέψαμε; Πολύ βασικό. Από τη στιγμή λοιπόν που το παραλάβαμε, δεν γνωρίζαμε ότι αν αφήσεις οτιδήποτε κι ένα σπίτι αν αφήσεις, μία ιδιοκτησία, μία ιδιωτική κυριότητα αν την αφήσεις στο έλεος οποιουδήποτε περνάει απ’ έξω, πραγματικά σε λίγα χρόνια θα καταστραφεί; Μέχρι τότε τα φαινόμενα παραβατικότητας δεν τα είχαμε δει; Όταν λέω «παραβατικότητας», εννοώ καταστροφών, βανδαλισμών, σε ένα χώρο που είναι δημόσιος χώρος. Αυτό έχει να κάνει –και δεν ντρέπομαι να το πω- και με την κουλτούρα σεβασμού του δημόσιου χώρου. 
Επομένως, αν υπήρξε πρόβλημα για το 13ο Γυμνάσιο που βρίσκεται στην καρδιά του οικισμού των Ρομά -και για το λόγο αυτό ενδεχομένως πολλοί γονείς να μην το θέλησαν- ποια ήταν η παρέμβαση του δήμου από εκεί και πέρα, έτσι ώστε να υπερβούμε το πρόβλημα; Γιατί δεν χρησιμοποιήθηκε ως ένα σχολείο, το οποίο θα ήταν διαπολιτισμικό; Γιατί δεν χρησιμοποιήθηκε για οτιδήποτε άλλο; 
Δεν θέτω τα ερωτήματα, λέω απλώς ότι εδώ υπήρξε μία ολιγωρία. Κι αν με ρωτάτε, ναι, θεωρώ ότι τα ζητήματα συντήρησης σχολικής στέγης θα πρέπει να παραμείνουν υπό την εποπτεία των τοπικών αρχών, όχι γιατί θα πρέπει να μεταβιβάσουμε κάπου την αρμοδιότητα αυτή ή να υπεκφύγουμε ορισμένων ευθυνών, αλλά πρωτίστως, γιατί έχουν την καλύτερη άποψη για το τι είναι και τι δεν είναι προς όφελος της τοπικής κοινωνίας. 
Ολοκληρώνω με κάτι άλλο. Επειδή λοιπόν τα πράγματα είναι έτσι, εγώ δεσμεύομαι ότι σε συνεργασία με το δήμο, παρά τις ευθύνες που υπάρχουν, θα προσπαθήσουμε να δώσουμε λύση για το συγκεκριμένο σχολείο, διότι τη στιγμή που σε πολλές περιπτώσεις, θέλουμε να φτιάξουμε σχολεία –υπάρχουν στην πατρίδα μας ακόμη κοντέινερ όπου κάνουν οι μαθητές μάθημα, διότι δεν έχουν αποκατασταθεί οι πυρόπληκτοι, δεν έχουν αποκατασταθεί σχολεία, τα οποία συνεπεία σεισμού βρίσκονται ακόμη ακατάλληλα- δεν μπορούμε να συνεχίσουμε την πολυτέλεια να κλείνουμε τα μάτια μπροστά σε τέτοιου είδους καταστάσεις. 
Ευχαριστώ πολύ, κύριε Πρόεδρε.</Speech> 
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Ευχαριστούμε, κύριε Υφυπουργέ. 
Η τέταρτη με αριθμό 1330/16-4-2013 επίκαιρη ερώτηση πρώτου κύκλου του Βουλευτή Β΄ Αθήνας των Ανεξάρτητων Ελλήνων κ. Βασιλείου Καπερνάρου προς τον Υπουργό Δικαιοσύνης, Διαφάνειας και Ανθρωπίνων Δικαιωμάτων, σχετικά με τις γερμανικές αποζημιώσεις και την άδεια εκτέλεσης της απόφασης του Διστόμου, δεν συζητείται λόγω κωλύματος του κυρίου Υπουργού και διαγράφεται. 
Η πέμπτη με αριθμό 1340/16-4-2013 επίκαιρη ερώτηση πρώτου κύκλου του Βουλευτή Β΄ Πειραιά του Λαϊκού Συνδέσμου - Χρυσή Αυγή κ. Ιωάννη Λαγού προς τους Υπουργούς Ανάπτυξης, Ανταγωνιστικότητας, Υποδομών, Μεταφορών και Δικτύων και Οικονομικών, σχετικά με την επικείμενη ιδιωτικοποίηση του αεροδρομίου Χανίων, δεν συζητείται λόγω κωλύματος του Υπουργού Οικονομικών και αναρμοδιότητας του Υπουργείου Ανάπτυξης και διαγράφεται. 
Θα συζητηθεί η έβδομη με αριθμό 1344/16-4-2013 επίκαιρη ερώτηση πρώτου κύκλου του Βουλευτή Αιτωλοακαρνανίας του Κομμουνιστικού Κόμματος Ελλάδας κ. Νικολάου Μωραΐτη προς τον Υπουργό Αγροτικής Ανάπτυξης και Τροφίμων, σχετικά με τη δακοκτονία στο Νομό Χανίων και συνολικά στην Κρήτη.
Στον κ. Μωραΐτη θα απαντήσει ο Αναπληρωτής Υπουργός Αγροτικής Ανάπτυξης και Τροφίμων κ. Μάξιμος Χαρακόπουλος. 
Ορίστε, κύριε συνάδελφε, έχετε το λόγο για δύο λεπτά.</ChairmanSpeech> 
<Speech><Parlmember>ΝΙΚΟΛΑΟΣ ΜΩΡΑΪΤΗΣ</Parlmember>: Ευχαριστώ, κύριε Πρόεδρε. 
Κύριε Υπουργέ, σε πλήρες αδιέξοδο βρίσκονται όχι μόνο οι ελαιοπαραγωγοί των Χανίων και της Κρήτης, αλλά οι ελαιοπαραγωγοί όλης της χώρας, εξαιτίας της αντιαγροτικής πολιτικής της Ευρωπαϊκής Ένωσης, που εφαρμόζετε με ευλάβεια. 
Αυτό το λέμε για τον εξής λόγο: Δεν φτάνουν μόνο τα αντιλαϊκά μέτρα που έχουν επιβληθεί στη φτωχομεσαία αγροτιά -χαράτσια μέσω του ΕΛΓΑ, του ΟΓΑ, υπερδιπλασιασμός των εισφορών- είχαμε και πέρυσι και απ’ ό,τι φαίνεται, το ίδιο θα συμβεί και φέτος, τεράστιο έλλειμμα σε ό,τι αφορά τη δακοκτονία. 
Σε περιοχές όπου έπρεπε να γίνει η δακοκτονία δύο, τρεις, τέσσερις φορές -ίσως και παραπάνω- έγινε μία ή και καμμία σε κάποιες περιπτώσεις. Αυτό είχε ως αποτέλεσμα, τη δραματική μείωση του εισοδήματος των ελαιοπαραγωγών, όχι μόνο εξαιτίας της χαμηλής τιμής που επικράτησε και στο ελαιόλαδο και στη βρώσιμη ελιά, αλλά και εξαιτίας της απώλειας της παραγωγής εξαιτίας του δάκου. 
Βέβαια εδώ συμβαίνει το εξής: Αυτά τα χρήματα που προορίζονται για τη δακοκτονία, είναι χρήματα των παραγωγών, που εσείς τα αρπάζετε στην κυριολεξία, αλλά δεν τα δίδετε για τη δακοκτονία. Κάνετε αυτό που λέει ο λαός μας: Μνημόσυνα με ξένα κόλλυβα! Τα χρήματα αυτά προφανώς τα πηγαίνετε αλλού. Οι παρακρατήσεις γίνονται 2% στην πώληση του προϊόντος στα ελαιοτριβεία, αλλά αυτά δεν χρησιμοποιούνται για τη δακοκτονία. 
Όπως θα πω και στη δευτερολογία μου, έχουμε έγγραφα από τις διευθύνσεις γεωργίας, που φτάνουν στους δήμους, από τα οποία φαίνεται ότι θα επιβληθεί και νέο χαράτσι σε ό,τι αφορά τη δακοκτονία. 
Κύριε Υπουργέ, εμείς ζητάμε άμεσα, τώρα –γιατί, όπως ξέρετε, πρέπει αρχές του Μάη να ξεκινήσει όλη η διαδικασία- να γίνει η δακοκτονία σε όλη τη χώρα, διότι, όπως γνωρίζετε πολύ καλά, αν γίνει σε ένα δήμο -γιατί στέλνετε αυτά τα χαρτιά, για να αποφασίσουν οι δήμοι- μπορεί ένας άλλος δήμος που γειτνιάζει μαζί του, να μη θέλει να γίνει δακοκτονία, για πολλούς λόγους. Επομένως δεν θα είναι και αποτελεσματική. 
Γι’ αυτό ζητάμε να γίνει παντού, να γίνει πρόσληψη προσωπικού και όχι αυτό που αναφέρετε εδώ: «Όταν θα εξευρεθεί εύκολο προσωπικό». Προφανώς μιλάτε για τζάμπα εργασία, για υποτίμηση της εργατικής δύναμης. Προσπαθείτε να βρείτε κόσμο, που να δουλεύει με μεροκάματα πείνας και εκμεταλλεύεστε τη φτώχεια, την ανεργία που επικρατεί σε αυτές τις φτωχές περιοχές. 
Εμείς ζητάμε να γίνει πρόσληψη του προσωπικού, κύριε Υπουργέ -γιατί παραδεχθήκατε σε παρόμοια ερώτηση ότι υπάρχει μείωση, που αγγίζει και το 60% στο Υπουργείο Αγροτικής Ανάπτυξης- ώστε η δακοκτονία να έχει αποτέλεσμα και να πάρουν μια ανάσα -γιατί δεν πρόκειται να λύσουν το πρόβλημα- οι ελαιοπαραγωγοί των Χανίων, απ’ όπου κατάγεται και ο κύριος Πρόεδρος, αλλά και γενικότερα της χώρας.</Speech> 
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Ευχαριστούμε πολύ, κύριε συνάδελφε. 
Κύριε Υπουργέ, έχετε το λόγο για τρία λεπτά.</ChairmanSpeech> 
<Speech><Parlmember>ΜΑΞΙΜΟΣ ΧΑΡΑΚΟΠΟΥΛΟΣ</Parlmember> (Αναπληρωτής Υπουργός Αγροτικής Ανάπτυξης και Τροφίμων): Ευχαριστώ, κύριε Πρόεδρε. 
Κύριε συνάδελφε, δεν είναι στόχος ούτε της Κυβέρνησης ούτε του Υπουργείου Αγροτικής Ανάπτυξης και Τροφίμων η πλήρης καταστροφή της ελαιοκαλλιέργειας, όπως αναφέρετε στην επίκαιρη ερώτησή σας. 
Αντιθέτως, θα σας έλεγα ότι η στρατηγική της Κυβέρνησης για την ανάπτυξη στοχεύει στη στήριξη, την ανασυγκρότηση, την ενίσχυση παραγωγικών κλάδων της αγροτικής μας οικονομίας, όπως είναι η παραγωγή ελαιολάδου και βρώσιμης ελιάς. Άλλωστε η ελιά δίνει εισόδημα σε πάνω από πεντακόσιες χιλιάδες οικογένειες σε όλη τη χώρα, που ασχολούνται με την καλλιέργεια της. Παράγουμε πάνω από τριακόσιες είκοσι χιλιάδες τόνους ελαιόλαδου και από αυτούς, πάνω από εκατό χιλιάδες τους εξάγουμε. 
Εκ των πραγμάτων λοιπόν οφείλουμε να δίνουμε –και δίνουμε- ιδιαίτερη βαρύτητα στο πρόγραμμα καταπολέμησης του δάκου. Το πρόγραμμα, όπως ξέρετε, εφαρμόζεται σε τριάντα πέντε περιφερειακές ενότητες, υπό την εποπτεία του Υπουργείου Αγροτικής Ανάπτυξης και Τροφίμων. Ωστόσο η υλοποίησή του απαιτεί τη συνεργασία με τα συναρμόδια Υπουργεία Διοικητικής Μεταρρύθμισης και Εσωτερικών αλλά και με τις περιφέρειες. Για τα ζητήματα προϋπολογισμού και προσλήψεων είναι υπεύθυνα τα συναρμόδια Υπουργεία, ενώ η οργάνωση και η εφαρμογή του προγράμματος σε τοπικό επίπεδο, ανήκει στις περιφέρειες.
Εστιάζετε την επίκαιρη ερώτησή σας στην Κρήτη και ειδικότερα στα Χανιά και κάνετε λόγο για ζημιές από το δάκο, που αγγίζουν το 40% και 50%. Δεν ξέρω από πού αντλείτε, κύριε συνάδελφε, αυτήν την πληροφόρηση. Ευτυχώς όμως δεν ανταποκρίνεται στα πραγματικά δεδομένα.
Ποια είναι η αλήθεια που δεν επιδέχεται διάψευση; Το πρόγραμμα δακοκτονίας στην Κρήτη ξεκίνησε στα μέσα Ιουνίου και ολοκληρώθηκε στις αρχές Νοεμβρίου του 2012. Όπως είναι γνωστό, το πρόγραμμα δεν μπορεί να παραταθεί πέρα από τις αρχές Νοεμβρίου, γιατί αρχίζει το μάζεμα της ελιάς. Αλλιώς θα υπάρχουν υπολείμματα φυτοφαρμάκων στις ελιές και θα υπάρχει ζήτημα.
Σύμφωνα λοιπόν με τις επίσημες εκθέσεις δακοκτονίας των ΔΑΟΚ στις τέσσερις Περιφερειακές Ενότητες της Κρήτης, τα αποτελέσματα του προγράμματος ήταν πολύ καλά. Συγκεκριμένα, τα ποσοστά προσβολής από το δάκο ήταν 3% στο Ηράκλειο, 9% στο Λασίθι, 8,5% στο Ρέθυμνο και μόλις 3% στα Χανιά. Με όριο ανοχής της μεθόδου των δολωματικών ψεκασμών το 10%, είναι προφανές ότι τα ποσοστά αυτά είναι πολύ χαμηλά.
Μιλήσατε επίσης για μεγάλη μείωση της χρηματοδότησης του προγράμματος δακοκτονίας και κατά συνέπεια, ελλιπή εφαρμογή του. Η αλήθεια είναι, ότι ο προϋπολογισμός στις τέσσερις Περιφερειακές Ενότητες της Κρήτης είναι σχεδόν σταθερός. Το 2012 ήταν 12.808.000 ευρώ με απορρόφηση 7.923.000 ευρώ, ενώ το 2013 ανέρχεται σε 12.393.000 ευρώ. Για δε την Περιφέρεια Χανίων, κύριε Πρόεδρε, το 2012 ο προϋπολογισμός ήταν 3.078.000 ευρώ με υλοποίηση 1.708.000 ευρώ και το 2013 ανέρχεται σε 2.998.000 ευρώ. Δεν προκύπτουν, δηλαδή σοβαρές αυξομειώσεις στον προϋπολογισμό του προγράμματος.
Στη δευτερολογία μου θα έχω τη δυνατότητα να ενημερώσω το Σώμα για το συνολικό προϋπολογισμό του προγράμματος, το κόστος της εισφοράς των αγροτών στο οποίο αναφερθήκατε, τις προσλήψεις εποχικού προσωπικού και τις ενέργειες που κάνουμε, για να υλοποιηθεί το πρόγραμμα με τον καλύτερο δυνατό τρόπο, στο πλαίσιο πάντα, των δημοσιονομικών αντοχών της ελληνικής οικονομίας.
Ευχαριστώ, κύριε Πρόεδρε.</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Ευχαριστούμε, κύριε Υπουργέ.
Το λόγο έχει ο κ. Μωραΐτης για τρία λεπτά.</ChairmanSpeech>
<Speech><Parlmember>ΝΙΚΟΛΑΟΣ ΜΩΡΑΪΤΗΣ</Parlmember>: Κύριε Υπουργέ, εμείς πιστεύουμε ότι τα στοιχεία ανταποκρίνονται στην πραγματικότητα, γιατί τα παίρνουμε από ανθρώπους του μόχθου. Τα έχουμε πάρει από τους ίδιους τους ελαιοπαραγωγούς, που σήμερα βιώνουν αυτήν την άσχημη κατάσταση και είναι έτσι ακριβώς. 
Όπως είπα, εμείς δεν εστιάζουμε μόνο στο πρόβλημα των Χανίων και στην Κρήτη. Το ίδιο πρόβλημα αντιμετωπίζουν οι ελαιοπαραγωγοί όλης της χώρας και εδώ πραγματικά φαίνεται πόσο υποκριτικό είναι το ενδιαφέρον σας. Πριν από λίγες μέρες, μιλούσαμε για το μελιταίο πυρετό. Σήμερα μιλάμε για το δάκο. Από την άλλη μεριά, νοιάζεστε, όπως λέτε, για να υπάρξει αύξηση στην αγροτική παραγωγή, για να μειωθεί το έλλειμμα. Ζούμε σε μία χώρα που έχουμε αρνητικό ισοζύγιο στον αγροτικό τομέα και δεν παίρνετε τα παραμικρά μέτρα, για να υπάρχουν προϊόντα, τα οποία θα πληρούν όλες τις προδιαγραφές, για να φτάνουν στην κατανάλωση και να είναι αξιόπιστα, γιατί, όπως ξέρετε, όταν ο δάκος πλήττει την ελιά είτε αυτή είναι βρώσιμη είτε ελαιόλαδο, μειώνεται η ποιότητα.
Επομένως όλα αυτά ισχύουν και βρίσκονται πραγματικά οι ελαιοπαραγωγοί σε μια πολύ άσχημη κατάσταση. Όπως είπα, σε χαρτιά που φτάνουν και στην Αιτωλοακαρνανία -μεταφέρω από δήμο όπου είμαι δημοτικός σύμβουλος- στείλατε τώρα, να λάβουν αποφάσεις οι δήμοι, αν δέχονται να συμμετέχουν στη δακοκτονία και έχετε μία παράγραφο, που λέει ότι θα επιβληθεί αργότερα το αντίτιμο που θα χρειαστεί για τη δακοκτονία. Γι’ αυτό εμείς λέμε ότι αρπάζετε, στην κυριολεξία, μία, δύο και τρεις φορές τα χρήματα από τους ελαιοπαραγωγούς και γενικότερα από τους αγρότες.
Εμείς θεωρούμε ότι αυτή η πολιτική οδηγεί με μαθηματική ακρίβεια στο ξεκλήρισμα της φτωχομεσαίας αγροτιάς και αποδεικνύεται καθημερινά ότι ξεκληρίζετε βίαια, μεγάλα τμήματα των αγροτών, ιδιαίτερα σε αυτές τις φτωχές περιοχές.
Δεν φτάνει μόνο αυτό, κύριε Υπουργέ. Πρέπει να απαντήσετε και σε αυτό που είπα νωρίτερα, εάν υπάρχει η πρόθεση, τουλάχιστον, να γίνει μείωση 60% στους εργαζομένους του Υπουργείου Αγροτικής Ανάπτυξης και να κλείσουν φορείς, καθώς και φορείς πιστοποίησης, όπως είναι ο ΕΛΟΓΑΚ και άλλοι. 
Επομένως δεν μπορείτε να ακολουθείτε μια πολιτική, που οδηγεί στο ξεκλήρισμα τη φτωχομεσαία αγροτιά. Δεν μπορούν να συμβαδίζουν και τα δύο, από τη στιγμή που κλείνετε τις υπηρεσίες, οι οποίες –στοιχειωδώς εμείς λέμε- προσέφεραν υπηρεσίες στους αγρότες.
Εμείς θεωρούμε ότι η κατάσταση θα γίνει πιο άσχημη και γι’ αυτό καλούμε τη φτωχή αγροτιά και στην Κρήτη και στην υπόλοιπη χώρα να συνταχθεί με τους άλλους εργαζομένους, που είναι θύματα της ίδιας αντιλαϊκής πολιτικής, στο πλαίσιο του μετώπου της λαϊκής συμμαχίας, για να αντιπαλέψουν αυτήν την πολιτική. 
Κύριε Υπουργέ, επειδή μας έρχονται μηνύματα από όλη τη χώρα, θα θέλαμε να ρωτήσουμε και να επιβεβαιώσετε, εάν η επιδότηση των ζωοτροφών –το de minimis, όπως λέμε- στους κτηνοτρόφους των ορεινών περιοχών θα εφαρμοστεί μετά το Πάσχα. 
Αυτό είναι ένα άλλο έγκλημα –το είπα κι άλλη φορά- διότι οι κτηνοτρόφοι έχουν ανάγκη τα χρήματα το χειμώνα και όχι το καλοκαίρι. Από πληροφορίες που έχουμε, θα καταβληθεί μόνο ό,τι αναφέρεται στο άρθρο 68, ενώ από την άλλη μεριά, δεν θα δοθεί αυτό στους φτωχομεσαίους κτηνοτρόφους, οι οποίοι -όπως είπα και νωρίτερα- μαζί με τους ελαιοπαραγωγούς βρίσκονται σε δύσκολη κατάσταση. 
Εμείς θεωρούμε ότι οι φτωχομεσαίοι αγρότες έχουν χρέος να συνταχθούν με το συνεπές αγροτικό κίνημα, να αντιπαλέψουν και να ανατρέψουν αυτήν την πολιτική, η οποία τους οδηγεί στο βίαιο ξεκλήρισμα. 
Ευχαριστώ.</Speech> 
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Ευχαριστούμε, κύριε συνάδελφε. 
Κύριε Υπουργέ, έχετε το λόγο για τρία λεπτά.</ChairmanSpeech> 
<Speech><Parlmember>ΜΑΞΙΜΟΣ ΧΑΡΑΚΟΠΟΥΛΟΣ</Parlmember> (Αναπληρωτής Υπουργός Αγροτικής Ανάπτυξης και Τροφίμων): Ευχαριστώ, κύριε Πρόεδρε.
Κύριε συνάδελφε, όσον αφορά το ύψος των ζημιών από το δάκο, με την τοποθέτησή σας μου θυμίσατε εκείνους οι οποίοι, όταν τα νούμερα δεν συμφωνούν μαζί τους, λένε «τόσο το χειρότερο για τους αριθμούς». 
Στην ερώτησή σας χρησιμοποιήσατε μακάβριους όρους καθώς μιλήσατε για μνημόσυνο με ξένα κόλλυβα, όσον αφορά τις εισφορές των αγροτών, μιλήσατε για ταφόπλακα. Γι’ αυτό θα ήθελα να ενημερώσω τη Βουλή ότι το ύψος της εισφοράς της δακοκτονίας που καταβάλλουν οι ελαιοπαραγωγοί, παραμένει σταθερό. Τα τρία τελευταία χρόνια είναι τρία λεπτά ανά κιλό. Το συνολικό ποσό της εισφοράς, σε επίπεδο χώρας, ανέρχεται…</Speech>  
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Τρία λεπτά ανά κιλό είναι πολλά, κύριε Υπουργέ. Μήπως δεν είναι έτσι; Τρία λεπτά είπατε;</ChairmanSpeech> 
<Speech><Parlmember>ΝΙΚΟΛΑΟΣ ΜΩΡΑΪΤΗΣ</Parlmember>: Τόσο είναι.</Speech> 
<Speech><Parlmember>ΜΑΞΙΜΟΣ ΧΑΡΑΚΟΠΟΥΛΟΣ</Parlmember> (Αναπληρωτής Υπουργός Αγροτικής Ανάπτυξης και Τροφίμων):  Τρία λεπτά ανά κιλό τα τρία τελευταία χρόνια. Αυτό είναι το ποσοστό, κύριε Πρόεδρε.</Speech> 
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Ναι, ναι. Συγγνώμη.</ChairmanSpeech>
<Speech><Parlmember>ΜΑΞΙΜΟΣ ΧΑΡΑΚΟΠΟΥΛΟΣ</Parlmember> (Αναπληρωτής Υπουργός Αγροτικής Ανάπτυξης και Τροφίμων): Το συνολικό ποσό από τις εισφορές των αγροτών είναι εννέα εκατομμύρια ευρώ, ενώ για να υλοποιηθεί το πρόγραμμα χρειάζονται πάνω από είκοσι εκατομμύρια ευρώ, τα οποία καταβάλλονται από τον κρατικό προϋπολογισμό. 
Επίσης, υποστηρίξατε στην ερώτησή σας ότι επίκειται μεγάλη συρρίκνωση του προγράμματος δακοκτονίας. Σας ενημερώνω, λοιπόν, ότι ο προϋπολογισμός το 2012 ανέρχονταν σε 28.310.000 ευρώ και απορροφήθηκαν τα 21.301.000 ευρώ. Όσον αφορά το 2013, εισηγηθήκαμε στο Υπουργείο Εσωτερικών το ποσό των 24.696.000 ευρώ. Το ποσό αυτό δεν είναι αυθαίρετο, αλλά προέκυψε από το μέσο όρο αξιοποίησης του προϋπολογισμού των τριών τελευταίων χρόνων. 
Η εισήγηση έγινε δεκτή και την 1η Μαρτίου 2013 υπογράφηκε η σχετική υπουργική απόφαση από τον Υπουργό Εσωτερικών. Έχει ήδη δοθεί χρηματική εντολή για παροχή 30% του νέου προϋπολογισμού στις περιφερειακές ενότητες, ύψους 7.400.000 ευρώ. Στις τέσσερις περιφερειακές ενότητες της Κρήτης το ποσό αυτό ανέρχεται σε 3,7 εκατομμύρια ευρώ περίπου. Από τις 17 Ιανουαρίου έχουν ενημερωθεί οι ΔΑΟΚ για τις αναγκαίες προπαρασκευαστικές ενέργειες για το πρόγραμμα, τον ορισμό προσωπικού, την προετοιμασία των διαγωνισμών για την ανάδειξη εργολάβων ψεκασμών, προμήθεια υλικών δακοκτονίας και την ανάδειξη εργολάβων παγιδοθεσίας. 
Μάλιστα, κύριε Πρόεδρε, για να διευκολυνθούν ακόμη περισσότερο οι ΔΑΟΚ, τους έχουμε στείλει σχέδια προκήρυξης τεχνικών προδιαγραφών και συμβάσεων, όπως επίσης και εγκύκλιο με τις προϋποθέσεις για το έργο της παγιδοθεσίας με ανάδειξη εργολάβων. Αρκετές περιφερειακές ενότητες έχουν ήδη ξεκινήσει τις σχετικές διαδικασίες.    
Όσον αφορά το εποχικό προσωπικό, όπως γνωρίζετε, με βάση το μεσοπρόθεσμο προβλέπεται υποχρεωτική μείωση των προσλήψεων κατά 20% σε σχέση με την προηγούμενη χρονιά. Ενώ πέρυσι προσελήφθησαν χίλιοι πεντακόσιοι εποχικοί, φέτος υπήρξε έγκριση για χίλια διακόσια άτομα. 
Για να αντιμετωπιστεί, λοιπόν, το πρόβλημα από τους περιορισμούς στις προσλήψεις και ανταποκρινόμενοι σε αιτήματα περιφερειών –και ολοκληρώνω, κύριε Πρόεδρε- όπως αυτό της Αντιπεριφερειάρχη Ηρακλείου κ. Βρέντζου και του Αντιπεριφερειάρχη Χανίων κ. Βουλγαράκη, αποφασίστηκε για πρώτη φορά φέτος να δοθεί σε είκοσι περιφερειακές ενότητες, συμπεριλαμβανομένων και των τεσσάρων περιφερειακών ενοτήτων της Κρήτης, η δυνατότητα να εφαρμόζουν το έργο της παγιδοθεσίας, με ανάδειξη εργολάβων από μειοδοτικό διαγωνισμό. 
Με τις εργολαβίες των παγιδοθεσιών θα έχουμε και φθηνότερες και πυκνότερες παγιδοθεσίες καθώς θα τοποθετείται μία παγίδα ανά χίλια δέντρα, αντί μιας παγίδας ανά, περίπου, τρεις χιλιάδες δέντρα, όπως συμβαίνει σε πολλές περιπτώσεις σήμερα.
Επιπλέον θα υπάρχει καλύτερη παρακολούθηση της αυξομείωσης του δακοπληθυσμού και έτσι ορθολογικότερη χρήση των φυτοφαρμάκων.
 Όπως γνωρίζετε πολύ καλά, κύριε συνάδελφε, οι ψεκασμοί για το δάκο ξεκινούν στις νοτιότερες περιοχές στα μέσα Ιουνίου. Σε συνεργασία, λοιπόν, με τα συναρμόδια Υπουργεία έχουμε ολοκληρώσει το μεγαλύτερο μέρος της προετοιμασίας, άρα το πρόγραμμα δεν είναι «στον αέρα». 
Πιστεύω ότι οι ψεκασμοί θα ξεκινήσουν στη χρονική περίοδο που πρέπει χωρίς καθυστερήσεις.
Ευχαριστώ, κύριε Πρόεδρε, και για την ανοχή σας.</Speech>
<Speech><Parlmember>ΝΙΚΟΛΑΟΣ ΜΩΡΑΪΤΗΣ</Parlmember>: Για το de minimis δεν είπατε. Για την επιδότηση των ζωοτροφών δεν είπατε.</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Κύριε Υπουργέ, επειδή η συζήτηση ήταν για την εκλογική μου περιφέρεια –εν πάση περιπτώσει, από εκεί ξεκίνησε-…</ChairmanSpeech>
<Speech><Parlmember>ΜΑΞΙΜΟΣ ΧΑΡΑΚΟΠΟΥΛΟΣ</Parlmember> (Αναπληρωτής Υπουργός Αγροτικής Ανάπτυξης και Τροφίμων): Αφορά πάνω από πεντακόσιες χιλιάδες ελαιοπαραγωγούς.</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): …θα ήθελα να σας πω το εξής: Για ελέγξτε λίγο, να δείτε εάν τα χρήματα που δίδονται -διότι καλά το λέτε, «δίδονται τα χρήματα»- φτάνουν μέχρι την υλοποίηση του προγράμματος της αντιμετώπισης του δάκου.</ChairmanSpeech>
<Speech><Parlmember>ΜΑΞΙΜΟΣ ΧΑΡΑΚΟΠΟΥΛΟΣ</Parlmember> (Αναπληρωτής Υπουργός Αγροτικής Ανάπτυξης και Τροφίμων): Είμαστε σε στενή συνεργασία με τις περιφερειακές ενότητες, κύριε Πρόεδρε –όπως είδατε, μνημόνευσα και τους δύο Αντιπεριφερειάρχες της Κρήτης- για να υλοποιείται με τον καλύτερο δυνατό τρόπο το πρόγραμμα.</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Φοβάμαι ότι στη διαδρομή υπάρχει πρόβλημα.</ChairmanSpeech>
<Speech><Parlmember>ΝΙΚΟΛΑΟΣ ΜΩΡΑΪΤΗΣ</Parlmember>: Για το de minimis θα μας πείτε; Διότι αφορά τις τιμές των ζωοτροφών. Θα δοθεί μετά το Πάσχα;</Speech> 
<Speech><Parlmember>ΜΑΞΙΜΟΣ ΧΑΡΑΚΟΠΟΥΛΟΣ</Parlmember> (Αναπληρωτής Υπουργός Αγροτικής Ανάπτυξης και Τροφίμων): Ισχύουν όσα έχουν ειπωθεί από την ηγεσία του Υπουργείου. Δεν έχει ειπωθεί κάτι τέτοιο.</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Ευχαριστώ πολύ, κύριε Υπουργέ.
Η πρώτη με αριθμό 1324/16-4-2013 επίκαιρη ερώτηση δεύτερου κύκλου του Βουλευτή Φθιώτιδας της Νέας Δημοκρατίας κ. Κωνσταντίνου Κουτσογιαννακόπουλου προς τον Υπουργό Οικονομικών, σχετικά με την καταβολή των οφειλομένων αποζημιώσεων από απαλλοτριώσεις, δεν συζητείται λόγω αναρμοδιότητας και διαγράφεται.
Η τέταρτη με αριθμό 1337/16-4-2013 επίκαιρη ερώτηση δεύτερου κύκλου του Βουλευτή Αχαΐας της Δημοκρατικής Αριστεράς κ. Νικολάου Τσούκαλη προς τον Υπουργό Οικονομικών, σχετικά με το ηλεκτρονικό περιουσιολόγιο, δεν συζητείται μετά από συνεννόηση του κυρίου Υπουργού με τον κύριο Βουλευτή και διαγράφεται.
Εισερχόμεθα τώρα στη συζήτηση της πέμπτης με αριθμό 1345/16-4-2013 επίκαιρης ερώτησης δεύτερου κύκλου του Βουλευτή Α΄ Θεσσαλονίκης του Κομμουνιστικού Κόμματος Ελλάδας κ. Θεοδοσίου Κωνσταντινίδη προς τους Υπουργούς Εργασίας, Κοινωνικής Ασφάλισης και Πρόνοιας και Δικαιοσύνης, Διαφάνειας και Ανθρωπίνων Δικαιωμάτων, σχετικά με την αντιμετώπιση των προβλημάτων στην γαλακτοβιομηχανία «ΑΓΝΟ».
Στον κύριο Βουλευτή θα απαντήσει ο Υφυπουργός Εργασίας, Κοινωνικής Ασφάλισης και Πρόνοιας κ. Νικόλαος Παναγιωτόπουλος.
Το λόγο έχει ο κ. Κωνσταντινίδης για δύο λεπτά.</ChairmanSpeech>
<Speech><Parlmember>ΘΕΟΔΟΣΙΟΣ ΚΩΝΣΤΑΝΤΙΝΙΔΗΣ</Parlmember>: Ευχαριστώ, κύριε Πρόεδρε.
Όπως ίσως γνωρίζετε, κύριε Πρόεδρε και κύριε Υπουργέ, η συνεταιριστική γαλακτοβιομηχανία «ΑΓΝΟ», μία από τις μεγαλύτερες γαλακτοβιομηχανίες της χώρας και σίγουρα η μεγαλύτερη στη βόρεια Ελλάδα, στις αρχές του 2000 παραχωρήθηκε σε μια μικρή ιδιωτική εταιρεία που δρα στην επαρχία του Κιλκίς, στο Πολύκαστρο, με την επωνυμία «ΚΟΛΙΟΣ Α.Ε.». Αν θέλουμε να γίνουμε λίγο παραστατικοί, μπορούμε να πούμε ότι το ψιλικατζίδικο της γειτονιάς κατέκτησε ένα κεντρικό πολυκατάστημα μιας μεγάλης πόλης. Έτσι δημιουργήθηκε ο όμιλος εταιρειών «ΚΟΛΙΟΣ». Έκτοτε άρχισε μια συστηματική απαξίωση της «ΑΓΝΟ» προς όφελος της άλλης εταιρείας του ομίλου, της «ΚΟΛΙΟΣ Α.Ε.» που δραστηριοποιείται, όπως είπα, στο Πολύκαστρο του Κιλκίς. Υπάρχουν καταγγελίες ότι αυτή η απαξίωση πήρε και το χαρακτήρα των ενδοομιλικών συναλλαγών, πράγμα που έχει καταγγελθεί επανειλημμένα από τους εργαζόμενους.
Σήμερα, λοιπόν, η γαλακτοβιομηχανία «ΑΓΝΟ» βρίσκεται μετά από απόφαση απόρριψης της αίτησής της για την ένταξή της στην προπτωχευτική διαδικασία του περίφημου άρθρου 99. Η απόφαση αυτή -έχει σημασία να το σημειώσουμε, κύριε Υπουργέ- εμφανώς αναφέρεται σε δόλια μεθόδευση της εταιρείας «ΑΓΝΟ» με σκοπό την απαλλαγή της από χρέη σε εργαζόμενους, σε κτηνοτρόφους –προσέξτε- στο δημόσιο και σε ασφαλιστικά ταμεία.
Πώς αντιδρά η εργοδοσία μετά απ’ αυτή τη διαδικασία; Απολύει τον πρόεδρο και το γραμματέα μαζί με άλλα μέλη του διοικητικού συμβουλίου, θέτει εκατόν δεκαεννιά εργαζόμενους σε τρίμηνη διαθεσιμότητα και εξαπολύει ένα κύμα τρομοκρατίας, αρνούμενη στην ουσία να εκπληρώσει τις υποχρεώσεις της απέναντι στους εργαζόμενους και στους κτηνοτρόφους.
Σας ρωτάμε, λοιπόν, κύριε Υπουργέ: Ποια μέτρα θα πάρετε, ώστε να καταβληθούν τα δεδουλευμένα, να γίνει άρση των απολύσεων, να διασφαλιστούν τα δικαιώματα των εργαζομένων; Θα λάβετε μέτρα ως Κυβέρνηση, για να ασκηθεί έλεγχος για την απαξίωση της εταιρείας «ΑΓΝΟ» προς όφελος της άλλης εταιρείας του ιδίου ομίλου;</Speech> 
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Ευχαριστούμε, κύριε συνάδελφε. 
Το λόγο έχει ο Υφυπουργός κ. Παναγιωτόπουλος.</ChairmanSpeech>
<Speech><Parlmember>ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ</Parlmember> (Υφυπουργός Εργασίας, Κοινωνικής Ασφάλισης και Πρόνοιας): Ευχαριστώ, κύριε Πρόεδρε. 
Όντως η εταιρεία «ΑΓΝΟ», η μεγαλύτερη βορειοελλαδίτικη εταιρεία παραγωγής γάλακτος, αντιμετωπίζει σοβαρά προβλήματα. Είχαμε συζητήσει περί τα μέσα Ιανουαρίου άλλη επίκαιρη ερώτηση άλλου συναδέλφου από τη βόρεια Ελλάδα, σχετικά με τα προβλήματα της εταιρείας τότε. 
Τότε ακόμη δεν είχαν εξετασθεί από το Πρωτοδικείο Θεσσαλονίκης οι δύο αιτήσεις υπαγωγής της εταιρείας στη διαδικασία εξυγίανσης, σύμφωνα με το άρθρο 99 του Πτωχευτικού Κώδικα. Δεν ξέραμε, δηλαδή, τι θα έκανε το δικαστήριο. Σήμερα γνωρίζουμε ότι τελικά τα δικαστήρια Θεσσαλονίκης ουσιαστικά απέρριψαν τη σχετική αίτηση της εταιρείας για ένταξη στην προπτωχευτική διαδικασία. Απορρίφθηκαν οι πρόσθετες παρεμβάσεις και η αίτηση πτώχευσης της εταιρείας. 
Ενδεικτικά να αναφέρω ότι το δικαστήριο αποδέχθηκε το αίτημα ομάδας προμηθευτών-κτηνοτρόφων με γάλα της εταιρείας να εξαιρεθούν μαζί με τους εργαζόμενους της εταιρείας από την αναστολή των μέτρων αναγκαστικής εκτέλεσης. Είδε, δηλαδή, το δικαστήριο, και αποφάσισε σχετικά, ότι υπάρχει κάποιο θέμα με αυτήν τη διαδικασία και απέρριψε.
Η εταιρεία, βέβαια, έχει ασκήσει έφεση κατά της ως άνω απόφασης και στο μεταξύ πρέπει να σημειώσω ότι μεγάλη εταιρεία εμπορίας καυσίμων, προμηθευτής της «ΑΓΝΟ», κατέθεσε αίτηση πτώχευσης εναντίον της και διεκδικεί εξόφληση συσσωρευμένων οφειλών. 
Υπάρχει θέμα. Για όλα αυτά, όμως, θα αποφανθούν στο μέλλον τα ελληνικά δικαστήρια. Ας πούμε και ας δεχθούμε ότι εδώ η εταιρεία χρωστά πολλά. Ενδεικτικά αναφέρω ότι οι οφειλές της είναι 1,3 εκατομμύρια ευρώ προς κτηνοτρόφους, προμηθευτές, παραγωγούς γάλακτος και περί τις 900.000 ευρώ προς τους εργαζομένους. Το σύνολο των οφειλών και της μητρικής εταιρείας προς τράπεζες, ασφαλιστικά ταμεία, εργαζόμενους, προμηθευτές κ.λπ., είναι γύρω στα 50 εκατομμύρια ευρώ.
Τι αφορά το Υπουργείο Εργασίας, το οποίο παρακολουθεί στενά το ζήτημα και φυσικά είναι γι’ αυτό μεγάλο θέμα το ζήτημα της διατήρησης θέσεων απασχόλησης σε περίπου τριακόσιους εργαζομένους; Την Τετάρτη 17 Απριλίου 2013 έγινε συνάντηση εκπροσώπων της Ομοσπονδίας Εργατοτεχνιτών και Υπαλλήλων Γάλακτος, Τροφίμων και Ποτών και του Σωματείου Εργαζομένων της «ΑΓΝΟ» αφ’ ενός με υπηρεσιακούς παράγοντες του Υπουργείου Εργασίας, της αρμόδιας Διεύθυνσης Αμοιβής Εργασίας αφ’ ετέρου. Ζήτησαν την πραγματοποίηση συμφιλιωτικής σύσκεψης μεταξύ εργαζομένων και εργοδοσίας της «ΑΓΝΟ» με την παρουσία εκπροσώπου της πολιτικής ηγεσίας. Κατά πάσα πιθανότατα, θα παραστώ εγώ την Πέμπτη που μας έρχεται, στις 25 Απριλίου 2013, που ορίστηκε αυτή η συμφιλιωτική στις 12 το μεσημέρι στο Υπουργείο Εργασίας.
Από εκεί και πέρα, το Σώμα Επιθεώρησης Εργασίας στις 18 Απριλίου 2013, την επόμενη μέρα, το Τμήμα Κοινωνικής Επιθεώρησης Δυτικού Τομέα Θεσσαλονίκης, όρισε εργατική διαφορά με τα ενδιαφερόμενα μέλη, με αντικείμενο συζήτησης, απολύσεις συνδικαλιστών -αυτούς που αναφέρατε- μηνύσεις κατά των μελών της διοίκησης του Σωματείου και καθυστέρηση δεδουλευμένων στο σύνολο του προσωπικού. 
Η εργατική διαφορά θα έλεγα ότι πήγε αρκετά καλά. Διαφάνηκαν προθέσεις και των δυο πλευρών για συνολική επίλυση των διαφορών τους. Θα πω και κάποια πράγματα στη δευτερολογία μου. Πάντως, νομίζω ότι πρέπει να αποδεχθούμε αυτήν την εξέλιξη ως θετική.
Αποχώρησαν από την τοπική υπηρεσία της Επιθεώρησης Εργασίας, προκειμένου να συντάξουν το σχετικό υπόμνημα που θα κατατεθεί τις επόμενες ημέρες. Βέβαια, συνεχίζουν να βρίσκονται σε διαθεσιμότητα εκατόν τρεις μισθωτοί από τους τριακόσιους εβδομήντα πέντε της επιχείρησης από τις 11-3-2013. Από τις 21-3-2013 πρέπει να πω ότι το εργοστάσιο παραμένει κλειστό εξ υπαιτιότητος, όπως αναγράφεται και στο σχετικό έγγραφο, του εργοδότη, ο οποίος έχει κληθεί γι’ αυτόν το λόγο σε εργατική διαφορά στην τοπική υπηρεσία Επιθεώρησης Εργασίας, με θέμα τη μη παροχή εργασίας από προσώπου του. 
Κατά τη συζήτηση αυτής της εργατικής διαφοράς προέκυψε ότι υπάρχει καθυστέρηση δεδουλευμένων αποδοχών στους εργαζομένους από την 1-1-2013 έως τις 31-3-2013.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υφυπουργού)
Κλείνοντας -για να αφήσω και μερικά στοιχεία για τη δευτερολογία- από πλευράς του Υπουργείου Εργασίας ασκούνται όλες οι πιέσεις μέσω και των αρμοδίων υπηρεσιών, ώστε να διευθετηθούν αυτές οι διαφορές και η εργοδοσία να είναι εντάξει στις υποχρεώσεις της.</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Ευχαριστούμε τον κύριο Υπουργό. 
Ο κ. Κωνσταντινίδης έχει το λόγο για τρία λεπτά.</ChairmanSpeech>
<Speech><Parlmember>ΘΕΟΔΟΣΙΟΣ ΚΩΝΣΤΑΝΤΙΝΙΔΗΣ</Parlmember>: Κύριε Υπουργέ, μάλλον κάπως ωραιοποιημένα παρουσιάζονται τα ζητήματα. 
Εδώ έχουμε να κάνουμε με συγκεκριμένη μεθόδευση από την εταιρεία να απαξιώσει μία από τις πιο σύγχρονες μονάδες της χώρας και ταυτόχρονα το άλλο κομμάτι του ομίλου να πηγαίνει καλά. Άρα μπορώ να ισχυριστώ βάσιμα ότι προσχηματικά δημιουργεί αυτήν την κατάσταση για καθαρά οικονομικό όφελος η εργοδοσία. 
Από την άλλη πλευρά, η κατάσταση των εργαζομένων είναι τραγική. Όπως είπατε, με υπαιτιότητα της εργοδοσίας έχει κλείσει το εργοστάσιο. Ταυτόχρονα υπάρχουν –εκατόν δεκαεννιά είπα εγώ, να δεχθώ τον δικό σας αριθμό- άνθρωποι που βρίσκονται σε διαθεσιμότητα, υπάρχουν απλήρωτοι εργαζόμενοι μήνες. Όλα αυτά γίνονται και με σκοπό να μειωθούν στο κατώτατο επίπεδο οι μισθοί και τα ημερομίσθια των εργαζομένων. Κι εμείς τα παραπέμπουμε όλα στην τριμερή και στη διαμεσολάβηση.
Φυσικά, από μία Κυβέρνηση που σαφώς έχει ταχθεί με την πλευρά της εργοδοσίας δεν έχουμε αυταπάτες ότι θα μπορούσαμε να έχουμε κάτι καλύτερο. Ωστόσο, και στο πλαίσιο αυτών των αρμοδιοτήτων που ασκείτε μπορείτε ως Υπουργείο να πιέσετε και στην πλευρά των εργαζομένων αλλά και ως Κυβέρνηση είστε υπόλογοι απέναντι και σε άλλα τμήματα των εργαζομένων. 
Οι κτηνοτρόφοι είναι οι περισσότεροι μικροί παραγωγοί, που κάποτε αυτό το εργοστάσιο ήταν συνεταιριστικό, δικό τους, και πήγαινε πάρα πολύ καλά. Υπήρξαν μεθοδεύσεις για να παραχωρηθεί στην εταιρεία «ΚΟΛΛΙΟΣ» -ας μην κάνουμε αναδρομή στο 2000- είχε αποτελέσματα και είχε εκπαιδεύσει προσωπικό και κτηνοτρόφους. Αυτή τη στιγμή που όλοι στρέφουν την προσοχή τους σ’ αυτό που χρόνια φωνάζει το ΚΚΕ, στον πρωτογενή τομέα και στην παραγωγή, αφήνουμε αυτούς τους ανθρώπους απλήρωτους. 
Ξέρετε τι σημαίνει αυτό; Ότι ο παραγωγός έδωσε την πρώτη του ύλη, η εταιρεία «ΑΓΝΟ» και άλλες εταιρείες παρόμοιες μ’ αυτήν το πούλησαν την επόμενη ή τη μεθεπόμενη μέρα και επειδή είναι προϊόν λιανικής εισέπραξαν σε μετρητά την τιμή του προϊόντος και πέραν του ότι αγοράζουν με εξευτελιστικές τιμές από τον παραγωγό δεν κάνουν την παραμικρή παραχώρηση στο να προχωρήσουν τουλάχιστον στην εξόφληση αυτών των ανθρώπων. 
Θέλω να σας θέσω το εξής, κύριε Υπουργέ: Μήπως αυτή είναι μία σκόπιμη μεθόδευση για να χτυπηθεί η ελληνική παραγωγή, η ελληνική γαλακτοβιομηχανία, στο όνομα -κάτι που ακούγεται όλο και περισσότερο το τελευταίο διάστημα- του να έχουμε στα ράφια περισσότερο γάλα μακράς διάρκειας και όλοι ξέρουμε ότι αυτό θα είναι καταστροφικό για την ελληνική παραγωγή;</Speech>
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Ευχαριστούμε, κύριε συνάδελφε.
Κύριε Υπουργέ, έχετε το λόγο για τρία λεπτά.</ChairmanSpeech>
<Speech><Parlmember>ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ</Parlmember> (Υφυπουργός Εργασίας, Κοινωνικής Ασφάλισης και Πρόνοιας): Κύριε συνάδελφε, δέχομαι τις επιφυλάξεις και τις ενστάσεις σας, αλλά νομίζω ότι μεθαύριο που θα πραγματοποιηθεί τριμερής συνάντηση θα διαφανούν και τουλάχιστον θα μπορέσω κι εγώ να έχω προσωπική εικόνα ως προς τις προθέσεις της κάθε πλευράς και κυρίως της εργοδοσίας. Διότι εδώ η εργοδοσία καλείται να έρθει και να δώσει εξηγήσεις για το τι πρόκειται να κάνει, όσον αφορά την εκπλήρωση των νομίμων υποχρεώσεών της με πρώτη και καλύτερη την καταβολή των δεδουλευμένων σε όσους εργαζόμενους χρωστάει. Εμείς θα πιέσουμε απ’ την πλευρά μας όπως κάνουμε πάντα. Βγαίνει συνήθως αποτέλεσμα από αυτές τις τριμερείς διαδικασίες, όταν ασκείται πίεση. 
Τώρα, δεν ωραιοποίησα τα στοιχεία, απλώς εξέφρασα μια αισιοδοξία ότι φαίνεται -ας πούμε- και μία θετική διάθεση των δύο πλευρών να ξεπεραστούν τα προβλήματα. Μίλησα για τις οφειλές της «ΑΓΝΟ», οι οποίες πραγματικά ανέρχονται σε μεγάλα ποσά, 50 εκατομμύρια στο σύνολο, εκ των οποίων το 1,3 εκατομμύριο προς τους κτηνοτρόφους παραγωγούς και γύρω στις 900.000 προς τους εργαζομένους. 
Θετικό το ότι τα ελληνικά δικαστήρια προστάτευσαν τους κτηνοτρόφους προμηθευτές, αλλά και τους εργαζόμενους, αποδεχόμενα το αίτημά τους, να εξαιρεθούν από τη αναστολή των μέτρων αναγκαστικής εκτέλεσης, αν στην πορεία προκύψει εφαρμογή πτωχευτικής διαδικασίας. 
Από εκεί και πέρα, να πούμε ότι η βιομηχανία «ΑΓΝΟ» έχει υπογράψει επιχειρησιακή συλλογική σύμβαση εργασίας την 1-10-2009 με το επιχειρησιακό σωματείο, με ημερομηνία έναρξης ισχύος την 1-1-2009 και ημερομηνία παρόδου και του τριμήνου παράτασης μετενέργειας 14-5-2013, οσονούπω δηλαδή. Θα δούμε τι θα προκύψει από εκεί και πέρα, αν υπάρχει καμμία πρόθεση αλλαγής σε αυτόν τον όρο εργασίας, ιδίως ως προς τις αμοιβές. 
Εμείς θα είμαστε από πάνω να παρακολουθήσουμε ότι θα τηρηθούν τα νόμιμα. Και βέβαια σε συνεργασία με την αρμόδια υπηρεσία του ΣΕΠΕ στη Θεσσαλονίκη, αν χρειαστεί, θα κινηθούν ακόμη και ποινικές διαδικασίες, έτσι ώστε να τηρηθούν τα νόμιμα. 
Ας περιμένουμε, λοιπόν, την τριμερή συνάντηση της Πέμπτης. Θα είμαστε σε επικοινωνία για να δείτε και εσείς πώς θα πάει. Εγώ νομίζω ότι αν ασκηθεί πίεση από πολλές πλευρές, αλλά ιδίως και από το Υπουργείο, ο εργοδότης αν μη τι άλλο θα αποκαλύψει έστω και έμμεσα τις προθέσεις του. Ας περιμένουμε, λοιπόν, την τριμερή της Πέμπτης για να ασκήσουμε και εμείς τις δικές μας πιέσεις και να ικανοποιηθούν, εν πάση περιπτώσει, τα αιτήματα των εργαζομένων, αλλά κυρίως να δούμε αν υπάρχει προοπτική βιωσιμότητας αυτής της μεγάλης παραγωγικής εταιρείας.</Speech> 
ΠΡΟΕΔΡΕΥΩΝ (<ChairmanSpeech><Parlmember>Χρήστος Μαρκογιαννάκης</Parlmember>): Ευχαριστούμε πολύ, κύριε Υπουργέ. 
Κυρίες και κύριοι συνάδελφοι, ολοκληρώθηκε η συζήτηση των επικαίρων ερωτήσεων. 
Δέχεστε στο σημείο αυτό να λύσουμε τη συνεδρίαση;</ChairmanSpeech>
<Speech><Parlmember>ΟΛΟΙ ΟΙ ΒΟΥΛΕΥΤΕΣ</Parlmember>: Μάλιστα, μάλιστα. 
Με τη συναίνεση του Σώματος και ώρα 19.46΄ λύεται η συνεδρίαση για αύριο ημέρα Τρίτη 23 Απριλίου 2013 και ώρα 18.00΄ με αντικείμενο εργασιών: α) κοινοβουλευτικό έλεγχο, συζήτηση αναφορών και ερωτήσεων και β) νομοθετική εργασία, σύμφωνα με την ημερήσια διάταξη που έχει διανεμηθεί. 
Ο</Speech> ΠΡΟΕΔΡΟΣ                                                  ΟΙ ΓΡΑΜΜΑΤΕΙΣ 
Τελευταία Αποθήκευση:26/4/2013 9:55:00 πμΑπό:Γεωργοπαπαδάκου Κανέλλα 
Εκτυπώθηκε:26/4/2013 9:49:00 πμ</body>
</html>