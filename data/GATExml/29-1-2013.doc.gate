<html><head><meta name="cp:revision" content="10"><meta name="date" content="2013-02-01T10:48:00Z"><meta name="Company" content="OTS"><meta name="Keywords" content=""><meta name="meta:word-count" content="19918"><meta name="subject" content=""><meta name="dc:creator" content="Production"><meta name="extended-properties:Company" content="OTS"><meta name="meta:print-date" content="2013-02-01T08:56:00Z"><meta name="Word-Count" content="19918"><meta name="dcterms:created" content="2013-02-01T10:30:00Z"><meta name="dcterms:modified" content="2013-02-01T10:48:00Z"><meta name="Last-Modified" content="2013-02-01T10:48:00Z"><meta name="Last-Save-Date" content="2013-02-01T10:48:00Z"><meta name="meta:character-count" content="107558"><meta name="Template" content="Normal"><meta name="meta:save-date" content="2013-02-01T10:48:00Z"><meta name="dc:title" content="ΠΡΑΚΤΙΚΑ ΒΟΥΛΗΣ"><meta name="Application-Name" content="Microsoft Office Word"><meta name="modified" content="2013-02-01T10:48:00Z"><meta name="Edit-Time" content="9600000000"><meta name="cp:subject" content=""><meta name="Content-Type" content="application/msword"><meta name="creator" content="Production"><meta name="meta:author" content="Production"><meta name="dc:subject" content=""><meta name="extended-properties:Application" content="Microsoft Office Word"><meta name="meta:creation-date" content="2013-02-01T10:30:00Z"><meta name="Last-Printed" content="2013-02-01T08:56:00Z"><meta name="meta:last-author" content="a.zoudiari"><meta name="Comments" content=""><meta name="Creation-Date" content="2013-02-01T10:30:00Z"><meta name="xmpTPg:NPages" content="1"><meta name="resourceName" content="29-1-2013.doc"><meta name="Last-Author" content="a.zoudiari"><meta name="w:comments" content=""><meta name="Character Count" content="107558"><meta name="Page-Count" content="1"><meta name="Revision-Number" content="10"><meta name="extended-properties:Template" content="Normal"><meta name="meta:keyword" content=""><meta name="Author" content="Production"><meta name="comment" content=""><meta name="meta:page-count" content="1"></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta>ΠΡΑΚΤΙΚΑ ΒΟΥΛΗΣ</head>
<body>PAGE  
20
ΣΥΝΕΔΡΙΑΣΗ 29-1-2013
(Σημείωση: Ο παρακάτω πίνακας περιεχομένων δεν αποτελεί το τελικό κείμενο, διότι εκκρεμούν ορθογραφικές και συντακτικές διορθώσεις)
ΠΙΝΑΚΑΣ ΠΕΡΙΕΧΟΜΕΝΩΝ
ΙΕ’ ΠΕΡΙΟΔΟΣ
ΠΡΟΕΔΡΕΥΟΜΕΝΗΣ ΚΟΙΝΟΒΟΥΛΕΥΤΙΚΗΣ ΔΗΜΟΚΡΑΤΙΑΣ
ΣΥΝΟΔΟΣ Α΄
ΣΥΝΕΔΡΙΑΣΗ ΡΙΕ΄
Τρίτη  29 Ιανουαρίου 2013
ΘΕΜΑΤΑ

Α. ΕΙΔΙΚΑ ΘΕΜΑΤΑ 
1. Επικύρωση Πρακτικών, σελ. 
2. &apos;Αδεια απουσίας του Βουλευτή κ. Φ. Σαχινίδη, σελ. 
3. Ανακοινώνεται ότι τη συνεδρίαση παρακολουθούν μαθητές από το Δημοτικό Σχολείο Προαστίου Καρδίτσας, σελ. 
4. Επί διαδικαστικού θέματος, σελ. 
5. Ανακοινώνεται ότι ο Υπουργός Δικαιοσύνης, Διαφάνειας και Ανθρωπίνων Δικαιωμάτων διεβίβασε στη Βουλή, σύμφωνα με το νόμο περί  &quot;Ποινικής ευθύνης των Υπουργών&quot; όπως ισχύει:
α) Δικογραφία που αφορά στον τέως Υπουργό Υγείας και Κοινωνικής Αλληλεγγύης, κ. Ανδρέα Λοβέρδο.
β) Δικογραφία που αφορά στους διατελέσαντες Πρωθυπουργούς κ.κ. Γεώργιο Παπανδρέου και Λουκά Παπαδήμο.
γ) Δικογραφία που αφορά στους διατελέσαντες Πρωθυπουργούς καθώς και Υπουργούς Εξωτερικών, Οικονομικών και Εθνικής Οικονομίας.
δ) Δικογραφία που αφορά στα μέλη της Κυβέρνησης Αντωνίου Σαμαρά.
ε) Δικογραφία που αφορά στους τέως Υπουργό και Υφυπουργό Υγείας και Κοινωνικής Αλληλεγγύης, κ.κ. Ανδρέα Λοβέρδο και Μιχαήλ Τιμοσίδη αντίστοιχα, καθώς και στον Υπουργό Υγείας. Κ. Ανδρέα Λυκουρέντζο. , σελ. 
 
Β. ΚΟΙΝΟΒΟΥΛΕΥΤΙΚΟΣ ΕΛΕΓΧΟΣ 
1. Κατάθεση αναφορών, σελ. 
2. Απαντήσεις Υπουργών σε ερωτήσεις Βουλευτών, σελ. 
3. Συζήτηση αναφορών και ερωτήσεων:
    α) Προς τον Υπουργό Δικαιοσύνης, Διαφάνειας και Ανθρωπίνων Δικαιωμάτων σχετικά με καταγγελίες εργαζομένων στο Αθηναϊκό Πρακτορείο Ειδήσεων, σελ. 
    β) Προς τον Υπουργό Παιδείας, Θρησκευμάτων, Πολιτισμού και Αθλητισμού, σχετικά με τις ελλείψεις σε διδακτικό, ειδικό εκπαιδευτικό και ειδικό βοηθητικό προσωπικό των σχολείων στις Κυκλάδες, σελ. 
    γ) Προς τον Υπουργό Υγείας, σχετικά με την επίλυση των προβλημάτων λειτουργίας στο ΕΚΑΒ Κρήτης, σελ. 
    δ) Προς τον Υπουργό Ανάπτυξης, Ανταγωνιστικότητας, Υποδομών, Μεταφορών και Δικτύων, σχετικά με βελτιωτικές παρεμβάσεις στο ύψος της Αγίας Μαρίνας Σκαφιδαρά για την αποφυγή τροχαίων ατυχημάτων στην εθνική οδό Καστελλίου - Σητείας στην Κρήτη, σελ. 
 
Γ. ΝΟΜΟΘΕΤΙΚΗ ΕΡΓΑΣΙΑ 
1. Κατάθεση σχεδίου νόμου: Οι Υπουργοί Ανάπτυξης, Ανταγωνιστικότητας, Υποδομών, Μεταφορών και Δικτύων, Οικονομικών, Εσωτερικών, Διοικητικής Μεταρρύθμισης και Ηλεκτρονικής Διακυβέρνησης, Αγροτικής Ανάπτυξης και Τροφίμων, κατέθεσαν σχέδιο νόμου: «Κύρωση της από 18 Δεκεμβρίου 2012 Πράξης Νομοθετικού Περιεχομένου «Κατεπείγουσες ρυθμίσεις για την οικονομική ανάπτυξη της χώρας»», σελ. 
2. Ψήφιση στο σύνολο του σχεδίου νόμου του Υπουργείου Υγείας «Κύρωση της Πράξης Νομοθετικού Περιεχομένου «Ρυθμίσεις για την αντιμετώπιση των εξαιρετικά επειγουσών και απρόβλεπτων αναγκών του κοινωφελούς, μη κερδοσκοπικού ιδρύματος με την επωνυμία «ΚΟΙΝΩΦΕΛΕΣ ΙΔΡΥΜΑ ΕΡΡΙΚΟΣ ΝΤΥΝΑΝ» » και άλλες διατάξεις», σελ. 
3. Συζήτηση και ψήφιση επί της αρχής, των άρθρων και του συνόλου του σχεδίου νόμου του Υπουργείου Αγροτικής Ανάπτυξης και Τροφίμων «Συμφωνία μεταξύ του Υπουργείου Αγροτικής Ανάπτυξης και Τροφίμων της Ελληνικής Δημοκρατίας και της Γενικής Διοίκησης Επιθεώρησης Ποιότητας, Ελέγχου και Καραντίνας της Λαϊκής Δημοκρατίας της Κίνας για τη συνεργασία σε θέματα ποιότητας, υγιεινής και ασφάλειας αγροτικών προϊόντων και τροφίμων», σελ. 
4. Συζήτηση και ψήφιση επί της αρχής, των άρθρων και του συνόλου του σχεδίου νόμου του Υπουργείου Ανάπτυξης, Ανταγωνιστικότητας, Υποδομών, Μεταφορών και Δικτύων, &quot;Κύρωση της Συμφωνίας μεταξύ του Υπουργείου Υποδομών, Μεταφορών και Δικτύων της Ελληνικής Δημοκρατίας και του Υπουργείου Μεταφορών και Επικοινωνιών της Ουκρανίας για Συνεργασία στους τομείς των Ταχυδρομείων και Τηλεπικοινωνιών&quot;, σελ. 
5. Συζήτηση και ψήφιση επί της αρχής, των άρθρων και του συνόλου του σχεδίου νόμου του Υπουργείου Περιβάλλοντος, Ενέργειας και Κλιματικής Αλλαγής, &quot;Κύρωση του Μνημονίου Κατανόησης στον Τομέα των Δασών μεταξύ της Κυβέρνησης της Ελληνικής Δημοκρατίας και της Κυβέρνησης της Δημοκρατίας της Τουρκίας&quot;, σελ. 

ΠΡΟΕΔΡΕΥΟΝΤΕΣ
ΔΡΑΓΑΣΑΚΗΣ Ι. , σελ.
ΝΑΚΟΣ Α. , σελ.
ΟΜΙΛΗΤΕΣ

Α. Επί διαδικαστικού θέματος:
ΑΠΟΣΤΟΛΟΥ Ε. , σελ.
ΒΟΥΛΤΕΨΗ Σ. , σελ.
ΓΙΟΒΑΝΟΠΟΥΛΟΣ Κ. , σελ.
ΔΡΑΓΑΣΑΚΗΣ Ι. , σελ.
ΚΑΚΛΑΜΑΝΗΣ Ν. , σελ.
ΚΕΓΚΕΡΟΓΛΟΥ Β. , σελ.
ΚΟΥΙΚ Τ. , σελ.
ΛΑΦΑΖΑΝΗΣ Π. , σελ.
ΜΑΚΡΗ Ρ. , σελ.
ΜΑΡΙΑΣ Ε. , σελ.
ΝΑΚΟΣ Α. , σελ.
ΤΣΑΥΤΑΡΗΣ Α. , σελ.

Β. Επί των αναφορών και ερωτήσεων:
ΑΥΓΕΝΑΚΗΣ Ε. , σελ.
ΚΑΚΛΑΜΑΝΗΣ Ν. , σελ.
ΚΑΛΟΓΙΑΝΝΗΣ Σ. , σελ.
ΚΑΡΑΓΚΟΥΝΗΣ Κ. , σελ.
ΛΥΚΟΥΡΕΝΤΖΟΣ Α. , σελ.
ΜΑΡΙΑΣ Ε. , σελ.
ΠΑΠΑΘΕΟΔΩΡΟΥ Θ. , σελ.
ΣΥΡΜΑΛΕΝΙΟΣ Ν. , σελ.

Γ. Επί του σχεδίου νόμου του Υπουργείου Υγείας:
ΛΥΚΟΥΡΕΝΤΖΟΣ Α. , σελ.

Δ. Επί του σχεδίου νόμου του Υπουργείου Αγροτικής Ανάπτυξης και Τροφίμων:
ΑΠΟΣΤΟΛΟΥ Ε. , σελ.
ΜΠΟΥΚΟΥΡΑΣ Ε. , σελ.

Ε. Επί του σχεδίου νόμου του Υπουργείου Ανάπτυξης, Ανταγωνιστικότητας, Υποδομών, Μεταφορών και Δικτύων:
ΜΩΡΑΪΤΗΣ Ν. , σελ.
ΠΑΝΑΓΙΩΤΑΡΟΣ Η. , σελ.

ΣΤ. Επί του σχεδίου νόμου του Υπουργείου Περιβάλλοντος, Ενέργειας και Κλιματικής Αλλαγής:
ΓΙΟΒΑΝΟΠΟΥΛΟΣ Κ. , σελ.
ΜΑΚΡΗ Ρ. , σελ.
ΜΑΝΩΛΑΚΟΥ Δ. , σελ.
ΜΑΡΙΑΣ Ε. , σελ.
ΜΠΟΥΚΟΥΡΑΣ Ε. , σελ.
ΦΟΥΝΤΑ Ν. , σελ.
ΧΡΥΣΟΒΕΛΩΝΗ Μ. , σελ.

ΠΡΑΚΤΙΚΑ ΒΟΥΛΗΣ
ΙΕ΄ ΠΕΡΙΟΔΟΣ
ΠΡΟΕΔΡΕΥΟΜΕΝΗΣ ΚΟΙΝΟΒΟΥΛΕΥΤΙΚΗΣ ΔΗΜΟΚΡΑΤΙΑΣ
ΣΥΝΟΔΟΣ Α΄
ΣΥΝΕΔΡΙΑΣΗ ΡΙΕ΄
Τρίτη 29 Ιανουαρίου 2013
	Αθήνα, σήμερα στις 29 Ιανουαρίου 2013, ημέρα Τρίτη και ώρα 18.07΄ συνήλθε στην Αίθουσα των συνεδριάσεων του Βουλευτηρίου η Βουλή σε ολομέλεια για να συνεδριάσει υπό την προεδρία του Δ΄ Αντιπροέδρου αυτής κ. ΙΩΑΝΝΗ ΔΡΑΓΑΣΑΚΗ .
	ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Κυρίες και κύριοι συνάδελφοι, αρχίζει η συνεδρίαση.
	Παρακαλείται ο κύριος Γραμματέας να ανακοινώσει τις αναφορές προς το Σώμα.
	(Ανακοινώνονται προς το Σώμα από τον κ. Ιωάννη Ζερδελή, Βουλευτή Λέσβου, τα ακόλουθα:
Α. ΚΑΤΑΘΕΣΗ ΑΝΑΦΟΡΩΝ
1) Ο Βουλευτής Κορινθίας κ. ΕΥΣΤΑΘΙΟΣ ΜΠΟΥΚΟΥΡΑΣ κατέθεσε αναφορά με την οποία  ο Δήμαρχος Ξυλοκάστρου - Ευρωστίνης Νομού Κορινθίας  εκφράζει τη διαμαρτυρία του για την επικείμενη κατάργηση του Αστυνομικού Τμήματος Ξυλοκάστρου.
2) Ο Βουλευτής Ηρακλείου κ. ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ κατέθεσε αναφορά με την οποία  η Πανελλήνια Ένωση Δασολόγων Δημοσίων Υπαλλήλων παραθέτει τις προτάσεις και τις θέσεις της για την οργάνωση και λειτουργία των δασικών υπηρεσιών, ώστε να αντιμετωπιστούν τα φαινόμενα λαθροθηρίας.
3) Ο Βουλευτής Α΄ Αθηνών κ. ΙΩΑΝΝΗΣ ΠΑΝΟΥΣΗΣ κατέθεσε αναφορά με την οποία  η Ένωση Αποφοίτων της Εθνικής Σχολής Δημόσιας Διοίκησης και Τοπικής Αυτοδιοίκησης παραθέτει τις προτάσεις της για τη διασφάλιση της εύρυθμης λειτουργίας της Δημόσιας Διοίκησης.
4) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται στη συνεργασία του Ελληνοϊσραηλινού κ. Σαμπί Μιονί με το δικηγόρο κ. Παπασταύρου, σύμβουλο του σημερινού Πρωθυπουργού. 
5) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο  αναφέρεται στη διεξαγωγή έρευνας για τα δεκαπέντε εξοπλιστικά προγράμματα, που υπέγραψε τη διετία 2002-2003 ο τότε Υπουργός Άμυνας κ. Γιάννος Παπαντωνίου.
6) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας που αναφέρεται στην αποκάλυψη  της δημοσιογράφου κ.  Λώρης Κέζα γαι  τις πρακτικές της επιτροπής του προγράμματος «Φιλαναγνωσία» για τα σχολεία.
7) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται στη σχέση των διοικήσεων των νοσοκομείων με τους αντιπροσώπους των φαρμακευτικών εταιρειών.
8) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται στα προβλήματα διοικητικής λειτουργίας του ΤΕΙ Πάτρας, μετά από απόφαση του Υπουργού Διοικητικής Μεταρρύθμισης και Ηλεκτρονικής Διακυβέρνησης κ. Αντωνίου  Μανιτάκη. 
9) Ο Βουλευτής Τρικάλων κ. ΚΩΝΣΤΑΝΤΙΝΟΣ ΣΚΡΕΚΑΣ κατέθεσε αναφορά με την οποία  η Περιφερειακή Ένωση Θεσσαλίας αιτείται την υιοθέτηση πρωτοβουλιών για την ενίσχυση της αστυνόμευσης στα χωριά της Θεσσαλίας.
10) Ο Βουλευτής Μεσσηνίας κ. ΙΩΑΝΝΗΣ ΛΑΜΠΡΟΠΟΥΛΟΣ κατέθεσε αναφορά με την οποία  η ανώνυμη εταιρεία «ΥΠΕΡΑΣΤΙΚΟ ΚΤΕΛ ΝΟΜΟΥ ΜΕΣΣΗΝΙΑΣ» επισημαίνει τα προβλήματα ρευστότητας που αντιμετωπίζει και εκφράζει την αντίθεσή της στον τρόπο επιβολής και απόδοσης ΦΠΑ  από τις «ΚΤΕΛ. Α.Ε.».
11) Ο Βουλευτής Β΄ Πειραιώς κ. ΠΑΝΑΓΙΩΤΗΣ ΛΑΦΑΖΑΝΗΣ κατέθεσε αναφορά με την οποία  ο Σύνδεσμος Βαρέως Αναπήρων Πολέμου 1940-1941 εκφράζει τη διαμαρτυρία της για τα πρόσφατα οικονομικά μέτρα που οδηγούν τους αναπήρους και τα θύματα πολέμου στην εξόντωση.
12) Οι Βουλευτές Α΄ Θεσσαλονίκης κ. ΘΕΟΔΟΣΙΟΣ ΚΩΝΣΤΑΝΤΙΝΙΔΗΣ και Β΄ Θεσσαλονίκης κ. ΕΛΕΝΗ ΓΕΡΑΣΙΜΙΔΟΥ κατέθεσαν αναφορά με την οποία  η ΄Ενωση Λειτουργών Μέσης Εκπαίδευσης Θεσσαλονίκης καταγγέλλει τα εκατοντάδες κενά εκπαιδευτικού προσωπικού στο Νομό  Θεσσαλονίκης.
13) Οι Βουλευτές Αιτωλοακαρνανίας κ. ΝΙΚΟΛΑΟΣ ΜΩΡΑΪΤΗΣ και Β΄ Πειραιώς κ. ΔΙΑΜΑΝΤΩ ΜΑΝΩΛΑΚΟΥ κατέθεσαν αναφορά με την οποία  ελαιοπαραγωγοί της Πλαγιάς του Δήμου Ακτίου-Βόνιτσας του Νομού Αιτωλοακαρνανίας επισημαίνουν την ανάγκη να συμπεριληφθεί στο πρόγραμμα «Ι.Ι. Βιολογική Γεωργία», καθώς και σε κάθε άλλο πρόγραμμα αγροτικής ανάπτυξης, ένα ιδιότυπο καθεστώς ιδιοκτησίας.
14) Η Βουλευτής Σερρών κ. ΜΑΡΙΑ ΚΟΛΛΙΑ - ΤΣΑΡΟΥΧΑ κατέθεσε αναφορά με την οποία  η Ένωση Υπαλλήλων Γενικού Καταστήματος Κράτησης Νιγρίτας του Νομού Σερρών εκφράζει τη διαμαρτυρία του για τη θέση σε λειτουργία μίας επιπλέον πτέρυγας του καταστήματος χωρίς την τοποθέτηση και του ανάλογου προσωπικού (φύλαξης και διοικητικού).
15) Η Βουλευτής Σάμου κ. ΑΓΝΗ ΚΑΛΟΓΕΡΗ κατέθεσε αναφορά με την οποία  η Περιφέρεια Βορείου Αιγαίου της Περιφερειακής Ενότητας Χίου αιτείται την τροποποίηση της νομοθεσίας, αναφορικά με τη δυνατότητα μεταφοράς κενών ρυμουλκούμενων οχημάτων από φορτηγά δημόσιας χρήσης.
16) Η Βουλευτής Σερρών κ. ΑΦΡΟΔΙΤΗ ΣΤΑΜΠΟΥΛΗ κατέθεσε αναφορά με την οποία  η ΄Ενωση Λειτουργών Μέσης Εκπαίδευσης Νομού Σερρών αιτείται την κάλυψη του κόστους μετακίνησης και διαμονής των συμμετεχόντων σε μαθητικούς διαγωνισμούς. 
17) Ο Βουλευτής Λευκάδος κ. ΘΕΟΔΩΡΟΣ ΣΟΛΔΑΤΟΣ κατέθεσε αναφορά με την οποία  οι υπάλληλοι της Χημικής Υπηρεσίας Πρέβεζας  αιτούνται την επανεξέταση της απόφασης κατάργησης της Χημικής Υπηρεσίας Κέρκυρας.
18) Η Βουλευτής Μαγνησίας κ. ΜΑΡΙΝΑ ΧΡΥΣΟΒΕΛΩΝΗ κατέθεσε αναφορά με την οποία  ο Δήμος Βόλου Νομού Μαγνησίας αιτείται τον επανακαθορισμό των οριογραμμών αιγιαλού, παραλίας και παλαιού αιγιαλού στον οικισμό «Μαλάκι» της Δημοτικής Ενότητας Αρτέμιδας.
19) Η Βουλευτής Καρδίτσης κ. ΑΣΗΜΙΝΑ ΣΚΟΝΔΡΑ κατέθεσε αναφορά με την οποία  το Εργατοϋπαλληλικό Κέντρο Νομού Καρδίτσας επισημαίνει τα σοβαρά προβλήματα στην πρόοδο των εργασιών του έργου: «Επείγοντα Μέτρα Υποστήριξης της Σήραγγας Εκτροπής του Αχελώου προς Θεσσαλία».
20) Η Βουλευτής Καρδίτσης κ. ΑΣΗΜΙΝΑ ΣΚΟΝΔΡΑ κατέθεσε αναφορά με την οποία  το Επιμελητήριο Καρδίτσας  εκφράζει τη διαμαρτυρία του για την κατάργηση της υποχρεωτικής εγγραφής στα επιμελητήρια.
21) Ο Βουλευτής Λέσβου κ. ΝΙΚΟΛΑΟΣ ΣΗΦΟΥΝΑΚΗΣ κατέθεσε αναφορά με την οποία   επισημαίνει τη σοβαρή δυσλειτουργία που Επαγγελματικού Λυκείου Μούνδρου της Λήμνου και αιτείται την άμεση κάλυψη των κενών θέσεων εκπαιδευτικού προσωπικού.
22) Οι Βουλευτές Μαγνησίας κ. ΜΑΡΙΝΑ ΧΡΥΣΟΒΕΛΩΝΗ, κ. ΑΛΕΞΑΝΔΡΟΣ ΜΕΪΚΟΠΟΥΛΟΣ και κ. ΠΑΡΙΣΗΣ ΜΟΥΤΣΙΝΑΣ κατέθεσαν αναφορά με την οποία  η Επαγγελματική-Επιστημονική Ένωση Τεχνολογικής Εκπαίδευσης Μηχανικών εκφράζει τη διαμαρτυρία της για τον επιχειρούμενο αποκλεισμό των αποφοίτων ΤΕΙ από τις ενεργειακές επιθεωρήσεις και αιτείται την ουσιαστική επανεξέταση του θέματος.
23) Ο Βουλευτής Αχαΐας κ. ΝΙΚΟΛΑΟΣ ΤΣΟΥΚΑΛΗΣ κατέθεσε αναφορά με την οποία ο αντιπεριφερειάρχης Ηλείας εκφράζει την αντίθεσή του στην αναστολή εκκαθάρισης και ενταλματοποίησης της δαπάνης του προγράμματος «Δολωματικής Δακοκτονίας 2012 της Περιφερειακής Ενότητας Ηλείας».
24) Ο Βουλευτής Αχαΐας κ. ΝΙΚΟΛΑΟΣ ΤΣΟΥΚΑΛΗΣ κατέθεσε αναφορά με την οποία  ο Δήμαρχος Ξυλοκάστρου-Ευρωστίνης Νομού Κορινθίας αιτείται την επανεξέταση της απόφασης ανάκλησης του έργου: «Αποχετευτικό Δίκτυο Λυμάτων Δήμου Ξυλοκάστρου-Ευρωστίνης - Επέκταση και Αναβάθμιση Βιολογικού Καθαρισμού Ξυλοκάστρου».
25) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται στις δηλώσεις του Υπουργού Δημόσιας Τάξης και Προστασίας του Πολίτη κ. Νικολάου Δένδια, σχετικά με τη νομιμότητα της δράσης των οπαδών της Χρυσής Αυγής.
26) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται στο επικείμενο κύμα αιτήσεων συνταξιοδότησης, το οποίο θέτει σε κίνδυνο τη βιωσιμότητα του Οργανισμού Ασφάλισης Ελευθέρων Επαγγελματιών.
27) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αφορά στο μέτωπο των αποκρατικοποιήσεων και ειδικότερα στην πώληση του ΟΠΑΠ, των κρατικών λαχείων και της ΕΥΑΘ.
28) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται στην αξίωση των νοσοκομείων να δηλώνουν οι υποβαλλόμενοι σε εξετάσεις ότι δεν έχουν καμμία απαίτηση σε περίπτωση ανάγκης μετάγγισης αίματος.
29) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται στην αντίθεση των οργανώσεων «Οικολογική Κίνηση Πάτρας», «Κοινο-Τοπία» και «Πολίτες Εν Δράσει» στη μεταφορά υποδομών τής «ACHAIA CLAUSS» στο κτήριο τού πρώην πτωχοκομείου.
30) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αφορά στο διορισμό προσώπων στην κρατική τηλεόραση με κριτήριο την κομματική τους ταυτότητα.
31) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται σε διορισμούς προσώπων, που αποτελούν προσωπική  επιλογή του Προέδρου τού ΠΑΣΟΚ κ. Ευάγγελου Βενιζέλου, σε καίριες θέσεις του Υπουργείου Εθνικής Άμυνας.
32) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται στη συμφωνία Νέας Δημοκρατίας και Δημοκρατικής Αριστεράς για στελέχωση κρατικών θέσεων με βάση ποσοστώσεις πολιτευτών και στελεχών.
33) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αφορά στη διαμάχη του ζεύγους Καρούζου-Σκαφτούρα με τον πρώην συνεργάτη τους κ. Ιωσήφ Λιβανό.
34) Η Βουλευτής Καρδίτσης κ. ΑΣΗΜΙΝΑ ΣΚΟΝΔΡΑ κατέθεσε αναφορά με την οποία η Ένωση Στρατιωτικών Αναπήρων και Θυμάτων Υπαξιωματικών και Οπλιτών Πολέμου αιτείται την απαλλαγή από τη φορολογία του εισοδήματος των στρατιωτικών αναπήρων που προέρχεται από την εκμίσθωση περιπτέρων.
35) Η Βουλευτής Καρδίτσης κ. ΑΣΗΜΙΝΑ ΣΚΟΝΔΡΑ κατέθεσε αναφορά με την οποία  ο Εμπορικός Σύλλογος Καρδίτσας εκφράζει τη διαμαρτυρία του για τη λειτουργία των καταστημάτων τις Κυριακές.
36) Οι Βουλευτές Μεσσηνίας κ. ΑΘΑΝΑΣΙΟΣ ΠΕΤΡΑΚΟΣ, Β΄ Αθηνών κ. ΔΗΜΗΤΡΙΟΣ ΣΤΡΑΤΟΥΛΗΣ και Κοζάνης κ. ΕΥΓΕΝΙΑ ΟΥΖΟΥΝΙΔΟΥ κατέθεσαν αναφορά με την οποία  ο Πανελλήνιος Σύλλογος Εργαζομένων Κέντρων Δημιουργικής Απασχόλησης Παιδιών αιτείται την υιοθέτηση σειράς προτάσεών του για τη διασφάλιση της εύρυθμης λειτουργίας των εν λόγω κέντρων.
37) Η Βουλευτής Σάμου κ. ΑΓΝΗ ΚΑΛΟΓΕΡΗ κατέθεσε αναφορά με την οποία  η Σχολή Οδηγών Σάμου του κ. Γεωργίου Κρητικού και πέντε συναφείς σχολές αιτούνται την επανεξέταση των μέτρων του π.δ. 51/2012, που αναφέρονται στις προϋποθέσεις και τον τρόπο λειτουργίας των σχολών οδηγών.
38) Η Βουλευτής Μαγνησίας κ. ΜΑΡΙΝΑ ΧΡΥΣΟΒΕΛΩΝΗ κατέθεσε αναφορά με την οποία  τα Ερασιτεχνικά Σωματεία «ΓΣΒ ΝΙΚΗ ΒΟΛΟΥ», «ΝΟΒ-Α», «ΟΕΑ-ΝΑΒ» και «ΟΥΚ ΒΟΛΟΥ» αιτούνται την επίλυση σειράς θεμάτων που αφορούν τις ανάγκες κάλυψης των λειτουργικών τους εξόδων, καθώς και των αμοιβών των γυμναστών και προπονητών.
39) Η Βουλευτής Μαγνησίας κ. ΜΑΡΙΝΑ ΧΡΥΣΟΒΕΛΩΝΗ κατέθεσε αναφορά με την οποία  ο Σύλλογος Εργαζομένων ΟΤΑ Νομού Καρδίτσας αιτείται την υιοθέτηση προτάσεών του για την επίλυση θεσμικών και οικονομικών αιτημάτων των εργαζομένων.
40) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται στην απαίτηση του Ταμείου Επικουρικής Ασφάλισης και Πρόνοιας Απασχολουμένων στα Σώματα Ασφαλείας περί καταβολής ποσού 1.350.000 ευρώ από το «ΜEGA».
41) Οι Βουλευτές Λαρίσης κ. ΓΕΩΡΓΙΟΣ ΛΑΜΠΡΟΥΛΗΣ και Νομού Αττικής κ. ΙΩΑΝΝΗΣ ΓΚΙΟΚΑΣ κατέθεσαν αναφορά με την οποία  ο Σύλλογος Γονέων και Κηδεμόνων του Γυμνασίου-Λυκείου Καναλίων Νομού Μαγνησίας αιτείται τη διατήρηση της λειτουργίας του Λυκείου Καναλίων.
42) Ο Βουλευτής Επικρατείας κ. ΙΩΑΝΝΗΣ ΜΙΧΕΛΑΚΗΣ κατέθεσε αναφορά με την οποία  η ΄Ενωση Μετόχων και Φίλων του Ταχυδρομικού Ταμιευτηρίου  αιτείται την υιοθέτηση λύσεων που να διασφαλίζουν τις οικονομικές απαιτήσεις των μετόχων της.
43) Ο Βουλευτής Ηρακλείου κ. ΒΑΣΙΛΕΙΟΣ ΚΕΓΚΕΡΟΓΛΟΥ κατέθεσε αναφορά με την οποία   αιτείται την ολοκλήρωση της διαδικασίας καταβολής της δεύτερης δόσης του προγράμματος κοινωφελούς εργασίας στους Νομούς Ηρακλείου και Λασιθίου.
44) Οι Βουλευτές Ηρακλείου κ. ΜΙΧΑΗΛ ΚΡΙΤΣΩΤΑΚΗΣ και κ. ΜΑΡΙΑ ΔΙΑΚΑΚΗ κατέθεσαν αναφορά με την οποία  ο Σύνδεσμος Κοινωνικών Λειτουργών Ελλάδος αιτείται την ισότιμη πρόσληψη στο υπό υλοποίηση ευρωπαϊκό πρόγραμμα επαγγελματιών ΠΕ/ΤΕ κοινωνικών λειτουργών παράλληλα με την πρόσληψη Ψυχολόγων.
45) Η Βουλευτής Μαγνησίας κ. ΜΑΡΙΝΑ ΧΡΥΣΟΒΕΛΩΝΗ κατέθεσε αναφορά με την οποία  ο Εμπορικός Σύλλογος Βόλου εκφράζει την αντίθεσή του στο ενδεχόμενο κατάργησης τής κυριακάτικης αργίας.
46) Η Βουλευτής Λακωνίας κ. ΦΕΒΡΩΝΙΑ ΠΑΤΡΙΑΝΑΚΟΥ κατέθεσε αναφορά με την οποία  το Επιμελητήριο Λακωνίας  αιτείται την επανεξέταση της εγκυκλίου 42/2013 περί επιλογής κατατάξεως των ασφαλισμένων σε κατώτερη ασφαλιστική κατηγορία.
47) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αφορά στο ανταποδοτικό τέλος της ΔΕΗ.
48) Ο Βουλευτής Μαγνησίας κ. ΑΛΕΞΑΝΔΡΟΣ ΜΕΪΚΟΠΟΥΛΟΣ κατέθεσε αναφορά με την οποία  ο Σύλλογος Νεφροπαθών Νομού Μαγνησίας «Οι Άγιοι Ανάργυροι» εκφράζει τη διαμαρτυρία του για την περικοπή τών συντάξεων νεφροπαθών και μεταμοσχευμένων με αναπηρία 80% και άνω διά βίου.
49) Οι Βουλευτές Ηρακλείου κ. ΜΙΧΑΗΛ ΚΡΙΤΣΩΤΑΚΗΣ και κ. ΜΑΡΙΑ ΔΙΑΚΑΚΗ κατέθεσαν αναφορά με την οποία  η Κεντρική ΄Ενωση Δήμων Ελλάδος αιτείται την υιοθέτηση πρωτοβουλιών για τη συνέχιση παροχής υπηρεσιών και την παράταση των συμβάσεων τών εργαζομένων μέχρι την έναρξη της νέας φάσης του προγράμματος «Βοήθεια στο Σπίτι».
50) Ο Βουλευτής Κορινθίας κ. ΝΙΚΟΛΑΟΣ ΤΑΓΑΡΑΣ κατέθεσε αναφορά με την οποία ο Δήμος Ξυλοκάστρου-Ευρωστίνης Νομού Κορινθίας αιτείται την επανεξέταση της απόφασης ανάκλησης του έργου: «Αποχετευτικό Δίκτυο Λυμάτων Δήμου Ξυλοκάστρου-Ευρωστίνης - Επέκταση και Αναβάθμιση Βιολογικού Καθαρισμού Ξυλοκάστρου».
51) Ο Βουλευτής Β΄ Αθηνών κ. ΒΥΡΩΝ ΠΟΛΥΔΩΡΑΣ κατέθεσε αναφορά με την οποία  το Δημοτικό Συμβούλιο Παπάγου-Χολαργού εκφράζει τη διαμαρτυρία του για την επικείμενη κατάργηση τού υποκαταστήματος ΙΚΑ-ΕΤΑΜ Χολαργού.
52) Ο Βουλευτής Αρκαδίας κ. ΚΩΝΣΤΑΝΤΙΝΟΣ ΖΑΧΑΡΙΑΣ κατέθεσε αναφορά με την οποία  το Δημοτικό Συμβούλιο Τρίπολης και το Εργατοϋπαλληλικό Κέντρο Αρκαδίας αιτούνται τη διατήρηση του Τμήματος Τεχνικής και Υγειονομικής Επιθεώρησης Αρκαδίας.
53) Ο Βουλευτής Ηλείας κ. ΓΕΩΡΓΙΟΣ ΚΟΝΤΟΓΙΑΝΝΗΣ κατέθεσε αναφορά με την οποία  ο Δήμος Ανδρίτσαινας-Κρεστένων Νομού Ηλείας αιτείται την εξασφάλιση χρηματοδότησης των έργων του ΕΤΑΕΑ.
54) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται στη μη ανανέωση των συμβάσεων ιατρών και νοσηλευτών των μονάδων εντατικής θεραπείας.
55) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται στην κατάσταση που επικρατεί στο Νοσοκομείο «Μεταξά».
Β΄ ΑΠΑΝΤΗΣΕΙΣ ΥΠΟΥΡΓΩΝ ΣΕ ΕΡΩΤΗΣΕΙΣ ΒΟΥΛΕΥΤΩΝ
1. Στην με αριθμό 2938/15-10-2012 ερώτηση της Βουλευτού κ. Παπακώστα - Σιδηροπούλου Αικατερίνης δόθηκε με το υπ’ αριθμ. ΤΚΕ/Φ.2/1110/9-1-2013 έγγραφο  από τον Υπουργό Διοικητικής Μεταρρύθμισης και Ηλεκτρονικής Διακυβέρνησης η ακόλουθη απάντηση:
�
2. Στην με αριθμό 4338/26-11-2012 ερώτηση της Βουλευτού κ. Κόλλια - Τσαρουχά Μαρίας δόθηκε με το υπ’ αριθμ. 1712 ΓΚΕ 1003703 ΕΞ 2013/9-1-2013 έγγραφο από τον Αναπληρωτή Υπουργό Οικονομικών η ακόλουθη απάντηση:
3. Στην με αριθμό 4518/29-11-2012 ερώτηση του Βουλευτή κ. Κασιδιάρη Ηλία δόθηκε με το υπ’ αριθμ. 751/9-1-2013 έγγραφο από τον Υπουργό Δικαιοσύνης, Διαφάνειας και Ανθρωπίνων Δικαιωμάτων  η ακόλουθη απάντηση:
4. Στην με αριθμό 4994/11-12-2012 ερώτηση του Βουλευτή κ. Βαρβιτσιώτη Μιλτιάδη δόθηκε με το υπ’ αριθμ. 117910/9-1-2013 έγγραφο  από τον Υπουργό Υγείας η ακόλουθη απάντηση:
5. Στην με αριθμό 5288/19-12-2012 ερώτηση του Βουλευτή κ. Λεονταρίδη Θεόφιλου δόθηκε με το υπ’ αριθμ. Φ90022/292/4/9-1-2013 έγγραφο  από τον Υπουργό Εργασίας, Κοινωνικής Ασφάλισης και Πρόνοιας η ακόλουθη απάντηση:</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Κυρίες και κύριοι συνάδελφοι, ο κ. Φίλιππος Σαχινίδης αιτείται τη χορήγηση άδειας απουσίας στο εξωτερικό.
	Η Βουλή εγκρίνει;</ChairmanSpeech>
	<Speech><Parlmember>ΟΛΟΙ ΟΙ ΒΟΥΛΕΥΤΕΣ</Parlmember>: Μάλιστα, μάλιστα.</Speech>
	ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Συνεπώς η Βουλή ενέκρινε τη ζητηθείσα άδεια.</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Κυρίες και κύριοι συνάδελφοι, εισερχόμαστε στη συζήτηση των
ΑΝΑΦΟΡΩΝ ΚΑΙ ΕΡΩΤΗΣΕΩΝ
	Θα συζητηθεί η πρώτη με αριθμό 4877/7-12-2012 ερώτηση πρώτου κύκλου του Βουλευτή Α΄ Αθήνας της Νέας Δημοκρατίας κ. Νικήτα Κακλαμάνη προς τον Υπουργό Δικαιοσύνης, Διαφάνειας και Ανθρωπίνων Δικαιωμάτων, σχετικά με καταγγελίες εργαζομένων στο Αθηναϊκό Πρακτορείο Ειδήσεων.
	Στην ερώτηση του κυρίου συναδέλφου θα απαντήσει ο Υφυπουργός κ. Κωνσταντίνος Καραγκούνης.
	Ορίστε, κύριε Κακλαμάνη, έχετε το λόγο.</ChairmanSpeech>
	<Speech><Parlmember>ΝΙΚΗΤΑΣ ΚΑΚΛΑΜΑΝΗΣ</Parlmember>: Κύριε Πρόεδρε, επειδή η ερώτηση είναι πολύ συγκεκριμένη, θα ήθελα να μου κρατήσετε το χρόνο της πρωτολογίας μου για τη δευτερολογία.</Speech>
	ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Ο κύριος Υπουργός έχει το λόγο.</ChairmanSpeech>
	<Speech><Parlmember>ΚΩΝΣΤΑΝΤΙΝΟΣ ΚΑΡΑΓΚΟΥΝΗΣ</Parlmember> (Υφυπουργός Δικαιοσύνης, Διαφάνειας και Ανθρωπίνων Δικαιωμάτων): Ευχαριστώ, κύριε Πρόεδρε.
	Θα ήθελα βέβαια να είχα την ανάπτυξη της ερώτησης από τον κύριο συνάδελφο, αλλά σε κάθε περίπτωση θα απαντήσω με βάση την ερώτηση που μού ήλθε στο Υπουργείο. 
Θέλω κατ’αρχάς να κάνω ένα γενικό σχόλιο για παρόμοιες ερωτήσεις οι οποίες έχουν έλθει κατά κόρον στη Βουλή. Στην ουσία δεν μπορεί το Υπουργείο Δικαιοσύνης να απαντά σε ερωτήσεις τέτοιου είδους με τη λογική με την οποία έρχονται. Θα εξηγήσω τι εννοώ, κύριε συνάδελφε. Είναι άλλο πράγμα το τι κάνει το Υπουργείο Δικαιοσύνης στο να μπορέσει να συντομεύει διαδικασίες και να επιταχύνει την απονομή της δικαιοσύνης. Αυτή είναι βεβαίως μία κουβέντα που μπορούμε να κάνουμε και μπορώ να σας δώσω περισσότερα και αναλυτικά στοιχεία, αλλά είναι τελείως διαφορετικό πράγμα το να μπορεί το Υπουργείο Δικαιοσύνης να κρίνει ή να κατακρίνει ή να επεμβαίνει στη δικαιοσύνη, επιβάλλοντας βέβαια σε κάθε περίπτωση στο δικαστικό λειτουργό το πώς πρέπει να χειρίζεται μία υπόθεση. Το Υπουργείο Δικαιοσύνης σε κάθε περίπτωση δεν έχει τέτοια δυνατότητα.
	Ερχόμενος στην ερώτησή σας, θα ήθελα να σας αναφέρω τα εξής δεδομένα: Στις 11-3-2011 μετέβη στο Τμήμα Δίωξης Ηλεκτρονικού Εγκλήματος της Διεύθυνσης Ασφάλειας Αττικής εκπρόσωπος των εργαζομένων του Αθηναϊκού και Μακεδονικού Πρακτορείου Ειδήσεων και υπέβαλε έγκληση σε βάρος αγνώστου προσώπου καθ’ όσον μέσω ηλεκτρονικού ταχυδρομείου, απέστειλε μηνύματα με περιεχόμενο συκοφαντικό και εξυβριστικό, προβαίνοντας παράλληλα και στη δημοσίευση προσωπικών δεδομένων σε βάρος του ιδίου αλλά και συναδέλφου του. Για την υπόθεση αυτή σχηματίστηκε δικογραφία από την αρμόδια υπηρεσία, ήτοι το πρώην Τμήμα Δίωξης Ηλεκτρονικού Εγκλήματος Διεύθυνσης Ασφάλειας Αττικής και νυν Υπηρεσία Οικονομικής Αστυνομίας και Δίωξης Ηλεκτρονικού Εγκλήματος, η οποία την παρούσα χρονική στιγμή βρίσκεται στο στάδιο της προδικασίας.
 	Ειδικότερα κατόπιν διαβιβάσεως από το 5ο Τμήμα Δίωξης Ηλεκτρονικού Εγκλήματος του υπ’ αριθμόν πρωτοκόλλου 7519/2011 εγγράφου, σχηματίστηκε αυτεπαγγέλτως η με ΑΒΜΙΓ/2011 δικογραφία, η οποία την 1η Ιουλίου του 2011 χρεώθηκε σε εισαγγελικό λειτουργό. Την 1η Σεπτεμβρίου 2011 διαβιβάστηκε στην Υπηρεσία Δίωξης Οικονομικού Εγκλήματος για τη διενέργεια προκαταρκτικής εξέτασης, μετά το πέρας της οποίας επεστράφη στην εισαγγελία και δόθηκε προς χρέωση στα εισαγγελικά γραφεία. Στις 12 Οκτωβρίου του 2012, αφού έλαβε ειδικό αριθμό 5/2012/143, χρεώθηκε σε εισαγγελικό λειτουργό, ο οποίος στις 5-12-2012 την επαναδιαβίβασε στην Υπηρεσία Δίωξης Οικονομικού Εγκλήματος για τη διενέργεια περαιτέρω προκαταρκτικής εξέτασης. Στις 7 Ιανουαρίου του 2013 επεστράφη στην εισαγγελία και εκκρεμεί προς περαιτέρω εξέταση σε εισαγγελικό λειτουργό.
	Αναφορικά με τη χορήγηση αδείας για άρση απορρήτου που θίγετε στην ερώτησή σας, η ύπαρξη ή μη τέτοιας είναι στοιχείο τού εν στενή εννοία προανακριτικού υλικού και σύμφωνα με την αρχή της μυστικότητας τής προδικασίας, δεν είναι επιτρεπτή η καθ’ οιονδήποτε τρόπο γνωστοποίηση ενός τέτοιου στοιχείου.
Σε κάθε περίπτωση πάντως, μπορώ να σας διαβεβαιώσω πως η συνεχής επιστροφή της δικογραφίας στο στάδιο της προκαταρκτικής εξέτασης, που γίνεται σύμφωνα με όσα σας εξέθεσα, θα έλεγα και από την δικαστηριακή μου εμπειρία και τη δικηγορική μου εμπειρία, κάθε άλλο παρά αδιαφορία και αβελτηρία τής εισαγγελικής αρχής καταδεικνύει. Εγώ θα έλεγα ότι δείχνει ζέση, αν μη τι άλλο, για την ταυτοποίηση του δράστη. 
Μη  με ρωτάτε γιατί έχει καθυστερήσει, αν έχει καθυστερήσει, γιατί δεν μπορούμε να ξέρουμε στο πλαίσιο της μυστικότητας τής προδικασίας, αν ο εισαγγελικός λειτουργός βρίσκει εμπόδια -αν βρίσκει- ή τέλος πάντων σε τι ενέργειες έχει προχωρήσει. 
Ευχαριστώ.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Κύριε Κακλαμάνη, επειδή αυτό που μου ζητήσατε, δεν προβλέπεται από τον Κανονισμό, θα το κάνουμε αλλά με εγκράτεια στο χρόνο. 
Το είπα για να μην το ζητήσει και άλλος.</ChairmanSpeech> 
<Speech><Parlmember>ΑΠΟΣΤΟΛΟΣ ΑΛΕΞΟΠΟΥΛΟΣ</Parlmember>: Θα ήταν καλό.</Speech> 
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Ορίστε, κύριε Κακλαμάνη, έχετε το λόγο.</ChairmanSpeech>
<Speech><Parlmember>ΝΙΚΗΤΑΣ ΚΑΚΛΑΜΑΝΗΣ</Parlmember>: Κύριε Πρόεδρε, κύριε Υφυπουργέ, κατ’ αρχάς η ερώτηση δεν είχε σε καμμία περίπτωση την οποιαδήποτε μορφή παρέμβασης στη δικαιοσύνη και πολύ περισσότερο λογοκρισίας οποιουδήποτε τύπου σε οποιοδήποτε μέσο. Ογδόντα τέσσερις δημοσιογράφοι του Αθηναϊκού Πρακτορείου –γιατί τα πρόσωπα είναι ογδόντα τέσσερα και είναι ογδόντα τέσσερις δημοσιογράφοι- είτε απολύονται είτε εξαναγκάζονται σε παραίτηση είτε παραιτούνται οι ίδιοι κάτω από απίστευτες κατηγορίες προσωπικών δεδομένων της προσωπικής τους ζωής, των σεξουαλικών προτιμήσεων. 
Μέχρι τώρα πολλοί εξ αυτών δεν μπορούν να βρουν δουλειά, γιατί όπου έχουν απευθυνθεί, ο μελλοντικός εργοδότης ήταν επηρεασμένος απ’ αυτά που είχε διαβάσει. Δεκαοκτώ μήνες χρειάστηκαν, για να δώσει άδεια η εισαγγελία, για να αρθεί το απόρρητο για δυο στοιχεία που ζήταγε ο κ. Σφακιανάκης, προκειμένου να διαλευκάνει την υπόθεση. 
Με συγχωρείτε πάρα πολύ, αυτό δεν λέγεται παρέμβαση στη δικαιοσύνη. Ούτε διενοήθην να κάνω κάτι τέτοιο. Δεν διενοήθην ούτε να κρίνω ή να προδικάσω θέση της δικαιοσύνης, αλλά η ζωή ογδόντα τεσσάρων ατόμων το έχει υποστεί αυτό και –αν θέλετε- το πάω παραπέρα για τον οποιονδήποτε πολίτη. 
Εκτός των νεοεκλεγμένων συναδέλφων δεν υπάρχει ούτε ένας συνάδελφος σ’ αυτήν την Αίθουσα που δεν έχει υποστεί παρόμοιο διασυρμό για άλλου είδους θέματα, τα οποία εκδήλως είναι ψέματα. Τι να το κάνει κανείς όταν μετά από τρία χρόνια ανακαλυφθεί η αλήθεια; Τι να το κάνει κανείς, μετά από τρία χρόνια; Αυτό το στόχο είχε η ερώτηση και μόνο. Και πρέπει να σας πω ότι εγώ το διάβασα σε ρεπορτάζ. Απευθύνθηκα στον άνθρωπο που το υπέγραφε και είναι ο ένας εκ των δυο –δεν έχω την άδειά του να πω το όνομα- που ήταν ο εκπρόσωπος των εργαζομένων στο Αθηναϊκό Πρακτορείο -και εξακολουθεί και σήμερα. Του είπα «θέλεις να πάρω μια πρωτοβουλία να επιταχύνουμε λίγο την ιστορία;». Και έτσι έγινε η ερώτηση. Με κανένα άλλο απολύτως σκεπτικό. Ούτε μέμφθηκα την πολιτική ηγεσία, θεωρώντας ότι μπορούσατε να επισπεύσετε εσείς και δεν το κάνατε. 
Θα έπρεπε να γίνει αυτό γνωστό, ώστε σε τέτοιες περιπτώσεις να μην κρατιέται ο αριθμός πρωτοκόλλου, όταν μπαίνει μια υπόθεση σε ένα εισαγγελικό γραφείο. Υπάρχουν και τα απλά πράγματα, υπάρχουν και τα σύνθετα, όπως είναι το συγκεκριμένο. Θέλω να ελπίζω ότι με την επιστροφή πίσω στις 7 Ιανουαρίου, όπως είπατε, μπαίνουμε στην τελική ευθεία.</Speech> 
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Ευχαριστούμε τον κ. Κακλαμάνη για την τήρηση του χρόνου.
Κύριε Υπουργέ, έχετε το λόγο.</ChairmanSpeech>
<Speech><Parlmember>ΚΩΝΣΤΑΝΤΙΝΟΣ ΚΑΡΑΓΚΟΥΝΗΣ</Parlmember> (Υφυπουργός Δικαιοσύνης, Διαφάνειας και Ανθρωπίνων Δικαιωμάτων): Ευχαριστώ, κύριε Πρόεδρε. 
Αντιλαμβάνομαι το ενδιαφέρον του συναδέλφου. Έχει απόλυτο δίκιο ειδικά για τέτοιες περιπτώσεις που έχουν να κάνουν με το ηλεκτρονικό έγκλημα. Αν θέλετε, κύριε συνάδελφε, μπορώ να σας πω ότι και το νομοθετικό πλαίσιο ίσως δεν είναι και το επαρκέστερο, για να αντιμετωπίσουμε τέτοια φαινόμενα. Υπάρχουν δυστυχώς τέτοια ζητήματα εκβιασμών πολλών πολιτών, όχι μόνο δημοσιογράφων. Σίγουρα θα μπορούσε να υπάρξει ένα καλύτερο νομοθετικό πλαίσιο, το οποίο το Υπουργείο Δικαιοσύνης ήδη επεξεργάζεται, οφείλω να σας πω.
Για την άρση του απορρήτου δεν απαιτείται πάντα η διαταγή του εισαγγελέα, η οποία επικυρώνεται με βούλευμα του Συμβουλίου Πλημμελειοδικών, αλλά σε υποθέσεις πολύ σοβαρής φύσεως η διαδικασία αυτή μπορεί να επισπευσθεί και η άρση να γίνει, στηριζομένη σε εγκυκλίους τής Εισαγγελίας του Αρείου Πάγου, όπως συμβαίνει για την ταυτοποίηση ηλεκτρονικής ταυτότητας του δράστη, σε υποθέσεις μείζονος κοινωνικοηθικής απαξίας, όπως ισχύει.
Θα σας αναφέρω βέβαια και κάποια άλλα στοιχεία, που έχουν να κάνουν με τη συγκεκριμένη υπόθεση. Στην Εισαγγελία Πρωτοδικών Αθηνών κατατίθενται περίπου διακόσιες χιλιάδες μηνύσεις ετησίως. Την ίδια εποχή που κατατέθηκε η συγκεκριμένη, εκκρεμούσαν σαράντα χιλιάδες δικογραφίες προς χρέωση. Αντιλαμβάνεστε και το μέγεθος και το φόρτο εργασίας. Σε κάθε περίπτωση, δεν υπήρξε αίτημα επίσπευσης για τη συγκεκριμένη υπόθεση, όπως βεβαίως δεν υπάρχει και θέμα παραγραφής, που και αυτό είναι πολύ σημαντικό.
Στην εν λόγω υπόθεση βέβαια εμπλέκεται και άλλη δημόσια υπηρεσία, στην οποία έχει διαβιβαστεί δυο φορές για διενέργεια προκαταρκτικής εξέτασης. Σε κάθε περίπτωση, νομίζω ότι ήδη έχει πάρει μια συγκεκριμένη πορεία και σύντομα θα προχωρήσει η υπόθεση αυτή.
Ευχαριστώ πολύ.</Speech> 
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Ευχαριστούμε και εμείς.
Έχω την τιμή να ανακοινώσω στο Σώμα ότι από τα άνω δυτικά θεωρεία παρακολουθούν την συνεδρίαση είκοσι επτά μαθητές και μαθήτριες και πέντε εκπαιδευτικοί από το Δημοτικό Σχολείο Προαστίου Καρδίτσας. 
Η Βουλή τούς καλωσορίζει.
(Χειροκροτήματα απ’ όλες τις πτέρυγες της Βουλής)
Θα συζητηθεί η δεύτερη με αριθμό 2878/12-10-2012 ερώτηση πρώτου κύκλου του Βουλευτή Κυκλάδων του Συνασπισμού Ριζοσπαστικής Αριστεράς – Ενωτικού Κοινωνικού Μετώπου κ. Νικολάου Συρμαλένιου προς τον Υπουργό Παιδείας και Θρησκευμάτων, Πολιτισμού και Αθλητισμού, σχετικά με τις ελλείψεις σε διδακτικό, ειδικό εκπαιδευτικό και ειδικό βοηθητικό προσωπικό των σχολείων στις Κυκλάδες. 
 Θα απαντήσει ο Υφυπουργός κ. Παπαθεοδώρου.
Ο κ. Συρμαλένιος έχει το λόγο για δύο λεπτά.</ChairmanSpeech> 
<Speech><Parlmember>ΝΙΚΟΛΑΟΣ ΣΥΡΜΑΛΕΝΙΟΣ</Parlmember>: Κύριε Υπουργέ, κατ’ αρχάς θα ήθελα να εκφράσω τη χαρά μου, διότι μετά από πέντε ανεπιτυχείς προσπάθειες να υποστηρίξω επίκαιρη ερώτηση, δεν ήρθαν οι Υπουργοί στους οποίους απευθυνόταν. Δεν ήταν σε εσάς και αυτό ήταν θετικό για εσάς. 
Επί της ουσίας, θέλω να μιλήσω για τα διδακτικά κενά που υπάρχουν στις Κυκλάδες. Η υποστελέχωση των σχολείων στις Κυκλάδες, όπως ξέρετε, αποτελεί ένα συνηθισμένο και καθ’ όλα προβλέψιμο φαινόμενο. Όμως φέτος και μετά από τρία χρόνια μνημονιακών πολιτικών και με την τραγική μείωση τής χρηματοδότησης στις δομές της παιδείας, η δημόσια εκπαίδευση στο σύνολο τής χώρας, αλλά και στις Κυκλάδες, βρίσκεται στα πρόθυρα της κατάρρευσης. 
Η χειρότερη από ποτέ αναλογία αποχωρήσεων-προσλήψεων εκπαιδευτικών των τελευταίων χρόνων και η έλλειψη πιστώσεων για αναπληρωτές δημιουργούν τεράστιο πρόβλημα. Η τραγική υποχρηματοδότηση των σχολικών επιτροπών των δήμων για τις λειτουργικές δαπάνες οδηγεί τα σχολεία σε αδυναμία κάλυψης των άμεσων στοιχειωδών τους αναγκών σε ηλεκτρικό ρεύμα, νερό,  πετρέλαιο, θέρμανση κ.λπ.. Ήδη σχολικές βιβλιοθήκες έχουν κλείσει. Η ενισχυτική διδασκαλία έχει καταργηθεί. Τα γραφεία σχολικού και επαγγελματικού προσανατολισμού έχουν αναστείλει τη λειτουργία τους. Τα προγράμματα αγωγής, υγείας, περιβαλλοντικής και πολιτιστικής αγωγής έχουν εξοβελιστεί. 
Επιπλέον η πανευρωπαϊκή πρωτιά στις μειώσεις των αμοιβών τών εκπαιδευτικών συντελεί στην πλήρη απαξίωση του κοινωνικού και μορφωτικού ρόλου του εκπαιδευτικού στην κοινωνία. Στις Κυκλάδες σήμερα έχουμε περίπου εκατόν είκοσι κενά. Το χειρότερο απ’ όλα είναι ότι πολλά παιδιά τής Γ’ λυκείου σε κάποια νησιά δεν διδάσκονται καθόλου τα μαθήματα των πανελληνίων εξετάσεων, ενώ ήδη έχει τελειώσει το πρώτο εξάμηνο. 
Με δεδομένα όλα αυτά και με δεδομένο ότι η έγκαιρη στελέχωση των σχολείων αποτελεί υποχρέωση της πολιτείας, το Σύνταγμα προστατεύει τους κατοίκους των νησιών και προβλέπει τη νησιωτική ιδιαιτερότητα, η έλλειψη σχεδιασμού και συντονισμού για την εκπαίδευση τού νησιωτικού συμπλέγματος των Κυκλάδων είναι εμφανής εδώ και χρόνια και με δεδομένο ότι δικαίως επανέρχονται συνεχώς όλες οι συλλογικότητες –ΕΛΜΕ, σύλλογοι δασκάλων και νηπιαγωγών, σύλλογοι γονέων και κηδεμόνων και άλλοι- ερωτάται ο Υπουργός:
Σε ποιες άμεσες ενέργειες θα προβείτε, προκειμένου να πληρωθούν οι κενές θέσεις εκπαιδευτικού προσωπικού; 
Πώς θα διασφαλιστεί η αξιοπρεπής διαβίωση των εκπαιδευτικών που υπηρετούν στα νησιά; 
Τρίτο ερώτημα: Μπορείτε να εγγυηθείτε στους μαθητές που ακόμα δεν έχουν διδαχθεί ούτε μία ώρα μαθήματος και που σε τρεισήμισι μήνες θα κληθούν να εξεταστούν πανελλαδικά, ότι θα συμμετέχουν επί ίσοις όροις με τους μαθητές των άλλων περιοχών για την πρόσβαση στην τριτοβάθμια εκπαίδευση;
Τέταρτο ερώτημα: Πλήττεται ή όχι το κύρος των πανελληνίων εξετάσεων μέσα από αυτές τις διαδικασίες;
Πέμπτο ερώτημα: Υπάρχουν, άραγε, άλλα σχολεία σε όλη την Ελλάδα, που τα παιδιά δεν διδάσκονται μαθήματα πανελληνίων εξετάσεων;
Σας καλούμε να ανταποκριθείτε θετικά και άμεσα στο διορισμό ικανού αριθμού καθηγητών -έστω αναπληρωτών- και να βρείτε τρόπους άμεσης αναπλήρωσης των μαθημάτων.
Ευχαριστώ.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Κύριε Υπουργέ, έχετε το λόγο.</ChairmanSpeech>
<Speech><Parlmember>ΘΕΟΔΩΡΟΣ ΠΑΠΑΘΕΟΔΩΡΟΥ</Parlmember> (Υφυπουργός Παιδείας, και Θρησκευμάτων, Πολιτισμού και Αθλητισμού): Ευχαριστώ, κύριε Πρόεδρε.
Κύριε Βουλευτά, αν και προσθέσατε τρεις ερωτήσεις, σε σχέση με αυτές τις οποίες είχατε καταθέσει, δεν υπάρχει κανένα πρόβλημα. Μπορώ να σας απαντήσω έτσι, ώστε να μην υπάρξουν κενά. 
Θα ήθελα να αρχίσω την απάντησή μου από την αναφορά που κάνατε στη νησιωτικότητα. Εσείς προσωπικά ξέρετε πως θεωρώ δεδομένη από τη δική μας την πλευρά, την υποστήριξη της νησιωτικότητας και την ανταπόκριση του Υπουργείου στις ιδιαίτερες ανάγκες των νησιών των Κυκλάδων. Αυτή η υποστήριξη υπήρξε από την αρχή ένας βασικός άξονας της πολιτικής μας. 
Τι σημαίνει όμως στην πράξη υποστήριξη της νησιωτικότητας; 
Σημαίνει για εμάς να παραμείνουν ανοικτά σχολεία με δύο και τρεις μαθητές έτσι, ώστε να μην υποχρεώνονται τα παιδιά του νηπιαγωγείου και του δημοτικού να διανύουν μεγάλες χιλιομετρικές αποστάσεις, για να παρακολουθήσουν το σχολείο.
Υποστήριξη της νησιωτικότητας σημαίνει συνεχής ανταπόκριση τού Υπουργείου για την κάλυψη των αναγκών σε περιοχές όπου οι αναπληρωτές συχνά -αν όχι πάντα- δεν αποδέχονται το διορισμό τους.
Επίσης, «υποστήριξη της νησιωτικότητας» σημαίνει συνεχείς επαφές με την τοπική και την περιφερειακή αυτοδιοίκηση, έτσι ώστε να υλοποιούνται οι συμφωνημένες δράσεις.
Θέλω, όμως, να ξεκινήσω την ουσία της απάντησής μου στην ερώτησή σας από δύο αναφορές που κάνατε, γιατί μερικές φορές δημιουργούνται προβλήματα και εντυπώσεις από ορισμένες αόριστες αναφορές.
Άκουσα προηγουμένως περί εκατοντάδων κενών σε πανελλαδικώς εξεταζόμενα μαθήματα. Θα πρέπει να θέσω υπ’όψιν σας -γιατί είναι πολύ σημαντικό και για την ασφάλεια των μαθητών- δύο στοιχεία πάρα πολύ σημαντικά.
Διεύθυνση Δωδεκανήσου: δύο κενά. Ένας φιλόλογος –δεν έχετε το κενό αυτό, διότι ζήτησε σήμερα λόγω επαπειλούμενης κύησης - κι ένας καθηγητής Πληροφορικής. Στη Διεύθυνση Κυκλάδων ένα κενό σε πανελλαδικώς εξεταζόμενο μάθημα.
Είπατε, επίσης, ότι τα Κέντρα Περιβαλλοντικής Αγωγής δεν άνοιξαν. Νομίζω ότι αυτό δεν ανταποκρίνεται στην πραγματικότητα. Θα πρέπει να σας τονίσω ότι έγινε στελέχωση σε όλη την Ελλάδα και των εβδομήντα πέντε Κέντρων Συμβουλευτικής και Προσανατολισμού, ενώ το ΚΕΣΥΠ που εδρεύσει στην Ερμούπολη ενώ πέρυσι είχε ένα στέλεχος υπεύθυνο, φέτος δουλεύει κανονικά με δύο στελέχη, με δύο συντονιστές υπεύθυνους για τις Κυκλάδες.
Δεν αρνούμαι ότι υπάρχουν προβλήματα. Σας λέω, όμως, ότι αυτά που ανέφερα προηγουμένως…
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υφυπουργού)
 Κύριε Πρόεδρε, την ανοχή σας για τριάντα δευτερόλεπτα, γιατί είναι συγκεκριμένα στοιχεία. Θα τα συμπληρώσω και στη δευτερολογία μου.
Στη Διεύθυνση Δευτεροβάθμιας Εκπαίδευσης Κυκλάδων διορίστηκαν φέτος έντεκα νέοι εκπαιδευτικοί. Επιπλέον, προσελήφθησαν ενενήντα τέσσερις αναπληρωτές εκπαιδευτικοί του Κλάδου Νηπιαγωγών και εκατόν τριάντα επτά δάσκαλοι, καλύπτοντας σχεδόν το σύνολο των δηλωθέντων λειτουργικών αναγκών από την Περιφερειακή Διεύθυνση Αιγαίου.
Επίσης, το Υπουργείο μερίμνησε για την κάλυψη των επειγόντων λειτουργικών κενών που προέκυψαν. Έτσι, προσελήφθησαν επιπλέον δύο εκπαιδευτικοί του κλάδου νηπιαγωγών, ένας εκπαιδευτικός δάσκαλος κι εκπαιδευτικοί του κλάδου αγγλικών.
Τέλος, θέλω να σας ενημερώσω ότι από το Νοέμβριο έως το Δεκέμβριο του 2012 πραγματοποιήθηκαν προσλήψεις εκπαιδευτικών, δάσκαλοι οι οποίοι υπηρετούν σήμερα σε τάξεις υποδοχής των ΖΕΠ, από τους οποίους έξι κατανεμήθηκαν στη Διεύθυνση Πρωτοβάθμιας Εκπαίδευσης Κυκλάδων για τις ανάγκες των τάξεων αυτών.
Στη δευτερολογία μου, αν μου επιτρέπετε, θα σας αναφέρω και για την ενισχυτική διδασκαλία, αλλά και για τα υπόλοιπα κενά, τα οποία πρέπει να σας διαβεβαιώσω ότι όχι μόνο τα παρακολουθούμε, αλλά φροντίζουμε με τις δυνάμεις και τις δυνατότητες που έχουμε σήμερα, να τα αναπληρώνουμε το ταχύτερο δυνατό.
Ευχαριστώ.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Ευχαριστούμε κι εμείς.
Ο κ. Συρμαλένιος έχει το λόγο για τη δευτερολογία του.</ChairmanSpeech>
<Speech><Parlmember>ΝΙΚΟΛΑΟΣ ΣΥΡΜΑΛΕΝΙΟΣ</Parlmember>: Ευχαριστώ, κύριε Πρόεδρε.
Κύριε Υπουργέ, είπατε ότι δημιουργούνται κάποιες εντυπώσεις. Εγώ θα έλεγα ότι δεν είναι εντυπώσεις αλλά η πραγματικότητα. Δηλαδή, από δικές μας πληροφορίες από αρμόδιους σε πάρα πολλά σχολεία των Κυκλάδων θέλω να σας πω ότι τα κενά σήμερα παραμένουν εκατόν είκοσι, παρά τις όποιες προσλήψεις -και μάλιστα τις τελευταίες ημέρες- κάποιων εκπαιδευτικών στη δευτεροβάθμια εκπαίδευση.
Θέλω, όμως, να σας πω μερικά συγκεκριμένα στοιχεία: 
Στο ΕΠΑΛ Σαντορίνης και Ίου στο Γυμνάσιο –με τάξεις Λυκείου- της Θηρασιάς παραμένουν αδίδακτα πανελλαδικώς εξεταζόμενα μαθήματα. Κι ακόμα κι αν αύριο το πρωί προσλάβετε καθηγητές, οι μαθητές και μαθήτριες θα έχουν κάνει δώδεκα έως δεκατρείς εβδομάδες μαθημάτων και θα έχουν απωλέσει δώδεκα εβδομάδες διδασκαλίας, δηλαδή το 50% του διδακτικού έτους.
Επιπλέον, στην Κέα και στη Νάξο, στο ΕΠΑΛ, μόλις την Παρασκευή 25 Ιανουαρίου τοποθετήθηκαν καθηγητές για τα μαθήματα που θα εξεταστούν στις πανελλήνιες. Ίσως υπάρχει μία διαφορετική λογική για το πώς καλύπτουμε τα κενά. Εσείς έχετε μία λογική δημιουργικής λογιστικής όπου τα κενά τα κρίνετε βάσει καθηγητοωρών και όχι βάσει κενών ωρών σε κάθε σχολείο και σε κάθε νησί.
Με αυτήν την έννοια, είπατε προηγουμένως ότι υπάρχει μόνο ένα κενό στις Κυκλάδες. Για τα Δωδεκάνησα δεν είμαι σε θέση να σας πω, γιατί εγώ είμαι από την περιοχή των Κυκλάδων. 
Εκείνο που θέλω να προσθέσω είναι ότι ενώ όλα αυτά είναι γνωστά από χρόνια στο Υπουργείο Παιδείας, δεν υπάρχει ένας σχεδιασμός με δεδομένο ότι υπάρχει ηλεκτρονικό σύστημα καταγραφής του προσωπικού, το σύστημα «Survey», για τη δευτεροβάθμια εκπαίδευση, με δεδομένο ότι υπάρχει το σφιχτό δημοσιονομικό πλαίσιο που το ξέρατε όταν ξεκινούσε το σχολικό έτος, με δεδομένο ότι οι διαδικασίες για τη λειτουργία των σχολείων δεύτερης ευκαιρίας, μιας συνεχιζόμενης δράσης του επιχειρησιακού προγράμματος Παιδείας και Διά Βίου Μάθησης έπρεπε να είχαν ολοκληρωθεί το καλοκαίρι. 
Επίσης, θέλω να σας πω πως σε ό,τι αφορά την αδυναμία οι αναπληρωτές να πάνε στις Κυκλάδες, καταλαβαίνετε ότι με μισθούς των 600, 650, 700 ευρώ δεν είναι εύκολο κάποιος να αποδεχθεί να πάει στις Κυκλάδες όταν θα πρέπει με αυτό το μισθό να καλύψει δυσβάσταχτα έξοδα διαβίωσης, που υπάρχουν σε όλα τα νησιά, αλλά και σε όλη την Ελλάδα.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Ο κύριος Υπουργός έχει το λόγο.</ChairmanSpeech>
<Speech><Parlmember>ΘΕΟΔΩΡΟΣ ΠΑΠΑΘΕΟΔΩΡΟΥ</Parlmember> (Υφυπουργός Παιδείας, Θρησκευμάτων, Πολιτισμού και Αθλητισμού): Σας ευχαριστώ.
Πραγματικά δεν θέλω να ωραιοποιήσω την κατάσταση. Αυτό το οποίο είναι σίγουρο, είναι πως για τη Διεύθυνση της Δευτεροβάθμιας Εκπαίδευσης Κυκλάδων φέτος διαθέσαμε, πέραν των διορισμών μονίμων, εκατόν σαράντα εννέα συνολικά πιστώσεις για αναπληρωτές καθηγητές. 
Είπατε κάτι, στο οποίο νομίζω ότι πρέπει να συμφωνήσουμε. Πράγματι –το είπα κι εγώ προηγουμένως- σε πολλές περιοχές οι αναπληρωτές καθηγητές οι οποίοι ορίζονται, δεν αναλαμβάνουν τελικά υπηρεσία, διότι δεν αποδέχονται το διορισμό τους. Από τους εκατόν σαράντα εννέα οι οποίοι δεν εστάλησαν όλοι με μία φορά -πρέπει να σας πω ότι φέτος κάναμε δώδεκα αλλεπάλληλους διορισμούς αναπληρωτών καθηγητών για τις Κυκλάδες- οι είκοσι επτά σήμερα δεν έχουν αποδεχθεί. Αυτό σημαίνει ότι ορισμένοι, ενώ εστάλησαν για να αναλάβουν υπηρεσία, δεν αποδέχθηκαν. 
Βεβαίως, και αναγνωρίζω τους οικονομικούς όρους. Επειδή, όμως, μιλήσατε και για αξιοπρεπή διαβίωση, πρέπει να σας πω ότι έχουν γίνει προσπάθειες με την τοπική και την περιφερειακή αυτοδιοίκηση έτσι ώστε να αμβλυνθούν αυτές οι καταστάσεις. 
Ποιες είναι αυτές οι προσπάθειες; Δεν θα μιλήσω μόνο για τη σίτιση, τους αναπληρωτές καθηγητές και για τους πρωτοδιοριζόμενους καθηγητές, σίτιση η οποία γίνεται στις στρατιωτικές λέσχες, όπου αυτές υπάρχουν, αλλά θα πω για τις παρεμβάσεις μας…</Speech>
<Speech><Parlmember>ΝΙΚΟΛΑΟΣ ΣΥΡΜΑΛΕΝΙΟΣ</Parlmember>: Μόνο στη Σαντορίνη υπάρχουν.</Speech>
<Speech><Parlmember>ΘΕΟΔΩΡΟΣ ΠΑΠΑΘΕΟΔΩΡΟΥ</Parlmember> (Υφυπουργός Παιδείας και Θρησκευμάτων, Πολιτισμού και Αθλητισμού): Λέω, όπου υπάρχουν. 
Θα πω, όμως, για τις παρεμβάσεις μας σε δήμους, όπως στους Δήμους της Τήνου, της Νάξου ή της Πάρου, έτσι ώστε να εξευρεθούν μισθώματα χαμηλότερα, οικονομικότερα για τους καθηγητές οι οποίοι αναλαμβάνουν υπηρεσία σε αυτά τα νησιά και των οποίων η διαβίωση μακριά από τα σπίτια τους γνωρίζουμε ότι είναι δύσκολη.
Αναφερθήκατε, επίσης, στην ενισχυτική διδασκαλία και στην κατάργησή της. Να τοποθετηθώ και να πω απλώς ότι ο θεσμός τόσο της πρόσθετης διδακτικής, που αναφέρεται στους μαθητές του λυκείου, όσο και της ενισχυτικής διδασκαλίας, που αφορά τους μαθητές του γυμνασίου, βρίσκεται σήμερα στο στάδιο της υλοποίησης. Εντός των επομένων ημερών ξεκινά η ενταγμένη σε ΕΣΠΑ ενισχυτική διδασκαλία. Εσείς στην ερώτησή σας θεωρείτε ότι οι υποχρεώσεις της δημόσιας εκπαίδευσης δεν πρέπει να στηρίζονται σε πόρους του ΕΣΠΑ. Όμως, εδώ πρόκειται για ένα πρόγραμμα ενισχυτικής διδασκαλίας με προοπτική τριετούς χρηματοδότησης για τους μαθητές του γυμνασίου.
Όσον αφορά στο εκπαιδευτικό προσωπικό, θα ήθελα να πω ότι αυτό θα καλύπτεται από τον πίνακα των αναπληρωτών, κάτι το οποίο θα δώσει δυνατότητα στους αναπληρωτές καθηγητές να προσφέρουν στη δημόσια εκπαίδευση.
Κύριε Βουλευτά, το Υπουργείο αντιλαμβάνεται τη δύσκολη οικονομική συγκυρία, τόσο για τους μαθητές όσο και για τους εκπαιδευτικούς, και προωθεί δράσεις στις δυνατότητες που υπάρχουν σήμερα, οι οποίες έχουν και παιδαγωγικό και εκπαιδευτικό και κοινωνικό πρόσημο. Δεν αποστρέφει το βλέμμα από τα προβλήματα που έχουν δημιουργηθεί. Αντίθετα, όχι μόνο τα παρακολουθεί αλλά προσπαθεί να αναπληρώσει τα κενά εκεί και όπου αυτά προκύπτουν κάθε φορά.
Ευχαριστώ πολύ.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Σας ευχαριστούμε.
Οι Υπουργοί Ανάπτυξης, Ανταγωνιστικότητας, Υποδομών, Μεταφορών και Δικτύων, Οικονομικών, Εσωτερικών, Διοικητικής Μεταρρύθμισης και Ηλεκτρονικής Διακυβέρνησης, Αγροτικής Ανάπτυξης και Τροφίμων, κατέθεσαν σχέδιο νόμου: «Κύρωση της από 18 Δεκεμβρίου 2012 Πράξης Νομοθετικού Περιεχομένου «Κατεπείγουσες ρυθμίσεις για την οικονομική ανάπτυξη της χώρας»».
Παραπέμπεται στην αρμόδια Διαρκή Επιτροπή.</ChairmanSpeech>
<Speech><Parlmember>ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ</Parlmember>: Πάλι πράξη νομοθετικού περιεχομένου, κύριε Πρόεδρε;</Speech> 
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Ναι, παρ’ όλο που είχαμε ακούσει ότι θα τελείωναν οι πράξεις νομοθετικού περιεχομένου, δυστυχώς βλέπω ότι ακόμη έρχονται. Θα τα δει η επιτροπή. 
Η τρίτη με αριθμό 4673/3-12-2012 ερώτηση πρώτου κύκλου του Βουλευτή Ηρακλείου του Πανελληνίου Σοσιαλιστικού Κινήματος κ. Βασιλείου Κεγκέρογλου προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την αλλαγή των προϋποθέσεων για συμμετοχή στο πρόγραμμα «Φροντίδα κατ’ οίκον» δεν συζητείται λόγω κωλύματος του κυρίου Υπουργού και διαγράφεται.</ChairmanSpeech>
<Speech><Parlmember>ΒΑΣΙΛΕΙΟΣ ΚΕΓΚΕΡΟΓΛΟΥ</Parlmember>: Κύριε Πρόεδρε, παρακαλώ το λόγο.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Το λόγο έχει ο κ. Κεγκέρογλου.</ChairmanSpeech>
<Speech><Parlmember>ΒΑΣΙΛΕΙΟΣ ΚΕΓΚΕΡΟΓΛΟΥ</Parlmember>: Κύριε Πρόεδρε, επειδή πραγματικά μπορεί να υπάρξει κώλυμα, δεν πρέπει να αφήνουμε εμείς ως Βουλή και εσείς ως Προεδρείο να χαλαρώνει το σύστημα του κοινοβουλευτικού ελέγχου, γιατί είναι ουσιαστικά ο ένας από τους δύο τρόπους για να παρέμβει ο Βουλευτής σε συγκεκριμένα θέματα. Θα παρακαλούσα, λοιπόν, το Προεδρείο να επισημάνει για άλλη μία φορά στο συγκεκριμένο Υπουργείο -και πιθανόν και σε άλλα Υπουργεία για ανάλογα προβλήματα που αντιμετωπίζουν και άλλοι συνάδελφοι- ότι πρέπει να καταβάλλεται προσπάθεια, ώστε την ιερή υποχρέωση της απάντησης στα ερωτήματα των πολιτών, που έρχονται μέσω των Βουλευτών στη Βουλή, να μην την αποφεύγουν.
Ευχαριστώ.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Είναι γνωστές και οι προσωπικές μου απόψεις και του Προεδρείου γενικότερα.
Η τέταρτη με αριθμό 11/23-7-2012 αναφορά πρώτου κύκλου του Βουλευτή Ηρακλείου των Ανεξάρτητων Ελλήνων κ. Επαμεινώνδα Μαριά προς τον Υπουργό Υγείας, σχετικά με την επίλυση των προβλημάτων λειτουργίας στο ΕΚΑΒ Κρήτης, δεν συζητείται λόγω κωλύματος του κυρίου Υπουργού.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, παρακαλώ το λόγο.</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Το λόγο έχει ο κ. Μαριάς για ένα λεπτό.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, διαμαρτυρόμαστε για πολλοστή φορά, γιατί ουσιαστικά δεν λειτουργεί ο κοινοβουλευτικός έλεγχος, ο οποίος, πέραν των άλλων, δεν έχει μόνο την έννοια να ελέγξει την Κυβέρνηση, αλλά επίσης και να προλάβει γεγονότα.</ChairmanSpeech> 
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Κύριε Μαριά, ο Υπουργός προτείνει να συζητηθεί η αναφορά σας. Οπότε θα προχωρήσουμε κανονικά στη διαδικασία.
Ορίστε, κύριε Μαριά, έχετε το λόγο για δύο λεπτά, για να αναπτύξετε την αναφορά σας. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Υπουργέ, η έννοια της άσκησης του κοινοβουλευτικού ελέγχου έχει τα στοιχεία, πέραν του να ελέγξουμε την Κυβέρνηση, να συνδράμουμε και να βοηθήσουμε. 
Εδώ, λοιπόν, έχουμε μία αναφορά, την οποία κατέθεσα στις 23-7-2012, η οποία σε τι αφορά; Είναι ένα έγγραφο του Παγκρήτιου Σωματείου Εργαζομένων στο ΕΚΑΒ που έθετε μία σειρά από προβλήματα του ΕΚΑΒ στην Κρήτη. Το προώθησα, διότι θεωρούσα ότι, επειδή είναι καλοκαίρι και μπορεί να υπάρξουν ζητήματα, θα έπρεπε να αντιμετωπισθούν τα ζητήματα του ΕΚΑΒ.
Ένα από τα θέματα που γράφουμε μέσα στην αναφορά είναι η ανανέωση του στόλου. Λέμε ότι τα ασθενοφόρα που έχουμε είναι του 2004 και χάριν δωρεάς εφοπλιστών έχουμε ασθενοφόρα του 2008. Και εκείνα, όμως, λόγω της μεγάλης χρήσης έχουν ήδη διανύσει πάνω από εκατόν πενήντα χιλιάδες χιλιόμετρα και παρουσιάζουν βλάβες. Γι’ αυτό ζητούσαν οι εργαζόμενοι να υπάρξουν ανταλλακτικά υλικά για τα ασθενοφόρα. Σας κάνουν και μία παρατήρηση ότι υπάρχει και άλλο όχημα μη ασφαλές, το οποίο λειτουργεί και εγκυμονεί κινδύνους για διασώστη και ιατρό και ότι η φιάλη οξυγόνου δεν είναι τοποθετημένη σωστά.
Εσείς δεν απαντάτε σε αυτό και δυστυχώς –διότι η ζωή έτσι είναι- στις 12 Δεκεμβρίου 2012 συμβαίνει τραγικό ατύχημα με ασθενοφόρο στον βόρειο οδικό άξονα της Κρήτης. Έχουμε μέχρι στιγμής το πόρισμα και τα συμπεράσματα που βγαίνουν σε τοπική εφημερίδα, στη «ΝΕΑ ΚΡΗΤΗ» στις 22 Ιανουαρίου 2013, όπου αναφέρεται: «Πλημμελής συντήρηση στα λάστιχα έξι ετών. Ασθενοφόρο-νεκροφόρα με τις λάθος προδιαγραφές. Οι φονικές φιάλες του οξυγόνου» και μία σειρά από άλλες συγκλονιστικές αποκαλύψεις. Δηλαδή, καταθέτουμε εδώ αναφορά σε ανύποπτο χρόνο για να το δει η υπηρεσία σας, να το προχωρήσετε, αλλά δεν ασκεί κανέναν έλεγχο, δεν υπάρχει καμμία ενέργεια, δεν δίδεται καμμία απάντηση και συμβαίνει το απευκταίο, το τραγικό, να έχουμε λόγω της κακής συντήρησης των ασθενοφόρων αυτό το τραγικό συμπέρασμα. 
Αυτή είναι μία κατάσταση, κύριε Υπουργέ, απαράδεκτη. Πιστεύουμε ότι πλέον υπάρχει πολιτική ευθύνη από την πλευρά του Υπουργείου σας, διότι εσείς ασκείτε την εποπτεία σε αυτά τα ζητήματα και καταδεικνύει ότι μία απλή αναφορά, ένα έγγραφο που είναι η αγωνία των εργαζομένων για την αντιμετώπιση ενός ζητήματος, δυστυχώς καταλήγει να έχουμε τέτοια απευκταία γεγονότα. Αυτό αποδεικνύει –και χαίρομαι που θέλετε να απαντήσετε, γιατί με ειδοποίησαν ότι δεν θα απαντηθεί- ότι δεν είναι μόνο ο έλεγχος της Κυβέρνησης αλλά η πρόληψη καταστάσεων, προκειμένου να μπορούμε να προχωρήσουμε σωστά σε αυτήν τη χώρα.</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Το λόγο έχει ο Υπουργός κ. Λυκουρέντζος.</ChairmanSpeech>
<Speech><Parlmember>ΑΝΔΡΕΑΣ ΛΥΚΟΥΡΕΝΤΖΟΣ</Parlmember> (Υπουργός Υγείας): Ευχαριστώ πολύ, κύριε Πρόεδρε.
Κατ’ αρχάς, δεν συνιστώ να σπεύδετε να υιοθετείτε πορίσματα τα οποία δημοσιεύονται στον Τύπο, έστω και εάν είναι αυτό το πόρισμα ή όχι, διότι συμπεράσματα επί των πορισμάτων καλούνται να εξαγάγουν εκείνοι οι οποίοι είναι οι αρμόδιοι.
Δεύτερον, έχετε δίκιο για το γεγονός ότι καταθέσατε μία αναφορά, στην οποία περιγράφονται προβλήματα για τη λειτουργία του ΕΚΑΒ. Τα ίδια προβλήματα συναντούμε σε πολλές περιοχές. Είναι γνωστό ότι ο στόλος των αυτοκινήτων του ΕΚΑΒ έχει καθυστερήσει να ανανεωθεί. Είναι, βεβαίως, και τα σημαντικά οικονομικά προβλήματα τα οποία αντιμετωπίζει η χώρα, που δεν επιτρέπουν τη μεγάλη ταχύτητα ανταπόκριση στις ανάγκες που έχουν τα αυτοκίνητα.
Όμως, τα αυτοκίνητα τα οποία κυκλοφορούν στην υπηρεσία του ΕΚΑΒ θεωρούνται, όχι από τον Υπουργό αλλά από εκείνους που επιτρέπουν να κυκλοφορούν –και αυτοί είναι οι αρμόδιοι υπηρεσιακοί παράγοντες- ως ασφαλή. Οι κρατικοί λειτουργοί πληρώνονται, για να βάζουν την υπογραφή τους και να αναλαμβάνουν τις ευθύνες τους. Εάν κυκλοφορεί ένα αυτοκίνητο το οποίο δεν είναι ασφαλές, είναι πρώτα υπεύθυνος εκείνος που επιτρέπει την κυκλοφορία του. Προτού, λοιπόν, με έναν τρόπο αυτοματισμού μεταφέρετε τα προβλήματα στην Κυβέρνηση, καλό είναι να δούμε πού εντοπίζονται οι ευθύνες. 
Δεύτερον, έχουμε εγκρίνει και με υπογραφή δική μου από το καλοκαίρι την διεξαγωγή διαγωνισμού για την προμήθεια εκατόν εβδομήντα αυτοκινήτων και είκοσι πέντε κινητών μονάδων του ΕΚΑΒ. Ο διαγωνισμός οδηγείται σε αδιέξοδο και οδηγείται εξαιτίας του γεγονότος ότι οι τρεις επώνυμες εταιρείες, οι οποίες ανταγωνίζονται για το ποια θα κερδίσει το διαγωνισμό, με ενστάσεις, με προσφυγή σε ασφαλιστικά μέτρα για τυπικούς λόγους προτού ανοίξουν οι οικονομικές προσφορές έχουν αλληλοακυρωθεί. Είμαι προ του αδιεξόδου, γιατί υπάρχει κίνδυνος να χάσουμε τη δυνατότητα χρηματοδότησης αυτού του διαγωνισμού από κονδύλια της Ευρωπαϊκής Ένωσης και προσπαθώ να εξεύρω τρόπο να αποσύρουν αυτού του είδους τις τυπικές ενστάσεις, τις οποίες έχουν υποβάλει και να αξιολογηθούν οι εταιρείες με διαφάνεια, με αντικειμενικότητα μέσα από την οικονομική τους προσφορά. Αυτή είναι η πραγματικότητα σε ό,τι αφορά τη δυνατότητα ανανέωσης των αυτοκινήτων του ΕΚΑΒ.
Πάντως, με αφορμή το τραγικό συμβάν, για το οποίο είχα την ευκαιρία να εκφράσω τα ειλικρινή μου συλλυπητήρια και εξαιτίας της δικής σας ερώτησης και αυτών άλλων συναδέλφων, κύριε συνάδελφε, έχουμε δώσει αυστηρότατες οδηγίες για τον τρόπο με τον οποίο αξιολογούνται οι δυνατότητες ασφάλειας κινήσεως των αυτοκινήτων του ΕΚΑΒ.
Σας ευχαριστώ.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>):   Ευχαριστούμε και εμείς.
Το λόγο έχει ο κ. Μαριάς.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Υπουργέ, χαίρομαι γιατί έτσι όπως ήρθαν τα γεγονότα συζητείται επιτέλους η αναφορά μου, διότι η απόφαση και η πρόθεση του Υπουργείου σας ήταν να μη συζητηθεί. Ευτυχώς που διαμαρτυρόμαστε και ευτυχώς που ήσασταν εδώ για να συζητηθεί.
Παρατήρηση δεύτερη: Οπωσδήποτε δεν υιοθετώ κανένα πόρισμα, αλλά οι καταγγελίες που έγιναν, οι μαρτυρίες που υπήρξαν και αυτά τα οποία ειπώθηκαν απέδιδαν μεγάλο μέρος των προβλημάτων και του ατυχήματος στο συγκεκριμένο ασθενοφόρο «νεκροφόρα», όπως το είπαν.
Θα κάνω μια τρίτη παρατήρηση, η οποία είναι σημαντική για τα θέματα αυτά. Καταλαβαίνουμε ότι είναι κυκεώνας γιατί είναι πολλές οι αναφορές που έρχονται στα Υπουργεία, αλλά πρέπει να τις βλέπουμε και πρέπει να τις βλέπετε, γιατί από εκεί προκύπτουν και απαντήσεις. Μέσα στην αναφορά γράφουν στο σημείο 11: «έλλειψη του ιατρού εργασίας και του τεχνικού εργασίας». Τι εννοεί; Εννοεί ότι όταν υπάρξει ο τεχνικός ασφαλείας θα δει αν τα ασθενοφόρα είναι σωστά. 
Σας λέω, λοιπόν, ότι αυτό το Σωματείο, το Παγκρήτιο Σωματείο Εργαζομένων ΕΚΑΒ και Εθελοντών Αιμοδοτών στις 7-1-2011 ζήτησε από το ΕΚΑΒ να υπάρξει τεχνικός ασφαλείας για τα ζητήματα αυτά και επανήλθε στις 20-7-2012 -για να δείτε τη διαχρονική ευθύνη και την υπηρεσιακή και  την πολιτική- και είπαν ότι αν δεν υπάρξει τεχνικός ασφαλείας υπάρχουν προβλήματα ασφάλειας. Άρα, λοιπόν, αυτός που θα έδινε την άδεια για να λειτουργήσει το ασθενοφόρο είναι ο τεχνικός ασφαλείας που εν προκειμένω ακόμη και μέχρι σήμερα, κύριε Υπουργέ, δεν υπάρχει. 
Δυστυχώς, από τις αρχές Δεκεμβρίου δεν έκανα τοποθέτηση, όπως και άλλοι συνάδελφοι, απλά είπαμε τα συλλυπητήρια μας στους οικείους των θυμάτων. Άφησα να περάσει ένα διάστημα για να μη θεωρηθεί ότι εμπλέκομαι μέσα σ’ αυτό το τραγικό γεγονός. Ξαναέχω, όμως, νέο υπόμνημα των εργαζομένων και λένε ότι τα προβλήματα συνεχίζονται, ότι υπάρχει μη ασφαλές όχημα ταχείας επέμβασης στο Ηράκλειο και το οποίο εν προκειμένω λειτουργεί με τρόπο επικίνδυνο για το διασώστη και τον ιατρό, διότι η φιάλη οξυγόνου δεν είναι τοποθετημένη σωστά, κ.λπ.. Η προσπάθεια όλων, δηλαδή, είναι να λειτουργήσουμε σωστά και να λειτουργήσει το ΕΚΑΒ σωστά.
Εγώ θεωρώ ότι υπάρχει πολιτική ευθύνη στο Υπουργείο σας, κύριε Υπουργέ, από την ώρα που εσείς έχετε την ευθύνη. Στον Υπουργό απευθυνόμαστε με την αναφορά. Δεν απαντούν οι υπηρεσίες σας καθόλου. Σημαίνει ότι έλαβαν μεν το έγγραφο, αλλά δεν του έδωσαν σημασία και κατά την έννοια αυτή θεωρούμε ότι υπάρχει πολιτική ευθύνη στο πρόσωπό σας στο επίπεδο του Υπουργού, διότι είχαμε αυτό το τραγικό συμβάν. 
Επομένως, πέραν των συλλυπητηρίων και των δικών σας και όλων μας θεωρούμε ότι είναι σημαντικό να αναλάβετε εν προκειμένω και την πολιτική ευθύνη στο συγκεκριμένο θέμα.</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>):   Κύριε Υπουργέ, έχετε το λόγο για τη δευτερολογία σας.</ChairmanSpeech>
<Speech><Parlmember>ΑΝΔΡΕΑΣ ΛΥΚΟΥΡEΝΤΖΟΣ</Parlmember> (Υπουργός Υγείας): Ευχαριστώ, κύριε Πρόεδρε.
Κατ’ αρχάς, κύριε συνάδελφε, αφού μου επέτρεψε η δέσμευση την οποία είχα μέχρι πρότινος, ήρθα στη Βουλή και είμαι ένας εκ των Υπουργών, ο οποίος απαντά τακτικά στις επίκαιρες ερωτήσεις συναδέλφων και δεν αρνούμαι να προσέρχομαι στη Βουλή.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Αν δεν ήμουν εγώ εδώ, κύριε Υπουργέ, να βάλω το θέμα, δεν θα απαντούσατε. Θα περνούσε το θέμα.</Speech>
<Speech><Parlmember>ΑΝΔΡΕΑΣ ΛΥΚΟΥΡEΝΤΖΟΣ</Parlmember> (Υπουργός Υγείας): Κύριε συνάδελφε, το επίπεδο των συζητήσεων μας είναι πολύ πιο υψηλό από εκεί που με αυτήν την παρέμβαση τώρα θέλετε να το οδηγήσετε. Είμαι εδώ, λοιπόν και σας απαντώ.
Δεύτερον, δέχομαι αυτό το οποίο λέτε ότι αξίζουν μεγαλύτερης προσοχής οι αναφορές από όπου και αν προέρχονται, την ίδια ώρα όμως το ΕΚΑΒ έχει διοίκηση και η κάθε διοίκηση ορίζεται και πληρώνεται από τους Έλληνες φορολογούμενους για να παρακολουθεί και να διαχειρίζεται τα ζητήματα τα οποία έχει να διαχειριστεί είτε είναι η λήψη προσωπικού είτε είναι ανάγκες σε υλικοτεχνική υποδομή, ο,τιδήποτε καλείται να διαχειριστεί μια διοίκηση. Μην σπεύδετε, λοιπόν, πρώτον, να υιοθετήσετε όλες τις απόψεις οι οποίες έχουν διατυπωθεί. Μην σπεύδετε να μεταθέσετε αμέσως τις ευθύνες στην πολιτική ηγεσία. Η πολιτική ηγεσία είναι εδώ, συζητά, αναλαμβάνει ευθύνες εκεί που υπάρχουν, αλλά έχει και την δυνατότητα από τη νομοθεσία να καταλογίζει και τις ευθύνες εκεί που πραγματικά υπάρχουν. 
Άλλωστε όπως πληροφορούμαι από οικογενειακούς κύκλους ενός εκ των συναδέλφων μας στο Υπουργείο Υγείας, οι οποίοι χάθηκαν στο τραγικό συμβάν, δεν υιοθετούν οι κύκλοι αυτοί, όπως δημοσιεύτηκε, το πόρισμα, κ.λπ.. Εγώ σας είπα και προηγουμένως ότι ούτε θέλω να απορρίψω το οποιοδήποτε πόρισμα, ούτε και να υιοθετήσω, γιατί δεν είναι στη δική μου αρμοδιότητα. Παρακαλώ μην σπεύδετε και εσείς να το υιοθετείτε και μάλιστα να καταλογίζετε αμέσως ευθύνες στην πολιτική ηγεσία. Ψυχραιμία. Κρατώ τις παρατηρήσεις και το ενδιαφέρον σας για τη βελτίωση και των συνθηκών ασφαλείας στα αυτοκίνητα και τις ανάγκες στο επίπεδο του προσωπικού και μένω σ’ αυτό το σημείο.
Εάν ο Υπουργός, αισθανόταν ότι έχει κάτι για το οποίο δεν θα μπορούσε να σταθεί στη Βουλή, δεν θα ελάμβανε το λόγο. Είδατε ότι πήρα τον λόγο και σας εξήγησα το πρόβλημα το οποίο αντιμετωπίζω με τον διαγωνισμό ο οποίος βρίσκεται σε εξέλιξη. Προσπαθώ, χωρίς να θέλω να παρέμβω στη διαδικασία, γιατί δεν έχω και τον τρόπο, να εξηγήσω προς κάθε κατεύθυνση ότι οφείλουν να αποσύρουν τις τυπικές ενστάσεις, τις οποίες έχουν, διότι τα χρήματα τα οποία έχουμε στη διάθεσή μας αυτήν τη στιγμή για αγορά καινούργιων αυτοκινήτων είναι της Ευρωπαϊκής Ένωσης. Κάνω έκκληση μέσω αυτής της απαντήσεως που δίδω σε εσάς, κύριε συνάδελφε, να αντιληφθούν τις ευθύνες τις οποίες έχουν, δηλαδή ότι οδηγούν οι εταιρείες χάριν αυτού του άγονου διαγωνισμού σε αδιέξοδο έναν τόσο καίριας σημασίας διαγωνισμό για την αρτιότητα στη λειτουργία του ΕΚΑΒ. Έτσι έχουν τα πράγματα. 
Σας ευχαριστώ για ό,τι θίξατε με την ερώτησή σας και δεσμεύομαι να είναι οι υπηρεσίες μου στο Υπουργείο περισσότερο ευέλικτες και αποτελεσματικές όταν έχουμε υποδείξεις και αναφορές από τους συναδέλφους.
Ευχαριστώ.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Ευχαριστούμε και εμείς.
Η πέμπτη με αριθμό 5363/20-12-2012 ερώτηση πρώτου κύκλου του Βουλευτή Σερρών&#160;του Λαϊκού Συνδέσμου – Χρυσή Αυγή, κ. Αρτέμιου Ματθαιόπουλου,&#160;προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την οικονομική κατάσταση του Οργανισμού Απασχόλησης Εργατικού Δυναμικού (ΟΑΕΔ) δεν συζητείται λόγω κωλύματος του Υπουργού και διαγράφεται.
Η έκτη με αριθμό 5214/17-12-2012 ερώτηση πρώτου κύκλου του Βουλευτή Αχαΐας της Δημοκρατικής&#160;Αριστεράς, κ. Νικολάου Τσούκαλη, προς τον Υπουργό Οικονομικών, σχετικά με την απώλεια δημοσίων εσόδων λόγω φοροδιαφυγής στις ιχθυόσκαλες της χώρας δεν συζητείται λόγω αναρμοδιότητας και διαγράφεται.
Η έβδομη με αριθμό 5282/18-12-2012 ερώτηση πρώτου κύκλου του Βουλευτή A´ Θεσσαλονίκης του Κομμουνιστικού Κόμματος Ελλάδας,&#160;κ. Θεοδοσίου Κωνσταντινίδη, προς τον Υπουργό Υγείας , σχετικά με τα προβλήματα στη λειτουργία του τμήματος λιθοτριψίας στο Νοσοκομείο Β΄ ΙΚΑ - ΕΤΑΜ «Παναγία» και στο «Ιπποκράτειο» Νοσοκομείο στην Θεσσαλονίκη δεν συζητείται λόγω κωλύματος του Υπουργού και διαγράφεται.
Θα συζητηθεί τώρα η πρώτη με αριθμό 4587/30-11-2012 ερώτηση δευτέρου κύκλου του Βουλευτή Ηρακλείου της Νέας Δημοκρατίας, κ. Ελευθερίου Αυγενάκη, προς τον Υπουργό Ανάπτυξης, Ανταγωνιστικότητας, Υποδομών, Μεταφορών και Δικτύων, &#160;σχετικά με βελτιωτικές παρεμβάσεις στο ύψος της Αγίας Μαρίνας Σκαφιδαρά για την αποφυγή τροχαίων ατυχημάτων στην εθνική οδό Καστελλίου – Σητείας στην Κρήτη. 
Στην ερώτηση θα απαντήσει ο Αναπληρωτής Υπουργός Ανάπτυξης, Ανταγωνιστικότητας, Υποδομών, Μεταφορών και Δικτύων, κ. Καλογιάννης.
Το λόγο έχει ο κ. Αυγενάκης, για δύο λεπτά.</ChairmanSpeech>
<Speech><Parlmember>ΕΛΕΥΘΕΡΙΟΣ ΑΥΓΕΝΑΚΗΣ</Parlmember>: Ευχαριστώ πολύ, κύριε Πρόεδρε.
Κύριε Υπουργέ, με αφορμή την ερώτηση που συζητούμε σήμερα και που κατέθεσα και προς το Υπουργείο σας και προς το Υπουργείο Δημόσιας Τάξης θα ήθελα να σημειώσω ότι αφορά μία από τις πενήντα τρεις κοινοβουλευτικές παρεμβάσεις – προτάσεις, ένα δηλαδή από τα πενήντα τρία συνολικά σημεία «καρμανιόλα» του οδικού δικτύου του νομού Ηρακλείου, ιδιαίτερης επικινδυνότητας.
Η έρευνα αυτή ξεκίνησε δύο χρόνια πριν, τότε δηλαδή που είχα καταθέσει αρχικά τις κοινοβουλευτικές παρεμβάσεις – προτάσεις και τις οποίες επανέλαβα τώρα για κάθε σημείο ξεχωριστά, μετά από σχολαστική, αλλά και επιτόπια έρευνα στο οδικό δίκτυο του Ηρακλείου και σε στενή συνεργασία με την τροχαία και τον Εθελοντικό Σύλλογο Πρόληψης Τροχαίων Ατυχημάτων. 
Κατ’ αρχάς, διαπιστώσαμε τότε, που εστιάζεται το πρόβλημα σε κάθε σημείο ξεχωριστά και σε ποιο παράγοντα αποδίδεται κυρίως η επικινδυνότητα στην κάθε περίπτωση. 
Επανήλθα δύο χρόνια μετά, δηλαδή τώρα, πριν λίγες εβδομάδες, ασκώντας κοινοβουλευτικό έλεγχο και θέλοντας να μάθω, να μάθουν και οι συμπολίτες μου στην Κρήτη, τι έχει γίνει στο καθένα απ’ αυτά τα πενήντα τρία σημεία που είχαμε υποδείξει και τι έχει γίνει σχετικά με βελτιώσεις που είχαμε προτείνει με ελάχιστο κόστος τότε. 
Σας ενημερώνω λοιπόν, κύριε Υπουργέ, ότι δύο χρόνια μετά έχουν γίνει βελτιώσεις σε μόλις τρία απ’ αυτά τα σημεία. Σε αρκετά σημεία του εθνικού, επαρχιακού και αγροτικού δικτύου της Κρήτης, υπάρχουν επικίνδυνες κακοτεχνίες στο οδόστρωμα, ανωμαλίες, λακκούβες, επικίνδυνες ανάποδες και απότομες στροφές και γενικότερα σημεία παγίδες, που αυξάνουν την επικινδυνότητα και την πιθανότητα πρόκλησης ατυχήματος κι αυτό δεν συμβαίνει, όπως καταλαβαίνετε, μόνο στο Ηράκλειο, αλλά σε ολόκληρο το νησί, σε ολόκληρη την Κρήτη. 
Θα αναφέρω πολύ γρήγορα, κύριε Πρόεδρε, συνοπτικά τα παρακάτω τραγικά στοιχεία, για να καταλάβουμε όλοι μας το μέγεθος του προβλήματος: Το 28,5% των θανάτων από τροχαία στην Κρήτη οφείλονται στις εθνικές οδούς του νησιού μας, ενώ στην υπόλοιπη Ελλάδα το ποσοστό αυτό φτάνει το 11,5%. Από το 2000 έως σήμερα έχουν χάσει τη ζωή τους χίλιοι πεντακόσιοι τέσσερις άνθρωποι στο οδικό δίκτυο της Κρήτης και οι τετρακόσιοι ογδόντα έξι από αυτούς στο ΒΟΑΚ, στο βόρειο οδικό άξονα. Ένα χωριό ολόκληρο μέσα σε μία δεκαετία έχει αφανιστεί. 
Οι αριθμοί αυτοί, δυστυχώς, είναι μεγαλύτεροι από οποιοδήποτε άλλο ελλαδικό διαμέρισμα, γεγονός που αποδεικνύει τη δυσχερή θέση στην οποία βρίσκεται συνολικά το οδικό δίκτυο στην περιφέρεια της Κρήτης. Βεβαίως το πρόβλημα είναι διαχρονικό και δεν αφορά εσάς και μόνο τη σημερινή Κυβέρνηση. 
Αξίζει να αναφερθεί ακόμα ότι από τα τριακόσια δεκατρία χιλιόμετρα του βόρειου οδικού άξονα μόνο τα τριάντα πέντε χιλιόμετρα διαθέτουν διαχωριστικά στηθαία. Επιπροσθέτως, το οδόστρωμα είναι εξαιρετικά γερασμένο αφού ο ΒΟΑΚ ξεκίνησε να κατασκευάζεται το 1965 και ολοκληρώθηκε θεωρητικά το 1975. Μιλάμε για σαράντα πέντε ετών και πλέον οδόστρωμα, εκτός κάποιων σημείων που όντως έχουν γίνει παρεμβάσεις σύγχρονες και ουσίας. 
Ακόμα, το υπάρχον οδικό δίκτυο κατασκευάστηκε όταν στην Κρήτη το χρησιμοποιούσαν τριάντα τρεις χιλιάδες οχήματα, ενώ σήμερα έχει πολλαπλασιαστεί ο αριθμός των οχηματοχιλιομέτρων που διανύονται από τα περίπου πεντακόσιες πέντε χιλιάδες οχήματα, γεγονός που επιβαρύνει ιδιαιτέρως τη φθορά του οδοστρώματος. Οι ταχύτητες των οχημάτων έχουν αλλάξει και βεβαίως ως τόπος προορισμού για χιλιάδες επισκέπτες κατά την καλοκαιρινή περίοδο, αντιλαμβάνεστε πόσο αυξάνεται ο αριθμός των οχημάτων που κινούνται σε αυτά. 
Κύριε Υπουργέ, σας παρακαλώ με αφορμή τη σημερινή συζήτηση να πάρετε πρωτοβουλίες. Είμαι βέβαιος ότι θα στηριχθείτε, θα αγκαλιαστείτε από όλους τους εμπλεκόμενους φορείς και από όλους εμάς τους συναδέλφους ανεξαρτήτως κόμματος, με στόχο να σώσουμε έστω και μία ανθρώπινη ζωή, διορθώνοντας έστω και ένα από αυτά τα πενήντα τρία σημεία καρμανιόλες του οδικού δικτύου της Κρήτης.</Speech> 
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Κύριε Υπουργέ, έχετε το λόγο για τρία λεπτά.
<Parlmember>ΣΤΑΥΡΟΣ ΚΑΛΟΓΙΑΝΝΗΣ</Parlmember> (Αναπληρωτής Υπουργός Ανάπτυξης, Ανταγωνιστικότητας, Υποδομών, Μεταφορών και Δικτύων): Ευχαριστώ, κύριε Πρόεδρε. 
Συμμερίζομαι τα όσα λέει ο αγαπητός συνάδελφος, αλλά δεν αφορούν το Υπουργείο. 
Το ερώτημα, το οποίο κατέθεσε -συγκεκριμένα για τη γέφυρα του Γαζανού Ποταμού- γνωρίζετε καλά, κύριοι συνάδελφοι, ότι δεν έχει να κάνει με το Υπουργείο. Ανήκει στην αρμοδιότητα της Περιφέρειας Κρήτης, τόσο σε ό,τι αφορά αυτό καθαυτό το κατασκευαστικό κομμάτι, όσο κυρίως και όσον αφορά τη συντήρηση. 
Ζήτησα και πήρα ορισμένα στοιχεία από την περιφέρεια για να σας τα καταθέσω. Το συγκεκριμένο τμήμα, το οποίο αναφέρετε, έχει κατασκευαστεί προ δεκαπενταετίας από την ΔΕΚΕ, υπηρεσία τότε της Περιφέρειας Κρήτης, αποτελεί τμήμα της λωρίδας έκτακτης ανάγκης, δεν είναι κυκλοφορήσιμο, προβλεπόταν από την μελέτη και κατασκευάστηκε όπως ακριβώς προβλεπόταν. Υπάρχει σχετική πινακίδα για την επισήμανση του πεζοδρομίου της γέφυρας. Μάλιστα, ζήτησα από μια δική μας υπηρεσία, μια υπηρεσία του Υπουργείου, να πάει στη γέφυρα, να την φωτογραφήσει. Στείλανε ψηφιακά μια πολύ ωραία φωτογραφία, την οποία θα καταθέσω, κύριε Πρόεδρε, στα Πρακτικά της Βουλής για να έχει κάθε συνάδελφος εικόνα για το τι αφορά το θέμα. 
Επίσης, πρέπει να πω ότι για το συγκεκριμένο σημείο που με ρωτάτε, σε ό,τι αφορά τη βελτίωση της οδικής ασφάλειας, θα πρέπει να μεριμνήσει η Περιφέρεια Κρήτης. Αυτό το οποίο κάνει το Υπουργείο το γνωρίζετε πολύ καλά, διότι υπάρχει πολύ στενή συνεργασία μαζί μας, όπως και με τους υπόλοιπους συναδέλφους. Μόλις την προηγούμενη εβδομάδα κάναμε εκτενή συζήτηση στη Βουλή για το θέμα της οδικής ασφάλειας στον βόρειο οδικό άξονα Κρήτης και κατέθεσα συγκεκριμένα στοιχεία. 
Το Υπουργείο μεριμνά, στέκεται δίπλα και στην Περιφέρεια Κρήτης και στους ΟΤΑ όλων των νομών της Κρήτης και στο μέτρο του δυνατού ενισχύουμε με έκτακτες επιχορηγήσεις τους δήμους, τους ΟΤΑ, την τοπική αυτοδιοίκηση για να βελτιωθεί η οδική ασφάλεια στον βόρειο οδικό άξονα Κρήτης. 
Ευχαριστώ πολύ, κύριε Πρόεδρε. 
(Στο σημείο αυτό ο Αναπληρωτής Υπουργός Ανάπτυξης, Ανταγωνιστικότητας, Υποδομών, Μεταφορών και Δικτύων κ. Σταύρος Καλογιάννης καταθέτει για τα Πρακτικά την προαναφερθείσα φωτογραφία, η οποία βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)</ChairmanSpeech>
 ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Ο κ. Ελευθέριος Αυγενάκης έχει το λόγο.</ChairmanSpeech> 
<Speech><Parlmember>ΕΛΕΥΘΕΡΙΟΣ ΑΥΓΕΝΑΚΗΣ</Parlmember>: Ευχαριστώ, κύριε Πρόεδρε.
Να σημειώσω κι εγώ με τη σειρά μου ότι τον περασμένο μήνα, όπως ακούσατε καλά, κύριε Υπουργέ, γιατί τύχατε στη συζήτηση που έγινε πριν από το συνηρακλειώτη συνάδελφο με τον Υπουργό Υγείας, κ. Λυκουρέντζο, θρηνήσαμε δύο ακόμα θύματα, διασώστες του ΕΚΑΒ, στην εθνική οδό Ηρακλείου-Ρεθύμνου. Δυστυχώς, αυτό ήταν ένα από τα πενήντα τρία σημεία καρμανιόλες που είχαμε επισημάνει με τους συνεργάτες μου και είχαμε προβλέψει ότι θα χαθεί και φέτος ανθρώπινη ζωή, απλώς μας έλειπε το ονοματεπώνυμο κι αυτό βάσει στατιστικών στοιχείων κι όχι γιατί έχουμε καμμία μαντική ικανότητα. 
Προσφάτως είχαμε μία συνεργασία με το Σύλλογο Αρωγής και Αλληλεγγύης Οικογενειών Θυμάτων Τροχαίας Κρήτης στην Επιτροπή Οδικής Ασφάλειας, εδώ στη Βουλή, για τις οικονομικές και κοινωνικές επιπτώσεις των τροχαίων θανάτων και των αναπηριών και είναι βαρύτατες οι επιπτώσεις, κύριε Υπουργέ.
Σας παρακαλώ, αν βρείτε χρόνο, ρίξτε μία ματιά στα Πρακτικά της επιτροπής, γιατί κατατέθηκαν ενδιαφέρουσες και ουσιαστικές προτάσεις. 
Πριν λίγες ημέρες ωστόσο, μιλώντας σε ένα ηρακλειώτικο ραδιόφωνο, παρενέβη ο πατέρας ενός εκ των θυμάτων των θανατηφόρων τροχαίων στον ΒΟΑΚ και δεσμεύτηκα απέναντι στη μνήμη του παιδιού του ότι θα κάνω ό,τι είναι ανθρωπίνως δυνατό, για να μην θρηνήσουμε άλλες ζωές στην άσφαλτο. 
Σας ζητώ λοιπόν ως Υπουργός, ως άνθρωπος πρώτα απ’ όλα, αλλά και ως τεχνικός να συγκαλέσετε άμεσα μία σύσκεψη με δική σας πρωτοβουλία, με όλους τους εμπλεκομένους φορείς και κυρίως στην περιφέρεια, όπως καλά είπατε λίγο πριν, με την παρουσίαση στελεχών και των εμπείρων τεχνικών του ΒΟΑΚ, ΟΔΕ ΒΟΑΚ και με θάρρος να εξετάσουμε και να βρούμε αναγκαίες λύσεις, άμεσα όμως, ξεφεύγοντας από τα πολλές φορές δυσβάσταχτα πρέπει της νομοθεσίας, λύσεις δηλαδή, κύριε Υπουργέ. 
Πρέπει να στείλουμε ένα μήνυμα, ότι υπάρχει η θέληση και η αποφασιστικότητα να σώσουμε έστω και μία ανθρώπινη ζωή. Ας μιλήσουμε απλά και πρακτικά, όπως εμείς οι μηχανικοί γνωρίζουμε, κύριε Καλογιάννη. Αν επιτρέψετε στους δεκάδες εμπλεκομένους «ειδικούς», να γνωμοδοτήσουν και να προτείνουν λύσεις, τότε πολύ φοβάμαι ότι θα χάσουμε πάλι την ουσία. Βεβαίως δεν υποτιμώ τους ανθρώπους αυτούς, τους επιστήμονες, όμως θα χάσουμε χρόνο. Θα χαθούν και πάλι κι άλλοι συμπολίτες μας στη μάχη της ασφάλτου, ενόσω εμείς ψάχνουμε εγκρίσεις και χρήματα από τα ταμεία του κράτους. 
Η επιστήμη του μηχανικού είναι για να εξυπηρετεί τον άνθρωπο, συνδυάζοντας πολλές φορές τα δύσκολα και τα ασυνδύαστα για κάποιους άλλους. 
Είμαι βέβαιος ότι και την ευαισθησία διαθέτετε, αλλά και την αποφασιστικότητα. Θα είμαστε δίπλα σας, κύριε Υπουργέ. Πάρτε πρωτοβουλίες. 
Ευχαριστώ.</Speech> 
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Κύριε Υπουργέ, έχετε το λόγο. 
<Parlmember>ΣΤΑΥΡΟΣ ΚΑΛΟΓΙΑΝΝΗΣ</Parlmember> (Αναπληρωτής Υπουργός Ανάπτυξης, Ανταγωνιστικότητας, Υποδομών, Μεταφορών και Δικτύων): Ευχαριστώ, κύριε Πρόεδρε. 
Κοιτάξτε να δείτε, το θέμα της οδικής ασφάλειας όχι μόνο στο βόρειο οδικό άξονα Κρήτης, αλλά σε όλο το εθνικό δίκτυο, αποτελεί μία από τις προτεραιότητες του Υπουργείου μας. Πρέπει να σας πω ότι στο πλαίσιο αυτό συγκροτήθηκε εκ νέου το Εθνικό Συμβούλιο Οδικής Ασφάλειας, το οποίο είχε να συνεδριάσει περίπου ενάμισι χρόνο. Έχουμε στενή συνεργασία με το Εθνικό Μετσόβιο Πολυτεχνείο, με τον καθηγητή, κ. Κανελαΐδη, ο οποίος είναι ειδικός, εμπειρογνώμων σε θέματα οδικής ασφάλειας. Εφαρμόζουμε την εθνική στρατηγική, η οποία προβλέπει πολύ συγκεκριμένους στόχους μέχρι το 2020 σε ό,τι αφορά την οδική ασφάλεια. 
Βεβαίως, επιτρέψτε μου να σας πω, αγαπητέ συνάδελφε, ότι στην Κρήτη, σε ό,τι αφορά όχι μόνο το βόρειο οδικό άξονα, αλλά θα έλεγα και το παράπλευρο δίκτυο, βρίσκονται σε εξέλιξη μέτρα τα οποία σκοπό έχουν την αναβάθμιση της οδικής ασφάλειας. Μπορώ ενδεικτικά να αναφέρω ορισμένα εξ αυτών, όπως είναι η κατασκευή αντιολισθηρών ταπήτων ανά τμήματα, η αντικατάσταση της σήμανσης οριζόντιας και κατακόρυφης, αντικατάσταση φθαρμένων στηθαίων ασφαλείας, βελτίωση επικλήσεων σε συγκεκριμένες οδικές καμπύλες, άμεση αντιμετώπιση μικροκατολισθήσεων, διευθέτηση του παράπλευρου δικτύου, όπου υπάρχει κι ούτω καθεξής. 
Για να δώσω ένα μέγεθος, έναν αριθμό, να σας πω ότι την τελευταία εξαετία έχουν διατεθεί για το βόρειο οδικό άξονα Κρήτης -αναφέρομαι μόνο στην οδική ασφάλεια, στην αναβάθμιση της οδικής ασφάλειας- 14 εκατομμύρια ευρώ. 
Συνεχίζουμε σε αυτήν την κατεύθυνση. Τα αποτελέσματα δεν μας ικανοποιούν ασφαλώς και είμαστε ανοικτοί σε κάθε καλοπροαίρετη πρόταση που κατατίθεται να τη συζητήσουμε και να την προχωρήσουμε περαιτέρω. 
Ευχαριστώ πολύ, κύριε Πρόεδρε.</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Και εμείς.
Η δεύτερη με αριθμό 4889/7-12-2012 ερώτηση δεύτερου κύκλου του Βουλευτή Ευβοίας του Συνασπισμού Ριζοσπαστικής Αριστεράς - Ενωτικού Κοινωνικού Μετώπου κ. Ευάγγελου Αποστόλου προς τον Υπουργό Οικονομικών, σχετικά με την εναρμόνιση της νομοθεσίας με την απόφαση της Ολομέλειας του Αρείου Πάγου για τη διαγραφή παρανόμως εγγραφεισών υποθηκών από την ΑΤΕ, δεν συζητείται λόγω κωλύματος του κυρίου Υπουργού και διαγράφεται.</ChairmanSpeech>
<Speech><Parlmember>ΕΥΑΓΓΕΛΟΣ ΑΠΟΣΤΟΛΟΥ</Parlmember>: Κύριε Πρόεδρε, μπορώ να έχω το λόγο για ένα λεπτό;</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Για ένα λεπτό, όπως έγινε και με τους προηγούμενους.</ChairmanSpeech>
<Speech><Parlmember>ΕΥΑΓΓΕΛΟΣ ΑΠΟΣΤΟΛΟΥ</Parlmember>: Κύριε Πρόεδρε, δεν διαμαρτύρομαι για την απουσία του Υπουργού Οικονομικών. Μας έχει συνηθίσει σε αυτήν τη λειτουργία του κοινοβουλευτικού ελέγχου η Κυβέρνηση. Διαμαρτύρομαι, διότι για το περιεχόμενο της ερώτησης, δηλαδή για τις παράνομα εγγραφείσες υποθήκες από την ΑΤΕ, οι οποίες μεταβιβάστηκαν είτε στον εκκαθαριστή -τα ξέρει ο κύριος Υπουργός Αγροτικής Ανάπτυξης και Τροφίμων, είναι απέναντί μου- είτε στην Τράπεζα Πειραιώς, εκεί, λοιπόν, υπάρχει συγκεκριμένη δέσμευση κατά τη συζήτηση στην κοινή συνεδρίαση της Επιτροπής Οικονομικών και της Επιτροπής Παραγωγής και Εμπορίου για τη διαδικασία ξεπουλήματος της ΑΤΕ. Ο Διοικητής της Τράπεζας της Ελλάδος και ο Υπουργός Οικονομικών δεσμεύθηκαν ότι σε σύντομο χρονικό διάστημα θα λύσουν αυτό το πρόβλημα, γιατί οι συγκεκριμένες υποθήκες έχουν εγγραφεί επιπλέον αυτών που προβλέπονταν από τις αντίστοιχες συμβάσεις. Μένει, λοιπόν, τώρα ένα τεράστιο ζήτημα που πρέπει να λυθεί άμεσα. 
Η ερώτηση αυτή πηγαίνει από Υπουργό σε Υπουργό. Εγώ ο ίδιος την καταθέτω στον κύριο Υπουργό Αγροτικής Ανάπτυξης. Δήλωσε αναρμόδιος και δεν μου απάντησε. Εδώ βέβαια δεν τον είχαν ενημερώσει που ξεπούλησαν την Αγροτική Τράπεζα, θα άφηνε τώρα το Υπουργείο Οικονομικών να χειριστεί ο Υπουργός Αγροτικής Ανάπτυξης το συγκεκριμένο ζήτημα; Ο Υπουργός Οικονομικών δεν απαντά και πρέπει να λυθεί το πρόβλημα, γιατί άρχισαν οι διαδικασίες πλειστηριασμών τόσο από τον εκκαθαριστή για να πάνε στο ΤΑΥΠΕΔ -τα γνωρίζετε, τα γνωρίζει η Βουλή- όσο και από την Τράπεζα Πειραιώς. Πρέπει να λυθεί. Αυτό έχω να πω μόνο.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Κατανοητό. Όπως είπα και πριν στον κ. Κεγκέρογλου, θα το μεταφέρω στη Διάσκεψη των Προέδρων. Βέβαια, επειδή κανείς δεν μπορεί να ξέρει την αιτία του κωλύματος ή το κώλυμα το ίδιο, πρέπει πάντως να σημειώσω ότι ειδικά ο Υπουργός Οικονομικών δεν μας τιμάει συχνά με την παρουσία του.</ChairmanSpeech> 
<Speech><Parlmember>ΕΥΑΓΓΕΛΟΣ ΑΠΟΣΤΟΛΟΥ</Parlmember>: Επαναλαμβάνεται, κύριε Πρόεδρε.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Και ίσως ο Υπουργός Γεωργίας που είναι εδώ θα μπορούσε να κάνει κάποια προσπάθεια, εφόσον το θέμα είναι όπως το θέτει ο κ. Αποστόλου, δηλαδή είναι επείγον θέμα. 
Αν μπορείτε και εσείς, να πάρετε τον Υπουργό και να λυθεί το θέμα. Διαφορετικά, κύριε Αποστόλου, η δυνατότητά σας απλώς είναι να επαναφέρετε το ερώτημα.</ChairmanSpeech>
<Speech><Parlmember>ΑΘΑΝΑΣΙΟΣ ΤΣΑΥΤΑΡΗΣ</Parlmember> (Υπουργός Αγροτικής Ανάπτυξης και Τροφίμων): Εάν θέλετε, μπορώ να απαντήσω.</Speech>
<Speech><Parlmember>ΣΟΦΙΑ ΒΟΥΛΤΕΨΗ</Parlmember>: Θέλει να απαντήσει ο Υπουργός.</Speech> 
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Δεν προβλέπεται. Ας το αφήσουμε. Εγώ το είπα, επειδή είπε ο κ. Αποστόλου ότι έχει κάνει ερώτηση και στον Υπουργό, αλλά δεν είχε αρμοδιότητα. 
Κυρίες και κύριοι συνάδελφοι, ολοκληρώθηκε η συζήτηση των αναφορών και ερωτήσεων.</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Κυρίες και κύριοι συνάδελφοι, εισερχόμεθα στην ημερήσια διάταξη της
ΝΟΜΟΘΕΤΙΚΗΣ ΕΡΓΑΣΙΑΣ
Ψήφιση στο σύνολο του σχεδίου νόμου του Υπουργείου Υγείας: «Κύρωση της Πράξης Νομοθετικού Περιεχομένου «Ρυθμίσεις για την αντιμετώπιση των εξαιρετικά επειγουσών και απρόβλεπτων αναγκών του κοινωφελούς, μη κερδοσκοπικού ιδρύματος με την επωνυμία «ΚΟΙΝΩΦΕΛΕΣ ΙΔΡΥΜΑ ΕΡΡΙΚΟΣ ΝΤΥΝΑΝ» » και άλλες διατάξεις». 
Ο Υπουργός Υγείας, κ. Ανδρέας Λυκουρέντζος, έχει ζητήσει το λόγο για κάποιες νομοτεχνικές βελτιώσεις.
Ορίστε, κύριε Υπουργέ.</ChairmanSpeech>
<Speech><Parlmember>ΑΝΔΡΕΑΣ ΛΥΚΟΥΡΕΝΤΖΟΣ</Parlmember> (Υπουργός Υγείας): Ευχαριστώ, κύριε Πρόεδρε.
Έκανα δεκτή τροπολογία των συναδέλφων του ΣΥΡΙΖΑ προχθές στη συζήτηση του νομοσχεδίου αλλά είναι αναγκαία η λεκτική αναδιατύπωση της τροπολογίας σε ένα σημείο. 
Έτσι, λοιπόν, το άρθρο έκτο όπως προστέθηκε στο σχέδιο νόμου: «Κύρωση της Πράξης Νομοθετικού Περιεχομένου «Ρυθμίσεις για την αντιμετώπιση των εξαιρετικά επειγουσών και απρόβλεπτων αναγκών του κοινωφελούς, μη κερδοσκοπικού ιδρύματος με την επωνυμία «ΚΟΙΝΩΦΕΛΕΣ ΙΔΡΥΜΑ ΕΡΡΙΚΟΣ ΝΤΥΝΑΝ» » και άλλες διατάξεις» αντικαθίσταται ως εξής: «Στην παράγραφο 1 του άρθρου 15 του ν. 2920/2001 (ΦΕΚ 131 Α΄) προστίθεται περίπτωση η) ως εξής: «η) τη νόσο του ινσουλινοεξαρτώμενου νεανικού διαβήτη τύπου 1»».
Ευχαριστώ κύριε Πρόεδρε.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Παρακαλώ, να καταχωριστεί στα Πρακτικά και να διανεμηθεί στους συναδέλφους.
(Στο σημείο αυτό ο Υπουργός Υγείας κ. Ανδρέας Λυκουρέντζος καταθέτει για τα Πρακτικά την προαναφερθείσα νομοτεχνική βελτίωση η οποία έχει ως εξής:
(Να μπει η σελ. 54)</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Ερωτάται το Σώμα: Γίνεται δεκτό το νομοσχέδιο του Υπουργείου Υγείας ως διενεμήθη και με τη νομοτεχνική βελτίωση του κυρίου Υπουργού και στο σύνολο;</ChairmanSpeech>
<Speech><Parlmember>ΠΟΛΛΟΙ ΒΟΥΛΕΥΤΕΣ</Parlmember>: Δεκτό, δεκτό.</Speech>
<Speech><Parlmember>ΝΙΚΟΛΑΟΣ ΜΩΡΑΪΤΗΣ</Parlmember>: Κατά πλειοψηφία.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Το νομοσχέδιο έγινε δεκτό ως διενεμήθη και με τη νομοτεχνική βελτίωση του κυρίου Υπουργού και στο σύνολο κατά πλειοψηφία.
Συνεπώς το νομοσχέδιο του Υπουργείου Υγείας: «Κύρωση της Πράξης Νομοθετικού Περιεχομένου «Ρυθμίσεις για την αντιμετώπιση των εξαιρετικά επειγουσών και απρόβλεπτων αναγκών του κοινωφελούς, μη κερδοσκοπικού ιδρύματος με την επωνυμία «ΚΟΙΝΩΦΕΛΕΣ ΙΔΡΥΜΑ ΕΡΡΙΚΟΣ ΝΤΥΝΑΝ» » και άλλες διατάξεις», έγινε δεκτό κατά πλειοψηφία, σε μόνη συζήτηση, επί της αρχής, των άρθρων και του συνόλου και έχει ως εξής:
(Να καταχωριστεί το κείμενο του νομοσχεδίου σελ. 55α)</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Παρακαλώ το Σώμα να εξουσιοδοτήσει το Προεδρείο για την υπ’ ευθύνη του επικύρωση των Πρακτικών της σημερινής συνεδρίασης ως προς την ψήφιση στο σύνολο του παραπάνω νομοσχεδίου.</ChairmanSpeech>
<Speech><Parlmember>ΟΛΟΙ ΟΙ ΒΟΥΛΕΥΤΕΣ</Parlmember>: Μάλιστα, μάλιστα.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Το Σώμα παρέσχε τη ζητηθείσα εξουσιοδότηση.
Μόνη συζήτηση επί της αρχής, των άρθρων και του συνόλου του σχεδίου νόμου του Υπουργείου Αγροτικής Ανάπτυξης και Τροφίμων: «Συμφωνία μεταξύ του Υπουργείου Αγροτικής Ανάπτυξης και Τροφίμων της Ελληνικής Δημοκρατίας και της Γενικής Διοίκησης Επιθεώρησης Ποιότητας, Ελέγχου και Καραντίνας της Λαϊκής Δημοκρατίας της Κίνας για τη συνεργασία σε θέματα ποιότητας, υγιεινής και ασφάλειας αγροτικών προϊόντων και τροφίμων».
Το νομοσχέδιο αυτό ψηφίστηκε στη Διαρκή Επιτροπή κατά πλειοψηφία. Εισάγεται προς συζήτηση στη Βουλή με τη διαδικασία του άρθρου 108 του Κανονισμού της Βουλής, δηλαδή μπορούν να λάβουν το λόγο όσοι έχουν αντίρρηση επί της κυρώσεως αυτής της συμφωνίας.
Το λόγο έχει ο κ. Μπούκουρας.
Σας αρκούν τρία λεπτά, κύριε Μπούκουρα;</ChairmanSpeech>
<Speech><Parlmember>ΕΥΣΤΑΘΙΟΣ ΜΠΟΥΚΟΥΡΑΣ</Parlmember>: Ναι, κύριε Πρόεδρε. Ευχαριστώ πάρα πολύ.
Κύριε Πρόεδρε, κατατίθεται σήμερα στην Ολομέλεια προς κύρωση μία συμφωνία της χώρας μας με την Κίνα που αφορά τον τομέα των αγροτικών προϊόντων και τροφίμων που υπεγράφη τον Μάιο του 2011. Οποιαδήποτε συμφωνία η οποία κινείται στην κατεύθυνση της ενίσχυσης και της αύξησης των εξαγόμενων προϊόντων, ιδιαίτερα της πρωτογενούς παραγωγής, που ενισχύει τη διακρατική συνεργασία στον τομέα της πιστοποίησης και του ελέγχου των εισαγόμενων και εξαγόμενων προϊόντων είναι κάτι θετικό, πόσω μάλλον όταν αυτή η συμφωνία γίνεται με την Κίνα, μία χώρα με τεράστια αγορά, η οποία αναπτύσσεται με γοργούς ρυθμούς, χώρα που διατηρεί ιστορικά φιλικές σχέσεις με τη χώρα μας.
Η ουσία όμως, κύριε Πρόεδρε, εντοπίζεται στο περιεχόμενο της κάθε συμφωνίας και όχι στον τίτλο της. Πρέπει να εξετάσουμε κατά πόσον η συμφωνία μπορεί να πετύχει τους στόχους που θέτει, στόχους που πρέπει να αφορούν την προώθηση των ελληνικών συμφερόντων είτε είναι η αύξηση των εξαγωγών στον τομέα αυτό είτε η καλύτερη πιστοποίηση και ο έλεγχος των σχετικών προϊόντων που εισάγονται ή εξάγονται στη χώρα αυτή. Το περιεχόμενο της συμφωνίας το κρίνουμε μη ικανοποιητικό. Καθορίζει ένα πολύ γενικό πλαίσιο συνεργασίας στον τομέα αυτό. Δεν τίθενται συγκεκριμένοι στόχοι, δεν προνοεί συγκεκριμένο χρονοδιάγραμμα κινήσεων. Περισσότερο παραπέμπει σε ευχολόγιο παρά σε συμφωνία με περιεχόμενο και στόχους. Δεν μας έπεισε ο Υπουργός ότι η συμφωνία αυτή εξυπηρετεί κάποια σκοπιμότητα, ότι θα φέρει κάποια αποτελέσματα αμέσως ή έστω σε βάθος χρόνου. 
Υπήρξαν και παλαιότερες σχετικές συμφωνίες με την Κίνα, όπως το μνημόνιο συνεργασίας του 2002 για θέματα εξαγωγών. Ποιο το αποτέλεσμα; Κανένα. Πού είναι οι μεγάλες εξαγωγές στην Κίνα σε αγροτικά προϊόντα; Πουθενά. Εξέφρασε ο Υπουργός την ικανοποίησή του στην επιτροπή για τη θετική εξέλιξη του εμπορικού ισοζυγίου με την Κίνα στον τομέα των αγροτικών προϊόντων, μα η εξέλιξη αυτή οφείλεται στη μείωση της εσωτερικής κατανάλωσης και εσωτερικής ζήτησης που μείωσε την ανάγκη για σχετικές εισαγωγές. Γενικά δεν οφείλεται σε κάποια σημαντική αύξηση των σχετικών εξαγωγών. 
Δεν πιστεύουμε ότι η συμφωνία θα φέρει κάποιο θετικό αποτέλεσμα. Είναι ακόμη μια συμφωνία χαμηλής πολιτικής από αυτές που αρέσκονται να υπογράφουν οι μνημονιακές κυβερνήσεις τα τελευταία χρόνια για να ρίχνουν στάχτη στα μάτια των Ελλήνων. Θεωρούμε πως αυτή η συμφωνία αποτελεί ακόμη μια προσπάθεια της συγκυβέρνησης να εξαπατήσει τους Έλληνες αγρότες λέγοντας: «Να, εμείς κλείσαμε σημαντική συμφωνία με την Κίνα. Θα αυξηθούν οι εξαγωγές αγροτικών προϊόντων, θα τονωθεί η πρωτογενής παραγωγή, θα ενισχυθεί η ελληνική αγροτιά». Πάτε να εξαπατήσετε τον Έλληνα πολίτη πως κάνετε κινήσεις που θα φέρουν ανάπτυξη, αύξηση της παραγωγής, κινήσεις που θα μας βγάλουν από την ύφεση και θα έρθουν καλύτερες ημέρες, όλα αυτά με μια συμφωνία που δεν έχει ούτε στόχους ούτε χρονοδιάγραμμα ούτε τίποτε. 
Η Χρυσή Αυγή δεν θα παίξει το ρόλο του κομπάρσου στο έργο που ανεβάζει η συγκυβέρνηση, έργο που περιλαμβάνει συμφωνίες με ωραίους τίτλους, λόγο για ανάπτυξη, εξαγωγές, παραγωγή αλλά από ουσία μηδέν, τίποτα. Η συμφωνία έχει καθαρά επικοινωνιακό χαρακτήρα. Εξυπηρετεί την εικόνα της συγκυβέρνησης και τίποτα άλλο.
Καταψηφίζουμε τη συμφωνία, κύριε Πρόεδρε. Δεν θα συνηγορήσουμε σε πρακτικές αποπροσανατολισμού και εξαπάτησης του ελληνικού λαού.
Ευχαριστώ πολύ.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Ευχαριστούμε και εμείς.</ChairmanSpeech>
<Speech><Parlmember>ΕΥΑΓΓΕΛΟΣ ΑΠΟΣΤΟΛΟΥ</Parlmember>: Κύριε Πρόεδρε, ζητώ το λόγο.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Για αυτήν τη σύμβαση;</ChairmanSpeech>
<Speech><Parlmember>ΕΥΑΓΓΕΛΟΣ ΑΠΟΣΤΟΛΟΥ</Parlmember>: Ναι, κύριε Πρόεδρε.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Ορίστε, κύριε συνάδελφε, έχετε το λόγο για ένα λεπτό.</ChairmanSpeech>
<Speech><Parlmember>ΕΥΑΓΓΕΛΟΣ ΑΠΟΣΤΟΛΟΥ</Parlmember>: Συμφωνούμε με τη σύμβαση. Αλλά, κύριε Πρόεδρε, η σημερινή μέρα ήταν μέρα που ήρθε ο αγροτικός κόσμος στη Βουλή. Όλα τα κόμματα άκουσαν τους αγρότες, άκουσαν τις αγωνίες τους. Και επειδή είναι εδώ ο κύριος Υπουργός, μήπως έστω να μας πει μια κουβέντα; Διότι, η αγωνία των αγροτών για το αύριο, για τη γη τους, για την περιουσία τους με αυτά που βλέπουν να έρχονται από το μνημόνιο, από τον προϋπολογισμό -σας είπα προηγούμενα για την Τράπεζα Πειραιώς, για το ΤΑΙΠΕΔ- πρέπει να απαντηθεί.
Και εμείς, τουλάχιστον, από τη δική μας πλευρά κάνουμε όλες τις προσπάθειες για να συμπαρασταθούμε. Να δούμε και την Κυβέρνηση. Μάλιστα καλούμε και τον κ. Σαμαρά εδώ στη Βουλή να έρθει επιτέλους.</Speech> 
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Αυτό, όμως, είναι τώρα εκτός της συγκεκριμένης συμφωνίας, εκτός της συγκεκριμένης σύμβασης. Η Κυβέρνηση μπορεί να κάνει αυτό το οποίο θεωρεί ότι πρέπει να κάνει.</ChairmanSpeech> 
<Speech><Parlmember>ΕΥΑΓΓΕΛΟΣ ΑΠΟΣΤΟΛΟΥ</Parlmember>: Εάν μπορεί, κύριε Πρόεδρε, ο κύριος Υπουργός…</Speech>
 ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Όχι προχωρούμε.
Κηρύσσεται περαιωμένη η συζήτηση επί της αρχής…</ChairmanSpeech>
<Speech><Parlmember>ΑΘΑΝΑΣΙΟΣ ΤΣΑΥΤΑΡΗΣ</Parlmember> (Υπουργός Αγροτικής Ανάπτυξης και Τροφίμων): Κύριε Πρόεδρε, ζητώ το λόγο.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Πρέπει να ολοκληρωθεί η συζήτηση. Είναι εκτός της ημερήσιας διάταξης, εκτός του θέματος που συζητούμε. Είμαστε σε διαδικασία ψηφοφορίας.
Κηρύσσεται περαιωμένη η συζήτηση επί της αρχής, των άρθρων και του συνόλου του σχεδίου νόμου του Υπουργείου Αγροτικής Ανάπτυξης και Τροφίμων «Συμφωνία μεταξύ του Υπουργείου Αγροτικής Ανάπτυξης και Τροφίμων της Ελληνικής Δημοκρατίας και της Γενικής Διοίκησης Επιθεώρησης Ποιότητας, Ελέγχου και Καραντίνας της Λαϊκής Δημοκρατίας της Κίνας για τη συνεργασία σε θέματα ποιότητας, υγιεινής και ασφάλειας αγροτικών προϊόντων και τροφίμων».
Ερωτάται το Σώμα: Γίνεται δεκτό το νομοσχέδιο;</ChairmanSpeech>
<Speech><Parlmember>ΠΟΛΛΟΙ ΒΟΥΛΕΥΤΕΣ</Parlmember>: Δεκτό, δεκτό.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Συνεπώς το νομοσχέδιο του Υπουργείου Αγροτικής Ανάπτυξης και Τροφίμων «Συμφωνία μεταξύ του Υπουργείου Αγροτικής Ανάπτυξης και Τροφίμων της Ελληνικής Δημοκρατίας και της Γενικής Διοίκησης Επιθεώρησης Ποιότητας, Ελέγχου και Καραντίνας της Λαϊκής Δημοκρατίας της Κίνας για τη συνεργασία σε θέματα ποιότητας, υγιεινής και ασφάλειας αγροτικών προϊόντων και τροφίμων», έγινε δεκτό κατά πλειοψηφία σε μόνη συζήτηση, επί της αρχής, των άρθρων και του συνόλου και έχει ως εξής:
(Να καταχωρισθεί το κείμενο του νομοσχεδίου σελ. 62α)</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Προχωρούμε.
Μόνη συζήτηση επί της αρχής, των άρθρων και του συνόλου του σχεδίου νόμου του Υπουργείου Ανάπτυξης, Ανταγωνιστικότητας, Υποδομών, Μεταφορών και Δικτύων: «Κύρωση της Συμφωνίας μεταξύ του Υπουργείου Υποδομών, Μεταφορών και Δικτύων της Ελληνικής Δημοκρατίας και του Υπουργείου Μεταφορών και Επικοινωνιών της Ουκρανίας για συνεργασία στους τομείς των Ταχυδρομείων και Τηλεπικοινωνιών».
Το νομοσχέδιο αυτό ψηφίστηκε στη Διαρκή Επιτροπή κατά πλειοψηφία. Εισάγεται για συζήτηση στη Βουλή με τη διαδικασία του άρθρου 108 του Κανονισμού της Βουλής, δηλαδή μπορούν να λάβουν το λόγο όσοι έχουν αντίρρηση επί της κυρώσεως αυτής της συμφωνίας.
Θέλει κάποιος συνάδελφος να λάβει το λόγο;</ChairmanSpeech>
<Speech><Parlmember>ΗΛΙΑΣ ΠΑΝΑΓΙΩΤΑΡΟΣ</Parlmember>: Εγώ, κύριε Πρόεδρε.</Speech>
<Speech><Parlmember>ΝΙΚΟΛΑΟΣ ΜΩΡΑΪΤΗΣ</Parlmember>: Εγώ, κύριε Πρόεδρε.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Συγγνώμη, κύριοι συνάδελφοι, απλά για να γίνει κατανοητό, η συζήτηση όπως βλέπετε γίνεται με βάση το συγκεκριμένο άρθρο. Δεν έχουμε την ευχέρεια να πάμε σε άλλου είδους διαδικασία.
Ορίστε, κύριε Παναγιώταρε, έχετε το λόγο.</ChairmanSpeech>
<Speech><Parlmember>ΗΛΙΑΣ ΠΑΝΑΓΙΩΤΑΡΟΣ</Parlmember>: Ευχαριστώ, κύριε Πρόεδρε.
Στην επιτροπή είχαμε δηλώσει «παρών», γιατί το συγκεκριμένο θέμα το θεωρούμε εντελώς ανούσιο και χωρίς κανένα ενδιαφέρον. Θέλουμε να δηλώσουμε ότι το καταψηφίζουμε σήμερα. Διότι, δεν είναι δυνατόν σε μία περίοδο που η χώρα καταστρέφεται, βρίσκεται σε μια κοινωνική και οικονομική καταστροφή, εμείς να συζητάμε για συνεργασία των δύο χώρων στο τομέα του φιλοτελισμού.
Έχουμε πολύ σοβαρότερα θέματα να συζητήσουμε, όπως άμα υπήρχε λόγος με την εν λόγω χώρα, την Ουκρανία όπως είναι το τέταρτο αερόστρωμνα τύπου Zubr, του οποίου η παράδοση εκκρεμεί εδώ και χρόνια από την Ουκρανία προς την Ελλάδα ή άλλα πολύ σοβαρότερα ζητήματα.
Ευχαριστώ.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Ευχαριστούμε και εμείς.
Το λόγο έχει ο κ. Μωραΐτης.</ChairmanSpeech>
<Speech><Parlmember>ΝΙΚΟΛΑΟΣ ΜΩΡΑΪΤΗΣ</Parlmember>: Κύριε Πρόεδρε, εμείς καταψηφίζουμε το παρόν νομοσχέδιο, τη σύμβαση μεταξύ της χώρας μας και της Ουκρανίας, η οποία υπογράφτηκε το 2009. Όπως είπαμε και στην αρμόδια επιτροπή, η διαφωνία μας είναι ότι στο άρθρο 2 του σχεδίου νόμου όπου δίνεται η δυνατότητα και παραδίδονται, πραγματικά, οι τηλεπικοινωνίες στην κερδοφορία του μεγάλου κεφαλαίου.
Εμείς θεωρούμε ότι είναι κοινωνικό αγαθό και όχι εμπόρευμα και ότι είναι κλάδος στρατηγικής και εθνικής σημασίας για τη χώρα μας. Και τα ταχυδρομεία και ο ΟΤΕ και οι υπόλοιπες επιχειρήσεις πρέπει να πάψουν κατά τη γνώμη μας να είναι περιουσία των κεφαλαιοκρατών. Πρέπει να είναι λαϊκή περιουσία και μέσα από κεντρικό σχεδιασμό και λαϊκό έλεγχο να λειτουργούν για την ικανοποίηση των σύγχρονων λαϊκών αναγκών και να μην παραδίδονται στους επιχειρηματίες.
Γι’ αυτόν το λόγο καταψηφίζουμε το παρόν σχέδιο νόμου.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Κηρύσσεται περαιωμένη η συζήτηση επί της αρχής, των άρθρων και του συνόλου του σχεδίου νόμου του Υπουργείου Ανάπτυξης, Ανταγωνιστικότητας, Υποδομών, Μεταφορών, και Δικτύων: «Κύρωση της Συμφωνίας μεταξύ του Υπουργείου Υποδομών, Μεταφορών και Δικτύων της Ελληνικής Δημοκρατίας και του Υπουργείου Μεταφορών και Επικοινωνιών της Ουκρανίας για συνεργασία στους τομείς των Ταχυδρομείων και Τηλεπικοινωνιών».
Ερωτάται το Σώμα: Γίνεται δεκτό το νομοσχέδιο;</ChairmanSpeech>
<Speech><Parlmember>ΠΟΛΛΟΙ ΒΟΥΛΕΥΤΕΣ</Parlmember>: Δεκτό, δεκτό.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Συνεπώς το νομοσχέδιο του Υπουργείου Ανάπτυξης, Ανταγωνιστικότητας, Μεταφορών, Υποδομών και Δικτύων: «Κύρωση της Συμφωνίας μεταξύ του Υπουργείου Υποδομών, Μεταφορών και Δικτύων της Ελληνικής Δημοκρατίας και του Υπουργείου Μεταφορών και Επικοινωνιών της Ουκρανίας για συνεργασία στους τομείς των Ταχυδρομείων και Τηλεπικοινωνιών», έγινε δεκτό κατά πλειοψηφία σε μόνη συζήτηση, επί της αρχής, των άρθρων και του συνόλου και έχει ως εξής:
(Να καταχωρισθεί το κείμενο του νομοσχεδίου σελ. 66α)</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Προχωρούμε στην τελευταία αντίστοιχη σύμβαση.
Μόνη συζήτηση επί της αρχής, των άρθρων και του συνόλου του σχεδίου νόμου του Υπουργείου Περιβάλλοντος, Ενέργειας και Κλιματικής Αλλαγής, «Κύρωση του Μνημονίου Κατανόησης στον Τομέα των Δασών μεταξύ της Κυβέρνησης της Ελληνικής Δημοκρατίας και της Κυβέρνησης της Δημοκρατίας της Τουρκίας».
Το νομοσχέδιο αυτό ψηφίστηκε στη Διαρκή Επιτροπή κατά πλειοψηφία. Εισάγεται προς συζήτηση στη Βουλή με τη διαδικασία του άρθρου 108 του Κανονισμού της Βουλής, δηλαδή μπορούν να λάβουν το λόγο όσοι έχουν αντίρρηση επί της κυρώσεως αυτής της συμφωνίας.
Θέλει κάποιος συνάδελφος να λάβει το λόγο;
Υπάρχουν αρκετοί συνάδελφοι. 
Το λόγο έχει ο κ. Κουίκ.</ChairmanSpeech>
<Speech><Parlmember>ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΙΚ</Parlmember>: Κύριε Πρόεδρε, θα μιλήσω λίγο αργότερα. Δεν θέλω να μιλήσω τώρα. Απλά και μόνο θέλω να πω ότι εδώ έχουμε ένα ζήτημα, του γιατί να θέσετε αυτό το συγκεκριμένο άρθρο για τη συζήτηση του νομοσχεδίου, αυτής της κύρωσης, όταν η εισηγήτρια μας θέλει να αναπτύξει κανονικά με βάση το χρόνο που είχαμε σε αντίστοιχο θέμα την περασμένη εβδομάδα με τα δεκαπέντε λεπτά που δικαιούται και ο κοινοβουλευτικός εκπρόσωπος με τα δώδεκα λεπτά.</Speech> 
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Διότι, είναι το θέμα του άρθρου 8.</ChairmanSpeech>
<Speech><Parlmember>ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΙΚ</Parlmember>: Σας παρακαλώ πολύ να μην πάμε πάλι σε ταχύρυθμες διαδικασίες . Να γίνει μια κανονική συζήτηση στη Βουλή γιατί είναι ένα πάρα πολύ σημαντικό θέμα, την ώρα που μας απειλεί ο κύριος Αντιπρόεδρος της τουρκικής κυβέρνησης για  το θέμα των ιμάμηδων. Με συγχωρείτε πολύ, δεν είναι απλό. Εδώ πλέον αρχίζει να αναπτύσσεται ένα άλλο πολιτικό πλαίσιο κουβέντας.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Όπως γνωρίζετε, η διαδικασία με την οποία συζητούνται τα νομοσχέδια αποφασίζεται στην Διάσκεψη των Προέδρων. Βεβαίως, το Σώμα μπορεί να αποφασίσει όπως θέλει. Απλώς για την πρακτική διευκόλυνση, θα ήταν καλύτερο να έχει προηγηθεί μια συμφωνία, μια συνεννόηση με το Προεδρείο ούτως ώστε αυτήν τη στιγμή να είχαμε ήδη μια νέα απόφαση.
Η επιλογή, δηλαδή, να ψηφιστεί με το άρθρο 108, ήταν απόφαση της Διάσκεψης των Προέδρων. Αυτή υλοποιεί το Προεδρείο τώρα.
Εγώ λέω το εξής. Εάν δεν έχετε αντίρρηση, να μιλήσουν όλοι οι συνάδελφοι σε περιορισμένο όμως χρόνο δύο ή τριών λεπτών, να κατατεθούν οι απόψεις .</ChairmanSpeech>
<Speech><Parlmember>ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΙΚ</Parlmember>: Καλώς. Με την ανοχή σας.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>):  Με ανοχή, ναι. Αλλά να μην πάμε σε άλλη διαδικασία, διότι πρέπει να υπάρξει μια διαδικασία ψηφοφορίας του Σώματος, να διακόψουμε κλπ.</ChairmanSpeech>
<Speech><Parlmember>ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΙΚ</Parlmember>: Σας παρακαλώ, κύριε Πρόεδρε, ως κοινοβουλευτικός σε αυτήν τη συζήτηση επιθυμώ να λάβω αργότερα το λόγο.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>):  Ευχαρίστως…! Μένουμε όμως στη διαδικασία του άρθρου 108.
Το λόγο έχει η κ. Μακρή.</ChairmanSpeech>
<Speech><Parlmember>ΡΑΧΗΛ ΜΑΚΡΗ</Parlmember>: Κύριε Πρόεδρε, θα σας παρακαλούσα να μου δώσετε περισσότερο χρόνο. Νομίζω ότι είμαστε δύο κατά αυτής της συμφωνίας, η Χρυσή Αυγή και εμείς. Θα ήθελα να μου επιτρέψετε να το αναπτύξω, γιατί είναι πάρα πολύ σοβαρό και δεν μπορώ να το αναπτύξω στα τρία λεπτά.</Speech> 
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Ή θα συνεχίσουμε τη διαδικασία του άρθρου 108, όπου η ευχέρεια που έχω είναι να σας δώσω κάποιο χρόνο γύρω στα τρία λεπτά ή να πάμε σε άλλη διαδικασία. Εάν επιμείνετε να πάμε σε άλλη διαδικασία, θα πρέπει να διακόψουμε, να γίνει ψηφοφορία του Σώματος κ.λπ..
(Θόρυβος στην Αίθουσα)</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Αυτό είπα. Πρέπει όμως να υπάρξει αμοιβαία κατανόηση.</ChairmanSpeech>
<Speech><Parlmember>ΡΑΧΗΛ ΜΑΚΡΗ</Parlmember>: Κύριε Πρόεδρε, πρόκειται για την κύρωση του μνημονίου συνεργασίας για την προστασία των δασών, μεταξύ της Ελληνικής Κυβέρνησης και της Τουρκικής Δημοκρατίας. Το θέμα είναι πάρα πολύ σοβαρό. Είναι θέμα το οποίο εμπίπτει και σε θέματα εθνικής κυριαρχίας και νομίζω ότι δεν θα ήταν κάτι σπουδαίο να πάρω περισσότερο χρόνο από τα τρία λεπτά.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Δεν τίθεται έτσι το θέμα. Κανείς δεν αμφισβητεί τη σοβαρότητα του θέματος. Αναπτύξτε της θέσεις σας. 
Παρακαλώ, συνεχίστε, κυρία Μακρή.</ChairmanSpeech>
<Speech><Parlmember>ΡΑΧΗΛ ΜΑΚΡΗ</Parlmember>: Το Ελληνικό Κοινοβούλιο έρχεται σήμερα να επικυρώσει το μνημόνιο κατανόησης στον τομέα των δασών μεταξύ της Κυβέρνησης της Ελληνικής Δημοκρατίας και της Δημοκρατίας της Τουρκίας που υπέγραψε η Κυβέρνηση το 2010.
Όπως τονίσαμε και στη συζήτηση στην επιτροπή, αυτό που φαινομενικά αποτελεί ένα αθώο ευχολόγιο συνεργασίας δύο κρατών μπορεί να αποδειχθεί εργαλείο αμφισβήτησης της εθνικής μας κυριαρχίας στα χέρια της τουρκικής διπλωματίας.
Ο κίνδυνος αυτός εδράζεται στην ολιγωρία της Κυβέρνησης να ασχοληθεί σοβαρά με το θέμα των δασών και των δασικών εκτάσεων στην ιστορία της τουρκικής διπλωματίας.
Πιο συγκεκριμένα, η Κυβέρνησή σας, για λόγους που μόνο εσείς γνωρίζετε, παρουσιάζεται απρόθυμη να ολοκληρώσει το Κτηματολόγιο και αντί να προβαίνει σε ενέργειες που θα συμβάλουν στην ταχύτερη και αδιαμφισβήτητη οριοθέτηση των δασών και των δασικών εκτάσεων, ο κύριος Υπουργός φέρεται να δηλώνει ότι πρέπει να ξαναορίσουμε με γενναιότητα τι είναι δάσος. Εάν δεν ξέρετε ούτε καν τον ορισμό του δάσους, πώς προβαίνετε σε διεθνείς συνεργασίες για την προστασία του; Είναι πραγματικά άξιον απορίας!
Η αναφορά στο Κτηματολόγιο δεν είναι τυχαία, γιατί σας υπενθυμίζουμε ότι η κρίση των Ιμίων και οι τουρκικές διεκδικήσεις για «γκρίζες ζώνες» στο Αιγαίο ξεκίνησαν σε διπλωματικό επίπεδο από τη ρηματική διακήρυξη του τουρκικού πρακτορείου εξωτερικών στην Πρεσβεία στην Άγκυρα στις 29 Σεπτεμβρίου του 1995.
Η συγκεκριμένη τουρκική ρηματική διακοίνωση γνωστοποιούσε στην Ελλάδα ότι τα Ίμια είναι τουρκικά, γιατί έχουν καταχωρηθεί στο Κτηματολόγιο Mπουγκλά του Νομού Μπόντρουμ, δηλαδή, Αλικαρνασσού. Ελπίζω να το γνωρίζατε, και αν όχι, οφείλατε λόγω της θέσης σας.
Επομένως, τι μας βεβαιώνει ότι αν έρθουν στη χώρα μας Τούρκοι υποτιθέμενοι εθελοντές ή και εμπειρογνώμονες και αναλάβουν τη δασοπροστασία των νησιών του Ανατολικού Αιγαίου ή της Θράκης, δεν θα γίνει κάτι ώστε να δούμε αυτές τις περιοχές στο τουρκικό κτηματολόγιο; Τη στιγμή που εσείς πασχίζετε να βρείτε τον ορισμό του δάσους δεν θα μπορείτε να αντιτάξετε το Κτηματολόγιο, γιατί δεν θα είναι ακόμη έτοιμο.
Δυστυχώς, η τουρκική πολιτική διεκδικήσεων είναι οργανωμένη και έχει μακροπρόθεσμο ορίζοντα. Δεν συγκρίνεται σε καμμία περίπτωση με τη δική σας, η οποία σας οδήγησε να μην κάνετε καν αίτηση στο Ταμείο Αλληλεγγύης της Ευρωπαϊκής Ένωσης για την αποκατάσταση των καταστροφών που προκλήθηκαν στη Χίο από την πύρινη λαίλαπα που κατέστρεψε την οικονομία και τον φυσικό περιβαλλοντικό πλούτο του νησιού. Για να μην εξετάσουμε βέβαια και τις δηλώσεις του πρώην Πρωθυπουργού της Τουρκίας, του κ. Γιλμάζ, για αντίποινα στα ελληνικά δάση. Γιατί αν τις εξετάσουμε, θα διαπιστώσουμε πόση σημασία δίνουν οι γείτονες στην προστασία των ελληνικών δασικών εκτάσεων. Θα κατανοήσουμε, λοιπόν, πόσο θέλουν να βοηθήσουν, ειδικά τώρα που η χώρα πλήττεται από τη δημοσιονομική αποδιοργάνωση που επέφεραν τα μνημόνια της υποτιθέμενης σωτηρίας μας.
Συνοψίζοντας, λοιπόν, καλούμαστε να κυρώσουμε ένα μνημόνιο για την προστασία των δασών, ενώ η Κυβέρνηση μέσω του αρμόδιου Υπουργού της δεν ξέρει τι είναι δάσος και μας καλεί να το ξαναορίσουμε με γενναιότητα. 
Παράλληλα, δεν φαίνεται να σας ενδιαφέρουν οι κοινοτικοί πόροι, γιατί δεν ασχοληθήκατε να κάνετε ούτε καν την αίτηση στο Ταμείο Αλληλεγγύης της Ευρωπαϊκής Ένωσης. Με αυτά τα δεδομένα θέλετε να συνεργαστείτε με την Τουρκία για την προστασία των δασών. Με τη χώρα, δηλαδή, όπου ο πρώην Πρωθυπουργός της κ. Γιλμάζ είχε αναφερθεί σε αντίποινα στα δάση της Ελλάδας. 
Εμείς, ως Ανεξάρτητοι Έλληνες, για να συνοψίσουμε την πρότασή μας, που είναι σαφής και ξεκάθαρη, ζητούμε να αποσύρετε το παρόν μνημόνιο, να επεξεργαστείτε αυτό με σοβαρότητα και υπευθυνότητα, να προσθέσετε τις ασφαλιστικές δικλίδες που θα εξασφαλίζουν την περιφρούρηση των κυριαρχικών δικαιωμάτων της χώρας μας από κάθε δυνατή επιβουλή και να απαλείψετε κάθε μελλοντική προσπάθεια παρερμηνείας. Μόνο έτσι κάθε λογικά σκεπτόμενος πολίτης θα μπορέσει να αναγνωρίσει τα θετικά και επιθυμητά αποτελέσματα μιας διεθνούς συνεργασίας σε ένα τόσο ευαίσθητο θέμα. Μην το αντιμετωπίζετε αποσπασματικά ως θέμα χαμηλής πολιτικής αξίας, γιατί η ιστορία δεν θα σας δικαιώσει. Δεν πρέπει να φοβάστε ότι θα χαρακτηριστείτε αναποτελεσματικοί, αν απαιτηθεί λίγος περισσότερος χρόνος για μια ολοκληρωμένη και εμπεριστατωμένη προσπάθεια. Άλλωστε, το παρόν μνημόνιο ήρθε στη Βουλή τρία χρόνια μετά την υπογραφή του. Εάν αναλάβετε, όμως, τις βαρύτατες ευθύνες που προκύπτουν από την επιμονή σας για την κύρωση του παρόντος, δεν μας αφήνετε καμμία άλλη επιλογή από την καταψήφισή του. 
(Χειροκροτήματα από την πτέρυγα των Ανεξαρτήτων Ελλήνων)</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Πριν προχωρήσουμε, κυρίες και κύριοι συνάδελφοι, να επαναλάβω και να διευκρινίσω με μεγαλύτερη έμφαση, για να γίνει κατανοητό, το εξής:
Πρώτον, η διαδικασία έχει αποφασιστεί από τη Διάσκεψη των Προέδρων και πρέπει να την τηρήσουμε.
Δεύτερον, η κοινοβουλευτική πρακτική είναι ότι σ’ αυτές τις περιπτώσεις μιλάει από κάθε κόμμα ένας, διατυπώνεται η θέση του κόμματος και προχωρούμε, διότι πρόκειται για κύρωση συμβάσεων, δεν είναι τροπολογίες κ.λπ.. Αυτή είναι η πρακτική. 
Εγώ ξαναλέω να υπάρξει μία ανοχή. Ακούσαμε την εισηγήτρια, να μιλήσει αργότερα, όποτε θέλει και ο κ. Κουίκ και να δώσω το λόγο αντίστοιχα σε έναν από κάθε κόμμα, εφόσον υπάρχει ενδιαφέρον, ώστε να διατυπωθούν οι αντιρρήσεις, να καταγραφούν και να προχωρήσουμε.</ChairmanSpeech> 
<Speech><Parlmember>ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ</Parlmember>: Στους υπολοίπους όχι, κύριε Πρόεδρε;</Speech>
 ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Όχι, κύριε συνάδελφε, για το λόγο που εξήγησα. Δεν υπάρχει άλλο πρόβλημα. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, το λόγο παρακαλώ.</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>):  Ορίστε,  κύριε Μαριά έχετε το λόγο.
 ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Μέσα στον Κανονισμό λέει «ο Βουλευτής ή οι Βουλευτές». Εμείς για πρώτη φορά, όπως είδατε και προηγουμένως, βάλαμε ζητήματα και συζητήθηκε και η ερώτηση. Εμείς επιθυμούμε ως Βουλευτές να μιλήσουμε. Επομένως, θα ήθελα στο ζήτημα αυτό να εφαρμοστεί ο Κανονισμός και όσοι είναι κατά, να μιλήσουν σε αυτά τα τρία λεπτά. Εγώ δεν θέλω παραπάνω χρόνο. Θα πρέπει να διευκρινιστεί αυτό, ώστε σε επόμενη φορά, κύριε Πρόεδρε, να ξέρουμε τι κάνουμε.</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Παρ’ όλο που υπάρχει ερμηνεία ότι το «πολλοί Βουλευτές» αναφέρεται σε Βουλευτές από διάφορα κόμματα, εγώ συναινώ σε αυτό που είπατε κι εσείς, να μιλήσουμε με έναν αυτοέλεγχο σε ό,τι αφορά το χρόνο. Δεν είναι πάρα πολλοί οι ομιλητές. Να το διεκπεραιώσουμε αυτό το ζήτημα. Απλώς, θα κάνουμε μία κατανομή. 
Η συνάδελφος κ. Νίκη Φούντα από τη Δημοκρατική Αριστερά έχει το λόγο.</ChairmanSpeech>
<Speech><Parlmember>ΗΛΙΑΣ ΠΑΝΑΓΙΩΤΑΡΟΣ</Parlmember>: Ο κ. Μπούκουρας δεν πρέπει να μιλήσει τώρα, κύριε Πρόεδρε;</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Βεβαίως. Θέλετε τώρα ή μετά την κ. Φούντα;</ChairmanSpeech>
<Speech><Parlmember>ΕΥΣΤΑΘΙΟΣ ΜΠΟΥΚΟΥΡΑΣ</Parlmember>: Μετά, κύριε Πρόεδρε.</Speech> 
<Speech><Parlmember>ΣΟΦΙΑ ΒΟΥΛΤΕΨΗ</Parlmember>: Ποιοι θα μιλήσουν, οι διαφωνούντες ή οι συμφωνούντες;</Speech> 
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Οι διαφωνούντες. Όποιοι έχουν αντίρρηση ομιλούν. 
Ορίστε, κυρία συνάδελφε, έχετε το λόγο.</ChairmanSpeech>
<Speech><Parlmember>ΝΙΚΗ ΦΟΥΝΤΑ</Parlmember>: Είχαμε υπερψηφίσει επί της αρχής και είχαμε εκφράσει κάποιες επιφυλάξεις επί των άρθρων. Οι επιφυλάξεις μας ήταν σε σχέση με κάποιες συμπληρώσεις που θεωρούσαμε ότι πρέπει να γίνουν. Συζητούμε σήμερα μία κύρωση, στην οποία δεν μπορούν να προστεθούν πράγματα. Απλώς θα θέλαμε να ληφθούν υπόψη σε επόμενη συνεδρίαση. 
Οι επιφυλάξεις μας ήταν για την προσπάθεια εντατικοποίησης της καταπολέμησης της λαθροϋλοτομίας, για την οποία δεν αναφέρεται κάτι σ’ αυτήν την κύρωση. Θα είμαι πάρα πολύ σύντομη λόγω όλων αυτών των ενστάσεων που υπάρχουν επί της διαδικασίας.
Θέλω να πω, λοιπόν, ότι οι βασικές μας ενστάσεις είναι στους τρεις βασικούς στόχους που πρέπει να υπάρχουν πάντα, όταν αναφερόμαστε στα δασικά οικοσυστήματα και στις κλιματικές αλλαγές: Ότι δεν υπάρχει ουσιαστικά ένα ολοκληρωμένο σύστημα καταγραφής και παρακολούθησης των δασών στην ενίσχυση της προληπτικής δασοπροστασίας και ανθεκτικότητας απέναντι στις πυρκαγιές και στην προώθηση μιας αειφόρου διαχείρισης όλης αυτής της  διατήρησης της βιοποικιλότητας. 
Πιστεύουμε -σε αντίθεση με τους Ανεξάρτητους Έλληνες- ότι με αφορμή αυτό το μνημόνιο είναι μία πολύ καλή ευκαιρία για να εκφραστεί μία γενικότερη ενίσχυση της καλλιέργειας σχέσεων φιλίας και συνεργασίας μεταξύ αυτών των δύο χωρών και όχι το αντίθετο. Αυτό ίσως να λέγεται προληπτική διπλωματία, για τη διασφάλιση της σταθερότητας της ευρύτερης περιοχής της Νοτιοανατολικής Ευρώπης και της Ανατολικής Μεσογείου.
Να πούμε ότι όλα αυτά πρέπει να γίνονται πάντοτε στο πλαίσιο του σεβασμού των αρχών της καλής γειτνίασης και της γειτονίας, του ευρωπαϊκού και διεθνούς δικαίου. 
Να πω επίσης δύο πράγματα για την προληπτική διπλωματία, ότι προβλέπει διαφορετικά επίπεδα συνεργασίας μεταξύ των δύο χωρών, ξεκινώντας από την καταπολέμηση των δασικών επιδημιών και τη βιώσιμη δασική διαχείριση, μέχρι την αποκατάσταση των καμένων περιοχών. 
(Στο σημείο αυτό κτυπάει προειδοποιητικά το κουδούνι λήξεως του χρόνου ομιλίας της κυρίας Βουλευτού)
Επιτρέψτε μου να πω δύο πράγματα για την αποτελεσματική προστασία των δασών και να επισημάνω ότι δεν μπορεί να μην λαμβάνεται υπ’ όψιν ένα βασικό δεδομένο, ότι η επένδυση σε επαγγελματικό ανθρώπινο δυναμικό, τεχνικό εξοπλισμό και μέσα, όσο μεγάλη και να είναι, δεν μπορεί ποτέ να καλύψει εξ ολοκλήρου το μέγεθος των συνεχώς διογκούμενων αναγκών στον τομέα της πρόληψης. Και στην Ελλάδα, δυστυχώς, η πρόληψη είναι κάτι που δεν γνωρίζουμε καλά ως έννοια. Η βέλτιστη αξιοποίηση του εθελοντικού δυναμικού και των δύο χωρών πρέπει να γίνει προτεραιότητα για όλους μας.
Ζητούμε, λοιπόν, την ύπαρξη κατάλληλου θεσμικού πλαισίου, προκειμένου οι εθελοντές να συνεργάζονται παραγωγικά σε όλους τους εμπλεκόμενους φορείς και αυτό να καταστεί σαφές σ’ αυτό το μνημόνιο και να υπάρξουν συγκεκριμένες διατάξεις, οι οποίες θα το καθορίζουν. Θα θέλαμε να επιχειρηθεί αυτό με επαγγελματισμό, μέθοδο και ασφάλεια, για την επιθυμητή αποτελεσματικότητα όλου αυτού. 
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Ολοκληρώνοντας, θα ήθελα να πω ότι είχαμε κάνει μία συζήτηση για την κωδικοποίηση όλης αυτής της νομοθεσίας που γίνεται γύρω από τα δάση και θα θέλαμε να προχωρήσει και σε επόμενο νομοσχέδιο να κατατεθεί  η τροπολογία ως ένα σχέδιο νόμου εξ ολοκλήρου. 
Επίσης, να πούμε ότι όλη αυτή η τεχνογνωσία και η εμπειρία που υπάρχει και από τις δύο πλευρές -γιατί έχουμε κοινά προβλήματα και κοινά ζητήματα όσον αφορά τη δασοπροστασία στη Λεκάνη της Μεσογείου- μπορεί να αξιοποιηθεί σε επίπεδο ανταλλαγών εθελοντών μεταξύ των χωρών και άλλων εμπειρογνωμόνων και να γίνουν κοινά εκπαιδευτικά προγράμματα μεταξύ των Πυροσβεστικών Ακαδημιών των δύο χωρών, εμπλέκοντας επαγγελματίες πυροσβέστες, εθελοντές και σπουδαστές.
Θα ολοκληρώσω λέγοντας για την πρόληψη ότι ουσιαστικά μιλάμε για ένα εκπαιδευτικό πρόγραμμα στο οποίο μπορούν να επενδυθούν πολλά από πλευράς Ελλάδας. 
Έχουμε πρόσφατο το παράδειγμα της Χίου, που θα μπορούσε να είχε αποφευχθεί μία πολύ μεγάλη καταστροφή, αν είχε ψηφιστεί αυτό το μνημόνιο συνεργασίας μεταξύ των δύο χωρών. Θα θέλαμε ως χώρα να επενδύσουμε περισσότερο και περαιτέρω στο θέμα της πρόληψης, καταρτίζοντας από κοινού προγράμματα προληπτικών δράσεων, ανταλλαγής δασικών προληπτικών μέσων και σύσταση ειδικών ομάδων εργασίας.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Παρακαλώ, ολοκληρώνετε, κυρία συνάδελφε.</ChairmanSpeech>
<Speech><Parlmember>ΝΙΚΗ ΦΟΥΝΤΑ</Parlmember>: Φυσικά, υπερψηφίζουμε αυτήν την κύρωση. Απλά, θέλαμε να πούμε ότι όποτε έρχεται μία κύρωση κάποιου μνημονίου και κάποιας πράξης, καλό είναι να προσθέτουμε κάποια πράγματα όταν είναι προς τη σωστή κατεύθυνση.
Ευχαριστώ.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Ο κ. Μπούκουρας έχει το λόγο.</ChairmanSpeech>
<Speech><Parlmember>ΕΥΣΤΑΘΙΟΣ ΜΠΟΥΚΟΥΡΑΣ</Parlmember>: Όσον αφορά το παρόν σχέδιο νόμου, δεν πρόκειται να διαφοροποιήσουμε τη στάση μας από εκείνη που είχαμε κρατήσει στην αρμόδια επιτροπή. Παραμένουμε, λοιπόν, κάθετα αντίθετοι στην κύρωση του εν λόγω Μνημονίου Κατανόησης στον Τομέα των Δασών με την Τουρκία και, φυσικά, αντίστοιχη θα είναι και η ψήφος μας.
Θα επαναλάβω ιδίως στο παρόν σχέδιο νόμου πως η καταψήφιση εκ μέρους μας γίνεται για πολύ σημαντικούς λόγους, σημαντικότερους ακόμα και από το περιεχόμενό του.
Κατά πρώτον, μία τέτοιου είδους συμφωνία προϋποθέτει λογικά την ύπαρξη δασικών εκτάσεων των δύο χωρών, που συνορεύουν ως ένα πεδίο κοινών ασκήσεων, προϋπόθεση που στην προκειμένη περίπτωση δεν υφίσταται. 
Έπειτα, θα πρέπει να εξετάσουμε το περιεχόμενο της συγκεκριμένης συνεργασίας. Θα πραγματοποιηθεί σε επίπεδο ανταλλαγής τεχνολογικών πληροφοριών και αντιστοίχων συστημάτων δασοπροστασίας; Εμείς από την πλευρά μας δεν θεωρούμε την Τουρκία χώρα ικανή να προσφέρει τις συμβουλές της πάνω στο ζήτημα αυτό, καθώς σε πολλές περιπτώσεις το τουρκικό κράτος δεν στάθηκε ικανό να αντιμετωπίσει με αποτελεσματικό τρόπο καταστροφικές πυρκαγιές που έπληξαν την επικράτειά του.
Αυτοί είναι οι δύο πρώτοι τεχνικής φύσεως λόγοι οι οποίοι μας ωθούν στην καταψήφιση του παρόντος σχεδίου νόμου.
Αναρωτιόμαστε, επίσης, σε τι ύψος θα ανέλθουν οι δαπάνες για την εφαρμογή των πολιτικών που προβλέπονται από τη Συμφωνία αυτή, όπως επίσης, ποιος ο ρόλος που θα διαδραματίσουν διάφορες ΜΚΟ, όπως αναφέρεται στο άρθρο 3 της εν λόγω Σύμβασης.
(Στο σημείο αυτό την Προεδρική Έδρα καταλαμβάνει ο  Β΄ Αντιπρόεδρος της Βουλής κ. ΑΘΑΝΑΣΙΟΣ ΝΑΚΟΣ )
Όπως όμως προανέφερα, για εμάς υπάρχουν ακόμη πιο σημαντικοί λόγοι. Αναφέρθηκε στη συνεδρίαση της Διαρκούς Επιτροπής Παραγωγής και Εμπορίου από την κ. Αραπατζή το πλαίσιο εντός του οποίου τοποθετείται το συγκεκριμένο Μνημόνιο Συνεργασίας. Όπως χαρακτηριστικά είπε, γίνεται στο πλαίσιο συνεργασίας σε ζητήματα αμοιβαίου ενδιαφέροντος. Ανέφερε μάλιστα χαρακτηριστικά ως τέτοιο την πολιτιστική κληρονομιά. Προφανώς, η πολιτική της Τουρκίας θεωρείται συμβατή με τις δικές μας προτεραιότητες στον τομέα αυτό!
Αναρωτιόμαστε, λοιπόν: η παρουσίαση μνημείων της πολιτιστικής μας κληρονομιάς στη Μικρά Ασία και τον Πόντο ως τουρκικών αποτελεί και δικιά σας προτεραιότητα;
Έκανε επίσης λόγο για τον «πύρινο εφιάλτη», που πολλές φορές έχει βιώσει η πατρίδα μας. Θα τη συμβουλεύαμε να έλθει σε επαφή με τον κ. Γιλμάζ για περαιτέρω πληροφορίες.
 Έπειτα, η Τουρκία διαχρονικά έχει αποδείξει πως ιδίως σε ό,τι έχει να κάνει με εμάς προβαίνει σε συμφωνίες καιροσκοπικού χαρακτήρα, τις οποίες σχεδόν ποτέ δεν εφαρμόζει, αδιαφορώντας για τις υπογραφές της και κάθε είδους προβλεπόμενη κύρωση. Χαρακτηριστικό παράδειγμα είναι το μείζον ζήτημα της λαθρομετανάστευσης.
Προκαλεί εύλογες απορίες η χώρα με την οποία συνομολογήσαμε το εν λόγω Μνημόνιο Κατανόησης. Αρκεί να θυμίσουμε τις δηλώσεις του κ. Γιλμάζ περί τις δράσεις Τούρκων πρακτόρων εις βάρος της πατρίδας μας σε πολλές περιπτώσεις πυρκαγιών, ιδίως κατά την περίοδο της πρωθυπουργίας Τσιλέρ.
Θα ήθελα, κύριε Πρόεδρε, να καταθέσω για τα Πρακτικά διάφορα δημοσιεύματα του Τύπου της εποχής.
(Στο σημείο αυτό ο Βουλευτής κ. Ευστάθιος Μπούκουρας                      καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)
Υπενθυμίζουμε πως σχετική συμφωνία είχε υπογραφεί και κατά το έτος 2000 και έπειτα από επτά χρόνια είχαμε τις γνωστές καταστροφικές πυρκαγιές σε ολόκληρη τη χώρα, για τις οποίες ο τότε Υπουργός Δημοσίας Τάξεως είχε κάνει λόγο για ασύμμετρη απειλή, υπονοώντας σαφώς τη δράση πρακτόρων και είναι προφανής η εθνικότητα των εν λόγω πρακτόρων.
Τελειώνοντας, θα επαναλάβω πως τέτοιου είδους ενέργειες αποτελούν επί της ουσίας απέλπιδες προσπάθειες της Κυβέρνησης να εξακολουθήσουν μια πολιτική κατευνασμού έναντι της Τουρκίας, εμμένοντας στην ολέθρια πολιτική της ελληνοτουρκικής φιλίας, την ίδια στιγμή που οπλισμένες φρεγάτες και τουρκικά αεροσκάφη της γείτονος χώρας παρελαύνουν, πολλές φορές χωρίς αντίδραση, σε ελληνικά εδάφη, αμφισβητώντας έμπρακτα την εθνική μας κυριαρχία. Ακόμα και την άσκηση των διεθνώς αναγνωρισμένων κυριαρχικών μας δικαιωμάτων οι Τούρκοι τη θεωρούν ως αιτία πολέμου…</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Ολοκληρώστε, κύριε συνάδελφε.</ChairmanSpeech>
<Speech><Parlmember>ΕΥΣΤΑΘΙΟΣ ΜΠΟΥΚΟΥΡΑΣ</Parlmember>: …κι εμείς εξακολουθούμε την πολιτική υποχωρήσεως διανθισμένη με συμφωνίες για μικρότερης σημασίας ζητήματα.
Είμαστε αντίθετοι και καταψηφίζουμε το παρόν σχέδιο νόμου. Αντίθετα, αναμένουμε από την Κυβέρνηση να προχωρήσει άμεσα σε κινήσεις για την εξακρίβωση των καταγγελιών Γιλμάζ, αλλά και της εθνικότητας των δραστών των πυρκαγιών του έτους 2007 και να ζητηθούν από την τουρκική πλευρά αποζημιώσεις για κάθε έγκλημα εις βάρος του φυσικού μας πλούτου.
Κύριε Πρόεδρε, όσα μνημόνια συνεργασίας και αν υπογραφούν μέσα στο ελληνικό Κοινοβούλιο, την απάντηση θα τη δώσει ο λαός. Το Σάββατο ο Λαϊκός Σύνδεσμος - Χρυσή Αυγή και χιλιάδες ελεύθεροι Έλληνες θα τιμήσουν τους ήρωες των Ιμίων!
Ευχαριστώ πολύ.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Το λόγο έχει η Βουλευτής του Κομμουνιστικού Κόμματος Ελλάδας κ. Διαμάντω Μανωλάκου.</ChairmanSpeech>
<Speech><Parlmember>ΔΙΑΜΑΝΤΩ ΜΑΝΩΛΑΚΟΥ</Parlmember>: Ο δασικός πλούτος της χώρας έχει φθίνουσα πορεία με ταχύτητα στην κατηφόρα. Συνεπώς, μία συμφωνία για τα δάση και τη δασική έρευνα με τη γειτονική χώρα καλή και χρήσιμη είναι, αν έχει στόχο την προστασία των δασικών οικοσυστημάτων και όχι το να δίνονται αυτά βορά στα επιχειρηματικά συμφέροντα.
Δεν φαίνεται, λοιπόν, ότι έχει τέτοιο στόχο. Αντίθετα, στο άρθρο 5, άρθρο 2, άρθρο 3 συμμετέχουν και παίρνουν μέρος στις δράσεις συνεργασίας στο πλαίσιο του παρόντος μνημονίου ιδιωτικές επιχειρήσεις και μη κυβερνητικοί οργανισμοί και μάλιστα τους καλύπτονται και τα έξοδα.
Εξάλλου, στο άρθρο 2 διατυπώνεται ο όρος για τη συνεργασία «βιώσιμη δασική διαχείριση» που παραπέμπει και χρησιμοποιείται μόνο για επιχειρηματική κερδοφορία, αφού ο συνηθισμένος όρος είναι «αειφορική διαχείριση».
Ακόμα, στο ίδιο άρθρο αναφέρεται ότι για τη συνεργασία θα γίνεται εφαρμογή γεωγραφικών συστημάτων πληροφοριών σε δασικές δραστηριότητες, όταν ξέρουμε καλά ότι υπάρχει στενή συνεργασία Δασικής Υπηρεσίας και Γεωγραφικής Υπηρεσίας Στρατού.
Συνεπώς, θέλει προσοχή όταν πρόκειται να εμπιστευτείς ευαίσθητα στοιχεία σε έναν γείτονα, με τον οποίο έχεις προβλήματα, όχι με το λαό, αλλά με το αστικό κράτος και τις ιμπεριαλιστικές του διαθέσεις.
Θυμίσανε και άλλοι συνάδελφοι τις δηλώσεις του πρώην Πρωθυπουργού της Τουρκίας κ. Γιλμάζ, ότι η χώρα του χρηματοδοτούσε εμπρησμούς σε ελληνικά δάση τη δεκαετία του 1990. 
Δεν συμφωνούμε, λοιπόν, με την Κύρωση, όπως δεν συμφωνούμε με τη συμμετοχή ΜΚΟ στη διαχείριση δασών και του φυσικού περιβάλλοντος, γιατί τα κέρδη των ιδιωτών εξυπηρετούνται σε βάρος του δασικού πλούτου και των λαϊκών αναγκών.
Καταψηφίζουμε, γιατί δεν πρόκειται για μία συμφωνία φιλοπεριβαλλοντική, αλλά είναι σε κατεύθυνση παραπέρα εμπορευματοποίησης των δασικών οικοσυστημάτων.
Σε ό,τι αφορά την τροπολογία για το ΙΓΜΕ: Είναι ώριμο επιτέλους και αναγκαίο να λειτουργήσει και όχι να απολύσει έμπειρους και χρήσιμους για τη δουλειά του εργαζόμενους. Μην τους κοροϊδεύετε άλλο! Δείχνετε αυταρχισμό σε όποιον αγωνίζεται. Και η αγροτιά βγήκε στους δρόμους γιατί την ξεκληρίζετε με τα άγρια, βάρβαρα μέτρα σας. Αναγνωρίζεται απ’ όλη την κοινωνία το δίκιο τους στα λόγια, αλλά υπάρχει αυταρχισμός και καταστολή από την Κυβέρνηση και τους κυβερνώντες. Αυτό δείχνει το φόβο σας.
Εμείς χαιρετάμε τους αγώνες της αγροτιάς και καλούμε όλο το λαό σε συμπαράσταση και αλληλεγγύη.</Speech>
<Speech><Parlmember>ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΙΚ</Parlmember>: Κύριε Πρόεδρε, θα ήθελα το λόγο, σας παρακαλώ.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>):  Μισό λεπτό, κύριε Κουίκ.</ChairmanSpeech> 
<Speech><Parlmember>ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΙΚ</Parlmember>: Θα ήθελα το λόγο για ένα θέμα διαδικαστικό.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>):  Αφήστε, κύριε Κουίκ τα διαδικαστικά. 
Επί της διαδικασίας έχει γίνει το εξής: Όταν έχουμε κυρώσεις συμβάσεων, αυτοί οι οποίοι έχουν αντίρρηση επί της κύρωσης…</ChairmanSpeech>
<Speech><Parlmember>ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΙΚ</Parlmember>: Θα ήθελα να σας πω κάτι επ’ αυτού.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>):  Θα πείτε αυτό που θέλετε, κύριε συνάδελφε. Θα ήθελα να πω, όμως, κι εγώ αυτό που θέλω.
Όποιοι λοιπόν έχουν αντίρρηση επί της κύρωσης, μιλάει ένας από κάθε κόμμα.</ChairmanSpeech> 
<Speech><Parlmember>ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΙΚ</Parlmember>: Αυτό είναι το θέμα μου, κύριε Πρόεδρε;</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>):  Όχι, αυτό είναι το δικό μου θέμα. Θα ακούσετε, λοιπόν, το δικό μου θέμα κι εγώ μετά θα ακούσω το δικό σας.</ChairmanSpeech>
<Speech><Parlmember>ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΙΚ</Parlmember>: Σας διευκολύνω από το να μη ξοδεύετε το χρόνο σας.</Speech> 
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>):  Ορίστε, κύριε συνάδελφε, έχετε το λόγο.</ChairmanSpeech>
<Speech><Parlmember>ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΙΚ</Parlmember>: Έχει αποδεχθεί η Κυβέρνηση να συζητήσουμε το θέμα της τροπολογίας για το ΙΓΜΕ;</Speech> 
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>):  Έχει κατατεθεί μια τροπολογία.</ChairmanSpeech> 
<Speech><Parlmember>ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΙΚ</Parlmember>: Με συγχωρείτε. Δηλαδή το συζητάμε; Διότι αν το συζητάμε, ανοίγουμε άλλες διαδικασίες. Γι’ αυτό ρωτάω.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Όχι, ο Υπουργός δεν είπε ότι το συζητάμε. Από εκεί και πέρα, όμως, στη ρύμη του λόγου μπορεί κάποιος να πει…</ChairmanSpeech>
<Speech><Parlmember>ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΙΚ</Parlmember>:  Εν τη ρύμη του λόγου…</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>):  Βεβαίως.</ChairmanSpeech> 
<Speech><Parlmember>ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΙΚ</Parlmember>: Εντάξει. Ευχαριστώ, κύριε Πρόεδρε.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>):  Αυτή είναι η τακτική που υπάρχει όλα τα χρόνια. 
Επίσης, από τους έχοντες αντίρρηση, από τα κόμματα που έχουν αντίρρηση ομιλεί εις αντιλέγων για πέντε λεπτά. Αυτό λέει ο Κανονισμός. Έτσι εφαρμοζόταν πάντα. 
Μου είπαν οι υπηρεσιακοί παράγοντες ότι υπάρχει ένα άρθρο, το οποίο δεν έχει εφαρμοστεί ποτέ. 
Εν πάση περιπτώσει, ο κ. Δραγασάκης δεσμεύθηκε –κι εγώ θα το θέσω- στη Διάσκεψη των Προέδρων. Σας λέω, όμως, ότι όλα τα χρόνια αυτός ο τρόπος εφαρμοζόταν. Έχουν ζητήσει το λόγο τρεις Βουλευτές από τους Ανεξάρτητους Έλληνες. Και οι τρεις θα μιλήσετε, από τρία λεπτά. Αυτό γίνεται κατά παράβαση…</ChairmanSpeech>
<Speech><Parlmember>ΒΑΣΙΛΕΙΟΣ ΚΕΓΚΕΡΟΓΛΟΥ</Parlmember>: Θα μιλήσει πρώτα ένας από κάθε κόμμα;</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>):  Δεν υπάρχουν άλλοι από το κόμμα. Τα κόμματα που συμφωνούν, όπως ο ΣΥΡΙΖΑ, δεν μιλάνε. Εσείς θα μιλήσετε λόγω της τροπολογίας την οποία καταθέσατε.</ChairmanSpeech> 
<Speech><Parlmember>ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΙΚ</Parlmember>: Γιατί τότε μίλησε η Δημοκρατική Αριστερά;</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>):  Εάν υπερψήφισε, κακώς μίλησε. Κατ’ αυτόν τον τρόπο, δεν θα μιλήσει και η Νέα Δημοκρατία.</ChairmanSpeech> 
<Speech><Parlmember>ΡΑΧΗΛ ΜΑΚΡΗ</Parlmember>: Κύριε Πρόεδρε, όμως, δεν γίνεται έτσι.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>):  Κυρία Μακρή, συμφωνούμε. Δεν γίνεται έτσι. Εδώ, υπήρξε –ας πούμε- μια ατυπία. 
Κύριοι συνάδελφοι, δεν είναι ένα τόσο σημαντικό θέμα, που να κινδυνεύει η δημοκρατία, για να ασχοληθούμε πολλή ώρα με αυτό. Θα μιλήσετε και οι τρεις από τρία λεπτά.</ChairmanSpeech> 
<Speech><Parlmember>ΝΙΚΗ ΦΟΥΝΤΑ</Parlmember>: Έχω υπερψηφίσει επί της αρχής και έχω διατυπώσει επιφυλάξεις επί των άρθρων. Πάρτε τα Πρακτικά για να δείτε τι έχω ψηφίσει και τι δεν έχω υπερψηφίσει. 
Σας παρακαλώ πολύ. Ασχολούμαστε τόση ώρα με το τι θεωρείται διαδικαστικό και τι όχι. Έχουμε χάσει όλη την ουσία και το θέμα μας είναι ποιος θα μιλήσει.</Speech> 
<Speech><Parlmember>ΡΑΧΗΛ ΜΑΚΡΗ</Parlmember>: …(Δεν ακούστηκε)</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>):  Παρακαλώ! Μα, είναι θέμα τώρα αυτό, κυρία Μακρή, για να γίνει μείζον θέμα στο Κοινοβούλιο; Η συνάδελφος μίλησε εκ περισσού.</ChairmanSpeech> 
<Speech><Parlmember>ΡΑΧΗΛ ΜΑΚΡΗ</Parlmember>: Είπε «επιφυλασσόμεθα επί των άρθρων».</Speech> 
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>):  Να το δεχθώ. Τι να κάνουμε; Να διαγράψουμε; 
Δεν είναι τόσο σημαντικό το θέμα για να γίνει χαμός μέσα στην Αίθουσα. Σας παρακαλώ. 
Το λόγο έχει ο κ. Επαμεινώνδας Μαριάς για τρία λεπτά. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Ευχαριστώ, κύριε Πρόεδρε.
 Όλα τα πράγματα έχουν μια αρχή. Εμείς επικαλεστήκαμε αυτό το άρθρο –θα το δείτε εσείς στο Προεδρείο- γιατί πιστεύουμε ότι αυτό είναι…</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>):  Αυτό το άρθρο δεν πρόκειται να ξαναεφαρμοστεί, κύριε Μαριά -σας το λέω- και θα γίνει και τροποποίηση για να μην εφαρμοστεί.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Εντάξει, κύριε Πρόεδρε.
Εμείς θα το θέσουμε στη Διάσκεψη των Προέδρων το θέμα αυτό. Νομίζουμε ότι αυτό το άρθρο δίνει τη δυνατότητα στους Βουλευτές να μιλούν, διότι ο καθένας πρέπει να έχει το δικαίωμα έκφρασης της γνώμης. 
Παρατήρηση πρώτη: Εδώ έχουμε δυο συμπτώσεις: Συζητείται αυτό το μνημόνιο που αφορά τα δάση και τη δασοπροστασία, τη στιγμή που ο αγροτικός κόσμος της χώρας έχει εξεγερθεί και διαμαρτύρεται. Αντιπρόσωποί τους ήρθαν εδώ. 
Δεύτερη σύμπτωση είναι ότι σε δύο ημέρες έχουμε την επέτειο για τα Ίμια, μια ιστορική στιγμή για την Ελλάδα κατά την οποία η Τουρκία αμφισβήτησε έμπρακτα την εθνική της κυριαρχία. 
Τρίτη σύμπτωση –το επισημαίνω- είναι ότι πρόκειται για μνημόνιο και κυρώνεται. Όλα τα άλλα μνημόνια, όμως, τα οποία παίρνουν μέτρα κατά του ελληνικού λαού δεν τα έχετε φέρει στη Βουλή για κύρωση. 
Παρατήρηση τέταρτη και σημαντική: Πρόκειται για ένα μνημόνιο που κινείται σε αυτό που ονομάζεται «τομέας χαμηλής πολιτικής». Η χαμηλή πολιτική ως προσέγγιση με την Τουρκία είναι μια πολιτική επιλογή σε επίπεδο εξωτερικών σχέσεων που πρέπει να γίνεται λαμβάνοντας υπ’ όψιν τη συγκυρία. 
Το να φέρνει κάποιος αυτό για ψήφιση τη στιγμή που υπάρχει η επέτειος για τα Ίμια, τη στιγμή που είχαμε το πρόβλημα με τους ιμάμηδες και το Προξενείο της Θράκης, το οποίο απειλούσε, τη στιγμή που υπάρχουν όξυνση και απειλές από την πλευρά της Άγκυρας, τη στιγμή που στα θέματα των δασών έχει ομολογήσει ο κ. Γιλμάζ, πρώην Πρωθυπουργός της Τουρκίας, ότι αυτοί έβαλαν φωτιές, αντιλαμβάνεστε ότι αυτό είναι το μεγαλύτερο ατόπημα που μπορεί να κάνει η χώρα.  
Στο ίδιο το μνημόνιο, κύριε Πρόεδρε, υπάρχει ρήτρα με την οποία θα δύνανται εθελοντές από τη γείτονα χώρα να έρθουν να συμβάλουν και να βοηθήσουν στην κατάσβεση των πυρκαγιών. Είναι ευκαιρία για τη γείτονα χώρα να αξιοποιεί τις δυνατότητες που της δίνετε για να αποκτά πρόσβαση σε σημαντικά δεδομένα που είναι και στρατηγικής σημασίας. 
Προσέξτε το, λοιπόν, αυτό, γιατί είναι συνέχεια της κυβερνητικής πολιτικής που τουρκοποιεί τα λιμάνια της χώρας. Σας θέσαμε ζήτημα ότι πρέπει να υπάρχουν ρήτρες εθνικής ασφάλειας για τις δήθεν παραχωρήσεις, ξεπουλήματα που θέλετε να κάνετε στους Τούρκους για τις μαρίνες, για τα λιμάνια, για τα αεροδρόμια. 
Προσέξτε, λοιπόν, τα θέματα αυτά, διότι οδηγείστε σε ολισθηρούς δρόμους. 
Καταψηφίζουμε, λοιπόν, το συγκεκριμένο σχέδιο νόμου. 
Ευχαριστώ πολύ.</ChairmanSpeech>
 ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>):  Το λόγο έχει η κ. Μαρίνα Χρυσοβελώνη.</ChairmanSpeech>
<Speech><Parlmember>ΜΑΡΙΝΑ ΧΡΥΣΟΒΕΛΩΝΗ</Parlmember>: Ευχαριστώ, κύριε Πρόεδρε.
 Εξετάζουμε σήμερα τη συμφωνία που υπέγραψε το 2010 η τότε Υπουργός Περιβάλλοντος κ. Μπιρμπίλη με τον Τούρκο ομόλογό της για συνεργασία των δυο χωρών σε θέματα δασοπροστασίας και αποκατάστασης καμένων δασικών εκτάσεων. 
Τότε, την πρωτοβουλία αυτή στήριζε μόνο η κυβέρνηση του ΠΑΣΟΚ. Σήμερα, βέβαια, αναθεωρώντας τη στάση της, την αγκαλιάζει και η Νέα Δημοκρατία, όπως πράττει και σε άλλα πολύ σημαντικά θέματα, τα οποία γνωρίζουμε. Δεν θα επιμείνω τώρα, όμως, επ’ αυτού. 
Αφήνω όμως τον πολιτικό χαρακτήρα της συγκεκριμένης συμφωνίας με την Τουρκία. Θα μείνω σε ένα σημείο του νομοσχεδίου που προβλέπει την προστασία των δασών μας μέσω συνεργασίας των δύο χωρών στο κομμάτι της ανταλλαγής των πληροφοριών. 
Τι πληροφορίες θα ζητούμε προκαταβολικά από την Τουρκία; Θα τους ρωτάμε μήπως πότε θα έρθουν οι εμπρηστές της ΜΙΤ για να μας βάζουν φωτιές ή θα λένε ποια δάση θα είναι οι επόμενοι στόχοι των Τούρκων πρακτόρων; 
Εδώ αξίζει να θυμηθούμε κάποια σημαντικά πράγματα: Ξεκινώ από τα πιο πρόσφατα, δηλαδή από τις πυρκαγιές στον Έβρο το 2011 που κατέστρεψαν πάνω από εβδομήντα χιλιάδες στρέμματα δασικών και αγροτικών εκτάσεων, απειλώντας μάλιστα, κρίσιμες στρατιωτικές εγκαταστάσεις, κάποιες από τις οποίες εκκενώθηκαν. 
Αναφερόμενοι τότε στα γεγονότα, τόσο ο Αρχηγός όσο και ο Υπαρχηγός του Πυροσβεστικού Σώματος, έλεγαν πως οι ενέργειες εκείνες καταδείκνυαν οργανωμένο σχέδιο εμπρηστών με φωτιές που ξεσπούν ξαφνικά τα μεσάνυχτα και σε πολλά μέτωπα ταυτόχρονα. 
Είχαμε, επίσης, στο παρελθόν μέχρι και ομολογία Τούρκων ότι το τουρκικό παρακράτος άσκησε πολιτική βάζοντας φωτιές στην Ελλάδα. 
Αναφέρομαι χαρακτηριστικά στον Γιασάρ Οζ που ανήκει σε τουρκική παρακρατική οργάνωση, ο οποίος ομολόγησε δημόσια ότι ήταν έμμισθος εμπρηστής των τουρκικών μυστικών υπηρεσιών. 
Το ερώτημα είναι: Τι έγινε με αυτά τα δεδομένα και γεγονότα; Αξιοποιήθηκαν ή όχι; Υπάρχει τελικά διαλεύκανση κάποιων έστω υποθέσεων από το πλήθος των καταστροφικών εμπρησμών που μας έχουν απασχολήσει για χρόνια στη χώρα μας; 
Η απάντηση είναι ξεκάθαρα «όχι». Κι αυτό γιατί ποτέ δεν πιέσαμε την τουρκική πλευρά. Ποτέ δεν ζητήσαμε, όπως για παράδειγμα με τη διαδικασία της δικαστικής συνδρομής, από την Τουρκία να διερευνηθούν αυτά τα εγκλήματα σε βάρος όχι μόνο των ελληνικών δασών αλλά και της εθνικής μας ασφάλειας. 
Βέβαια δεν πρέπει να ξεχάσουμε ποτέ τα κακουργήματα που έμειναν ατιμώρητα, όπως η ανθρωποκτονία από πρόθεση δεκάδων αθώων Ελλήνων πολιτών που κάηκαν ζωντανοί. Μόνο στην πυρκαγιά της Ικαρίας είχαμε δεκατρείς νεκρούς. Το ενδεχόμενο, όμως, εμπρησμών από Τούρκους παρακρατικούς δεν εξετάστηκε ποτέ, όπως θα έπρεπε να έχει γίνει από ελληνικής πλευράς. 
Σήμερα έρχεστε να κυρώσετε αυτή τη διμερή συμφωνία, όταν υπάρχουν ακόμα άλυτες τεράστιες εκκρεμότητες από το παρελθόν με τους εμπρησμούς των ελληνικών δασών. Παρόμοιες πρωτοβουλίες το μόνο που κάνουν είναι να στέλνουν λάθος μήνυμα στην αντίπερα όχθη του Έβρου, λάθη που δυστυχώς οι γείτονές μας ξέρουν να τα αξιοποιούν πάρα πολύ καλά. 
	Νομίζω πως η συμπεριφορά της Ελλάδας προς την Τουρκία στο συγκεκριμένο θέμα -όπου έχουμε καεί στην κυριολεξία τόσες φορές- προδίδει το λιγότερο αδυναμία και δυστυχώς έρχεστε σήμερα να δώσετε το συχωροχάρτι –όπως θα λέγαμε- της καλής διμερούς συνεργασίας σε μία χώρα όπως είναι η Τουρκία, η οποία όχι μόνο δεν σεβάστηκε συνθήκες που υπέγραψε με την Ελλάδα, αλλά δεν τηρεί στοιχειωδώς τις διεθνείς υποχρεώσεις της.</Speech>
	ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Το λόγο έχει ο κ. Γιοβανόπουλος για τρία λεπτά.</ChairmanSpeech>
	<Speech><Parlmember>ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ</Parlmember>: Ο Βουλευτής ψηφίζει κατά συνείδηση προσωπική και εν προκειμένω –γιατί όχι;- με εθνική συνείδηση. Έρχομαι, λοιπόν, και καλούμαι να τοποθετηθώ στο συγκεκριμένο νομοσχέδιο που θα ψηφίσουμε. Στη συγκεκριμένη περίπτωση πρόκειται για ένα μνημόνιο συνεργασίας -όταν άλλα μνημόνια δεν τολμάει καμμία από τις συγκυβερνώσες δυνάμεις να τα φέρει προς ψήφιση- για το οποίο θα πρέπει κι εγώ να ερευνήσω μέσα μου και έξω τις πληροφορίες, αν έχω ή αν δεν έχω, όλα εκείνα τα στοιχεία που θα με οδηγήσουν στο να το υπερψηφίσω ή να το καταψηφίσω. Νομίζω ότι μ’ αυτό το γνώμονα πρέπει να αναπτυχθεί η επιχειρηματολογία ήρεμα και ώριμα για να καταλήγουμε, να συμφωνούμε και να διαφωνούμε με επιχειρήματα.
	Θα είχε άραγε ένας Βουλευτής σαν κι εμένα υποψία ότι κάτι κρύβεται πίσω από δω; Για να δούμε. Πρέπει να έχουμε υποψίες όταν επανειλημμένα τα F-16 της Τουρκίας παραβιάζουν το FIR Αθηνών και έρχονται χωρίς λόγο πάνω από τα νησιά των Κυκλάδων; Αυτό δεν πρέπει να μού γεννά κάποια καχυποψία για το τι άραγε θέλουν αυτά τα αεροπλάνα στο δικό μας χώρο; Δεν μού γεννά καμμία υποψία το ότι δημοσιεύματα φέρνουν εταιρείες τουρκικών συμφερόντων να θέλουν να αναλάβουν  -λέει- την πυρόσβεση στο ανατολικό Αιγαίο; Για ποιο λόγο; Μήπως γιατί έχουν άλλα στο μυαλό τους την ώρα που το συγκεκριμένο νομοσχέδιο ζητάει να μοιραστούμε, να διανέμουμε και να γνωστοποιήσουμε στην άλλη πλευρά –αν ήταν μία καλή γείτονας, δεν θα είχαμε προβλήματα- γεωγραφικούς όρους, συντεταγμένες, δασικά στοιχεία; 
Για ποιο λόγο, κυρίες και κύριοι συνάδελφοι; Δηλαδή σ’ αυτό το Κοινοβούλιο δεν υπάρχει ευαισθησία ώστε ο καθένας μας να αναλογιστεί τι μπορούμε και τι δεν μπορούμε να μοιραζόμαστε μ’ αυτήν τη γείτονα; Αυτές τις μέρες, όταν αρχίζει να αναζωπυρώνεται αυτή η ωραιότατη κουβέντα για την ελληνική ΑΟΖ η οποία πρέπει σιγά-σιγά να αρχίσει να ανθίζει, θα πρέπει σιγά-σιγά να καταλάβουμε ότι είναι η πλουτοπαραγωγική ελπίδα για το κράτος μας. 
Τώρα, λοιπόν, που έρχεται η Τουρκία και διασύρει και λέει ότι θα οικοπεδοποιήσει τα κομμάτια πέρα από την Κύπρο, κάτω από την Κύπρο, δίπλα από τη Ρόδο, κάτω από τα σύνορα του Καστελόριζου, εμείς να πάμε και να ανταλλάσσουμε πληροφορίες μ’ αυτούς τους ανθρώπους; Για ποιο λόγο; Αυτά δεν σας δημιουργούν καμμία υποψία ότι κάτι κρύβεται; Είστε τόσο έτοιμοι να ψηφίσετε μία τέτοια συνεργασία μ’ αυτή την Τουρκία η οποία δεν συναινεί; Χρησιμοποιούνται και όροι τύπου casus belli. Για ποια ανόητα πράγματα μπορούμε να συζητάμε όταν αυτοί οι άνθρωποι δεν έχουν το Θεό τους και θέλουν τώρα να πάρουν πληροφορίες από μας;
	Κυρίες και κύριοι συνάδελφοι, νομίζω ότι τα δημοσιεύματα είναι εδώ. Μίλησαν κάποια στιγμή Τούρκοι Πρωθυπουργοί για αντίποινα σε βάρος της Ελλάδας. Ακούστε πολεμικό όρο: «Αντίποινα σε βάρος της Ελλάδας», «καίγονταν δάση». 
	Έχω την εντύπωση ότι μία στοιχειώδης αναφορά στον κανονισμό εθνικής ασφάλειας θα σας έπειθε, όταν λέει ο κανονισμός ότι ακόμα και η υποψία διαρροής κάποιων απορρήτων στοιχείων προκαλεί αμέσως προανάκριση και τότε επείγουν οι διαδικασίες μυστικότητας. Εμείς κάνουμε το αντίθετο αυτήν την ώρα; 
	(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)</Speech>
	ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Ολοκληρώστε, κύριε συνάδελφε.</ChairmanSpeech>
	<Speech><Parlmember>ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ</Parlmember>: Ολοκληρώνω, κύριε Πρόεδρε.
	Αυτήν τη συγκεκριμένη διάταξη δεν μπορώ να την ψηφίσω για λόγους εθνικής αξιοπρέπειας και νομίζω ότι θα πρέπει όλοι να σκεφτούμε τα Ίμια, να σκεφτούμε τους πιλότους των ελικοπτέρων που υπηρετούν την πατρίδα, τους πιλότους των ελικοπτέρων του Πολεμικού Ναυτικού, τους πιλότους των ελικοπτέρων του Στρατού Ξηράς που με αστραπές, νύχτα, με χαμένους  και θαμμένους συναδέλφους τους στο Αιγαίο, υπηρέτησαν αυτήν την πατρίδα και την εθνική συνείδηση. Τιμώντας αυτούς τους ανθρώπους, εγώ δεν μπορώ να ψηφίσω το νομοσχέδιο.
(Χειροκροτήματα από την πτέρυγα των Ανεξάρτητων Ελλήνων)</Speech>
	ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Όπως με πληροφόρησε ο Υπουργός, η τροπολογία δεν πρόκειται να συζητηθεί σήμερα. Δεν την κάνει δεκτή. Επιφυλάσσεται διότι η ίδια τροπολογία έχει κατατεθεί στο νομοσχέδιο της Πέμπτης που είναι του ιδίου Υπουργείου. Υπάρχουν διαβουλεύσεις και πιθανόν κάτι να έλθει να μας πει. Κατά συνέπεια, θα κάνετε υπομονή όσοι θέλετε να μιλήσετε για την τροπολογία. Το σχέδιο νόμου που θα συζητηθεί την Πέμπτη έχει τίτλο «Ενεργειακή Απόδοση Κτιρίων – Εναρμόνιση με την Οδηγία 2010/31/Ευρωπαϊκή Ένωση του Ευρωπαϊκού Κοινοβουλίου και του Συμβουλίου και λοιπές διατάξεις». Είναι λοιπόν σχετικό νομοσχέδιο και η τροπολογία θα συζητηθεί τότε. 
Γι’ αυτό θα παρακαλούσα, κύριε Κεγκέρογλου, να κρατήσετε την όρεξή σας για την Πέμπτη διότι θα ανοίξει κύκλος συζητήσεων που κανονικά δεν προβλέπεται από τον Κανονισμό. Όταν δεν συζητείται μία τροπολογία, μπορούν για ένα λεπτό να πάρουν το λόγο αυτοί που έχουν καταθέσει την τροπολογία, χωρίς να απαντήσει ο Υπουργός. Η Δημοκρατική Αριστερά ήδη μίλησε. Εκείνοι που δεν μίλησαν και που έχουν υπογράψει την τροπολογία είναι από το Κομμουνιστικό Κόμμα Ελλάδας…</ChairmanSpeech>
	<Speech><Parlmember>ΠΑΝΑΓΙΩΤΗΣ ΛΑΦΑΖΑΝΗΣ</Parlmember>: Κι εμείς, κύριε Πρόεδρε.</Speech>
	ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Ο ΣΥΡΙΖΑ δεν έχει τροπολογία υπογεγραμμένη εδώ.</ChairmanSpeech> 
	<Speech><Parlmember>ΠΑΝΑΓΙΩΤΗΣ ΛΑΦΑΖΑΝΗΣ</Parlmember>: Εντάξει, κύριε Πρόεδρε…</Speech>
	ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Τι εντάξει; Ο Κανονισμός λέει αυτά που λέει. Έχετε καταθέσει τροπολογία; Η τροπολογία δεν γίνεται δεκτή από τον Υπουργό.</ChairmanSpeech>
	<Speech><Parlmember>ΠΑΝΑΓΙΩΤΗΣ ΛΑΦΑΖΑΝΗΣ</Parlmember>: Γίνεται δεκτή από μας. Με αποκλείετε από το να πάρω το λόγο…</Speech>
	ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Δεν κατάλαβα δηλαδή. Τι διαδικασία είναι αυτή;</ChairmanSpeech>
	<Speech><Parlmember>ΣΟΦΙΑ ΒΟΥΛΤΕΨΗ</Parlmember>: Τι είναι αυτά τώρα; Να τηρηθεί η διαδικασία, κύριε Πρόεδρε.</Speech>
	ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Παρακαλώ, κυρία Βούλτεψη. Τον Κανονισμό θα τον εφαρμόσω εγώ, όχι εσείς, εκτός αν θέλετε να αλλάξουμε θέση. Παρακαλώ πολύ.</ChairmanSpeech>
	<Speech><Parlmember>ΒΑΣΙΛΕΙΟΣ ΚΕΓΚΕΡΟΓΛΟΥ</Parlmember>: …(Δεν ακούστηκε)</Speech>
	ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Παρακαλώ, κύριε Κεγκέρογλου. Θεωρώ ότι την Πέμπτη μπορεί να συζητηθεί η τροπολογία. 
	Κηρύσσεται περαιωμένη η συζήτηση επί της αρχής, των άρθρων και του συνόλου του σχεδίου νόμου του Υπουργείου Περιβάλλοντος, Ενέργειας και Κλιματικής Αλλαγής: «Κύρωση του Μνημονίου Κατανόησης στον Τομέα των Δασών μεταξύ της Κυβέρνησης της Ελληνικής Δημοκρατίας και της Κυβέρνησης της Δημοκρατίας της Τουρκίας».
	Ερωτάται το Σώμα: Γίνεται δεκτό το νομοσχέδιο;</ChairmanSpeech>
	<Speech><Parlmember>ΠΟΛΛΟΙ ΒΟΥΛΕΥΤΕΣ</Parlmember>: Δεκτό, δεκτό.</Speech>
	<Speech><Parlmember>ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΙΚ</Parlmember>: Κατά πλειοψηφία.</Speech>
	ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Συνεπώς το νομοσχέδιο του Υπουργείου Περιβάλλοντος, Ενέργειας και Κλιματικής Αλλαγής: «Κύρωση του Μνημονίου Κατανόησης στον Τομέα των Δασών μεταξύ της Κυβέρνησης της Ελληνικής Δημοκρατίας και της Κυβέρνησης της Δημοκρατίας της Τουρκίας» έγινε δεκτό κατά πλειοψηφία σε μόνη συζήτηση επί της αρχής, των άρθρων και του συνόλου και έχει ως εξής:	
(Να καταχωριστεί το κείμενο του νομοσχεδίου σελ.102)</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Παρακαλώ το Σώμα να εξουσιοδοτήσει το Προεδρείο για την υπ’ ευθύνη του επικύρωση των Πρακτικών ως προς την ψήφιση στο σύνολο των παραπάνω νομοσχεδίων.</ChairmanSpeech>
	<Speech><Parlmember>ΟΛΟΙ ΟΙ ΒΟΥΛΕΥΤΕΣ</Parlmember>: Μάλιστα, μάλιστα.</Speech>
	ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Το Σώμα παρέσχε τη ζητηθείσα εξουσιοδότηση.
Έχω την τιμή να ανακοινώσω στο Σώμα, ότι ο Υπουργός Δικαιοσύνης, Διαφάνειας και Ανθρωπίνων Δικαιωμάτων διεβίβασε στη Βουλή, σύμφωνα με το άρθρο 86 του Συντάγματος και το ν.3126/2003 «Ποινική ευθύνη των Υπουργών όπως ισχύει:
Δικογραφία που αφορά στον τέως Υπουργό Υγείας και Κοινωνικής Αλληλεγγύης κ. Ανδρέα Λοβέρδο.
Δικογραφία που αφορά στους διατελέσαντες Πρωθυπουργούς κυρίους Γεώργιο Παπανδρέου και Λουκά Παπαδήμο.
Δικογραφία που αφορά στους διατελέσαντες Πρωθυπουργούς καθώς και Υπουργούς Εξωτερικών, Οικονομικών και Εθνικής Οικονομίας.
Δικογραφία που αφορά στα μέλη της Κυβέρνησης Αντωνίου Σαμαρά.
Δικογραφία που αφορά στους τέως Υπουργό και Υφυπουργό Υγείας και Κοινωνικής Αλληλεγγύης, κυρίους Ανδρέα Λοβέρδο και Μιχαήλ Τιμοσίδη αντίστοιχα, καθώς και στον Υπουργό Υγείας. κ. Ανδρέα Λυκουρέντζο. 
Κύριοι συνάδελφοι, δέχεστε στο σημείο αυτό να λύσουμε τη συνεδρίαση;</ChairmanSpeech>
<Speech><Parlmember>ΟΛΟΙ ΟΙ ΒΟΥΛΕΥΤΕΣ</Parlmember>: Μάλιστα, μάλιστα.
Με την συναίνεση του Σώματος και ώρα 20:07΄ λύεται η συνεδρίαση για την Πέμπτη 31 Ιανουαρίου 2013 και ώρα 9:30΄ με αντικείμενο εργασιών του Σώματος: α) κοινοβουλευτικό έλεγχο, συζήτηση επικαίρων ερωτήσεων και β) νομοθετική εργασία σύμφωνα με την ημερησία διάταξη που έχει διανεμηθεί. 
Ο</Speech> ΠΡΟΕΔΡΟΣ 					ΟΙ ΓΡΑΜΜΑΤΕΙΣ 
Τελευταία Αποθήκευση:	1/2/2013 12:45:00 μμ	Από:	A.zoudiari
Εκτυπώθηκε:	1/2/2013 10:56:00 πμ</body>
</html>