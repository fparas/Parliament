<html><head><meta name="cp:revision" content="2"><meta name="date" content="2012-09-27T09:54:00Z"><meta name="Company" content="OTS"><meta name="Keywords" content=""><meta name="meta:word-count" content="43274"><meta name="subject" content=""><meta name="dc:creator" content="Production"><meta name="extended-properties:Company" content="OTS"><meta name="meta:print-date" content="2012-09-26T08:54:00Z"><meta name="Word-Count" content="43274"><meta name="dcterms:created" content="2012-09-27T09:54:00Z"><meta name="dcterms:modified" content="2012-09-27T09:54:00Z"><meta name="Last-Modified" content="2012-09-27T09:54:00Z"><meta name="Last-Save-Date" content="2012-09-27T09:54:00Z"><meta name="meta:character-count" content="233683"><meta name="Template" content="Normal.dot"><meta name="meta:save-date" content="2012-09-27T09:54:00Z"><meta name="dc:title" content="(Σημείωση: Ο παρακάτω πίνακας περιεχομένων δεν αποτελεί το τελικό κείμενο, διότι εκκρεμούν ορθογραφικές και συντακτικές διορθώσεις)"><meta name="Application-Name" content="Microsoft Office Word"><meta name="modified" content="2012-09-27T09:54:00Z"><meta name="Edit-Time" content="600000000"><meta name="cp:subject" content=""><meta name="Content-Type" content="application/msword"><meta name="creator" content="Production"><meta name="meta:author" content="Production"><meta name="dc:subject" content=""><meta name="extended-properties:Application" content="Microsoft Office Word"><meta name="meta:creation-date" content="2012-09-27T09:54:00Z"><meta name="Last-Printed" content="2012-09-26T08:54:00Z"><meta name="meta:last-author" content="k.arapi"><meta name="Comments" content=""><meta name="Creation-Date" content="2012-09-27T09:54:00Z"><meta name="xmpTPg:NPages" content="1"><meta name="resourceName" content="21-9-2012.doc"><meta name="Last-Author" content="k.arapi"><meta name="w:comments" content=""><meta name="Character Count" content="233683"><meta name="Page-Count" content="1"><meta name="Revision-Number" content="2"><meta name="extended-properties:Template" content="Normal.dot"><meta name="meta:keyword" content=""><meta name="Author" content="Production"><meta name="comment" content=""><meta name="meta:page-count" content="1"></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta></meta>(Σημείωση: Ο παρακάτω πίνακας περιεχομένων δεν αποτελεί το τελικό κείμενο, διότι εκκρεμούν ορθογραφικές και συντακτικές διορθώσεις)</head>
<body>ΣΥΝΕΔΡΙΑΣΗ ΟΛΟΜΕΛΕΙΑΣ 21-9-2012	ΣΕΛ. 1
(Σημείωση: Ο παρακάτω πίνακας περιεχομένων δεν αποτελεί το τελικό κείμενο, διότι εκκρεμούν ορθογραφικές και συντακτικές διορθώσεις)
ΠΙΝΑΚΑΣ ΠΕΡΙΕΧΟΜΕΝΩΝ
ΙΕ΄ ΠΕΡΙΟΔΟΣ 
ΠΡΟΕΔΡΕΥΟΜΕΝΗΣ ΚΟΙΝΟΒΟΥΛΕΥΤΙΚΗΣ ΔΗΜΟΚΡΑΤΙΑΣ
ΣΥΝΟΔΟΣ Α΄
ΣΥΝΕΔΡΙΑΣΗ ΛΒ΄
Παρασκευή  21 Σεπτεμβρίου 2012
ΘΕΜΑΤΑ
 
Α. ΕΙΔΙΚΑ ΘΕΜΑΤΑ 
1. Επικύρωση Πρακτικών, σελ. 
2. Ανακοινώνεται ότι τη συνεδρίαση παρακολουθούν μέλη του Εμπορικού και Βιομηχανικού Επιμελητηρίου της Ρουμανίας, σελ. 
 
Β. ΚΟΙΝΟΒΟΥΛΕΥΤΙΚΟΣ ΕΛΕΓΧΟΣ 
1. Κατάθεση αναφορών, σελ. 
2. Απαντήσεις Υπουργών σε ερωτήσεις Βουλευτών, σελ. 
3. Ανακοίνωση του δελτίου επικαίρων ερωτήσεων της Δευτέρας 24 Σεπτεμβρίου 2012, σελ. 
4. Συζήτηση επικαίρων ερωτήσεων:
α) Προς τον Υπουργό Εργασίας, Κοινωνικής Ασφάλισης και Πρόνοιας:
i. σχετικά με την απόφαση για μείωση των ασφαλιστικών εργοδοτικών εισφορών, σελ. 
 ii. σχετικά με τις Μη Κυβερνητικές Οργανώσεις και το πρόγραμμα κοινωφελούς εργασίας των Δήμων, σελ. 
iii. σχετικά με το &quot;Σικιαρίδειο  Ίδρυμα&quot;, σελ. 
β) Προς τον Υπουργό Αγροτικής Ανάπτυξης και Τροφίμων, σχετικά με τη λήψη μέτρων αντιμετώπισης των προβλημάτων κτηνοτροφίας, σελ. 
 γ) Προς τον Υπουργό Ανάπτυξης, Ανταγωνιστικότητας, Υποδομών, Μεταφορών και Δικτύων:
 i. σχετικά με την πορεία των οδικών έργων της Λακωνίας, σελ. 
 ii. σχετικά με τη σύνδεση Αλεξανδρούπολης και Μπουργκάς με σιδηροδρομική γραμμή, σελ. 
 δ) Προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με τη μείωση της τιμής του φυσικού αερίου για τους βιομηχανικούς καταναλωτές, σελ. 
  ε) Προς τον Υπουργό Εθνικής  Άμυνας, σχετικά με τη νέα μετάθεση του χρόνου εκτέλεσης της πρώτης βολής του Αντιαεροπορικού Συστήματος S-300, σελ. 
5. Συζήτηση επερώτησης της Προέδρου της Κοινοβουλευτικής Ομάδας του Κομμουνιστικού Κόμματος Ελλάδας Α. Παπαρήγα και έντεκα Βουλευτών του Κόμματός της προς τον Υπουργό Υγείας, σχετικά με την κατάσταση που διαμορφώνεται στις ιατροφαρμακευτικές και προνοιακές παροχές στο λαό, σελ. 
 
Γ. ΝΟΜΟΘΕΤΙΚΗ ΕΡΓΑΣΙΑ 
Κατάθεση Εκθέσεως Διαρκούς Επιτροπής. 
Η Διαρκής Επιτροπή Παραγωγής και Εμπορίου καταθέτει την έκθεσή της στην πρόταση νόμου της Κοινοβουλευτικής Ομάδας του Συνασπισμού Ριζοσπαστικής Αριστεράς/Κοινωτικού Μετώπου αρμοδιότητας του Υπουργείου Ανάπτυξης, Ανταγωνιστικότητας, Υποδομών, Μεταφορών και Δικτύων, για την οικονομική ανακούφιση των υπερχρεωμένων νοικοκυριών, σελ. 
ΠΡΟΕΔΡΕΥΟΝΤΕΣ
ΔΡΑΓΑΣΑΚΗΣ Ι., σελ.
ΝΑΚΟΣ Α., σελ.
ΤΡΑΓΑΚΗΣ Ι., σελ.
ΟΜΙΛΗΤΕΣ

Α. Επί των επικαίρων ερωτήσεων:
ΔΑΒΑΚΗΣ Α. , σελ.
ΖΗΣΙΜΟΠΟΥΛΟΣ Π. , σελ.
ΙΑΤΡΙΔΗ Τ. , σελ.
ΚΑΛΟΓΙΑΝΝΗΣ Σ. , σελ.
ΚΑΝΕΛΛΗ Γ. , σελ.
ΚΑΡΑΜΠΕΛΑΣ Ι. , σελ.
ΛΟΒΕΡΔΟΣ Α. , σελ.
ΜΑΝΩΛΑΚΟΥ Δ. , σελ.
ΜΠΟΛΑΡΗ Μ. , σελ.
ΠΑΝΑΓΙΩΤΟΠΟΥΛΟΣ Ν. , σελ.
ΠΑΠΑΓΕΩΡΓΙΟΥ Α., σελ.
ΧΑΡΑΚΟΠΟΥΛΟΣ Μ. , σελ.
ΧΡΥΣΟΒΕΛΩΝΗ Μ. , σελ.

Β. Επί της επερώτησης:
ΒΟΥΔΟΥΡΗΣ Ο. , σελ.
ΒΟΥΛΤΕΨΗ Σ. , σελ.
ΓΕΡΑΣΙΜΙΔΟΥ Ε. , σελ.
ΚΑΤΣΩΤΗΣ Χ. , σελ.
ΛΑΜΠΡΟΥΛΗΣ Γ. , σελ.
ΛΥΚΟΥΡΕΝΤΖΟΣ Α. , σελ.
ΜΑΝΩΛΑΚΟΥ Δ. , σελ.
ΜΕΛΑΣ Π. , σελ.
ΜΩΡΑΪΤΗΣ Ν. , σελ.
ΞΑΝΘΟΣ Α. , σελ.
ΠΑΠΑΡΗΓΑ Α. , σελ.
ΠΑΠΠΑΣ Χ. , σελ.
ΤΡΑΓΑΚΗΣ Ι. , σελ.
ΧΑΛΒΑΤΖΗΣ Σ. , σελ.
ΧΡΙΣΤΟΦΙΛΟΠΟΥΛΟΥ Π. , σελ.
ΠΡΑΚΤΙΚΑ ΒΟΥΛΗΣ
ΙΕ΄ ΠΕΡΙΟΔΟΣ 
ΠΡΟΕΔΡΕΥΟΜΕΝΗΣ ΚΟΙΝΟΒΟΥΛΕΥΤΙΚΗΣ ΔΗΜΟΚΡΑΤΙΑΣ
ΣΥΝΟΔΟΣ Α΄
ΣΥΝΕΔΡΙΑΣΗ  ΛΒ΄
Παρασκευή 21 Σεπτεμβρίου 2012
Αθήνα, σήμερα στις 21 Σεπτεμβρίου 2012, ημέρα Παρασκευή και ώρα 10.00΄ συνήλθε στην Αίθουσα των συνεδριάσεων του Βουλευτηρίου η Βουλή σε ολομέλεια για να συνεδριάσει υπό την προεδρία του Δ΄ Αντιπροέδρου αυτής κ. ΙΩΑΝΝΗ ΔΡΑΓΑΣΑΚΗ. 
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Κυρίες και κύριοι συνάδελφοι, αρχίζει η συνεδρίαση.
(</ChairmanSpeech><Speech><Parlmember>ΕΠΙΚΥΡΩΣΗ ΠΡΑΚΤΙΚΩΝ</Parlmember>: Σύμφωνα με την από 20-9-2012 εξουσιοδότηση του Σώματος επικυρώθηκαν με ευθύνη του Προεδρείου τα Πρακτικά της ΛΑ΄ συνεδριάσεώς του, της Πέμπτης 20 Σεπτεμβρίου 2012, σε ό,τι αφορά την ψήφιση στο σύνολο των σχεδίων νόμου: 1) «Περιστολή δημοσίων δαπανών, ρύθμιση θεμάτων δημοσιονομικών ελέγχων κα άλλες διατάξεις».
2) «Κύρωση της Πράξης Νομοθετικού Περιεχομένου «Λήψη μέτρων για την άμεση αποκατάσταση των ζημιών που προκλήθηκαν από τα γεγονότα της 12ης Φεβρουαρίου στο κέντρο των Αθηνών»».)
Παρακαλείται η κυρία Γραμματέας να ανακοινώσει τις αναφορές προς το Σώμα. 
(Ανακοινώνονται προς το Σώμα από την κ. Τσαμπίκα Ιατρίδη, Βουλευτή Δωδεκανήσου, τα ακόλουθα:
Α. ΚΑΤΑΘΕΣΗ ΑΝΑΦΟΡΩΝ
1) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αφορά στην απώλεια σημαντικών ποσών από παράνομη παραγωγή τσίπουρου.
2) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται στην ψήφιση τροπολογίας επί του βαθμολογικού θέματος των εθελοντών μακράς θητείας.
3) Ο Βουλευτής Αρκαδίας κ. ΟΔΥΣΣΕΑΣ ΚΩΝΣΤΑΝΤΙΝΟΠΟΥΛΟΣ κατέθεσε αναφορά με την οποία  το Εργατοϋπαλληλικό Κέντρο Αρκαδίας επισημαίνει το σοβαρό πρόβλημα ασφάλειας των εργαζομένων στο Λιγνιτικό Κέντρο Μεγαλόπολης.
4) Ο Βουλευτής Νομού Αττικής κ. ΓΕΩΡΓΙΟΣ ΒΛΑΧΟΣ κατέθεσε αναφορά με την οποία  η Πανελλήνια Ένωση Οργανώσεων Πτηνοτρόφων Παραγωγών αιτείται τη λήψη αναγκαίων μέτρων για την ενίσχυση της πτηνοτροφίας και προτείνει λύσεις για τη ρύθμιση των χρεών των πτηνοτροφικών εκμεταλλεύσεων.
5) Ο Βουλευτής Νομού Αττικής κ. ΓΕΩΡΓΙΟΣ ΒΛΑΧΟΣ κατέθεσε αναφορά με την οποία  ο Σύνδεσμος Ελληνικής Κτηνοτροφίας αιτείται την άμεση χρηματοδότηση των κτηνοτρόφων για αγορά ζωοτρoφών και προτείνει μέτρα ρύθμισηςτων δανείων τους.
6) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται στις νέες ρυθμίσεις για τα αυθαίρετα κτίσματα.
7) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται στην απρόσκοπτη διακίνηση λαθρομεταναστών από την Τουρκία στη χώρα μας.
8) Ο Βουλευτής Αρκαδίας κ. ΟΔΥΣΣΕΑΣ ΚΩΝΣΤΑΝΤΙΝΟΠΟΥΛΟΣ κατέθεσε αναφορά με την οποία  ο κ. Χαρίλαος Βασιλακόπουλος εκφράζει την αντίθεσή του στο ενδεχόμενο περικοπής της σύνταξης των συνταξιούχων του δημοσίου που εργάζονται με μισθό ή αυτοαπασχολούνται.
9) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αφορά προβλήματα της Διοίκησης του Πανεπιστημιακού Γενικού Νοσοκομείου Πατρών.
10) Ο Βουλευτής Μεσσηνίας κ. ΙΩΑΝΝΗΣ ΛΑΜΠΡΟΠΟΥΛΟΣ κατέθεσε αναφορά με την οποία  ο Πρόεδρος του Επιμελητηρίου Κιλκίς αιτείται την άμεση λήψη πρωτοβουλιών με σκοπό την αντιμετώπιση των σοβαρών προβλημάτων που αντιμετωπίζουν οι επιχειρήσεις σχετικά με το  δανεισμό τους από τα πιστωτικά ιδρύματα.
11) Ο Βουλευτής Μεσσηνίας κ. ΙΩΑΝΝΗΣ ΛΑΜΠΡΟΠΟΥΛΟΣ κατέθεσε αναφορά με την οποία  ο Δήμος Μεσσήνης Νομού Μεσσηνίας εκφράζει την αντίθεσή του στην ενδεχόμενη κατάργηση της ΔΟΥ Μεσσήνης.
12) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται σε αναβαθμισμένη επαναφορά πολιτικού προσώπου μετά το τέλος της θητείας του στην προηγούμενή του εργασία.
13) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται στους μισθούς των κληρικών.
14) Ο Βουλευτής Ηρακλείου κ. ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ κατέθεσε δημοσίευμα εφημερίδας το οποίο αναφέρεται στις ελλείψεις προσωπικού του Σχολείου Ευρωπαϊκης Παιδείας του Ηρακλείου που καθιστούν αμφίβολη τη λειτουργία του.
15) Ο Βουλευτής Μαγνησίας κ. ΑΛΕΞΑΝΔΡΟΣ ΜΕΪΚΟΠΟΥΛΟΣ κατέθεσε αναφορά με την οποία  η Διοίκηση του Ιδρύματος «Ορφανοτροφείο Βόλου» Νομού Μαγνησίας αιτείται τη στήριξη της πολιτείας, ώστε να αντιμετωπιστούν οικονομικά θεματα, καθώς και ζητήματα νομικού πλαισίου και οργανωτικής δομής των φιλοξενούμενων παιδιών.
16) Οι Βουλευτές, Β΄ Πειραιώς κ. ΔΙΑΜΑΝΤΩ ΜΑΝΩΛΑΚΟΥ, Αιτωλοακαρνανίας κ. ΝΙΚΟΛΑΟΣ ΜΩΡΑΪΤΗΣ και Αχαΐας κ. ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ κατέθεσαν αναφορά με την οποία  το Διοικητικό Συμβούλιο της Πανελλήνιας Ένωσης Οργανώσεων Πτηνοτρόφων Παραγωγών διαμαρτύρεται για τις συνθήκες αγοράς στην πτηνοτροφία και ιδίως για την πτώση των τιμών των κρεάτων, την αύξηση του κόστους παραγωγής και την ελλιπή χρηματοδότηση του κλάδου με κεφάλαια κίνησης.
17) Ο Βουλευτής Ευβοίας κ. ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ κατέθεσε αναφορά με την οποία  το Περιφερειακό Συμβούλιο Ηπείρου εκφράζει τον προβληματισμό του αιτείται την επανεξέταση του εν εξελίξει διαγωνισμού πώλησης της γαλακτοβιομηχανίας Ηπείρου «ΔΩΔΩΝΗ Α.Ε.». 
18) Ο Βουλευτής Ηρακλείου κ. ΒΑΣΙΛΕΙΟΣ ΚΕΓΚΕΡΟΓΛΟΥ κατέθεσε αναφορά με την οποία  η Πανελλαδική Ομοσπονδία Συλλόγων Παραγωγών Αγροτικών Προϊόντων Λαϊκών Αγορών και οι Ομοσπονδίες Μακεδονίας - Θράκης, Θεσσαλίας και Κρήτης αιτούνται την κατάργηση του μέτρου των ταμειακών μηχανών για τους παραγωγούς των λαϊκών αγορών και τη φορολόγησή τους με την απόδοση εφάπαξ εισφοράς.
19) Ο Βουλευτής Ηρακλείου κ. ΒΑΣΙΛΕΙΟΣ ΚΕΓΚΕΡΟΓΛΟΥ κατέθεσε αναφορά με την οποία  η Ομοσπονδία Αναπήρων και Θυμάτων Πολέμου Κρήτης εκφράζει την αντίθεσή του στην ενδεχόμενη κατάργηση του Ορθοπεδικού Συνεργείου Κρήτης (ΟΣΗΚ).
20) Ο Βουλευτής Ηρακλείου κ. ΒΑΣΙΛΕΙΟΣ ΚΕΓΚΕΡΟΓΛΟΥ κατέθεσε αναφορά με την οποία   αιτείται την καταβολή στους νεφροπαθείς του επιδόματος μεταφοράς σε κέντρα και κλινικές αιμοκάθαρσης.
21) Ο Βουλευτής Επικρατείας κ. ΙΩΑΝΝΗΣ ΜΙΧΕΛΑΚΗΣ κατέθεσε αναφορά με την οποία  η ΄Ενωση Δυνάμεων Αθλητικών Συνεργασιών (ΕΔΑΣ) παραθέτει τα προβλήματα διοίκησης του ΣΕΓΑΣ και αιτείται τον έλεγχο των οικονομικών του, των σωματείων που ψηφίζουν στις συνελεύσεις και την απομάκρυνση της υφιστάμενης Διοίκησης με την προκήρυξη εκλογών.
22) Οι Βουλευτές, Β΄ Πειραιώς κ. ΔΙΑΜΑΝΤΩ ΜΑΝΩΛΑΚΟΥ, Αιτωλοακαρνανίας κ. ΝΙΚΟΛΑΟΣ ΜΩΡΑΪΤΗΣ και Αχαΐας κ. ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ κατέθεσαν αναφορά με την οποία  η Πανελλαδική Ομοσπονδία Συλλόγων Παραγωγών Αγροτικών Προϊόντων Λαϊκών Αγορών και οι Ομοσπονδίες Θράκης, Θεσσαλίας και Κρήτης αιτούνται τη φορολόγηση των παραγωγών με εφάπαξ εισφορά και όχι με το μέτρο των ταμειακών μηχανών.
23) Ο Βουλευτής Δωδεκανήσου κ. ΒΑΣΙΛΕΙΟΣ-ΝΙΚΟΛΑΟΣ ΥΨΗΛΑΝΤΗΣ κατέθεσε αναφορά με την οποία  τα Περιφερειακά Τμήματα Βορειοανατολικού Αιγαίου και Δωδεκανήσου του Τεχνικού Επιμελητηρίου Ελλάδας επισημαίνουν τα προβλήματα των ελεγκτών δόμησης στα νησιά του Αιγαίου και αιτούνται την εξεύρεση λύσης.
24) Η Βουλευτής Β΄ Αθηνών κ. ΚΑΤΕΡΙΝΑ ΠΑΠΑΚΩΣΤΑ - ΣΙΔΗΡΟΠΟΥΛΟΥ κατέθεσε αναφορά με την οποία  ο κ. Αντώνιος Παναγιώτου αιτείται την εξαίρεση των ατόμων που πάσχουν από τύφλωση από τις επικείμενες μειώσεις μισθών και συντάξεων.
25) Ο Βουλευτής Πέλλης κ. ΓΕΩΡΓΙΟΣ ΚΑΡΑΣΜΑΝΗΣ κατέθεσε αναφορά με την οποία  το Τμήμα Υποστήριξης Πολιτικών Οργάνων του  Δήμου Αλμωπίας Νομού Πέλλας παραθέτει τα οικονομικά προβλήματα των δήμων του νομού και προτείνει λύσεις.
26) Ο Βουλευτής Ηρακλείου κ. ΕΛΕΥΘΕΡΙΟΣ ΑΥΓΕΝΑΚΗΣ κατέθεσε αναφορά με την οποία  η Ομοσπονδία Αναπήρων και Θυμάτων Πολέμου Κρήτης αιτείται την επίλυση σειράς ζητημάτων που αφορούν συνταξιοδοτικά και ασφαλιστικά δικαιώματα των δικαιούχων.
27) Οι Βουλευτές, Ηρακλείου κ. ΜΙΧΑΗΛ ΚΡΙΤΣΩΤΑΚΗΣ και κ. ΜΑΡΙΑ ΔΙΑΚΑΚΗ κατέθεσαν αναφορά με την οποία ο Δήμαρχος Χερσονήσου Νομού Ηρακλείου εκφράζει την αντίθεσή του στην ενδεχόμενη συγχώνευση του Ειρηνοδικείου Χερσονήσου με το Ειρηνοδικείο Ηρακλείου.
28) Η Βουλευτής Α΄ Αθηνών κ. ΜΑΡΙΑ ΜΠΟΛΑΡΗ κατέθεσε αναφορά με την οποία  το Σωματείο Εργαζομένων στη «Ράδιο Α. Κορασίδης Α.Ε.» αιτείται την καταβολή των νόμιμων δεδουλευμένων και των αποζημιώσεων των εργαζομένων και τον έλεγχο από τις αρμόδιες υπηρεσίες της νομιμότητας των μεταβολών του μετοχικού κεφαλαίου της εν λόγω εταιρείας.
29) Ο Βουλευτής Ηρακλείου κ. ΒΑΣΙΛΕΙΟΣ ΚΕΓΚΕΡΟΓΛΟΥ κατέθεσε αναφορά με την οποία   αιτείται την επίλυση  θέματος σχετικά  με το χρόνο  διοίκησης Αξιωματικών Νοσηλευτών και Νοσηλευτριών του Πολεμικού Ναυτικού.
30) Ο Βουλευτής Ηρακλείου κ. ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ κατέθεσε αναφορά με την οποία  η Ομοσπονδία Εκτελωνιστών της Ελλάδας (ΟΕΤΕ) εκφράζει τις προτάσεις και τις θέσεις της σχετικά με τα προβλήματα λειτουργίας του εκτελωνιστικού επαγγέλματος.
31) Η Βουλευτής Μαγνησίας κ. ΜΑΡΙΝΑ ΧΡΥΣΟΒΕΛΩΝΗ κατέθεσε αναφορά με την οποία  η κυρία Δήμητρα Λιολιοτάκη αιτείται τη μετάταξή της από το Γενικό Νοσοκομείο Ρόδου στο Γενικό Νοσοκομείο Διδυμοτείχου γαι οικογενειακούς λόγους.
Β. ΑΠΑΝΤΗΣΕΙΣ ΥΠΟΥΡΓΩΝ ΣΕ ΕΡΩΤΗΣΕΙΣ ΒΟΥΛΕΥΤΩΝ
1. Στην με αριθμό 45/10-07-2012 ερώτηση των Βουλευτών κυρίων Παφίλη Αθανάσιου, Κατσώτη Χρήστου και Χαλβατζή Σπυρίδωνος δόθηκε με το υπ’ αριθμ. 352/28-08-2012 έγγραφο από τον Υπουργό Δικαιοσύνης, Διαφάνειας και Ανθρωπίνων Δικαιωμάτων  η ακόλουθη απάντηση:
2. Στην με αριθμό 113/13-07-2012 ερώτηση του Βουλευτή κ. Λαμπρόπουλου Ιωάννη δόθηκε με το υπ’ αριθμ. 70854/28-08-2012 έγγραφο από τον Αναπληρωτή Υπουργό Υγείας η ακόλουθη απάντηση:
3. Στην με αριθμό 132/13-07-2012 ερώτηση του Βουλευτή κ. Γεωργιάδη Σπυρίδωνος - Αδώνιδος δόθηκε με το υπ’ αριθμ. 70868/22-08-2012 έγγραφο από την Υφυπουργό Υγείας η ακόλουθη απάντηση:</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Κυρίες και κύριοι συνάδελφοι, έχω την τιμή να ανακοινώσω στο Σώμα το δελτίο επικαίρων ερωτήσεων της Δευτέρας 24 Σεπτεμβρίου 2012.
Α. ΕΠΙΚΑΙΡΕΣ ΕΡΩΤΗΣΕΙΣ Πρώτου Κύκλου (Άρθρο 130 παράγραφοι 2 και 3 του Κανονισμού της Βουλής)
1. Η με αριθμό 269/18-9-2012 Επίκαιρη Ερώτηση του Βουλευτή Α´ Αθήνας της Νέας Δημοκρατίας κ. Προκόπη Παυλόπουλου προς τον Υπουργό Διοικητικής Μεταρρύθμισης και Ηλεκτρονικής Διακυβέρνησης, σχετικά με την πορεία εφαρμογής του Ειδικού Επιχειρησιακού Προγράμματος για τη «Διοικητική Μεταρρύθμιση 2007-2013».
2. Η με αριθμό 277/18-9-2012 επίκαιρη ερώτηση του Βουλευτή Νομού Αττικής του Συνασπισμού Ριζοσπαστικής Αριστεράς - Ενωτικού Κοινωνικού Μετώπου κ. Αλεξίου Μητρόπουλου προς τους Υπουργούς Εργασίας, Κοινωνικής Ασφάλισης και Πρόνοιας και Οικονομικών, σχετικά με τα αποθεματικά των Ασφαλιστικών Ταμείων και την εγγύηση για την καταβολή των συντάξεων του 2012.
3. Η με αριθμό 255/17-9-2012 επίκαιρη ερώτηση του Βουλευτή Ηρακλείου του Πανελλήνιου Σοσιαλιστικού Κινήματος κ. Βασιλείου Κεγκέρογλου προς τον Υπουργό Οικονομικών, σχετικά με την τήρηση κανόνων στη ρύθμιση δανείων ιδιωτών από τις τράπεζες.
4. Η με αριθμό 273/18-9-2012 επίκαιρη ερώτηση του Βουλευτή Ευβοίας των Ανεξάρτητων Ελλήνων κυρίου Κωνσταντίνου Μαρκόπουλου προς τον Ανάπτυξης, Ανταγωνιστικότητας, Υποδομών, Μεταφορών και Δικτύων, σχετικά με την παραχώρηση συντήρησης και εκμετάλλευσης της Εγνατίας Οδού σε ιδιώτες.&#160;
&#160;5. Η με αριθμό 291/18-9-2012 επίκαιρη ερώτηση του Βουλευτή Β΄ Πειραιά του Λαϊκού Συνδέσμου-Χρυσή Αυγή κ. Ιωάννη Λαγού προς τον Υπουργό Δημόσιας Τάξης και Προστασίας του Πολίτη, σχετικά με την αστυνομική παρουσία έξω από τα κεντρικά γραφεία του κόμματος «Λαϊκός Σύνδεσμος - Χρυσή Αυγή».
&#160;&#160;6. Η με αριθμό 285/18-9-2012 επίκαιρη ερώτηση του Βουλευτή Νομού Αττικής της Δημοκρατικής Αριστεράς κ. Βασιλείου Οικονόμου προς τον Υπουργό Οικονομικών, σχετικά με τους ελέγχους «πόθεν έσχες» και τη φορολόγηση των χρημάτων που διοχετεύτηκαν στο εξωτερικό από καλλιτέχνες και πολλούς «επώνυμους». &#160;&#160;
&#160;7. Η με αριθμό 289/18-9-2012 επίκαιρη ερώτηση της Βουλευτού Β΄ Πειραιώς του Κομμουνιστικού Κόμματος Ελλάδας κ. Διαμάντως Μανωλάκου προς τον Υπουργό Ναυτιλίας και Αιγαίου, σχετικά με την αντιμετώπιση των προβλημάτων των σπουδαστών των Ακαδημιών Εμπορικού Ναυτικού (ΑΕΝ).
&#160;Β. ΕΠΙΚΑΙΡΕΣ ΕΡΩΤΗΣΕΙΣ&#160;Δεύτερου Κύκλου (Άρθρο 130 παράγραφος 4 του Κανονισμού της Βουλής)
1. Η με αριθμό 278/18-9-2012 επίκαιρη ερώτηση του Βουλευτή Β΄ Αθήνας του Συνασπισμού Ριζοσπαστικής Αριστεράς - Ενωτικού Κοινωνικού Μετώπου κ. Δημητρίου Παπαδημούλη προς τον Υπουργό Οικονομικών, σχετικά με την εξωδικαστική συμφωνία του ελληνικού δημοσίου με την εταιρεία &quot;SIEMENS&quot;.
2. Η με αριθμό 274/18-9-2012 επίκαιρη ερώτηση του Βουλευτή Α΄ Πειραιώς των Ανεξάρτητων Ελλήνων κ. Παναγιώτη Μελά προς τον Υπουργό Υγείας, σχετικά με την αντιμετώπιση των προβλημάτων λειτουργίας του Εθνικού Κέντρου Άμεσης Βοήθειας (ΕΚΑΒ).
3. Η με αριθμό 292/18-9-2012 επίκαιρη ερώτηση του Βουλευτή Μεσσηνίας του Λαϊκού Συνδέσμου-Χρυσή Αυγή κ. Δημητρίου Κουκούτση προς τον Υπουργό Δικαιοσύνης, Διαφάνειας και Ανθρωπίνων Δικαιωμάτων, σχετικά με τις καταθέσεις πολιτικών σε ελβετικές τράπεζες και την αναζήτηση παράνομων κεφαλαίων που μεταφέρθηκαν στο εξωτερικό.
4. Η με αριθμό 286/18-9-2012 επίκαιρη ερώτηση του Βουλευτή Τρικάλων της Δημοκρατικής Αριστεράς κ. Γεωργίου Κυρίτση προς τον Υπουργό Οικονομικών, σχετικά με την έγκαιρη καταβολή συντάξεων στους δημοσίους υπαλλήλους.
&#160;5. Η με αριθμό 290/18-9-2012 επίκαιρη ερώτηση του Βουλευτή Νομού Αττικής του Κομμουνιστικού Κόμματος Ελλάδας κ. Ιωάννη Γκιόκα προς τους Υπουργούς Εσωτερικών και Οικονομικών, σχετικά με τη χρηματοδότηση των σχολικών επιτροπών&#160;από τον κρατικό προϋπολογισμό.</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Κυρίες και κύριοι συνάδελφοι, εισερχόμαστε στη συζήτηση των 
ΕΠΙΚΑΙΡΩΝ ΕΡΩΤΗΣΕΩΝ
Θα συζητηθεί η δεύτερη με αριθμό 279/18-9-2012 επίκαιρη ερώτηση πρώτου κύκλου της Βουλευτού του Συνασπισμού Ριζοσπαστικής Αριστεράς-Ενωτικού Κοινωνικού Μετώπου κ. Μαρίας Μπόλαρη προς τον Υπουργό Εργασίας, Κοινωνικής Ασφάλισης και Πρόνοιας , σχετικά με την απόφαση για μείωση των ασφαλιστικών εργοδοτικών εισφορών.
Κυρία Μπόλαρη, έχετε το λόγο για τρία λεπτά, για να αναπτύξετε την επίκαιρη ερώτησή σας.</ChairmanSpeech>
<Speech><Parlmember>ΜΑΡΙΑ ΜΠΟΛΑΡΗ</Parlmember>: Ευχαριστώ, κύριε Πρόεδρε.
Θα ήθελα να επισημάνω ότι για άλλη μία φορά ο Υπουργός κ. Βρούτσης απουσιάζει και να επισημάνω, επίσης, ότι η Διαρκής Επιτροπή των Κοινωνικών Υποθέσεων δεν έχει συνεδριάσει για θέματα του Υπουργείου Εργασίας. Παρ’ όλα αυτά προχωρώ.
Με επιστολή που έστειλε ο κ. Βρούτσης στη Διοίκηση του ΙΚΑ στις 7 Σεπτεμβρίου ενημέρωσε για επικείμενη νομοθετική ρύθμιση για την κατάργηση των εργοδοτικών εισφορών υπέρ των Οργανισμών Εργατικής Κατοικίας και Εργατικής Εστίας. Μάλιστα, αυτό θα ισχύσει αναδρομικά από 1-9-2012.
Σε ομιλία του, επίσης, στο ξενοδοχειακό επιμελητήριο είπε ότι θα προχωρήσει σε άλλη μείωση των εργοδοτικών εισφορών μέσα στο 2013 κατά 3,9 ποσοστιαίες μονάδες. Με βάση τους υπολογισμούς των ταμείων το 1,1 που προτίθεται το Υπουργείο Εργασίας να χαρίσει στην εργοδοσία ισούται με 250 εκατομμύρια ευρώ ετησίως, ενώ το 3,9 με 2 έως 2,5 δισεκατομμύρια ευρώ ετησίως. Όλα αυτά συμβαίνουν τη στιγμή που τα ταμεία «βουλιάζουν».
Ερωτώ, λοιπόν, από ποιους τομείς θα κοπούν αυτά τα χρήματα; Από τον ΕΟΠΥΥ, που βλέπουμε την κατάστασή του; Από τις κύριες και τις επικουρικές συντάξεις; Και με ποιο δικαίωμα η Κυβέρνηση χαρίζει στην εργοδοσία ποσά που είναι ο κόπος και ο ιδρώτας μιας ζωής για τους εργαζόμενους;
Μη μου απαντηθεί ότι είναι απαραίτητη η μείωση του μη μισθολογικού κόστους για να υπάρξει η ανταγωνιστικότητα, η ανάπτυξη και δήθεν η μείωση της ανεργίας, πρώτον, γιατί κανένα στοιχείο -ούτε γνωστών νεοφιλελεύθερων οργανισμών- δεν επιβεβαιώνει αυτές τις εκτιμήσεις και κυρίως, όμως, γιατί σ’ αυτήν τη χώρα η παρούσα Κυβέρνηση και η προηγούμενη με άπειρους νόμους διώκουν την εργασία και στηρίζουν με κάθε μέσο την επιχειρηματικότητα.
Τελειώνοντας θέλω να θυμίσω μία άλλη απαλλαγή, που χαρίστηκε στους εργοδότες, μέσω του ν. 3996∕2011, όπου αφαιρέθηκαν πάλι εργοδοτικές εισφορές από τα βαρέα και ανθυγιεινά επαγγέλματα.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Ο Υφυπουργός Εργασίας, Κοινωνικής Ασφάλισης και Πρόνοιας  κ. Παναγιωτόπουλος έχει το λόγο για τρία λεπτά.</ChairmanSpeech>
<Speech><Parlmember>ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ</Parlmember> (Υφυπουργός Εργασίας, Κοινωνικής Ασφάλισης και Πρόνοιας): Ευχαριστώ, κύριε Πρόεδρε.
Κυρία συνάδελφε, δυστυχώς πάλι θα αρκεστείτε στον υποφαινόμενο για την απάντηση. Ο Υπουργός κ. Βρούτσης, θα προσέλθει –απ’ ότι γνωρίζω- για να απαντήσει στην επίκαιρη επερώτηση του κόμματός σας σχετικά με τα εργασιακά. Αυτό θα γίνει την επόμενη εβδομάδα και εκεί νομίζω ότι αρκετά ενδιαφέροντα θα ειπωθούν για το πνεύμα των εργασιακών και όλα όσα ακούγονται γι αυτό στις μέρες μας μέσα σ’ αυτήν την Αίθουσα.
Όσον αφορά την ερώτησή σας, ασφαλώς και συμφωνούμε ότι η άσκηση που μας προκύπτει από την υποχρέωσή μας από τη δανειακή σύμβαση είναι άλυτη. Τι εννοώ; Το έχουμε ανακοινώσει κιόλας στις συνομιλίες που κάνουμε με την τρόικα. 
Από τη δανειακή σύμβαση προκύπτει η υποχρέωση της ελληνικής πολιτείας για μείωση του μη μισθολογικού κόστους εργασίας, δηλαδή των εισφορών των εργοδοτών κατά πέντε ποσοστιαίες μονάδες. 
Αυτό που έχουμε τώρα σίγουρο και τετελεσμένο είναι η μείωση του μη μισθοδοτικού κόστους κατά 1,1 ποσοστιαία μονάδα λόγω της κατάργησης του Οργανισμού Εργατικής Κατοικίας και του Οργανισμού Εργατικής Εστίας. Τα έχω πει επανειλημμένως σε αυτήν την Αίθουσα. Είναι εύλογη η ανησυχία των ερωτώντων. Φυσικά, είναι δεδομένο ότι αυτή εκπορεύεται από την εύλογη ανησυχία των εργαζομένων που με δικές τους εισφορές έκτισαν –κατά κάποιον τρόπο- τα αποθεματικά του Οργανισμού Εργατικής Κατοικίας και Εργατικής Εστίας και τη λειτουργία αυτών των δύο οργανισμών. 
Αυτοί οι δύο οργανισμοί είναι οι μοναδικοί που συγχωνεύτηκαν, καταργήθηκαν –αν θέλετε- στο πλαίσιο της εφαρμογής της δανειακής σύμβασης. Υπήχθησαν στην ομπρέλα του ΟΑΕΔ, ο οποίος αναλαμβάνει ως φορέας να συνεχίσει να τους έχει υπό τη λειτουργία του πλέον ως προς κάποια κομμάτια της δικής τους λειτουργίας. 
Είπα και άλλες φορές σε αυτήν την Αίθουσα ότι καταργείται το κατασκευαστικό κομμάτι. Συνεχίζονται μόνο οι ήδη ανειλημμένες υποχρεώσεις στο πλαίσιο του κατασκευαστικού κομματιού λειτουργίας Εστίας και Κατοικίας, πλην όμως, διατηρούνται οι υπόλοιπες κοινωνικές παροχές, δηλαδή η δημιουργία και συντήρηση βρεφονηπιακών σταθμών, η επιδότηση ενοικίου, ο κοινωνικός τουρισμός και η χρηματοδότηση των συνδικαλιστικών φορέων, ιδίως των εργατικών κέντρων ανά την επικράτεια. Γι’ αυτόν το λόγο, ενώ καταργήθηκαν οι εργοδοτικές εισφορές, οι εισφορές των εργαζομένων συνεχίζουν να καταβάλλονται, διότι συνεχίζουν να παρέχονται κοινωνικές παροχές. 
Από εκεί και πέρα, γιατί είναι άλυτη η άσκηση; Θα αφήσω τα υπόλοιπα για τη δευτερολογία μου. Διότι σύμφωνα με τις προβλέψεις της δανειακής σύμβασης, η μείωση κατά 5% του μη μισθοδοτικού κόστους εργασίας μάς ζητείται να γίνει με δημοσιονομικά ουδέτερο τρόπο, να μην έχει δηλαδή δυσμενείς επιπτώσεις στα ασφαλιστικά ταμεία. Είναι ένα μέτρο που οπωσδήποτε χαροποιεί τους εργοδότες, διότι απαλλάσσονται από ένα μέρος του κόστους εργασίας, αλλά οδηγεί σε κατάρρευση τα ασφαλιστικά ταμεία. Αυτό το γνωρίζουμε. Και το είπαμε με κατηγορηματικό τρόπο στους συνομιλητές μας. Γι’ αυτό έκανα λόγο για άλυτη άσκηση. Βρήκαμε μία μονάδα, τις υπόλοιπες 3,9 ποσοστιαίες μονάδες είναι πάρα πολύ δύσκολο να τις βρούμε. 
Έχει πέσει στο τραπέζι η πρόταση για σταδιακή μείωση κατ’ έτος μέχρι το 2016 περίπου κατά μία ποσοστιαία μονάδα, πλην όμως αυτήν τη στιγμή δεν μπορούμε να είμαστε σίγουροι για το χρηματοοικονομικό κόστος στα ασφαλιστικά ταμεία. Γι’ αυτό και ζητήσαμε από τους συνομιλητές μας να συναινέσουν σε μία μελέτη χρηματοοικονομικής αποτίμησης των δυσμενών επιπτώσεων στα ασφαλιστικά ταμεία. Αυτή είναι και η πρότασή μας. Όπως σας είπα, δεν υπάρχει τρόπος να γίνει αυτό, χωρίς να υπάρξουν δυσμενείς επιπτώσεις στα ασφαλιστικά ταμεία. Το γνωρίζουμε όλοι αυτό και συμφωνούμε σε αυτό. 
Τέλος, ως προς την αναδρομικότητα, νομίζω ότι υπερβάλλετε. Όντως, από την 1 Σεπτεμβρίου 2012, πριν από είκοσι μέρες περίπου δηλαδή, οι εργοδότες σταμάτησαν να καταβάλλουν τις εισφορές τους προς ΟΕΚ, ΟΕΕ. Όμως αυτοί οι οργανισμοί έχουν ήδη καταργηθεί από το Φεβρουάριο. Από το Φεβρουάριο μέχρι το Σεπτέμβριο συνέχισαν να καταβάλλουν κανονικά. Επομένως, αν υπάρχει αναδρομικότητα, θα έλεγα ότι είναι προς τα πίσω και όχι αυτή που εννοείτε. Ήδη κάποιοι μήνες λειτούργησαν κανονικά ως προς τις καταβολές προς Εργατική Εστία και Κατοικία. 
Τα υπόλοιπα θα τα αναπτύξω στη δευτερολογία μου.</Speech> 
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Κυρία Μπόλαρη, έχετε το λόγο για τρία λεπτά.</ChairmanSpeech> 
<Speech><Parlmember>ΜΑΡΙΑ ΜΠΟΛΑΡΗ</Parlmember>: Κύριε Υπουργέ, παραδέχεστε –προφανώς- πράγματα τα οποία θα ήταν πολύ δύσκολο να μην παραδεχθείτε. 
Παρ’ όλα αυτά, η πρώτη δική μας επισήμανση είναι η εξής. Ακόμα και αυτό το κατάπτυστο μνημόνιο μιλάει για μείωση των κοινωνικών εισφορών, δεν προσδιορίζει συγκεκριμένα από πού και πώς. 
Επίσης, θα ήθελα να τονίσω ότι αυτό το οποίο αναφέρατε για τη μείωση κατά 1,1% στην πραγματικότητα είναι άλλη μία μεγάλη εισφοροαπαλλαγή από την εργοδοσία, αν σκεφθεί κανείς ότι το ίδιο διάστημα για το οποίο μιλάτε η εισφοροδιαφυγή και οι εισφοροαπαλλαγές τρέχουν με ιλιγγιώδη ρυθμό. Και δεν είναι μόνο αυτό. 
Επειδή είπατε κατά κάποιον τρόπο ότι η αναδρομικότητα ωφελεί τους εργαζόμενους και όχι τους εργοδότες, θα σας φέρω ένα ανάποδο παράδειγμα. 
Η εισφοροδιαφυγή ήταν μεγάλη από το 2000, όταν υπήρχαν ρυθμοί ανάπτυξης της ελληνικής οικονομίας και ήταν αδύνατον να επιβάλλετε –όχι μόνο η δική σας κυβέρνηση, αλλά και οι προηγούμενες κυβερνήσεις του ΠΑΣΟΚ και της Νέας Δημοκρατίας- μέτρα για να μειωθεί αυτό το σκάνδαλο. Αντίθετα, όμως, οι εισφορές των εργαζομένων και οι παροχές που έχουν οι ασφαλισμένοι και οι συνταξιούχοι, με τους αλλεπάλληλους νόμους από το 1990 μέχρι σήμερα χειροτερεύουν. Άρα, αν θέλει κανένας να μιλήσει σοβαρά για αναδρομικότητα, αυτή θα έπρεπε να αφορά για τα ασφαλιστικά ταμεία και τους εργαζόμενους.
Επίσης, να πούμε ότι στο έτος που πέρασε, με το «κούρεμα» που υποχρεώσατε τα ασφαλιστικά ταμεία να κάνουν, τους στερήσατε 8,5 δισεκατομμύρια ευρώ. Για να μη μιλήσουμε για την κλοπή με τα δομημένα ομόλογα!
Επομένως επανέρχομαι και λέω το εξής. Από τη δική σας μεριά, την άλυτη εξίσωση θα επιχειρήσετε να τη λύσετε είτε με αυξημένες εισφορές που θα καταβάλλουν οι εργαζόμενοι, είτε με την αύξηση των ορίων ηλικίας -στο οποίο πάλι ανακοινώνετε ότι θα προχωρήσετε- όπως και άλλα μέτρα που μπορούν να είναι περικοπές των παροχών περίθαλψης, πρόνοιας και πάει λέγοντας.
Απ’ αυτήν την άποψη, λοιπόν, δεν υπάρχει καμμία δικαιολογία για το συγκεκριμένο μέτρο με όποιον τρόπο και αν θελήσετε να το υποστηρίξετε με χρηματοοικονομική ή άλλη μελέτη. 
Από τη μεριά του ΣΥΡΙΖΑ δηλώνουμε ότι θα παλέψουμε και μέσα στη Βουλή και εκτός Βουλής για ένα ενιαίο καθολικό αναδιανεμητικό σύστημα κοινωνικής ασφάλισης. Καλούμε κάθε εργαζόμενο και συνταξιούχο να προστατεύσει τα ταμεία του, τους κόπους μιας ζωής, το αγαθό της υγείας και της ασφάλισης.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>):  Ευχαριστούμε πολύ.
Κύριε Υπουργέ, έχετε το λόγο για τη δευτερολογία σας.</ChairmanSpeech>
<Speech><Parlmember>ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ</Parlmember> (Υφυπουργός Εργασίας, Κοινωνικής Ασφάλισης και Πρόνοιας): Πειραματικά, κυρία συνάδελφε, δεν είμαι σίγουρος κατά πόσο οι επιχειρήσεις αυτήν τη στιγμή θησαυρίζουν ή γεμίζουν τα θησαυροφυλάκιά τους με κάποιον τρόπο, όπως είπατε, απ’ αυτήν την ωφέλεια. Το μη μισθοδοτικό κόστος εργασίας, σύμφωνα με στοιχεία του ΟΑΕΔ, ανέρχεται ακριβώς στο 28%. Είναι και άλλα μέσα. Είναι το κόστος της ενέργειας, το βάρος των διοικητικών υπηρεσιών που προσπαθούμε να απαλύνουμε αυτήν τη στιγμή με διάφορες τομές, όπως η ηλεκτρονική υποβολή στοιχείων που έχουν να κάνουν με την οργάνωση της εργασίας προς την αρμόδια Επιθεώρηση Εργασίας και άλλα.  Όλα αυτά είναι στο πλαίσιο των υποχρεώσεών μας, αλλά είναι και προς θετική κατεύθυνση και το αναγνωρίζουμε όλοι. 
Απλώς, αυτές οι πέντε ποσοστιαίες μονάδες υπάρχουν ως υποχρέωση στο τραπέζι. Τίποτα δεν έχουμε δεχθεί και όλα τα διαπραγματευόμαστε. Έχουμε βρει από πού θα προκύψει μείωση κατά 1,1%, αλλά ως προς το υπόλοιπο 3,9%, όπως σας είπα, επιφυλασσόμεθα και προβληματιζόμεθα μαζί με σας. 
Υπενθυμίζω εδώ ότι με βάση τις προβλέψεις του ν. 4046/2012, δηλαδή τη δανειακή σύμβαση, αποτελεί δέσμευση της Κυβέρνησης να θεσπίσει νομοθεσία με σκοπό τη μείωση των κοινωνικών εισφορών προς το ΙΚΑ-ΕΤΑΜ κατά πέντε ποσοστιαίες μονάδες και να εφαρμόσει μέτρα που θα διασφαλίσουν ότι αυτό θα είναι δημοσιονομικά ουδέτερο.
Παράλληλα, όμως, η αρμόδια Γενική Γραμματεία Κοινωνικών Ασφαλίσεων στο έγγραφο που μας έχει καταθέσει στο πλαίσιο της βοήθειας που μας παρείχε προκειμένου να απαντήσουμε σ’ αυτήν την ερώτηση, λέει ότι προβλέπεται ρητώς πως τα εν λόγω ποσοστά εισφορών μπορούν να μειωθούν μόνον όταν υπάρχουν επαρκή μέτρα για να καλύψουν την απώλεια των εσόδων. 
Επομένως αυτήν τη στιγμή αναζητώνται αυτά τα επαρκή μέτρα. Μέχρι να εξευρεθούν, δεν πρόκειται να γίνει καμμία περαιτέρω μείωση μέχρι να φθάσουμε στο σύνολο των πέντε ποσοστιαίων μονάδων. Συμφωνούμε ότι κάτι τέτοιο θα έπληττε, ίσως ανεπανόρθωτα, τα ασφαλιστικά ταμεία και τους εργαζόμενους που τα έχουν χτίσει, όπως σας είπα, με εισφορές μιας ζωής. Δεν πρόκειται να πάρουμε κανένα μέτρο και να συμφωνήσουμε σε τίποτα παραπάνω, αν δεν λυθεί αυτή η άλυτη εξίσωση.
Ευχαριστώ.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>):  Ευχαριστούμε κι εμείς.
Επόμενη είναι η τέταρτη με αριθμό 271/18-9-2012 επίκαιρη ερώτηση πρώτου κύκλου της Βουλευτού των Ανεξάρτητων Ελλήνων κ. Μαρίνας Χρυσοβελώνη προς τους Υπουργούς Εσωτερικών και Εργασίας, Κοινωνικής Ασφάλισης και Πρόνοιας, σχετικά με τις μη κυβερνητικές οργανώσεις και το πρόγραμμα κοινωφελούς εργασίας των δήμων.
Η κ. Χρυσοβελώνη έχει το λόγο για δύο λεπτά, για να αναπτύξει την επίκαιρη ερώτησή της.
Ορίστε, κυρία συνάδελφε, έχετε το λόγο.</ChairmanSpeech>
<Speech><Parlmember>ΜΑΡΙΝΑ ΧΡΥΣΟΒΕΛΩΝΗ</Parlmember>: Ευχαριστώ, κύριε Πρόεδρε.
Πριν έναν ακριβώς χρόνο με επίκαιρη επερώτηση της στις 9-9-2011, η Νέα Δημοκρατία κατήγγειλε με πρώτο επερωτώντα στη Βουλή το νυν Υπουργό Εργασίας κ. Βρούτση τη συμμετοχή συγκεκριμένων μη κυβερνητικών οργανώσεων στο πρόγραμμα κοινωφελούς εργασίας των δήμων. 
Υπενθυμίζω τις τότε δημόσιες καταγγελίες σας για συγγενείς, φίλους και κομματάρχες του ΠΑΣΟΚ τους οποίους στοχοποιούσε η Νέα Δημοκρατία ως ιδρυτές μη κυβερνητικών οργανώσεων που ζητούσαν μερτικό από τα δεκάδες εκατομμύρια ευρώ του προγράμματος.
Υπογραμμίζω πως οι γενικευμένες εκείνες καταγγελίες της Νέας Δημοκρατίας αφορούσαν τότε εικαζόμενες προθέσεις διαφόρων μη κυβερνητικών οργανώσεων, αφού τότε ακόμα δεν είχαν επιλεγεί οι τυχεροί των χρηματοδοτήσεων. Υπήρχαν μόνο αιτήσεις κάποιων τις οποίες προληπτικά κατήγγειλε το κόμμα σας. Η επιλογή των τυχερών έγινε τελικά επί της πρώτης συγκυβέρνησης στις αρχές του 2012 και βέβαια με την ευχή πλέον της Νέας Δημοκρατίας, που αποτελούσε κόμμα εξουσίας. 
Καμμία καταγγελία όμως της Νέας Δημοκρατίας δεν ακούστηκε τότε, καμμία αναφορά δεν κάνατε πλέον στις δημόσιες κατηγορίες που απευθύνατε κατά διαφόρων ΜΚΟ του ΠΑΣΟΚ μόλις λίγους μήνες πριν. Έτσι σιωπηλά έγινε και η ανάθεση στις 18-1-2012 στη μη κυβερνητική οργάνωση «ΝΟΣΤΟΣ» τριών έργων σε δήμους της Αττικής από το πρόγραμμα κοινωφελούς εργασίας με την τρικομματική βέβαια συναίνεση και συνεννόηση. 
Εδώ πρέπει να πούμε ότι η μη κυβερνητική οργάνωση «ΝΟΣΤΟΣ» με πρόεδρο τον αιρετό Αντιδήμαρχο Κορυδαλλού και γνωστό στέλεχος του ΠΑΣΟΚ κ. Χριστοφορίδη, ήταν τυχερή, γιατί η συγκυβέρνηση της ενέκρινε χρηματοδότηση μερικών εκατομμυρίων ευρώ, για να προσλάβει συμβασιούχους στους Δήμους Νέας Ιωνίας, Νίκαιας και Κορυδαλλού. 
Προσέξτε όμως τη σύμπτωση. Πρόεδρος της ΜΚΟ ο κ. Χριστοφορίδης, δηλαδή ο Αντιδήμαρχος Κορυδαλλού. Η μη κυβερνητική οργάνωση του κ. Χριστοφορίδη ανάδοχος του κοινωφελούς έργου στο Δήμο Κορυδαλλού με την έγκριση του Υπουργείου Εργασίας. 
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Θα μου πείτε άλλη συγκυβέρνηση ήταν εκείνη που τα υπέγραφε και όχι η σημερινή. Το επιχείρημα αυτό βέβαια δεν στέκει, γιατί το δίδυμο ΠΑΣΟΚ Νέας Δημοκρατίας του Ιανουαρίου έγινε απλώς Νέα Δημοκρατία ΠΑΣΟΚ τον Ιούνιο. 
Αν ήταν εδώ ο αγαπητός συνάδελφος κ. Γεωργιάδης, που σήμερα βρίσκεται στη Νέα Δημοκρατία, θα με επιβεβαίωνε, επειδή ο ίδιος το έλεγε όταν δεν βρισκόταν στη Νέα Δημοκρατία, πως ΠΑΣΟΚ-Νέα Δημοκρατία και Νέα Δημοκρατία-ΠΑΣΟΚ δεν έχουν καμμία διαφορά γιατί είναι η ίδια ΑΕ, όπως έλεγε χαρακτηριστικά τότε. 
Εν πάση περιπτώσει, να δούμε τι συμβαίνει με αυτόν τον συνεταιρισμό σήμερα. Αναφέρομαι στη μη κυβερνητική οργάνωση «ΝΟΣΤΟΣ» και το Υπουργείο. Εσείς λοιπόν, η νέα συγκυβέρνηση, υπογράψατε στις 30-7-2012 την εκταμίευση πρώτης δόσης ύψους 700.000 ευρώ για τη «ΝΟΣΤΟΣ» του κ. Χριστοφορίδη. Μαθαίνουμε όμως ότι ως παραλήπτης των χρημάτων εκ μέρους της συγκεκριμένης μη κυβερνητικής οργάνωσης δεν εμφανίζεται πλέον ο κ. Χριστοφορίδης, αλλά ο κ. Λεσγίδης, που φαίνεται να είναι πρόεδρος του «ΝΟΣΤΟΣ». 
Γι’ αυτό θα ήθελα κατ’ αρχάς να μάθω πότε ακριβώς έγινε αυτή η αλλαγή και πώς άλλαξε ξαφνικά ο πίνακας με τα ονόματα των προέδρων των χρηματοδοτούμενων μη κυβερνητικών οργανώσεων, τον οποίο πίνακα χρησιμοποιεί το Υπουργείο Εργασίας μέχρι και σήμερα.</Speech> 
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Κύριε Υφυπουργέ, έχετε το λόγο για τρία λεπτά.</ChairmanSpeech> 
<Speech><Parlmember>ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ</Parlmember> (Υφυπουργός Εργασίας, Κοινωνικής Ασφάλισης και Πρόνοιας): Κυρία συνάδελφε, πολύ φοβούμαι ότι έχει γίνει μία παρανόηση σε αυτήν την ερώτηση. Με τρόπο πολύ ισοπεδωτικό θέτετε το γενικό θέμα των ΜΚΟ, πηγαίνετε στο πρόγραμμα παροχής κοινωφελούς εργασίας και μετά καταλήγετε στο γνωστό επιμύθιο «ΠΑΣΟΚ και Νέα Δημοκρατία το ίδιο συνδικάτο» και όλα αυτά. 
Να ξεκαθαρίσουμε λίγο την κατάσταση. Εδώ, όντως ο Πρωθυπουργός της χώρας κ. Σαμαράς έχει εξαγγείλει ότι πρέπει να ελεγχθεί η αδιαφανής χρηματοδότηση σε ΜΚΟ. Δεν εννοούσε βέβαια τις ΜΚΟ που τρέχουν τα προγράμματα κοινωφελούς εργασίας. Υπάρχουν άλλες κι άλλες ΜΚΟ που έχουν επιχορηγηθεί με εκατομμύρια τα οποία πραγματικά ο ελληνικός λαός σε αυτήν τη δύσκολη ώρα, όπου επίκεινται περικοπές των πάντων επί των πάντων, θέλει να ξέρει απλά πού πηγαίνουν. Αυτά όμως δεν έχουν να κάνουν απλά με τις μικρές ΜΚΟ ή με τις μεσαίου μεγέθους που εκτελούν τα προγράμματα κοινωφελούς εργασίας. 
Εδώ υπάρχει μία παρανόηση. Άλλο το ένα, άλλο το άλλο. Μία από αυτές τις ΜΚΟ που εκτελούν προγράμματα κοινωφελούς εργασίας είναι και ο «ΝΟΣΤΟΣ», που μάλιστα αποτελεί Ένωση Σωματείων Ποντίων. Ξέρετε, οι Πόντιοι είναι υπερήφανοι ως άνθρωποι και είναι υπερήφανοι Έλληνες. 
Θα σας διαβάσω στη δευτερολογία μου το σημείωμα του σωματείου και θα δείτε τον τρόπο που αντιμετωπίζουν την ερώτησή σας. 
Διότι εδώ δεν ήρθα να κάνω το συνήγορο υπεράσπισης κανενός, αλλά από την άλλη νομίζω ότι από αυτήν την παρανόηση φτάνουμε στο σημείο να σπιλώνεται αναιτιολόγητα η τιμή και η υπόληψη ενός συγκεκριμένου ανθρώπου, που το μόνο που έχει κάνει είναι να χρηματίσει Πρόεδρος κάποιου σωματείου δικαιούχου εκτέλεσης προγράμματος κοινωφελούς εργασίας, ενώ παράλληλα ήταν Δήμαρχος Κορυδαλλού, ασχέτως εάν παραιτήθηκε πριν αξιολογηθεί όλο το πακέτο των δικαιούχων που θα τρέξουν τα προγράμματα κοινωφελούς εργασίας.
Σύμφωνα με το έγγραφο του Υπουργείου μας από τη Γενική Γραμματεία Διαχείρισης Κοινοτικών και Άλλων Πόρων, σας εξηγώ ότι η διαδικασία επιλογής των δικαιούχων για να υλοποιήσουν τα προγράμματα κοινωφελούς εργασίας είναι εξαιρετικά διαφανής και εξαιρετικά αυστηρή. Γι’ αυτό σήμερα όλη η Ελλάδα βιώνει τι; Την καθυστέρηση των πληρωμών σε αυτές τις ΜΚΟ, προκειμένου να πληρώσουν αυτούς που έχουν ενταχθεί στα προγράμματα πεντάμηνης απασχόλησης της κοινωφελούς εργασίας. Αυτό γίνεται αυτήν τη στιγμή. Θα σας δώσω και στοιχεία στη δευτερολογία μου.
Όσον αφορά τη διαδικασία αυτή, έχω να σας πω ότι κατά τη διαδικασία επιλογής των δικαιούχων τον Αύγουστο του 2011, ο συγκεκριμένος είχε παραιτηθεί ήδη από τον Ιούλιο του 2011, προκειμένου προφανώς να μην εγερθούν υπόνοιες ότι έκανε και τα δύο μαζί. Μπορεί να αποσκόπησε σε κάποιο πολιτικό όφελος. Αλλά σαράντα θέσεις εργασίας είναι, κυρία συνάδελφε, δεν είναι δα και το τέλος του κόσμου! Είναι σαράντα θέσεις εργασίας μέσα από αυτό το πρόγραμμα στο Δήμο Κορυδαλλού, ο οποίος αναλογικά με τον πληθυσμό του τελικά πήρε το μικρότερο αριθμό θέσεων εργασίας σε όλη την επικράτεια. Να μην υπερβάλλουμε και να μη δημιουργούμε εντυπώσεις.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υφυπουργού)
Άρα, το  ΕΠΑΝΑΔ του Υπουργείου Εργασίας «Γραμματεία Διαχείριση Κοινοτικών Πόρων» απέστειλε επιστολή προς όλους τους φορείς που κατέθεσαν προτάσεις, ώστε να ενημερώσουν επίσημα την υπηρεσία για τη σύνθεση των διοικητικών συμβουλίων. Αυτά έχουν αναρτηθεί από την 1η Σεπτεμβρίου του 2011 στην ηλεκτρονική σελίδα της υπηρεσίας. Τότε είχε ήδη παραιτηθεί ο εν λόγω Πρόεδρος. 
Από τον έλεγχο που ακολούθησε από την επιτροπή αξιολόγησης βάσει της πρόσκλησης του προγράμματος δεν προέκυψε κανένα πρόβλημα σχετικά με φορέα με την επωνυμία «ΝΟΣΤΟΣ», ο οποίος εξάλλου μας δήλωσε ως νέο πρόεδρό του τον κύριο τάδε.
Όσον αφορά τις πληρωμές του έργου, όπως σας είπα, ακολουθείται η διαδικασία που αναφέρεται στην ανωτέρω πρόσκληση, η οποία είναι ιδιαίτερα αυστηρή και οι υπόλογοι είναι ιδιαίτερα υπεύθυνοι στη δουλειά τους. Γι’ αυτό από αυτόν τον υπερβολικό ζήλο τους να ελέγξουν τα πάντα, ενδεχομένως να προκύπτει σήμερα και η καθυστέρηση των πληρωμών, επιπλέον και διότι οι ΜΚΟ -άγνωστο γι’ αυτές τούτο το έργο- καθυστέρησαν τη διαδικασία υποβολής δικαιολογητικών. Τι γίνεται στο τέλος; Υπάρχει κόσμος που εκτελεί ένα πρόγραμμα πεντάμηνης απασχόλησης, πρώην άνεργοι για πολλούς μήνες, έχουν μείνει απλήρωτοι και ήδη είμαστε στον τέταρτο μήνα εκτέλεσης αυτού του προγράμματος και δημιουργείται βέβαια μεγάλη αναστάτωση και μεγάλη ανησυχία σε αυτούς τους εργαζομένους.
Αλλά από εκεί και πέρα, να μην καταλήγουμε σε βιαστικά συμπεράσματα ως προς την ύπαρξη δήθεν σκανδάλου για να βγάλουμε και ένα «λαυράκι» εδώ όταν δεν υπάρχει σκάνδαλο, γιατί δεν υπάρχει χρήμα να διασπαθιστεί. 
Γι’ αυτό το πρόγραμμα που σας είπα οι πληρωμές είναι περίπου 25.600 ευρώ και το ποσοστό βάσει του 3% του προϋπολογισμού που αντιστοιχεί στο σωματείο, στη ΜΚΟ δηλαδή που εκτελεί το πρόγραμμα, είναι γύρω στα –αν δεν κάνω λάθος- 4.622,33 ευρώ για να καλύψει τα έξοδά του. Δεν νομίζω ότι μπορεί να γίνει κανείς πλούσιος ή να διασπαθίσει δημόσιο χρήμα για προσωπικό σκοπό από αυτό το ποσό.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Κύριε Υπουργέ, αν έχετε την καλοσύνη ολοκληρώστε.</ChairmanSpeech>
<Speech><Parlmember>ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ</Parlmember> (Υφυπουργός Εργασίας, Κοινωνικής Ασφάλισης και Πρόνοιας): Τα υπόλοιπα θα τα αναλύσω στη δευτερολογία μου, γιατί έχει σημασία να δούμε και την απάντηση του σωματείου.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Σας ευχαριστούμε.
Η κ. Χρυσοβελώνη έχει το λόγο για τρία λεπτά.</ChairmanSpeech>
<Speech><Parlmember>ΜΑΡΙΝΑ ΧΡΥΣΟΒΕΛΩΝΗ</Parlmember>: Ευχαριστώ, κύριε Πρόεδρε.
Επειδή, κύριε Υπουργέ, με όλο το σεβασμό που έχω στο πρόσωπό σας δεν μου δώσατε απάντηση σε καμμία από τις δύο ερωτήσεις, αλλά και επειδή τα πράγματα δεν είναι τόσο απλά όσο θέλετε να τα εμφανίσετε, αλλά και επειδή δεν μου αρέσουν οι σκιές, αλλά και για να μην υπάρχει καμμία αμφιβολία για τα στοιχεία τα οποία επικαλέσθηκα προηγουμένως, θα καταθέσω για τα Πρακτικά για ενημέρωση κάποια έγγραφα, με την παράκληση, κύριε Πρόεδρε, να τα καταθέσω στο τέλος όλα μαζί για την οικονομία του χρόνου.
Επομένως θα καταθέσω την από 30-7-2012 απόφαση εκταμίευσης 700.000 ευρώ για το «ΝΟΣΤΟΣ» από το πρόγραμμα κοινωφελούς εργασίας, η οποία αποδεικνύει ότι η νέα συγκυβέρνηση εν μέσω οικονομικής κρίσης ενισχύει απλόχερα τη συγκεκριμένη μη κυβερνητική οργάνωση.
Δεύτερον, θα καταθέσω την από 11-6-2012 απόφαση χορήγησης 300.000 ευρώ στο «ΝΟΣΤΟΣ» από το Υπουργείο Ανάπτυξης για μία άλλη λυπηρή ιστορία, που σήμερα δεν έχουμε χρόνο να αναλύσουμε. Τα χρήματα όμως αυτά έχουν ως παραλήπτη το φερόμενο ως παραιτηθέντα κ. Χριστοφορίδη, ο οποίος φερόταν μάλιστα ότι είχε αντικατασταθεί.
Θα καταθέσω την απόφαση του Δήμου Κορυδαλλού για την ανάθεση του προγράμματος κοινωφελούς εργασίας στη μη κυβερνητική οργάνωση «ΝΟΣΤΟΣ». Εδώ θα σημειώσω για να αντιληφθούν οι συνάδελφοι το προκλητικό του πράγματος, ότι για να ληφθεί αυτή η τελευταία απόφαση από το δήμο, τη θετική εισήγηση είχε κάνει ο Αντιδήμαρχος Κορυδαλλού κ. Χριστοφορίδης, ο οποίος όπως είπα προηγουμένως, είναι και Πρόεδρος της μη κυβερνητικής οργάνωσης «ΝΟΣΤΟΣ». Γνωρίζω ότι άλλο όνομα αναφέρεται στον πίνακα αποδεκτών, τον οποίο ακόμη και σήμερα χρησιμοποιεί το Υπουργείο Εργασίας για να προωθεί πληρωμές του προγράμματος κοινωφελούς εργασίας.
Γι’ αυτό, κύριε Υπουργέ, σας ζητώ να διερευνήσετε ποια έγγραφα έχει καταθέσει ο κ. Χριστοφορίδης εκ μέρους της ΜΚΟ για τη χρηματοδότηση της «ΝΟΣΤΟΣ». Εάν ψάξετε φοβάμαι πως θα ανακαλύψετε και άλλα δυσάρεστα πράγματα, όπως ότι η συγκεκριμένη ΜΚΟ είναι δηλωμένη στην εφορία ως γηροκομείο. 
Κύριε Πρόεδρε, θα καταθέσω δύο ακόμη έγγραφα. Το ένα είναι ο κατάλογος που δημοσίευσε την 1-9-2011 το Υπουργείο Εργασίας με τα ονόματα των ΜΚΟ που είχαν εκδηλώσει ενδιαφέρον για το πρόγραμμα κοινωφελούς εργασίας. Εκεί αναφέρεται ως πρόεδρος της ΜΚΟ «ΝΟΣΤΟΣ» ο κ. Λεσγίδης και όχι ο κ. Χριστοφορίδης. 
Το άλλο έγγραφο που θα καταθέσω προέρχεται από το Υπουργείο Ανάπτυξης με ημερομηνία 30-8-2011, δηλαδή δύο ημέρες πριν την ανακοίνωση του Υπουργείου Εργασίας που προανέφερα. Εκεί εμφανίζεται να λαμβάνει ο κ. Χριστοφορίδης ως πρόεδρος της ΜΚΟ «ΝΟΣΤΟΣ» άλλα 130.000 ευρώ για άλλο έργο-μαϊμού. 
Άρα μόλις δύο ημέρες μετά σε ό,τι αφορά το Υπουργείο Εργασίας, το όνομα του κ. Χριστοφορίδη εξαφανίζεται πάλι. Και αυτό γιατί ίσως ήταν δεδομένο πως ο κατάλογος των ΜΚΟ θα έπαιρνε ευρύτατη δημοσιότητα –όπως και έγινε τελικά- εξαιτίας των τότε καταγγελιών της Νέας Δημοκρατίας και ότι επομένως κάποιος θα μπορούσε εύκολα να επισημάνει τον πρόεδρο της συγκεκριμένης ΜΚΟ γνωστό αντιδήμαρχο και στέλεχος του ΠΑΣΟΚ κ. Χριστοφορίδη. Έτσι η συμμετοχή του στη ΜΚΟ «ΝΟΣΤΟΣ» μεταβλήθηκε σε μία βολική, μαγική εικόνα. Το όνομα δε του κ. Χριστοφορίδη εμφανίζεται κατά βούληση ανάλογα με το από ποιο Υπουργείο έχει να εισπράξει χρήματα.
Ηθικό δίδαγμα: Από όλη αυτήν την υπόθεση συμπεραίνω πως ο συνάδελφος κ. Γεωργιάδης κάποτε είχε δίκιο. Το σύστημα Νέα Δημοκρατία–ΠΑΣΟΚ ή «ΠΑΣΟΚ–Νέα Δημοκρατία Α.Ε.», όπως το έλεγε τότε που δεν ήταν στη Νέα Δημοκρατία, δυστυχώς ζει και βασιλεύει συγκαλύπτοντας τους φίλους του. Ελπίζω, όμως, όχι για πολύ, για το καλό της πατρίδας μας.
(Στο σημείο αυτό η Βουλευτής κ. Μαρίνα Χρυσοβελώνη, καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Ευχαριστούμε την κ. Χρυσοβελώνη.
Ο κύριος Υφυπουργός έχει το λόγο.</ChairmanSpeech>
<Speech><Parlmember>ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ</Parlmember> (Υφυπουργός Εργασίας, Κοινωνικής Ασφάλισης και Πρόνοιας): Κυρία συνάδελφε, ό,τι είναι να ερευνηθεί, θα ερευνηθεί. Έτσι κι αλλιώς η διαδικασία των εντολών πληρωμής από τη διαχειριστική οικονομική υπηρεσία του Υπουργείου Εργασίας τρέχει και μάλιστα τρέχει με αργούς ρυθμούς ακριβώς γιατί εφαρμόζεται η μέγιστη αυστηρότητα από τους υπόλοιπους, οι οποίοι στο κάτω-κάτω είναι νέοι δημόσιοι υπάλληλοι και δεν έχουν κανέναν λόγο να μην κάνουν καλά τη δουλειά τους. 
Αυτή τη στιγμή η διαχειριστική υπηρεσία έχει στείλει τριάντα οκτώ εντολές πληρωμών. Μέχρι χθες είχαν πληρωθεί οι δεκατέσσερις εντολές. Σε κάθε ΜΚΟ αντιστοιχεί επάνω από μία εντολή. Είναι γύρω στις δύο εντολές πληρωμών καθ’ ότι πληρώνονται με δύο δόσεις για τα προγράμματα κοινωφελούς εργασίας. Το τελευταίο πενθήμερο ήρθαν άλλες δέκα εντολές στο Υπουργείο για να τις επεξεργαστεί. Βρίσκονται στους υπολόγους από παλαιότερα άλλες δεκατέσσερις εντολές. Συνολικά, δηλαδή, έχουμε τριάντα οκτώ εντολές. Υπολογίζουμε ότι οι εντολές θα ξεπεράσουν τις τριακόσιες, αν υπολογίσουμε ότι αυτό έχει να κάνει με δύο δόσεις ανά ΜΚΟ. Οι ΜΚΟ υπολογίζονται γύρω στις εκατόν είκοσι με εκατόν πενήντα για τα προγράμματα κοινωφελούς εργασίας.
Όσον αφορά τη ΜΚΟ «ΝΟΣΤΟΣ», σας είπα ότι πρόκειται για ένωση ποντιακών σωματείων υπό τη μορφή της μη κυβερνητικής οργάνωσης. Η επιλογή της από το Δήμο Κορυδαλλού έγινε με μοναδικό κριτήριο την εμπειρία της. Όπως προκύπτει, είναι από τις παλαιότερες ΜΚΟ –έτος ίδρυσης το 1995- και προϊόν του οργανωμένου ποντιακού χώρου.
Οσμίζομαι κάποια εσωτερική αντιπαράθεση μεταξύ παραγόντων του ποντιακού χώρου, θύμα της οποίας βρέθηκε αυτήν τη στιγμή να είναι ο κ. Χριστοφορίδης, τον οποίο άλλωστε δεν γνωρίζω και δεν έχω συναντήσει ποτέ. Για τη δραστηριότητά του μαθαίνω από αυτή την υπόθεση για πρώτη φορά.
Όπως προκύπτει και από τη σύμβαση, όπως σας είπα -είναι έγγραφο του δήμου Κορυδαλλού- στο δήμο Κορυδαλλού, ως ωφελούμενο, διατέθηκαν σαράντα θέσεις. Στους δήμους Νίκαιας- Ρέντη και Νέας Ιωνίας διατέθηκαν διακόσιες εξήντα δύο και ογδόντα έξι θέσεις αντίστοιχα, μέσα από το ίδιο πρόγραμμα κοινωφελούς εργασίας μέσα από την ίδια μη κυβερνητική οργάνωση. Ίσως από αυτό το στοιχείο να προκύπτει το εκταμιευθέν ποσό των 700.000 για εκτέλεση αυτού του προγράμματος. Έχουμε λοιπόν διακόσιες ογδόντα έξι και ογδόντα έξι ίσον τριακόσιες και σαράντα ίσον τετρακόσιες θέσεις εργασίας. Εύλογα τα λεφτά που στράφηκαν προς τα εκεί είναι παραπάνω. 
Απ’ αυτό όμως το σύνολο το κομμάτι του Δήμου Κορυδαλλού ήταν μόνο σαράντα θέσεις εργασίας. Επομένως, όπως σας είπα, δε προσπόρισε μέγιστο πολιτικό όφελος, για να μη μιλήσω για οικονομικό στο συγκεκριμένο κύριο που αναφέρετε η εκτέλεση αυτού του προγράμματος. Και νομίζω ότι πραγματικά είναι πολύ υπερβολικό να σύρεται το όνομα ενός ανθρώπου που έχει χρηματίσει παράγων του ποντιακού ελληνισμού μ’ αυτή την ελαφρότητα προκειμένου να δημιουργηθούν αμυντικές επιπτώσεις σχετικά με αυτά που λέτε περί ΠΑΣΟΚ και Νέας Δημοκρατίας.
Θα κάνω κάποιες επιπλέον παρατήσεις και κλείνω, κύριε Πρόεδρε.
Το διοικητικό συμβούλιο του «ΝΟΣΤΟΥ» εκλέγεται κάθε τρία χρόνια με τα ποντιακά σωματεία που έχουν δημιουργήσει το φορέα. Επομένως δεν μπορούμε να πούμε ότι λειτουργεί αδιαφανώς, αφού ελέγχεται πρώτα απ’ όλα απ’ τα ίδια τα σωματεία μέλη του. Ο πρόεδρός του είναι υποχρεωτικά εκλεγμένος πρόεδρος σε σωματείου μέλος. Ο δε συγκεκριμένος κ. Χριστοφορίδης παραμένει ως και σήμερα πρόεδρος σωματείου. Σύμφωνα με παλιότερο καταστατικό ο πρόεδρος της Ομοσπονδίας Ποντιακών Σωματείων Νοτίου Ελλάδος είναι αυτομάτως και πρόεδρος του «ΝΟΣΤΟΥ». Το ίδιο συνέβη και με το συγκεκριμένο κύριο. 
Είναι αυτή τη στιγμή αντιδήμαρχος στον Κορυδαλλό και πράγματι ήταν πρόεδρος μέχρι τον Ιούλιο 2011. Τότε παραιτήθηκε, ενδεχομένως για να μη δημιουργηθούν αρνητικοί συνειρμοί. Όμως, εν πάση περιπτώσει καλώς έγινε αυτό αφού από τον Αύγουστο του 2000 ελέγχθηκαν και αξιολογήθηκαν οι δικαιούχοι αυτού του προγράμματος. Και βέβαια το πρόγραμμα κοινωφελούς εργασίας δεν επαρκεί καλά-καλά για να καλύψει το κόστος υποστήριξης που απαιτείται προκειμένου να εξασφαλιστεί η επιλεξιμότητα των δαπανών. 
Κάνουμε λόγο για 25.000 - 26.000 ευρώ. Τι μπορεί -με υπόνοιες σκανδάλου- να κερδίσει κάποιος απ’ αυτά τα χρήματα; Εκτός ίσως από κάποιο πολιτικό όφελος. Να είναι αυτός, ας πούμε, μέσα στη ΜΚΟ και να κατευθύνει την επιλεξιμότητα προς την ένταξη ως προς την υλοποίηση αυτού του προγράμματος και μέσα από το δήμο ενδεχομένως να κανονίσει και κάποιες προσλήψεις αλλά τίποτα παραπέρα. 
Εν πάση περιπτώσει θα το ερευνήσουμε. Είναι ερευνητέο. Θα ψάξουμε να βρούμε τα πάντα. Όμως σας είπα ότι το σύστημα λειτουργεί με τη μέγιστη αυστηρότητα. Γι’ αυτό και αυτή τη στιγμή διαμαρτύρεται όλη η Ελλάδα. Για τις καθυστερήσεις των πληρωμών στα προγράμματα κοινωφελούς εργασίας. Δεν υπάρχει περίπτωση δηλαδή να ξεφύγει τίποτα. Και νομίζω ότι όπως προκύπτουν τα στοιχεία και για τη ΜΚΟ «ΝΟΣΤΟΣ», όσον αφορά στην εκτέλεση του προγράμματος κοινωφελούς εργασίας στο δήμο Κορυδαλλού, δε θα προκύψει τίποτα επιλήψιμο, πέρα από  αυτό που σας είπα όσον αφορά ενδεχομένως στο πολιτικό όφελος κάποιων παραγόντων για κάποιες θέσεις εργασίας και τίποτα παραπέρα.
Ευχαριστώ.</Speech>
<Speech><Parlmember>ΜΑΡΙΝΑ ΧΡΥΣΟΒΕΛΩΝΗ</Parlmember>: Αν ερευνήσετε τα στοιχεία θα δείτε ότι έχουμε απόλυτο δίκιο.</Speech> 
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Συνεχίζουμε με την έκτη υπ’ αριθμόν 288/18-9-2012 επίκαιρη ερώτηση δευτέρου κύκλου της Βουλευτού του Κομμουνιστικού Κόμματος Ελλάδας κ. Λιάνας Κανέλλη προς τους Υπουργούς Εργασίας, Κοινωνικής Ασφάλισης και Πρόνοιας και Παιδείας και Θρησκευμάτων, Πολιτισμού και Αθλητισμού, σχετικά με το «Σικιαρίδειο Ίδρυμα». 
Κυρία Κανέλλη, έχετε το λόγο για δύο λεπτά για να αναπτύξετε την επίκαιρη ερώτησή σας.</ChairmanSpeech> 
<Speech><Parlmember>ΛΙΑΝΑ ΚΑΝΕΛΛΗ</Parlmember>: Ευχαριστώ πολύ, κύριε Πρόεδρε.
Κύριε Υπουργέ, σας προεξοφλώ ότι αυτή η ερώτηση με δυσκολεύει υπερβολικά να την κρατήσω σε ένα επίπεδο ευπρέπειας. Στην πραγματικότητα είναι ερώτηση περί ιδεολογικού, οικονομικού, πολιτικού και λογιστικού μενγκελισμού. Αυτό που συμβαίνει στο Σικιαρίδειο και στα σχολεία ειδικής αγωγής είναι άτυπος, τυπικότατος, κλασσικός Μένγκελε. Έχετε ανοίξει έναν Καιάδα και πετάτε μέσα τα παιδιά. Διακόσια παιδιά με νοητική υστέρηση χωρίς προσωπικό, χωρίς δυνατότητες μεταφοράς και στο Σικιαρίδειο χωρίς δασκάλους.
Μιλάμε για αποθήκη. Το Σικιαρίδειο ιδρύθηκε τη δεκαετία του ’30 από μία οικογένεια και χρηματοδοτείται από το δημόσιο. Είναι η κορυφή του παγόβουνου! 
Επιλέξαμε το Σικιαρίδειο, διότι έχουμε κάνει ούτως ή άλλως ως Κόμμα μία τεράστια ερώτηση για την ειδική αγωγή. Δεν είναι, δε, και η πρώτη φορά. Έχω δεκατρία χρόνια Βουλευτής και μπορώ να σας πω ότι έχω κάνει τουλάχιστον είκοσι ερωτήσεις σε προσωπικό επίπεδο. Κι άλλες τόσες μπορεί να έχουν κάνει οι συνάδελφοί μου από άλλα κόμματα και άλλες πεντακόσιες το Κομμουνιστικό Κόμμα Ελλάδας.
Τι είναι αυτό το πράγμα; Δηλαδή, πώς μπορεί να σταθεί κάποιος; Δεν σας κάθετε στο λαιμό και το νερό που πίνετε; Εμένα μου κάθεται. Είναι δυνατόν να λέτε ότι δεν έχετε λεφτά;
Η επίκαιρη ερώτησή μου σήμερα ξέρετε τι χαρακτήρα έχει; Έχει δέκα ημέρες που άνοιξε το σχολείο. Οι γονείς που αφήνουν αυτά τα παιδιά εκεί γιατί τιμωρούνται; Επειδή γέννησαν παιδιά με νοητική υστέρηση και θέλουν να τα βοηθήσουν να αποκτήσουν μία στοιχειώδη δυνατότητα ένταξης στο κοινωνικό σύνολο; 
Νομίζετε ότι περιμένω να μου απαντήσετε ότι θα συγχωνεύσετε σχολές, όπως κάνατε; Είχα άλλο Υπουργό, άλλης κυβέρνησης στην ίδια θέση και μου έλεγε ότι το συγχωνεύει για λόγους οικονομίας. Και τα παιδιά από το βορρά ή από το νότο για να πάνε στο συγχωνευμένο, θέλουν τέσσερις ώρες.
Ξέρετε τι πάει να πει εδώ «δεν υπάρχει προσωπικό», όταν τα μισά από αυτά τα παιδιά χρειάζονται άλλαγμα πάνας; 
Δεν δέχομαι, λέω «δεν δέχομαι». Θα μου πείτε, σκοτιστήκατε. Μπορεί και να μου πείτε ότι σκοτιστήκατε. Υπάρχει εδώ μέσα το άλλοθι, ότι επειδή είμαστε εκλεγμένοι με την ψήφο του ελληνικού λαού, μπορεί ο καθένας να λέει ό,τι θέλει, να πάμε και σε παράλληλους μονολόγους και δεν μας νοιάζει κιόλας. Ούτε τα κάνω, για να τα πω. Έχω κι άλλο τρόπο να τα πω και να μιλήσω. Ειλικρινά σας το λέω. 
Η απαίτησή μου είναι να πάτε πίσω στον κ. Σαμαρά, στον κ. Βενιζέλο και στον κ. Κουβέλη και να τους πείτε ότι αυτά τα λεφτά εσείς θα τα πάρετε τώρα! Δεν μπορώ να υπερβώ την τυπική νομιμότητα! Πρέπει να σεβαστώ τους θεσμούς! Να σας πω, ας πούμε, «να πάτε να τα κλέψετε». Ούτε μπορώ να αρχίσω να κάνω λαϊκισμούς και να σας πω, πάρτε τα από το συμβιβασμό που κάνατε με τη «SIEMENS», πάρτε τα από το πρόστιμο εδώ. 
Ένα πράγμα θα σας πω: Μη βασιστείτε σε χορηγίες. Δεν μπορεί τα παιδιά –με οποιοδήποτε πρόβλημα- που χρειάζονται ειδική αγωγή, ειδική μέριμνα, να μην έχουν και ειδική μεταχείριση σε οποιονδήποτε ειδικό ή μη προϋπολογισμό. Και αυτή δεν μπορεί να είναι εξοντωτική. Δεν μπορεί! Μη βασίζεστε σε χορηγούς. Δεν είναι επίλυση η χορηγία. Μπορεί να είναι, ενδεχομένως, ένα βάλσαμο σε κάποια πληγή. Κι εγώ δεν σας έλεγα να την πετάξετε. Δεν μπορεί, όμως, ένα κράτος, ένας λαός, μία πατρίδα,  ένα –πείτε ό,τι θέλετε- ευρωπαϊκό κράτος, ένα ανατολικό κράτος, ένα αφρικάνικο κράτος –δεν με απασχολεί τι επίθετο θα του δώσετε- να βασίζεται στη φιλανθρωπία για να αντιμετωπίσει τον πληθυσμό του που έχει πρόβλημα. Δεν μπορεί! Δεν επιτρέπεται!</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Κυρία Κανέλλη, να ακούσουμε τον Υπουργό κι επανέρχεστε μετά.</ChairmanSpeech>
<Speech><Parlmember>ΛΙΑΝΑ ΚΑΝΕΛΛΗ</Parlmember>: Δώστε μου μία απάντηση που να μπορείτε και να μπορώ να φύγουμε από εδώ μέσα –αν θέλετε σιωπώ και στη δευτερολογία μου, δεν με ενδιαφέρει- με ψηλά το κούτελο. Εγώ δεν θα βγω από εδώ μέσα με χαμηλωμένο κεφάλι γιατί δεν υπάρχουν λεφτά. Να τους τα πάρετε από τις τσέπες!</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Κύριε Υπουργέ, έχετε το λόγο για τρία λεπτά.</ChairmanSpeech>
<Speech><Parlmember>ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ</Parlmember> (Υφυπουργός Εργασίας, Κοινωνικής Ασφάλισης και Πρόνοιας): Κυρία συνάδελφε, κι εγώ δυσκολεύομαι να απαντήσω σε αυτήν την ερώτηση, διότι η απάντηση θα ήταν πλήρης μόνο αν ενσωμάτωνε ένα συνολικό, καινούργιο σχεδιασμό για την πρόνοια.
Το μόνο που μπορώ να σας πω τούτη την ώρα είναι ότι το Σικιαρίδειο θα συνεχίσει να λειτουργεί. Ήδη σήμερα προσλήφθηκε, με πρόνοιες του Υπουργείου Παιδείας, πρόσθετο εκπαιδευτικό προσωπικό για να καλύψει τις ανάγκες. Εμπλέκεται και το Υπουργείο Παιδείας, διότι, όπως ξέρετε, έχουμε από τη μία πλευρά ένα ίδρυμα για τα παιδιά με ειδικές ανάγκες και από την άλλη πλευρά έχουμε δύο σχολεία για παιδιά με ειδικές ανάγκες, πρώην απροσάρμοστα, τώρα παιδιά με νοητική υστέρηση.
Εδώ, όμως, υπάρχουν κι άλλα ζητήματα. Και το ζήτημα το βασικό έχει να κάνει με το πώς αντιδρά το κράτος απέναντι σε ένα προνοιακό ίδρυμα ιδιωτικού δικαίου, το οποίο βασίζεται σε αναγκαστικό νόμο προπολεμικό, που του επιτρέπει, του δίνει την πολυτελέστατη ευχέρεια, αν θέλετε, να επιδοτείται κατά το 100% του προϋπολογισμού του από το κράτος, ευχέρεια που δεν έχουν τα ενενήντα εννιά στα εκατό άλλα προνοιακά ιδρύματα στη χώρα και τούτη την ώρα επικαλείται αθέτηση των υποχρεώσεων του κράτους, επειδή έχει λάβει πάρα πολλά εκατομμύρια ως επιχορήγηση αλλά όχι το 100% του ετήσιου προϋπολογισμού του.
Αν είναι έτσι, λέω εγώ, παρ’ ότι ιδεολογικά είμαι μακριά απ’ αυτήν την άποψη, να το κρατικοποιήσουμε, να το κάνουμε νομικό πρόσωπο δημοσίου δικαίου αν είναι να το επιχορηγούμε 100%. 
Μας είπε χθες ο διοικητής του ότι εδώ λειτουργούμε με επιχειρηματικό τρόπο και εγώ του απάντησα ότι πολύ θα ήθελα να ήμουν επιχειρηματίας αν το 100% του προϋπολογισμού μου, των δαπανών μου, μου το κάλυπτε το κράτος. Θα ήμουν ευτυχέστατος επιχειρηματίας αν το 100% των δαπανών μου μου το κάλυπτε το κράτος. 
Ναι, οι χορηγίες δεν είναι λύση. Ναι, αυτήν την ώρα αν ακολουθήσουμε τη στενή πρόβλεψη του νόμου, θα πρέπει να πάρει το 1,4 εκατομμύρια από τον προϋπολογισμό, υπόλοιπο που ζητάει ακατέβατο για να συνεχίσει να λειτουργεί το σχολείο με ολίγον υπόνοια εκβιασμού. «Δώστε τα μου ακατέβατα για να συνεχίζω να το λειτουργώ, αλλιώς …». Αυτή ήταν η θέση. 
Μακάρι τούτη την ώρα να μπορούσαμε να του πούμε: «Ναι, ό,τι θες. Πήγαινε στο ταμείο να εισπράξεις.» Υπάρχει, όμως η πραγματική κατάσταση. Η χώρα δεν έχει την ευχέρεια που είχε κάποτε να επιχορηγεί το 100% του προϋπολογισμού ιδρυμάτων, ιδίως όταν αυτά επεκτείνονται κατά τρόπο που προσθέτει κάθε χρόνο έσοδα στον προϋπολογισμό.
Καταθέτω έγγραφο του ιδρύματος ως προς τις συνολικές επιχορηγήσεις την περίοδο 2000 - 2011, καθώς και τα έξοδα και το έλλειμμα της χρήσεως, γιατί κάνουν λόγο για αθέτηση υποχρεώσεων της πολιτείας. Από το 2000 μέχρι το 2011 έχει εισπράξει το Σικιαρίδειο από το κράτος 11,5 εκατομμύρια ευρώ, 3,9 δισεκατομμύρια παλιές δραχμές. Δεν είμαι νοσταλγός της επιστροφής της δραχμής -μην παρεξηγηθώ- αλλά νομίζω ότι το να λέμε αυτά τα νούμερα δίνει στο Σώμα να καταλάβει περί τίνος πρόκειται. Περίπου 4 δισεκατομμύρια παλιές δραχμές έχει εισπράξει τα τελευταία δέκα χρόνια το Σικιαρίδειο Ίδρυμα για να λειτουργεί. 
Ήταν τόσο γενναιόδωρο το κράτος και πρέπει να είναι τόσο γενναιόδωρο απέναντι σ’ άλλα προνοιακά ιδρύματα, όταν βέβαια δεν έχουμε καμμία αντίδραση ως προς τον τρόπο της διαχείρισης, αν είναι χρηστή, αν δεν είναι χρηστή, αν γίνεται με κάποια λογική, αν γίνεται με κάποια λογική περικοπών, όπου μπορούν να υπάρξουν όχι απέναντι στην ποιότητα των παρεχόμενων υπηρεσιών στα παιδάκια; Όταν, όμως, δεν ξέρουμε τίποτα, μπορούμε άραγε να συνεχίσουμε να επιδοτούμε με τόσο μεγάλα ποσά προνοιακά ιδρύματα; Εγώ βάζω αυτό το ερώτημα ενώπιον όλων. 
Ναι, να συνεχίσει να λειτουργεί το Σικιαρίδειο, πρέπει να το εξασφαλίσουμε. Αλλά το να πάρουμε από το πουγκί 1,5 εκατομμύριο έτσι, όταν περικόπτουμε σχεδόν τα πάντα απ’ όλους σ’ αυτήν την χώρα και να το δώσουμε σε μια διοίκηση η οποία δεν μας δίνει λογαριασμό του τι κάνει, είναι ένα ζήτημα για ένα νομικό πρόσωπο ιδιωτικού δικαίου. 
Κι εδώ έρχεται η σκέψη που κάνει το Υπουργείο και τα Υπουργεία που ασχολούνται και λένε: «Αν είναι έτσι, ρε παιδιά, να σας κρατικοποιήσουμε. Αν είναι έτσι να έχουμε εμείς το λογαριασμό». Γιατί υπάρχουν στο διοικητικό συμβούλιο και μέλη, εκπρόσωποι του Υπουργείου Εργασίας της Γενικής Γραμματείας Πρόνοιας, εκπρόσωπος του Υπουργείου Παιδείας, εκπρόσωπος του Υπουργείου Οικονομικών. Και ακούγεται ότι αυτός ο εκπρόσωπος του Υπουργείου Οικονομικών τόσα χρόνια πήγαινε και ανέγραφε στον προϋπολογισμό κάθε χρόνο το 100% της κάλυψης των δαπανών του Σικιαρίδειου, ώστε να είναι εξασφαλισμένος. Είναι αυτός, όμως, ο σωστός τρόπος; 
Αυτήν την ώρα περιμένουμε την απάντηση του ιδρύματος δια της διοικήσεως του, να κρατήσει ανοικτό το σχολείο, προκειμένου να συνεχίσει να λαμβάνει την επιχορήγηση που δικαιούται από την πολιτεία. Έχει πάρει γύρω στις 220.000 ευρώ μέσω της αιρετής περιφέρειας από τη Γενική Γραμματεία Πρόνοιας, έχει πάρει 50.000 ευρώ για λειτουργικά έξοδα από το Πρόγραμμα Δημοσίων Επενδύσεων και άλλες 20.000 ευρώ από το κρατικό λαχείο, περίπου 300.000 ευρώ.</Speech> 
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Κύριε Υπουργέ, παρά τη σοβαρότητα του θέματος έχουμε ένα κώλυμα χρόνου. Σας παρακαλώ, να ολοκληρώσετε.</ChairmanSpeech>
<Speech><Parlmember>ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ</Parlmember> (Υφυπουργός Εργασίας, Κοινωνικής Ασφάλισης και Πρόνοιας): Υπάρχει έλλειμμα. Το ζητάει τώρα και με τον τρόπο που σας περιέγραψα.
Θεωρώ ότι μέσα στις επόμενες ημέρες θα παρθούν οι τελικές αποφάσεις. Η δική μας επιταγή είναι να συνεχίσει να κρατάει ανοικτά τα σχολεία. Θα καταβληθούν και άλλα χρήματα. Πολύ φοβούμαι, όμως, ότι όλο το ποσό είναι μια πάρα πολύ δύσκολη υπόθεση δεδομένων των συνθηκών. Τo νόμιμο είναι ηθικό, ακούσαμε άλλες φορές, αλλά βλέπετε πολλές φορές το νόμιμο δεν είναι και τόσο ηθικό, διότι μεταβάλλονται οι συνθήκες, ιδίως όταν το νόμιμο στηρίζεται σ’ έναν αναγκαστικό νόμο προπολεμικό κι έχουμε προχωρήσει πολύ πάρα πέρα.
Εν πάση περιπτώσει τα υπόλοιπα θα τα πω στη δευτερολογία μου, για να ακούσω τη δευτερολογία σας που τελικά είμαι σίγουρος ότι θα αποφασίσετε να κάνετε.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Η κ. Κανέλλη έχει το λόγο.</ChairmanSpeech>
<Speech><Parlmember>ΛΙΑΝΑ ΚΑΝΕΛΛΗ</Parlmember>: Σας έχω έναν τρόπο να τα βρείτε τα λεφτά του Σικιαριδείου αμέσως. 
Πρώτον, η ετήσια επιχορήγηση για το Σικιαρίδειο είναι οι αμοιβές των μελών της Επιτροπής Αποκρατικοποιήσεων. Βάλτε τους αυτούς να δουλεύουν τζάμπα, να χορηγήσουν τις γνώσεις στην αποκρατικοποίηση. Κάντε τους αυτούς να προσφέρουν τις συμβουλές τους δωρεάν στο ελληνικό κράτος για τη σωτηρία του και πάρτε τα λεφτά από την Επιτροπή Αποκρατικοποιήσεων και να τα πάτε εκεί. 
Δεύτερον, ως ΚΚΕ εγώ σας λέω ότι αυτός που έχει λεφτά δεν το πάει στο Σικιαρίδειο το παιδί. Του έχει τέσσερις Φιλιππινέζες, έχει και έξι να το κουβαλάνε, έχει και ηλεκτρικό καροτσάκι και έχει και πέντε για ιδιαίτερα μαθήματα και άμα δει και τα σκούρα το στέλνει στο εξωτερικό, στο Χάρβαρντ πιθανότατα. Επομένως, δεν είναι γι’ αυτούς, είναι για τις λαϊκές οικογένειες που πάει ο κόσμος εκεί.
Έπειτα, μην μου ερμηνεύετε κατόπιν εορτής, γιατί το Σικιαρίδειο έγινε για την κατοχή, την πείνα και τη δυστυχία στη δεκαετία του ’30. Εκεί άνθισε. Ομολογείτε εμμέσως, λοιπόν, ότι είμαστε σε κατοχή, πείνα και στη δεκαετία του ’30; Θα μου ερμηνεύσετε τη τελευταία διάταξη βουλήσεως του κάθε προσφέροντος και ιδρύοντος ίδρυμα ή δεν ξέρετε τη θέση μας; Αυτά έπρεπε να είναι όλα κρατικά, όλα ενταγμένα στον προϋπολογισμό. 
Σας είπα να κάνουμε μια συζήτηση εδώ μέσα να μην ντρέπεστε και να μην ντρέπομαι. Και έρχεστε και μου λέτε: «από παντού κόβουμε» και το θεωρείτε νορμάλ, φυσιολογικό πράγμα –απεχθάνομαι τη λέξη φυσιολογικό- σήμερα εδώ μέσα; Διότι έχουμε οριζόντια περικοπή νοημοσύνης. Έχουμε οριζόντια περικοπή νοημοσύνης τα δύο τελευταία χρόνια! Καθόμαστε και συζητάμε λογικά εδώ μέσα, σε οποιαδήποτε παράλογη εποχή, ότι όπως περικόπτετε από εκεί θα περικόψετε και από τα άτομα με ειδικές ανάγκες, από τα ΑΜΕΑ; 
Είναι λογικό αυτό; Αντέχει σε συζήτηση; Είναι κάτι, δηλαδή, που το συζητάτε με τον εαυτό σας, με τον καθρέφτη σας, με τον Τόμσεν; Κάθεται και το συζητάει ο Βενιζέλος με τον Κουβέλη και ο Κουβέλης με τον Σαμαρά και οι Υπουργοί μεταξύ σας ως λογικό, δηλαδή «αφού δεν έχουμε λεφτά, παιδιά, θα κόψουμε και από τα ΑΜΕΑ»; Το λογικό θα ήταν να πείτε: «κόβουμε από παντού, γιατί δεν έχουμε, να δώσουμε παραπανίσια στα ΑΜΕΑ», γιατί η συνολική δυσκολία της κοινωνίας, η γιγάντια ανεργία, η απελπισία, ο μαζικός αναστεναγμός αν βγει κάποια μέρα, θα μας πάρει και μας σηκώσει όλους σαν τσουνάμι. Είναι λογικό να το συζητάμε αυτό το πράγμα; 
Και έπειτα, νομίζετε ότι μιλάω μόνο για το Σικιαρίδειο; Ποιο Σικιαρίδειο; Στην ίδια κατάσταση με τον έναν ή με τον άλλον τρόπο είναι το κέντρο εκπαίδευσης και Αποκατάστασης Τυφλών στην Καλλιθέα, το Κέντρο Ειδικής Αγωγής «ΕΡΜΗΣ», το Κέντρο «ΙΡΙΣ», το Κέντρο Ειδικής Αγωγής «Η ΘΕΟΤΟΚΟΣ», το 5ο Ειδικό Δημοτικό Σχολείο Θεσσαλονίκης, το Ειδικό Δημοτικό ΕΚ και ΕΛΠΑΠ, το Ψυχολογικό Κέντρο Βορείου Ελλάδος, το ΕΚ Κορδελιού, το 1ο ΕΚ Πυλαίας.
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Στη Θεσσαλονίκη πήγαν χθες δικοί μας άνθρωποι και παμίτες. Ειλικρινά, μπορείτε να φανταστείτε ιδρύματα με τριάντα οκτώ και με σαράντα άτομα με ειδικές ανάγκες και έναν ή δύο για προσωπικό; Δεν υπάρχει λογική σε αυτό το πράγμα.
Ακούστε! Η πρόταση κρατικοποίησης όταν έρχεται κάτω από αυτές τις συνθήκες, σας φαίνεται φυσικό; Εκβιασμός διακοσίων γονέων είτε από το Ίδρυμα είτε από οποιονδήποτε άλλον; Γιατί το επιτρέπετε; Εκβιασμός είναι, όταν πηγαίνουν και λένε στους γονείς: «Θα καταβάλλετε χρήματα», όταν βγαίνουν και σου λένε «Το κλείνω έτσι, το κλείνω αλλιώς».
Και για να μιλήσουμε και για ποσά, μη νομίζετε ότι ήρθα αδιάβαστη εδώ. Το 2009 πήρε 810.000 και 150.000 το 2010. Μην μου λέτε, λοιπόν, ποσά τα οποία δεν στέκονται. Αλλά σας παρακαλώ πάρα πολύ, δεν τίθεται σε συζήτηση! Κάποια μέρα, όταν θα βγουν στους δρόμους όλοι αυτοί οι άνθρωποι, δεν θα υπάρχει δρόμος να διαβείτε. Δεν θα υπάρχει!</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Κυρία Κανέλλη, παράκληση να ολοκληρώνετε.</ChairmanSpeech>
<Speech><Parlmember>ΛΙΑΝΑ ΚΑΝΕΛΛΗ</Parlmember>: Το ζήτημα της ειδικής αγωγής δεν αντιμετωπίζεται ούτε με απαντήσεις, ούτε με φετβάδες. Απαντιέται μόνο πολιτικά. Και να σας πω και κάτι; Είναι από τα ελάχιστα πράγματα –κύριε Πρόεδρε, ζητώ κατανόηση και κλείνω με αυτή τη φράση- που δεν γίνεται χωρίς εργαζόμενους, τεχνικούς, βοηθητικό προσωπικό, επιστήμονες.
Έχει προχωρήσει η επιστήμη σε τέτοιο βαθμό που ανεβάζει τη νοημοσύνη κι εμείς θα κατεβάζουμε τη νοημοσύνη του κοινωνικού περίγυρου, των εργατών, των λαϊκών οικογενειών, για να αποδεχτεί ως φυσική λύση ότι υποφέρει η μαμά, υποφέρει ο μπαμπάς, υποφέρει η γιαγιά, υποφέρει και το ανάπηρο παιδί ή το παιδί με νοητική στέρηση;</Speech> 
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>):  Κύριε Υπουργέ, έχετε το λόγο. Σας παρακαλώ να δούμε λίγο το χρόνο. Παρ’ όλο που είχαμε κάποιες διαγραφές, φτάνουμε στα όρια του χρόνου.</ChairmanSpeech>
<Speech><Parlmember>ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ</Parlmember> (Υφυπουργός Εργασίας, Κοινωνικής Ασφάλισης και Πρόνοιας): Ευχαριστώ, κύριε Πρόεδρε.
 Κυρία συνάδελφε, θέτετε θέματα, όπως σας είπα, που ακουμπούν τη συνολική αντίληψη για την πρόνοια σήμερα. Όντως, βρισκόμαστε σε ένα σημείο –θα έλεγα- σχεδόν κατάρρευσης. Κάθε μέρα έρχονται στο Υπουργείο ιδρύματα σαν αυτά που μου περιγράψατε για να μας μεταφέρουν στην ουσία το γεγονός ότι περίπου αδυνατούν να λειτουργήσουν. Προσπαθούμε δεξιά κι αριστερά να δούμε πώς θα καλύψουμε τα κενά.</Speech> 
<Speech><Parlmember>ΛΙΑΝΑ ΚΑΝΕΛΛΗ</Parlmember>: Δεν μπορεί να καταρρεύσει η πρόνοια και να μη θεωρηθείτε…</Speech>
<Speech><Parlmember>ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ</Parlmember> (Υφυπουργός Εργασίας, Κοινωνικής Ασφάλισης και Πρόνοιας): Αυτά όσον αφορά στο συγκεκριμένο. Αυτή δεν είναι μια συζήτηση για τα ΑΜΕΑ συνολικά. Είναι εκπεφρασμένη η θέση του Υπουργείου μας, ότι θα ήταν καλύτερο να μην υπάρξουν οριζόντιες περικοπές επιδοματικές στα ΑΜΕΑ, ώσπου να δούμε κατά πόσο θα αποδώσει –ήδη έχουμε δει ότι αποδίδει- το σύστημα εξορθολογισμού του συστήματος ιδίως όσον αφορά στην αποβολή αυτών που το εξαπάτησαν, χωρίς βέβαια να πηγαίνουμε σε ισοπεδώσεις και γενικότητες που θίγουν τα ΑΜΕΑ συνολικά. Κάτι τέτοιο θα ήταν ανεπίτρεπτο.
Όσον αφορά, όμως, το Σικιαρίδειο, όπως σας είπα οι ελλείψεις προσωπικού προέκυψαν από το γεγονός ότι από πενήντα δύο –αν δεν κάνω λάθος- εργαζομένους απολύθηκαν καμμιά δεκαριά. Αυτήν τη στιγμή είναι κάτω από σαράντα οι εργαζόμενοι. Απολύθηκαν γύρω στους δέκα πέντε. Το κενό αυτό καλύπτεται από το Υπουργείο Παιδείας που πραγματοποιεί σήμερα Παρασκευή προσλήψεις στην πρωτοβάθμια εκπαίδευση…</Speech>
 <Speech><Parlmember>ΛΙΑΝΑ ΚΑΝΕΛΛΗ</Parlmember>: Μου επιτρέπετε μια επισήμανση;</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Κυρία συνάδελφε, γνωρίζετε ότι αυτό δεν μπορεί να γίνει.</ChairmanSpeech> 
<Speech><Parlmember>ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ</Parlmember> (Υφυπουργός Εργασίας, Κοινωνικής Ασφάλισης και Πρόνοιας): Ξέρω τι θα μου πείτε. Θα μου πείτε ότι δεν αρκούν οι δάσκαλοι και ότι χρειάζεται ειδικό προσωπικό.</Speech> 
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Κυρία συνάδελφε, δεν μπορεί να γίνει διάλογος σε αυτήν τη φάση.</ChairmanSpeech> 
<Speech><Parlmember>ΛΙΑΝΑ ΚΑΝΕΛΛΗ</Parlmember>: Δεν μπορείτε να λέτε για απολυμένους «καμμιά δεκαριά»!</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Κύριε Υπουργέ, παρακαλώ συνεχίστε.</ChairmanSpeech>
<Speech><Parlmember>ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ</Parlmember> (Υφυπουργός Εργασίας, Κοινωνικής Ασφάλισης και Πρόνοιας): Εντάξει, δεν γνωρίζω τον ακριβή αριθμό, δεν μπορώ να σας πω ακριβώς. Είναι, όμως, δέκα με δέκα πέντε άτομα. Αυτά τα κενά καλύπτονται με προσλήψεις, με πρόνοιες του Υπουργείου Παιδείας σύμφωνα με έγγραφο που μας έστειλε προκειμένου να μας συνδράμει στην απάντηση αυτής της ερώτησης.
Όπως σας ανέφερα, όμως, το ζήτημα αυτό έχει να κάνει και με τη διαχείριση. Χθες είχα την ενημέρωση από την περιφέρεια που χρηματοδοτεί τις δομές τέτοιων ιδρυμάτων και προσφέρονται να καλύψουν στο 100% τα μεταφορικά του ιδρύματος με ποσό περίπου τριακοσίων χιλιάδων ευρώ και η διοίκηση αρνείται αυτήν τη βοήθεια, δεν ξέρω για ποιους λόγους. 
Έχουμε, λοιπόν, εδώ μια στάση η οποία δεν βοηθάει πραγματικά. Αυτό το «δώστε μου το 1,4 εκατομμύρια» τώρα που χρειάζεται για να λειτουργήσουν, πώς να το κάνουμε, δε συνιστά εκβιασμό εκ μέρους των γονέων. Συμφωνούμε πως οι γονείς δεν φταίνε σε τίποτα. Αυτή, όμως, είναι μια στάση πολύ σκληρή εκ μέρους του ιδρύματος. Οπωσδήποτε πρέπει να απαντήσουμε σε αυτό κι θα απαντήσουμε με τον αρμόζοντα τρόπο. Διότι το Σικιαρίδειο πρέπει να μείνει ανοιχτό. Όπως σας είπα, είναι θέμα ημερών να ληφθούν κάποιες αποφάσεις. Στηρίζονται σε αναγκαστικό νόμο του ’39. Δεν υπάρχει κανένας συνειρμός με κατοχή. Τότε έγινε η δωρεά και τότε εξοπλίστηκε με το συγκεκριμένο αναγκαστικό νόμο, από τότε όμως πέρασε πολύς χρόνος. Κι αν τότε ήταν δυνατή η κάλυψη των δαπανών του ιδρύματος 100%, ίσως σήμερα -που έχει επεκταθεί πάρα πολύ κι έχει μεταφορικό έργο σε όλη την περιφέρεια, έχει δύο σχολεία επιπλέον για παιδιά με ειδικές ανάγκες- δεν είναι. Και όπως σας είπα, πήρε εντεκάμισι εκατομμύρια ευρώ τα τελευταία δέκα χρόνια. Δεν νομίζω να έχει υπάρξει άλλο ίδρυμα προνοιακού χαρακτήρα που να έχει πάρει τόσα λεφτά.</Speech> 
<Speech><Parlmember>ΛΙΑΝΑ ΚΑΝΕΛΛΗ</Parlmember>: Ψίχουλα είναι.</Speech> 
<Speech><Parlmember>ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ</Parlmember> (Υφυπουργός Εργασίας, Κοινωνικής Ασφάλισης και Πρόνοιας): Είναι ψίχουλα, αλλά είναι 4,9 δισεκατομμύρια δραχμές.</Speech> 
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Κύριε Υπουργέ, παρακαλώ ολοκληρώστε.</ChairmanSpeech> 
<Speech><Parlmember>ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ</Parlmember> (Υφυπουργός Εργασίας, Κοινωνικής Ασφάλισης και Πρόνοιας): Δεν είναι το 100%.</Speech> 
<Speech><Parlmember>ΛΙΑΝΑ ΚΑΝΕΛΛΗ</Parlmember>: Με τις δραχμές φαίνονται περισσότερα; Όταν τα λέτε σε δραχμές αυγατίζουν;</Speech>
<Speech><Parlmember>ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ</Parlmember> (Υφυπουργός Εργασίας, Κοινωνικής Ασφάλισης και Πρόνοιας): Όχι, ζητάμε να δούμε και τι είδους διαχείριση έγινε γι’ αυτά τα χρήματα του κράτους. Αυτό σας λέω. Ενδεχομένως θα μπορούσε να γίνει μια πιο λογική διαχείριση δεδομένου των συνθηκών. Περιμένουμε τις απαντήσεις της διοίκησης όσον αφορά αυτήν τη χρηστή διαχείριση. Διότι, αναγκαζόμαστε ως κράτος να διαχειριζόμαστε πολύ μεγαλύτερα προβλήματα, πολύ περισσότερες ανάγκες με πολύ λιγότερα μέσα. Κι αυτό είναι μια πραγματικότητα. Θα ήθελα να μη ζω στην πραγματικότητα αλλά σε έναν άλλο κόσμο. Ζω, όμως, στην πραγματικότητα και πρέπει να βρούμε λύσεις απέναντι σε αυτήν. Αυτό σας λέω μόνο. 
Εν πάση περιπτώσει, το Σικιαρίδειο θα παραμείνει ανοιχτό. Αυτή είναι η βούλησή μας. Αν χρειαστεί, θα προχωρήσουμε σε αλλαγές του νομικού προσώπου προκειμένου να γίνει αυτό εφικτό, προκειμένου –αν θέλετε- να έχουμε εμείς τον έλεγχο των χρημάτων που δίνουμε σ’ αυτήν την προνοιακή δομή.
Όμως, μπορείτε να κρατήσετε απ’ αυτήν την ερώτηση -και εννοείται ότι προσβλέπω στα φώτα σας και στη συνεργασία σας πάνω σε αυτό- ότι στόχος αυτήν τη στιγμή όλων –το θέμα έχει απασχολήσει και το γραφείο του Πρωθυπουργού- είναι να παραμείνει το Σικιαρίδειον Ίδρυμα ανοικτό. Το Υπουργείο Παιδείας συνέβαλε προς την επίτευξη αυτού του στόχου. Εμείς θα βοηθήσουμε κατά το μέτρο που μας αναλογεί. Ο στόχος είναι αυτός και κανείς άλλος. 
Σας ευχαριστώ. 
(Στο σημείο αυτό ο Υφυπουργός Εργασίας, Κοινωνικής Ασφάλισης και Πρόνοιας κ. Νικόλαος Παναγιωτόπουλος καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)</Speech> 
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Κύριοι συνάδελφοι, είμαστε στην τρίτη επίκαιρη ερώτηση από τις οκτώ που έχουμε να συζητήσουμε. Επομένως, απευθύνω παράκληση προς όλους για την τήρηση του χρόνου. 
Θα συζητηθεί τώρα η έβδομη με αριθμό 287/18-9-2012 επίκαιρη ερώτηση πρώτου κύκλου της Βουλευτού του Κομμουνιστικού Κόμματος Ελλάδας κ. Διαμάντως Μανωλάκου προς τον Υπουργό Αγροτικής Ανάπτυξης και Τροφίμων, σχετικά με τη λήψη μέτρων αντιμετώπισης των προβλημάτων κτηνοτροφίας. 
Το λόγο έχει η κ. Μανωλάκου για δύο λεπτά, προκειμένου να αναπτύξει την επίκαιρη ερώτησή της.</ChairmanSpeech> 
<Speech><Parlmember>ΔΙΑΜΑΝΤΩ ΜΑΝΩΛΑΚΟΥ</Parlmember>: Ευχαριστώ, κύριε Πρόεδρε. 
Η κτηνοτροφία καταρρέει και το ξέρετε. Μάλιστα, μπορεί να είναι η κατάσταση και μη αναστρέψιμη. Η κατάσταση είναι δραματική, τραγική. 
Βεβαίως, δεν ήρθε ξαφνικά και απότομα. Είναι απόρροια την κοινής αγροτικής πολιτικής, της άνισης σχέσης φυτικής προς ζωικής παραγωγής, που μέσα στο πλαίσιο της ΚΑΠ δεν μπορείτε να την αλλάξετε. Δεν μπορείτε να σχεδιάσετε και να προγραμματίσετε και γι’ αυτό σήμερα βρισκόμαστε μπροστά σε τραγικές καταστάσεις. 
Χιλιάδες μικροί και μεγάλοι κτηνοτρόφοι δεν μπορούν να ταΐσουν τα ζώα τους. Κόβουν από το δικό τους φαί και της οικογένειάς τους, για να ταΐσουν τα ζώα τους, γιατί χρειάζονται το ζωικό κεφάλαιο. Και αυτό, εάν θέλετε, εκφράζεται και στα στοιχεία, καθώς βλέπουμε ότι μειώθηκε η παραγωγή γάλακτος και το ξέρετε. Είναι λόγω κακής διατροφής του ζωικού κεφαλαίου. 
Το μέγα πρόβλημα είναι η αύξηση της τιμής των ζωοτροφών. Η αύξηση των ζωοτροφών έχει αντικειμενικές αιτίες, αλλά και υποκειμενικές, οι οποίες διαχέονται από χρονιά σε χρονιά. 
Οι ζωοτροφές βρίσκονται στα χέρια ενός καρτέλ. Είναι πέντε μεγαλέμποροι, οι οποίοι φέτος αξιοποιούν και την ξηρασία και τη μειωμένη παραγωγή, για να αυξήσουν ακόμη μια χρονιά τις τιμές. Δεδομένου ότι δεν υπάρχει ρευστό στην αγροτιά, εκμεταλλεύονται στην κυριολεξία την ανάγκη τους. 
Από τη άλλη μεριά, έχουμε το άλλο καρτέλ, των γαλακτοβιομηχανιών και των μεγαλεμπόρων του κρέατος, οι οποίοι τι κάνουν; Αγοράζουν πάμφθηνα το γάλα και το κρέας. 
Εμείς τι ζητάμε; Άμεσα, τώρα να υπάρξει επιδότηση για την αγορά των ζωοτροφών. Να πάρετε μέτρα ενάντια στις χαμηλές, απαράδεκτες τιμές του καρτέλ γαλακτοβιομηχανιών και μεγαλεμπόρων και των πολύμηνων καθυστερήσεων. Να υπάρξει διαγραφή των χρεών των μικρομεσαίων αγροτών και μέτρα μείωσης του κόστους παραγωγής, με την κατάργηση του ΦΠΑ στις ζωοτροφές και σε όλα τα αγροτικά εφόδια. 
Τέλος, ειδικά για φέτος να μην ισχύσει η εξαγωγή καλαμποκιού. Ξέρετε καλά ότι υπάρχουν μεγαλέμποροι, που αγοράζουν πάμφθηνα το καλαμπόκι από τους γεωργούς, για να το πουλήσουν πανάκριβα και σε εξαγωγική κατεύθυνση.</Speech> 
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Το λόγο έχει ο Αναπληρωτής Υπουργός Αγροτικής Ανάπτυξης και Τροφίμων κ. Μάξιμος Χαρακόπουλος.</ChairmanSpeech> 
<Speech><Parlmember>ΜΑΞΙΜΟΣ ΧΑΡΑΚΟΠΟΥΛΟΣ</Parlmember> (Αναπληρωτής Υπουργός Αγροτικής Ανάπτυξης και Τροφίμων): Κυρία συνάδελφε, θα συμφωνήσω με το προοίμιο της επίκαιρης ερώτησής σας, όπως το βλέπω στο κείμενο που καταθέσατε. 
Πράγματι, υπάρχει μεγάλο έλλειμμα ζωοκομικών προϊόντων. Πληρώνουμε 2 δισεκατομμύρια ευρώ ετησίως, για να καλύψουμε αυτό το έλλειμμα με εισαγωγές από τις βόρειες χώρες. Ουσιαστικά, για να καλύψουμε αυτήν τη μαύρη τρύπα του ελλείμματος σε ζωοκομικά προϊόντα, δαπανούμε το σύνολο της ενιαίας ενίσχυσης που λαμβάνουμε από τη Ευρωπαϊκή Κοινότητα. 
Η Κυβέρνηση έχει θέσει ως στόχο την ανατροπή αυτού του αρνητικού αγροτικού εμπορικού ισοζυγίου και προς αυτήν την κατεύθυνση εκπονούμε ένα σχέδιο δράσης για την ενίσχυση της κτηνοτροφίας, που το επόμενο διάστημα ελπίζω να είναι έτοιμο. 
Πράγματι υπάρχει μεγάλο ζήτημα με τις τιμές των ζωοτροφών στη χώρα μας, αλλά το πρόβλημα δεν είναι μόνο ελληνικό, είναι ευρωπαϊκό και παγκόσμιο, θα έλεγα. Οι τιμές έχουν εκτιναχθεί, λόγω της παρατεταμένης ξηρασίας και ανομβρίας σε χώρες που παράγουν ζωοτροφές, αλλά και από το γεγονός ότι ένα μεγάλο τμήμα των αγροτικών αυτών προϊόντων, των κτηνοτροφικών φυτών, πηγαίνει για την παραγωγή βιοκαυσίμων. 
Ωστόσο στη δύσκολη αυτή οικονομική συγκυρία και ενώ γίνονται περικοπές σε μισθούς και συντάξεις προκειμένου η χώρα να μπορέσει να εκπληρώσει τα κριτήρια δημοσιονομικής προσαρμογής και να μείνει όρθια, τόσο η εξισωτική αποζημίωση, όσο και η επιστροφή του ειδικού φόρου κατανάλωσης πετρελαίου, παρά τις περί αντιθέτου πληροφορίες, παρέμειναν αλώβητες στα περσινά ποσοστά.
 Η εξισωτική αποζημίωση προς τους κτηνοτρόφους που δίνεται ιδιαίτερα στους παραγωγούς ορεινών και μειονεκτικών περιοχών, είναι της τάξης των 160 εκατομμυρίων ευρώ. Είχε περικοπεί, όπως ξέρετε, στα 100 εκατομμύρια στο πλαίσιο του μεσοπρόθεσμου. Υπήρξε προεκλογική δέσμευση του Πρωθυπουργού για αποκατάστασή της, έγινε πράξη και δόθηκε ήδη σε εξήντα εννέα χιλιάδες δεκατέσσερις δικαιούχους κτηνοτρόφους. Στις λίγες περιπτώσεις λαθών -παρουσιάστηκαν φέτος λιγότερα από κάθε άλλη χρονιά- υπάρχει η δυνατότητα να διορθωθούν και εντός του μήνα θα δοθεί και στους υπόλοιπους. 
Η επιστροφή του ειδικού φόρου κατανάλωσης στο πετρέλαιο είναι στα περσινά επίπεδα, 163 εκατομμύρια ευρώ. Αυτές τις μέρες θα δοθεί η πρώτη δόση των 80 εκατομμυρίων και τα υπόλοιπα το αμέσως επόμενο διάστημα. 
Θέλω, επίσης να πω ότι στην κατεύθυνση της ενίσχυσης της ρευστότητας των αγροτών εντάσσεται και η πρωτοβουλία της Κυβέρνησης, σε συνεννόηση με την Ευρωπαϊκή Ένωση, να δοθεί έγκαιρα εντός του Οκτωβρίου το 50% της προκαταβολής της ενιαίας ενίσχυσης. Μιλάμε για πάνω από 1 δισεκατομμύριο ευρώ που θα πέσει στην ελληνική περιφέρεια.
Όπως ξέρετε, επίσης, έχει καταβληθεί μέσα στο 2012 η στήριξη που δίνεται στους κτηνοτρόφους των ορεινών και μειονεκτικών περιοχών. Μιλώ για το άρθρο 68, το ποιοτικό παρακράτημα, που έχει να κάνει και με την αξιοποίηση των βοσκοτόπων που θέτετε. Μιλούμε για 24 εκατομμύρια ευρώ στους αιγοπροβατοτρόφους και άλλα 15 εκατομμύρια ευρώ στους αγελαδοτρόφους.
Όσον αφορά την πρόσβαση στο χρηματοπιστωτικό σύστημα ξέρετε ότι μετά τη μεταβίβαση της Αγροτικής Τράπεζας στην Πειραιώς άνοιξαν οι κάνουλες, η στρόφιγγα της χρηματοδότησης, και δίνονται δάνεια σε αγρότες και κτηνοτρόφους, όχι μόνο λήπτες της ενιαίας ενίσχυσης, αλλά και στους χοιροτρόφους και πτηνοτρόφους που δεν τυγχάνουν της ενιαίας ενίσχυσης, καθώς και επιχειρήσεων που δραστηριοποιούνται στο χώρο της συγκέντρωσης αγροτικών προϊόντων που χρειάζονται ρευστότητα. 
Τώρα για το λεγόμενο «κακό» κομμάτι της Αγροτικής Τράπεζας ξέρετε ότι επίκειται νομοθετική ρύθμιση -το κομμάτι αυτό που έχει τα μη εξυπηρετούμενα δάνεια των αγροτών- από το Υπουργείο Οικονομικών και από το Υπουργείο Αγροτικής Ανάπτυξης.
Για τα Σχέδια Βελτίωσης δυο κουβέντες. Έχουμε δώσει προτεραιότητα ιδιαίτερα σε αυτά που αφορούν τους κτηνοτρόφους. Όταν πήγαμε στο Υπουργείο Αγροτικής Ανάπτυξης και Τροφίμων βρήκαμε επτά χιλιάδες επτακόσια σχέδια που ήταν κυριολεκτικά βαλτωμένα. Σε ενάμιση χρόνο έχει γίνει η αξιολόγηση μόλις διακοσίων σχεδίων. Σ’ αυτούς τους δυο μήνες έχουν αξιολογηθεί πάνω από δυο χιλιάδες αιτήσεις. 
(Στο σημείο αυτό κτυπάει το κουδούνι λήξης του χρόνου ομιλίας του κυρίου Υπουργού)</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Κύριε Υπουργέ, ολοκληρώστε παρακαλώ, έχετε μετά και τη δευτερολογία σας για να συμπληρώσετε τα υπόλοιπα.</ChairmanSpeech>
<Speech><Parlmember>ΜΑΞΙΜΟΣ ΧΑΡΑΚΟΠΟΥΛΟΣ</Parlmember> (Αναπληρωτής Υπουργός Αγροτικής Ανάπτυξης και Τροφίμων): Ολοκληρώνω, κύριε Πρόεδρε, με μια αναφορά στο ζήτημα που βάζει η ερώτηση όσον αφορά τις σταβλικές εγκαταστάσεις και τις άδειες λειτουργίας. Πρόθεσή μας, σε συνεργασία και συνεννόηση με το ΥΠΕΚΑ, είναι να προχωρήσουμε σε νομοτεχνική ρύθμιση που θα δίνει παράταση στα ποιμνιοστάσια που δεν είναι νόμιμα και πρέπει να μετεγκατασταθούν. 
Όπως είπα, το πρόβλημα των ζωοτροφών δεν είναι ελληνικό, είναι ευρωπαϊκό. Και σε ευρωπαϊκό επίπεδο έχουμε αναλάβει πρωτοβουλίες που θα έχω την ευκαιρία στη δευτερολογία να αναφερθώ.
Ευχαριστώ, κύριε Πρόεδρε.</Speech> 
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Η κ. Μανωλάκου έχει το λόγο.</ChairmanSpeech>
<Speech><Parlmember>ΔΙΑΜΑΝΤΩ ΜΑΝΩΛΑΚΟΥ</Parlmember>: Κύριε Υπουργέ, στη διαπίστωση των προβλημάτων συμφωνούμε όλοι εδώ μέσα στην Αίθουσα. Όμως τα αίτια δεν τα αναφέρετε ούτε τα «χτυπάτε». Όταν είναι οι κτηνοτρόφοι, η αγροτιά και οι άλλοι εργαζόμενοι στα νύχια των καρτέλ –γιατί αυτή είναι η ελεύθερή σας αγορά, γιατί αυτή είναι η πολιτική της Ευρωπαϊκής Ένωσης που προσκυνάτε εσείς και τα άλλα κόμματα του ευρωμονόδρομου- λύσεις δεν θα υπάρχουν υπέρ των μικρομεσαίων αγροτών, υπέρ των λαϊκών στρωμάτων, υπέρ της εργατικής τάξης. 
Αυτό, αν θέλετε, στον τομέα της κτηνοτροφίας φαίνεται και από τη «ΔΩΔΩΝΗ», την οποία την ξεπουλάτε τη στιγμή που είναι ένα στήριγμα για όλη την κτηνοτροφία μέσα στην Ελλάδα. 
Τα μέτρα που είπατε, με συγχωρείτε, αλλά εμείς τα θεωρούμε κοροϊδία απέναντι στο πρόβλημα το δραματικό, το οξυμένο των κτηνοτρόφων.
Την εξισωτική αποζημίωση έπρεπε να την έχετε δώσει από τον Απρίλιο για να αγοράσουν έγκαιρα φτηνές ζωοτροφές και τη δώσατε το Σεπτέμβριο και όχι σε όλους. Και ξέρετε γιατί; Γιατί πηγαίνει σε μειονεκτικές και ορεινές περιοχές και απαιτείται ο κτηνοτρόφος που έχει παιδιά να μένει κιόλας εκεί, τη στιγμή που δεν υπάρχουν ούτε καν σχολεία. Και ζητάτε αυτή τη στιγμή πιστοποιητικά μόνιμης κατοικίας. Γι’ αυτό επί τρεις φορές δεν απαντάτε στην επίκαιρη ερώτηση του ΚΚΕ για την εξισωτική αποζημίωση και όλο το αναβάλετε. Μόνο στην Κρήτη τρεις χιλιάδες κτηνοτρόφους δεν τους έχετε δώσει ούτε cent, στην Τρίπολη και στην Πελοπόννησο το ίδιο. 
Σε ό,τι αφορά την επιστροφή του ΦΠΑ, με συγχωρείτε, αλλά κολοβή είναι η επιστροφή. Τους βουτάτε τα χαράτσια για τον ΕΛΓΑ, τους βουτάτε ό,τι μπορείτε. Ούτε παίρνουν ολόκληρη την επιστροφή του ΦΠΑ. Γιατί είναι καταχρεωμένοι οι αγρότες και οι κτηνοτρόφοι στην ΑΤΕ που διαλύθηκε; Γιατί το 2010 το επιτόκιο ήταν 3,5% και το 2012, μέχρι που έκλεισε, είχε πάει 12,5%. Ε, λοιπόν, είναι ληστεία αυτό ή δεν είναι; 
Τα μέτρα που λέτε, ούτε καν ασπιρίνες δεν είναι. Μιλάμε για δραματικές καταστάσεις. Εδώ και τώρα εμείς σας ζητάμε να δώσετε επιδοτήσεις για τις ζωοτροφές. Εδώ και τώρα σας ζητάμε να γίνει διαγραφή χρεών των μικρομεσαίων κτηνοτρόφων. Εδώ και τώρα σας ζητάμε κατάργηση του ΦΠΑ και στις ζωοτροφές και στα άλλα τα εφόδια, για να μειωθεί το κόστος παραγωγής.
Και σε ό,τι αφορά το ότι οι ζωοτροφές είναι παγκόσμιο φαινόμενο, βεβαίως, -τι να κάνουμε;- κυριαρχεί η βαρβαρότητα του καπιταλισμού, κυριαρχεί το χρηματιστήριο και στο καλαμπόκι και καθορίζουν τις τιμές αξιοποιώντας και τις ιδιαίτερες καιρικές συνθήκες. Όμως, οι κτηνοτρόφοι πρέπει να βγάζουν συμπεράσματα και να παλεύουν και για την ίδια τους τη ζωή και την επιβίωση, αλλά και την ανατροπή αυτής της βαρβαρότητας που τους οδηγεί στην καταστροφή.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Κύριε Υπουργέ, έχετε το λόγο για τη δευτερολογία σας.</ChairmanSpeech>
<Speech><Parlmember>ΜΑΞΙΜΟΣ ΧΑΡΑΚΟΠΟΥΛΟΣ</Parlmember> (Αναπληρωτής Υπουργός Αγροτικής Ανάπτυξης και  Τροφίμων): Κύριε Πρόεδρε, υπάρχει ο ιδεατός κόσμος, υπάρχει και η πραγματικότητα. Ευχάριστο είναι να μιλούμε για διαγραφή χρεών. Ποιος δεν θέλει να διαγράφει χρέη; Ποιος δεν θα ήταν ευτυχής να μοιράζει δώρα, όπως ο Άγιος Βασίλης, σε κάθε κοινωνική ομάδα; 
Ζούμε, όμως, σε μια συγκεκριμένη πραγματικότητα. Η Ελλάδα είναι σε ένα ευρωπαϊκό πλαίσιο, είναι μέλος της Ευρωπαϊκής Ένωσης. Αυτό της δίνει δικαιώματα, της επιβάλλει, όμως, και υποχρεώσεις. Δεν πρέπει αυτά όλα να τα λησμονούμε.
Όπως σας είπα και στην πρωτολογία μου, κυρία Μανωλάκου, το πρόβλημα με τις τιμές των ζωοτροφών δεν είναι μόνο ελληνικό, είναι ευρωπαϊκό και παγκόσμιο. Στην Ελλάδα επιτείνεται, βεβαίως, λόγω της οικονομικής κρίσης και του προβλήματος ρευστότητας.
Για την αντιμετώπιση του προβλήματος η ηγεσία του Υπουργείου Αγροτικής Ανάπτυξης και Τροφίμων έχει ήδη θέσει το θέμα σε επίπεδο Ευρωπαϊκής Ένωσης. Ετέθη στο άτυπο Συμβούλιο Υπουργών Γεωργίας στην Κύπρο στις 11 Σεπτεμβρίου. Προτείναμε τη λήψη μέτρων για την αντιμετώπιση της ραγδαίας αύξησης των τιμών των τροφίμων και των ζωοτροφών και στο Συμβούλιο Υπουργών Γεωργίας τη Δευτέρα στις Βρυξέλλες, μετά από ελληνικό αίτημα, προστέθηκε στα προς συζήτηση θέματα η κατάσταση κρίσης στον τομέα της κτηνοτροφίας, λόγω της σημαντικής αύξησης των τιμών των ζωοτροφών και της οικονομικής κρίσης. Στο ελληνικό αίτημα περιγράφονται οι κίνδυνοι βιωσιμότητας της ελληνικής κτηνοτροφίας και ζητείται η λήψη βραχυπρόθεσμων, αλλά και μεσοπρόθεσμων μέτρων, για να αποτραπεί η κατάρρευση της κτηνοτροφίας. 
Γίνεται σαφές ότι πέρα από τα προγράμματα κρατικών ενισχύσεων, είναι αναγκαία η ενεργοποίηση του Ταμείου Αλληλεγγύης της Ευρωπαϊκής Ένωσης. 
Επιπλέον ζητούμε τη στήριξη της καλλιέργειας των ψυχανθών για την παραγωγή ζωοτροφών, όπως γινόταν παλαιότερα με τα ενεργειακά φυτά. Η αύξηση της καλλιέργειας ψυχανθών, που περνά μέσα από την αναμόρφωση και της Κοινής Αγροτικής Πολιτικής, καθώς θα μπορούσε να μπει στο λεγόμενο «πρασίνισμα», αντιλαμβάνεστε ότι ενισχύει την απεξάρτηση της χώρας από τις εισαγωγές ζωοτροφών. Με τη νέα ΚΑΠ θα μπορούν να υπάρξουν και οικονομικά κίνητρα για την καλλιέργεια κτηνοτροφικών φυτών. Η νέα ΚΑΠ είναι το 2014.</Speech>
<Speech><Parlmember>ΔΙΑΜΑΝΤΩ ΜΑΝΩΛΑΚΟΥ</Parlmember>: Ζήσε, Μάη μου, να φας τριφύλλι!</Speech>
<Speech><Parlmember>ΜΑΞΙΜΟΣ ΧΑΡΑΚΟΠΟΥΛΟΣ</Parlmember> (Αναπληρωτής Υπουργός Αγροτικής Ανάπτυξης και  Τροφίμων): Το τριφύλλι δεν θα το φάει κανένας άλλος πέρα από τα πρόβατα, τις κατσίκες και τα άλλα ζώα.
Θα ήθελα να επισημάνω ότι χθες υπήρξε παρέμβαση του Υπουργείου Αγροτικής Ανάπτυξης και Τροφίμων στη Βιομηχανία Ζάχαρης για τις τιμές διάθεσης των υπολειμμάτων των ζαχαροτεύτλων που διατίθενται ως ζωοτροφές. Υπήρξε διαβεβαίωση προς τον Υπουργό κ. Τσαυτάρη από τη διοίκηση της βιομηχανίας ότι θα επανεξετάσουν τις τιμές διάθεσης της πούλπας. 
Όσον αφορά το ΦΠΑ για τις ζωοτροφές που θέσατε και εσείς με το ερώτημά σας, γνωρίζετε πολύ καλά ότι στο κείμενο διακήρυξης, στην προγραμματική σύγκλιση των τριών κομμάτων που στηρίζουν την Κυβέρνηση, υπάρχει σαφής αναφορά στην πρόθεση να μειωθεί το ΦΠΑ για την αγορά αγροτικών εφοδίων, δηλαδή σπόρων, λιπασμάτων, φυτοφαρμάκων, ζωοτροφών. Η Κυβέρνηση έχει ορίζοντα τετραετίας και πιστεύω ότι μέσα στον ορίζοντα αυτόν θα υλοποιηθεί και αυτή η δέσμευση.
Τέλος, θέλω να πω ότι είμαστε αποφασισμένοι να πατάξουμε φαινόμενα ελληνοποιήσεων στο γάλα και το κρέας. Οι εντολές του Υπουργείου προς τους ελεγκτικούς μηχανισμούς είναι σαφείς προς αυτή την κατεύθυνση. Θα είμαστε αμείλικτοι. 
Όσον αφορά την εξισωτική, επειδή είπατε πολλά και αναφέρατε και νούμερα, η ενημέρωση που έχω εγώ, κ. Μανωλάκου, είναι ότι για πρώτη φορά υπήρξαν τόσα λίγα λάθη όσον αφορά στην καταβολή της εξισωτικής αποζημίωσης. Δεν ζητάμε πιστοποιητικά νομιμοφροσύνης από κανέναν, αλλά η εξισωτική αποζημίωση δίνεται σε κτηνοτρόφους και αγρότες ορεινών και μειονεκτικών περιοχών για να στηριχθεί η παραγωγή στις ορεινές και μειονεκτικές περιοχές των κατοίκων της υπαίθρου και για να μην εγκαταλειφθούν χωράφια, κτήματα που είναι χαμηλής παραγωγικότητας, για να συνεχίσει η καλλιέργεια. Τα ξέρετε πολύ καλά όλα αυτά. 
Ευχαριστώ, κύριε Πρόεδρε.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Θα συζητηθεί η πρώτη με αριθμό 276/18-9-2012 επίκαιρη ερώτηση πρώτου κύκλου του Βουλευτή της Νέας Δημοκρατίας κ. Αθανασίου Δαβάκη προς τον Υπουργό Ανάπτυξης, Ανταγωνιστικότητας, Υποδομών, Μεταφορών και Δικτύων, σχετικά με την πορεία των οδικών έργων της Λακωνίας.
Το λόγο έχει ο κ. Δαβάκης για να αναπτύξει την επίκαιρη ερώτησή του.</ChairmanSpeech>
<Speech><Parlmember>ΑΘΑΝΑΣΙΟΣ ΔΑΒΑΚΗΣ</Parlmember>: Κύριε Πρόεδρε, καταθέτοντας αυτή την επίκαιρη ερώτηση προς τον κύριο Υπουργό, σκοπό είχα να ανανεώσω το ενδιαφέρον όλων μας και κυρίως της Εθνικής Αντιπροσωπείας μέσω του κοινοβουλευτικού ελέγχου για τρία σημαντικά έργα για τη νότια Πελοπόννησο και ιδιαίτερα για τη Λακωνία, τρία έργα, εκ των οποίων τα δύο έχουν ένα βεβαρημένο και αμαρτωλό παρελθόν. Θέλω να πιστεύω ότι η απάντηση του κυρίου Υπουργού θα φωτίσει και την πορεία εξέλιξης αυτών των έργων και το χρονοδιάγραμμα που αυτά τα έργα θα δοθούν στην κυκλοφορία, όπως λέμε στην καθομιλουμένη, γιατί πρόκειται περί οδικών έργων. Επίσης θέλω να πιστεύω ότι η απάντησή του θα διαγράψει μια ευοίωνη προοπτική, προκειμένου και ο λακωνικός λαός, αλλά και όλοι οι επισκεπτόμενοι τον πελοποννησιακό νότο να μην βλέπουν τουλάχιστον για τα δύο έργα αυτό το χάσμα που υπήρχε μέχρι τώρα, ένα χάσμα αδιαφάνειας, λεηλασίας εθνικού πλούτου, ένα χάσμα που πολλές φορές όλους μας και ιδιαίτερα εμάς τους πολιτικούς μάς έκανε να ντρεπόμαστε τα τελευταία χρόνια. 
Είναι έργα που χαράχθηκαν για να δημιουργήσουν ευοίωνες προοπτικές, όπως είπα και πιστεύω ότι πρέπει επιτέλους να δοθούν στην κυκλοφορία και να ολοκληρωθεί η διαδικασία τους, παραλλήλως δε, να υπάρξει όπως έχει προαναγγελθεί από προκατόχους του Υπουργού, η ανάλογη ποινική κύρωση των υπευθύνων. Γιατί τρία βασικά έργα έγιναν την τελευταία επταετία-οκταετία στη Λακωνία και τα τρία είχαν σοβαρά προβλήματα, εκτός από το δρόμο της συμβάσεως παραχώρησης του Λεύκτρου-Σπάρτης ο οποίος πράγματι προχωρά με σωστούς ρυθμούς, παρ’ ότι και αυτός ενέχει σημαντικά ζητήματα τα οποία αφορούν αδικίες όσον αφορά τα διόδια σε μια συγκεκριμένη χωροταξικά περιοχή. 
Περιμένω με ενδιαφέρον την απάντηση του κυρίου Υπουργού, προκειμένου να υπάρξει αυτή η διαλεύκανση και αυτή η πληροφόρηση την οποία όλοι επιζητούμε.
Ευχαριστώ πολύ.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Το λόγο έχει ο Υπουργός κ. Καλογιάννης.
<Parlmember>ΣΤΑΥΡΟΣ ΚΑΛΟΓΙΑΝΝΗΣ</Parlmember> (Αναπληρωτής Υπουργός Ανάπτυξης, Ανταγωνιστικότητας, Υποδομών, Μεταφορών και Δικτύων): Ευχαριστώ, κύριε Πρόεδρε.
Θα αναφερθώ κατ’ αρχάς στον άξονα Λεύκτρου-Σπάρτης, ο οποίος υλοποιείται με σύμβαση παραχώρησης όπως γνωρίζετε. Είναι ένας άξονας σαράντα έξι περίπου χιλιομέτρων, ο οποίος έχει αρχίσει να κατασκευάζεται από το 2008. 
Το αρχικό χρονοδιάγραμμα προέβλεπε ότι η ολοκλήρωση του συγκεκριμένου άξονα θα γινόταν τώρα, το Σεπτέμβριο του 2012. Μέχρι σήμερα έχει ολοκληρωθεί το 65% του έργου. Οι κυριότερες αιτίες καθυστέρησης είναι δύο. Κατ’ αρχάς, το εκτεταμένο αρχαιολογικό ανασκαφικό έργο και δεύτερον, τα προβλήματα στις αναγκαστικές απαλλοτριώσεις ορισμένων ιδιοκτησιών, θέμα το οποίο γνωρίζετε καλά. Προκειμένου να ολοκληρώσουμε τις αρχαιολογικές ανασκαφές, μέχρι σήμερα το Υπουργείο έχει δαπανήσει 4.200.000 ευρώ που αφορούν μισθοδοσία κυρίως εξειδικευμένου και βοηθητικού προσωπικού, προμήθεια υλικών, διενέργεια αρχαιολογικών ερευνών, εργασίες διατήρησης στην κατάχωση των αρχαιολογικών ευρημάτων σύμφωνα με τις οδηγίες που δίνει το καθ’ ύλην αρμόδιο Υπουργείο Πολιτισμού. Επίσης, θα καταβληθεί ποσό περίπου 800.000 ευρώ επιπλέον για την απόσπαση δύο λουτρικών εγκαταστάσεων ρωμαϊκών χρόνων και για την τοποθέτησή τους σε έναν ειδικά διαμορφωμένο χώρο στο σταθμό εξυπηρέτησης αυτοκινητιστών στην Πελλάνα. Η δεύτερη αιτία καθυστέρησης οφείλεται στην άρνηση ορισμένων ιδιοκτητών να παραδώσουν τις ιδιοκτησίες τους, προκειμένου να προχωρήσει ο οδικός άξονας, παρά το γεγονός ότι είχε συντελεστεί η αναγκαστική απαλλοτρίωση και είχε κατατεθεί η αναλογούσα αποζημίωση στο Ταμείο Παρακαταθηκών και Δανείων. 
Έχει ήδη χορηγηθεί μία παράταση στην παράδοση των χώρων εκτέλεσης του έργου μέχρι το Νοέμβριο του 2013. Μετά την ολοκλήρωση των αρχαιολογικών ανασκαφών είναι προφανές ότι οι εργασίες στο συγκεκριμένο οδικό άξονα θα προχωρήσουν με πολύ πιο γρήγορο ρυθμό και εκτιμάται ότι περίπου σε ενάμιση χρόνο από σήμερα αυτό το κομμάτι της σύμβασης παραχώρησης Κόρινθος – Τρίπολη - Καλαμάτα και Λεύκτρο – Σπάρτη θα είναι στο σύνολό του ολοκληρωμένο. 
Στη δευτερολογία μου θα σας δώσω ορισμένα πρόσθετα στοιχεία για τους άλλους δύο άξονες. 
Ευχαριστώ πολύ, κύριε Πρόεδρε.</ChairmanSpeech> 
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Ευχαριστούμε και εμείς.
Κύριε Δαβάκη, έχετε το λόγο για τρία λεπτά.</ChairmanSpeech>
<Speech><Parlmember>ΑΘΑΝΑΣΙΟΣ ΔΑΒΑΚΗΣ</Parlmember>: Θα απαντήσω επί του πρώτου ζητήματος το οποίο έθιξε στην απάντησή του ο κύριος Υπουργός. 
Πράγματι, η παρουσίαση αυτού του αρχαιολογικού ενδιαφέροντος στον δρόμο Λεύκτρο - Σπάρτη είναι μία πρωτοφανής υπόθεση, η οποία φωτίζει μία νέα ιστορία στη βόρεια Λακεδαίμονα. Θεωρώ ότι και το Υπουργείο Πολιτισμού έχει πεδίο δόξης λαμπρόν, προκειμένου να δώσει μία σύγχρονη προοπτική της συνύπαρξης οδικών έργων με αρχαιολογικά ευρήματα. Ανατρέπεται ένα μεγάλο κομμάτι της λακωνικής ιστορίας, όταν σε απόσταση εκατό, διακοσίων, τριακοσίων μέτρων έχουν ανευρεθεί διάφοροι αρχαίοι παραποτάμιοι οικισμοί του Ευρώτα. Πράγματι είναι πολύ σημαντική αυτή η εξέλιξη, κύριε Υπουργέ, η οποία εκφεύγει των αρμοδιοτήτων του Υπουργείου σας, αλλά εν πάση περιπτώσει, νομίζω ότι και το Υπουργείο Πολιτισμού με τα γλίσχρα οικονομικά τα οποία διαθέτει αυτήν τη στιγμή θα πρέπει να έχει μία σωστή προσέγγιση. Σημειωτέον δε ότι είναι θέματα τα οποία αφορούν όλη την ευρύτερη περιοχή και αφορούν και τους διερχόμενους οι οποίοι θα έρχονται και θα επισκέπτονται αυτά τα μέρη. 
Τώρα, δεν έχω τις απαντήσεις των άλλων δύο θεμάτων τα οποία έχουμε θίξει, δεδομένου ότι ο χρόνος είναι λίγος. Νομίζω ότι τα ζητήματα των απαλλοτριώσεων για το Λεύκτρο – Σπάρτη είναι πολύ σημαντικά. Υπάρχουν δυσλειτουργίες, υπάρχουν και αδικίες σε πολλούς συμπολίτες μας αγρότες, οι οποίοι αναγκάζονται εξαιτίας της διελεύσεως του δρόμου να παραχωρήσουν τις καλλιέργειές τους, τα χωράφια τους και πρέπει και αυτό να το δούμε με μία ιδιαίτερη προσοχή. 
Το κεφαλαιώδες ζήτημα αδικίας, κύριε Υπουργέ, όσον αφορά το δρόμο Λεύκτρο - Σπάρτη είναι η τοποθέτηση σταθμού διοδίων σε κόμβο στην περιοχή του Λογκανίκου όπου διέρχεται ο μεγάλος δρόμος, με αποτέλεσμα οι κάτοικοι του χωριού αυτού να αναγκάζονται να πληρώνουν διόδια για να πάνε στον ίδιο νομό, στην πρωτεύουσα του δήμου τους, στη Σπάρτη. Αντιλαμβάνεστε ότι είναι κάτι εξωφρενικό. Δεν μπορεί οι κάτοικοι συγκεκριμένου χωριού να πληρώνουν διόδια για να πάνε από το χωριό τους στη Σπάρτη και να επιστρέψουν. Ο προκάτοχος Υπουργός κ. Μαγκριώτης, είχε μιλήσει για διεξαγωγή διαπραγματεύσεων με τους παραχωρησιούχους για να υπάρξει μία καλύτερη πολιτική στο ζήτημα της καταβολής διοδίων. Την ανέφερε ως εκπτωτική πολιτική. 
Εγώ θα έλεγα ότι θα έπρεπε να καταργηθεί η καταβολή διοδίων ή τα διόδια στο συγκεκριμένο σημείο. Δεν μπορούν οι κύριοι παραχωρησιούχοι να τιμωρούν συγκεκριμένη κοινότητα. 
Όσον αφορά άλλα θέματα, υπάρχουν μεγάλες φθορές στο αρδευτικό δίκτυο της περιοχής από τον παραχωρησιούχο. Πρέπει να επιληφθείτε, κύριε Υπουργέ. Επίσης υπάρχουν σοβαρές δυσλειτουργίες και κακοτεχνίες σε άλλα παράπλευρα θέματα, όπως είναι υδραυλικά έργα κ.λπ.. 
Έχουν καταστραφεί αγροτικοί δρόμοι από τη διέλευση του δρόμου, όπως επίσης το αρδευτικό δίκτυο της περιοχής Λογγανίκου στον κάμπο της περιοχής, ένα ζήτημα το οποίο πρέπει να δείτε ως επιβλέποντες και ως –θα έλεγα- κυρίαρχος μέτοχος στην όλη υπόθεση. 
Κύριε Πρόεδρε, ζητώ την ανοχή σας για την απάντηση όσον αφορά τα άλλα δύο έργα. Βέβαια θα ήθελα να πω και κάτι περαιτέρω, δεδομένου ότι ο κύριος Υπουργός -εξαιτίας του χρόνου- δεν απάντησε στο σύνολο της ερωτήσεώς μου.
Σας ευχαριστώ.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Και εμείς ευχαριστούμε. 
Κύριε Υπουργέ, έχετε το λόγο.
<Parlmember>ΣΤΑΥΡΟΣ ΚΑΛΟΓΙΑΝΝΗΣ</Parlmember> (Αναπληρωτής Υπουργός Ανάπτυξης, Ανταγωνιστικότητας, Υποδομών, Μεταφορών και Δικτύων): Κατ’ αρχάς σε ό,τι αφορά το αρχαιολογικό-ανασκαφικό έργο, σας διαβεβαιώνω, αγαπητέ συνάδελφε, ότι είμαστε πράγματι σε στενή συνεργασία με το Υπουργείο Πολιτισμού και γίνεται εξαιρετική δουλειά στον τομέα αυτό. Βεβαίως, υπάρχει μία υστέρηση στο χρόνο και αυτό είναι μία σημαντική παράμετρος σε ό,τι αφορά την ολοκλήρωση των έργων.
Στο θέμα των πλευρικών διοδίων, που θέτετε με την ερώτησή σας, στον ανισόπεδο κόμβο Λογγανίκου, στη σύμβαση παραχώρησης για το συγκεκριμένο κόμβο προβλέπεται η δημιουργία ανοιχτού συστήματος διοδίων. 
Θέλω να επισημάνω ότι όσον αφορά τις μετακινήσεις των κατοίκων -όχι μόνο στη συγκεκριμένη περιοχή που θέτετε, αλλά γενικότερα- μία αρχή που ισχύει σε όλους τους αυτοκινητόδρομους, στους οποίους τίθενται διόδια, είναι ότι υπάρχει η εναλλακτική λύση των υφιστάμενων οδικών αξόνων χωρίς διόδια. Μπορεί ο κάθε χρήστης να επιλέξει ποιο δρόμο θα πάρει. 
Το Υπουργείο, όπως γνωρίζετε καλά, βρίσκεται σε συζήτηση με τους παραχωρησιούχους σε ό,τι αφορά την εφαρμογή μιας ενιαίας εθνικής πολιτικής για τα διόδια σε όλους τους αυτοκινητόδρομους της χώρας, όπου στόχος είναι να υπάρχουν μικρότερες χρεώσεις στους συχνούς χρήστες στους συγκεκριμένους άξονες.
Σε ό,τι αφορά τα άλλα δύο έργα που έχετε θέσει στην ερώτησή σας, το τμήμα Σκούρα-Πυρί είναι ένα έργο που δεν αφορά το Υπουργείο μας, αφορά την Περιφέρεια Πελοποννήσου. Ζητήσαμε και πήραμε τα σχετικά στοιχεία και η περιφέρεια μας ενημέρωσε ότι το έργο εντάχθηκε στο ΠΕΠ Πελοποννήσου και θα επαναδημοπρατηθεί το συντομότερο δυνατό. 
Σε ό,τι αφορά το τρίτο έργο, την παράκαμψη Βουτιάνων, και αυτό είναι έργο της περιφέρειας και όχι του Υπουργείου. Σύμφωνα με τα στοιχεία που πήραμε, η σύμβαση της εργολαβίας έχει υπογραφεί στις 30 Ιουλίου 2012, προ μηνός δηλαδή. Οι εργασίες άρχισαν, εκτελούνται και η προθεσμία ολοκλήρωσης του έργου είναι η 31η Ιανουαρίου 2013.
Ευχαριστώ πολύ, κύριε Πρόεδρε.</ChairmanSpeech>
<Speech><Parlmember>ΑΘΑΝΑΣΙΟΣ ΔΑΒΑΚΗΣ</Parlmember>: Κύριε Πρόεδρε, θα μπορούσα να μιλήσω για ένα λεπτό;</Speech> 
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Δεν προβλέπεται από τον Κανονισμό. Αν χρειαστεί, μπορείτε να επανέρθετε με ερώτηση. 
Προχωρούμε στην τρίτη με αριθμό 272/18.9.2012 επίκαιρη ερώτηση δεύτερου κύκλου της Βουλευτού των Ανεξαρτήτων Ελλήνων κ. Τσαμπίκας (Μίκας) Ιατρίδη προς τους Υπουργούς Ανάπτυξης, Ανταγωνιστικότητας, Υποδομών, Μεταφορών και Δικτύων και Ναυτιλίας και Αιγαίου, σχετικά με τη σύνδεση Αλεξανδρούπολης και Μπουργκάς με σιδηροδρομική γραμμή. 
Κυρία Ιατρίδη, έχετε το λόγο για δύο λεπτά.</ChairmanSpeech>  
<Speech><Parlmember>ΤΣΑΜΠΙΚΑ ΙΑΤΡΙΔΗ</Parlmember>: Ευχαριστώ πολύ, κύριε Πρόεδρε.
Η περίπτωση του λιμανιού της Αλεξανδρούπολης νομίζω ότι είναι χαρακτηριστική για το στρατηγικό σχεδιασμό που υπάρχει από τη συγκεκριμένη Κυβέρνηση για το ξεπούλημα των βασικών υποδομών της χώρας μας. 
Και μιλάμε για ένα λιμάνι που είναι το μοναδικό μεγάλο λιμάνι της Θράκης, το οποίο αποτελεί μια από τις βασικές πύλες της βόρειας Ελλάδας, μαζί με τους λιμένες της Θεσσαλονίκης και της Καβάλας, για την κίνηση εμπορευμάτων από και προς τις χώρες της Ανατολικής Ευρώπης και των Βαλκανίων, με σημαντική εξαγωγική κίνηση. Αποτελεί επίσης το σπουδαιότερο συγκοινωνιακό και εμπορικό κόμβο της περιοχής. 
Αυτό το λιμάνι ο ελληνικός λαός, οι Έλληνες φορολογούμενοι το έχουν πληρώσει και δυστυχώς βλέπουν να παραμένει ένα «τυφλό» λιμάνι, όπως λένε οι ίδιοι. Βρίσκεται μάλιστα σε μια θέση της οποίας η σημασία έχει αναγνωριστεί ήδη από το 1880, όταν άρχισε να λειτουργεί ο περίφημος φάρος της Αλεξανδρούπολης. 
Και όμως μέχρι και τώρα ενώ έχουν δοθεί αρκετά εκατομμύρια για την κατασκευή ενός σύγχρονου τεράστιου λιμανιού, όπως σας είπα, δεν έχει δοθεί το περίπου 1 εκατομμύριο ευρώ προκειμένου να ολοκληρωθεί η διαδικασία και η σύνδεση του λιμανιού με τον ΟΣΕ, που πρόκειται για 300 μέτρα.
Όλα αυτά τη στιγμή που οι Οργανισμοί Λιμένων Αλεξανδρούπολης και Μπουργκάς έχουν έρθει σε διασυνοριακή συμφωνία και η σύνδεσή τους έχει εξασφαλιστεί και από την ευρωπαϊκή επιτροπή και με ποσό το οποίο έχει εγκριθεί και το οποίο έπρεπε να είχε ήδη ξεκινήσει διαδικασίες το Σεπτέμβρη, αυτό το μήνα για τον οποίο μιλάμε τώρα.
Πρόκειται για μία πολύ σημαντική γραμμή για την ανάπτυξη ενός διαδρόμου συνδυασμένων εμπορευματικών μεταφορών που θα συνδέει το Αιγαίο με τη Μαύρη Θάλασσα. Πρόκειται για την ονομασία Sea To Sea, δηλαδή από λιμάνι σε λιμάνι και το οποίο θα περιλαμβάνει τμήμα θαλάσσιας μεταφοράς με τις κύριες γραμμές και ρότες της Μεσογείου, καταστώντας έτσι την Ελλάδα μας ένα σύγχρονο κέντρο συνδυασμένων μεταφορών και ενισχύοντας ακόμα περισσότερο τη γεωστρατηγική και γεωπολιτική θέση της πατρίδας μας, αλλά και του συγκεκριμένου λιμανιού.
Θα ήθελα να πω και να σημειώσω πως ο πρώην Υφυπουργός Ανάπτυξης ο κ. Γεωργιάδης αλλά και ο πρώην Υπουργός Μεταφορών κ. Βορίδης είχαν τονίσει πέρυσι, πριν από ένα χρόνο το 2011, ότι απαιτείται άμεσα η δημιουργία και η ολοκλήρωση αυτών των 300 μέτρων προκειμένου να συνδεθεί το λιμάνι με τον ΟΣΕ και ότι θα είχαν ολοκληρωθεί οι εργασίες στις 10 Φεβρουαρίου του 2012. Βεβαίως, μέχρι τώρα έχει περάσει ένας χρόνος και δεν έχουμε δει να υλοποιείται απολύτως τίποτα. Και το ερώτημα είναι γιατί;
Θα πρέπει να μας απαντήσει η Κυβέρνηση για ποιο λόγο δεν προχωρά στην εκτέλεση του συγκεκριμένου έργου, όταν την ίδια στιγμή δίνει εκατοντάδες εκατομμύρια σε μη κυβερνητικές οργανώσεις. Χαρακτηριστική είναι και η απάντηση που έδωσε προ ολίγου και ο αρμόδιος Υπουργός Εργασίας για τις διαταγές πληρωμής οι οποίες έχουν εκδοθεί. Ανέφερε και η συνάδελφός μου κ. Χρυσοβελώνη το παράδειγμα της ΜΚΟ «Νόστος», που πρόκειται για 1 εκατομμύριο ευρώ η επιδότηση αυτή. 
Θα πρέπει επομένως να μας απαντήσουν γιατί για τόσα λίγα χρήματα δεν έχει ολοκληρωθεί;
Και τέλος για ποιο λόγο απαξιώνεται συστηματικά και –νομίζω- πλέον και συνειδητά με τον τρόπο αυτό το λιμάνι της Αλεξανδρούπολης αλλά και ο ίδιος ο ΟΣΕ προκειμένου να αξιοποιηθούν προς όφελος των πιστωτών μας; 
Σας ευχαριστώ πολύ.</Speech> 
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Ευχαριστούμε και εμείς.
Το λόγο έχει, για να απαντήσει, ο Αναπληρωτής Υπουργός Ανάπτυξης, Ανταγωνιστικότητας, Υποδομών, Μεταφορών και Δικτύων κ. Σταύρος Καλογιάννης για τρία λεπτά.
<Parlmember>ΣΤΑΥΡΟΣ ΚΑΛΟΓΙΑΝΝΗΣ</Parlmember> (Αναπληρωτής Υπουργός Ανάπτυξης, Ανταγωνιστικότητας, Υποδομών, Μεταφορών και Δικτύων): Ευχαριστώ, κύριε Πρόεδρε.
Θα ήθελα να δώσω πολύ συγκεκριμένα στοιχεία σε ό,τι αφορά το έργο. Κατ’ αρχάς η σχετική μελέτη έχει ήδη ολοκληρωθεί, αγαπητή κυρία συνάδελφε. Η οριστική της έγκριση και η παραλαβή της από την ΕΡΓΟΣΕ γίνεται τις αμέσως επόμενες ημέρες. Η κατασκευή του έργου θα υποβληθεί προς ένταξη στο Περιφερειακό Υπηρεσιακό Πρόγραμμα Ανατολικής Μακεδονίας και Θράκης μετά από πρόσκληση η οποία θα ανοίξει τον επόμενο μήνα, τον Οκτώβριο του 2012. 
Η ΕΡΓΟΣΕ θα αναλάβει τη δημοπράτηση και την υλοποίηση του έργου που έχει έναν εκτιμώμενο προϋπολογισμό της τάξεως των 3,5 εκατομμυρίων ευρώ.
Η διενέργεια του διαγωνισμού προβλέπεται να πραγματοποιηθεί το Φεβρουάριο του 2013 και το έργο θα είναι έτοιμο σε ένα χρόνο από την ημέρα δημοπράτησής του. Το έργο θα συνδέει με ένα πλέγμα γραμμών συνολικού μήκους δύο χιλιομέτρων το λιμένα της Αλεξανδρούπολης με τον σταθμό εμπορευματοκιβωτίων.
Θέλω να σας διαβεβαιώσω ότι το έργο αντιμετωπίζεται από πλευράς Υπουργείου με κάθε σοβαρότητα έτσι ώστε να προσκομίζει το μέγιστο δυνατό όφελος και στον ΟΣΕ και στον λιμένα Αλεξανδρούπολης, κυρίως όμως στην εθνική οικονομία.
Συνεπώς όχι μόνο δεν απαξιώνονται ο ΟΣΕ και ο λιμένας Αλεξανδρούπολης, αλλά αντιθέτως με το έργο, το οποίο ουσιαστικά είναι έτοιμο προς δημοπράτηση, αναβαθμίζονται.
Ευχαριστώ πολύ.</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Ευχαριστούμε εμείς.
Το λόγο έχει η κ. Ιατρίδη.</ChairmanSpeech>
<Speech><Parlmember>ΤΣΑΜΠΙΚΑ ΙΑΤΡΙΔΗ</Parlmember>: Ευχαριστώ πολύ, κύριε Πρόεδρε.
Βεβαίως, οι πράξεις και οι καθυστερήσεις μιλούν από μόνες τους και δεν μιλώ για τον παριστάμενο κύριο Υπουργό σε καμμία περίπτωση. Απλώς και στην περίπτωση του λιμανιού της Αλεξανδρούπολης έχουμε μία συστηματική απαξίωση των βασικών και στρατηγικών υποδομών της χώρας -σας είπα και προηγουμένως- και ενός λιμανιού του οποίου είναι αποδεδειγμένη η πλεονεκτική και ανταγωνιστική του γεωγραφική θέση, το οποίο όμως απαιτεί αναπτυξιακά μέτρα. 
Δεν μπορώ να καταλάβω για ποιο λόγο εδώ και ένα χρόνο, όταν και από τους προηγούμενους Υπουργούς της Νέας Δημοκρατίας είχε γίνει και είχε υπογραμμιστεί σε όλα τα μήκη και τα πλάτη ακόμα και με επισκέψεις ακόμα και με επίκαιρες ερωτήσεις άλλων συναδέλφων της περιοχής, δεν έχουν ολοκληρωθεί αυτά τα 300 μέτρα.
Πρόκειται για 1 εκατομμύριο μόνο. Αν κόψουμε από το νομοσχέδιο, το οποίο ψηφίσαμε χθες για την περιστολή δημοσίων δαπανών, που απ’ ότι πληροφορήθηκα και μόνο οι μειώσεις, οι οποίες ψήφισε η Κυβέρνηση και έφερε στην Ολομέλεια, από τις αποζημιώσεις του Προέδρου της Δημοκρατίας και του Προέδρου της Κυβέρνησης, αμέσως-αμέσως πρόκειται για μισό εκατομμύριο. Αν περικόψουν και άλλα τόσα χρήματα από τις μη κυβερνητικές οργανώσεις, τότε θα συνδεθεί άμεσα το λιμάνι με τον ΟΣΕ.
Αν είναι δυνατόν ακόμη να συζητούμε σήμερα και μετά από τόσο καιρό για τη σύνδεση του λιμανιού με τον ΟΣΕ, όταν και ο ίδιος ο Κώστας Καραμανλής είχε προσπαθήσει να ενισχύσει αυτήν την γεωστρατηγική θέση της Αλεξανδρούπολης με το γνωστό αγωγό Μπουργκάς-Αλεξανδρούπολη -διότι και εκεί προβλέπονταν η σύνδεση του αγωγού- όταν ο ίδιος ο σταθμός της Βουλγαρίας όλο αυτό το διάστημα αναπτύσσεται, αλλά και χρησιμοποιεί κονδύλια της Ευρωπαϊκής Ένωσης, προκειμένου να εξελίσσεται και προκειμένου να ολοκληρωθεί, στην Ελλάδα και στην Αλεξανδρούπολη και, κυρίως, με τα θέματα, τα οποία αντιμετωπίζουμε αυτήν τη στιγμή στη Θράκη.
Από και εκεί πέρα, νομίζω ότι δεν γίνεται να αφήσουμε το λιμάνι της Αλεξανδρούπολης «τυφλό» λιμάνι, όπως σας είπα, χωρίς να υπάρχει η σύνδεσή του με την Εγνατία Οδό, χωρίς να υπάρχει η σύνδεσή του με τη σιδηροδρομική αυτή γραμμή και νομίζω ότι αυτή είναι μία πολύ βασική παράλειψη.
Η ολοκλήρωση του συγκεκριμένου έργου, όπως είναι πλέον ευρέως γνωστό και όπως είναι –νομίζω- κοινά αποδεκτό, θα συμβάλλει στην ανάπτυξη, όχι μόνο του νομού  Έβρου, όχι μόνο της Θράκης, αλλά και της ίδιας της Ελλάδας.
Όμως, το ζητούμενο είναι ότι απαιτούνται αυτήν τη στιγμή, σ’ αυτήν τη δύσκολη οικονομική συγκυρία, σοβαρές και σωστά δομημένες πρωτοβουλίες αξιοποίησης, προκειμένου να μην αντιμετωπίζουμε τέτοια θέματα, εκτός αν, όπως με την τροπολογία, την οποία είχε φέρει ο αρμόδιος Υπουργός Ναυτιλίας προχθές, μία τροπολογία πεντακοσίων σελίδων, σ’ αυτό το πλαίσιο θα συνεχίσει να κινείται η Κυβέρνηση, προκειμένου σε τροπολογίες που έρχονται Παρασκευή μεσάνυχτα να προσπαθούν να ξεπουλήσουν τις βασικές υποδομές της χώρας μας, να προσπαθούν να ξεπουλήσουν στους δανειστές μας τα βασικά λιμάνια. 
Σε πολλούς έχει αρχίσει πλέον να υπάρχει το εύλογο ερώτημα: «Μήπως επίτηδες τα αφήνουμε εδώ και ένα χρόνο;» Κανείς δεν μπορεί να καταλάβει γιατί υπάρχει αυτή η αδικαιολόγητη καθυστέρηση.
Θα ήθελα να κλείσω με τις δηλώσεις, τις οποίες είχε κάνει ο ίδιος ο πρώην Υφυπουργός Ανάπτυξης, ο κ. Γεωργιάδης και νομίζω ότι αποτυπώνει ακόμη και μέχρι σήμερα την κατάσταση και θα πρέπει να τα λάβει πολύ σοβαρά υπ’ όψιν του και ο ίδιος, ο οποίος είναι σήμερα Βουλευτής της Νέας Δημοκρατίας, αλλά και η Κυβέρνηση. 
Είχε πει, λοιπόν, χαρακτηριστικά ακριβώς πριν ένα χρόνο: «Ο τρόπος που έχει αντιμετωπίσει το κράτος το συγκεκριμένο έργο, τα τριακόσια μέτρα, τα οποία απαιτούν τόσα λίγα χρήματα, το όφελος των οποίων είναι πολλαπλά  ανταποδοτικό και κοινωνικά και οικονομικά, αποτελεί ένα παράδειγμα του γιατί βρίσκεται η χώρα σήμερα στο χείλος της καταστροφής».
Σας ευχαριστώ πολύ.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Δραγασάκης</Parlmember>): Ευχαριστούμε κι εμείς.
Κύριε Υπουργέ,  έχετε το λόγο.
<Parlmember>ΣΤΑΥΡΟΣ ΚΑΛΟΓΙΑΝΝΗΣ</Parlmember> (Αναπληρωτής Υπουργός Ανάπτυξης, Ανταγωνιστικότητας, Υποδομών, Μεταφορών και Δικτύων): Ευχαριστώ, κύριε Πρόεδρε.
Εκτιμώ ότι ήμουν εξαιρετικά σαφής στην απάντηση που σας έδωσα, αγαπητή συνάδελφε. Δεν τίθεται θέμα μη εξεύρεσης κονδυλίων ή ο,τιδήποτε άλλο. Δεν έχει σχέση το έργο με τροπολογίες που λέτε, με δανειστές, με ο,τιδήποτε άλλο. 
Τα πράγματα είναι πολύ ξεκάθαρα. Έγιναν οι σχετικές μελέτες, ανοίγει η πρόσκληση στο ΠΕΠ ανατολικής Μακεδονίας και Θράκης τον επόμενο μήνα, η ΕΡΓΟΣΕ θα υποβάλλει την πρόταση, θα ενταχθεί το έργο, θα χρηματοδοτηθεί και θα κατασκευαστεί. Αυτό είναι το χρονοδιάγραμμα, το οποίο σας έδωσα και το οποίο θα τηρηθεί.
(Στο σημείο αυτό την Προεδρική Έδρα καταλαμβάνει ο  Α΄  Αντιπρόεδρος της Βουλής κ. ΙΩΑΝΝΗΣ ΤΡΑΓΑΚΗΣ )
Θέλω να πω δύο τρία πράγματα σε ό,τι αφορά την πρόταση «θάλασσα με θάλασσα», την οποία αναφέρατε προηγουμένως, η οποία πραγματικά παρουσιάζει πολύ μεγάλο ενδιαφέρον για την ευρύτερη περιοχή. Πρόκειται για μία μελέτη, η οποία έχει στόχο τη διερεύνηση της βιωσιμότητας νέων –θα έλεγα- πολυτροπικών συνδέσεων μεταξύ του Αιγαίου και της Μαύρης Θάλασσας. Η πρόταση αυτή έχει υποβληθεί αρμοδίως στην ευρωπαϊκή επιτροπή, έχει αξιολογηθεί θετικά ήδη και θα εξεταστεί βάσει αυτής της μελέτης η σιδηροδρομική σύνδεση των λιμανιών Καβάλας-Αλεξανδρούπολης από ελληνικής πλευράς και αφετέρου Βάρνας-Μπουργκάς, αλλά και του λιμένα Ρούσε στο Δούναβη, προκειμένου να επιτευχθεί η σύνδεση μέσω πλωτών οδών με την κεντρική Ευρώπη.
Η εν λόγω δράση έχει ήδη προταθεί για έγκριση στην ευρωπαϊκή επιτροπή και θα καταθέσω στα Πρακτικά της Βουλής προς ενημέρωση δική σας και των συναδέλφων Βουλευτών ένα χάρτη της συγκεκριμένης πρότασης και κάποια οικονομικά στοιχεία.
Ευχαριστώ πολύ, κύριε Πρόεδρε.
(Στο σημείο αυτό ο Αναπληρωτής Υπουργός κ. Σταύρος Καλογιάννης καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Τραγάκης</Parlmember>): Ευχαριστούμε πολύ, κύριε Υπουργέ. 
Επόμενη είναι η τέταρτη με αριθμό 275/18-9-2012 επίκαιρη ερώτηση πρώτου κύκλου του Βουλευτή του Πανελλήνιου Σοσιαλιστικού Κινήματος κ. Ανδρέα Λοβέρδου προς τους Υπουργούς Ανάπτυξης, Ανταγωνιστικότητας, Υποδομών, Μεταφορών και Δικτύων και Περιβάλλοντος, Ενέργειας και Κλιματικής Αλλαγής, σχετικά με τη μείωση της τιμής του φυσικού αερίου για τους βιομηχανικούς καταναλωτές.
Κύριε συνάδελφε, έχετε το λόγο για δύο λεπτά.</ChairmanSpeech> 
<Speech><Parlmember>ΑΝΔΡΕΑΣ ΛΟΒΕΡΔΟΣ</Parlmember>: Κύριε Πρόεδρε, κάθε μέρα θα δίνεται στον ελληνικό λαό και στην πολιτική του ηγεσία η δυνατότητα να αντιλαμβάνεται αυτό που ίσως δεν είχε αντιληφθεί από την πρώτη στιγμή, αλλά που προϊόντος του χρόνου και προϊούσης της κρίσης κάθε μέρα ζει η ελληνική κοινωνία και η ελληνική πολιτική ηγεσία με τον πιο οδυνηρό τρόπο. Θα μας δίνεται, λοιπόν, η δυνατότητα να αντιλαμβανόμαστε ότι η χώρα δεν πάσχει, δεν υποφέρει μόνο από κρίση δημοσίου χρέους, αλλά πάσχει και υποφέρει ταυτοχρόνως και με τρόπο ισοϋψή και από την κρίση ανταγωνιστικότητας. Με λίγες λέξεις δηλαδή, η χώρα δεν μπορεί να δανειστεί για να καλύψει τις ανάγκες της και για να δημιουργήσει αναπτυξιακή βάση και η χώρα δεν μπορεί να πουλήσει τα προϊόντα της. 
Σε αυτό το πλαίσιο κοιτά κανείς με πάρα πολύ ενδιαφέρον, ανησυχία και αγωνία ορισμένα στατιστικά. Κατά την Ένωση Βιομηχανικών Καταναλωτών Ενέργειας, η τιμή μονάδας ανά mwh του φυσικού αερίου στην πατρίδα μας είναι η υψηλότερη στην Ευρώπη. 
Κύριε Υπουργέ, θα καταθέσω το σχετικό πίνακα. 
Το έχω αναφέρει στην επίκαιρη ερώτησή μου και σας ρωτώ αν ο πίνακας της ένωσης αυτής είναι ακριβής, αν είναι ακριβές δηλαδή ότι εμείς δημιουργούμε κόστος ανά mwh στο βιομηχανικό καταναλωτή 58 ευρώ, όταν οι Γερμανοί δημιουργούν κόστος 28 ευρώ, οι Αυστριακοί 28 ευρώ, οι Κροάτες 37 ευρώ, οι Σλοβάκοι 34 ευρώ κ.ο.κ.. Έχει νόημα και σημασία να ξέρουμε αν έτσι έχουν τα πράγματα. Αν είναι έτσι τα πράγματα, να ακόμη ένας όρος, να ακόμη μία αιτία γιατί οι επιχειρήσεις μετακομίζουν από την Ελλάδα, κλείνουν ή απειλούνται με κλείσιμο και γιατί κατά συνέπεια εδώ και χρόνια ζούμε τη μείωση των εσόδων του δημόσιου ταμείου, που σημαίνει μείωση πόρων για πολιτικές στο κοινωνικό επίπεδο, αλλά και μείωση πόρων για τα ασφαλιστικά ταμεία, άρα μειωμένες συντάξεις, μειωμένη κοινωνική ασφάλιση.
Κύριε Υπουργέ, πρωτίστως, θέλω να μου επιβεβαιώσετε τον πίνακα που ανέφερα και θα καταθέσω ή να μου πείτε ότι δεν είναι σωστός και άλλως έχουν τα στοιχεία, ούτως ώστε να μπορέσουμε στη δευτερολογία μας να κάνουμε τη συζήτηση που πρέπει να κάνουμε. 
Ευχαριστώ.  
(Στο σημείο αυτό ο Βουλευτής κ. Ανδρέας Λοβέρδος                        καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)</Speech> 
ΠΡΟΕΔΡΕΥΩΝ (<ChairmanSpeech><Parlmember>Ιωάννης Τραγάκης</Parlmember>): Ευχαριστούμε, κύριε συνάδελφε. 
Το λόγο έχει ο Υπουργός κ. Ασημάκης Παπαγεωργίου για τρία λεπτά.</ChairmanSpeech> 
<Speech><Parlmember>ΑΣΗΜΑΚΗΣ ΠΑΠΑΓΕΩΡΓΙΟΥ</Parlmember> (Υφυπουργός Περιβάλλοντος, Ενέργειας και Κλιματικής Αλλαγής): Ευχαριστώ πολύ, κύριε Πρόεδρε. 
Όπως είναι γνωστό, για το ρυθμιστικό πλαίσιο το οποίο διέπει τη λειτουργία της αγοράς του φυσικού αερίου αρμόδια είναι η ΡΑΕ, η Ρυθμιστική Αρχή Ενέργειας. Οι κανόνες, λοιπόν, που ισχύουν είναι απολύτως εναρμονισμένοι με την ευρωπαϊκή νομοθεσία και λειτουργούν, ασφαλώς, με ανταγωνιστικά κριτήρια. 
Σε θεσμικό επίπεδο, μετά το ν. 4001/2011 η αγορά φυσικού αερίου είναι πλήρως απελευθερωμένη. Η ΔΕΠΑ παραμένει βασικός προμηθευτής, ενώ το νομικό πλαίσιο διασφαλίζει τη δυνατότητα ελεύθερης πρόσβασης όλων των ενδιαφερομένων στην αγορά φυσικού αερίου. Επιτρέπει δηλαδή σε ηλεκτροπαραγωγούς, μεγάλους βιομηχανικούς καταναλωτές και βιομηχανίες εντός των περιοχών δικαιοδοσίας ΕΠΑ με κατανάλωση άνω των 100.000 mwh σε ετήσια βάση να προμηθεύονται ελεύθερα φυσικό αέριο. 
Η ΔΕΠΑ προμηθεύεται φυσικό αέριο σε αέρια και υγροποιημένη μορφή βάσει μακροχρόνιων συμβάσεων προμήθειας, ενίοτε δε και υγροποιημένο φυσικό αέριο από την ελεύθερη αγορά spot. 
Ο τρόπος υπολογισμού των τιμών προμήθειας φυσικού αερίου στα ελληνικά σύνορα από κάθε προμηθευτή μέσω μακροχρόνιων συμβάσεων διαφέρει και καθορίζεται στην αντίστοιχη σύμβαση προμήθειας. Βασίζεται δε, σύμφωνα με τη διεθνή πρακτική, στο μέσο όρο μηνιαίων διεθνών τιμών αργού πετρελαίου και πετρελαϊκών προϊόντων του προηγούμενου εξαμήνου ή εννιαμήνου. 
Οι βιομηχανικοί καταναλωτές που προμηθεύονται φυσικό αέριο από τις εταιρείες παροχής αερίου, τις ΕΠΑ, τιμολογούνται απ’ αυτές. Η τιμή πώλησης του αερίου από τη ΔΕΠΑ προς τις ΕΠΑ είναι συνάρτηση της τιμής φυσικού αερίου που η ΔΕΠΑ προμηθεύεται βάσει των συμβάσεων, όπως ανέφερα. 
(Στο σημείο αυτό κτυπάει προειδοποιητικά το κουδούνι λήξεως του χρόνου ομιλίας του κυρίου Υφυπουργού)
Οι ΕΠΑ διαμορφώνουν τα τιμολόγια πώλησης φυσικού αερίου προς τους καταναλωτές τους, σύμφωνα με τους όρους των αδειών διανομής που τους έχουν χορηγηθεί.
Στο πλαίσιο αυτό, λοιπόν, οι ΕΠΑ επιλέγουν ελεύθερα τη μεθοδολογία καθορισμού των τιμολογίων υπό την προϋπόθεση, βέβαια, ότι αυτά είναι διαφανή και ανακοινώσιμα. Ταυτόχρονα, τα ετήσια έσοδά τους από τη διανομή και προμήθεια φυσικού αερίου δεν μπορούν να υπερβαίνουν ένα προκαθορισμένο στην άδεια διανομής όριο. Η τήρηση αυτού του ορίου ελέγχεται από τη ΡΑΕ. Το θεσμικό πλαίσιο δεν υποχρεώνει τις ΕΠΑ να έχουν παρόμοιες μεταξύ τους τιμές ή να ακολουθούν κοινή τιμολογιακή πολιτική, που επίσης υπόκειται στον έλεγχο της ΡΑΕ. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υφυπουργού)
Τελειώνω, κύριε Πρόεδρε.
Η δε τιμολογιακή πολιτική της ΔΕΠΑ για την πώληση του αερίου στους μεγάλους βιομηχανικούς πελάτες που αναφέρατε και τους ηλεκτροπαραγωγούς βασίζεται στο κόστος προμήθειας της μεταφοράς και της διανομής. Αντίθετα, στους μικρότερους πελάτες βασίζεται στην τιμή του ανταγωνιστικού καυσίμου, δηλαδή μαζούτ ή πετρέλαιο θέρμανσης, ανεξάρτητα από την εξέλιξη κόστους της τιμής του φυσικού αερίου, ώστε τα τιμολόγια του φυσικού αερίου να είναι ανταγωνιστικά.
Λόγω του χρόνου, για το υπόλοιπο της ερώτησης θα απαντήσω στη δευτερολογία μου.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Τραγάκης</Parlmember>): Ευχαριστούμε πολύ, κύριε Υπουργέ.
Το λόγο έχει ο κ. Λοβέρδος για τρία λεπτά.</ChairmanSpeech>
<Speech><Parlmember>ΑΝΔΡΕΑΣ ΛΟΒΕΡΔΟΣ</Parlmember>: Κύριε Πρόεδρε, δεν ολοκλήρωσε βέβαια ο Υπουργός την απάντησή του και άρα πρέπει να περιμένω να τον ακούσω. Βέβαια, δεν θα έχω τριτολογία, αλλά εν πάση περιπτώσει πρέπει να μάθουμε τι ακριβώς συμβαίνει εδώ. Ας συμβάλουμε και οι δύο.
Κοιτάξτε, αν προσπαθείτε να πείτε ότι το όλο θέμα έχει αφεθεί στην ελεύθερη αγορά και στη Ρυθμιστική Αρχή Ενέργειας και η κατάληξη της ελεύθερης αγοράς και της παρέμβασης της Ρυθμιστικής Αρχής Ενέργειας είναι να είμαστε ακριβότεροι στην Ευρώπη, να λιώνουμε κατά κυριολεξία τη βιομηχανία μας, να οδηγούμε σε κλείσιμο μία προς μία τις επιχειρήσεις, να οδηγούμε τον κόσμο στην ανεργία, το δημόσιο ταμείο να είναι χωρίς χρήματα, τα ασφαλιστικά ταμεία να είναι χωρίς χρήματα, τότε πρέπει να οργανώσετε παρέμβαση. Βέβαια, δεν άκουσα τι ακριβώς θα μου πείτε στο τέλος της απάντησής σας, αλλά η φορά της απάντησης με την εξιστόρηση του τι ακριβώς συμβαίνει, δεν αρκεί. Χρειάζεται παρέμβαση. Αυτό είναι το πρώτο.
Δεύτερον, η αγορά είναι τύποις ελεύθερη. Έχω μεγάλη εμπειρία, κύριε Υπουργέ, όταν ήμουν Τομεάρχης Εξωτερικών του ΠΑΣΟΚ από τις διαμαρτυρίες της ιταλικής πρεσβείας για το τι συνέβη στην επένδυση σε φυσικό αέριο της ΕNEL στη Βοιωτία! Δέκα χρόνια έκαναν προσπάθειες να μπουν στην ελληνική αγορά –τα πέντε χρόνια η διοίκηση και τα υπόλοιπα πέντε χρόνια η δικαιοσύνη- και δεν τους επέτρεψαν να μπουν τελικά! Κέρδισαν δικαστικές αποφάσεις και τους έδιωξαν! Και οι Υπουργοί της Κυβέρνησής σας έχουν μεγάλη εμπειρία από την υπόθεση αυτή. Τύποις είναι ελεύθερη η ελληνική αγορά. Κατ’ ουσίαν είναι μία κλειστή αγορά.
Ας προχωρήσουμε τώρα παρακάτω να δούμε τι ακριβώς συμβαίνει. Σας ζήτησα να μου πείτε αν ο πίνακας που κατέθεσα –τον έχω επισυνάψει στην επίκαιρη ερώτησή μου, άρα σας τον έχω καταστήσει γνωστό- είναι έγκυρος. 
Το δεύτερο που θέλω να μου πείτε είναι αν είναι αληθές ότι η ΔΕΠΑ, ο όμιλος, αύξησε με έναν τρόπο ραγδαίο τα προ φόρων κέρδη της το 2001 σε σχέση με το 2010. Εμφανίζει προ φόρων κέρδη 244 εκατομμύρια ευρώ το 2011, ενώ είχε 157 εκατομμύρια ευρώ το 2010, ενώ υποφέρουν κατά κυριολεξία οι πελάτες της! Είναι έτσι; 
Αν είναι έτσι, σας υποβάλλω και ένα δεύτερο ερώτημα. Τι σκοπεύετε να κάνετε επ’ αυτού; Είναι αλήθεια ότι επιβάλλουμε τον ανώτατο επιτρεπτό φόρο σ’ αυτό τον ενεργειακό πόρο; Δηλαδή, ενώ έχουμε τη διακριτική ευχέρεια να έχουμε στο κοινοτικό πλαίσιο, στο ενωσιακό πλαίσιο, από 0,5% έως 5,5% ανά μεγαβατώρα, εμείς επιβάλλουμε φόρο 5,5%, δηλαδή τον ανώτατο!
Είναι όλα αυτά αληθή; Αν είναι όλα αυτά αληθή τότε αυτούς που χρησιμοποιούν το φυσικό αέριο, δηλαδή μία φιλικότερη μορφή ενέργειας για τη βιομηχανία από άλλες, τους καταδικάζουμε σε κλείσιμο, τους καταδικάζουμε σε περιορισμένη ανταγωνιστικότητα έναντι άλλων ευρωπαίων που σας ανέφερα από τον πίνακα, πόσο ακριβώς κοστολογούν στο εσωτερικό των χωρών τους, με τις διαδικασίες τους, την πηγή αυτή ενέργειας ανά μεγαβατώρα. 
Κλείνοντας, κύριε Υπουργέ, ξέρουμε καλά, όσοι παρακολουθούμε την ελληνική πολιτική σκηνή ότι το μεγαλύτερο πρόβλημα για την ανταγωνιστικότητα της ελληνικής οικονομίας είναι η διοίκηση και η δικαιοσύνη, 50% ο ένας παράγοντας 50% ο άλλος. Στα χέρια και των δύο κυβερνήσεων, των δύο κομμάτων που κυβέρνησαν τη χώρα από το 1994 ανά δεκαετία η κατάσταση επιδεινώνεται. 
Αναρωτιέμαι, όταν μία κομματική παράταξη, ένας κομματικός σχηματισμός κάνει εκλογές με βασικό του σύνθημα την ανάπτυξη -και σωστά- κι όταν όλοι τώρα στη Βουλή θα κληθούμε να στηρίξουμε μία απόφαση τριών κομμάτων για εφαρμογή του προγράμματος και θα μιλήσουμε φυσικά όλοι για ανάπτυξη, επί του συγκεκριμένου έχουμε κάτι να πούμε στον ελληνικό λαό ή τον εμπαίζουμε; Εδώ ένα πάρα πολύ συγκεκριμένο θέμα αναδεικνύει ότι δεν έχουμε άποψη για το τι συγκροτεί μία αναπτυξιακή προσπάθεια και το τι μπορεί να στηρίξει την οικονομία. 
Σας παρακαλώ να είστε σαφής στην απάντησή σας γι’ αυτά που πρέπει να κάνει η Κυβέρνηση, γι’ αυτά που σχεδιάζει να κάνει για να ένα πάρα πολύ σοβαρό θέμα, όπως αυτό που ανέφερα. 
Ευχαριστώ.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Τραγάκης</Parlmember>): Ορίστε, κύριε Υπουργέ, έχετε το λόγο για τρία λεπτά.</ChairmanSpeech> 
<Speech><Parlmember>ΑΣΗΜΑΚΗΣ ΠΑΠΑΓΕΩΡΓΙΟΥ</Parlmember> (Υφυπουργός Περιβάλλοντος, Ενέργειας και Κλιματικής Αλλαγής): Ευχαριστώ, κύριε Πρόεδρε.
Θα μπορούσαμε να συζητήσουμε, ίσως σε ειδικότερη συζήτηση γιατί δεν έχω πολύ χρόνο, για τα οικονομικά της ΔΕΠΑ ή την εξέλιξη ή το πώς εξελίσσονται τα οικονομικά της ή η κερδοφορία της, που πάντως δεν έχει να κάνει με το περιθώριο κέρδους της. 
Θα πρέπει όμως να τονίσω πως οι τιμές του φυσικού αερίου στο βιομηχανικό τομέα προκύπτουν μέσω ενός τύπου πολλαπλών μεταβλητών που βασίζονται στη διεθνή τιμή ομάδας καυσίμων, όπως το γνωρίζουμε όλοι.
Δυστυχώς, οι τιμές των πετρελαιοειδών σημειώνουν αυξητική πορεία όλα τα τελευταία χρόνια. Συγκεκριμένα και για παράδειγμα η μέση τιμή του πετρελαίου μπρεντ το 2009 ήταν 64,17 δολάρια το βαρέλι. Σήμερα, το 2012, μέχρι στιγμής η μέση τιμή είναι 117,34 δολάρια το βαρέλι. Παρ’ ότι λοιπόν ο καθορισμός της τιμής του φυσικού αερίου ακολουθεί μία σταθερή, κατά τα διεθνή πρότυπα, μέθοδο υπολογισμού, οι μεταβλητές υπόκεινται σε ραγδαίες αυξήσεις τα τελευταία χρόνια, που οδηγούν αναπόφευκτα στην αύξηση της τιμής του συγκεκριμένου καυσίμου. 
Επιπλέον οι τιμές προς τους καταναλωτές επιβαρύνονται με φόρους. Στις περιπτώσεις δε που η ΔΕΠΑ επιτυγχάνει χαμηλότερες τιμές, όπως για παράδειγμα όταν πέτυχε μέσω της μακροχρόνιας σύμβασης με την «GAS-PRO» να υπάρξει μία μείωση της τιμής στην ελληνορωσική σύμβαση τον  Απρίλιο του 2011 που είχε αποτέλεσμα κατά μέσο όρο μείωση κατά 4,5%, είτε όταν μέσω φορτίων σποτ από την ελεύθερη αγορά γίνεται διάθεση των ποσοτήτων του φυσικού αερίου προς τους βιομηχανικούς πελάτες σε χαμηλότερες τιμές, -κάτι το οποίο έγινε και μέσα στο 2011 και το 2012- με αποτέλεσμα η περαιτέρω μείωση του κόστους προμήθειάς τους για συγκεκριμένα διαστήματα, να είναι γύρω στο 12%.
Δυστυχώς όμως, οι αυξήσεις στις τιμές των πετρελαιοειδών, όπως σας είπα, δεν είναι ο μόνος παράγοντας ο οποίος οδηγεί σε αυτές τις αυξήσεις του φυσικού αερίου, των τιμών του φυσικού αερίου. Υπάρχουν κι άλλοι και ο κύριος λόγος είναι η επιβολή του ειδικού φόρου κατανάλωσης, ενός φόρου που επιβαρύνει ιδιαίτερα και ειδικά τους βιομηχανικούς πελάτες, τον οποίο, σας θυμίζω, τον ψηφίσατε στο μεσοπρόθεσμο με το άρθρο 36 του ν.3986/2011, αλλά και τον συνυπογράψατε ως συναρμόδιος τότε Υπουργός στο σχετικό νομοσχέδιο και στην εισηγητική έκθεση. 
Εμείς αυτή τη στιγμή βρισκόμαστε σε διαρκή επαφή –κι εγώ προσωπικά- με τον ΕΒΙΚΕΝ και με όλους τους παράγοντες της αγοράς της βιομηχανίας, για να δούμε πώς μπορούμε να τους βοηθήσουμε άμεσα και αποτελεσματικά για να ανακτήσουμε ακριβώς αυτό που είπατε, την ανταγωνιστικότητα που χρειάζονται για τις εξαγωγές τους.</Speech> 
ΠΡΟΕΔΡΕΥΩΝ (<ChairmanSpeech><Parlmember>Ιωάννης Τραγάκης</Parlmember>): Ευχαριστούμε πολύ, κύριε Υπουργέ.
Θα συζητηθεί τώρα η τέταρτη με αριθμό 282/18-9-2012 επίκαιρη ερώτηση δεύτερου κύκλου του Βουλευτή του Λαϊκού Συνδέσμου - Χρυσή Αυγή κ. Πολύβιου Ζησιμόπουλου προς τον Υπουργό Εθνικής Άμυνας, σχετικά με τη νέα μετάθεση του χρόνου εκτέλεσης της πρώτης βολής του αντιαεροπορικού συστήματος S-300.
Ορίστε, κύριε Ζησιμόπουλε, έχετε το λόγο.</ChairmanSpeech>
<Speech><Parlmember>ΠΟΛΥΒΙΟΣ ΖΗΣΙΜΟΠΟΥΛΟΣ</Parlmember>: Ευχαριστώ, κύριε Πρόεδρε.
Κύριε Υφυπουργέ, το οπλικό σύστημα S-300 PMU-1 που ανήκει στην κατηγορία των AMS, δηλαδή στα πυραυλικά αντιαεροπορικά συστήματα, έχει εγκατασταθεί στην Κρήτη από το 1999 μετά από συμφωνία με τη Δημοκρατία της Κύπρου. Το Δεκέμβριο του 2007 το σύστημα αυτό ανήκει και επίσημα πλέον στο οπλοστάσιο των Ελληνικών Ενόπλων Δυνάμεων και αποτελεί μαζί με τους αμερικανικής κατασκευής πυραύλους Patriot το δεύτερο επίπεδο αντιαεροπορικής προστασίας της χώρας μας, μετά τα αεροσκάφη αεράμυνας που αποτελούν το πρώτο επίπεδο.
Γνωρίζετε πολύ καλά, κύριε Υφυπουργέ και λόγω προϋπηρεσίας και λόγω πείρας και λόγω γνώσεων ότι το σύστημα αυτό έχει πολύ μεγάλες επιχειρησιακές δυνατότητες και αποτελεί έναν από τους μεγαλύτερους πονοκέφαλους της τουρκικής πολεμικής αεροπορίας. Μέχρι τώρα, όμως, δυστυχώς δεν έχει γίνει κάποια επιχειρησιακή δοκιμή του συστήματος, λόγω συνεχών αναβολών. Η δοκιμή δε που είχε προγραμματιστεί για το 2012 ήδη αναβλήθηκε για τον Απρίλιο του 2013, όπως ανέφερε σχετικά στις 17 Σεπτεμβρίου του 2012 ο Αρχηγός του Γενικού Επιτελείου Αεροπορίας ο Αντιπτέραρχος, προερχόμενος εκ της τάξεως των ιπταμένων, κ. Αντώνης Τσαντηράκης. 
Η προγραμματισμένη πρώτη βολή, κύριε Υφυπουργέ, αναβλήθηκε χωρίς καμμία αιτιολογία και όλα δείχνουν πως δυστυχώς η Κυβέρνηση θα ακολουθήσει την ίδια απαράδεκτη πολιτική των συνεχών αναβολών. 
Ερωτούμε, κύριε Υφυπουργέ:
Για ποιο λόγο αναβλήθηκε και πάλι η πρώτη προγραμματισμένη βολή του οπλικού συστήματος των S-300;
Σκοπεύετε να προχωρήσετε επιτέλους στη δοκιμή του συστήματος ή ο Απρίλιος του 2013 θα γίνει Απρίλιος του 2014 κ.ο.κ.;
Προτίθεται το Υπουργείο Εθνικής Άμυνας να αξιοποιήσει στο μέγιστο τις επιχειρησιακές δυνατότητες του συγκεκριμένου οπλικού συστήματος;
Ευελπιστώ, κύριε Υφυπουργέ, ότι η απάντηση σας θα είναι αντάξια των όσων έχουμε διδαχθεί στη Στρατιωτική Σχολή Ευελπίδων.
Σας ευχαριστώ πάρα πολύ.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Τραγάκης</Parlmember>): Ευχαριστούμε, κύριε συνάδελφε.
Στην ερώτηση θα απαντήσει ο Υφυπουργός Εθνικής Άμυνας κ. Παναγιώτης Καράμπελας.
Ορίστε, κύριε Υφυπουργέ, έχετε το λόγο.</ChairmanSpeech>
<Speech><Parlmember>ΠΑΝΑΓΙΩΤΗΣ ΚΑΡΑΜΠΕΛΑΣ</Parlmember> (Υφυπουργός Εθνικής Άμυνας): Κύριε Πρόεδρε της Βουλής, κυρίες και κύριοι Βουλευτές, η πολιτική ηγεσία του Υπουργείου Εθνικής Άμυνας με την ανάληψη των καθηκόντων της εστίασε το ενδιαφέρον της στην επιχειρησιακή ετοιμότητα των δυνάμεων και στην λειτουργικότητα των κύριων οπλικών μέσων της. Σε αυτά περιέλαβε και το οπλικό σύστημα S-300 –όπως προηγουμένως αναφέρθηκε- αντιαεροπορικό-αντιβαλλιστικό σύστημα.
Από την ημέρα που το σύστημα αυτό έγινε ιδιοκτησία των Ελληνικών Ενόπλων Δυνάμεων, δηλαδή το Δεκέμβριο του 2007, κατεβλήθησαν προσπάθειες για την επιχειρησιακή του αξιοποίηση. Για διάφορους λόγους, τεχνικούς κυρίως και συνεχούς αλλαγής των σχετικών νόμων φτάσαμε στο 2012. 
Σήμερα οι προσπάθειές μας και οι προσπάθειες της Πολεμικής Αεροπορίας έχουν οδηγήσει σε ένα επίπεδο ώστε το αντιβαλλιστικό σύστημα S-300 να είναι επιχειρησιακά αξιοποιήσιμο, η λειτουργικότητά του σε επίπεδο ικανοποιητικό, να γίνεται εκπαίδευση του προσωπικού επ’ αυτού και να έχει ενταχθεί στο σύστημα αεράμυνας της χώρας.
Αρχίζοντας από το δεύτερο σκέλος της ερώτησής σας, σας ενημερώνω ότι είναι σε διαδικασία η εισήγηση για τη σύναψη σύμβασης «εν συνεχεία υποστήριξης», όπως αποκαλείται, με τη ρωσική πλευρά και προετοιμάζεται εισήγηση για την έγκριση προς την αρμόδια Επιτροπή Εξοπλιστικών Προγραμμάτων και Συμβάσεων της Βουλής.
Πέραν όμως αυτού έχουμε κινηθεί για την εκτέλεση βολής με το σύστημα αυτό. Αυτή η βολή θα πραγματοποιηθεί με βάση σύμβαση που συνήφθη τον Ιούνιο ενεστώτος έτους και προβλέπει συγκεκριμένες φάσεις με χρόνο τελικής επιχειρησιακής ετοιμότητας για την πραγματοποίηση της βολής περίπου δεκατέσσερις μήνες από την υπογραφή της, δηλαδή από τον Ιούνιο του 2012. 
Όλα εφόσον εξελιχθούν ομαλά, θα γίνουν εντός του επόμενου έτους. Συνεπώς δεν πρόκειται για αναβολή προγραμματισθείσας δραστηριότητας, αλλά στην ουσία για την εξάντληση όλων των τεχνικών λεπτομερειών και διασφάλιση των συνθηκών ασφάλειας για την πραγματοποίηση αυτής της βολής. Δεν πρόκειται περί αναβολής.
Ο κύριος Αρχηγός της Πολεμικής Αεροπορίας με διαβεβαίωσε ότι δεν είχε κάνει δήλωση για προγραμματισμένη βολή εντός του 2012.
Ευχαριστώ πολύ.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Τραγάκης</Parlmember>): Εμείς ευχαριστούμε, κύριε Υπουργέ.
Πριν δώσω το λόγο στο συνάδελφο κ. Ζησιμόπουλο, θα ήθελα να σας παρακαλέσω, αν μπορείτε στη δευτερολογία σας, να απαντήσετε και σε ένα ερώτημα του Προεδρείου: Το υποστηρικτικό σύστημα των S-300 είναι το σύστημα TRM-1. Υπάρχει κάποια εξέλιξη και σ&apos; αυτό το θέμα; 
Ο κ. Ζησιμόπουλος έχει το λόγο για τρία λεπτά.</ChairmanSpeech>
<Speech><Parlmember>ΠΟΛΥΒΙΟΣ ΖΗΣΙΜΟΠΟΥΛΟΣ</Parlmember>: Σας ευχαριστώ, κύριε Πρόεδρε.
Κύριε Υφυπουργέ, η αντιμετώπιση του οπλικού συστήματος των S-300 κατ’ εμέ αποτελεί ένα ακόμη παράδειγμα κακοδιαχείρισης και λανθασμένων πολιτικών που ακολουθήθηκαν στις Ένοπλες Δυνάμεις όλα αυτά τα χρόνια. Είπατε, αν δεν κάνω λάθος, ότι υπήρχαν προβλήματα στη σύμβαση ανταλλακτικών και τεχνικής υποστήριξης. 
Αναρωτιέται κανείς αν όλη αυτή η καθυστέρηση στην ενεργοποίησή του είναι τυχαία ή αν υπάρχουν μυστικές συμφωνίες που προβλέπουν την ουσιαστική απενεργοποίησή του. Θέλω να πιστεύω ότι δεν ισχύει αυτή η ερώτηση.
Από την άλλη, η Κυβέρνησή σας προχώρησε σε μεγάλες περικοπές των κονδυλίων που αφορούν την άμυνα της χώρας και συνεχίζει το ίδιο μοτίβο πλήττοντας πολύ σοβαρά την επιχειρησιακή ικανότητα των Ενόπλων Δυνάμεων και καταρρακώνοντας το ηθικό του προσωπικού τους. 
Είπατε ότι θα προχωρήσει η ηγεσία του Υπουργείου Εθνικής Άμυνας στην εκτέλεση της βολής με τους S-300.
Εμείς πιστεύουμε ότι αν πραγματοποιηθεί αυτή η βολή όπως λέτε, θα είναι ίσως η πρώτη καλή κίνηση προς την κατεύθυνση ότι η Κυβέρνηση λαμβάνει επιτέλους σημαντικά υπ&apos; όψιν της την άμυνα της χώρας, όπως και οφείλει.
Σας ευχαριστώ πολύ.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Τραγάκης</Parlmember>): Ευχαριστούμε, κύριε συνάδελφε.
Ο κύριος Υπουργός έχει το λόγο.</ChairmanSpeech>
<Speech><Parlmember>ΠΑΝΑΓΙΩΤΗΣ ΚΑΡΑΜΠΕΛΑΣ</Parlmember> (Υφυπουργός Εθνικής Άμυνας): Όπως ανέφερα και προηγουμένως, οι S-300 σήμερα είναι επιχειρησιακά αξιοποιήσιμοι, έχουν ενταχθεί στα επιχειρησιακά σχέδια, τηρούν τις προβλεπόμενες ετοιμότητες, συμμετέχουν σε ασκήσεις και εκπαιδευτικές δραστηριότητες και έχουν ενταχθεί στο σύστημα αεράμυνας της χώρας αποτελώντας ουσιώδη αποτρεπτικό παράγοντα. 
Προβαίνουμε σε όλες τις απαραίτητες ενέργειες για την πραγματοποίηση πειραματικής βολής εντός του 2013 –όχι την Άνοιξη- εντός δεκατεσσάρων μηνών από υπογραφής της σύμβασης τον Ιούνιο, εφόσον όλα τα ζητήματα εξελιχθούν ομαλά, δηλαδή δεν προκύψουν μείζονες λειτουργικές βλάβες κατά τη διάρκεια των επιθεωρήσεων που προβλέπονται μέσα σ&apos; αυτό το χρονοδιάγραμμα. 
Το Υπουργείο Εθνικής Άμυνας εξαντλεί όλες τις προσπάθειές του, λαμβάνοντας υπ&apos; όψιν της σημερινές οικονομικές συνθήκες για τη διατήρηση των οπλικών συστημάτων σε κατάσταση υψηλής ετοιμότητας. 
Απαντώντας στον κ. Πρόεδρο για το TOR-M1, το οποίο αποτελεί συμπληρωματικό σύστημα από πλευράς τακτικής αντιαεροπορικής άμυνας εκείνου του συστήματος του S-300, θα πω ότι η εξέλιξη που είχαμε ήταν ότι το TOR-M1 της αεροπορίας θα υποστηρίζεται στο ίδιο πλαίσιο της συμβάσεως εν συνεχεία υποστήριξης του TOR-M1 του ελληνικού στρατού. Αυτή είναι η τελευταία εξέλιξη.
Θα ήθελα επίσης, κύριε Βουλευτά,  να σας πω ότι ουδέποτε υπήρξε σύμβαση εν συνεχεία υποστήριξης του συστήματος S-300. Τώρα είναι, όπως σας είπα, η διαδικασία εν εξελίξει και επίκειται σχετική εισήγηση στην αρμόδια επιτροπή της Βουλής. 
Σας ευχαριστώ πολύ.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Τραγάκης</Parlmember>): Ευχαριστούμε πολύ, κύριε Υπουργέ. 
Έχω την τιμή να ανακοινώσω στο Σώμα ότι από τα άνω δυτικά ΘΕΩΡΕΙΑ παρακολουθούν την συνεδρίαση, αφού ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, πέντε μέλη του Εμπορικού και Βιομηχανικού Επιμελητηρίου της Ρουμανίας.
Η Βουλή τούς καλωσορίζει. 
(Χειροκροτήματα απ’ όλες τις πτέρυγες της Βουλής)
Κυρίες και κύριοι συνάδελφοι, θα αναγνώσω τις επίκαιρες ερωτήσεις που δεν θα συζητηθούν λόγω κωλυμάτων.
Η πέμπτη με αριθμό 281/18-9-2012 επίκαιρη ερώτηση πρώτου κύκλου του Βουλευτή του Λαϊκού Συνδέσμου- Χρυσή Αυγή κ. Ηλία Παναγιώταρου προς τον Υπουργό Οικονομικών, σχετικά με τα φυσικά πρόσωπα που είναι κάτοχοι ομολόγων του ελληνικού δημοσίου και εντάχθηκαν στο PSI+ δεν θα συζητηθεί λόγω κωλύματος του κυρίου Υπουργού και διαγράφεται. 
Η έκτη με αριθμό 283/18-9-2012 επίκαιρη ερώτηση πρώτου κύκλου της Βουλευτού της Δημοκρατικής Αριστεράς κ. Μαρίας Γιαννακάκη προς τον Υπουργό Ανάπτυξης, Ανταγωνιστικότητας, Υποδομών, Μεταφορών και Δικτύων, σχετικά με την είσπραξη από το ελληνικό δημόσιο οφειλόμενου ποσού από την εταιρεία «Ελληνικός Χρυσός Α.Ε.» δεν θα συζητηθεί λόγω αναρμοδιότητος και διαγράφεται.
Η πρώτη με αριθμό 268/18-9-2012 επίκαιρη ερώτηση δεύτερου κύκλου του Βουλευτή της Νέας Δημοκρατίας κ. Κωνσταντίνου Κουτσογιαννακόπουλου προς τον Υπουργό Παιδείας και Θρησκευμάτων, Πολιτισμού και Αθλητισμού, σχετικά με την  λειτουργικότητα του επιχειρησιακού συστήματος «ΠΟΣΕΙΔΩΝ» το οποίο διαχειρίζεται  το ΕΛΚΕΘΕ δεν θα συζητηθεί λόγω κωλύματος του κυρίου Υπουργού και διαγράφεται.
Η δεύτερη με αριθμό 280/18-9-2012 επίκαιρη ερώτηση δευτέρου κύκλου του Βουλευτή του Πανελλήνιου Σοσιαλιστικού Κινήματος κ. Βασιλείου Κεγκέρογλου προς τους Υπουργούς Εργασίας, Κοινωνικής Ασφάλισης και Πρόνοιας και Εσωτερικών, σχετικά με την κατανομή των θέσεων στους παιδικούς και βρεφονηπιακούς σταθμούς στους δήμους της Κρήτης δεν θα συζητηθεί λόγω κωλύματος του κυρίου Υπουργού και διαγράφεται.
Η πέμπτη με αριθμό 284/18-9-2012 επίκαιρη ερώτηση δευτέρου κύκλου του Βουλευτή της Δημοκρατικής Αριστεράς κ. Δημητρίου Αναγνωστάκη προς τον Υπουργό Δημόσιας Τάξης και Προστασίας του Πολίτη, σχετικά με την προστασία της ελληνικής κοινωνίας από ακραίες και παράνομες συμπεριφορές παρακρατικών ομάδων δεν θα συζητηθεί λόγω κωλύματος του κυρίου Υπουργού και διαγράφεται. 
Κυρίες και κύριοι συνάδελφοι, ολοκληρώθηκε η συζήτηση των επικαίρων ερωτήσεων.</ChairmanSpeech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Τραγάκης</Parlmember>): Εισερχόμαστε στην ημερήσια διάταξη των 
ΕΠΕΡΩΤΗΣΕΩΝ
Θα συζητηθεί η υπ’ αριθμόν 6/5-9-2012 επερώτηση της Προέδρου της Κοινοβουλευτικής Ομάδας του ΚΚΕ κ. Αλέκας Παπαρήγα και των Βουλευτών του κόμματός της, κ.κ. Ελένης Γερασιμίδου, Ιωάννη Γκιόκα, Γαρυφαλλιάς Λιάνας Κανέλλη, Νικολάου Καραθανασόπουλου, Χρήστου Κατσώτη, Θεοδόση Κωνσταντινίδη, Γεωργίου Λαμπρούλη, Διαμάντως Μανωλάκου, Νικόλαου Μωραΐτη, Αθανασίου Παφίλη και Σπυρίδωνος Χαλβατζή προς τον Υπουργό Υγείας, σχετικά με την κατάσταση που διαμορφώνεται στις ιατροφαρμακευτικές και προνοιακές παροχές στο λαό.
Το λόγο έχει ο πρώτος επερωτών Βουλευτής, κ. Γεώργιος Λαμπρούλης. 
Έχετε το λόγο, κύριε Λαμπρούλη για δέκα λεπτά.</ChairmanSpeech> 
<Speech><Parlmember>ΓΕΩΡΓΙΟΣ ΛΑΜΠΡΟΥΛΗΣ</Parlmember>: Ευχαριστώ, κύριε Πρόεδρε. 
Κυρίες και κύριοι συνάδελφοι, σκοπός της επερώτησης που κατέθεσε το Κομμουνιστικό Κόμμα είναι η ανάδειξη στη Βουλή των οξυμένων προβλημάτων του λαού στην ιατροφαρμακευτική περίθαλψη τα οποία συνεχώς επιδεινώνονται και παράλληλα να απαιτήσουμε τη λήψη μέτρων για τη λύση τους. 
Εδώ και χρόνια, υπάρχει μια συστηματική προώθηση  μέτρων με τα οποία εμπορευματοποιείται ο δημόσιος τομέας της υγείας και πρόνοιας, ενισχύεται η επιχειρηματική του δράση, όπως και αντίστοιχα του ιδιωτικού τομέα. Σήμερα αξιοποιούνται οι συνθήκες της καπιταλιστικής οικονομικής κρίσης για να επιταχυνθούν όλα τα μέτρα που  έχουν σχεδιάσει αρκετά χρόνια πριν, από τη Συνθήκη του Μάαστριχτ ακόμα. Ένα μέρος των μέτρων αυτών ήδη έχει εφαρμοστεί. Αλλού, στις άλλες χώρες της Ευρωπαϊκής Ένωσης έχουν εφαρμοστεί εδώ και πολλά χρόνια.
Το δικαίωμα, λοιπόν, της εργατικής τάξης, των αυτοαπασχολούμενων, των φτωχών αγροτών, των νέων και των γυναικών από τα λαϊκά στρώματα για σύγχρονες και δωρεάν υπηρεσίες υγείας, για δωρεάν πρόληψη και ιατροφαρμακευτική περίθαλψη, θυσιάζονται στο βωμό της καπιταλιστικής ανάπτυξης, της στήριξης των κερδών των μονοπωλίων.
Η σημερινή τρικομματική Κυβέρνηση ή οποιαδήποτε παραλλαγή διαχείρισης της καπιταλιστικής κρίσης, που υποστηρίζει τον ευρωμονόδρομο και την ανάπτυξη, η οποία έχει ως κριτήριο την κερδοφορία των επιχειρηματικών ομίλων, θα χειροτερέψει ακόμα περισσότερο το επίπεδο παροχών υπηρεσιών υγείας των εργαζομένων και των οικογενειών τους.
Το ότι σήμερα οι εργαζόμενοι καλούνται να πληρώσουν πολλά περισσότερα για εξετάσεις, γιατρούς και φάρμακα από το λεηλατημένο εισόδημά τους, ότι οι χιλιάδες φτωχοί και ανασφάλιστοι δεν έχουν δικαίωμα στις δημόσιες υπηρεσίες υγείας – πρόνοιας, στο φάρμακο, πως παιδιά μένουν χωρίς εμβόλια, καρκινοπαθείς και χρόνια πάσχοντες στερούνται φάρμακα και υγειονομικό υλικό ή καθυστερεί η θεραπεία τους, είναι αποτέλεσμα αυτής της πολιτικής.
Στην κυριολεξία, δημιουργούνται οι όροι που μπορεί να οδηγήσουν στο θάνατο ανθρώπους, γιατί δεν έχουν να πληρώσουν για φάρμακα και θεραπείες.
Σημειώστε, πως ένα μεγάλο μέρος των σημερινών νέων από τις λαϊκές οικογένειες, οδηγείται στην πρόωρη φθορά της υγείας τους, ως αποτέλεσμα της επιδείνωσης όλων των όρων ζωής τους και τη σχεδόν πλήρη έλλειψη δημόσιων μονάδων με υπηρεσίες πρόληψης.
Τα μέτρα εμπορευματοποίησης και ιδιωτικοποίησης της δημόσιας υγείας και πρόνοιας, οι άγριες περικοπές της κρατικής χρηματοδότησης και των παροχών, η ενίσχυση των επιχειρηματιών στην υγεία, το φάρμακο, δεν έχουν προσωρινό χαρακτήρα. Είναι μόνιμα και ενταγμένα στη στρατηγική της Ευρωπαϊκής Ένωσης και όλων των κυβερνήσεων -όπως και της σημερινής- προκειμένου να επιτευχθεί η ανταγωνιστικότητα των επιχειρηματικών ομίλων, δηλαδή η εξασφάλιση της διατήρησης και αύξησης της κερδοφορίας με τη λήξη της κρίσης στην περίοδο της ανάκαμψης.
Πώς εξυπηρετείται αυτός ο στόχος; Βασικό στοιχείο, είναι η όξυνση του βαθμού εκμετάλλευσης της εργατικής τάξης, που εξυπηρετείται όχι μόνο με τις μειώσεις σε μισθούς και συντάξεις αλλά και με τη μείωση της χρηματοδότησης στην υγεία, στην πρόνοια, των πάντων, αν θέλετε, όπως και μέσω του διακηρυγμένου στόχου για μείωση του μη μισθολογικού κόστους εργασίας, στο οποίο περιλαμβάνονται και οι παρεχόμενες υπηρεσίες υγείας – πρόνοιας από το κράτος και τον ασφαλιστικό φορέα υγείας, τον ΕΟΠΥΥ.
Έτσι, ενώ οι ανάγκες του λαού σε δημόσιες και πραγματικά δωρεάν υπηρεσίες υγείας – πρόνοιας, χωρίς την είσπραξη ασφαλιστικών εισφορών, διευρύνονται, οι αντίστοιχες παροχές μειώνονται και καλούνται οι εργαζόμενοι και οι συνταξιούχοι να πληρώνουν όλο και μεγαλύτερα ποσά από την τσέπη τους.
Τι αναδεικνύεται και τι αποδεικνύεται; Ότι καπιταλιστικό κέρδος και ικανοποίηση λαϊκών αναγκών στην υγεία, την πρόνοια, το φάρμακο είναι ασύμβατα μεταξύ τους. Καθημερινά είναι τα παραδείγματα που αναδεικνύουν τις δραματικές συνέπειες που επιφέρει αυτή η πολιτική για την υγεία των εργαζομένων, των άνεργων, των συνταξιούχων, θέτοντας σε κίνδυνο ακόμα και την ίδια τους τη ζωή.
Αποκαλύπτεται ότι η προπαγάνδα όλων των κυβερνήσεων για νοικοκύρεμα, περιορισμό της σπατάλης, εξορθολογισμό των δαπανών, στοχεύει στην ενοχοποίηση κάθε λαϊκού δικαιώματος και ανάγκης στις ιατροφαρμακευτικές και προνοιακές παροχές. 
Έτσι, θεωρείται σπατάλη και πολυτέλεια να έχει ο συνταξιούχος, η μητέρα, το παιδί, γιατρούς, εργαστήρια και άλλα σε οργανωμένες δημόσιες μονάδες, δωρεάν πρωτοβάθμια φροντίδα υγείας κοντά στον τόπο κατοικίας τους.
Θεωρείται νοικοκύρεμα η έλλειψη βασικών ειδικοτήτων γιατρών, νοσηλευτών, ακόμα και στις εφημερίες των νοσοκομείων. Θεωρείται εξορθολογισμός των δαπανών η άγρια περικοπή των κρατικών δαπανών στην υγεία και η αύξηση των πληρωμών από τους ασθενείς, προκειμένου να λειτουργήσουν οι λεγόμενες δημόσιες υπηρεσίες υγείας, νοσοκομεία, κέντρα υγείας, και να ενισχυθεί η επιχειρηματική δράση στο χώρο. 
Με το νέο πακέτο άγριων περικοπών, η ήδη άθλια κατάσταση στην οποία έχουν περιέλθει τα λαϊκά στρώματα, θα επιδεινωθεί. Με τα μέτρα - κόλαση που πάρθηκαν όλο το προηγούμενο διάστημα, σφαγιάζονται κυριολεκτικά οι δημόσιες δαπάνες υγείας που θα πέσουν στο 4,5% από το 6% το 2009, όταν ο μέσος όρος των δημόσιων δαπανών υγείας του ΟΟΣΑ είναι στο 6,4% του ΑΕΠ με στοιχεία του 2010.
Αναλογιστείτε, όμως, πού θα φτάσουν οι δαπάνες αριθμητικά, ποσοτικά, λαμβάνοντας υπ’ όψιν και τη μείωση του ΑΕΠ λόγω της ύφεσης.
Τη δραματική κατάσταση για τα λαϊκά νοικοκυριά έρχεται να επιβεβαιώσει η επισήμανση και του κοσμήτορα της Εθνικής Σχολής Δημόσιας Υγείας πρόσφατα, που ανέφερε χαρακτηριστικά ότι τα νοικοκυριά στράγγιξαν από τις δαπάνες για παροχές υγείας.
Με τα νέα μέτρα, δε, που προωθεί η συγκυβέρνηση, οι περικοπές στις κρατικές δαπάνες για την υγεία θα ξεπεράσουν το 1,1 δισ. ευρώ για τα έτη 2013 -2014 και αφορούν περικοπές σε φάρμακα, στα δημόσια νοσοκομεία, τον ΕΟΠΥΥ, τα δημόσια ιδρύματα πρόνοιας για τα παιδιά, τους ηλικιωμένους, τα άτομα με ειδικές ανάγκες, τα κοινωνικά επιδόματα αναπήρων, πολυτέκνων, καθώς και τις υπηρεσίες για τη δημόσια υγεία.
Οι δρομολογημένες συγχωνεύσεις και καταργήσεις δημόσιων μονάδων υγείας, κρεβατιών και εργαστηρίων δεν υπηρετούν την προσαρμογή του δημόσιου συστήματος υγείας στις σημερινές λαϊκές ανάγκες αλλά τη μείωση των κρατικών δαπανών και την προσαρμογή της λειτουργίας τους με επιχειρηματικά κριτήρια.
Αυτήν την κατεύθυνση υπηρετεί η προωθούμενη αυτοτελής λειτουργία των νοσοκομείων ή όπως αλλιώς λέγεται -χρησιμοποιούμε και ωραίες εκφράσεις- η εξασφάλιση οικονομικής ανταποδοτικότητας του συστήματος και άλλα πολλά. Έτσι, οι εργαζόμενοι, τα λαϊκά στρώματα, που με δικά τους λεφτά δημιουργήθηκαν οι έως τώρα υποδομές υγείας, καλούνται -όσοι έχουν- να πληρώσουν και να ξαναπληρώσουν για να έχουν πρόσβαση στις κατ’ όνομα δημόσιες υπηρεσίες υγείας, επιχειρήσεις δηλαδή. 
Δείτε το χθεσινό. Κλείνει το 1ο και 7ο Θεραπευτήριο του ΙΚΑ. Τι θα γίνει, κύριε Υπουργέ; Και ρωτάμε και την Κυβέρνηση, τι θα γίνει με τη μονάδα τεχνητού νεφρού; Λέτε ότι είκοσι τέσσερα μηχανήματα θα πάνε στο «Αγία Όλγα». Έχει χώρο το «Αγία Όλγα»;
Παράλληλα, φυτρώνουν σαν τα μανιτάρια οι ιδιωτικές μονάδες. Η επιχειρηματική δράση αυξάνεται συνεχώς στις μονάδες παροχής υπηρεσιών υγείας σε μονάδες τεχνητού νεφρού. Σημειωτέον, ο τζίρος εν όψει κρίσης κατά τη διάρκεια αυτής της περιόδου που διανύουμε έχει αυξηθεί στον ιδιωτικό τομέα. Επικαλείστε για το κλείσιμο -αναφέρω στοιχεία που εσείς οι ίδιοι τα δώσατε- την πληρότητα 20,7%. Δηλαδή έχουμε χαμηλή πληρότητα, δεν πηγαίνει κόσμος, άρα γιατί να τα λειτουργήσουμε; Δεν λέτε, όμως, ότι εδώ και ενάμιση χρόνο, η παθολογική κλινική, το 7ο Θεραπευτήριο, δεν εφημερεύει. Το αποσύρατε από την εφημερία. Μ’ έναν παθολόγο, πώς να λειτουργήσει; 
Να, λοιπόν, πως εσείς συνειδητά απαξιώνοντας τις δημόσιες μονάδες υγείας προχωράτε στην κατάργησή τους και παράλληλα οδηγείτε σε αδιέξοδο, όπως στο συγκεκριμένο παράδειγμα του 7ου Θεραπευτηρίου, ένα εκατομμύριο εργαζόμενους, λαϊκά στρώματα, τα οποία θα πρέπει να βρίσκουν παροχές υγείας, πού; Στο «Αγία Όλγα» για παράδειγμα.
Δείτε ένα άλλο. Το 6ο Ογκολογικό του ΙΚΑ συγχωνεύτηκε με τον «Άγιο Σάββα» και αυτόματα παρατάθηκαν οι λίστες και για χημειοθεραπεία, αλλά και για ακτινοθεραπεία. Στον «Άγιο Σάββα» η αναμονή για ραντεβού για απλή εξέταση μαστού στις γυναίκες είναι εκατό μέρες.
Και εδώ να επανέλθω για τη μονάδα τεχνητού νεφρού που είναι από τις μεγαλύτερες. Τι θα κάνετε; Πού θα βρείτε χώρο; Περιμένω μια απάντηση μετά από τον Υπουργό.
Με τα ίδια, λοιπόν, κριτήρια επεκτείνετε και το καθεστώς των επικουρικών γιατρών και άλλων υγειονομικών με μπλοκάκι μέσω κοινωνικής εργασίας, των προσλήψεων μέσω ΜΚΟ δουλεμπορικών γραφείων. Οι περικοπές των εφημεριών στα νοσοκομεία, στα κέντρα υγείας έχουν σοβαρές επιπτώσεις στην έγκαιρη και ασφαλή αντιμετώπιση επειγόντων περιστατικών αλλά και σε συνθήκες δουλειάς των γιατρών. 
Να, πως επιτυγχάνεται -και επαίρονται οι κυβερνώντες γι’ αυτό- η μείωση του λειτουργικού κόστους. Με την ένταση της εκμετάλλευσης, με φτηνό και ευέλικτο προσωπικό. Στην ήδη υπάρχουσα μείωση της δημόσιας φαρμακευτικής δαπάνης -κράτος και ασφαλιστικά ταμεία- που υλοποιήθηκε το προηγούμενο διάστημα, με την εξαίρεση εκατοντάδων φαρμάκων από την κάλυψη των ασφαλιστικών ταμείων και την αύξηση της συμμετοχής των ασφαλισμένων προωθείται νέα επιβάρυνση των ασθενών με τον διακηρυγμένο στόχο της Κυβέρνησης ότι η κρατική και ασφαλιστική αποζημίωση πρέπει να είναι στο ύψος του πιο φτηνού φαρμάκου, του γενόσημου και οι ασφαλισμένοι να πληρώνουν την επιπλέον διαφορά.
Αυτό ουσιαστικά υπηρετεί η πολιτική για την προώθηση των γενόσημων φαρμάκων, η οποία ιεραρχεί ως προτεραιότητα. Όχι ποιο φάρμακο είναι κατάλληλο και αποτελεσματικό για τον ασθενή, αλλά ποιο θα κοστίζει λιγότερο στο κράτος και τα ασφαλιστικά ταμεία.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Έτσι, έχει δημιουργηθεί μια πραγματικά εκρηκτική κατάσταση στις παρεχόμενες υπηρεσίες προς τους άμεσα και έμμεσα ασφαλισμένους, που καλούνται να πληρώσουν το σύνολο της δαπάνης για φάρμακα, για ιατρικές και εργαστηριακές εξετάσεις. Χρονίως πάσχοντες, καρκινοπαθείς, νεφροπαθείς, ασθενείς με σκλήρυνση κατά πλάκας και άλλοι που κάνουν πανάκριβες θεραπείες, έχουν περιέλθει κυριολεκτικά σε απόγνωση. 
Πότε θα αποζημιωθούν για τις μετακινήσεις τους οι νεφροπαθείς; Ασθενείς υποχρεώνονται να διακόψουν τη θεραπεία τους ή να παίρνουν λιγότερα φάρμακα ή να ζητούν φθηνότερα φάρμακα διότι δεν έχουν χρήματα.
Τι θα γίνει με τους ανασφάλιστους που έχουν χάσει κάθε δικαίωμα στην παροχή δημόσιων υπηρεσιών υγείας; Το κράτος θα αφήσει την προστασία της υγείας και τις θεραπείες τους στους φιλάνθρωπους, στις ΜΚΟ και στον εθελοντισμό εκτός των άλλων και από τους επιστημονικούς φορείς. Εκεί το πάτε.
Κι αυτό σημαίνει ελάχιστες και υποτυπώδεις υπηρεσίες για πολύ επείγουσες περιπτώσεις σε εξαθλιωμένα τμήματα των εργαζομένων, γεγονός που οδηγεί στην υποβάθμιση της υγειονομικής περίθαλψης του λαού.
(Στο σημείο αυτό κτυπάει παρατεταμένα το κουδούνι λήξεως του χρόνου ομιλίας του κυρίου Βουλευτή)
Αντίστοιχα, εμβολιασμοί και μέτρα για τη δημόσια υγεία, όπως για παράδειγμα ο έλεγχος των λοιμωδών νοσημάτων, ανατίθενται σε ληξιπρόθεσμα προγράμματα των περιφερειών ή των μη κυβερνητικών οργανώσεων, με αποσπασματικές και υποτυπώδεις υπηρεσίες σε ένα μικρό μέρος των πιο εξαθλιωμένων στρωμάτων (για άπορους, άστεγους ή μετανάστες).</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Τραγάκης</Parlmember>): Θα μπορέσετε να πείτε περισσότερα στη δευτερολογία σας.</ChairmanSpeech>
<Speech><Parlmember>ΓΕΩΡΓΙΟΣ ΛΑΜΠΡΟΥΛΗΣ</Parlmember>: Ενδεικτικά αναφέρουμε πως το ποσοστό των ανεμβολίαστων παιδιών υπολογίζεται στο 30%. Τι θα κάνετε γι’ αυτό; Εμείς προτείνουμε και διεκδικούμε να εξασφαλιστούν δωρεάν όλα τα εμβόλια για όλα τα παιδιά …</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Τραγάκης</Parlmember>): Κύριε συνάδελφε, σας παρακαλώ να ολοκληρώσετε.</ChairmanSpeech>
<Speech><Parlmember>ΓΕΩΡΓΙΟΣ ΛΑΜΠΡΟΥΛΗΣ</Parlmember>: Αφαιρέστε μου λίγο χρόνο από τη δευτερολογία μου. Σε ένα λεπτό θα τελειώσω.</Speech> 
ΠΡΟΕΔΡΕΥΩΝ (<ChairmanSpeech><Parlmember>Ιωάννης Τραγάκης</Parlmember>): Δεν προβλέπεται από τον Κανονισμό αλλά μην αγνοείτε το Προεδρείο όταν σας κάνει παρατήρηση για το χρόνο.</ChairmanSpeech>
<Speech><Parlmember>ΓΕΩΡΓΙΟΣ ΛΑΜΠΡΟΥΛΗΣ</Parlmember>: Σε ένα λεπτό τελειώνω, κύριε Πρόεδρε.
Το 80% των ασθενών που χρειάζονται νοσηλεία σε μονάδες εντατικής θεραπείας, δεν βρίσκει κρεβάτι, ενώ θα μπορούσε να σωθεί. Κι αυτά είναι στοιχεία της ένωσης εντατικολόγων.
Δείτε στη Λάρισα. Από τα είκοσι τέσσερα κρεβάτια, εδώ και δέκα, δώδεκα χρόνια που λειτουργεί το πανεπιστημιακό νοσοκομείο, λειτουργούν τα δέκα. Τα δέκα, κύριε Υπουργέ! Ποιος ευθύνεται γι’ αυτό; 
Απέναντι σε αυτήν την τραγική, επικίνδυνη κατάσταση που διαμορφώνεται για την πλειοψηφία των λαϊκών στρωμάτων, το Κομμουνιστικό Kόμμα απευθύνεται στους εργαζόμενους και τονίζει την ανάγκη να αντιστοιχίσουν τις διεκδικήσεις τους με τις σύγχρονες ανάγκες τους. Το μόνο που τους περιμένει είναι μόνιμη εξαθλίωση, υπονόμευση της υγείας τους και της ζωής τους με την όποια μορφή διαχείρισης της καπιταλιστικής οικονομικής κρίσης. 
Ο λαός δεν έχει τίποτα να κερδίσει ούτε από τον επιχειρηματικό δημόσιο τομέα που αναπτύσσεται ούτε από τα διάφορα δίκτυα δήθεν φιλανθρωπίας και αλληλεγγύης, τα οποία στήνονται σχεδιασμένα για να διαχειριστούν τη φτώχεια, να απαλλάξουν το κράτος από την ευθύνη του, με παροχή υπηρεσιών για εξαθλιωμένους και στόχο την ενσωμάτωση των κοινωνικών αντιδράσεων.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Τραγάκης</Parlmember>): Ολοκληρώσατε, κύριε συνάδελφε.
Παρά το γεγονός ότι υπερέβητε κατά πολύ το χρόνο σας …</ChairmanSpeech>
<Speech><Parlmember>ΓΕΩΡΓΙΟΣ ΛΑΜΠΡΟΥΛΗΣ</Parlmember>: Ευχαριστώ για την ανοχή σας.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Τραγάκης</Parlmember>): …επειδή αφήσατε και έναν ομιλητή εκτός, δικαιολόγησα το χρόνο σας, για να μην παρεξηγούμαι από τους άλλους κυρίους συναδέλφους.
Κατά τη συζήτηση της επερώτησης του ΚΚΕ αρμοδιότητας του Υπουργείου Υγείας, σχετικά με την κατάσταση που διαμορφώνεται στις ιατροφαρμακευτικές και προνοιακές παροχές στο λαό, εκ μέρους του κ. Τσίπρα, Προέδρου της Κοινοβουλευτικής Ομάδας του ΣΥΡΙΖΑ, ορίζεται ως Κοινοβουλευτικός Εκπρόσωπος ο Βουλευτής κ. Ανδρέας Ξανθός. 
Επίσης, λάβαμε επιστολή από το Γραμματέα της Κοινοβουλευτικής Ομάδας των Ανεξαρτήτων Ελλήνων, όπου ως Κοινοβουλευτικό Εκπρόσωπο ορίζει τον κ. Παναγιώτη Μελά.
Επίσης, λάβαμε επιστολή από τον Πρόεδρο της Κοινοβουλευτικής Ομάδας της Δημοκρατικής Αριστεράς κ. Φώτη Κουβέλη, όπου ως Κοινοβουλευτικό Εκπρόσωπο ορίζει τον κ. Οδυσσέα Βουδούρη στην παρούσα επερώτηση.
Το λόγο έχει ο δεύτερος επερωτών, ο Βουλευτής Β΄ Αθήνας του Κομμουνιστικού Κόμματος κ. Χρήστος Κατσώτης.</ChairmanSpeech>
<Speech><Parlmember>ΧΡΗΣΤΟΣ ΚΑΤΣΩΤΗΣ</Parlmember>: Κύριε Πρόεδρε, κύριοι Βουλευτές, οι αλλαγές στην υγεία έχουν καθαρά ταξικό περιεχόμενο. Δεν αφορούν ούτε εξορθολογισμό ούτε νοικοκύρεμα. Αφορούν πελάτες που στέλνετε στους επιχειρηματίες της υγείας, πελάτες οι οποίοι πληρώνουν πανάκριβα για την αποκατάσταση της υγείας τους.
Ο ΕΟΠΥΥ, ο οποίος ιδρύθηκε σαν ένα εργαλείο τέτοιο που να μειώνουν τις παροχές υγείας, που να ιδιωτικοποιούν και να εμπορευματοποιούν όλες τις υπηρεσίες υγείας, έχει σήμερα εννιάμισι εκατομμύρια άμεσα και έμμεσα ασφαλισμένους. Η χρηματοδότηση είναι γνωστό ότι έχει μειωθεί στο 0,4% του ΑΕΠ για τα εννιάμισι εκατομμύρια, από το 1,4% του ΑΕΠ που ήταν για τα 5,5 εκατομμύρια του ΙΚΑ. 
Καταλαβαίνετε, λοιπόν, αυτή η μείωση της χρηματοδότησης τι επιπτώσεις έχει -τις ακούμε κάθε μέρα, τις ζούμε. Εργαζόμενοι, συνταξιούχοι να μην έχουν να πάρουν τα φάρμακα τους, να μη βρίσκουν γιατρό, να πληρώνουν το νοσοκομείο, να πληρώνουν το γιατρό, να πληρώνουν τα φάρμακα. Είναι, λοιπόν, η χρηματοδότηση του κράτους τρεις φορές λιγότερη από αυτήν που ήταν στο ΙΚΑ. 
Εμείς λέμε ότι αυτή η πολιτική στην υγεία δημιουργεί, όπως είπε και ο σύντροφός μας προηγουμένως, τέτοιους όρους όπου στέλνετε κόσμο δυστυχώς στο θάνατο. Σε μια περίοδο που η επιστήμη και η τεχνολογία έχουν κάνει άλματα, δυστυχώς έχουμε το φαινόμενο να μειώνεται το προσδόκιμο ζωής και να υπάρχει η νοσηρότητα των φτωχών λαϊκών στρωμάτων.
Ακούμε σήμερα για ασθένειες -για τη φυματίωση και για άλλες- οι οποίες είχαν εξαλειφθεί κι όμως, σήμερα επανέρχονται. Κι η αιτία που επανέρχονται δεν είναι οι μετανάστες αλλά όλο αυτό το περιβάλλον που δημιουργείται από την πολιτική σας και στην υγεία. 
Όλα τα μέτρα και οι πολιτικές σας στον τομέα της υγείας είναι ακριβώς στην κατεύθυνση να αφήσετε χώρο στους επιχειρηματίες της υγείας για να μπορούν να κερδίζουν πάνω στην ανάγκη του λαού. 
Είναι μόνιμα αυτά τα μέτρα. Εμείς αυτό λέμε. Τα μέτρα δεν αφορούν την κρίση. Είναι στρατηγική της Ευρωπαϊκής Ένωσης και όλων των κυβερνήσεων η δημιουργία τέτοιου περιβάλλοντος που θα διασφαλίζει ακριβώς φθηνούς εργαζόμενους, ακόμη και στο θέμα της υγείας. Δεν θέλουν το κράτος να δαπανά χρήματα για την υγεία αλλά θέλουν να ενισχύει τους βιομήχανους, τους εφοπλιστές και κάθε άλλο επιχειρηματία –δήθεν- για να κάνει επενδύσεις, για να αυξάνονται –δήθεν-  οι θέσεις εργασίας. 
Εμείς, αγαπητοί συνάδελφοι, λέμε ότι κέρδη και ευημερία δεν πηγαίνουν μαζί. Κι ιδιαίτερα στην υγεία, όσο το καπιταλιστικό κέρδος ανεβαίνει, δεν μπορεί να ικανοποιούνται οι ανάγκες, γιατί οι φτωχοί και οι εξαθλιωμένοι θα πεθαίνουν ακόμη στα σκαλιά του νοσοκομείου. 
Όλο το προηγούμενο διάστημα ελήφθησαν μέτρα που δημιουργούν κόλαση για την υγεία του λαού. Έχουμε μείωση της κρατικής χρηματοδότησης των δημόσιων νοσοκομείων, των κέντρων υγείας του ΕΟΠΥΥ, αύξηση των νοσηλίων που πληρώνουν τα ασφαλιστικά ταμεία και οι ασθενείς, αύξηση της συμμετοχής των ασφαλισμένων για εξετάσεις, για τα φάρμακα, για θεραπείες, για υγειονομικό υλικό, καθιέρωση συμμετοχής εκεί που δεν υπήρχε πριν για τους ασφαλισμένους, με ταυτόχρονο, βέβαια, περιορισμό των δωρεάν δημόσιων παροχών υγείας στο επίπεδο, του «ελάχιστου βασικού πακέτου», όπως το λέτε. Θα υπάρχει ένα ελάχιστο βασικό πακέτο για τη φτωχολογιά. Βέβαια, πέρα από εκεί, θα πληρώνει ο καθένας αν θέλει να αποκαταστήσει την υγεία του. Αυτά, είναι μέτρα -κόλαση για το λαό και αποδεικνύουν την ταξική σας πολιτική. Δεν σας νοιάζει αν θα αποκαταστήσει την υγεία του ο εργαζόμενος. 
Πού φθείρεται η υγεία, κύριε Υπουργέ; Φθείρεται στους χώρους δουλειάς, εκεί στα σύγχρονα σκλαβοπάζαρα με αυτές τις εργασιακές σχέσεις και τις ελαστικές μορφές απασχόλησης. Ακόμη, η εντατικοποίηση φθείρει την υγεία των εργαζομένων. Και δεν μπορεί να την αποκαταστήσει ο εργαζόμενος την υγεία του, παρ’όλο που πληρώνει κάθε μήνα από τις εισφορές του, που δεν είναι μισθολογικό κόστος. Είναι μισθός του εργαζόμενου που διεκδικήθηκε, που κατακτήθηκε. Κι, όμως, λοιπόν, αυτός που πληρώνει κάθε μέρα τις εισφορές του δεν μπορεί να πάρει ούτε φάρμακο, πόσω μάλλον να πάει στα νοσοκομεία.
Τι άλλο κάνατε; Δώσατε τα ραντεβού στους ιδιώτες, στους επιχειρηματίες για να κερδίσουν. Τετρακόσια άτομα ήταν προχθές στο Βύρωνα για να κλείσουν ένα ραντεβού για να πάνε στο γιατρό, γιατί δεν έχουν να πληρώσουν. Δεν είναι 1 ευρώ. Είναι πολύ μεγαλύτερο το κόστος από το ραντεβού. Τετρακόσια άτομα ήταν για να κλείσουν ραντεβού, γιατί δεν έχουν αυτοί οι συνταξιούχοι –που πήγατε τη σύνταξη στα 600 ευρώ και παρακάτω ακόμη για πολλούς- χρήματα για να πάρουν τηλέφωνο για να κλείσουν ραντεβού με το γιατρό τους. Εκεί, όμως, στο Βύρωνα ένα είναι το άτομο που θα κλείνει το ραντεβού του. 
Δημιουργείτε, λοιπόν, τέτοιες συνθήκες. Η ευθύνη σας είναι τεράστια. Για το ΚΚΕ το θέμα της υγείας το έχουμε αναπτύξει. Εμείς θεωρούμε ότι πρέπει να είναι αποκλειστικά δημόσιος ο χαρακτήρας της. Πρέπει να υπάρξει κατάργηση της επιχειρηματικής δραστηριότητας. Κι αυτό δεν μπορείτε να το κάνετε εσείς. Θα το κάνει, όμως, ο λαός μέσα από τις βαθιές αλλαγές που θα κάνει με τον αγώνα του.</Speech> 
ΠΡΟΕΔΡΕΥΩΝ (<ChairmanSpeech><Parlmember>Ιωάννης Τραγάκης</Parlmember>):  Ευχαριστούμε, κύριε συνάδελφε.
Το λόγο έχει η συνάδελφος Βουλευτής Β΄ Πειραιά κ. Διαμάντω Μανωλάκου.</ChairmanSpeech>
<Speech><Parlmember>ΔΙΑΜΑΝΤΩ ΜΑΝΩΛΑΚΟΥ</Parlmember>: Το πακέτο των νέων μέτρων των εντεκάμισι –για άλλους δεκατέσσερα- δισεκατομμύρίων σημαίνει ότι μπαίνει το μαχαίρι ακόμη πιο βαθιά σε μειώσεις μισθών και συντάξεων αλλά και της υγείας και της πρόνοιας. Και πάτος δεν υπάρχει. 
Ειδικά στην υγεία, η προπαγάνδα συγκυβέρνησης -αλλά και των προηγούμενων κυβερνήσεων- για νοικοκύρεμα, για περιορισμό της σπατάλης, εξορθολογισμό των δαπανών είναι μια κοροϊδία και μισή. Διότι, ο στόχος της άγριας περικοπής των κρατικών δαπανών σε υγεία και η αύξηση πληρωμών από τους ασθενείς είναι για την ενίσχυση της επιχειρηματικής δράσης και μόνο.
Εξάλλου, το αποτέλεσμα το ζούμε: Έχουμε έλλειψη των βασικών υλικών στα δημόσια νοσοκομεία, έλλειψη ή και πλήρης απουσία βασικών ειδικοτήτων γιατρών. Και αυτό θα εντείνεται. Ήδη, υπάρχει μια δραματική μείωση των δημόσιων δαπανών κατά 32,1% μεταξύ του 2009 και του 2012, με αποτέλεσμα να έχουν στεγνώσει τα δημόσια νοσοκομεία. 
Όμως, και η φαρμακευτική δαπάνη των ασφαλιστικών ταμείων παρουσίασε για το ίδιο χρονικό διάστημα μείωση 56%, αφού περικοπές έγιναν ακόμη και στη δαπάνη των νοσοκομείων για φάρμακα. 
Τα νούμερα είναι αμείλικτα. Δείχνουν το σφαγιασμό στις δημόσιες δαπάνες υγείας που πέφτουν στο 4,5% από το 6% που ήταν το 2009, όταν ο μέσος όρος των δημόσιων δαπανών υγείας του ΟΟΣΑ είναι περίπου στο 6,5% του ΑΕΠ. Να, γιατί τα νοικοκυριά στράγγισαν από τις δαπάνες υγείας, να, γιατί θα εκτιναχθεί το συνολικό έλλειμμα του ΕΟΠΥΥ στα 4,3 δισεκατομμύρια στο τέλος του 2012. 
Οι επιπλέον δαπάνες, που υπολογίζονται μέχρι 1,4 δισεκατομμύρια ευρώ στην υγεία για τη διετία 2013-2014, θα διαμορφώσουν μια εφιαλτική κατάσταση για την ιατροφαρμακευτική περίθαλψη των λαϊκών στρωμάτων και βέβαια οι επιχειρηματίες του κλάδου θα τρίβουν τα χέρια τους για τα νέα κέρδη που θα εξασφαλίσουν.
Βέβαια, πολλοί άνθρωποι θα πεθάνουν, γιατί δεν θα έχουν λεφτά. Να, γιατί το σύστημα είναι απάνθρωπο, σάπιο, βάρβαρο και πρέπει να ανατραπεί. Και όσοι στηρίζουν την Ευρωπαϊκή Ένωση και τη λογική της συνύπαρξης ιδιωτικού και δημόσιου τομέα στην υγεία, συγκαλύπτουν και στηρίζουν τη σαπίλα και βαρβαρότητα του καπιταλιστικού συστήματος. 
Αυτό φαίνεται και στην πρόνοια. Χιλιάδες βρέφη και νήπια έμειναν εκτός των σταθμών. Δημοτικοί σταθμοί έκλεισαν, γιατί δεν υπήρχαν λεφτά στους δήμους. Υπάρχουν παιδιά ανέργων που δεν γίνονται δεκτά. Ταυτόχρονα, χιλιάδες οικογένειες, τη στιγμή που έχει μειωθεί το εισόδημα, δίνουν χαράτσια στα τροφεία στους παιδικούς σταθμούς. 
Οι ανάπηροι και χρόνια πάσχοντες ζουν μέσα στην αγωνία ακόμη και για το πενιχρό επίδομα των ΑΜΕΑ, που μήνες έχουν να πληρωθούν. Σήμερα, κύριε Υπουργέ, έπρεπε να πάρουν επίδομα. Δεν το πήραν. Περιμένουμε απάντηση από εσάς για το πότε θα πληρωθούν. 
Υπάρχουν, επίσης, και πάσχοντες από εκφυλιστικές νόσους, από γεροντική άνοια, Αλτσχάιμερ και κατάκοιτοι, που δεν παίρνουν κανένα επίδομα. 
Την ίδια στιγμή, η ανεργία στα ΑΜΕΑ ξεπερνά το 95%. Χθες ακούσαμε ότι είκοσι χιλιάδες παιδιά δεν θα μπορούν να πάνε στα ειδικά σχολεία, γιατί δεν πληρώσατε τα μεταφορικά, ενώ το Σικιαρίδειο Ίδρυμα κλείνει. Ρωτάμε: Γιατί; Είναι ντροπή.
Όλα αυτά τα μέτρα εμπορευματοποίησης και ιδιωτικοποίησης της δημόσιας υγείας είναι μόνιμα. Δεν έχουν προσωρινό χαρακτήρα. Ενισχύουν τους επιχειρηματίες και εντάσσονται στη στρατηγική της Ευρωπαϊκής Ένωσης και όλων των κυβερνήσεων για τη δημιουργία ακόμη πιο φθηνών εργαζομένων. Αυτό απαιτούν τρόικα, μνημόνια και καπιταλιστές. Υλοποιούνται μέσα από το διακηρυγμένο στόχο για μείωση του μισθολογικού κόστους εργασίας, όπου περιλαμβάνονται και οι υπηρεσίες υγείας και πρόνοιας. 
Εμείς καλούμε όλους τους εργαζόμενους και το λαό να απορρίψουν και να καταδικάσουν την κυβερνητική πολιτική στον τομέα της υγείας, γιατί τους οδηγεί στην εξαθλίωση και στη χρεοκοπία. Είναι σε βάρος του βασικού και αναφαίρετου δικαιώματος στην υγεία. Δεν έχει να κερδίσει ο λαός ούτε από τον επιχειρηματικό δημόσιο τομέα που αναπτύσσεται ούτε από τα διάφορα δήθεν δίκτυα φιλανθρωπίας και αλληλεγγύης που στήνονται, για να διαχειριστούν τη φτώχεια με παροχή υπηρεσιών για εξαθλιωμένους και να απαλλάξουν το κράτος από την ευθύνη του και να ενσωματώσουν τις κοινωνικές αντιδράσεις.
Τελειώνοντας, θέλω να πω ότι διεκδικούμε και παλεύουμε για ενιαίο, σύγχρονο, αποκλειστικά δημόσιο και δωρεάν σύστημα υγείας, πανελλαδικά ανεπτυγμένο, με κεντρικό σχεδιασμό, πλήρως και επαρκώς χρηματοδοτούμενο από τον κρατικό προϋπολογισμό και κατάργηση κάθε επιχειρηματικής δραστηριότητας στον τομέα της υγείας και της πρόνοιας. Είναι αυτό που συμφέρει την πλειοψηφία του λαού.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Τραγάκης</Parlmember>): Ευχαριστούμε, κυρία συνάδελφε.
Το λόγο έχει ο Βουλευτής Αιτωλοακαρνανίας του Κομμουνιστικού Κόμματος Ελλάδας, κ. Νικόλαος Μωραΐτης.</ChairmanSpeech>
<Speech><Parlmember>ΝΙΚΟΛΑΟΣ ΜΩΡΑΪΤΗΣ</Parlmember>: Κύριε Υπουργέ, ραγδαία επιδείνωση της κατάστασης της δημόσιας υγείας έχουμε και στην ελληνική ύπαιθρο. Οι φτωχομεσαίοι αγρότες και τα άλλα λαϊκά στρώματα των πόλεων και των χωριών βιώνουν τις συνέπειες από την αντιλαϊκή πολιτική και στον τομέα της υγείας, πολιτική που παίρνει επικίνδυνες διαστάσεις, αφού τα λαϊκά δικαιώματα στον τομέα της υγείας έχουν κηρυχθεί σε διωγμό. 
Τα περισσότερα νοσοκομεία και σχεδόν όλα τα κέντρα υγείας βρίσκονται σε κατάσταση κατάρρευσης, υπολειτουργούν. Οι ελλείψεις σε νοσηλευτικό και ιατρικό προσωπικό φθάνουν το 30%, το 40% και σε πολλές περιπτώσεις και το 50% και σε αυτά ακόμη υπάρχουν τα απαρχαιωμένα οργανογράμματα περασμένων δεκαετιών. 
Κλινικές κλείνουν ή δουλεύουν στα όρια επιφυλακής. Δεν λειτουργούν μονάδες εντατικής θεραπείας, αξονικοί τομογράφοι, μονάδες τεχνητού νεφρού, μαστογράφοι. Δεν υπάρχουν αναλώσιμα. Σε πολλά κέντρα υγείας δεν υπάρχουν καν ασθενοφόρα ή λειτουργούν μόνο σε μία βάρδια, δεν λειτουργούν μικροβιολογικά και ακτινολογικά εργαστήρια, δεν υπάρχουν γιατροί ειδικότητας και είναι πολυτέλεια για τον κόσμο της υπαίθρου οι παιδίατροι, οι γυναικολόγοι, οι ορθοπεδικοί, οι οφθαλμίατροι. Έτσι σπρώχνονται τα λαϊκά στρώματα στις ιδιωτικές επιχειρήσεις υγείας. 
Για ένα μεγάλο μέρος ανέργων φτωχών αγροτών κινδυνεύει η ίδια τους η ζωή. Αναφέρθηκαν και οι προηγούμενοι σύντροφοι. Έχουμε και το περιστατικό χθες στην Αμαλιάδα. Δεν είναι υπερβολή αυτό που λέμε ότι θα πεθαίνουν στα σπίτια τους ή στις σκάλες των νοσοκομείων άνθρωποι ανασφάλιστοι, φτωχοί αγρότες, γιατί δεν έχουν να πληρώσουν για την υγεία τους.
Επίσης, σοβαρό πρόβλημα αντιμετωπίζουν χιλιάδες κάτοικοι ορεινών περιοχών, ως επί το πλείστον ηλικιωμένοι, γιατί στα αγροτικά ιατρεία δεν υπάρχει τεχνολογικός εξοπλισμός. Ακόμη δεν υπάρχει πρόσβαση στο διαδίκτυο για την ηλεκτρονική συνταγογράφηση και ταλαιπωρούνται. Είναι ηλικιωμένοι άνθρωποι οι οποίοι μετακινούνται σε αποστάσεις που ξεπερνούν και τα πενήντα χιλιόμετρα.
 Τώρα, αυτά που λέτε, κύριε Υπουργέ, εδώ κι εκεί, ότι οι αγρότες δεν πληρώνουν για την υγεία είναι ψέμα και πρόκληση. Τεράστιες είναι οι αυξήσεις που έχουμε στους συνταξιούχους και στους άλλους αγρότες για τον τομέα της υγείας. Αλλά πώς να υπάρχουν λεφτά όταν το κούρεμα έφερνε δραματικές μειώσεις στα αποθεματικά του ΟΓΑ; Τα μισά χρήματα και στο ταμείο των συντάξεων και στο ταμείο της υγείας έχουν απομείνει. Και όλα αυτά για τους τραπεζίτες και τους βιομήχανους. Τώρα και αυτά ακόμη που έχουν απομείνει, όταν πάνε να τα πάρουν, θα είναι μειωμένα ακόμη κατά 30%.
Όλα αυτά τα μέτρα που πάρθηκαν στο παρελθόν και συνεχίζονται τώρα είναι εντεταγμένα στο να υπηρετούν τις αντιδραστικές αλλαγές στην κατεύθυνση ιδιωτικοποίησης, εμπορευματοποίησης της υγείας και της πρόνοιας, που έχει οδυνηρές συνέπειες για τις εργατικές λαϊκές οικογένειες.
 Αυτή η πολιτική σας, αντιμετωπίζει την υγεία σαν κόστος που επιβαρύνει τους κρατικούς προϋπολογισμούς. Γι’ αυτό περικόπτει κρατικές δαπάνες για την κοινωνική ασφάλιση και την ιατροφαρμακευτική περίθαλψη, αντιμετωπίζει την υγεία σαν εμπόρευμα, πηγή κερδοφορίας του κεφαλαίου και τους ασθενείς και τις οικογένειές τους σαν πελάτες. 
Η Ευρωπαϊκή Ένωση, το Διεθνές Νομισματικό Ταμείο, τα κόμματα του ευρωμονόδρομου, ο ΣΕΒ και τα Μαζικά τους Μέσα Ενημέρωσης, έχουν αναλάβει να πείσουν τους εργαζόμενους να δεχθούν τις άγριες περικοπές και στην υγεία στο όνομα του εξορθολογισμού των δαπανών και της σπατάλης. Προσπαθούν να ενοχοποιήσουν τους εργαζόμενους, γιατί απαιτούν το αυτονόητο, το δικαίωμα στην υγεία. 
Οι εργαζόμενοι και τα άλλα πλατιά λαϊκά στρώματα δεν πρέπει να υποκύψουν στους εκβιασμούς και στις απειλές για να περάσουν αυτά τα μέτρα. Μπροστά σε αυτήν την εκρηκτική κατάσταση αναδεικνύονται  για τον εργαζόμενο λαό οι δύο δρόμοι ανάπτυξης. Ο ένας που βιώνουμε σήμερα, που πρωτεύει το κέρδος και η βαρβαρότητα και ο άλλος που είναι κριτήριο, η ικανοποίηση των σύγχρονων λαϊκών αναγκών. Αυτόν το δρόμο προτείνει το ΚΚΕ, γιατί οι εργαζόμενοι είναι αυτοί που παράγουν τον πλούτο.
 Το Κομμουνιστικό Κόμμα Ελλάδας, προτείνει ανάπτυξη ενός ενιαίου συστήματος υγείας, με κεντρικό σχεδιασμό αποκλειστικά δημόσιο και δωρεάν, με κατάργηση κάθε επιχειρηματικής δραστηριότητας.
Δύο λόγια και για τις θέσεις μας σε ό,τι αφορά τα κέντρα υγείας. 
Εμείς θεωρούμε ότι τα κέντρα υγείας πρέπει να συγκεντρώνουν όλες τις σύγχρονες υποδομές και προσωπικό, ώστε να καλύπτουν πλήρως τις ανάγκες του λαού, της περιοχής και να αποτελεί βασικό κριτήριο η σύνδεση με τα υπόλοιπα κέντρα υγείας, τα νοσοκομεία, το ΕΚΑΒ. Να συγκεντρώνονται εκεί όλες οι υπηρεσίες υγείας για την πρωτοβάθμια φροντίδα αλλά ιδιαίτερα να υπάρχουν γιατροί οι οποίοι να μπορούν να εξυπηρετούν τον κόσμο της υπαίθρου, παθολόγοι, παιδίατροι, κοινωνικής ιατρικής ψυχολόγοι και άλλες ειδικότητες.
Τα κέντρα υγείας, πρέπει να δείχνουν ιδιαίτερο βάρος στην προστασία της γυναίκας σε όλη τη διάρκεια της παραγωγικής ηλικίας, να εφαρμόζουν προγράμματα προγεννητικού ελέγχου και να στηρίζουν οικογένειες με ανάπηρα παιδιά. 
Η θέση μας είναι επίσης να περάσουν η «Βοήθεια στο Σπίτι» και η νοσηλεία ηλικιωμένων και αναπήρων στα κέντρα υγείας. Κάθε κέντρο υγείας, θα πρέπει να έχει αυτόνομη υπηρεσία κοινωνικής νοσηλείας για την εξυπηρέτηση του πληθυσμού και η ευθύνη αυτή να ανήκει στα κέντρα υγείας και σε συνεργασία με τους δήμους να γίνεται καταγραφή αυτών των ανθρώπων που χρήζουν τέτοιας βοήθειας. 
(Στο σημείο αυτό κτυπάει το κουδούνι λήξης του χρόνου ομιλίας του κυρίου Βουλευτή) 
Ολοκληρώνω, κύριε Πρόεδρε.
Επίσης, μπορεί για τη «Βοήθεια στο Σπίτι» να υπάρχει νοσηλεία και από τα νοσοκομεία, ιδιαίτερα σε ασθενείς που έχουν ανάγκη εξειδικευμένης και σύνθετης νοσηλείας στο σπίτι, όπως είναι ογκολογικοί ασθενείς.
Εμείς θεωρούμε ότι η υπόθεση της υγείας πρέπει να γίνει υπόθεση όλων των εργαζόμενων, να παλέψουν σήμερα για την ανατροπή αυτής της βάρβαρης πολιτικής, να παλέψουν για μια πολιτική που, πραγματικά, θα παρέχει υπηρεσίες και στον τομέα της υγείας.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Τραγάκης</Parlmember>): Ολοκληρώσατε. 
Ευχαριστούμε, κύριε συνάδελφε.
Το λόγο έχει η συνάδελφος Βουλευτής Β΄ Θεσσαλονίκης του Κομμουνιστικού Κόμματος Ελλάδας, κ. Γερασιμίδου.</ChairmanSpeech>
<Speech><Parlmember>ΕΛΕΝΗ ΓΕΡΑΣΙΜΙΔΟΥ</Parlmember>: Ευχαριστώ πολύ, κύριε Πρόεδρε.
Από τις προγραμματικές δηλώσεις ακόμα εδώ μέσα χρησιμοποιήθηκε η ποίηση κατά κόρον. Άγγιξε τις ευαίσθητες χορδές στο έπακρο, η συγκίνηση και η συμπόνια έφτασαν στο ζενίθ. Και μόνο για το πάπλωμα δεν ακούστηκε κιχ, για τα αποτελέσματα δηλαδή της πολιτικής σας ως να μην είσαστε εσείς οι υπαίτιοι. Θα μπορούσαμε, λοιπόν, κι εμείς, άνευ παρεξηγήσεως, να κάνουμε χρήση ενός γνωστότατου τραγουδιού. Κατόπιν ωρίμου σκέψεως, όμως, καταλήξαμε ότι μια «Μαίρη Παναγιωταρά» δεν εκφράζει τις πραγματικές δυσκολίες μιας λαϊκής γυναίκας σήμερα. 
Μην ανησυχείτε, δεν θα φύγουμε από το θέμα. Για την υγεία πρόκειται και για τη γυναίκα που πρέπει να κάνει παιδιά και οικογένεια και δουλειά και σπίτι και να κοιτάξει και γέροντες και άτομα με ειδικές ανάγκες και χρόνια πάσχοντες και ό,τι άλλο προκύψει, γιατί η πολιτική σας τη φορτώνει με επιπλέον καθήκοντα.
Ας τα πάρουμε με τη σειρά. Για τον αναπαραγωγικό ρόλο χρειάζεται οικογενειακός προγραμματισμός, προγεννητικός έλεγχος και αν όλα πάνε καλά, φτάνουμε στον τοκετό. Με την αντιλαϊκή πολιτική που ασκείτε, με τις περικοπές στην ιατροφαρμακευτική περίθαλψη, με τη συρρίκνωση και το κλείσιμο των δομών, με την επιβολή πληρωμών, με την παράδοση της υγείας στους επιχειρηματικούς ομίλους, πώς θα αντιμετωπιστούν όλα αυτά; 
Όταν όλα γίνονται «πληρωτικά», για να το πούμε λαϊκά, όταν καταργούνται όλες οι παροχές, το επίδομα τοκετού -παραδείγματος χάριν- πολλή γενναιότητα και σθένος χρειάζεται για να εκπληρώσει το αναπαραγωγικό της καθήκον μια γυναίκα. 
Οι ευέλικτες εργασιακές σχέσεις, αυτή η ευφυέστατη καπιταλιστική εφεύρεση, που απασχολούν σε μεγάλο ποσοστό γυναίκες, επιβαρύνουν τη σωματική και ψυχική τους υγεία. Τα ακανόνιστα ωράρια και η μαύρη εργασία, δεν καλύπτουν ασφαλιστικό δικαίωμα και δωρεάν ιατροφαρμακευτική περίθαλψη. Πώς να μην πάθουν κατάθλιψη σε μεγαλύτερο ποσοστό οι γυναίκες, όταν η κατάσταση στους δημοτικούς παιδικούς σταθμούς, στη φροντίδα των ηλικιωμένων, των ατόμων με ειδικές ανάγκες, πέφτει όλη στους βασανισμένους ώμους της λαϊκής οικογένειας και της γυναίκας ειδικότερα;
Πολύ κλάψατε εδώ μέσα για τις αυτοκτονίες, πολύ λυπάστε κι εσείς και οι εταίροι σας στην Ευρωπαϊκή Ένωση για τη φτώχεια και την ανέχεια, τη φτώχεια και την ανέχεια από την οποία θέλετε να ρουφήξετε και την τελευταία σταγόνα ζωής. 
Η γυναίκα, έλεγαν παλιά, είναι πιο ανθεκτική. Υπάρχουν πιο πολλές χήρες από χήρους και άλλα τέτοια λαϊκής σοφίας. Μπορεί να ζουν περισσότερο οι γυναίκες, αλλά η υγεία τους δεν είναι σε καλύτερη κατάσταση. Εκτός από την κατάθλιψη, που προείπαμε, το ποσοστό των καρδιαγγειακών παθήσεων είναι μεγαλύτερο στις γυναίκες. Σε αυτές παρουσιάζονται επιπλέον οστεοαρθρίτιδες, ρευματοειδής αρθρίτιδα, οστεοπόρωση.
Με το νέο κανονισμό παροχών του ΕΟΠΥΥ οι περικοπές καθίστανται επικίνδυνες. Υπάρχουν όρια ηλικίας και διαχωρισμοί για την πρώιμη διάγνωση του καρκίνου του μαστού. Το τεστ Παπ ήταν δωρεάν στα δημόσια νοσοκομεία ανεξαρτήτως ασφαλιστικής κάλυψης. Τώρα πρέπει να γραφτεί στο βιβλιάριο. Σε ποιο βιβλιάριο, όταν υποαπασχολείται ή είναι άνεργη η γυναίκα; Δόξα τω Θεώ, εδώ έρχεται η Ελληνική Εταιρεία Τοπικής Ανάπτυξης και Αυτοδιοίκησης -αποκαλουμένη εφεξής ΕΕΤΑΑ- να λύσει όλα τα προβλήματα. Δεν θα επεκταθούμε επ’ αυτού, για να μην σας κουράζουμε κιόλας. 
Όλα τα μέτρα που έχετε πάρει είναι αντιλαϊκά, όσα στραμπουλήγματα της γλώσσας και αν χρησιμοποιήσετε για να εξωραΐσετε τη ζοφερή πραγματικότητα που επιφυλάσσετε για το λαό. Το ΚΚΕ απαιτεί αποκλειστικά δημόσιο και δωρεάν σύστημα υγείας για όλους, ασφαλισμένους και ανασφάλιστους, άνεργους, Έλληνες και μετανάστες. 
Ευχαριστώ.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Τραγάκης</Parlmember>): Το λόγο έχει ο κύριος Υπουργός για είκοσι λεπτά.</ChairmanSpeech>
<Speech><Parlmember>ΑΝΔΡΕΑΣ ΛΥΚΟΥΡΕΝΤΖΟΣ</Parlmember> (Υπουργός Υγείας): Ευχαριστώ πολύ, κύριε Πρόεδρε.
Κυρίες και κύριοι συνάδελφοι, δέχομαι ότι η υποβολή της επερώτησης από το Κομμουνιστικό Κόμμα εκφράζει ειλικρινώς τις αγωνίες του για το μέλλον του Εθνικού Συστήματος Υγείας στη χώρα μας και την ανάγκη παροχής υπηρεσιών υψηλού επιπέδου στις Ελληνίδες και τους Έλληνες και τους πολίτες τρίτων χωρών, οι οποίοι είτε νομίμως είτε παρανόμως βρίσκονται εντός της επικράτειας.
Σας διαβεβαιώνω, λοιπόν, ότι η προαγωγή της υγείας των πολιτών της χώρας και η παροχή ποιοτικής φροντίδας υγείας με σεβασμό στην ιδιαιτερότητα και τα δικαιώματα του κάθε ασθενή είναι η βασική πολιτική μας δέσμευση. Εμείς στοχεύουμε με την καθημερινή μας προσπάθεια στην αναβάθμιση, στη βελτίωση της αποτελεσματικότητας και της αποδοτικότητας των κρατικών υπηρεσιών υγείας. Εκ παραλλήλου, εποπτεύουμε το μηχανισμό και τις μονάδες υπηρεσιών υγείας, οι οποίες ανήκουν στον ιδιωτικό τομέα. Η καθημερινή μας έγνοια είναι να λειτουργούν εύρυθμα, ομαλά, αποδοτικά, όλες οι μονάδες υγείας και του δημόσιου και του ιδιωτικού τομέα. Τέλος, στο μέτρο των προσπαθειών μας είναι έγνοια μας και αγωνία μας οι μονάδες οι οποίες λειτουργούν στο σύνολο της επικράτειας να ανταποκρίνονται ως δομές και λειτουργίες σε όλες τις ανάγκες που εκδηλώνονται σε κάθε περιοχή, ούτως ώστε να μην υπάρχουν πραγματικά πολίτες οι οποίοι θέλουν να καταφύγουν στο Εθνικό Σύστημα Υγείας και να μην μπορούν να έχουν άμεση και άνετη πρόσβαση στις υπηρεσίες τους. 
Σας ευχαριστώ για τις παρατηρήσεις τις οποίες κάνετε, αλλά δεν χρειάζονται, όπως είπα και με την ευκαιρία άλλης ερώτησης Βουλευτή του Κομμουνιστικού Κόμματος, οι υπερβολές. Εγώ δεν γνωρίζω κάποια στρατηγική, για παράδειγμα, της Ευρωπαϊκής Ένωσης η οποία συμπεριλαμβάνει όλα όσα είπατε. Είναι μόνο στη δική σας πολιτική κατασκευή και επιχειρηματολογία ότι υπάρχει κάποια στρατηγική της Ευρωπαϊκής Ένωσης που θέλει να εξουθενώσει τους πολίτες της, τις Ελληνίδες και τους Έλληνες. 
Επίσης, δεν αντιλαμβάνομαι πού εδράζεται η επιχειρηματολογία ότι εμείς θέλουμε να εγκαταλείψουμε το Εθνικό Σύστημα Υγείας και να ενισχύσουμε την εμπορευματοποίηση, δεν γνωρίζω αν είναι δόκιμος ο όρος. Τον χρησιμοποιήσατε πάρα πολλές φορές οι αγορητές του Κομμουνιστικού Κόμματος. Όμως, εγώ δεν γνωρίζω να υπάρχει κάποια τέτοια προσπάθεια από την πλευρά της σημερινής Κυβέρνησης. 
Επίσης, δεν γνωρίζω να υπάρχουν ασθενείς οι οποίοι στερούνται τα φάρμακά τους ή ασθενείς οι οποίοι δεν βρήκαν γιατρό για να θεραπευτούν. 
Ας πάμε όμως, και σε ορισμένα στοιχεία. Για παράδειγμα, πρέπει να είναι 6% του ΑΕΠ η δαπάνη; Είπατε ότι είναι ο μέσος όρος των χωρών μελών του ΟΟΣΑ. Θεωρώ ότι οι δαπάνες που συνολικά αφορούν τον τομέα της υγείας στη χώρα μας θα είναι και φέτος κατά πολύ πάνω από το 6%, στο οποίο αναφερθήκατε. 
Έρχομαι σε ένα άλλο θέμα, το θέμα των συγχωνεύσεων. Εγώ δεν θα χρησιμοποιήσω αυτόν τον όρο. Δεν συγχωνεύονται οι κλινικές. Ενισχύονται οι υπάρχουσες νοσοκομειακές μονάδες με τέτοιο τρόπο, που πραγματικά θα βελτιώσουν τη δυνατότητά τους να παρέχουν υψηλού επιπέδου υπηρεσίες υγείας και να αξιοποιούνται οι υποδομές, κτηριακές εγκαταστάσεις και εξοπλισμός τελευταίας τεχνολογίας. 
Και έρχομαι στο συγκεκριμένο παράδειγμα των χθεσινών μας αποφάσεων. Ενισχύουμε τον βορειοδυτικό άξονα της Αττικής. Ογκολογικό Νοσοκομείο «Άγιοι Ανάργυροι», «Σισμανόγλειο» και «Αγία ΄Ολγα». Το «Αγία ΄Ολγα» αποσιωπήθηκε ότι είναι στη Νέα Ιωνία, όπου δίπλα είναι και τα γραφεία του Κομμουνιστικού Κόμματος Ελλάδος και γνωρίζω το ενδιαφέρον του για τα λαϊκά στρώματα, τα οποία κατοικοεδρεύουν εκεί.</Speech> 
<Speech><Parlmember>ΑΛΕΚΑ ΠΑΠΑΡΗΓΑ</Parlmember> (Γενική Γραμματέας της Κεντρικής Επιτροπής του Κομμουνιστικού Κόμματος Ελλάδος): Πάμε και εμείς εκεί και το ξέρουμε.</Speech> 
<Speech><Parlmember>ΑΝΔΡΕΑΣ ΛΥΚΟΥΡΕΝΤΖΟΣ</Parlmember> (Υπουργός Υγείας): Βεβαίως. Και πολύ καλά κάνετε. Και εγώ το Εθνικό Σύστημα Υγείας επισκέπτομαι, κυρία Γενική Γραμματέα, και είμαι υπερήφανος για το Εθνικό μας Σύστημα και για το «Παναρκαδικό» Νοσοκομείο της Τρίπολης, το οποίο έχουμε με τη γενναιοδωρία και των συμπατριωτών μας.</Speech> 
ΠΡΟΕΔΡΕΥΩΝ (<ChairmanSpeech><Parlmember>Ιωάννης Τραγάκης</Parlmember>): Πείτε και για το «Κρατικό» της Νίκαιας μιας και λέμε για νοσοκομεία.
Ορισμένα ενδιαφέροντα στοιχεία: Το πρώτο Θεραπευτήριο είχε πληρότητα 47%. Υπηρετούν εκατόν σαράντα επτά νοσηλευτές, εκατόν σαράντα οκτώ γιατροί, αριθμός κλινών εκατόν πενήντα τέσσερις. Δηλαδή, όπως βλέπετε, για τις μισές κλίνες που ήταν η πληρότητα αναλογούσαν τέσσερις ιατροί και νοσηλευτές. Είναι στοιχεία τα οποία έχουν ενδιαφέρον, γιατί το κόστος αυτό το πληρώνει η Ελληνίδα και ο Έλληνας φορολογούμενος, δεν το πληρώνουν κάποιοι άλλοι. Έβδομο Θεραπευτήριο: Ενενήντα ένας ιατροί, ενενήντα δύο νοσηλευτές, πληρότητα 20,7%. Αριθμός κλινών εκατό. Για τις είκοσι μία κλίνες, λοιπόν, αναλογούσαν πόσοι; Δέκα νοσηλευτές και ιατροί. Και αφήνω απ’ έξω το διοικητικό προσωπικό.</ChairmanSpeech> 
<Speech><Parlmember>ΣΠΥΡΙΔΩΝ ΧΑΛΒΑΤΖΗΣ</Parlmember>: ...(Δεν ακούστηκε)</Speech> 
<Speech><Parlmember>ΑΝΔΡΕΑΣ ΛΥΚΟΥΡΕΝΤΖΟΣ</Parlmember> (Υπουργός Υγείας): Ναι, το άκουσα αυτό που είπατε. Ήταν απαξιωμένο, ακριβώς. Για να μην παρέχουμε υπηρεσίες σε απαξιωμένες δομές πηγαίνουμε στο Ογκολογικό Νοσοκομείο «Άγιοι Ανάργυροι», το οποίο είναι κόσμημα για το Εθνικό Σύστημα Υγείας και από εκεί θα απολαύουν καλύτερες υπηρεσίες οι ασθενείς, γιατί η έγνοια μας δεν είναι πού υπηρετεί ο κάθε κρατικός λειτουργός, η έγνοια η δική μας είναι πού προσφέρουμε τις καλύτερες δυνατές υπηρεσίες στους πολίτες και αυτό κάνουμε. 
Καταθέτω στα Πρακτικά τη λεπτομερή ανακοίνωση, γιατί έχει πολύ μεγάλο ενδιαφέρον, κυρίες και κύριοι συνάδελφοι, για να την παρακολουθήσουμε και να ξέρουμε τι γίνεται. 
(Στο σημείο αυτό ο Υπουργός Υγείας κ. Ανδρέας Λυκουρέντζος καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)
Αναφερθήκατε στην κλινική η οποία αφορά τους νεφροπαθείς. Είμαστε έτοιμοι. Δεν θα κλείσει εκεί αυτή η κλινική, θα συνεχίσει να λειτουργεί μέχρι να μεταφερθεί σε άλλο κτήριο της ιδιοκτησίας του Υπουργείου Υγείας χωρίς να καταβάλουμε ενοίκιο και θα λειτουργήσει στη συνέχεια πολύ κοντά στους ασθενείς οι οποίοι θεραπεύονται. Έχω επίσης για τις συνθήκες του έβδομου Θεραπευτηρίου έκθεση, η οποία υπάρχει από τη Διοίκηση του Νοσοκομείου, που περιγράφει την κατάσταση, που είναι όντως προβληματική σε ό,τι αφορά τη λειτουργία του. 
Εγώ σας ρωτώ: Τι θέλετε να υπερασπιστούμε; Τις καλύτερες υπηρεσίες, την καλύτερη αξιοποίηση του ανθρώπινου δυναμικού, την καλύτερη αξιοποίηση του τεχνολογικού δυναμικού ή να θεωρούμε ότι η δημόσια περιουσία, οι δημόσιες υπηρεσίες είναι προσωπική υπόθεση και ιδιοκτησία του οποιουδήποτε υπαλλήλου, του οποιοδήποτε κρατικού λειτουργού; Εγώ είμαι υπέρ της πρώτης επιλογής και γι’ αυτό ζητώ και από εσάς, κυρίες και κύριοι συνάδελφοι όλων των πτερύγων της Βουλής, να συμπαρασταθείτε στην προσπάθεια την οποία κάνουμε και να υπάρξει αυτοσυγκράτηση, να μην ευνοούνται ακραίες εκδηλώσεις. Οι καταλήψεις γραφείων, νοσοκομείων, γραφείων διοικητών, του Υπουργείου τι εξυπηρετούν; Εξυπηρετούν την βελτίωση των υπηρεσιών στους ασθενείς ή απλώς εξυπηρετούν τα ραδιοτηλεοπτικά προγράμματα, για να εμφανίζεται παντού στη χώρα ότι υπάρχει αναταραχή, στη χώρα δεν υπάρχει τίποτα, ότι υπάρχει μια ανίκανη πολιτική ηγεσία και ότι το μόνο που περιμένει το λαό είναι μαύρες  μέρες;
Δεν πρόκειται να γεννηθεί επανάσταση, την οποία υπαινιχθήκατε, μέσα από τέτοιου είδους πρακτικές. Οι επαναστάσεις γεννώνται όταν υπάρχουν ανάγκες και οι ανάγκες που περιγράφετε, δεν υπάρχουν. 
Ακούω από εσάς ότι η ελληνική κοινωνία –την οποία εγώ τη ζω μετέχων από τα φοιτητικά μου χρόνια στο δημόσιο βίο- είναι κάθε μέρα στην καταστροφή. Δεν είναι στην καταστροφή. Η Ελλάδα προοδεύει, παρά τις δυσκολίες της, η Ελλάδα επιτυγχάνει, παρά την ανέχεια που έχει αυτή την εποχή. Αυτά όμως που λέτε δεν υπάρχουν, γιατί ο ελληνικός λαός με τον αγώνα του, με την πολιτική του ηγεσία κατά καιρούς, πέτυχε προόδους και σημείωσε επιτυχίες. 
Έρχομαι στο θέμα των γενοσήμων. Το ξέρετε καλά αυτό το θέμα; Εγώ δεν το γνώριζα πριν οριστώ Υπουργός Υγείας, όμως το σπούδασα. Τι είναι το γενόσημο; Είναι το αντίγραφο ενός πρωτοτύπου φαρμάκου. Δεν υστερεί σε τίποτα από αυτά που έχει το πρωτότυπο. Το πρωτότυπο που το έχει κυκλοφορήσει στην αγορά μία πολυεθνική, η οποία έχει επενδύσει κεφάλαια στην έρευνα και στην καινοτομία, είναι πανάκριβο. Το γενόσημο που είναι αντίγραφο, είναι φτηνό. Δεν υστερεί όμως σε ό,τι έχει να κάνει με την αξία του ως προς τη δραστική ουσία.
Ποιοι παράγουν γενόσημα; Η Ελληνική Φαρμακοβιομηχανία κατ’εξοχήν. Θέλετε, λοιπόν, εσείς οι πολέμιοι των πολυεθνικών, οι πολέμιοι των κεφαλαίων, να κάνω τι; Να περιορίσω την αγορά των γενοσήμων, να διευρύνω την αγορά υπέρ των πολυεθνικών και κατ’ αυτόν τον τρόπο θα υπηρετώ το δημόσιο συμφέρον.
Ε, όχι! Είναι στόχος μας, η αγορά των γενοσήμων να υπερβεί το 40% της αγοράς των φαρμάκων. Άλλο στοιχείο…</Speech>
<Speech><Parlmember>ΑΠΟΣΤΟΛΟΣ ΑΛΕΞΟΠΟΥΛΟΣ</Parlmember>: (Δεν ακούστηκε)</Speech>
<Speech><Parlmember>ΑΝΔΡΕΑΣ ΛΥΚΟΥΡΕΝΤΖΟΣ</Parlmember> (Υπουργός Υγείας): Εγώ δεν διέκοψα κανέναν.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Τραγάκης</Parlmember>): Όπως είδατε, με θρησκευτική ευλάβεια ακούσαμε όλους τους Βουλευτές του Κομμουνιστικού Κόμματος Ελλάδας, που ανέπτυξαν τις απόψεις τους. Θα ήθελα να σας παρακαλέσω να μην διακόπτετε τον κύριο Υπουργό. Αν έχετε αντιρρήσεις, μπορείτε να τις εκφράσετε μέσω του Κοινοβουλευτικού σας Εκπροσώπου.
Ορίστε, κύριε Υπουργέ.</ChairmanSpeech>
<Speech><Parlmember>ΑΝΔΡΕΑΣ ΛΥΚΟΥΡΕΝΤΖΟΣ</Parlmember> (Υπουργός Υγείας): Άκουσα ότι η φαρμακευτική δαπάνη μειώθηκε 56%. Μακάρι να είχε μειωθεί 56%. Θα ήμουν ευτυχής. Αυτή τη στιγμή δίνουμε μάχη να περιορίσουμε τη φαρμακευτική δαπάνη, η οποία έχει εκτοξευθεί στα ύψη.
Θα σας δώσω ορισμένα στοιχεία από την ΗΔΙΚΑ, τα οποία δεν επιδέχονται καμμίας αμφισβητήσεως, γιατί καταγράφονται από τους ηλεκτρονικούς υπολογιστές. Δεν είναι στοιχεία του Υπουργού Υγείας ούτε της Νέας Δημοκρατίας. 
Καλοκαίρι, Ιούλιος μήνας, τέσσερα εκατομμύρια επτακόσιες δεκαεπτά χιλιάδες συνταγές. Οι μισοί Έλληνες ήταν σε διακοπές, οι άλλοι μισοί ήταν ασθενείς. Αύγουστος μήνας, τέσσερα εκατομμύρια τετρακόσιες είκοσι μία χιλιάδες συνταγές. Τότε είναι περισσότεροι σε διακοπές. Οι άλλοι μισοί φαίνεται ότι πήγαν για τα φάρμακα. 
Αντιλαμβάνεστε ότι το πρόβλημα δεν είναι ακριβώς οι ανάγκες του λαού σε υπηρεσίες υγείας. Υπάρχουν πρακτικές, τις οποίες θα χαρακτήριζα κακές πρακτικές, ανήθικες, ανέντιμες, πρακτικές επιόρκων, αλλά δεν θα έλεγα ότι αυτές οι πρακτικές αφορούν τις ανάγκες του λαού. 
Γι’ αυτόν ακριβώς το λόγο έχω θέσει σε κινητοποίηση άλλα όργανα της πολιτείας, για να παρακολουθήσουν πώς παράγεται αυτού του είδους η φαρμακευτική δαπάνη. Θα ελέγξουμε εκείνους που ακολουθούν πρακτικές υπερσυνταγογράφησης υπερσυγκεκριμένων προμηθευτών. Θα ελέγξουμε γιατρούς και οποιονδήποτε άλλο εμπλέκεται στην υπόθεση αυτή.
Έτσι έχουν τα πράγματα με τη φαρμακευτική δαπάνη. Δεν περιορίζεται. Μακάρι να περιοριζόταν, από την έννοια της σπατάλης. Κανένας ασθενής δεν πρέπει να στερηθεί το φάρμακό του και γι’ αυτό τις ημέρες των κινητοποιήσεων των φαρμακοποιών κάνουμε ό,τι είναι δυνατό να παρέχουμε τα φάρμακα, κυρίως για τους καρκινοπαθείς, από τα φαρμακεία των νοσοκομείων και του ΕΟΠΥΥ. 
Έρχομαι τώρα στα θέματα της πρόνοιας στα οποία αναφερθήκατε. Πρέπει να σας πω ότι η πρόνοια ως αρμοδιότητα έχει μεταφερθεί στο Υπουργείο Εργασίας. Έτσι δεν μπορώ εγώ να σχολιάσω το θέμα για τα επιδόματα. Μπορώ όμως να σας πω ότι όλες οι υποθέσεις που άρχισαν να έρχονται στο Υπουργείο, από τις οποίες προκύπτουν ευθύνες λειτουργών του Υπουργείου Υγείας σε σχέση με τη χορήγηση πλαστών πιστοποιητικών προνοιακών επιδομάτων, αντιμετωπίζονται με απόλυτη αυστηρότητα. 
Σε ό,τι αφορά το Σικιαρίδειο Ίδρυμα ασχολήθηκα, διότι και ο Δήμαρχος απευθύνθηκε σε μένα με ψήφισμα του Δημοτικού Συμβουλίου. Έδειξαν ενδιαφέρον, συνεργάστηκα με τον κ. Βρούτση του Υπουργείου Εργασίας και κάνουν ό,τι είναι δυνατόν να βοηθήσουν. Αλλά, άλλο πράγμα να εννοούμε ότι για κάθε προνοιακό ίδρυμα πρέπει να υπάρχει μία κρατική επιχορήγηση στο πλαίσιο των δυνατοτήτων του κράτους και άλλο να εννοούν κάποιοι ότι τον προϋπολογισμό κάθε προνοιακού ιδρύματος πρέπει να τον πληρώνει εξ’ ολοκλήρου το κράτος. Υπάρχει και η κοινωνία, υπάρχουν και οι χορηγοί, υπάρχουν όλοι όσοι έχουν την ίδια ευαισθησία που έχετε και εσείς –έχουμε και εμείς- για να βελτιώσουμε το επίπεδο της ζωής μας, για να προσφέρουμε ένα χέρι βοηθείας στον συνάνθρωπο.
Αναφέρατε ότι, νοσοκομειακά υλικά, προμήθειες δεν υπάρχουν. Εγώ γνωρίζω ότι υπάρχουν προβλήματα, πράγματι. Δεν θα αποσιωπήσω τίποτα και δεν πρόκειται να ωραιοποιήσω την πραγματικότητα. Άλλωστε, οι συνάδελφοι των κομμάτων που έχουν συναντηθεί μαζί μου και έχουν ζητήσει ενημέρωση, ξέρουν ότι μπορεί να μην επείσθησαν για την πολιτική την οποία ακολουθούμε, επείσθησαν όμως, για τους αριθμούς τους οποίους έδωσα στη δημοσιότητα και είναι σε γνώση τους. Δεν αποκρύπτω ούτε μισό ευρώ έλλειμμα του Υπουργείου, διότι δεν θέλω να ακολουθήσω την πρακτική να ωραιοποιώ την πραγματικότητα και μετά να βρεθούμε μπροστά σε δυσάρεστα αποτελέσματα. Πρέπει όλοι να ξέρουμε ποια είναι η αλήθεια. 
Έχουμε, λοιπόν, υπογράψει για φέτος 2,2 δισεκατομμύρια ευρώ για προμήθειες σε νοσοκομειακά υλικά, τα οποία χρειάζονται τα νοσοκομεία μας. Γνωρίζετε, όμως, ότι οι διαδικασίες οι οποίες ακολουθούνται από την Επιτροπή Προμηθειών Υγείας στο πλαίσιο του νομικού μας πολιτισμού, των νόμων της χώρας μας, είναι χρονοβόρες. Διότι, όταν υπάρξει ένας διαγωνισμός, στη συνέχεια επακολουθούν οι ενστάσεις, η εκδίκαση των ενστάσεων στα δικαστήρια από τον ένα βαθμό της δικαιοσύνης στον άλλον και χάνεται πολύτιμος χρόνος. 
Προς αυτή την κατεύθυνση έχουμε ανοιχτή συνεργασία με τα Υπουργεία Ανάπτυξης, Δικαιοσύνης, Εργασίας και Οικονομικών, για να δούμε πώς θα επισπεύσουμε την εκδίκαση των ενστάσεων -όχι να ακυρώσουμε τη δυνατότητα υποβολής ενστάσεων- ούτως ώστε να επισπεύδουμε τις προμήθειες στα νοσοκομεία.
Επίσης, στις αρχές του Οκτωβρίου ολοκληρώνεται η διαγωνιστική διαδικασία για την ανάδειξη αναδόχου για την προμήθεια εκατόν εβδομήντα ασθενοφόρων οχημάτων και είκοσι πέντε περίπου οχημάτων, με τα οποία θα μπορούμε να κάνουμε μεταφερόμενες μονάδες εξετάσεων στην περιφέρεια. Είναι πρόγραμμα της Ευρωπαϊκής Ένωσης. 
Πού είναι η στρατηγική της Ευρωπαϊκής Ένωσης που στρέφεται εναντίον των πολιτών; Εδώ μας δίνει λεφτά για να ενισχύσουμε τις υποδομές μας. Εάν ήθελε να μας εξουθενώσει, για ποιο λόγο άραγε θα μας τα έδινε;
Έρχομαι, λοιπόν, στο μεγάλο θέμα που λέγεται ΕΟΠΥΥ. Ο ΕΟΠΥΥ δοκιμάζεται ως προς τις οικονομικές του αντοχές. Είναι αλήθεια διότι, αγαπητέ κύριε συνάδελφε, δεν μειώθηκε από το 1,4% η επιχορήγηση στον ΕΟΠΥΥ. Μειώθηκε από το 0,6% του ΑΕΠ στο 0,4%. Σε αυτό το δεύτερο στοιχείο έχετε δίκιο, αν το κατάλαβα καλά. Και χρηματοδοτείται εκ παραλλήλου από τις εισφορές των ασφαλιστικών ταμείων. 
Εδώ είναι το πρόβλημα. Η κρίση έχει πλήξει την ελληνική οικονομία, ιδιαίτερα την αγορά. Γιατί; Ας πάρουμε ένα παράδειγμα. Η δραστηριότητα στην οικοδομή έχει νεκρώσει. Εκατόν τριάντα επαγγέλματα εξαρτώνται από την οικοδομή. Άρα, το ΙΚΑ, το οποίο είχε στον προοπτικό προϋπολογισμό του ΕΟΠΥΥ την υποχρέωση συνεισφοράς 145 εκατομμύριων ευρώ, συνεισφέρει από 78 εκατομμύρια έως 82 εκατομμύρια κατά μήνα.
Η εισφοροδοτική ικανότητα των επιχειρήσεων, των εργαζομένων έχει μειωθεί. Έχουμε ποσοστό ανεργίας στο 25%. Λυπηρό, δυσάρεστο, επώδυνο, αληθές όμως. Πως μπορώ να ζητάω να επιτύχουμε τους ίδιους οικονομικούς στόχους στον ΕΟΠΥΥ, όταν οι βασικοί παράγοντες χρηματοδότησής του υποφέρουν, διότι υποφέρει η αγορά, διότι έχουμε μεγάλη ύφεση. 
Άρα, αυτό το οποίο πρέπει να επιδιώξουμε ως χώρα είναι την αναστροφή της πορείας της οικονομίας μας, την ενίσχυση της αναπτυξιακής διαδικασίας, για να ελπίζουμε στην ενίσχυση των εισφορών προς τον ΕΟΠΥΥ.
Πάντως, για το πρόβλημα, το οποίο υπάρχει, η σημερινή πολιτική ηγεσία και η Κυβέρνηση δεν αδιαφορεί. Συζητούμε τις μέρες αυτές, για να δούμε ποιες είναι οι βέλτιστες επιλογές, με τις οποίες για την προοπτική του 2013-2014 θα ενισχύσουμε τις δυνατότητες για την οικονομική επιβίωση του ΕΟΠΥΥ.
Θέλω να ξέρετε ότι στον ΕΟΠΥΥ θα επαναδιαπραγματευθούμε συμβάσεις, που αφορούν τις σχέσεις μας με ιδιωτικές κλινικές και διαγνωστικά κέντρα. Θα είμαστε απαιτητικοί για να περιορίσουμε τη δαπάνη προς την κατεύθυνση αυτή. 
Επίσης, έχω ζητήσει από το Κεντρικό Συμβούλιο Υγείας την επανεκτίμηση διαφόρων εξετάσεων, πολύ ακριβών μάλιστα, κυρία Γενική Γραμματέα, οι οποίες κοστίζουν και 7,5 και 8,5 και 12,5 χιλιάδες ευρώ. Πέτυχα τη μείωση...</Speech>
<Speech><Parlmember>ΑΛΕΞΑΝΔΡΑ ΠΑΠΑΡΗΓΑ</Parlmember> (Γενική Γραμματέας της Κεντρικής Επιτροπής του Κομμουνιστικού Κόμματος Ελλάδας): Δεν γίνονται μέσα στο ΙΚΑ;</Speech>
<Speech><Parlmember>ΑΝΔΡΕΑΣ ΛΥΚΟΥΡΕΝΤΖΟΣ</Parlmember> (Υπουργός Υγείας): Μερικές γίνονται. Άλλες όμως, γίνονται έξω, στα ιδιωτικά.</Speech>
<Speech><Parlmember>ΑΛΕΞΑΝΔΡΑ ΠΑΠΑΡΗΓΑ</Parlmember> (Γενική Γραμματέας της Κεντρικής Επιτροπής του Κομμουνιστικού Κόμματος Ελλάδας): Γιατί;</Speech>
<Speech><Parlmember>ΑΝΔΡΕΑΣ ΛΥΚΟΥΡΕΝΤΖΟΣ</Parlmember> (Υπουργός Υγείας): Γιατί έχουν μηχανήματα, τα οποία δεν τα έχουμε.</Speech>
<Speech><Parlmember>ΑΛΕΞΑΝΔΡΑ ΠΑΠΑΡΗΓΑ</Parlmember> (Γενική Γραμματέας της Κεντρικής Επιτροπής του Κομμουνιστικού Κόμματος Ελλάδας): Γιατί δεν τα έχουμε;</Speech>
<Speech><Parlmember>ΑΝΔΡΕΑΣ ΛΥΚΟΥΡΕΝΤΖΟΣ</Parlmember> (Υπουργός Υγείας): Γιατί δεν τα έχουμε αγοράσει. Γιατί δεν έχουμε τη δυνατότητα. Βεβαίως, αυτή είναι η πραγματικότητα. 
Εάν εσείς έχετε κάποια πρόταση –για να συμπληρώσω τις σκέψεις μου- με την οποία θα μου πείτε από που θα εξευρεθούν οι δαπάνες για να καλύψουμε όλο αυτό εδώ το πρόγραμμα, το οποίο σε γενικές γραμμές παρουσιάσατε με την επερώτησή σας, πολύ ευχαρίστως να τις ακούσω.
Όμως, αν μου πείτε αυτά τα περί φορολογίας του κεφαλαίου, της δημεύσεως περιουσιών και όλα τα υπόλοιπα, με συγχωρείτε, δεν μπορώ να τα παρακολουθήσω γιατί θα μου επιτρέψτε μου να σας πω…
(Θόρυβος από την πτέρυγα του ΚΚΕ)
Σας παρακαλώ. Έχετε δικαίωμα να έχετε τη γνώμη σας κι εγώ τη δική μου. Σας σέβομαι απολύτως.</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Τραγάκης</Parlmember>): Κύριε Υπουργέ, με συγχωρείτε ένα λεπτό.
Σας παρακάλεσα να μην διακόπτετε τον κύριο Υπουργό. Δεν θα επαναληφθεί αυτό. Όποιος το επαναλάβει, θα τον ανακαλέσω στην τάξη. Σας παρακαλώ.</ChairmanSpeech>
<Speech><Parlmember>ΑΝΔΡΕΑΣ ΛΥΚΟΥΡΕΝΤΖΟΣ</Parlmember> (Υπουργός Υγείας): Όσον αφορά αυτούς οι οποίοι ζουν σ’ αυτόν τον τόπο, όλων των κοινωνικών κατηγοριών, έχει αποδειχθεί ότι δεν μπορούμε να έχουμε την αντίληψη ότι ο ένας θα εξουθενώνει τον άλλον, διότι αυτό δεν φέρνει κανέναν αποτέλεσμα. Αντίθετα, εκεί και με περίσσευμα καρδιάς από εκείνους που έχουν τη δυνατότητα –το ανέφερα αυτό και προ ημερών στη Βουλή- μπορούμε να έχουμε υποστήριξη. Και θέλω να καλωσορίσω πρωτοβουλίες, χωρίς να αναφερθώ ονομαστικά, μεγάλων χορηγιών για την υποστήριξη μονάδων υγείας. Θα κάνουμε και σύντομα ανακοινώσεις από το Υπουργείο. Δεν θα ήθελα να αναφερθώ ονομαστικά εδώ. Αυτό αποδεικνύει ότι εκείνοι οι οποίοι έχουν τη δυνατότητα, το πράττουν. 
Δεν είμαι υπερασπιστής κανενός. Είμαι υπερασπιστής μόνο του δημοσίου συμφέροντος, με γνώμονα και με σύμμαχο το νόμο. Τίποτα παραπάνω! Γι’ αυτό θέλω να σας παρακαλέσω να μην αποδίδετε φράσεις στην ηγεσία του Υπουργείου Υγείας, οι οποίες ουδέποτε έχουν ειπωθεί από εμάς. Καταλαβαίνω την ανάγκη να υπάρχει μία αντιπαράθεση, να ακουστούν διαφορετικές απόψεις. Το σέβομαι. Το δέχομαι. 
Θέλω να ξέρετε ότι σ’ αυτόν τον αγώνα θεωρώ ότι είμαστε όλοι σύμμαχοι, για να προσφέρουμε καλύτερες υπηρεσίες στον πολίτη. Είμαι πρώτα Υπουργός Υγείας και μετά οτιδήποτε άλλο. Είμαι όμως, υποχρεωμένος μπροστά στην κρίση, την οποία διέρχεται η χώρα, να λαμβάνω υπ’ όψιν την ανάγκη της δημοσιονομικής προσαρμογής. Αυτό, όμως, δεν σημαίνει ότι δεν είναι πρώτη έγνοια για τον Υπουργό και για την πολιτική ηγεσία ο άνθρωπος, ο οποίος έχει ανάγκη και πάσχει. 
Σας ευχαριστώ.
(Χειροκροτήματα από την πτέρυγα της Νέας Δημοκρατίας)</Speech>
ΠΡΟΕΔΡΕΥΩΝ (<ChairmanSpeech><Parlmember>Ιωάννης Τραγάκης</Parlmember>): Ευχαριστούμε πολύ, κύριε Υπουργέ.
Θα ήθελα να ανακοινώσω προς το Σώμα ότι η Διαρκής Επιτροπή Παραγωγής και Εμπορίου καταθέτει την έκθεσή της στην πρόταση νόμου της Κοινοβουλευτικής Ομάδας του Συνασπισμού Ριζοσπαστικής Αριστεράς-Ενωτικού Κοινωνικού Μετώπου αρμοδιότητας του Υπουργείου Ανάπτυξης, Ανταγωνιστικότητας, Υποδομών, Μεταφορών και Δικτύων, για την οικονομική ανακούφιση των υπερχρεωμένων νοικοκυριών.
Το λόγο έχει η Γενική Γραμματέας του Κομμουνιστικού Κόμματος Ελλάδας κ. Αλέκα Παπαρήγα, για δεκαπέντε λεπτά.</ChairmanSpeech>
<Speech><Parlmember>ΑΛΕΞΑΝΔΡΑ ΠΑΠΑΡΗΓΑ</Parlmember> (Γενική Γραμματέας της Κεντρικής Επιτροπής του Κομμουνιστικού Κόμματος Ελλάδας): Κύριε Υπουργέ, είναι γεγονός ότι μιλήσατε σε χαμηλούς τόνους, όχι στην πολιτική ουσία, αλλά στο ύφος. Επί της ουσίας, δεν ήταν χαμηλοί οι τόνοι. Όμως, δύο φορές σας διέκοψα και, όπως ξέρετε, προσωπικά δεν συνηθίζω να διακόπτω και δεν συνηθίζω να κάνω και χαρακτηρισμούς. Όμως, αισθάνθηκα ότι μας προκαλέσατε παρά το χαμηλό τόνο. Θα σας πω γιατί. Αυτό προκάλεσε και τις δύο φορές τη διακοπή μου. Ζητώ συγγνώμη. Δεν το συνηθίζω. 
(Στο σημείο αυτό την Προεδρική Έδρα καταλαμβάνει ο Β΄ Αντιπρόεδρος της Βουλής κ. ΑΘΑΝΑΣΙΟΣ ΝΑΚΟΣ )
Θα σας εξηγήσω τώρα. Λέτε ότι δεν γνωρίζετε στρατηγική της Ευρωπαϊκής Ένωσης για την υγεία. Προφανώς, εννοείτε στρατηγική που βλάπτει την υγεία, γιατί στρατηγική έχει. Δεν μπορεί να μην τη γνωρίζετε. Άλλωστε, κάτι είπατε τώρα τελευταία για τα δημοσιονομικά. Άρα, συμφωνείτε με αυτήν.
Δεύτερον, λέτε ότι δεν γνωρίζετε αν έχουμε μείωση παροχής υπηρεσιών ή αύξηση κόστους υπηρεσιών ή ελλείψεις. Μα, δεν μπορεί να το λέτε αυτό το πράγμα! Γι’ αυτό λέω ότι προκαλέσατε. 
Εδώ ο απλός άνθρωπος πάει σε ένα νοσοκομείο και βλέπει απέξω, από τη μεγάλη επιχείρηση που έχει προμηθεύσει το νοσοκομείο δεν ξέρω, τι μέχρι το βιοτέχνη που έχει κατασκευάσει γάζες, μπαμπάκι. Πας στο νοσοκομείο να σου κάνουν ένα καρδιογράφημα και δεν έχουν gel ή έχουν το gel, αλλά δεν έχουν να σε σκουπίσουν. Πας σε άλλο νοσοκομείο –μιλάω για κρατικά νοσοκομεία και μεγάλα και πανεπιστημιακά- να κάνεις εξέταση αίματος και βγαίνεις κρατώντας με το χέρι σου τη φλέβα, γιατί δεν έχουν να σου βάλουν το λευκοπλάστ. 
Αν θέλετε, έχω να πω και προσωπικό παράδειγμα. Και σκεφθείτε, έχω προσωπικό παράδειγμα εγώ, που, εν πάση περιπτώσει, τρέχουν και στα άλλα τμήματα για να μη μείνει η κ. Παπαρήγα και πει πράγματα. Σκεφθείτε τι γίνεται στον απλό κόσμο δηλαδή, που δεν είναι επώνυμος. Προσωπικά παραδείγματα, αν θέλετε, μπορώ να σας φέρω δεκάδες, αφού είμαι χρονίως πάσχουσα και ανήκω στις περιπτώσεις που ο άλλος το σκέφτεται, γιατί σου λέει, θα βγει και θα κάνει δηλώσεις ή εν πάση περιπτώσει, έχει ένα σεβασμό. Οπωσδήποτε, σε εμάς τους πολιτικούς και χωρίς να το ζητήσουμε, ανοίγονται οι πόρτες. Τι γίνεται με τον απλό κόσμο; Και πάλι, βλέπεις τις ελλείψεις. Γι’ αυτό, λέω ότι μας προκαλείτε. 
Κατ’ αρχάς, όταν η αντικειμενική ικανότητα του ανθρώπου προς εργασία είναι εμπόρευμα, εμπόρευμα είναι και οι ανάγκες του. Η υγεία είχε στοιχεία εμπορευματοποίησης και όταν είχαμε παροχή στο 20% και τώρα που είμαστε στο 1%, 2%. Εμπόρευμα ήταν. 
Πρώτα-πρώτα, πείτε μου διεθνώς, στην Ελλάδα, στην Ευρώπη πόσες βιομηχανίες παραγωγής φαρμάκων, μηχανολογικού εξοπλισμού, ιατρικού εξοπλισμού, βοηθητικών υλικών κ.λπ. έχουμε, οι οποίες λειτουργούν με γνώμονα το κέρδος. Είναι καπιταλιστικές επιχειρήσεις, έτσι τις λέμε εμείς και έτσι είναι. Φυσικά, ο καπιταλιστής από την πλευρά του δεν φτιάχνει την επιχείρηση, για να βοηθήσει το σύνολο -αφήστε τι λέει- ούτε για τις θέσεις εργασίας. Έχει κέρδος. Άρα, υπάρχει ένα στοιχείο κερδοφορίας. 
Έχουμε εξάρτηση σήμερα του τομέα της υγείας στην Ελλάδα; Έχουμε και ολοένα μεγαλύτερη εξάρτηση; Όσο παράγεται και νέα τεχνολογία έχουμε εξάρτηση από εισαγόμενα; 
Μάλιστα, εδώ υπάρχει το εξής περίεργο. Έχουμε βιομηχανίες φαρμάκων, οι οποίες βασικά κάνουν εξαγωγή. Μάλιστα, εξάγουν φθηνά φάρμακα, αντί να τα δίνουν στην Ελλάδα και να τα αγοράζουμε εδώ. Αυτά που κυρίως εξάγονται είναι τα φθηνά φάρμακα. Ε, τι να κάνουμε; Το ΚΚΕ είναι αυταρχικό και αυτά θα τα απαγόρευε. Δεν θα τα άφηνε. Και παράγουν φθηνά φάρμακα. Μου έλεγαν ότι φθηνό φάρμακο των 5 ευρώ για το πάρκινσον εξάγεται και πουλιέται από το φαρμακείο, το πιο ακριβό. 
Άρα, ο τομέας είναι εμπορευματοποιημένος. Τι να πούμε; Εμπορευματοποιημένος δεν είναι όταν πληρώνουμε εισφορές για την υγεία; Για να δούμε τις εισφορές που πληρώνουμε. Εμπορευματοποιημένος δεν είναι όταν βασικά –όχι τώρα, αλλά πάντα- στην Ελλάδα ο τομέας υγείας είχε επίκεντρο το νοσοκομείο και όχι την πρόληψη; Γιατί; Γιατί η πρόληψη απευθύνεται στα δέκα, έντεκα εκατομμύρια Ελλήνων. Και βεβαίως, πρέπει να απευθύνεται και στους μετανάστες, στον οποιονδήποτε, δεν μας ενδιαφέρει χρώμα, φυλή, αν δουλεύει, ή δεν δουλεύει. Δεν λέμε να πάει να κάνει κανείς μπότοξ, μιλάμε για την υγεία. Αυτό ισχύει για όλους και για όλες, ανεξάρτητα του πού δουλεύεις, στο δημόσιο, ή στον ιδιωτικό τομέα ή αν είσαι άνεργος. Ό,τι και αν είσαι, με την ταυτότητά σου μπαίνεις, εφ’ όσον έχεις, βεβαίως, πρόβλημα. 
Γιατί, λοιπόν, δεν αναπτύχθηκε ο τομέας της πρόληψης; Δεν μιλάμε για πρόνοια. Η πρόνοια είναι κάτι πιο ειδικό. Μιλάμε για πρόληψη. Για να το πω αλλιώς, υποχρεωτικά γενικευμένα «check up» για όλους –και, βεβαίως, θέλει άσκηση μέσα από την παιδεία- ανάλογα με την ηλικία. Σε άλλους ίσως πρέπει να είναι κάθε δύο χρόνια, σε άλλους μπορεί να πρέπει να είναι κάθε ένα χρόνο. Και δεν μιλάμε εξειδικευμένα μόνο σε όσους έχουν πάθηση. Η πρόληψη είναι το κυριότερο. Όλο το επίκεντρο είναι το νοσοκομείο. Και έχει απορροφήσει την πρωτοβάθμια φροντίδα το νοσοκομείο. Με συγχωρείτε, αλλά αυτό είναι εμπορευματοποίηση, διότι το πονηρό το κράτος και οι κυβερνήσεις σου λένε ότι είναι άλλο πράγμα να παρέχω υπηρεσίες σε δέκα εκατομμύρια και άλλο πράγμα να παρέχω υπηρεσίες στο ένα εκατομμύριο που έχει ανάγκη, ανεβάζοντας και τις εισφορές είτε σε φάρμακα, είτε όχι.
Γι’ αυτό λέω ότι μας προκαλείτε. Υπάρχουν αυξημένες δαπάνες. Μα, κάθε χρόνο επί του ΑΕΠ βάζετε μέσα και τις ιδιωτικές δαπάνες. Βεβαίως, αυξάνονται οι δαπάνες για την υγεία, γιατί αυξάνεται και η συμμετοχή της οικογένειας. Αυτό σημαίνει αντικειμενική πρόοδος, δηλαδή και τον άνθρωπο που είναι ενενήντα χρονών θα τον στείλω στο νοσοκομείο να κάνει εγχείρηση, εφ’ όσον μπορεί -αν ζήσει ένα, δύο ή τρία χρόνια- να έχει μία ποιότητα ζωής. 
Αν θέλετε, χαρακτηριστικό  παράδειγμα είναι η κατάσταση που επικρατεί στην Ανατολική Ευρώπη, δηλαδή στις πρώην σοσιαλιστικές χώρες, επί σοσιαλισμού και μετά το σοσιαλισμό. Δεν σας άρεσε ο σοσιαλισμός. Βεβαίως δεν σας άρεσε! Εγώ δεν περίμενα να σας αρέσει. Κι εμείς επικρίνουμε κάποια στοιχεία του. Όμως, σ’ αυτόν τον τομέα ούτε η Σουηδία, η οποία ήταν πολύ πρωτοπόρος σ’ αυτά τα θέματα, όπως και άλλες σκανδιναβικές χώρες, έφθαναν σ’ αυτό το επίπεδο. Δείτε την αλλαγή στο προσδώκιμο ζωής που έχει πέσει κατακόρυφα ή δείτε τις ασθένειες. 
Αν δεν έχεις ένα γενικευμένο σύστημα υγείας, πρόληψης κατ’ αρχάς, δεν γίνεται. Όλες οι κυβερνήσεις ξεκινούσαν «από τα κεραμίδια» στον τομέα της υγείας και όχι από κάτω. Όσον αφορά την παιδεία, πέφτει η ποιότητα της παρεχόμενης μόρφωσης. Αύριο θα αγοράζουν συγγράμματα, κ.λπ.. 
Εν πάση περιπτώσει, όταν εμείς λέμε για δημόσια και δωρεάν υγεία, δεν μπορεί να υπάρχει ιδιωτικός τομέας. Ας υπάρχει στην αισθητική, στη βελτίωση του προσώπου, στις ρυτίδες, σ’ αυτά που κάνουν γυναίκες και άνδρες. Τώρα πια αβέρτα πηγαίνουν σ’ αυτά για να μειώσουν τα χρόνια ηλικίας. Εντάξει, εγώ δεν λέω να το πληρώσει αυτό ο ασφαλιστικός οργανισμός, αν μου έρθει να πάω να κάνω δέκα λίφτινγκ! Αυτό δεν γίνεται. Όμως, τα θέματα της υγείας πρέπει να αντιμετωπίζονται δωρεάν και χωρίς εισφορές. Ποιος παράγει τον πλούτο με τις υπηρεσίες του; Ο άνθρωπος. Δεν είναι κόστος αυτά. Ίσα-ίσα, ο υγιής θα ανεβάσει οπωσδήποτε και την παραγωγικότητα στην εργασία και την απόδοσή του παντού. Μιλώ σαν γενική τάση.
Φέρατε παράδειγμα το «Αγία Όλγα». Είμαστε κοντά και πηγαίνουμε στο «Αγία Όλγα». Μα, έχει τεράστια έλλειψη προσωπικού το «Αγία Όλγα»! Η έλλειψη προσωπικού δεν δείχνει την ποιότητα των υπηρεσιών; Τώρα λέτε για άλλα νοσοκομεία. 
Με συγχωρείτε, αλλά θα σας πω ένα παράδειγμα των ημερών αυτής της εβδομάδας και της περασμένης. Το «Λαϊκό» Νοσοκομείο έχει μαγνητικούς τομογράφους που είναι είκοσι χρόνων. Όταν θέλει να κάνει μία πολύ λεπτομερή εξέταση για ασθένεια, σε στέλνει στο «ΙΑΤΡΟΠΟΛΙΣ». Από τις τρεις μαγνητικές, ο ασθενής θα πληρώσει και τις τρεις και θα δώσει και 140 ευρώ για το υγρό που βάζουν, αν πρέπει να γίνει με υγρό. Τη μία θα την πληρώσει ο ίδιος –μιλάμε τώρα ότι όλα αυτά γίνονται για να βγει μία ουσιαστική διάγνωση- και τα δύο θα τα δώσει ο ΕΟΠΥΥ μετά από ένα χρόνο. Γιατί, δηλαδή, το «ΙΑΤΡΟΠΟΛΙΣ», γιατί το «ΥΓΕΙΑ», έχουν το μηχάνημα το σύγχρονο, το σουηδικό –δεν είμαι γιατρός, δεν ξέρω να το πω- που βομβαρδίζει κυριολεκτικά τον όγκο στο κεφάλι και το ανεύρυσμα; Εμείς δεν λέμε κάθε νοσοκομείο της Αθήνας να έχει και από ένα τέτοιο μηχάνημα ούτε να το έχεις έξω από το σπίτι σου στο κέντρο υγείας, αλλά αυτά πρέπει να υπάρχουν. Γιατί δεν υπάρχουν;
Εδώ, τώρα, από το 2009 και μετά, με την κρίση –αν και παλαιότερα γινόταν με τα πιράνχας που έλεγε ο κ. Παπαδόπουλος, κ.λπ.- έχει αρχίσει μία εκστρατεία για την παθογένεια στο δημόσιο τομέα. 
Να δείτε παθογένεια που έχει ο ιδιωτικός τομέας. Κατ’ αρχάς, εμφανίζεται ότι ο ιδιωτικός τομέας είναι λαμπρός. Δεν έχει ούτε σκάνδαλα, ούτε διαφθορά. Τώρα, πώς γίνεται να χρεοκοπούν οι επιχειρήσεις και ο ένας να καταδικάζει τον άλλο και να πηγαίνουν στα δικαστήρια για αθέμιτο ανταγωνισμό και πώς γίνεται να έχουμε αυτοκτονίες κ.λπ.; Οι ιδιωτικές επιχειρήσεις είναι ό,τι λαμπρό και ηθικό υπάρχει! 
Ως προς την παθογένεια, έχει παθογενή στοιχεία ο δημόσιος τομέας; Πάρα πολλά. Με συγχωρείτε, αλλά η μία παθογένεια έχει να κάνει με το ότι ο βασικός προμηθευτής είναι μεγάλες καπιταλιστικές επιχειρήσεις που ανταγωνίζονται μεταξύ τους και «λαδώνουν». Ένα είναι αυτό. 
Δεύτερον, δεν γίνεται να έχεις γιατρό που αντλεί πελατεία από το δημόσιο στο δικό του ιατρείο. Το «νόμιμον είναι και ηθικόν»; Έτσι δεν ειπώθηκε αυτό; «Είναι νόμιμο, άρα και ηθικό». Υπάρχει κι αυτό το πράγμα. Γιατί μία σειρά γιατρών δεν εξετάζουν το πρωί, αλλά πάνε το απόγευμα με το ογδοντάρι; Διότι το απόγευμα από το ογδοντάρι, δεν ξέρω εγώ πόσο θα πάρει, θα πάρει το σαραντάρι. Αυτό δεν εντείνει τη διαφθορά; Δηλαδή, επειδή αυτό είναι νόμιμο;
Τη δεκαετία του ’80 με το μακαρίτη Γεννηματά καθιερώθηκαν οι πλαστές εφημερίες, οι εφημερίες από το σπίτι. Αντί να δώσουν πραγματική αύξηση στους γιατρούς, το έκαναν με τις πλαστές εφημερίες. Αυτό δεν ανεβάζει τη διαφθορά και μάλιστα σε ανθρώπους οι οποίοι ούτε γεννήθηκαν διεφθαρμένοι ούτε ήθελαν να διαφθαρούν; Δεν ξεκίνησαν δηλαδή, να πουν: θα διαφθαρώ. Γιατί τα εμφανίζετε όλα αυτά σαν ανήθικα πράγματα; Βεβαίως και υπάρχει αυτό. 
Αν θέλετε να σας πω και τη γνώμη μας εμείς θεωρούμε ότι ο γιατρός πρέπει να αντισταθεί αλλιώς κι όχι να βολεύεται με την πλαστή εφημερία. 
Ακούστε και κάτι άλλο, επειδή είπατε για την παθογένεια και τα διαφυγόντα χρήματα στα νοσοκομεία. Εμείς κάνουμε περιοδείες, αλλά δεν μιλάμε μόνο με τους εργαζόμενους, μιλάμε και με τις διοικήσεις. 
Έρχεται ο εργολάβος που έχει την ιδιωτική καθαριότητα με το καρότσι κ.λπ. και πάει και λέει ότι έχω τριάντα, ας πούμε, εργαζόμενους και τους δίνω 1.000 ευρώ το μήνα. Ναι, αλλά τους δίνει 500 ευρώ. Η διοίκηση του νοσοκομείου πληρώνει για 1.000 ευρώ και ο εργολάβος δίνει στην άλλη, την κακομοίρα 500 ευρώ. Άρα, εκεί τα πληρώνει το νοσοκομείο. Ξέρετε τι μου είπαν αρκετοί διοικητές; Μου είπαν: «Το ξέρουμε, αλλά πώς θα το αποδείξουμε, αφού η γυναίκα φοβάται να το καταγγείλει;». Το καταγγέλλει στο συνδικαλιστή, αλλά δεν βγαίνει να το πει επώνυμα. Το ίδιο γίνεται παντού με τα ιδιωτικά συνεργεία. Και γιατί δηλαδή, το ιδιωτικό συνεργείο καθαρίζει καλύτερα από το να έχεις το προσωπικό μέσα, που εκεί, αν θέλετε, υπάρχουν και οι συνάδελφοι και μπορεί να γίνει και άλλος έλεγχος; Εκεί που θα πάμε -να το θυμηθείτε- θα έχουμε εργολαβία κι εργολάβους θα έχουμε τους γιατρούς. Και τώρα υπάρχουν γιατροί που περιμένουν στο σπίτι το τηλέφωνο, για παράδειγμα, αναισθησιολόγος, που θα του πουν: έλα να κάνεις μία εγχείρηση. Και θα πάει ο αναισθησιολόγος «στο παρά πέντε» να κάνει μία εγχείρηση. 
Για ελέγξτε πόσες μεταμοσχεύσεις χάνονται και δεν γίνονται, γιατί δεν υπάρχει γιατρός εκείνη τη στιγμή να επέμβει. Για παράδειγμα, στο ΚΑΤ -δεν ξέρω τώρα, μιλάω για πριν δέκα χρόνια- δεν βρέθηκε οφθαλμίατρος να πάρει τον κερατοειδή -δεν ξέρω τι παίρνουν από τα μάτια- τον οποίο τον παίρνουν και είκοσι τέσσερις ώρες μετά το θάνατο. Κι αυτό έγινε, διότι δεν βρήκε τον έκτακτο οφθαλμίατρο. 
Όλοι έχουμε τέτοια προσωπικά παραδείγματα. Και τώρα έρχεστε εσείς, κύριε Υπουργέ, και λέτε «δεν ξέρω»; Αν υπάρχει κάτι που το ξέρουμε όλοι, χωρίς να είμαστε ειδικοί και χωρίς να έχουμε βγάλει ιατρικές σχολές και χωρίς να είμαστε στον ΟΟΣΑ και στο Διεθνές Νομισματικό Ταμείο, είναι τα θέματα της υγείας. Έχουμε μία γενικευμένη εμπειρία που στη μεταφέρουν οι οποιοιδήποτε, και οι οπαδοί της Κυβέρνησης και των άλλων κομμάτων. Η κατάσταση είναι τραγική. Η εμπορευματοποίηση προχωράει και το κυριότερο είναι φθηνή εργατική δύναμη και διεύρυνση της κερδοφορίας. Εδώ είναι τα μεγάλα συμφέροντα. 
Έμποροι όπλων αγοράζουν διαγνωστικά κέντρα και κλινικές. Ένας άλλος που ήταν υδραυλικός πήρε ένα διαγνωστικό κέντρο και τώρα μπήκαν κάτι άλλοι μυστήριοι. Κλείνουν διαγνωστικά κέντρα και συγκεντρώνονται σε λιγότερα χέρια. Ξεκίνησαν μεσαίοι επιχειρηματίες γιατροί, έχοντας την αυταπάτη στις λαϊκές γειτονιές -και εμείς τους τα λέγαμε πριν δέκα χρόνια ότι θα σας κλείσουν οι μεγάλοι, ανοίγετε την αγορά- και τώρα μπαίνουν οι μεγάλοι. 
Να σας πω κάτι; Χρειάζεται αποκλειστικά δημόσιο σύστημα υγείας, γιατρούς πλήρους και αποκλειστικής απασχόλησης που να μην κάνουν άλλη δουλειά. Δεν μπορεί να είσαι στο νοσοκομείο μέχρι το μεσημέρι και μετά να κάνεις ιατρείο στο σπίτι σου μέχρι τις δώδεκα το βράδυ και να ξαναπηγαίνεις οχτώ η ώρα το πρωί στο νοσοκομείο. Αυτούς τους ανθρώπους εμείς δεν τους «χαϊδεύουμε». Η κατάσταση είναι τραγική. Κάνει ιατρική μέχρι τις 14.00-15.00 και μετά αρχίζει το ιατρείο στο σπίτι μέχρι τις δώδεκα το βράδυ. Ακόμα και στη μία το πρωί κλείνουν ραντεβού και δεν ξέρω τι φορολογικές δηλώσεις κάνουν. Αλλά εσείς πιάνετε αυτά τα παθογενή φαινόμενα και τη φοροδιαφυγή, που βεβαίως, υπάρχει –σιγά τώρα που θα κόψει απόδειξη- και τα χρησιμοποιείται όλα αυτά για να κάνετε τακτοποίηση, αντί να χτυπήσετε –και δεν θέλετε να το κάνετε- το ζήτημα στην καρδιά.
Τώρα σας πείραξε το έβδομο Θεραπευτήριο στα Πατήσια. Μιλάμε για μία περιοχή που είναι πολυάνθρωπη. Είναι περιοχές που έχει σημασία να έχω κοντά μου το νοσοκομείο. Αλλά εν πάση περιπτώσει, αυτές οι συνενώσεις δεν γίνονται για καλύτερη οργάνωση. Κάντε ολοκληρωμένα κέντρα υγείας πιο μικρά. 
Ο Βουλευτής του ΚΚΕ είπε πώς βλέπουμε τα θέματα υγείας: και μέρος της δημόσιας υγείας να έχει και τη μητρότητα να έχει και τον προγεννητικό έλεγχο να έχει και όλα αυτά τα ετήσια τεστ. 
Εδώ –και για να τελειώσω- ανεβάζετε το όριο ηλικίας για κάποιες εξετάσεις. Φέρτε μου την επιστημονική έρευνα, που λέει ότι για τον καρκίνο του προστάτη οι άντρες πρέπει να κάνουν εξέταση από τα εξήντα και πάνω ενώ το είχατε από σαράντα και πάνω. Πείτε μου ότι ξέρετε, η έρευνα έδειξε ότι μέχρι πενήντα δεν κινδυνεύουν. 
Ανεβάσατε το όριο ηλικίας που κάνει η γυναίκα μαστογραφία. Φέρτε μου τώρα την επιστημονική έρευνα που λέει –όχι μόνο τα ελληνικά αλλά και τα παγκόσμια στατιστικά- ότι η γυναίκα κινδυνεύει από καρκίνο του μαστού από εξήντα και πάνω, να πηγαίνουμε μετά τα εξήντα μας να κάνουμε εξέταση. Ποιος έχει όρεξη να πηγαίνει κάθε χρόνο να κάνει μαστογραφία; 
Περιορίσατε τις λουτροθεραπείες στη ρευματοειδή αρθρίτιδα, στην οστεοαρθρίτιδα και σε άλλες παθήσεις. Το λέει η επιστήμη ότι χρειάζεται να κάνεις μία φορά το χρόνο κι όχι δύο; Όχι, να μου το πείτε. Και γιατί οι γιατροί μας λένε ότι πρέπει να κάνεις τρεις φορές το χρόνο; Ο φυσικοθεραπευτής παίρνει 50 ευρώ την ώρα για να σου βάλει το μηχάνημα laser. Κάθεσαι και μιλάς και σου παίρνει 50 ευρώ την ώρα. Ε, κι αυτός θέλει να βγάλει λεφτά. Είναι μέρος του συστήματος κι αυτός. Πώς τα κόψατε; 
Γιατί να υπάρχουν φυσικοθεραπείες μόνο το πρωί στα κέντρα υγείας; Μπορεί το πρωί να πάω στη δουλειά μου και το απόγευμα να πάω να κάνω φυσικοθεραπεία. Γιατί πρέπει να πάρω άδεια από τη δουλειά μου; Και πόσες άδειες θα σου δώσει ο εργοδότης σήμερα;
Άλλη ομιλία ήθελα να κάνω πιο πολιτική, αλλά όταν μου λέτε δεν ισχύουν αυτά μας προκαλέσατε, κύριε Υπουργέ.</Speech>
<Speech><Parlmember>ΑΝΔΡΕΑΣ ΛΥΚΟΥΡΕΝΤΖΟΣ</Parlmember> (Υπουργός Υγείας): Δεν είχα καμμία διάθεση να προκαλέσω.</Speech>
<Speech><Parlmember>ΑΛΕΞΑΝΔΡΑ ΠΑΠΑΡΗΓΑ</Parlmember> (Γενική Γραμματέας της Κεντρικής Επιτροπής του Κομμουνιστικού Κόμματος Ελλάδας): Μας προκαλέσατε. Ήταν πολύ προκλητική η ομιλία σας. Τουλάχιστον να παραδεχθείτε ότι υπάρχει πρόβλημα.</Speech>
<Speech><Parlmember>ΑΝΔΡΕΑΣ ΛΥΚΟΥΡΕΝΤΖΟΣ</Parlmember> (Υπουργός Υγείας): Μα, είπα…</Speech>
<Speech><Parlmember>ΑΛΕΞΑΝΔΡΑ ΠΑΠΑΡΗΓΑ</Parlmember> (Γενική Γραμματέας της Κεντρικής Επιτροπής του Κομμουνιστικού Κόμματος Ελλάδας): Μα, εδώ είπατε ότι όλα είναι ωραία εδώ τώρα, που βογκάει ο κόσμος. Ειλικρινά σας λέω τώρα ότι δεν μου αρέσει να κραυγάζω ότι υποφέρει ο κόσμος, πεθαίνει κ.λπ.. Μέσα στη Βουλή υποτίθεται ότι έχουμε μία εικόνα της πραγματικότητας όλοι και διαφωνούμε στην αντιμετώπιση. 
Σας λέω πράγματα, τα οποία τα ζούμε. Φέρετε μου επιστημονική μελέτη –και τελειώνω- που λέει ότι πρέπει να αλλάξουν τα όρια ηλικίας. 
Ή για τα γενόσημα που λέτε, είναι η βασική ουσία. Για ρωτήστε όσους παίρνουμε φάρμακα για την πίεση ή για τη χοληστερίνη, πόσες φορές τα αλλάζουμε; Σου δίνει ένα ο γιατρός, δεν σου κάνει και μετά σου δίνει ένα άλλο. Άμα πάω με τη δραστική ουσία και πω ότι θέλω να έχω αυτό –αφού όλες έχουν την ίδια δραστική ουσία- μπορεί εμένα τελικά να μην μου κάνει το φάρμακο, γιατί δεν πέφτει η πίεση και θα το έχω αλλάξει δέκα φορές. Μα, τώρα παίζουμε δηλαδή; 
Δεν έχουμε πρόβλημα με τα γενόσημα. Οι άλλες χώρες έκαναν τριάντα χρόνια για να φτιάξουν τη λίστα με τα γενόσημα. Εμείς σε ένα βράδυ τα φέρνουμε πενήντα-πενήντα. Ε, πώς γίνεται; Είμαι εγώ ειδική ώστε να ξέρω τις βοηθητικές αυτές ουσίες; Ποιος θα μου πει ποια μου κάνει; Υπάρχουν και φάρμακα που δεν σου κάνουν. Το ένα σου κάνει για τον πονοκέφαλο, το άλλο δεν σου κάνει, γιατί έχει μία ουσία στην οποία έχεις αλλεργία, για παράδειγμα.
Δεν έχουμε θέμα αρχής με τα γενόσημα και δεν είναι η επιστήμη που καθορίζει αυτά τα θέματα, αλλά εδώ μπαίνει το κέρδος, μπαίνει το μνημόνιο, μπαίνουν οι δανειακές συνθήκες, μπαίνει η Ευρωπαϊκή Ένωση, μπαίνουν τα συμφέροντα. Μπαίνει η στρατηγική σας, η πολιτική σας, της Κυβέρνησης και των προηγούμενων κ.λπ..
Επομένως, εμείς ως ΚΚΕ ξεκινάμε και πονηρευόμαστε για όλα, ακόμη και γι’ αυτά που από πρώτη ματιά μπορεί να έχετε ένα πειστικό επιχείρημα. Και αυτό γιατί δεν βασίζεται στην επιστημονική έρευνα.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Ο κύριος Υπουργός έχει το λόγο για ένα λεπτό.</ChairmanSpeech>
<Speech><Parlmember>ΑΝΔΡΕΑΣ ΛΥΚΟΥΡΕΝΤΖΟΣ</Parlmember> (Υπουργός Υγείας): Κύριε Πρόεδρε, δεν έχω καμμία διάθεση να προκαλώ τη Βουλή όταν συζητούμε. Προσωπικά, δεν αισθάνομαι ότι οι τοποθετήσεις είναι προκλητικές, έστω και εάν εμπεριέχουν υπερβολές ή οτιδήποτε άλλο.
Είπα ότι γνωρίζω πως  υπάρχουν προβλήματα, αλλά δεν ξέρω κάποιο ασθενή που να στερήθηκε το φάρμακό του ή υπηρεσιών υγείας. Δεν είπα πως δεν υπάρχουν προβλήματα. Αν καταλάβατε κάτι διαφορετικό, γι’ αυτό πήρα το λόγο, για να το ερμηνεύσω, όπως εγώ πιστεύω. Σε αντίθετη περίπτωση, πράγματι θα είχατε δίκιο και θα ήταν μία υπερβολική εκ μέρους μου τοποθέτηση. Άλλωστε, μία ανάγνωση των Πρακτικών θα μας πείσει όλους μας.
Μην κάνετε, λοιπόν, αυτήν την αξιολόγηση για την ομιλία μου, γιατί και τα προβλήματα αναγνωρίζω και το πρόβλημα χρηματοδότησης του ΕΟΠΥΥ που είναι το κύριο, γνωρίζω. Δεν χρειάζεται να αδικείτε την τοποθέτηση που έκανα. 
Ευχαριστώ.</Speech>
<Speech><Parlmember>ΑΛΕΞΑΝΔΡΑ ΠΑΠΑΡΗΓΑ</Parlmember> (Γενική Γραμματέας της Κεντρικής Επιτροπής του Κομμουνιστικού Κόμματος Ελλάδας): Επιμένω.</Speech>  
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Το λόγο έχει η Κοινοβουλευτική Εκπρόσωπος της Νέας Δημοκρατίας  κ. Σοφία Βούλτεψη.</ChairmanSpeech>
<Speech><Parlmember>ΣΟΦΙΑ ΒΟΥΛΤΕΨΗ</Parlmember>: Ευχαριστώ πολύ, κύριε Πρόεδρε.
Κυρίες και κύριοι συνάδελφοι, τα θέματα που έθεσε το ΚΚΕ είναι γνωστά. Δεν υπάρχει κανείς απ’ όλες τις πτέρυγες της Βουλής που να μην τα γνωρίζει και να μην τα αναγνωρίζει. Είναι παλιά και διαχρονικά. Βέβαια, εδώ στην Ελλάδα τα έχουμε ρίξει όλα στην τρόικα. 
Ξέρουμε όλοι πως τα ζητήματα της υγείας υπήρχαν, πως ξοδεύονται χρήματα από τους Έλληνες φορολογούμενους για την υγεία και τις περισσότερες φορές αυτά τα χρήματα δεν αποδίδουν. Για παράδειγμα δεν έχουμε μάθει πόσες κλινικές, πόσους διευθυντές και πόσους γιατρούς, πόσους νοσηλευτές, πόσους διοικητικούς υπαλλήλους χρειαζόμαστε ανά κάτοικο. Έγινε η απογραφή –αν και με την ΕΛΣΤΑΤ δεν μπορείς να βγάλεις εύκολα άκρη- και είδαμε ότι είμαστε περίπου δέκα εκατομμύρια άνθρωποι στην Ελλάδα. Πόσο χρειαζόμαστε να ξοδεύουμε γι’ αυτόν τον τομέα; Ήδη ξοδεύουμε πολλά και έχουμε αυτά τα προβλήματα που τα αναγνωρίζουμε. Ο κάθε ευσυνείδητος άνθρωπος που αναλαμβάνει το αξίωμα του Υπουργού Υγείας προσπαθεί να τα λύσει. Αλλά στο μεταξύ τρέχουν τα προβλήματα και τρέχει και το χρήμα. Βλέπουμε ότι μόνο για τους οργανισμούς κοινωνικής ασφάλισης χρειάζονται τη μία χρονιά 13 δισεκατομμύρια ευρώ, την άλλη χρονιά 14 δισεκατομμύρια ευρώ και την άλλη χρονιά 11 δισεκατομμύρια ευρώ. Αυτά τα έντεκα εκατομμύρια των Ελλήνων πόσα λεφτά χρειάζονται για να έχουν μία αξιοπρεπή περίθαλψη; Πας στο νοσοκομείο και έχεις πρόβλημα. 
Υπάρχει όμως και η άλλη πλευρά. Είναι τα νοσοκομεία μας εκεί, λειτουργούν, γίνονται επεμβάσεις. Όσοι επισκεπτόμαστε το δημόσιο σύστημα υγείας ξέρουμε ότι είναι εκεί, οι γιατροί είναι εκεί που τρέχουν πάνω κάτω, κάνουν εφημερίες απλήρωτοι, βασανίζονται ψάχνοντας για ένα υλικό. Όποιος ζει σε αυτήν τη χώρα ξέρει ότι υπάρχει ευσυνειδησία. 
Επομένως καλό είναι να βοηθήσουμε όλοι. Βλέπουμε κάτι το οποίο δεν είναι σωστό. Να το πούμε. Αυτό είναι το κρίσιμο. 
Όσον αφορά το θέμα του ανθρωπισμού, υπάρχει διαφορετική αντίληψη. Το ΚΚΕ υποστηρίζει ότι δεν χρειάζονται φιλάνθρωποι, πρέπει να τα δίνει όλα το κράτος. Όποιος έχει αποκτήσει μία βασική μαρξιστική παιδεία, ξέρουμε τι λέει. Η αλήθεια όμως είναι ότι αυτό δημιούργησε πολίτες απαθείς που δεν έπαιρναν μέρος σε τίποτα, που ήταν ξαπλωμένοι κάνοντας τους δημοσίους υπαλλήλους και εν πάση περιπτώσει, δούλευαν το ωράριό τους και έφευγαν. Δεν πήγε καλύτερα η κοινωνία.
Υπάρχει πρόβλημα και στο δημόσιο τομέα και στον ιδιωτικό τομέα. Δεν υπάρχουν άγγελοι πουθενά. Άνθρωποι είναι. Και ο Λένιν έλεγε ότι καλή είναι η εμπιστοσύνη, αλλά καλύτερος είναι ο έλεγχος. Αυτό σημαίνει ότι και ο δημόσιος τομέας θέλει έλεγχο και εάν εσείς φτιάξετε έναν απόλυτα δημόσιο τομέα, δεν θα λειτουργήσει αγγελικά. 
Όσοι από εμάς είχαμε και σχέση με το σύστημα υγείας της Σοβιετικής Ένωσης ξέρουμε τι λένε. Έτσι είναι τα πράγματα. Άνθρωποι είναι. 
Την Τετάρτη ο Ιατρικός Σύλλογος Αθηνών στο Πολεμικό Μουσείο βράβευσε αυτούς τους εθελοντές. Ήταν μια αίθουσα γεμάτη εθελοντές. Ήταν εκεί και ο συνάδελφος κ. Κικίλιας. Αυτοί πού άνηκαν σε ποιο κόμμα; Εγώ πιστεύω σε όλα τα κόμματα. Ήταν γιατροί, ήταν άνθρωποι οι οποίοι ξέκλεβαν ώρες τους για να πάνε στα ακριτικά νησιά. Είμαστε σε έναν οικονομικό πόλεμο. Αυτούς μην τους χαρίζετε. Κάποιοι απ’ αυτούς μπορεί να ψήφισαν ΚΚΕ. Είναι φιλάνθρωποι; Είναι ανθρωπιστές. 
Έπειτα ο μαξιμαλισμός των αιτημάτων είναι πρόβλημα. Καλό είναι να ακούσουμε ένα συγκεκριμένο αίτημα. Να πούμε στον Υπουργό «σε εκείνο το νοσοκομείο υπάρχει αυτό το πρόβλημα». Εγώ το κάνω συχνά, θα το κάνω και τώρα. Κάθε γυναίκα που γεννάει να παίρνει 1000 ευρώ, λέτε. Υπάρχει ένας μαξιμαλισμός που τελικά δεν βοηθάει. 
Για τους μετανάστες έχουμε διαφορετική άποψη. Εγώ πιστεύω –το έχω καταθέσει και στον εισαγγελέα- ότι λόγω των μεταναστών επιβαρύνθηκε τόσο πολύ το σύστημα υγείας μας που ανέβηκε το έλλειμμα των νοσοκομείων μας. Ήρθε ο Γιώργος Παπανδρέου το πρόσθεσε με την ΕΛΣΤΑΤ στο έλλειμμα και έγινε αυτό που έγινε και πήγε το έλλειμμα στο 16%. 
Έχω διαφορετική άποψη εξ ολοκλήρου σ’ αυτό και διαφωνώ πλήρως. Εδώ δεν μπορούμε. Το χωράφι είναι συγκεκριμένο. Αν αποφασίσουν να έρθουν 8 εκατομμύρια Ινδοί τι θα κάνουμε; Λίγοι είναι για την Ινδία. Πώς θα τα βγάλουμε πέρα; Δεν πάει αυτό έτσι. Βεβαίως τα νοσοκομεία μας θα βοηθήσουν. Αλλά, δε γίνεται αν αποφασίσουν αύριο το πρωί να έρθουν και αν αποφασίσουν να μπουν στο σύστημα υγείας μας 10 εκατομμύρια Ινδοί. Εύκολα γίνεται, αν ανοίξουμε την πόρτα.
Και τέλος κάτι να πω στην κ. Γερασιμίδου. Εγώ, κυρία Γερασιμίδου, πιστεύω ότι στην κρίση πλήττονται περισσότερο οι άνδρες, όχι οι γυναίκες. Όχι μόνο επειδή είναι ανθεκτικές, αλλά επειδή ο άντρας μένει συνήθως για πολύ καιρό άνεργος κινδυνεύει πάντοτε να γυρίσει στο σπίτι και να του πει η γυναίκα του είσαι αχαΐρευτος, δε φέρνεις λεφτά, εγώ κοιτάω τα παιδιά». Και γι’ αυτό οι άντρες αυτοκτονούν. Δεν υπάρχουν γυναικείες αυτοκτονίες. Και όχι επειδή είναι ανθεκτικές, αλλά επειδή κάνουν τέτοια δουλειά από τότε που υπάρχουν ως γυναίκες που ο άντρας ο καημένος, όταν μείνει χωρίς δουλειά, είναι μετέωρος. Δεν ξέρει κάτι άλλο να κάνει. Η γυναίκα πάντα θα βρει κάτι να κάνει.
Πιστεύω πάντως ότι είναι χρήσιμα όσα λέγονται σ’ αυτήν την Αίθουσα και τα ακούνε και οι αρμόδιοι. 
Ευχαριστώ.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Ευχαριστούμε την κυρία συνάδελφο.
Το λόγο έχει ο Κοινοβουλευτικός Εκπρόσωπος του ΣΥΡΙΖΑ Ανδρέας Ξανθός.
Έχετε το λόγο για έξι λεπτά παρακαλώ.
Παρακαλώ πολύ να σεβαστούμε το χρόνο. Είναι Παρασκευή. Κάποιοι συνάδελφοι είναι από την επαρχία και θέλουν να φύγουν.</ChairmanSpeech>
<Speech><Parlmember>ΑΝΔΡΕΑΣ ΞΑΝΘΟΣ</Parlmember>: Ευχαριστώ, κύριε Πρόεδρε. 
Κυρίες και κύριοι συνάδελφοι, νομίζω ότι η επερώτηση των συναδέλφων του ΚΚΕ ανέδειξε, με πληρότητα, θα έλεγα, όλο το φάσμα των προβλημάτων που σήμερα παρουσιάζονται με δραματικό τρόπο στο σύστημα υγείας. Και αυτή η πραγματικότητα παρά την τάση της Κυβέρνησης και του Υπουργού να την εξωραΐζει δεν μπορεί να κρυφτεί. 
Είχε επισημανθεί από πάρα πολλούς και από την αρχή ότι το μνημόνιο θα βλάψει σοβαρά και την υγεία και την κοινωνική πρόνοια. Και αυτό επιβεβαιώνεται σήμερα. Το βιώνουν με δραματικό τρόπο οι πολίτες οι οποίοι συνειδητοποιούν ότι παρότι ασφαλισμένοι αναγκάζονται να πληρώνουν από την τσέπη τους για την πρωτοβάθμια ιατρική περίθαλψη και για τα φάρμακα που έχουν ανάγκη και παρότι έχουν καταβάλλει κανονικά τις ασφαλιστικές τους εισφορές για χρόνια είναι τελείως ανοχύρωτοι απέναντι στην αρρώστια, παντελώς αδύναμοι να ανταποκριθούν στο κόστος της περίθαλψης από την οποία εξαρτάται η ίδια τους η ζωή. 
Στην ουσία έχουμε να κάνουμε με μια άτυπη αλλά βίαιη ιδιωτικοποίηση της ασφάλισης υγείας. Ταυτόχρονα όμως έχουμε και ένα διαρκώς αυξανόμενο ποσοστό ανθρώπων, που υπερβαίνει το 25%-30%, οι οποίοι είναι πλέον μακροχρόνια άνεργοι και ανασφάλιστοι και έχουν χάσει πια και τυπικά το δικαίωμα στην ιατροφαρμακευτική περίθαλψη και είναι θεσμικά αποκλεισμένοι από οποιαδήποτε πρόσβαση στο σύστημα υγείας. 
Αυτή η διαδικασία από-ασφάλισης του πληθυσμού που είναι πρωτοφανής για ευρωπαϊκή χώρα εξελίσσεται παράλληλα και ταυτόχρονα με το μεγάλο πλήγμα που δέχονται οι δημόσιες μονάδες περίθαλψης και οι επαγγελματίες υγείας. Η εξέλιξη αυτή κατά την άποψή μας αποτελεί μια πραγματική υγειονομική βόμβα η οποία έχει απασφαλιστεί και η οποία απειλεί πλέον ανοιχτά με δραματική επιδείνωση των δεικτών υγείας του πληθυσμού και με κοινωνικό δαρβινισμό, δηλαδή, με φυσική εξόντωση των αδύναμων και ευάλωτων ομάδων του πληθυσμού. Δεν είναι αυτό υπερβολή και το ξέρουμε πάρα πολύ καλά όσοι έχουμε επαφή με την υγειονομική πραγματικότητα της χώρας. 
Η πρόσφατη έκθεση της UNISEF για την αύξηση της παιδικής θνησιμότητας λόγω των ανεμβολίαστων παιδιών από άνεργους και ανασφάλιστους γονείς και λόγω αυξημένης περιγεννητικής θνησιμότητας εξαιτίας πλημμελούς ή ανύπαρκτης ιατρικής παρακολούθησης εγκύων γυναικών, είναι ένα τραγικό σήμα κινδύνου. Μόνο που αυτό το σήμα η Κυβέρνηση το παραβλέπει, επιδεικνύοντας μία εγκληματική άγνοια κινδύνου από τη γενικευμένη κατάρρευση της δημόσιας περίθαλψης που επέρχεται και που προωθείται όσο ολοκληρώνεται το μνημονιακό πείραμα.
Πριν ακόμα ξεχαστούν οι καθησυχαστικές διαβεβαιώσεις του Υπουργού Υγείας ότι δεν θα κλείσει κανένα νοσοκομείο, ήρθε η χθεσινή εξαγγελία του λουκέτου στο 1ο και στο 7ο Θεραπευτήριο του ΙΚΑ. Είχε, μάλιστα, το θράσος ο κύριος Υπουργός να το παρουσιάσει ως αναβάθμιση των υπηρεσιών υγείας προς τους πολίτες της Αττικής.
Με το ίδιο θράσος, τα εξοντωτικά για την κοινωνία μέτρα που μαγειρεύονται αυτές τις ημέρες, παρουσιάζονται ως εγγύηση σωτηρίας της οικονομίας και της χώρας. Οι δημόσιες δεσμεύσεις του Υπουργού ότι από τις συγχωνεύσεις νοσοκομείων, κλινικών και από τον ακρωτηριασμό των οργανισμών τους που επίκειται δεν θα θιγούν οι υπηρεσίες προς τους πολίτες και ότι δεν θα χάσει κανείς τη δουλειά του, έχουν την ίδια αξία με τις προγραμματικές δεσμεύσεις της συγκυβέρνησης ότι δεν θα ληφθούν άλλα οριζόντια μέτρα.
Μετακινούν ανθρώπους, κλινικές, εξοπλισμό με απίστευτη προχειρότητα, αυθαιρεσία και ανευθυνότητα, μετατρέποντας τους ασθενείς σε μετακινούμενους πληθυσμούς προς αναζήτηση περίθαλψης, καμμιά φορά μάταια, όπως έδειξε το πρόσφατο τραγικό περιστατικό στην Πελοπόννησο.
Με ποια επιδημιολογικά δεδομένα, με ποια στοιχεία νοσηλευτικής κίνησης, με ποιους δείκτες αξιολόγησης, με ποιο σχέδιο ενσωμάτωσης των κλινικών και του προσωπικού στους νέους χώρους γίνονται αυτές οι αλλαγές; Με κανένα!
Αυτό που ενδιαφέρει την Κυβέρνηση είναι το πολιτικό μήνυμα προς την τρόικα, ότι τηρεί τις δεσμεύσεις της και ότι συμπιέζει το κοινωνικό κράτος, αλλά, βέβαια, και προς τους πολίτες, που πρέπει να καταλάβουν ότι αυτά που ήξεραν ως κοινωνικό συμβόλαιο στη χώρα, πρέπει να τα ξεχάσουν. 
Αυτή είναι η έγνοια του Υπουργού Υγείας. Μόνο που αυτή η έγνοια είναι εφιάλτης για την κοινωνία!
Εμείς πιστεύουμε ότι η στήριξη της δημόσιας περίθαλψης και του κοινωνικού κράτους, ειδικά αυτήν την περίοδο, δεν είναι ένα δημοσιονομικό βαρίδι από το οποίο πρέπει να απαλλαγούμε. Πρέπει η φροντίδα η ιατρική και το φάρμακο να μην αντιμετωπίζονται, προφανώς, ως εμπορεύματα, που διατίθενται με όρους αγοραστικής δύναμης και ανταποδοτικότητας ασφαλιστικών εισφορών, αλλά ως κοινωνικά αγαθά που η πολιτεία έχει υποχρέωση να αντιμετωπίζει με όρους καθολικής και δωρεάν κάλυψης πραγματικών υγειονομικών αναγκών, ανεξάρτητα από την εισοδηματική, την εργασιακή ή την ασφαλιστική θέση κάθε ασθενή, ανεξάρτητα από την εθνικότητα, την υπηκοότητα ή τη νομιμότητα παραμονής στη χώρα.
Κάθε άλλη προσέγγιση είτε στο όνομα της δημοσιονομικής πειθαρχίας είτε στο όνομα ρατσιστικών και μισαλλόδοξων εμμονών, καταλύει κάθε ανθρωπιστική και δικαιωματική συνθήκη για την υγεία και εδραιώνει την κοινωνική βαρβαρότητα.
Υπάρχει, βεβαίως, και το ερώτημα του τρόπου χρηματοδότησης αυτής της καθολικής προόδου στις υπηρεσίες υγείας, που φυσικά δεν μπορεί να είναι το λεηλατημένο και χρεοκοπημένο από την ανεργία και τη μαύρη εργασία ασφαλιστικό σύστημα, αλλά η σταθερή και εγγυημένη χρηματοδότηση από τον κρατικό προϋπολογισμό μέσω της δίκαιης φορολόγησης του πλούτου. 
Σήμερα είναι πραγματικά επείγουσα για εμάς η ανάγκη χρηματοδοτικής ανάνηψης –επιτρέψτε μου τον όρο- κατά απόλυτη προτεραιότητα ενός συστήματος υγείας που είναι ημιθανές, ενός συστήματος υγείας το οποίο, βεβαίως, είχε πολλές στρεβλώσεις, είχε στοιχεία διαπλοκής, διαφθοράς, συναλλαγής με εταιρείες, εκμετάλλευσης του αρρώστου, τα οποία, βεβαίως, κανείς δεν υπερασπίζεται.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Επιτρέψτε μου μία μικρή παραχώρηση, κύριε Πρόεδρε.
Εδώ δεν πρόκειται γι΄ αυτό, ούτε για μία προσπάθεια τακτοποίησης δημοσιονομικής, αλλά για μία επιλογή συμπίεσης και κατεδάφισης των τελευταίων υπολειμμάτων του δημόσιου συστήματος.
Πολιτικός στόχος, λοιπόν, του ΣΥΡΙΖΑ είναι η ισότιμη πρόσβαση όλων, χωρίς εξαιρέσεις, σε ποιοτικές υπηρεσίες υγείας, ένας στόχος συμβατός με την αντίληψη της Παγκόσμιας Οργάνωσης υγείας με το αίτημα «υγεία για όλους» και όχι, βεβαίως, με τη νεοφιλελεύθερη λογική της αγοράς, που καταλήγει σε «υγεία για τους πλούσιους».
Πέραν, λοιπόν, της ανάγκης στήριξης των δημόσιων νοσοκομείων που είναι ετοιμόρροπα και με προσωπικό και με υποδομές και με εξοπλισμό χρειάζεται ένα σχέδιο ανάπτυξης της πρωτοβάθμιας φροντίδας υγείας, της αποθεραπείας και της αποκατάστασης της δημόσιας υγείας και της προληπτικής παρέμβασης στους νοσογόνους παράγοντες του φυσικού και κοινωνικού περιβάλλοντος, γιατί στην πραγματικότητα δεν είναι υγιής ο άνεργος, ο άστεγος, ο άνθρωπος που δεν τρέφεται επαρκώς, που δεν έχει να βάλει πετρέλαιο για να ζεσταθεί, που ζει σε περιβάλλον μολυσμένο από βιομηχανικά απόβλητα, που πίνει νερό με εξασθενές χρώμιο, που ζει καθημερινά τον εφιάλτη της απόλυσης και την ανασφάλεια της απόλυτης ένδειας.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Οι εξελίξεις στο χώρο της υγείας κατά την άποψή μας δημιουργούν -και τελειώνω-  την πρόκληση να συγκροτηθεί ένα μέτωπο κοινωνικό και πολιτικό που θα ανατρέψει την μνημονιακή βαρβαρότητα, ένα μέτωπο κοινωνικής αλληλεγγύης και υπεράσπισης της δημόσιας περίθαλψης και των κοινωνικών κατακτήσεων. Σ’ αυτό το μέτωπο δεν περισσεύει κανείς, ούτε χωρούν διαχωρισμοί και αντιπαραθέσεις που δεν αντιστοιχούν στις ανάγκες και στις αγωνίες της κοινωνίας και των φτωχών ανθρώπων.
Ευχαριστώ.
(Χειροκροτήματα από την πτέρυγα του ΣΥΡΙΖΑ - ΕΚΜ)</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Το λόγο έχει η Κοινοβουλευτική Εκπρόσωπος του ΠΑΣΟΚ, κ. Παρασκευή Χριστοφιλοπούλου, την παρακαλώ πάρα πολύ να ομιλήσει για έξι λεπτά, μάλλον την παρακαλούν και οι συνάδελφοί της.</ChairmanSpeech>
<Speech><Parlmember>ΠΑΡΑΣΚΕΥΗ ΧΡΙΣΤΟΦΙΛΙΠΟΥΛΟΥ</Parlmember>: Ευχαριστώ, κύριε Πρόεδρε.
Η σημερινή συζήτηση για το Εθνικό Σύστημα Υγείας έχει ήδη αγγίξει πάρα πολλά και ουσιαστικά ζητήματα. Εγώ θα ξεκινήσω από το ίδιο το ΕΣΥ, που είναι μια από τις μεγάλες κατακτήσεις της μεταπολιτευτικής Ελλάδας, που σήμερα πράγματι δοκιμάζεται -δεν είναι σκοπός μου να ωραιοποιήσω καθόλου, κύριε Υπουργέ, ούτε και εγώ- και δοκιμάζεται και από την κρίση. 
Ωστόσο, και επειδή εδώ έχουν θιγεί και ζητήματα διαφθοράς, αλλά και ζητήματα ανορθολογισμού του συστήματος και από την πλευρά των επερωτώντων συναδέλφων του ΚΚΕ, αλλά και από την απάντηση του κυρίου Υπουργού που άκουσα, θέλω, πραγματικά, να πω ότι αν ξεχάσουμε λίγο την οικονομική κρίση και πάμε στο ΕΣΥ πριν πέντε ή πριν έξι χρόνια ποια ήταν η μεγαλύτερη παθογένεια, κύριε Υπουργέ, κατά τη γνώμη σας; 
Κατά τη δική μου γνώμη, πάντως, η παθογένεια του ΕΣΥ ήταν ότι υπήρχε ένα μεγάλο και σπάταλο Εθνικό Σύστημα Υγείας, το οποίο δεν απέφερε στον Έλληνα ασθενή και στον Έλληνα υγιή πολίτη -να μην ξεχάσουμε την παράμετρο της πρόληψης και της δημόσιας υγείας, που είναι εξίσου σημαντική και ένα από τα προβλήματα είναι ότι δεν έχουμε τόσα χρόνια στην ελληνική κοινωνία και στην ελληνική πολιτεία επενδύσει στη δημόσια υγεία και στην πρόληψη όσο θα έπρεπε- τις αντίστοιχες ποιοτικές υπηρεσίες που θα μπορούσε να έχει δώσει.
Άρα, έτσι κι αλλιώς το ΕΣΥ ήθελε μεταρρύθμιση. Και επειδή ο Γιώργος Γεννηματάς δεν ζει πια εδώ και πολλά χρόνια, αλλά ζει ο Παρασκευάς Αυγερινός, μιλώντας με τον Παρασκευά Αυγερινό θα ακούσει κανείς ιστορίες μεγάλων συγκρούσεων για να εγκαθιδρυθεί αυτό το σύστημα υγείας. 
Η κ. Παπαρήγα, η Γενική Γραμματέας του Κομμουνιστικού Κόμματος, αναφέρθηκε πολύ σωστά στα πιράνχας, όπου ένας παλιός Υπουργός Υγείας ο κ. Παπαδόπουλος, είχε χαρακτηριστικά αναφερθεί. Βεβαίως, υπάρχει διαφθορά και στον ιδιωτικό τομέα, το πρόβλημα, όμως, είναι ότι η διόγκωση του ΕΣΥ ήρθε να τροφοδοτήσει τι; Ναι, το ιδιωτικό σύστημα υγείας και αυτό είναι το πρόβλημα, κύριε Υπουργέ. Είναι ένα από τα προβλήματα.
Αναφερθήκατε και σας άκουσα πολύ προσεκτικά στους αριθμούς των συνταγών. Έχω και εγώ κάποια στοιχεία που θέλω να δώσω εδώ. Κυρίες και κύριοι συνάδελφοι, η υπερσυνταγογράφηση είναι γεγονός, όπως και η πολυφαρμακία είναι γεγονός. Για να έχει, λοιπόν, ο κάθε ασθενής το φάρμακό του και το σωστό φάρμακο και το φτηνό φάρμακο, όχι το κακό φάρμακο, θα πρέπει να δούμε την περαιτέρω συρρίκνωση της σπατάλης στη φαρμακευτική δαπάνη, όχι την πραγματική φαρμακευτική δαπάνη. Και ενώ το 2009, η φαρμακευτική δαπάνη ήταν 400 εκατομμύρια ευρώ το μήνα, τον Απρίλιο, πριν τις εκλογές δηλαδή, η φαρμακευτική δαπάνη ήταν 240 εκατομμύρια ευρώ το μήνα. Η αλήθεια είναι ότι με τις εκλογές έχει ξεφύγει πάλι. Ξέρω ότι θα έχετε ένα πρόβλημα σ’ αυτό να το ξανασυγκρατήσετε. Πραγματικά, κύριε Υπουργέ, θέλω να εντείνει το Υπουργείο Υγείας τις προσπάθειές του, ούτως ώστε αυτό που χαλάρωσε τους μήνες των εκλογών, δηλαδή η παρακολούθηση του συστήματος, να ενταθεί και πάλι.
Γνωρίζω πολύ καλά ότι το συνολικό σύστημα ηλεκτρονικής συνταγογράφησης θα επιτρέψει με την κάρτα υγείας και με τα θεραπευτικά πρωτόκολλα, ο Έλληνας ασθενής και όχι μόνο, ο κάτοικος που νόμιμα είναι εδώ και χρειάζεται περίθαλψη, να την έχει και να την έχει με τον καλύτερο δυνατό τρόπο.
Κύριε Υπουργέ, και πάλι τα δικά μου στοιχεία λένε ότι ενώ το 45% των συνταγών σήμερα περνούν από αυτό το ηλεκτρονικό σύστημα συνταγογράφησης, έχουμε σχεδόν το 100% των συνταγών ηλεκτρονικά παρακολουθούμενες, διότι υπήρχε το σύστημα σάρωσης, το οποίο είχε επί κ. Πετραλιά –το γνωρίζετε- καθιερωθεί. 
Αυτό που θέλω εγώ να σας ρωτήσω και θα ήθελα να γνωρίζει η Βουλή από εσάς, είναι κατά πόσον η διαδικασία έχει ήδη ξεκινήσει και την παραλάβατε για την ολοκλήρωση του διαγωνισμού και εάν για το ξεκίνημα αυτού του μεγάλου εγχειρήματος που νομοθετήθηκε, έγιναν όλες οι ενέργειες. 
Τώρα είναι η ώρα, λοιπόν, μέσα από αυτό το σύστημα, μέσα από την κάρτα υγείας να υπάρχει η δυνατότητα εξορθολογισμού που θα εξοικονομήσει πόρους, κυρίες και κύριοι συνάδελφοι, για να πάνε εκεί που πρέπει να πάνε και για τους ανθρώπους που σήμερα έχουν απλήρωτες υπερωρίες. Δουλεύουν οι άνθρωποι στο Εθνικό Σύστημα Υγείας πέρα από τις δυνάμεις τους, πολλές φορές πέρα από τις βιολογικές τους δυνάμεις.
Είναι, λοιπόν, ανάγκη ο εξορθολογισμός. Δεν είναι κάτι που μας ήρθε από το μνημόνιο ο εξορθολογισμός. Τον εξορθολογισμό πρέπει να τον κάνουμε υπέρ του ασθενή. 
(Στο σημείο αυτό κτυπάει προειδοποιητικά το κουδούνι λήξεως του χρόνου ομιλίας της κυρίας Βουλευτού)
Ολοκληρώνω, κύριε Πρόεδρε -νομίζω ότι έχω ένα λεπτό ακόμη- έχοντας την ανάγκη να πω δύο πράγματα. 
Κατ’ αρχάς η κ. Βούλτεψη αναφέρθηκε στους μετανάστες. Προφανώς οι μετανάστες, όσοι νόμιμα κατοικούν στην Ελλάδα και πληρώνουν τις εισφορές τους, έχουν δικαίωμα πρόσβασης. Είναι όμως όχι αυτού του Υπουργείου θέμα κατά πόσον πρέπει να ενταθούν οι προσπάθειες και να αντιμετωπισθεί η λαθρομετανάστευση και από το Αιγαίο και από το βορά και βεβαίως, να δούμε η περίφημη ιστορία με τα κέντρα κράτησης πώς προχωρά έτσι ώστε να μην επιβαρυνθεί η Ελλάδα άλλο. Αλλά το ότι οι μετανάστες που νόμιμα ζουν εδώ έχουν πρόσβαση στο Εθνικό Σύστημα Υγείας, έχουν και θα πρέπει να έχουν. 
Από εκεί και πέρα ένα ακόμα σημείο σε ό,τι αφορά τις συγχωνεύσεις. 
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Θέλω την ανοχή σας για μισό λεπτό, κύριε Πρόεδρε, γιατί έχει σημασία να τοποθετηθώ σε αυτό. 
Εάν οι συγχωνεύσεις –εγώ δεν θα τη φοβηθώ τη λέξη, κύριε Υπουργέ- είναι για να εξυπηρετηθούν περισσότεροι ασθενείς και καλύτερα με την καλύτερη κατανομή του ιατρικού και νοσηλευτικού προσωπικού, αυτό είναι υπέρ του ασθενούς.
Και επειδή εδώ λέμε «κάθε τόπος» και επειδή άκουσα και για την Κυψέλη από την κ. Παπαρήγα, η οποία έχει πολύ κόσμο, εγώ τυχαίνει να κατοικώ και να εκπροσωπώ μια περιφέρεια, την Αττική, της οποίας όχι το δυτικό μέρος που έχει το Θριάσιο ευτυχώς, αλλά το ανατολικό μέρος που έχει πολύ μεγάλο πληθυσμό του Λεκανοπεδίου, ιδιαίτερα τους θερινούς μήνες και όχι μόνο, κύριε Υπουργέ, δεν έχει νοσοκομείο, γιατί όλα αυτά τα χρόνια όλοι ήθελαν να είναι στο κέντρο και όλα τα νοσοκομεία να είναι στο κέντρο.
Εάν, λοιπόν, υπάρξει ένα νοσοκομείο, όπως έχουν γίνει προσπάθειες επί προσπαθειών, για παράδειγμα στην ανατολική Αττική, αλλά και μια καλύτερη κατανομή του προσωπικού στη χώρα, αυτό θα ωφελήσει τους εξυπηρετούμενους από το ΕΣΥ, που δεν είναι άλλοι από τους κατοίκους αυτής της χώρας, στην υπηρεσία των οποίων τελικά υπάρχει και θα πρέπει να υπάρχει το δημόσιο σύστημα υγείας.
Ευχαριστώ πολύ.
(Χειροκροτήματα από την πτέρυγα του ΠΑΣΟΚ)</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Το λόγο έχει ο Κοινοβουλευτικός Εκπρόσωπος των Ανεξάρτητων Ελλήνων κ. Παναγιώτης Μελάς.</ChairmanSpeech>
<Speech><Parlmember>ΠΑΝΑΓΙΩΤΗΣ ΜΕΛΑΣ</Parlmember>: Κύριε Πρόεδρε. Κυρίες και κύριοι συνάδελφοι. Ο ελληνικός λαός βιώνει σήμερα μία μεγάλη οικονομική κρίση, μία οικονομική εξόντωση, μία οικονομική εξαθλίωση, διέρχεται μία οικονομική στενωπό και κανείς δεν βλέπει φως στο τούνελ.
 Δεν θα αναφερθώ στο πώς φθάσαμε στο σημείο αυτό. Θα σας πω μόνο ως γιατρός –και πιστεύω και οι άλλοι γιατροί εδώ μέσα θα συμφωνήσετε- ότι δεν λειτουργήσαμε διαχρονικά σύμφωνα με αυτό που λέγεται στην Ιατρική κατά τον Ιπποκράτη, ότι «το προλαμβάνειν είναι καλύτερο του θεραπεύειν». Δεν λειτουργήσαμε καθόλου στο προλαμβάνειν και εφαρμόσαμε και τη χειρότερη θεραπεία για την οικονομία. Μία θεραπεία που επιβλήθηκε από την τρόικα και το ΔΝΤ. Και οι κυβερνώντες την εφάρμοσαν και την εφαρμόζουν με σκυμμένο το κεφάλι.
Το να κόβονται μισθοί και συντάξεις, το να επιβάλλονται φόροι και χαράτσια υλοποιώντας τις απαιτήσεις των μνημονίων, είναι το ευκολότερο αλλά και το χειρότερο για τον ελληνικό λαό.
Δυστυχώς, αυτήν την πολιτική τακτική ακολουθεί και σήμερα η Κυβέρνηση, κι όλο και περισσότερο υποβαθμίζεται η ποιότητα ζωής των Ελλήνων. Μέσα στις άλλες υποβαθμίσεις, που έχουν υποστεί οι πολίτες, έχουν υποβαθμιστεί πάρα πολύ και οι παρεχόμενες υπηρεσίες υγείας, κάτι που δεν έπρεπε να έχει συμβεί. Το λέω αυτό, γιατί η υγεία είναι το πολυτιμότερο αγαθό και όποιος έχει καλή υγεία μπορεί να αγωνίζεται για οτιδήποτε καλύτερο στη ζωή του. 
Την περίοδο αυτή, όχι πρέπει, αλλά επιβάλλεται να προσφέρουμε όσο το δυνατό καλύτερη υγεία στον ελληνικό λαό για να μπορέσει να αντέξει τα πολλαπλά προβλήματα που αντιμετωπίζει, τα πολλαπλά βάρη που σηκώνει. 
Δυστυχώς, συμβαίνει ακριβώς το αντίθετο. Οι παρεχόμενες υπηρεσίες υγείας, όπως σας είπα, έχουν υποβαθμιστεί πάρα πολύ. Ο ασθενής για την πλέον απαραίτητη περίθαλψή του αναγκάζεται να βάζει βαθιά το χέρι στην τσέπη και να πληρώνει γιατρούς, φαρμακοποιούς, ακόμη και τα τηλεφωνήματα για ιατρικά ραντεβού όταν η τσέπη του είναι άδεια. 
Εξαιτίας αυτής της πολιτικής που έχει ακολουθηθεί και που ακολουθείται από τις μνημονιακές κυβερνήσεις έχουμε απεργιακές κινητοποιήσεις ιατρών, φαρμακοποιών, αλλά και έντονες αντιδράσεις ασφαλισμένων. 
Η πρωτοβάθμια περίθαλψη των ασφαλισμένων έχει ανατεθεί κυρίως στον ΕΟΠΥΥ. Εδώ τίθεται το ερώτημα: Γιατί δημιουργήθηκε ο ΕΟΠΥΥ; Για να μη χρηματοδοτείται; Για να προσφέρει χειρότερη περίθαλψη στους ασφαλισμένους; 
Εξαιτίας της μη χρηματοδότησης του ΕΟΠΥΥ, δεν πληρώνει ιατρούς, φαρμακοποιούς, φυσικοθεραπευτές κ.τλ.. Για το λόγο αυτό, αναγκάζονται οι γιατροί του ΕΟΠΥΥ να προβαίνουν σε απεργιακές κινητοποιήσεις και οι φαρμακοποιοί να μη χορηγούν φάρμακα επί πιστώσει στους ασφαλισμένους. Γι’ αυτό οι ασφαλισμένοι προέβησαν και αυτοί σε κινητοποιήσεις διαμαρτυρίας, σε κινητοποιήσεις δικαιολογημένες, γιατί δεν αντέχουν άλλο. 
Η ευθύνη ανήκει στην Κυβέρνηση. Γι’ αυτό δεν επιτρέπεται να αποδίδονται από κάποιους ευθύνες σε ιατρούς και φαρμακοποιους, όταν το κράτος δεν του πληρώνει, όταν το κράτος τους χρωστάει πολλά εκατομμύρια ευρώ για το 2012, αλλά και πολλά για το 2010 και το 2011. Κι ενώ έχουν πληρώσει και το φόρο, χρήματα δεν έχουν πάρει. 
Θα ήθελα εδώ να αναφερθώ και στο εξής: Πολλές φορές έχει αναφερθεί η σπατάλη του δημοσίου χρήματος στο χώρο της υγείας μέσω της χορήγησης φαρμάκων, στα νοσοκομεία κ.τλ.. Θέλω να τονίσω ότι: Άλλο είναι η εξυπηρέτηση των πολιτών -και δη των ασθενών- και άλλο η σπατάλη του δημοσίου χρήματος. 
Προσωπικά είμαι κάθετα αντίθετος σε οποιαδήποτε σπατάλη. Σήμερα, το δημόσιο χρήμα επιβάλλεται όλοι να το σεβόμαστε και να το προσέχουμε περισσότερο από το δικό μας. Το δικό μας χρήμα είναι δικό μας κι έχουμε δικαίωμα να το διαχειριζόμαστε όπως θέλουμε. Το κρατικό, όμως, χρήμα είναι χρήμα των πολιτών και οι πολίτες σήμερα υποφέρουν. Η σπατάλη του δημοσίου χρήματος έχει συμβάλει πάρα πολύ στο να οδηγηθούμε σε αυτήν την οικονομική εξαθλίωση. Σήμερα, πρέπει, αν είναι δυνατόν η σπατάλη να φτάσει ακόμη και στο μηδέν.
Στα νοσοκομεία –το γνωρίζετε όλοι- υπάρχουν σοβαρά προβλήματα. Η πραγματικότητα είναι ότι σήμερα υπολειτουργούν όλα τα νοσοκομεία της Ελλάδος, όλα τα κέντρα υγείας κι ορισμένα, μάλιστα, οδεύουν και σε κλείσιμο.
Οι νοσοκομειακοί ιατροί έχουν εξοντωθεί οικονομικά με την περικοπή του μισθού και των εφημεριών. Για το λόγο αυτό, προβαίνουν σε απεργιακές κινητοποιήσεις, σε στάσεις εργασίας. Πέραν του οικονομικού προβλήματος που αντιμετωπίζουν οι εργαζόμενοι στα νοσοκομεία, υπάρχει και μεγάλη έλλειψη προσωπικού, ιατρικού, νοσηλευτικού, υπάρχει μεγάλη έλλειψη σε αναλώσιμο υλικό και αυτό δημιουργεί πρόσθετα προβλήματα. 
Επίσης, μεγάλο πρόβλημα υπάρχει και με τα τηλεφωνήματα των ασθενών που θέλουν να κλείσουν ραντεβού και πληρώνουν το τηλεφώνημα από τρία έως πέντε ευρώ. 
Προβλήματα υπάρχουν, επίσης, με τη λειτουργία του ΕΚΑΒ που δεν πληρώνονται οι εργαζόμενοι, δεν έχουν τα απαραίτητα οχήματα και θέλουν κι αυτοί να κάνουν στάση εργασίας. Αν συμβεί αυτό θα κινδυνεύσουν ανθρώπινες ζωές. 
Προβλήματα υπάρχουν, επίσης, και με τους φυσικοθεραπευτές, οι οποίοι και αυτοί ακόμη δεν πληρώνονται και τους χρωστάνε λεφτά και από το 2010 και από το 2011. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή) 
Ολοκληρώνω, κύριε Πρόεδρε.
Εκτός των προβλημάτων που υπάρχουν στο χώρο της υγείας, υπάρχουν και πολλά προβλήματα στην πρόνοια. Δεν θα αναφερθώ σε αυτά, διότι δεν μας παίρνει ο χρόνος.
Κλείνοντας, θέλω να τονίσω για άλλη μια φορά ότι επιβάλλεται η Κυβέρνηση να δείξει την ανάλογη ευαισθησία σήμερα, να ενδιαφερθεί ουσιαστικά για την υγεία και την πρόνοια του λαού. Δεν αντέχουν άλλο οι οικονομικά αδύναμοι άρρωστοι. Με την πολιτική που ακολουθείται στους τομείς της υγείας και της πρόνοιας ελαττώνεται ο προσδόκιμος χρόνος ζωής των ανθρώπων που έχουν πρόβλημα. Γι’ αυτό επιβάλλεται να βάλουμε πάνω απ’ όλα τον άρρωστο και γενικά να βάλουμε πάνω απ’ όλα τον ελληνικό λαό.
Ευχαριστώ.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Ευχαριστώ.
Το λόγο έχει ο Κοινοβουλευτικός Εκπρόσωπος του Λαϊκού Συνδέσμου-Χρυσή Αυγή Βουλευτής Επικρατείας κ. Χρήστος Παππάς.</ChairmanSpeech>
<Speech><Parlmember>ΧΡΗΣΤΟΣ ΠΑΠΠΑΣ</Parlmember>: Ευχαριστώ, κύριε Πρόεδρε.
Κύριε Υπουργέ, τη στεναχωρήσατε τη Γενική Γραμματέα σήμερα. Της ανεβάσατε λίγο την πίεση. Να ξέρετε, όμως, ότι ανεβάσατε και τη δική μου πίεση -γιατί και εγώ έχω πίεση- με αυτό που είπατε στην αρχή για την εμπορευματοποίηση. Μετά, βγήκατε να το μαζέψετε λίγο και το κάνατε χειρότερο, λέγοντας ότι δεν υπάρχει δράση της Ευρωπαϊκής Ένωσης για την υγεία. 
Με όλο το σεβασμό, σε ποιον πλανήτη ζείτε; Ζείτε στην Ελλάδα του σήμερα; Έχετε πληροφόρηση τι γίνεται έξω; Έχετε πάει στο Νοσοκομείο «Αττικό» βράδυ σε εφημερία; Και ας υποθέσουμε ότι έχετε πάει, γιατί μας τα λέτε αυτά εδώ μέσα σ’ αυτήν την Αίθουσα; Δεν έχουμε άλλες ανοχές. Ο κόσμος δεν έχει άλλες ανοχές έξω. Πιστεύει και θα καταλάβει ότι τον εμπαίζουμε. 
Πείτε ότι πήγατε. Πολλοί από εδώ μέσα, από πολλά κόμματα, ακούν τον κόσμο. Θα ήθελα να ακούτε και εσείς τον κόσμο. Να βγείτε έξω και να ακούσετε τα προβλήματα του κόσμου. Δεν μπορείτε να ακούσετε τον κόσμο λόγω ιδιότητος; Βάλτε το πρωί που έρχεστε ραδιόφωνο. Ακούστε τα τηλεφωνήματα του κόσμου, ακούστε λίγο Τράγκα. 
Είπατε ότι η Ελλάδα προοδεύει με την ανέχεια και με τις επιτυχίες. Τι να σας πω; Γενόσημο κάνουμε την Ελλάδα, ένα αντίγραφο της παλαιάς Οθωμανικής Αυτοκρατορίας. Ξαναγινόμαστε δορυφόρος, με τα χαράτσια, τον κεφαλικό φόρο, ακριβώς ότι ήταν τότε. 
Είπατε ότι 2,2 δισεκατομμύρια είναι για υλικό στα νοσοκομεία. Τα μέτρα είναι 12,5 δισεκατομμύρια. Κάντε μία αντιστοίχηση, βάλτε τα σε μία ζυγαριά. 
Είπατε για εκατόν εβδομήντα ασθενοφόρα και είκοσι πέντε μονάδες εξωτερικών εξετάσεων. Σας παρακολούθησα με προσοχή. Θα φθάσουν εδώ στην Ελλάδα, πότε δεν ξέρω, αλλά ποσοτικά δεν θα μας φθάσουν. Τι να μας κάνουν εκατόν εβδομήντα ασθενοφόρα έτσι που φθάσατε την υγεία του ελληνικού λαού; 
Μας είπατε ότι είναι και με ευρωπαϊκό πρόγραμμα ανάπτυξης και όλα αυτά. Εμείς το έχουμε πληρώσει. Αυτά τα προγράμματα είναι πληρωμένα από τα λεφτά του ελληνικού λαού. Δηλαδή, μας δανείζουν, για να τα ξαναπαίρνουν οι ίδιοι, οι τράπεζες. Υποφέρει ο ελληνικός λαός και μετά μας φέρνουν και ασθενοφόρα για να παίρνουν τους νεκρούς που πέφτουν από τα μπαλκόνια.
Μπορεί να έχετε καλή προαίρεση. Δεν το αμφισβητώ. Άκουσα και την κ. Βούλτεψη με προσοχή που θυμήθηκε και είπε, «κλείστε τις πόρτες στους λαθρομετανάστες», ότι δεν αντέχει άλλο, ότι είναι οκτώ εκατομμύρια Ινδοί.</Speech> 
<Speech><Parlmember>ΣΟΦΙΑ ΒΟΥΛΤΕΨΗ</Parlmember>: Δεν το θυμήθηκα τώρα. Το έλεγα και παλιά.</Speech> 
<Speech><Parlmember>ΧΡΗΣΤΟΣ ΠΑΠΠΑΣ</Parlmember>: Το λέγατε και σας περιμένουμε με το καλό!</Speech>
<Speech><Parlmember>ΣΟΦΙΑ ΒΟΥΛΤΕΨΗ</Parlmember>: Το έλεγα και παλιά. Δεν είναι καινούργιο, δηλαδή.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Κυρία Βούλτεψη, μη διακόπτετε.</ChairmanSpeech> 
<Speech><Parlmember>ΧΡΗΣΤΟΣ ΠΑΠΠΑΣ</Parlmember>: Ας μην πω ότι το θυμηθήκατε εσείς, αν και σας παρακολουθώ στα blogs, να πω ότι το θυμήθηκε η παράταξή σας.
Η κ. Χριστοφιλοπούλου που έφυγε –Παρασκευή είναι σήμερα- δεν πήρε απόλυτη θέση. Είπε, «ναι, δεν το αντέχουμε, θα δούμε». Να δούμε τώρα η τρίτη της Κυβερνήσεως σας, η ΔΗΜΑΡ, τι θέση θα πάρει για τους λαθρομετανάστες.
Μία μόνο πληροφορία θα αναφέρω και να μας πείτε την αξιοπιστία της. Στοίχισαν 2 δισεκατομμύρια οι λαθρομετανάστες ετησίως στο Νοσοκομείο της Αλεξανδρούπολης. Εξήμισι δισεκατομμύρια ο κ. Λοβέρδος παρεδέχθη σε συνέντευξή του, σε αυτήν την περίφημη συνέντευξη που είπε σε μία αποστροφή του αυτό το αμίμητο, το απαράδεκτο, «ξέρετε, δεν πεθαίνουν και νωρίς» για τους συνταξιούχους. 
Και για να μην έχετε καμμία απορία ότι εμείς οι κακοί αλλά και λογικοί δεν ζητάμε τίποτε διαφορετικό, τίποτε ακραίο, ας μην ξεκινήσουμε με τα ακραία. Εντάξει, εμείς είμαστε οι ακραίοι, οι κακοί. Ζητάμε, όμως, να εφαρμοσθεί ο νόμος.
 Εγκύκλιος στις 18-8-2011 προς όλα τα νοσοκομεία της χώρας. Υπουργός Λοβέρδος, λέει: Στην εν λόγω διαδικασία δεν έχουν δικαίωμα πρόσβασης οι μη νομίμως διαμένοντες αλλοδαποί. Εφαρμόστε, επιτέλους, το νόμο. Δωρεάν οι αλλοδαποί και οι Έλληνες στην ουρά και να πληρώνουν τους γιατρούς έξω και να δίνουν τα φακελάκια; 
Το καταθέτω για τα Πρακτικά. 
(Στο σημείο αυτό ο Βουλευτής κ. Χρήστος Παππάς, καταθέτει για τα Πρακτικά της Βουλής το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Θα πείτε τώρα, τι μιλάτε εσείς εκ του ασφαλούς; Λαϊκίζετε, μαζεύετε ψήφους, Δεν μας ενδιαφέρουν οι ψήφοι. Λέμε αυτό που πιστεύουμε άφοβα και θα το λέμε. Και ιδού, υπάρχει πρόγραμμα της Χρυσής Αυγής για την υγεία. Θα κάνουμε κι εμείς επίκαιρη επερώτηση. Θα κάνουμε και πρόταση νόμου.
(Στο σημείο αυτό κτυπάει το κουδούνι λήξης του χρόνου ομιλίας του κυρίου Βουλευτή)
Ολοκληρώνω σε ένα λεπτό, κύριε Πρόεδρε.
Είχα να σας πω και άλλα, δυστυχώς όμως θα συμφωνήσω με την κ. Παπαρήγα ότι προκαλέσατε. Και ξέρετε, με το Κομμουνιστικό Κόμμα Ελλάδος μας χωρίζει ένα τεράστιο ιδεολογικό χάσμα.</Speech>
<Speech><Parlmember>ΔΙΑΜΑΝΤΩ ΜΑΝΩΛΑΚΟΥ</Parlmember>: Άβυσσος!</Speech>
<Speech><Parlmember>ΧΡΗΣΤΟΣ ΠΑΠΠΑΣ</Parlmember>: Άβυσσος, πολύ καλά το είπατε.
Εσείς, βέβαια, ζείτε τη δική σας φαντασίωση, ότι θα αντικαταστήσετε ένα σύστημα για το οποίο όλοι λένε μέσα εδώ ότι κλυδωνίζεται, τον καπιταλισμό, το σύγχρονο σύστημα, με ένα άλλο σύστημα που έχει σαπίσει και έχει αποδειχθεί ιστορικά τι έχει δώσει στην ανθρωπότητα πέρα από τα εκατομμύρια νεκρούς. 
Σε πάρα πολλά συμφωνήσαμε και είναι δίκαια αυτά που λέτε. Εγώ θέλω να προσθέσω ότι δεν είναι μόνο η υγεία που πρέπει να είναι δημόσιο αγαθό, είναι και η παιδεία, είναι και η άμυνα. Δεν θα ανεχθούμε τις χορηγίες στην υγεία, γιατί είναι πολύ ύποπτες. Δεν θα κάνετε την υγεία Olympic Games 2004. Είπατε για τις χορηγίες, τις οποίες δεν θα τις πω τώρα και σας το αφήνω για έκπληξη. Θα βγάλουμε το κουνέλι από το καπέλο! Προσέξτε σας παρακαλώ!</Speech> 
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Το λόγο έχει ο Κοινοβουλευτικός Εκπρόσωπος της Δημοκρατικής Αριστεράς και Βουλευτής Β΄ Αθήνας κ. Οδυσσέας Βουδούρης.</ChairmanSpeech>
<Speech><Parlmember>ΟΔΥΣΣΕΑΣ ΒΟΥΔΟΥΡΗΣ</Parlmember>: Κύριε Πρόεδρε, αγαπητοί συνάδελφοι, ο θεσμός της επερώτησης είναι μία ευκαιρία να συζητήσουμε γενικότερες πολιτικές κατευθύνσεις, αλλά πιστεύω επίσης ότι πρέπει μέσα από μία τέτοια διαδικασία να προκύπτουν και συγκεκριμένες προτάσεις. 
Θα ήθελα, λοιπόν, να πω δύο λόγια σε σχέση με αυτά τα οποία ειπώθηκαν από τους συναδέλφους του ΚΚΕ. Θέλω να πω ότι συμμερίζομαι την αγωνία τους. Θεωρώ ότι πολλά από αυτά τα οποία λένε είναι σωστά όσον αφορά τις διαπιστώσεις, έχω όμως μία βασική διαφωνία σε ό,τι αφορά το υπόβαθρο της βασικής τους  πρότασης και αυτό είναι αυτό το οποίο εγώ ονομάζω κρατισμός. 
Οι προτάσεις σας διέπονται από μία ιδεοληψία, κατά την άποψή μου, ότι σε ορισμένους τομείς μόνο η αποκλειστική παρέμβαση του κράτους μπορεί να δώσει λύση. Σεβαστή η άποψη. Η δική μου άποψη είναι ότι αυτό στο παρελθόν έχει αποδείξει τα αδιέξοδα παρά το γεγονός ότι σαν επινόηση έχει μια βάση.
Η δική μου άποψη και για το θέμα της υγείας είναι ότι πρέπει προφανώς να έχει μια ισχυρή παρουσία ο δημόσιος τομέας μέσω του κράτους, αλλά πρέπει επίσης να υπάρχει ένας χώρος για τις ιδιωτικές πρωτοβουλίες. 
Δεν θα αναπτύξω αυτό το σκεπτικό σε μια ιδεολογική πολιτική βάση, διότι δεν μας παίρνει ο χρόνος και εξάλλου έχει γίνει αυτό πολλές φορές. Θα ήθελα να αναφέρω μια προσωπική, βιωματική εμπειρία:
 Έχω δουλέψει πάρα πολλά χρόνια στη Γαλλία και όπως ξέρετε, στη Γαλλία υπάρχει ένας τομέας ιδιωτικός, πολύ ισχυρός, στον τομέα των νοσοκομείων εκ του οποίου ένα μεγάλο μέρος είναι ιδιωτικός μη κερδοσκοπικός. Είναι ιδρύματα τα οποία έχουν προκύψει από πρωτοβουλίες θρησκευτικών οργανώσεων, συνδικαλιστικών οργανώσεων και διάφορων άλλων, είναι το 30% του συστήματος υγείας στη Γαλλία και είναι και ο πιο δυναμικός τομέας. 
Τυχαίνει, λοιπόν, να έχω δουλέψει και εγώ σε ένα τέτοιο νοσοκομείο που ονομάζεται HOPITAL PIERRE ROUQUES, είναι το νοσοκομείο των μεταλλουργών ιστορικά, είναι ένα νοσοκομείο το οποίο ιδρύθηκε από τα συνδικάτα της μεταλλουργίας τα οποία βρίσκονταν εκείνη την εποχή υπό την επιρροή του Κομμουνιστικού Κόμματος. 
Τυχαίνει δε αυτό το νοσοκομείο, το οποίο είναι ένα μικρό νοσοκομείο εκατό κλινών, να είναι παγκοσμίως γνωστό για ένα λόγο, διότι εισήγαγε στη Γαλλία τη μέθοδο του ανώδυνου τοκετού. Ξέρετε ότι ο ανώδυνος τοκετός ξεκίνησε στη Σοβιετική Ένωση. Είναι ένα επίτευγμα του τέως υπαρκτού σοσιαλισμού. Η ειρωνεία της τύχης -να το πούμε έτσι- είναι ότι κατά την άποψή μου δεν είναι τυχαίο, εισήχθη στις δυτικές χώρες από ένα ιδιωτικό νοσοκομείο, στο οποίο βέβαια δρούσαν και δούλευαν γιατροί με ιδιαίτερη κοινωνική ευαισθησία ενταγμένοι στο γενικότερο χώρο της Αριστεράς. 
Νομίζω ότι αυτό είναι παράδειγμα το οποίο πρέπει να έχουμε στο νου μας και το θέτω σαν ένα από τα στοιχεία σ’ αυτήν τη συζήτηση για τον κρατισμό ή για τη δυνατότητα να υπάρχει ένας τομέας ιδιωτικός στην υγεία, ο οποίος όμως όταν υπάρχει, για να λειτουργήσει σωστά πρέπει να υπάρχουν ορισμένες προϋποθέσεις. Κατά την άποψή μου, πρέπει να υπάρχουν τουλάχιστον τρεις προϋποθέσεις:
 Η πρώτη είναι ότι πρέπει να υπάρχει ένας έλεγχος ποιότητας, που δεν υπάρχει σήμερα. Αυτός ο έλεγχος της ιατρικής ποιότητας δεν υπάρχει στον ιδιωτικό τομέα και η αλήθεια είναι ότι δεν υπάρχει και στο δημόσιο τομέα. Στο δημόσιο τομέα δεν υπάρχει στην πράξη και στον ιδιωτικό τομέα δεν υπάρχει καθόλου. Πρέπει να υπάρξει και στους δυο. 
Η δεύτερη προϋπόθεση είναι ότι αυτός ο ιδιωτικός τομέας πρέπει να ενταχθεί μέσα σε ένα σχεδιασμό ο οποίος είναι κοινός, δημόσιος και εθνικός. Δεν μπορεί να λειτουργεί ένα ιδιωτικό νοσοκομείο σαν ένα σούπερ μάρκετ. Διότι αν συμβεί αυτό, έχουμε μεταξύ άλλων το φαινόμενο της προκλητής ζήτησης, ένα φαινόμενο το οποίο υπάρχει γενικότερα στην ελεύθερη αγορά, αλλά στο χώρο της υγείας πέρα από τις οικονομικές επιπτώσεις έχει καταστρεπτικές επιπτώσεις στην ίδια την υγεία. Δεν μπορεί να λειτουργεί η υγεία με την προκλητή ζήτηση. 
Και η τρίτη προϋπόθεση είναι ότι πρέπει να υπάρχουν ίσοι όροι υγιούς ανταγωνισμού. Εδώ, κύριε Υπουργέ, θα αναφερθώ σε ένα πρόσφατο γεγονός. Άκουσα, νομίζω χθες, ότι θα υπάρξει μια αλλαγή στην τιμολόγηση των πράξεων με τα ΚΕΝ. Ξέρετε όλοι ότι γίνεται η τιμολόγηση των πράξεων τώρα με τα ΚΕΝ και είναι μια πολύ σωστή εξέλιξη. Στον δημόσιο τομέα υπάρχει ένας τιμοκατάλογος, τα δημόσια νοσοκομεία πληρώνονται καθυστερημένα ή δεν πληρώνονται ενδεχομένως από τα ταμεία βάσει του ΚΕΝ και στα ιδιωτικά υπάρχει το ΚΕΝ μείον 10%. Εγώ δεν το καταλαβαίνω αυτό αλλά είναι δεκτό. Ακούω, όμως, τώρα ότι υπάρχει μια πρόταση στα ιδιωτικά νοσοκομεία να είναι το ΚΕΝ μείον 50% και μάλιστα για τους ασφαλισμένους του ΟΓΑ το ΚΕΝ μείον 90%. Αυτό κατ’ εμέ είναι ένα θέμα. Πιστεύω ότι πρέπει να υπάρχει μια τιμολόγηση των πράξεων, η οποία να είναι ίδια είτε απευθυνόμαστε στον ιδιωτικό τομέα είτε απευθυνόμαστε στο δημόσιο τομέα. 
Θέλω να κάνω και μια τελείως διαφορετική παρατήρηση, κύριε Υπουργέ.
 Υπάρχει ένα θέμα το οποίο δεν το συζητάμε ποτέ και αυτό το θέμα ονομάζεται «τηλεϊατρική». Μπορεί να φαίνεται πολύ εξειδικευμένο, μπορεί να ακούγεται και λίγο σαν επιστημονική φαντασία, αλλά το θέμα της τηλεϊατρικής είναι ένα θέμα το οποίο έχουμε παραγνωρίσει.
Είναι ένα πολύ σημαντικό θέμα γιατί μπορεί να απαντήσει στα σύγχρονα προβλήματα. Διότι η εφαρμογή της τηλεϊατρικής σε μια χώρα σαν την Ελλάδα, που έχει πολλές νησιωτικές περιοχές ή απομονωμένες ορεινές περιοχές επιτρέπει και να εξοικονομήσουμε πόρους και ταυτόχρονα να αυξήσουμε την ιατρική αποτελεσματικότητα. Θα ήθελα να το αναπτύξω αλλά δυστυχώς δεν έχουμε χρόνο. 
Θέλω να κλείσω κύριε Υπουργέ, λέγοντας το εξής: Η συμμετοχή της Δημοκρατικής Αριστεράς στην κοινοβουλευτική πλειοψηφία που στηρίζει αυτήν την Κυβέρνηση γίνεται βάσει μιας προγραμματικής συμφωνίας την οποία πάντα πρέπει να έχουμε στο νου μας. Και θέλω απλώς να υπενθυμίσω γνωρίζοντας όλες τις δυσκολίες που έχει το Υπουργείο –εξάλλου είχαμε συναντηθεί και το είχαμε συζητήσει, αλλά θέλω να το πω και εδώ από το Βήμα της Βουλής- ότι αυτή η προγραμματική συμφωνία ορίζει στο κεφάλαιο β΄ και στην παράγραφο 6 ότι στόχος μας είναι για όλους καθολική υγειονομική προστασία χωρίς προϋποθέσεις και στο κεφάλαιο γ΄ στο σημείο 4 ορίζει ότι θα πρέπει να υπάρξει άμεση αποκατάσταση της λειτουργίας του ΕΟΠΥΥ έτσι ώστε αυτός ο Οργανισμός να ανταποκρίνεται στις ανάγκες του πληθυσμού.</Speech> 
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Ευχαριστώ, κύριε συνάδελφε. 
Το λόγο έχει ο τελευταίος κοινοβουλευτικός εκπρόσωπος κ. Σπύρος Χαλβατζής εκπρόσωπος του Κομμουνιστικού Κόμματος Ελλάδας για έξι λεπτά.</ChairmanSpeech> 
<Speech><Parlmember>ΣΠΥΡΙΔΩΝ ΧΑΛΒΑΤΖΗΣ</Parlmember>: Γιατί έξι;</Speech> 
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Προηγήθηκε η κ. Παπαρήγα η οποία μίλησε είκοσι τρία λεπτά αντί για δεκαπέντε.</ChairmanSpeech> 
<Speech><Parlmember>ΣΠΥΡΙΔΩΝ ΧΑΛΒΑΤΖΗΣ</Parlmember>: Όχι δεκαεννιά μίλησε.</Speech> 
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Μπορεί να κάνω λάθος. Θέλω να πω ότι ο Κανονισμός λέει ότι υπήρξε  λογική ανοχή και προς την Πρόεδρό σας.</ChairmanSpeech> 
<Speech><Parlmember>ΣΠΥΡΙΔΩΝ ΧΑΛΒΑΤΖΗΣ</Parlmember>: Εντάξει, κύριε Πρόεδρε. 
Συνεπώς, επειδή ειπώθηκαν παρά πολλά και η Γραμματέας της Κεντρικής Επιτροπής του κόμματός μας είπε  πάρα πολλά, θα περιοριστώ σε ορισμένα σχόλια. 
Κύριε Υπουργέ, αναρωτηθήκατε και πήρατε απάντηση από τη Γενική Γραμματέα. Η απόφαση της Ευρωπαϊκής Ένωσης εδώ και επτά χρόνια είναι συγκεκριμένη και σαφής. Το κράτος δεν θα παρέχει πλέον υπηρεσίες υγείας αλλά θα εποπτεύει, θα ελέγχει. Αυτή  η γενική γραμμή ακολουθείτε και εσείς και οι προηγούμενες Κυβερνήσεις ΠΑΣΟΚ και Νέας Δημοκρατίας. 
Δεύτερον, αναφέρατε ορισμένα αριθμητικά στοιχεία. Καλό είναι να κάνετε σωστές αριθμητικές πράξεις. Το νοσοκομείο λειτουργεί είκοσι τέσσερις ώρες το εικοσιτετράωρο. Ο ασθενής παραμένει στο νοσοκομείο και έχει ανάγκη ιατρικών υπηρεσιών είκοσι τέσσερις ώρες το εικοσιτετράωρο. Νοσηλευτές και νοσηλεύτριες λείπουν από όλα τα νοσοκομεία. Διοικητές των νοσοκομείων, δικά σας στελέχη μας το λένε κάθε φορά που κάνουμε περιοδεία. 
Τρίτον, είπατε ότι δεν υπάρχει ούτε ένας άνθρωπος ο οποίος στερήθηκε το φάρμακο και την υγειονομική, νοσοκομειακή περίθαλψη. Κύριε Υπουργέ, δεν είστε αφελής, δεν είστε άνθρωπος του γραφείου. Είστε άνθρωπος δραστήριος. Μην προσπαθείτε να εξωραΐσετε, να δικαιολογήσετε την εφαρμοζόμενη αντεργατική, αντιλαϊκή πολιτική. Όταν για έναν καρκινοπαθή απαιτούνται πάνω από εκατό μέρες για να ξεκινήσει χημειοθεραπείες και ακτινοβολίες, η κατάστασή του επιδεινώνεται και μπορεί να τον οδηγήσει στο τέλος. Γιατί σε αυτούς τους μήνες της καθυστέρησης ο καρκίνος δρα, ο καρκίνος καταστρέφει, ενώ αν χτυπηθεί ‘έγκαιρα μπορεί να εξουδετερωθεί. Και δεν είναι μόνο οι καρκινοπαθείς. Είναι οι χρονίως πάσχοντες. 
Τέταρτο ζήτημα. Αναφερθήκατε στο Σικιαρίδειο. Δεν είναι μόνο το Σικιαρίδειο. Είπατε ότι δεν μπορεί να χρηματοδοτούνται τα πάντα από το κρατικό προϋπολογισμό.
Παλαιότερα, κύριε Υπουργέ, όλη η οικογένεια στήριζε το ανάπηρο μέλος της. Σήμερα με την πολιτική που εφαρμόζετε, με τις περικοπές μισθών, συντάξεων, επιδομάτων, με την ανεργία, με τη φρικτή κατάσταση που βιώνουν οι εργαζόμενοι, η εργατική λαϊκή οικογένεια δεν μπορεί να στηρίξει το ανάπηρο μέλος της. Το Σικιαρίδειο έχει σχολή. Παιδιά με νοητική υστέρηση εκεί στηρίζονται. Εκεί μπορεί έστω κάπως κάτι να γίνει, να βελτιωθεί η κατάσταση της υγείας τους. Αυτό το παιδί κινδυνεύει πλέον. 
Μιλήσατε, κύριε Υπουργέ, για τις συνταγές τον Αύγουστο. Οι χρονίως πάσχοντες είναι ασθενείς και τον Αύγουστο, είναι τριακόσιες εξήντα πέντε μέρες το χρόνο. Υπάρχει κάποια επιδημιολογική μελέτη, κύριε Υπουργέ, που να μας αναφέρει αναλυτικά στοιχεία για τη συνταγογράφηση; 
Είπατε, κύριε Υπουργέ, για τα κέντρα υγείας. Κτήρια υπάρχουν. Σε πολλές περιπτώσεις και σε νοσοκομεία υπάρχουν μηχανήματα. Σας το ανέφερε ο εισηγητής μας. Υπάρχουν πάρα πολλές μονάδες εντατικής θεραπείας, οι λεγόμενες ΜΕΘ, υπάρχουν κρεβάτια. Μπορεί να λείπουν και λείπουν συνολικά κρεβάτια, αλλά και από αυτά που υπάρχουν, πληρώθηκαν από τους εργαζόμενους, από τον ελληνικό λαό, από τους φορολογουμένους, πάρθηκαν και μίζες για όλα αυτά και μηχανήματα και κρεβάτια δεν λειτουργούν. Και δεν λειτουργούν γιατί δεν έχουν προσωπικό. Λοιπόν;
Η εκπρόσωπος της Νέας Δημοκρατίας έκανε ένα μακρύ ταξίδι, έφτασε στην Ινδία και μας είπε: «Αν έρθουν οκτώ εκατομμύρια Ινδοί, τι θα γίνει;». Εγώ θα σας απαντούσα, κυρία Βούλτεψη, ότι προετοιμάζεται άμεσα επέμβαση ιμπεριαλιστικών δυνάμεων στη Συρία και στο Ιράν και εσείς που είστε στο κυβερνητικό κόμμα ξέρετε καλύτερα από εμάς την έκθεση υπηρεσιών του ΟΗΕ, που αναφέρει ότι τρία εκατομμύρια Ιρανοί θα πάρουν των ομματιών τους, θα πάνε προς την Ευρωπαϊκή Ένωση και θα περάσουν από την Ελλάδα. Λοιπόν; Το Δουβλίνο ΙΙ δεν αφήνει να τους δώσει η Κυβέρνηση χαρτιά να πάνε εκεί που θέλουν. Λοιπόν να δούμε τα αίτια. Και η Ελλάδα συμμετέχει.
Τέλος υπάρχουν κάποια δάκρυα από τη Χρυσή Αυγή για τα προβλήματα του λαού στην ιατρική - φαρμακευτική περίθαλψη. Είναι καθαρή απάτη και υποκρισία. Προσπαθεί να αποκρύψει το αποκρουστικό της πρόσωπο, τον εγκληματικό, ναζιστικό της χαρακτήρα. Με την προβοκατόρικη τοποθέτησή της ότι δήθεν συμφωνεί με τις θέσεις μας, θέλει να τροφοδοτήσει και να συντηρήσει τη συζήτηση για τα δύο άκρα, την ταύτιση φασισμού - κομμουνισμού. Δημαγωγεί πάνω στα λαϊκά προβλήματα. Το χρειάζεται αυτό για να νομιμοποιήσει την εγκληματική της δράση, απέναντι στο οργανωμένο λαϊκό κίνημα, που παλεύει για το δίκιο του κόντρα στο κεφάλαιο και τους καπιταλιστές. Αυτούς υπερασπίζεται η Χρυσή Αυγή, γιατί θέλουν να τσακίσουν μισθούς, συντάξεις, εργασιακά, κοινωνικά δικαιώματα, να γονατίσουν το λαό μας. Αναγορεύει τους μετανάστες σε εχθρούς, για να αποπροσανατολίσει το λαό, για να κρύψει τους πραγματικούς υπεύθυνους, αυτούς που ευθύνονται για τη σημερινή κατάσταση και τα αφόρητα προβλήματα του λαού, για να εξωραΐσει την εξουσία του κεφαλαίου. 
Η δράση της ασφαλώς δεν είναι τυχαία ούτε αυθόρμητη. Είναι καλά σχεδιασμένη και οργανωμένη, είναι στρατηγική του κεφαλαίου για την καταστολή, γιατί θέλουν να τσακίσουν το εργατικό λαϊκό κίνημα. Ο λαός δεν πρέπει να έχει αυταπάτες και ο λαός δεν πρέπει να φοβηθεί. Θα πρέπει να αντιμετωπίσει όλες αυτές τις πρακτικές. Εμείς, ως Κομμουνιστικό Κόμμα Ελλάδας, έχουμε δηλώσει ότι το οργανωμένο κίνημα, η εργατική τάξη, το εργατικό κίνημα, ο οργανωμένος λαός μπορούν και θα τους δώσουν την απάντηση που τους αξίζει. 
Ευχαριστώ.</Speech> 
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Ολοκληρώθηκαν οι ομιλίες των Κοινοβουλευτικών Εκπροσώπων. 
Μπαίνουμε στις δευτερολογίες για όσους ενδιαφέρονται να δευτερολογήσουν. Ο κ. Λαμπρούλης είναι πρώτος. 
Ορίστε, κύριε Λαμπρούλη, έχετε το λόγο.</ChairmanSpeech>
<Speech><Parlmember>ΓΕΩΡΓΙΟΣ ΛΑΜΠΡΟΥΛΗΣ</Parlmember>: Πόσο χρόνο έχω, κύριε Πρόεδρε;</Speech> 
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Πέντε λεπτά.</ChairmanSpeech>
<Speech><Parlmember>ΓΕΩΡΓΙΟΣ ΛΑΜΠΡΟΥΛΗΣ</Parlmember>: Γιατί ο προηγούμενος Πρόεδρος με μάλωσε.</Speech> 
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Οι Πρόεδροι δεν μαλώνουν. Διασφαλίζουν την ομαλή λειτουργία του Κοινοβουλίου. 
Ορίστε, κύριε Λαμπρούλη.</ChairmanSpeech> 
<Speech><Parlmember>ΓΕΩΡΓΙΟΣ ΛΑΜΠΡΟΥΛΗΣ</Parlmember>: Ευχαριστώ, κύριε Πρόεδρε.
Κυρίες και κύριοι συνάδελφοι, για εμάς ο χαρακτήρας των μέτρων, όπως και οι πολιτικές που εφαρμόζονται και ξεδιπλώνονται αυτό το διάστημα και στο χώρο της υγείας, έχουν ξεκάθαρα βαθύτατα ταξικό χαρακτήρα. 
Εμείς υποστηρίζουμε αυστηρά ένα δημόσιο σύστημα υγείας με έμφαση στην πρόληψη, δηλαδή «το προλαμβάνειν». Το τόνισαν και σήμερα οι σύντροφοι που τοποθετήθηκαν. Εσείς λέτε ότι κοστίζει. Για εμάς δεν είναι κόστος. Αυτή είναι η μεγάλη μας διαφορά. 
Εδώ ανοίγω μία παρένθεση, επειδή αναφέρθηκε το θέμα για την εμπορευματοποίηση. Εγώ δεν σας κάνω κριτική. Τα στοιχεία τα λένε από μόνα τους. Τόσα χρόνια εργαζόμουν σε νοσοκομείο, γιατρός ήμουν. Οι ασθενείς πληρώνουν εισιτήρια για να μπουν, πληρώνουν για εξετάσεις, για τα απογευματινά ιατρεία, πληρώνουν, πληρώνουν, πληρώνουν. 
Ιδιωτικοποιούνται παράλληλα οι υπηρεσίες των νοσοκομείων. Το είπατε και εσείς ο ίδιος, το είπε και η Γενική Γραμματέας μας. Σίτιση, φύλαξη, ένδυση, πλυντήρια κ.λπ., δίνονται σε ιδιωτικές εταιρείες. Ενδεχομένως, εσείς διερωτάσθε γιατί και πώς και αν συμβαίνει αυτό. 
Εμείς λέμε ότι αντιμετωπίζουμε την υγεία ως κοινωνικό δικαίωμα και παλεύουμε για ένα αποκλειστικά δημόσιο, δωρεάν σύστημα υγείας-πρόνοιας, χωρίς διακρίσεις και ανισότητες, με βασικό προσανατολισμό στην πρόληψη, ρίχνοντας βάρος στην, πρωτοβάθμιας φροντίδας υγεία, με τα κέντρα υγείας που θα είναι συνδεδεμένα με τους χώρους δουλειάς, τα σχολεία, τους χώρους άθλησης και άλλα. 
Παλεύουμε για πλήρως στελεχωμένες και εξοπλισμένες μονάδες υγείας σε όλα τα επίπεδα του συστήματος, που θα αξιοποιούν τις κατακτήσεις της επιστήμης και της τεχνολογίας προς όφελος των εργαζομένων των λαϊκών στρωμάτων. Αυτή η δυνατότητα προσκρούει στην καπιταλιστική βαρβαρότητα, που θυσιάζει τις ανάγκες των εργατικών λαϊκών οικογενειών, στο βωμό των κερδών του κεφαλαίου, το οποίο αξιοποιεί για το δικό του όφελος τις σύγχρονες τεχνολογίες, ελέγχει και κατευθύνει την έρευνα.
Πραγματικά στο θέμα της υγείας φαίνεται πολύ καθαρά η διαφορά των δύο δρόμων ανάπτυξης. Ο ένας είναι ο καπιταλιστικός δρόμος, που στηρίζεται στην εκμετάλλευση ανθρώπου από άνθρωπο, διατηρεί και επιδεινώνει όλες τις αιτίες που προκαλούν και οξύνουν τα προβλήματα υγείας, τα οποία εκμεταλλεύονται οι επιχειρηματίες για να πλουτίζουν. Παράλληλα, αναδεικνύεται ο σοσιαλιστικός δρόμος ανάπτυξης που, απαλλαγμένος από την εκμετάλλευση, εξασφαλίζει –όπως έδειξε η πείρα της Σοβιετικής Ένωσης και των άλλων σοσιαλιστικών χωρών- τις συνθήκες και τα μέσα για την πρόληψη, προστασία και αποκατάσταση της υγείας του λαού. 
Οι κατακτήσεις του σοσιαλισμού είναι πρωτόγνωρες στην ιστορία της ανθρωπότητας, γιατί με κεντρικό σχεδιασμό, με διάθεση πόρων, με μονάδες πρωτοβάθμιας φροντίδας, με νοσοκομεία, ερευνητικά κέντρα, κατάφερε να εξασφαλίσει δωρεάν υψηλού επιπέδου ισότιμες υπηρεσίες υγείας σε όλο το λαό. Σας παραπέμπω στο 1987 στην έκθεση του ΟΗΕ και της UNESCO για το σύστημα υγείας στη Σοβιετική Ένωση.</Speech> 
<Speech><Parlmember>ΣΟΦΙΑ ΒΟΥΛΤΕΨΗ</Parlmember>: Και εγώ σας παραπέμπω σε άλλα πράγματα.</Speech>
<Speech><Parlmember>ΓΕΩΡΓΙΟΣ ΛΑΜΠΡΟΥΛΗΣ</Parlmember>: Μην με διακόπτετε, θα με παρατηρήσει ο Πρόεδρος.
Θεωρούμε λοιπόν πως οι λαϊκές δυνάμεις οι εργαζόμενοι, τα λαϊκά στρώματα μπορούν να διδαχθούν απ’ αυτήν την πείρα, να βγάλουν ουσιαστικά συμπεράσματα από τα οξυμμένα προβλήματα που αντιμετωπίζουν και τις οδυνηρές συνέπειες της αντιλαϊκής πολιτικής και να μπουν πιο αποφασιστικά στη δράση, να διεκδικήσουν τα δικαιώματά τους. 
Σε αυτήν την κατεύθυνση μπορούν να διαδραματίσουν πρωταγωνιστικό ρόλο οι ταξικές δυνάμεις, οι αγωνιστικές δυνάμεις, το εργατικό λαϊκό κίνημα. Σε αυτήν την κατεύθυνση θα συμβάλει ακόμα περισσότερο το Κομμουνιστικό Κόμμα Ελλάδας.
Ευχαριστώ.</Speech> 
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Ευχαριστώ πολύ, κύριε συνάδελφε. 
Το λόγο έχει ο κ. Κατσώτης για τρία λεπτά.</ChairmanSpeech> 
<Speech><Parlmember>ΧΡΗΣΤΟΣ ΚΑΤΣΩΤΗΣ</Parlmember>: Ευχαριστώ, κύριε Πρόεδρε.
Είπε και η Γενική Γραμματέας ότι ο Υπουργός προκάλεσε με την ομιλία του. Εμείς ρωτάμε το εξής: Αντιμετωπίζεται το ίδιο ο καρδιοπαθής ή ο καρκινοπαθής πλούσιος με τον καρδιοπαθή ή καρκινοπαθή φτωχό;
Νομίζω ότι όσοι μας ακούν -και αν μας ακούν- καταλαβαίνουν πολύ καλά τι τραβάνε, τι μαρτυρούν, αυτοί και το οικογενειακό, το κοινωνικό περιβάλλον τους, για να μπορέσουν να αντεπεξέλθουν σε όσες αλλαγές έχουν γίνει και σε όσα πρέπει να πληρώσει αυτός ο καρκινοπαθής, ο καρδιοπαθής και κάθε άλλος, για να μπορέσει να αποκαταστήσει την υγεία του ή τέλος πάντων να αποτρέψει τα χειρότερα.
Εμείς λέμε ότι η υγεία πρέπει να είναι αποκλειστικά δημόσια, δωρεάν και αναβαθμισμένη σύμφωνα με την εξέλιξη της επιστήμης και της τεχνολογίας. Γιατί δεν γίνεται αυτό αποδεκτό από εσάς; Ακριβώς γιατί υπηρετείτε τους επιχειρηματίες της υγείας, ακριβώς γιατί είστε με την ελεύθερη κίνηση των κεφαλαίων χωρίς κανένα περιορισμό και σε αυτόν τον τομέα της υγείας. Υπηρετείτε λοιπόν αυτήν την ανάγκη του μεγάλου κεφαλαίου να επενδύσει στην υγεία, στην παιδεία χωρίς ρίσκο και βέβαια πάνω στην ανάγκη του λαού για να αποκαταστήσει την υγεία του. 
Εμείς λέμε ότι το επόμενο διάστημα θα στερηθούν ακόμα περισσότεροι εργαζόμενοι και λαϊκά στρώματα αυτών των υποτυπωδών υπηρεσιών υγείας, που προβλέπεται από τα πακέτα που κάνετε, τα οποία είναι για τη φτωχολογιά, διότι, και εκεί απαιτείται να είναι ασφαλισμένος. 
Εμείς λοιπόν θεωρούμε ότι το θέμα της υγείας είναι ένα σημαντικό ζήτημα που δεν μπορείτε εσείς να το αντιμετωπίσετε, διότι ακριβώς έχετε μία άλλη λογική και μία άλλη στάση, μία άλλη πολιτική με την οποία ενισχύετε –αυτό που είπαμε προηγουμένως- την εμπορευματοποίηση και την ιδιωτικοποίηση.
Αλήθεια, τόσος λόγος γίνεται σήμερα για το φάρμακο. Δεν το στερούνται όλοι αυτοί που το έχουν ανάγκη σήμερα; Μιλάτε -όχι εσείς αλλά και οι προηγούμενοι- για την πολυφαρμακία, ένα άλλο παραμύθι τέλος πάντων. Βάζετε στον τοίχο ποιον; Τον ιατρικό κόσμο που από τη μία λέτε ότι αυτοί καθορίζουν, από την άλλη λέτε ότι εσείς είστε που κάνετε τη διαφθορά, την πολυφαρμακία. 
Αυτά όλα θα μπορούσαν να αποτραπούν. Πώς; Όταν η υγεία, το φάρμακο ήταν δημόσιο και δωρεάν για όλο το λαό, είτε είναι ασφαλισμένος είτε όχι. Εμείς λέμε καθαρά ότι δεν χρειάζεται να υπάρχουν εισφορές για τον κλάδο της υγείας. Ο κρατικός προϋπολογισμός να παρέχει δημόσια και δωρεάν ό,τι απαιτείται σήμερα για την αποκατάσταση της υγείας του εργαζομένου, του λαού, γενικά της χώρας μας.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Τελειώνω, κύριε Πρόεδρε.
Επειδή λοιπόν μπροστά μας έχουμε αυτές τις εξελίξεις, με το νέο πακέτο μέτρων και εσείς θέλετε να συμβάλετε με ένα πολύ μεγάλο ποσοστό -αυτό που σας έχουν πει ότι εντέλλεστε να το δώσετε- εμείς λέμε ότι είναι θανατηφόρο για το λαό, αυτό το πακέτο μέτρων και στον τομέα της υγείας. Θα κάνετε εδώ έγκλημα σε βάρος πολλών εργαζομένων και λαϊκών στρωμάτων που δεν θα μπορούν να αποκαταστήσουν την υγεία τους το επόμενο διάστημα.
 Γι’ αυτό η απεργία στις 26 του Σεπτέμβρη, θα είναι και σε εσάς μία απάντηση του λαού για όσα σήμερα του στερείτε.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Το λόγο έχει η συνάδελφος κ. Διαμάντω Μανωλάκου για τρία λεπτά.</ChairmanSpeech> 
<Speech><Parlmember>ΔΙΑΜΑΝΤΩ ΜΑΝΩΛΑΚΟΥ</Parlmember>: Ευχαριστώ.
Εάν σας άκουγε κάποιος, κύριε Υπουργέ, θα σας έλεγε αυθόρμητα ότι είστε εξωπραγματικός. Λέτε ότι δεν ξέρετε κάποιον που να στερήθηκε το φάρμακό του. Εγώ θα σας θέσω τρία ερωτήματα: Γνωρίζετε ότι το 30% του παιδικού πληθυσμού είναι ανεμβολίαστο; Έτσι λένε οι φορείς. Από μαζοχισμό είναι ανεμβολίαστα αυτά τα παιδιά; Σας ρωτάω.
Δεύτερον, το 58% των ανέργων -μιλάμε για επτακόσιες χιλιάδες ανθρώπους- είναι μακροχρόνια άνεργοι, δηλαδή είναι στην ανεργία πάνω από ένα χρόνο και έχουν χάσει το δικαίωμά τους στην παροχή της υγείας. Δεν έχουν ούτε καν βιβλιάριο πρόνοιας.
Σας ρωτάω λοιπόν, αν γνωρίζετε, αν παίρνουν και από πού παίρνουν αυτοί οι άνθρωποι το φάρμακο που χρειάζονται.
Βέβαια ένας καρδιοπαθής συνταξιούχος των 600 ευρώ, δεν θα στερηθεί το φάρμακό του. Όμως θα κόψει από άλλες ανάγκες, που κι αυτές θα έχουν επίπτωση στην υγεία του.
Σε ό,τι αφορά τη φαρμακευτική αγωγή και τη δραματική μείωση των δημόσιων δαπανών, κοιτάξτε να σας πω, ό,τι και να πείτε ο άλλος το «ζει στο πετσί του», δεν σας πιστεύει. Αυξήσατε την εισφορά στον ασθενή και καταργήσατε δωρεάν ιατρικές εξετάσεις. Υποφέρει  ο κόσμος στην κυριολεξία. Φτιάχνονται συσσίτια ακόμη και για τα φάρμακα και υπηρεσίες υγείας. Ας μην κοροϊδεύετε.
Σε ό,τι αφορά τα στοιχεία, εμείς καταθέτουμε τον πίνακα, που έχει δημοσιευθεί και στον Τύπο και που δείχνει από το 2009 μέχρι το 2012, δηλαδή μέσα σε τέσσερα χρόνια, τις δραστικές περικοπές που έχουν γίνει. Μιλάμε ότι η φαρμακευτική δαπάνη των ασφαλιστικών ταμείων το 2009 ήταν 5,9 δισεκατομμύρια και το 2012 ήταν 3 δισεκατομμύρια. Άρα η μείωση είναι 46%. Καταθέτουμε τον πίνακα.
(Στο σημείο αυτό η Βουλευτής κ. Διαμάντω Μανωλάκου καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)
Η πρόσβαση λοιπόν στην υγεία -εμείς το λέμε καθαρά και σταράτα- είναι πανανθρώπινο δικαίωμα και το διεκδικούμε. Γι’ αυτό είναι αγαθό και όχι εμπόρευμα και πρέπει να παρέχεται σε επάρκεια, ποιοτικά και δωρεάν σε όλους -εργαζομένους, ανέργους, μικρούς, μεγάλους, μετανάστες, λαθρομετανάστες- όπως θέλετε να τους πείτε και ό,τι χρώμα και να έχουν. 
Ας μην κρύβεστε πίσω από ρατσιστικές απόψεις μερικοί, αλλά και πίσω από τον όρο «κρατισμό», κύριοι συνάδελφοι της ΔΗΜΑΡ, για να δικαιολογήσετε τη συμφωνία σας στα κέρδη των επιχειρηματιών και πάνω απ’ όλα τη συμμετοχή σας σε μία Κυβέρνηση, που σκοτώνει δικαιώματα, τσακίζει ζωές και σε καμμιά περίπτωση δεν θεραπεύει.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Ευχαριστώ, κυρία συνάδελφε.
Το λόγο έχει ο τελευταίος ομιλητής εκ των επερωτώντων, ο κ. Νικόλαος Μωραΐτης, Βουλευτής Αιτωλοακαρνανίας, για τρία λεπτά.</ChairmanSpeech>
<Speech><Parlmember>ΝΙΚΟΛΑΟΣ ΜΩΡΑΪΤΗΣ</Parlmember>: Ευχαριστώ, κύριε Πρόεδρε.
Κύριε Υπουργέ, μας είπατε σχεδόν ότι όλα βαίνουν καλώς. Δεν είπατε όμως κουβέντα, για τους ανθρώπους και για το πρόγραμμα «Βοήθεια στο σπίτι», που ετοιμάζεστε και αυτήν την παροχή -που γινόταν έστω με τον τρόπο που γινόταν- να τη φορτώσετε στις πλάτες του λαού, γιατί σε απάντηση χθες, ο αρμόδιος Υπουργός Εργασίας είπε ότι θα πάει στα ασφαλιστικά ταμεία.
Εμείς διεκδικούμε -δεν πρόλαβα να το αναφέρω στην πρωτολογία μου- η «Βοήθεια στο σπίτι» να περάσει στα κέντρα υγείας και όλοι οι εργαζόμενοι και όσοι άλλοι χρειάζονται να προσληφθούν με μόνιμη, σταθερή δουλειά και πλήρη δικαιώματα.
Ιδιαίτερα για τα κέντρα υγείας, κύριε Υπουργέ, εμείς θεωρούμε ότι η μη επάνδρωσή τους σήμερα, στοιχίζει ανθρώπινες ζωές. Για παράδειγμα, έχουν ξεψυχήσει άνθρωποι στην άσφαλτο, γιατί στα κέντρα υγείας είτε δεν υπήρχαν ασθενοφόρα είτε δεν υπήρχαν οι κατάλληλοι γιατροί, για να αντιμετωπίσουν τέτοια περιστατικά.
Γι’ αυτό εμείς λέμε καθαρά ότι πρέπει να υπάρχουν μονάδες πλήρως εξοπλισμένες στα κέντρα υγείας και πρέπει να υπάρχει και ικανός αριθμός ασθενοφόρων, γιατί το γνωρίζετε πολύ καλά, κύριε Υπουργέ, και από τη δική σας ακόμη περιοχή, ότι σε πολλά κέντρα υγείας -το ανέφερα- τα ασθενοφόρα λειτουργούν μόνο σε μία βάρδια.
Θεωρούμε επίσης ότι στα κέντρα υγείας για τον πληθυσμό της υπαίθρου πρέπει να λειτουργούν φαρμακεία για τη δωρεάν κάλυψη σε φάρμακα όλου του πληθυσμού.
Κάνετε τώρα και κάτι άλλο, κύριε Υπουργέ. Σε όποια κέντρα υγείας υπάρχουν κάποιες ειδικότητες γιατρών, τα ξεγυμνώνετε.
Παίρνετε αυτές τις ειδικότητες, τις πηγαίνετε στα νοσοκομεία. Στην ουσία, κάνετε πασαλείμματα. Ξεγυμνώνετε, όπως είπα, τα κέντρα υγείας και δημιουργείτε μια εικονική πραγματικότητα ότι δήθεν τα νοσοκομεία δουλεύουν. 
Θα ήθελα να πω και κάτι τελευταίο. Δεν απαντήσατε για την ηλεκτρονική συνταγογράφηση. Υπάρχουν εκατοντάδες –ίσως να είναι και χιλιάδες- αγροτικά ιατρεία που δεν διαθέτουν τεχνολογικό εξοπλισμό. Ακόμα, όπως αναφέραμε, υπάρχουν περιπτώσεις σε ορεινά χωριά που δεν υπάρχει και διαδίκτυο. 
Για αυτές τις περιπτώσεις, κύριε Υπουργέ, τι θα κάνετε; 
Ένα τελευταίο ζήτημα είναι ότι η κατάσταση στον τομέα της υγείας ιδιαίτερα για τον κόσμο της υπαίθρου, είναι δραματική. Είναι ένα μεγάλο μέρος του αγροτικού πληθυσμού -ήταν ένα ποσοστό που πανελλαδικά άγγιζε το 30%- που όχι μόνο με τα χαράτσια, αλλά σήμερα και με την αύξηση στα ασφάλιστρα θα μείνει χωρίς βιβλιάρια υγείας και δεν θα έχει καμμία πρόσβαση έστω και σε αυτό το υποβαθμισμένο σύστημα υγείας.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Ευχαριστώ, κύριε συνάδελφε.
Ολοκληρώθηκε ο κύκλος των ομιλητών. 
Κύριε Υπουργέ, χρειάζεστε πέντε λεπτά για να μιλήσετε;</ChairmanSpeech>
<Speech><Parlmember>ΑΝΔΡΕΑΣ ΛΥΚΟΥΡΕΝΤΖΟΣ</Parlmember> (Υπουργός Υγείας): Δέκα, κύριε Πρόεδρε.</Speech> 
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Δέκα. Αρχίζει η διαπραγμάτευση. 
Έχετε το λόγο για δέκα λεπτά. Βεβαίως, θα υπάρξει ανοχή.</ChairmanSpeech> 
<Speech><Parlmember>ΑΝΔΡΕΑΣ ΛΥΚΟΥΡΕΝΤΖΟΣ</Parlmember> (Υπουργός Υγείας): Ευχαριστώ, κύριε Πρόεδρε. 
Στη σημερινή μας συζήτηση χρησιμοποίησα, όπως πάντα συνηθίζω στη Βουλή, εκφράσεις μη προσβλητικές. Μπορεί να μετέχω σε ορισμένες περιπτώσεις οξείας κριτικής, ουδέποτε, όμως, προσβλητικής. Εκφράσεις του τύπου «είστε εκτός πραγματικότητος» ή «έχετε θράσος» είναι εκτός του ήθους και του επιπέδου της σημερινής ελληνικής δημοκρατίας, όταν μάλιστα ο εγκαλούμενος από την επερώτησή σας Υπουργός σάς μίλησε με τη γλώσσα της αλήθειας και έχει προσφερθεί επανειλημμένως να σας προσφέρει όποια στοιχεία ζητήσετε γύρω από τις υποθέσεις της υγείας στον τόπο μας.
Επιπροσθέτως, αν δεν δέχεστε τις εξηγήσεις μου, οφείλετε να γνωρίζετε ότι πριν από ενενήντα ημέρες ακριβώς, ανέλαβα ως Υπουργός, έχω μία παράδοση, μία κληρονομιά η οποία είναι δυσχερής για όποιον καλείται να τη διαχειριστεί, διότι επανειλημμένως έχω δηλώσει ότι αυτή είναι η πραγματικότητα της χώρας μας. Εγώ δεν συνηθίζω να καταλογίζω ευθύνες σε κανέναν, παρά μονάχα σε όλους μας, γιατί μας αφορά ως λαό, η υπόθεση των δημοσίων πραγμάτων. 
Άρα λοιπόν σε εμένα μπορείτε να χρησιμοποιείτε –και χρησιμοποιήσατε- αν νομίζετε ότι έτσι μου αξίζει, όποια έκφραση θέλετε, αλλά για την ποιότητα τού δημοσίου βίου δεν έχουν θέση τέτοια επιχειρήματα. 
Γίνομαι συγκεκριμένος και αρχίζω από το τελευταίο. Το πρόγραμμα τής κατ’ οίκον φροντίδας θα συνεχιστεί από την 1η Οκτωβρίου. Το λεγόμενο πρόγραμμα «Βοήθεια στο σπίτι» μεταφράζεται σε κατ’ οίκον φροντίδα ηλικιωμένων, συνταξιούχων κ.λπ. και θα υποστηριχθεί και πάλι από την Ευρωπαϊκή Ένωση. 
Σε ό,τι αφορά τα ασθενοφόρα και τις κινητές μονάδες, είναι πρόγραμμα εντός της Ευρωπαϊκής Ένωσης. Τηρείται η θεσμική διαδικασία, όπως ορίζεται για τη διαγωνιστική διαδικασία και στις αρχές Οκτωβρίου θα έχουμε την ολοκλήρωση αυτού του διαγωνισμού και θα ξέρουμε πώς και πότε θα παραλάβουμε τα οχήματα. Προφανώς και δεν καλύπτουν όλες τις ανάγκες, αλλά δεν γνωρίζω κάποια χώρα στον πλανήτη που μπορεί σε μία ημέρα, με μία υπογραφή να εξασφαλίζει το σύνολο των αναγκών της. 
Έρχομαι στο θέμα των εμβολίων. Υπάρχει το σύστημα των κέντρων παιδιού και μάνας σε όλα τα θεραπευτήρια του ΙΚΑ όπου διαθέτουμε τα εμβόλια στους απόρους. Βεβαίως ετοιμαζόμαστε στο πλαίσιο της αξιοποίησης προγραμμάτων της τέταρτης προγραμματικής περιόδου. Ο Γενικός Γραμματέας κ. Καλλίρης, ο οποίος είναι και παρών, επιχειρεί την αναμόρφωση των μέτρων που θα συμπεριλάβει η τέταρτη προγραμματική περίοδος για το Υπουργείο Υγείας, για να εξασφαλίσουμε περαιτέρω εμβόλια για τα παιδιά, προληπτικό ιατρικό έλεγχο ωρίμων ενηλίκων, παρακολούθηση εγκύων γυναικών, δηλαδή, μπροστά σε όποια ανάγκη εκδηλώνεται, προσπαθούμε να ανταποκριθούμε, σύμφωνα με τις δυνατότητες τις οποίες έχουμε.
Για την υπερσυνταγογράφηση, μου προκαλεί εντύπωση το γεγονός ότι στην προσπάθειά σας να πείτε ότι κινδυνεύει η δημόσια υγεία στη χώρα, χωρίς να θέλω να σας κατηγορήσω, χρησιμοποιείτε μία επιχειρηματολογία που στο βάθος νομιμοποιεί πράξεις ανθρώπων…</Speech>
<Speech><Parlmember>ΝΙΚΟΛΑΟΣ ΜΩΡΑΪΤΗΣ</Parlmember>: Μα τι λέτε, κύριε Υπουργέ; Δεν είπαμε εμείς αυτό. Είπαμε για τις ελλείψεις…</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Όση ώρα είμαι εγώ εδώ, δεν διέκοψε κανείς κανέναν! Μην το χαλάσουμε τώρα στο τέλος! Δίνει διευκρινίσεις, όπως τις εννοεί ο κύριος Υπουργός.</ChairmanSpeech>
 <Speech><Parlmember>ΑΝΔΡΕΑΣ ΛΥΚΟΥΡΕΝΤΖΟΣ</Parlmember> (Υπουργός Υγείας): Μα οι γιατροί δεν έχουν ευθύνη για την υπερσυνταγογράφηση; Λέτε ότι το 5,6% του 2009 ήταν μία λογική τιμή για τη φαρμακευτική δαπάνη. Έχω δικαίωμα τότε να αντικρούσω το επιχείρημα, με τον ισχυρισμό μου ότι αυτό το επιχείρημα στο βάθος νομιμοποιεί κάποιες πρακτικές, που η ιστορία σας και το ήθος σας δεν επιτρέπουν να τις νομιμοποιείτε! Δεν σας αμφισβητώ. Σας λέω να προσέξετε την επιχειρηματολογία, γιατί στο τέλος απολήγει σε άλλα συμπεράσματα. Δεν είναι έτσι τα πράγματα και όποια στιγμή θέλετε, προσφέρομαι να έρθει αντιπροσωπεία σας στο Υπουργείο να ενημερωθείτε λεπτομερώς, με όλα τα στοιχεία. Όσο είμαι Υπουργός Υγείας, όλα τα στοιχεία θα είναι στη δημοσιότητα. Από τη δική μου μεριά, υπάρχει απόλυτη διαφάνεια. Συνειδητοποιείστε το, γιατί μόνο αυτό υπερασπίζομαι.</Speech>
<Speech><Parlmember>ΧΡΗΣΤΟΣ ΚΑΤΣΩΤΗΣ</Parlmember>: Δεν μπορείτε όμως να το λύσετε με τις λίστες ούτε με τη συμμετοχή…</Speech>
<Speech><Parlmember>ΑΝΔΡΕΑΣ ΛΥΚΟΥΡΕΝΤΖΟΣ</Parlmember> (Υπουργός Υγείας): Σε ό,τι αφορά την κάρτα υγείας, που ετέθη από την κ. Χριστοφιλοπούλου, βεβαίως είναι ένα πρόγραμμα το οποίο θέλουμε να το υλοποιήσουμε. Πιστεύουμε ότι θα επιτύχουμε τη διασφάλιση των πληροφοριακών συστημάτων, τα οποία υποστηρίζουν τη λειτουργία του Εθνικού Συστήματος Υγείας και θα περιορίσουμε δραστικά όλους όσοι σήμερα εμφανίζονται να παραβιάζουν τους κανόνες της νομιμότητας.
Όσον αφορά τις εφημερίες, εξηγούμαι, γιατί ακούω και μία κριτική ότι εμείς αδιαφορούμε για τις εφημερίες. Έχω υπογράψει από τις 3 Αυγούστου να εξοφληθούν όλες οι εφημερίες του πρώτου εξαμήνου. Αν δεν έστειλαν τα στοιχεία τα νοσοκομεία, αν οι υπηρεσίες δημοσιονομικού ελέγχου δεν λειτουργούσαν τον Αύγουστο, αν συνέβη το άλφα ή το βήτα, δεν ευθύνεται ο Υπουργός Υγείας. Υπέγραψα –και μάλιστα, το ποσό των εφημεριών ήταν κατά πολύ περισσότερο από το προβλεπόμενο κονδύλι των 160 εκατομμυρίων ευρώ του πρώτου εξαμήνου- για να μην υπάρξει δεδουλευμένη εφημερία που να μην έχει εξοφληθεί. Γιατί λοιπόν ο ψόγος για τον Υπουργό και για το Υπουργείο Υγείας σε ό,τι αφορά τις εφημερίες;
Όσον αφορά τους επικουρικούς, στο πλαίσιο των δυνατοτήτων της σκληρής δημοσιονομικής προσαρμογής βεβαίως, εξασφαλίσαμε τετρακόσιους επικουρικούς, για τους οποίους βγάλαμε προκήρυξη. Θέλετε όμως μία εικόνα; Περισσότερες από σαράντα πέντε θέσεις στη νησιωτική Ελλάδα δεν είχαν υποψηφιότητα. Ούτε μία υποψηφιότητα!</Speech>
<Speech><Parlmember>ΓΕΩΡΓΙΟΣ ΛΑΜΠΡΟΥΛΗΣ</Parlmember>: Γιατί να πάνε; Για ψίχουλα;</Speech>
<Speech><Parlmember>ΑΝΔΡΕΑΣ ΛΥΚΟΥΡΕΝΤΖΟΣ</Parlmember> (Υπουργός Υγείας): Α, ωραία! Εσείς λοιπόν, που έχετε την ικανότητα, κύριε συνάδελφε και γιατρέ, επειδή το λέτε…</Speech>
<Speech><Parlmember>ΓΕΩΡΓΙΟΣ ΛΑΜΠΡΟΥΛΗΣ</Parlmember>: Χώρια που πρέπει τα νοσοκομεία να πληρώσουν…</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Τι θα γίνει τώρα; Θα την αλλάξουμε τη διαδικασία, κύριε συνάδελφε; Σας παρακαλώ πολύ!</ChairmanSpeech>
<Speech><Parlmember>ΑΝΔΡΕΑΣ ΛΥΚΟΥΡΕΝΤΖΟΣ</Parlmember> (Υπουργός Υγείας): Ό,τι λέμε, επειδή πρέπει να είναι απολύτως υπεύθυνο, σας επιστρέφω το ερώτημα. Να μου πείτε πόσο στοιχίζει αυτό που έχετε στο μυαλό σας και από πού θα βρείτε τους πόρους! Το να πετάμε βεγγαλικά και πυροτεχνήματα, δεν έχει καμμία αξία.</Speech>
<Speech><Parlmember>ΓΕΩΡΓΙΟΣ ΛΑΜΠΡΟΥΛΗΣ</Parlmember>: Θέλετε απάντηση; Διαβάστε τη δευτερολογία μου και θα τη δείτε μέσα.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Κύριε Υπουργέ, συνεχίστε, σας παρακαλώ. Θερμή παράκληση να συνεχίσετε, χωρίς να απευθύνεστε στους συναδέλφους ατομικά.</ChairmanSpeech>
<Speech><Parlmember>ΑΝΔΡΕΑΣ ΛΥΚΟΥΡΕΝΤΖΟΣ</Parlmember> (Υπουργός Υγείας): Επιστρέφουμε σε άλλα θέματα τα οποία ετέθησαν.
Σχετικά με τα γενόσημα. Εδώ χρειάζεται να εξηγήσω το εξής: Η τιμή των γενοσήμων είναι στο 40% της τιμής των πρωτοτύπων. Αυτό είναι μία δραστική μείωση της φαρμακευτικής δαπάνης, γιατί στο παρελθόν τα γενόσημα εκινούντο σε επίπεδα της τάξεως του 80%-82% της τιμής του πρωτοτύπου. Επίσης τα φάρμακα τα οποία κινούνται εκτός πατέντας, περιορίζονται στην τιμή του 50% του πρωτοτύπου. Αυτά είναι τα εργαλεία πολιτικής, για να περιορίσουμε τη φαρμακευτική δαπάνη.
Σε ό,τι αφορά τα τηλεφωνικά ραντεβού, επειδή ετέθη και αυτό, αυτός ήταν ένας διαγωνισμός τον οποίο εμείς τον βρήκαμε ολοκληρωμένο. Δεν είχαμε καμμία δυνατότητα να παρέμβουμε σε μία διαγωνιστική διαδικασία η οποία τελεσφόρησε. Τόσο ο Αναπληρωτής Υπουργός, όσο και εγώ, έχουμε επανειλημμένως επιχειρήσει μέσω του ΕΟΠΥΥ, να γίνει επαναδιαπραγμάτευση του κόστους του τηλεφωνήματος.
Έχει γίνει ήδη μία πρόοδος, όπως μας ενημερώνουν και περιμένω να δω ποιες θα είναι στη συνέχεια οι νέες χρεώσεις. Θα παρακολουθήσω την πυκνότητα των τηλεφωνημάτων και θα ζητήσω εκ νέου τη διαπραγμάτευση αυτής της τιμής. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υπουργού)</Speech>
 ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Ολοκληρώστε, κύριε Υπουργέ.</ChairmanSpeech>
<Speech><Parlmember>ΧΡΗΣΤΟΣ ΚΑΤΣΩΤΗΣ</Parlmember>: Στις δώδεκα η ώρα και μετά, σταματάνε να λειτουργούν, κύριε Υπουργέ. Δεν μπορείς να κλείσεις ραντεβού.</Speech>
<Speech><Parlmember>ΑΝΔΡΕΑΣ ΛΥΚΟΥΡΕΝΤΖΟΣ</Parlmember> (Υπουργός Υγείας): Για όλα τα προβλήματα…</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Με συγχωρείτε, κύριε Υπουργέ, θέλω να πω κάτι. 
Ξέρετε πόση ώρα μιλήσατε συνολικά ως Κομμουνιστικό Κόμμα Ελλάδας; Τώρα θα βρείτε τις διαφορές;</ChairmanSpeech>
<Speech><Parlmember>ΧΡΗΣΤΟΣ ΚΑΤΣΩΤΗΣ</Parlmember>: Μα το θέμα αυτό αφορά όλο το λαό, κύριε Πρόεδρε.</Speech> 
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Τα είπατε. Ειπώθηκαν. 
Ολοκληρώστε, κύριε Υπουργέ, παρακαλώ.</ChairmanSpeech> 
<Speech><Parlmember>ΑΝΔΡΕΑΣ ΛΥΚΟΥΡΕΝΤΖΟΣ</Parlmember> (Υπουργός Υγείας): Ακούστε, εμείς για όλα τα προβλήματα, ενημερωνόμαστε, κάνουμε ό,τι μπορούμε για να τα αντιμετωπίσουμε. Σας βεβαιώνω ότι η σημερινή πολιτική ηγεσία το μόνο το οποίο εννοεί ως καθήκον της, είναι να εργάζεται για την εξυπηρέτηση του δημοσίου συμφέροντος. Δεν έχουμε στη σκέψη μας να εξυπηρετήσουμε άλλου είδους εξαρτήσεις ή συμφέροντα, είτε σας αρέσει είτε δεν σας αρέσει. 
Αυτό το λέω γιατί μου δόθηκε εδώ η εντύπωση ότι με μία επιχειρηματολογία, η οποία προσπαθεί να φτιάξει μία απελπιστική κατάσταση πάνω από τον ελληνικό λαό, πρέπει να συμφωνήσουμε και να παραδεχθούμε ότι επίκειται η πλήρης καταστροφή του εθνικού συστήματος υγείας. 
Επιτρέψτε μου, να διαφωνήσω. Δεν ευσταθεί αυτή η επιχειρηματολογία. Υπάρχουν βεβαίως ζητήματα σοβαρά. Επαναλαμβάνω ότι ανάγκες υπάρχουν, τις ανάγκες τις γεννάει η ίδια η ζωή, η ίδια η πραγματικότητα κι εμείς προσπαθούμε κάθε μέρα να ανταποκριθούμε στις απαιτήσεις. Δεν επιλύουν τα προβλήματα οι ακραίες συμπεριφορές, η οξύτητα, η αντιπαράθεση. Δεν συνεισφέρουν σε τίποτα οι καταλήψεις. Δεν συνεισφέρει σε τίποτα η οξύτητα.</Speech>
<Speech><Parlmember>ΧΡΗΣΤΟΣ ΚΑΤΣΩΤΗΣ</Parlmember>: Εσείς είπατε τραμπούκους τους συνταξιούχους. Σταματήστε τώρα.</Speech> 
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Μην απαντήσετε, κύριε Υπουργέ.</ChairmanSpeech> 
<Speech><Parlmember>ΑΝΔΡΕΑΣ ΛΥΚΟΥΡΕΝΤΖΟΣ</Parlmember> (Υπουργός Υγείας): Κύριε συνάδελφε, σας ευχαριστώ γιατί μου δίνετε την ευκαιρία…</Speech>
<Speech><Parlmember>ΧΡΗΣΤΟΣ ΚΑΤΣΩΤΗΣ</Parlmember>: Είπατε τραμπούκους τους συνταξιούχους.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Κύριε Κατσώτη, σας παρακαλώ.</ChairmanSpeech>
<Speech><Parlmember>ΑΝΔΡΕΑΣ ΛΥΚΟΥΡΕΝΤΖΟΣ</Parlmember> (Υπουργός Υγείας): Κύριε Πρόεδρε, επειδή ο κύριος συνάδελφος με την παρέμβασή του εκτός Κανονισμού, όπως πολύ καλά γνωρίζουμε όλοι, μου δίνει την ευκαιρία να απαντήσω από το πιο επίσημο Βήμα -από το οποίο ομιλώ- στη χώρα, θα σας απαντήσω ότι ουδέποτε συναντήθηκα με οποιαδήποτε ομοσπονδία συνταξιούχων. Αντιθέτως εισέβαλαν, αφού παραβίασαν δύο κατά σειρά, πόρτες στο γραφείο, συνοδευόμενοι από κάμερες, κάποιοι, γνωστοί σε εμένα κατά τα άλλα, κύριοι, οι οποίοι θέλησαν να επιβάλουν με βίαιο τρόπο την παρουσία τους. 
Γνωρίζω πολύ καλά ότι οι συνταξιούχοι ουδέποτε ακολουθούν αυτές τις πρακτικές, ουδέποτε ομοσπονδία συνταξιούχων μού ζήτησε να συναντηθούμε προσωπικά και το αρνήθηκα. Βεβαίως οι πρακτικές οι οποίες δεν συνάδουν με τη δημοκρατική αγωγή και τους κανόνες λειτουργίας του πολιτεύματος, μπορεί να τύχουν οποιουδήποτε χαρακτηρισμού.</Speech> 
<Speech><Parlmember>ΔΙΑΜΑΝΤΩ ΜΑΝΩΛΑΚΟΥ</Parlmember>: Δεν έχουν φάρμακα. Το ξέρετε; Έχουν πληρώσει φάρμακα και δεν έχουν. Το ξέρετε;</Speech> 
<Speech><Parlmember>ΑΝΔΡΕΑΣ ΛΥΚΟΥΡΕΝΤΖΟΣ</Parlmember> (Υπουργός Υγείας): Αφήστε τη βιομηχανία λάσπης. Δεν μπορείτε να γίνετε μεγαλομέτοχοι της βιομηχανίας λάσπης. Αφήστε τα αυτά στην άκρη. Μην πιάνετε τους συνταξιούχους στο στόμα σας.</Speech> 
<Speech><Parlmember>ΧΡΗΣΤΟΣ ΚΑΤΣΩΤΗΣ</Parlmember>: Εσείς τους είπατε τραμπούκους. Ντροπή σας. Τους γονείς μας, αυτούς που έφτιαξαν το ασφαλιστικό σύστημα…</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Κύριε Κατσώτη, τώρα στο τέλος θα με αναγκάσετε να διακόψω.</ChairmanSpeech>
<Speech><Parlmember>ΧΡΗΣΤΟΣ ΚΑΤΣΩΤΗΣ</Parlmember>: Αντί να ζητήσετε συγγνώμη από αυτούς, τους είπατε τραμπούκους.</Speech> 
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Δεν είναι δυνατόν. Θα υποδείξετε εσείς στον Υπουργό πώς θα μιλήσει; Υπέδειξε κανείς σε εσάς πώς θα μιλήσετε; Δεν σας υπέδειξε κανείς.</ChairmanSpeech> 
<Speech><Parlmember>ΑΝΔΡΕΑΣ ΛΥΚΟΥΡΕΝΤΖΟΣ</Parlmember> (Υπουργός Υγείας): Δηλώνω για μία ακόμα φορά στην Εθνική Αντιπροσωπεία, ότι ουδέποτε συναντήθηκα με συνταξιούχους, ουδέποτε χαρακτήρισα τους συνταξιούχους με αυτό το χαρακτηρισμό που μου αποδίδουν κι αυτό για μένα είναι δέσμευση ακεραία, το ό,τι λέω. 
Οι πρακτικές εκείνων οι οποίοι ομιλούν στο όνομα των συνταξιούχων, εκείνοι οι οποίοι τους χρησιμοποιούν για να εκπληρώσουν τα κομματικά τους πλάνα, χαρακτηρίζουν εκείνους και μόνο. Όχι εμένα. 
Παρακαλώ αυτή η συζήτηση να σταματήσει, γιατί είναι άδικη, γιατί γίνεται μόνο και μόνο για να σπιλωθεί ο Υπουργός Υγείας. Επιτέλους! Έχετε τόσα επιχειρήματα για να κάνετε κριτική, όχι όμως να πετάτε λάσπη.
Κύριε Πρόεδρε, θέλω να συμπληρώσω τις σκέψεις μου με το εξής: Η προσπάθεια η οποία γίνεται, σε σχέση με τις συγχωνεύσεις, όπως το άκουσα ως κριτική, για μένα δεν ονομάζεται «προσπάθεια διαδικασίας συγχωνεύσεων». Είναι η απόφαση της πολιτικής ηγεσίας του Υπουργείου Υγείας να ενδυναμώσουμε εκείνες τις νοσοκομειακές μονάδες, οι οποίες, όπως άκουσα και από την κριτική των συναδέλφων, χρειάζονται ιατρούς, νοσηλευτές, διοικητικό προσωπικό, για να επιτύχουν το μάξιμουμ των επιδόσεών τους.
Έρχομαι και στο συγκεκριμένο παράδειγμα. Είπε η κυρία Γενική Γραμματέας του Κομμουνιστικού Κόμματος ότι αποδυναμώνουμε τα Πατήσια όταν κλείνουμε το 7ο Θεραπευτήριο. Στα Πατήσια επιπροσθέτως, λειτουργούν το Νοσοκομείο Πατησίων και το Νοσοκομείο «Παμμακάριστος». Σημείωσα προηγουμένως τη χαμηλή πληρότητα η οποία υπήρχε στα θεραπευτήρια.</Speech>
<Speech><Parlmember>ΔΙΑΜΑΝΤΩ ΜΑΝΩΛΑΚΟΥ</Parlmember>: …(Δεν ακούστηκε)</Speech>
<Speech><Parlmember>ΑΝΔΡΕΑΣ ΛΥΚΟΥΡΕΝΤΖΟΣ</Parlmember> (Υπουργός Υγείας): Εξίσου χαμηλή είναι και η πληρότητα στα δύο νοσοκομεία στα οποία αναφέρομαι, διότι ασθενείς επιλέγουν άλλες νοσοκομειακές μονάδες. Εμείς λοιπόν δεν κλείνουμε τα μάτια μας μπροστά στην πραγματικότητα. 
Αυτό το οποίο χρειάζεται, είναι να δούμε το Γενικό Ογκολογικό Νοσοκομείο «Άγιοι Ανάργυροι» να λειτουργεί πλήρως, διότι είναι ένα νοσοκομείο το οποίο διαθέτει την τελευταία λέξη της τεχνολογίας στον εξοπλισμό, άριστες ξενοδοχειακές υποδομές, άριστο επιστημονικό προσωπικό και οι γιατροί οι οποίοι πηγαίνουν εκεί, για να ενισχύσουν τη λειτουργία των κλινικών και των τμημάτων, επίσης διακρίνονται για την επιστημονική τους αξιοσύνη. 
Και δεν θεωρούμε εμείς, η πολιτική ηγεσία του Υπουργείου Υγείας, ότι το νοσοκομείο είναι προσωπικό φέουδο του οποιουδήποτε είτε είναι διοικητικός είτε είναι νοσηλευτής είτε είναι ιατρός. Πληρώνεται από τον ελληνικό λαός ο κάθε κρατικός λειτουργός, για να προσφέρει την υπηρεσία του στην κοινωνία. Δεν μπορεί να θεωρεί ότι είναι ιδιοκτησία του το κάθε κτήριο και χάριν αυτής της ιδιοκτησίας, να μάχεται και να αρνείται να προσφέρει υπηρεσίες. Να τα ξεκαθαρίσουμε αυτά. Περιμένω σ’ αυτό να είμαστε σύμφωνες όλες οι πτέρυγες της Βουλής. Ο δημόσιος υπάλληλος πληρώνεται για να εργάζεται, δεν πληρώνεται για να καταλαμβάνει κτήρια, αρνούμενος να υπακούσει στην υπηρεσία του. 
Για να συνεννοηθούμε και να ξεκαθαρίσουμε ότι δεν υπάρχει πολιτική εναντίον του λαού. Υπάρχει προσπάθεια η οποία γίνεται, για να αναβαθμιστούν οι παρεχόμενες υπηρεσίες και οι μονάδες οι οποίες λειτουργούν.
Σας ευχαριστώ πάρα πολύ για τη συζήτηση η οποία έγινε, αν και στο τέλος απέκτησε μία διάσταση η οποία δεν ταιριάζει στο πνεύμα και στο περιεχόμενο τής συζητήσεώς μας, αλλά έχω κάθε δικαίωμα να υπερασπιστώ κι εγώ τον εαυτό μου.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Σύμφωνα με τον Κανονισμό, δικαιούται να μιλήσει ο κ. Χαλβατζής και έχει ζητήσει να ασκήσει το δικαίωμά του για δύο λεπτά. Κύριε Υπουργέ, πιθανόν να χρειαστεί να πάρετε ξανά το λόγο.
Ορίστε, κύριε Χαλβατζή, έχετε το λόγο.</ChairmanSpeech>
<Speech><Parlmember>ΣΠΥΡΙΔΩΝ ΧΑΛΒΑΤΖΗΣ</Parlmember>: Κύριε Υπουργέ, ήταν απαράδεκτο αυτό που είπατε για τους συνταξιούχους. Είναι οι ομοσπονδίες των συνταξιούχων, ο Δήμος ο Κουμπούρης ο Πρόεδρος της Ομοσπονδίας Συνταξιούχων Ελλάδας, ήταν οι συνταξιούχοι του δημόσιου τομέα, ήταν οι συνταξιουχικές ομοσπονδίες που ήρθαν να σας δουν. 
Κοιτάξτε να δείτε, υπάρχει μία πραγματικότητα μέχρι σήμερα. Εσείς έχετε ενενήντα μέρες στο Υπουργείο, αλλά όλοι αυτοί οι επιχειρηματίες υγείας χωρίς τίποτα, πήγαιναν οποιαδήποτε ώρα στο Υπουργείο ή αν δεν πήγαιναν οι εκπρόσωποι των επιχειρηματιών υγείας, πήγαιναν οι Υπουργοί και τους έβλεπαν. Αυτή είναι η πραγματικότητα. Κι εδώ έχουμε περιπτώσεις όπου το Υπουργείο -μπορεί να μην είστε εσείς προσωπικά- άλλοι Υφυπουργοί, γενικοί γραμματείς δεν δέχονται κανέναν ή κωλυσιεργούν. Μην ξύνετε τέτοια πράγματα. Υπάρχει αυτή η πραγματικότητα.
Τώρα, είτε το δέχεστε είτε δεν το δέχεστε, η κατάσταση στον τομέα υγείας, πρόνοιας, κοινωνικής ασφάλισης συνεχώς χειροτερεύει. Πλούσια η ελληνική γλώσσα. Το ότι εξακόσια εξήντα ένα τμήματα-κλινικές καταργούνται, το λέμε αναβάθμιση. Μα καταργούνται, κύριε Υπουργέ!
Έφυγε ο κ. Λοβέρδος που μας έδωσε εδώ, ολοκληρωμένα στοιχεία για το τι καταργείται. Αυτή είναι η πραγματικότητα.
Η επιδείνωση της οικονομικής κατάστασης της εργατικής τάξης πλατιών λαϊκών στρωμάτων επιβαρύνει και την υγεία των εργαζομένων. Δεν είναι μόνο ο υποσιτισμός. Είναι τα ψυχολογικά προβλήματα, είναι η κατάθλιψη, είναι το στρες, είναι η αγωνία, είναι χίλια άλλα δύο. Τελικά υπάρχουν αιτίες για όλα αυτά. 
Δεν λέμε ότι είστε προσωπικά ανάλγητοι, αναίσθητοι. Η πολιτική σας όμως, είναι η πολιτική η οποία στηρίζει την κερδοφορία του κεφαλαίου και στον τομέα της υγείας. 
Εσείς που έχετε τα στοιχεία τι διαβάζετε; Η επιχειρηματική δραστηριότητα στον τομέα της υγείας έχει δυόμισι φορές περισσότερο κέρδος από οποιαδήποτε άλλη δραστηριότητα. 
Κύριε Υπουργέ, η κατάσταση αυτή οδηγεί σε μία μακάβρια διαπίστωση. Όποιος έχει λεφτά, μπορεί να γιατρευτεί, να ζήσει. Όποιος δεν έχει λεφτά δυστυχώς, μπορεί να οδηγηθεί έως και στην απώλεια της ζωής του.
Είμαστε κατηγορηματικά αντίθετοι με αυτήν την πολιτική. Διεκδικούμε, παλεύουμε θέλουμε να οργανώσουμε τον κόσμο για ένα δημόσιο δωρεάν αναβαθμισμένο σύστημα υγείας. Σε αυτήν τη γραμμή θα συνεχίσουμε με όλες μας τις δυνάμεις.
Ευχαριστώ, κύριε Πρόεδρε.</Speech>
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Το λόγο έχει ο κύριος Υπουργός.</ChairmanSpeech>
<Speech><Parlmember>ΑΝΔΡΕΑΣ ΛΥΚΟΥΡΕΝΤΖΟΣ</Parlmember> (Υπουργός Υγείας): Ευχαριστώ, κύριε Πρόεδρε.
Κύριοι συνάδελφοι, για μία ακόμη φορά, με μία ήπια απάντηση να πω το εξής: Ουδέποτε μου ζήτησε προσωπικά, από εμένα τον Υπουργό Υγείας, συνάντηση οποιαδήποτε ομοσπονδία συνταξιούχων. 
Μου αποδίδεται ένας χαρακτηρισμός για το σύνολο των συνταξιούχων, που ουδέποτε διατυπώθηκε. Οφείλετε από τη στιγμή που σας το δηλώνω, να το σεβαστείτε και να μου το αναγνωρίσετε. Διότι εγώ ουδέποτε δημοσιοποίησα –ούτε θα το πράξω- το πώς με «στόλισαν» -δεν λέω ο κ. Κουμπούρης, αλλά κάποιοι που τον συνόδευαν- με χαρακτηρισμούς. Σταματώ εδώ, γιατί θεωρώ ότι δεν έχει νόημα εφεξής.
Σε ό,τι αφορά την κατάργηση εξακοσίων εξήντα ενός τμημάτων, κλινικών, κ.λπ., να πω ότι δεν καταργούνται τουλάχιστον, στο πλαίσιο της πολιτικής που εφαρμόζουμε. Εμείς από χθες, από 20-9-2012, όπως ορίζει το σχέδιο που παραλάβαμε, πρέπει να μετακινήσουμε κλινικές. Φεύγει η καρδιολογική από το 7ο Θεραπευτήριο και πάει στο Νοσοκομείο «Άγιοι Ανάργυροι». Δεν καταργείται. Θα είναι καρδιολογική κλινική, που θα λειτουργεί με τους ίδιους γιατρούς, με τους ίδιους νοσηλευτές υπέρ των ασθενώνε σε ένα καλύτερο περιβάλλον. Θα κατεργείτο, εάν λέγαμε ότι αυτή η κλινική διαλύεται, απολύονται οι γιατροί και οι εργαζόμενοι. Δεν γίνεται αυτό. 
Σας είπα προηγουμένως, ότι έχω έκθεση από τη διοίκηση του Νοσοκομείου «Αγία Όλγα» για τα προβλήματα λειτουργίας του κτηρίου του 7ου Θεραπευτηρίου. Τι σημαίνει αυτό; Ότι κάνουμε μία προσπάθεια για να πάμε σε καλύτερες συνθήκες το προσωπικό. 
Δέχομαι αυτό το οποίο λέτε –και είμαι σίγουρος ότι είναι άποψη όλων των πτερύγων της Βουλής- να αναβαθμίσουμε, το Εθνικό Σύστημα Υγείας. Οφείλουμε να αναγνωρίσουμε ότι θα το αναβαθμίσουμε αν πετύχουμε την ορθολογική αξιοποίηση των διαθέσιμων πόρων. Πρέπει κάθε ευρώ να ανταποκρίνεται σε μία πραγματική ανάγκη και όχι σε πλαστές ανάγκες, όχι σε ανταγωνισμούς προσωπικού χαρακτήρα.
Εάν συνενώσουμε μία κλινική όπου υπάρχει ένας γιατρός, ο οποίος είναι ταυτοχρόνως και διευθυντής, με μία άλλη κλινική, αυτό δεν σημαίνει ότι καταργείται η κλινική. Είναι ένας διευθυντής, ένας γιατρός. Συνενώνουμε αυτήν την κλινική με την άλλη δίπλα, που έχει επτά γιατρούς. 
Είναι δυνατόν να πούμε ότι καταργούμε γυναικολογική κλινική, όταν έχει δύο γιατρούς ή μία κλινική και δύο γιατρούς ή άλλη κλινική και δεν βγαίνουν οι εφημερίες; Δεν είναι μία πραγματικότητα;
Ας δούμε λοιπόν σας παρακαλώ, αυτήν την πραγματικότητα, χωρίς προκαταλήψεις. Δέχομαι την κριτική σας, δέχομαι τις επιφυλάξεις σας, δέχομαι την αντιπαράθεση με όποιον τρόπο τη νομίζετε. 
Αλλά, ας έχουμε ως προτεραιότητα –και με αυτό, κύριε Πρόεδρε, συμπληρώνω τις σκέψεις μου- να προστατεύσουμε το Εθνικό Σύστημα Υγείας, για να υπηρετούμε το αγαθό της υγείας, το οποίο είναι δικαίωμα της κάθε Ελληνίδας και του κάθε Έλληνα στη χώρα μας. 
Ευχαριστώ.
(Χειροκροτήματα από την πτέρυγα της Νέας Δημοκρατίας)</Speech> 
ΠΡΟΕΔΡΕΥΩΝ (<ChairmanSpeech><Parlmember>Αθανάσιος Νάκος</Parlmember>): Ευχαριστώ, κύριε Υπουργέ. 
Κυρίες και κύριοι συνάδελφοι, κηρύσσεται περαιωμένη η συζήτηση επί της υπ’ αριθμόν 6/5-9-2012 επερώτησης της Προέδρου της Κοινοβουλευτικής Ομάδας του ΚΚΕ κ. Παπαρήγα και των Βουλευτών του κόμματός της προς τον Υπουργό Υγείας, σχετικά με την κατάσταση που διαμορφώνεται στις ιατροφαρμακευτικές και προνοιακές παροχές στο λαό.
Κύριοι συνάδελφοι, δέχεστε στο σημείο αυτό να λύσουμε τη συνεδρίαση;</ChairmanSpeech>
<Speech><Parlmember>ΟΛΟΙ ΟΙ ΒΟΥΛΕΥΤΕΣ</Parlmember>: Μάλιστα, μάλιστα.
Με τη συναίνεση του Σώματος και ώρα 15:10΄ λύεται η συνεδρίαση για τη Δευτέρα 24 Σεπτεμβρίου 2012 και ώρα 18:00΄ με αντικείμενο εργασιών του Σώματος κοινοβουλευτικό έλεγχο, συζήτηση επικαίρων ερωτήσεων. 
Ο</Speech> ΠΡΟΕΔΡΟΣ 					ΟΙ ΓΡΑΜΜΑΤΕΙΣ 
Τελευταία Αποθήκευση:	26/9/2012 12:15:00 μμ	Από:	Σκότη Δέσποινα
Εκτυπώθηκε:	26/9/2012 11:54:00 πμ</body>
</html>