"","Content","name","ParlmemberID"
"65291","Date","21-2-2013",NA
"65292","  Εισερχόμαστε στη συζήτηση των 
ΕΠΙΚΑΙΡΩΝ ΕΡΩΤΗΣΕΩΝ
Θα συζητηθεί η πρώτη με αριθμό 1025/18-2-2013 επίκαιρη ερώτηση πρώτου κύκλου του Βουλευτή Καβάλας της Νέας Δημοκρατίας κ. Γεωργίου Καλαντζή προς τον Υπουργό Ανάπτυξης, Ανταγωνιστικότητας, Υποδομών, Μεταφορών και Δικτύων, σχετικά με την επαναφορά της επιδότησης του κόστους μισθοδοσίας στο 12% για τις επιχειρήσεις που είναι εγκατεστημένες στους Νομούς Καβάλας και Δράμας.
Στην ερώτηση του Βουλευτή θα απαντήσει ο Υφυπουργός Ανάπτυξης, Ανταγωνιστικότητας, Υποδομών, Μεταφορών και Δικτύων κ. Παναγιώτης Μηταράκης.
Ο κ. Καλαντζής έχει το λόγο για δύο λεπτά για να αναπτύξει την ερώτησή του.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"65293"," Ευχαριστώ πολύ, κύριε Πρόεδρε.
Κύριε Υπουργέ, κυρίες και κύριοι συνάδελφοι, ο λαός και οι πολίτες αντιδρούν -και αντιδρούν τις περισσότερες φορές δίκαια- όταν διαπιστώνουν ότι για το ίδιο θέμα, για το ίδιο αντικείμενο, τυγχάνουν διαφορετικής μεταχείρισης οι πληβείοι από τους προνομιούχους. Βλέπουν, λοιπόν, ότι δεν μπορεί για ένα θέμα που το θεωρούν δίκαιο -και η πράξη έχει αποδείξει ότι είναι δίκαιο- να υπάρχουν άλλα μέτρα και άλλα σταθμά για κάποιους και κάποια άλλα για κάποιους άλλους. 
Τι εννοώ; Από το 2002, κύριε Υπουργέ -όπως πολύ καλά θα γνωρίζετε- με κοινή υπουργική απόφαση των Υπουργών Εθνικής Οικονομίας και Εργασίας απεκατεστάθη το δίκαιο και χορηγήθηκε στους Νομούς Καβάλας και Δράμας επιδότηση εργασίας -γιατί δεν είναι επιδότηση μεροκάματου- 12%, όπως ίσχυε πάγια με νόμο για τους άλλους νομούς της ίδιας περιφέρειας και μιλώ για τους Νομούς Ξάνθης, Ροδόπης και Έβρου. Με αυτή την απόφαση λοιπόν, απεκατεστάθη το δίκαιο και είχε 12% η Καβάλα, η Δράμα και 12% η Ξάνθη η Κομοτηνή και ο Έβρος. Αυτό έγινε και ίσχυε για το χρονικό διάστημα 2003-2006. 
Παράλληλα, με τον αναπτυξιακό ν. 3299/2004, η Καβάλα και η Δράμα εξισώθηκαν και ενετάχθησαν στην ίδια ζώνη κινήτρων, στη Γ΄ ζώνη κινήτρων με τους άλλους νομούς της Θράκης. Δεν μιλώ για τη Θράκη και την Ανατολική Μακεδονία, μιλάω για την ίδια περιφέρεια. Καταλαβαίνετε τι εννοώ, κύριε Υπουργέ.
Άρα, λοιπόν, απέμενε –και αυτό έγινε με κοινή υπουργική απόφαση των Υπουργών Εθνικής Οικονομίας, του κ. Αλογοσκούφη και Εργασίας της κ. Πετραλιά- να αποκατασταθεί το 12% και δόθηκε και στην Καβάλα και στη Δράμα. Αυτό έγινε για τα χρόνια 2007, 2008 και 2009.
Από 1-1-2010 έπαψε να ισχύει αυτό. Επειδή δεν μπόρεσαν, δεν είχαν την ικανότητα, δεν έκαναν τις κατάλληλες ενέργειες οι συνάδελφοι της Καβάλας και της Δράμας; Από τότε δεν ισχύει.
Ζητούμε, λοιπόν, για την αποκατάσταση του δικαίου, να εξισωθεί ξανά, για τους ίδιους λόγους που σας αναφέραμε. Δεν μπορεί στην ίδια περιφέρεια, άλλα να ισχύουν για τους τρεις νομούς και άλλα να ισχύουν για τους άλλους δύο. 
Παρακαλούμε για τη δίκαιη αντιμετώπιση του θέματος.","ΓΕΩΡΓΙΟΣ ΚΑΛΑΝΤΖΗΣ",174
"65294"," Το λόγο έχει για τρία λεπτά ο Υφυπουργός Ανάπτυξης, Ανταγωνιστικότητας, Υποδομών, Μεταφορών και Δικτύων, κ. Παναγιώτης Μηταράκης.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"65295"," Κύριε Πρόεδρε, κυρίες και κύριοι συνάδελφοι, ευχαριστώ τον κύριο Υπουργό για την εύλογη ερώτησή του. Είναι μία ερώτηση που εκφράζει μία πηγαία αγωνία και ανησυχία για τις παραμεθόριες και ακριτικές περιοχές. Εκφράζει μία αγωνία, η οποία ειδικά σε αυτή την κρίσιμη συγκυρία, είναι και αγωνία της Κυβέρνησης. 
Αναφερθήκατε στους επενδυτικούς νόμους, που είναι και η κύρια αρμοδιότητα της Γενικής Διεύθυνσης, της οποίας προΐσταμαι ως αρμόδιος Υφυπουργός. 
Όπως σωστά είπατε, ο ν. 3299/2004 διαιρεί την επικράτεια σε τρεις περιοχές. Η δε Καβάλα, Δράμα, μαζί με την Ξάνθη, τη Ροδόπη και τον Έβρο ανήκουν πλέον στην ίδια περιφέρεια και χαίρουν των ίδιων επιχορηγήσεων, οι οποίες είναι και άμεσες οικονομικές επιχορηγήσεις και επιδοτήσεις χρηματοδοτικής μίσθωσης και επιδότηση του κόστους της δημιουργούμενης απασχόλησης και φορολογική απαλλαγή. 
Σε αυτή την περιοχή της χώρας μας οι επιδοτήσεις κυμαίνονται στο ύψος του 35%-40% της συνολικής επένδυσης, παρέχοντας ένα πολύ ουσιαστικό κίνητρο για επενδύσεις στην περιοχή. 
Αυτός ο νόμος άλλαξε το 2011 με το ν. 3908/2011 που διαιρεί την επικράτεια, επίσης σε τρεις ζώνες, με κριτήριο το επίπεδο ανάπτυξης, σε σύγκριση με το μέσο όρο της χώρας. 
Στη δε Γ΄ ζώνη ανήκουν οι νομοί με κατά κεφαλήν ΑΕΠ μικρότερο του 75% του μέσου όρου της χώρας. Σ’ αυτήν την ίδια κατηγορία περιλαμβάνονται οι Νομοί της περιοχής, δηλαδή Καβάλα, Δράμα, Ξάνθη, Ροδόπη και Έβρος.
Σε κάθε περίπτωση τηρούνται τα όρια του εγκεκριμένου από την Ευρωπαϊκή Επιτροπή χάρτη περιφερειακών ενισχύσεων της περιόδου 2007-2013, που στη συγκεκριμένη περίπτωση είναι 40%. 
Για τα επενδυτικά σχέδια γενικής επιχειρηματικότητας παρέχεται η ενίσχυση της φορολογικής απαλλαγής, για τα επενδυτικά σχέδια τεχνολογικής ανάπτυξης παρέχεται η ενίσχυση ή της επιχορήγησης ή της επιδότησης χρηματοδοτικής μίσθωσης και για τα επενδυτικά σχέδια περιφερειακής συνοχής παρέχεται επιχορήγηση ή και επιδότηση χρηματοδοτικής μίσθωσης.
Θα ήθελα να ενημερώσω το Σώμα ότι με το υπό κατάθεση αναπτυξιακό νομοσχέδιο απελευθερώνεται σε όλες αυτές τις κατηγορίες επενδυτικών σχεδίων το μείγμα και πλέον είναι επιλογή του επενδυτή, εντός των πλαισίων του προϋπολογισμού, να επιλέξει αν θέλει επιχορήγηση ή φορολογικές απαλλαγές.
Ας σημειώσω, πάντως, ότι ο ν. 3908, σε αντίθεση με τον προηγούμενο νόμο, δεν επιδοτεί λειτουργικές δαπάνες, συνεπώς και μισθολογικό κόστος. Αυτό, βέβαια, δεν αποκλείει, αντίθετα επιβάλλει κατά τη διάρκεια της αξιολόγησης των σχεδίων να βαθμολογούνται θετικά με περισσότερους πόντους τα σχέδια που δημιουργούν απασχόληση.
Σε ό,τι, λοιπόν, αφορά τους επενδυτικούς νόμους, για τους οποίους καθ’ ύλην αρμόδιο είναι το Υπουργείο Ανάπτυξης, υπάρχει σήμερα ίση μεταχείριση μεταξύ των νομών της περιφέρειας ανατολικής Μακεδονίας και Θράκης.
Για την ειδική ΚΥΑ που αναφέρετε στο νόμο για την επιδότηση των ασφαλιστικών εισφορών, πράγματι υπάρχει μία διαφοροποίηση, η οποία είχε επιλυθεί στο παρελθόν με υπουργικές αποφάσεις, οι οποίες, δεν ισχύουν σήμερα.
Θα αναφερθώ στη δευτερολογία μου ακριβώς στο ιστορικό αυτών των αποφάσεων. Πάντως, για να σας βοηθήσω στη δευτερολογία σας, θέλω να πω ότι, πράγματι, είναι ένα θέμα που πρέπει τα συναρμόδια Υπουργεία να δουν.","ΠΑΝΑΓΙΩΤΗΣ ΜΗΤΑΡΑΚΗΣ",318
"65296"," Ο κ. Καλαντζής έχει το λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"65297"," Κύριε Πρόεδρε, για μια ακόμη φορά διαπιστώνω, όπως διαπιστώνουμε όλοι μας, ότι η πολιτική και οι πολιτικοί πάντα δεν μπορούν να «μπαίνουν στο ίδιο ζύγι» και να λέμε ότι όλοι είναι ίδιοι. Θέλω δημόσια να αναγνωρίσω –είναι προσωπική μου άποψη, βέβαια- ότι ο κ. Μηταράκης ξεχωρίζει και είναι σ’ αυτήν την κατηγορία των πολιτικών που βλέπουν τα πράγματα ξεκάθαρα και μπορούν άμεσα να δίνουν λύσεις και τον ευχαριστώ.
Θα σας πω μία ιστορία που έζησα πριν από δεκαπέντε ημέρες στο Υπουργείο Εθνικής Οικονομίας. 
Γενικός Διευθυντής του Υπουργείου Οικονομίας, κύριε Υπουργέ –ενώ ξεκίνησε η συζήτηση γιατί πιστεύαμε ότι η αρμοδιότητα αυτού που σήμερα αντιμετωπίζετε, είναι θέμα δικό του, δηλαδή θέμα του Υπουργείου Εθνικής Οικονομίας και όχι του Υπουργείου Ανάπτυξης- μας είπε ούτε λίγο ούτε πολύ ότι αυτό το θέμα, δηλαδή η επιχορήγηση με 12% του μεροκάματου –«για να κάνω και την καρδιά» του κ. Δραγασάκη, που για μένα είναι η επιδότηση της εργασίας- είναι παράνομη. Όταν τον ρώτησα τι εννοεί και αν είναι δυνατόν να γίνεται κάτι παράνομο, είπε «όχι, συγγνώμη, λάθος έκφραση χρησιμοποίησα, είναι μη συμβατό». Θα πω παρακάτω τι εννοώ και τι περιμένω από αυτό.
Εγώ πιστεύω, κύριε Υπουργέ, ότι δεν μπορεί, όπως πολύ σωστά αναγνωρίσατε, στην ίδια περιφέρεια πέντε νομοί να τυγχάνουν διαφορετικής αντιμετώπισης. Εμείς –και σωστά κάνουμε- ως Καβαλιώτες και ως Δραμινοί, αλλά και ως Έλληνες έχουμε υποχρέωση να στηρίξουμε την Κομοτηνή για τους γνωστούς λόγους. Είναι υποχρέωση κάθε Έλληνα και κάθε Ελληνίδας και ιδιαίτερα κάθε Καβαλιώτη και κάθε Δραμινού που ζούμε και δίπλα και το κάνουμε συνειδητά, το στηρίζουμε. Σε καμμιά περίπτωση, όμως, δεν μπορούμε να δεχθούμε ότι μπορεί να ισχύουν άλλα μέτρα και άλλα σταθμά για την Κομοτηνή και άλλα για την Καβάλα.
Άρα, νομίζω ότι είναι εκ των ων ουκ άνευ όσο ισχύει το 12% μέχρι την αλλαγή του αναπτυξιακού νόμου και θα πρέπει τώρα άμεσα να υπάρξει κοινή υπουργική απόφαση των Υπουργών Ανάπτυξης πια και όχι Εθνικής Οικονομίας και του Υπουργείου Εργασίας, ώστε να αποκατασταθεί αυτό το πράγμα.
Έχω έτοιμη και έχω παραδώσει και στον κ. Βρούτση και στο Υπουργείο Εθνικής Οικονομίας και θα παραδώσω τώρα και σ’ εσάς, στα χέρια σας, την κοινή υπουργική απόφαση, πανομοιότυπη με αυτήν που υπέγραψαν οι Υπουργοί τότε Εθνικής Οικονομίας κ. Αλογοσκούφης και κ. Πετραλιά, για να μπορέσουμε να αποκαταστήσουμε το θέμα.
Δεν μπορεί όσο ισχύει ο νόμος που ισχύει, όπως είπατε, όπως πολύ σωστά αναγνωρίσατε, στην ίδια περιφέρεια να ισχύουν άλλα μέτρα και άλλα σταθμά,  διαφορετικά στην Καβάλα και διαφορετικά στην Κομοτηνή. Ας μην γίνει αυτό. 
Περίμενα στη σύσκεψη, η οποία έγινε στο Υπουργείο Εθνικής Οικονομίας, επειδή ήταν παρών και ο Υφυπουργός Εργασίας, ο κ. Παναγιωτόπουλος, που είναι και Βουλευτής Καβάλας, τουλάχιστον αυτήν την απόφαση ο κ. Βρούτσης να την είχε υπογράψει, ώστε να απέμενε μόνο η υπογραφή του Υπουργού Εθνικής Οικονομίας ή τώρα του αρμόδιου, όπως είστε εσείς, Υπουργού Ανάπτυξης.
Άρα, σας δίνω ξανά την απόφαση, θα τη δώσω ξανά στον κ. Βρούτση και πιστεύω ότι πολύ σύντομα αυτό θα γίνει πράξη.
Θα κλείσω, λέγοντας ότι από τη στιγμή που υπεύθυνος Γενικός Διευθυντής του Υπουργείου ανέφερε ότι αυτό είναι μη συμβατό -εάν αυτός δεν είναι σίγουρος, εγώ πιστεύω ότι είναι και συμβατό, γιατί, όπως πολύ σωστά είπατε, ούτε ο χάρτης περιφερειακών ενισχύσεων αλλάζει ούτε ο χάρτης των περιφερειών διαφοροποιείται και ως προς αυτό, προκειμένου να υπογραφεί η  προηγούμενη κοινή υπουργική απόφαση, ερωτήθη η Ευρώπη και η απάντηση ήταν θετική, δεν αλλάζει τίποτα- περιμένω να αποκατασταθεί το δίκιο. Άλλως, θα ζητήσω ευθύνες, όπως είπε και ο Γενικός Διευθυντής του Υπουργείου Οικονομίας, πώς μπορεί μέχρι σήμερα να υπάρχει μη συμβατή πράξη, δηλαδή «παράνομη» όπως τη χαρακτήρισε και να τρέχει και δεν έχουν κάποιοι ευθύνες, οι οποίοι ακόμα και σήμερα δεν χρησιμοποιούν σωστά τα λεφτά του ελληνικού λαού.
Ευχαριστώ πολύ.","ΓΕΩΡΓΙΟΣ ΚΑΛΑΝΤΖΗΣ",174
"65298","  Ο κύριος Υπουργός έχει το λόγο για τη δευτερολογία του.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"65299"," Κύριε Καλαντζή, άκουσα με προσοχή τη δευτερολογία σας. 
Θα αναφερθώ, λοιπόν, στο ιστορικό ότι με την υπ’ αριθμόν 192837/2002 υπουργική απόφαση, η οποία τροποποιούσε προγενέστερη, προβλεπόταν ότι από την  01/01/2003 μέχρι 31/12/2006 το ποσοστό επιδότησης των βιομηχανικών, βιοτεχνικών, μεταλλευτικών και κτηνοτροφικών επιχειρήσεων βιομηχανικού τύπου, καθώς και ξενοδοχειακών και ναυτιλιακών επιχειρήσεων, που είναι εγκατεστημένες στους Νομούς Δράμας και Καβάλας, ορίζεται σε 12% επί του συνολικού κόστους μισθοδοσίας του προσωπικού τους.","ΠΑΝΑΓΙΩΤΗΣ ΜΗΤΑΡΑΚΗΣ",318
"65300"," Και δεν θα πωληθεί.","ΓΕΩΡΓΙΟΣ ΚΑΛΑΝΤΖΗΣ",174
"65301"," Η επιδότηση αυτή θα παρέχεται, με την προϋπόθεση ότι οι επιχειρήσεις θα διατηρήσουν το σημερινό –τότε- επίπεδο απασχόλησης. Το 2008 με νέα κοινή υπουργική απόφαση των Υπουργών Οικονομίας και Οικονομικών και Εργασίας και Κοινωνικών Ασφαλίσεων, παρατάθηκε αυτό μέχρι της 31/12/2009. 
Το 2009 η τότε Κυβέρνηση δεν εξέδωσε νέα κοινή υπουργική απόφαση, με αποτέλεσμα να μην παραταθεί αυτό το καθεστώς. Έτσι βρήκαμε εμείς σήμερα να έχει ήδη δημιουργηθεί μια διαφοροποίηση μεταξύ των όμορων νομών. Αυτές εκδίδονται βάσει ενός παλιού νόμου του ’88 και ’89 που έχουν τίτλο «Συμβούλια Εργαζομένων» και «Προώθηση της Απασχόλησης». 
Ο δεύτερος νόμος, ο νόμος του ΄89, προέβλεψε ότι στις βιομηχανικές, βιοτεχνικές και μεταλλευτικές επιχειρήσεις που βρίσκονται σε αυτές τις περιοχές δίδεται οικονομική ενίσχυση από τον ΟΑΕΔ. Για το σκοπό αυτό, ο ΟΑΕΔ επιχορηγείται από τον κρατικό προϋπολογισμό, στον οποίο και εγγράφονται οι σχετικές πιστώσεις. 
Βλέπουμε, λοιπόν, εδώ ότι έχουν κομβικό ρόλο ο ΟΑΕΔ και το Υπουργείο των Οικονομικών, φυσικά σε συνδυασμό με τις δυνατότητες του κρατικού προϋπολογισμού. Το Υπουργείο Ανάπτυξης στην παρούσα υπόθεση έχει συντρέχουσα και όχι την κύρια αρμοδιότητα. 
Κατανοούμε, πάντως, όπως είπα και δημόσια, την ανάγκη για ισότιμη αντιμετώπιση. Αυτό θα πρέπει να γίνει με νέα κοινή υπουργική απόφαση, η οποία θα πρέπει να εκδοθεί με πρωτοβουλία των Υπουργείων, που έχουν την κύρια αρμοδιότητα.","ΠΑΝΑΓΙΩΤΗΣ ΜΗΤΑΡΑΚΗΣ",318
"65302"," Να το διευκρινίσετε.","ΓΕΩΡΓΙΟΣ ΚΑΛΑΝΤΖΗΣ",174
"65303"," Από την πλευρά μας, είμαστε διαθέσιμοι για συνεργασία με τα καθ’ ύλην αρμόδια Υπουργεία στα πλαίσια του ευρύτερου ζητήματος αντιμετώπισης της ανεργίας, καθώς και των ζητημάτων περιφερειακής ενίσχυσης και συνοχής.","ΠΑΝΑΓΙΩΤΗΣ ΜΗΤΑΡΑΚΗΣ",318
"65304"," Ποια Υπουργεία έχουν την αρμοδιότητα;","ΓΕΩΡΓΙΟΣ ΚΑΛΑΝΤΖΗΣ",174
"65305"," Τα Υπουργεία Οικονομικών και Εργασίας.","ΠΑΝΑΓΙΩΤΗΣ ΜΗΤΑΡΑΚΗΣ",318
"65306"," Περιμένω και τη στήριξή σας, κύριε Πρόεδρε.","ΓΕΩΡΓΙΟΣ ΚΑΛΑΝΤΖΗΣ",174
"65307"," Αυτό είναι ενδοκυβερνητικό πρόβλημα. 
Χωρίς να θέλω να παρέμβω, κύριε Υπουργέ, πότε βλέπετε να έρχεται ο αναπτυξιακός νόμος;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"65308"," Ο αναπτυξιακός νόμος έχει περάσει από όλους τους Υπουργούς τώρα και αναμένουμε την τελική υπογραφή από το Υπουργείο Οικονομικών. Ελπίζουμε και σήμερα να κατατεθεί στη Βουλή.","ΠΑΝΑΓΙΩΤΗΣ ΜΗΤΑΡΑΚΗΣ",318
"65309","  Ευχαριστούμε.
Ακολουθεί η δεύτερη με αριθμό 1033/18-2-2013 επίκαιρη ερώτηση πρώτου κύκλου του Βουλευτή Δράμας του Συνασπισμού Ριζοσπαστικής Αριστεράς-Ενωτικού Κοινωνικού Μετώπου κ. Χρήστου Καραγιαννίδη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την αναστολή του προνοιακού επιδόματος στους οροθετικούς ασθενείς. 
Στην ερώτηση του κυρίου συναδέλφου θα απαντήσει ο Υπουργός κ. Παναγιωτόπουλος.
Ο κ. Καραγιαννίδης έχει το λόγο για δύο λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"65310"," Ευχαριστώ, κύριε Πρόεδρε.
Κύριε Υφυπουργέ, θα ήθελα να ξεκινήσω ενημερώνοντάς σας για το ζήτημα που έχει ανακύψει, καθώς η μέχρι τώρα στάση του Υπουργείου απέναντι σε αλλεπάλληλες επιστολές διαμαρτυρίας των οροθετικών του ΚΕΕΛΠΝΟ και της Ελληνική Εταιρίας Μελέτης και Αντιμετώπισης του AIDS αποδεικνύουν και στους πιο καλόπιστους ότι είτε αγνοείτε, είτε δεν θέλετε να λύσετε το πρόβλημα.
Στις 8 Νοεμβρίου του 2011 εκδόθηκε το ΦΕΚ με αριθμό 2611, που αφορά στον ενιαίο πίνακα προσδιορισμού ποσοστό αναπηρίας για τους ασθενείς με AIDS HIV και AIDS λοίμωξη και το οποίο συνδέει τα ποσοστά αναπηρίας με τον αριθμό των λεμφοκυττάρων. 
Ο αριθμός των λεμφοκυττάρων δεν αντικατοπτρίζει αντικειμενικά την κλινική κατάσταση των ασθενών, ενώ η μεταβολή τους είναι συχνή και εξαρτάται από πολλούς παράγοντες. Η σύνταξη, όμως, του εν λόγω πίνακα έγινε χωρίς να ζητηθούν γνωμοδοτήσεις από τους πλέον αρμόδιους φορείς, χωρίς δηλαδή να ληφθούν υπ’ όψιν οι ιδιαιτερότητες των ασθενών και οι επιπτώσεις της αλλαγής των ποσοστών αναπηρίας μετά από ένα χρόνο λήψης φαρμακευτικής αγωγής και πιθανής βελτίωσης της υγείας τους.
Αν είχαν επιλέξει οι προκάτοχοί σας μια πιο δημοκρατική διαδικασία για την σύνταξη του πίνακα, θα γνωρίζατε τα εξής: Η HIV λοίμωξη είναι μια χρόνια εξελισσόμενη νόσος  που επηρεάζει όλα σχεδόν τα ζωτικά όργανα, ενώ οι συχνές και ανεπιθύμητες ενέργειες της μακροχρόνιας λήψης φαρμάκων ως επί το πλείστον είναι ταυτόχρονα και μη αναστρέψιμες. 
Η εξέταση των οροθετικών από την Υγειονομική Επιτροπή των Κέντρων Πιστοποίησης Αναπηρίας πραγματοποιείται ως το επί το πλείστον αυθαίρετα από μη εξειδικευμένους ιατρούς, γεγονός που έχει ως αποτέλεσμα την πρόκληση πολλαπλών προβλημάτων ως προς την αξιολόγηση ιατρικών και κοινωνικών επιπτώσεων της συγκεκριμένης ασθένειας.
Από τις αρχές του προηγούμενου χρόνου οι Διευθύνσεις Πρόνοιας των ΟΤΑ αρνούνται επίμονα να χορηγήσουν επίδομα σε νεοδιαγνωσθέντες οροθετικούς, ακόμα και στους πάσχοντες που αιτούνται ανανέωση της χορήγησής τους, όταν το ποσοστό αυτό είναι μικρότερο του 67%.
Δεν υπάρχει κανονιστικό πλαίσιο, παρ’ όλο που με εγκύκλιο που είχε βγάλει ο πρώην Υπουργός κ. Μπόλαρης το Δεκέμβριο του 2011 είχε πει ότι θα δημιουργηθεί ένα τέτοιο κανονιστικό πλαίσιο, ώστε να είναι διευκρινισμένο ποιοι θα πάρουν την αναπηρία και ποιοι όχι. Από τότε – ένα χρόνο και παραπάνω- οι άνθρωποι αυτοί βιώνουν καθημερινή εξαθλίωση και έναν Γολγοθά. Και πρέπει να συμφωνήσουμε ότι αυτό είναι πολύ σκληρό και είναι και ένα κοινωνικό στίγμα, που το ελληνικό κράτος δεν κάνει τίποτα, ώστε να το καταπολεμήσει.
Ευχαριστώ.","ΧΡΗΣΤΟΣ ΚΑΡΑΓΙΑΝΝΙΔΗΣ",187
"65311"," Ευχαριστούμε. 
Το λόγο έχει ο κύριος Υπουργός, για τρία λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"65312"," Κύριε συνάδελφε, θα συμφωνήσουμε ότι ο οροθετικός είναι -θα έλεγα- μια ειδική κατηγορία αναπήρου, υπό την έννοια ότι βιώνει κατά τρόπο σκληρό και τον κοινωνικό αποκλεισμό και τη δυσπιστία της κοινωνίας, λόγω της κατάστασης της υγείας του.
Από εκεί και πέρα, πρέπει να δώσω τα εξής στοιχεία, για να δούμε τους αριθμούς του προβλήματος: Έχουμε να κάνουμε με πεντέμισι χιλιάδες περίπου δικαιούχους του προνοιακού αυτού επιδόματος, με στοιχεία του 2011, οι οποίοι όμως εμπίπτουν σε δύο κατηγορίες: Είναι οι ομοφυλικοί οροθετικοί -δηλαδή οι πάσχοντες από το AIDS- και είναι και οι οροθετικοί με μεσογειακή αναιμία. Είναι μια διαφορετική κατηγορία η μία από την άλλη. 
Το επίδομα που λαμβάνουν είναι το υψηλότερο δυνατό αριθμητικά, 697 ευρώ κάθε μήνα. Εδώ, τα θέματα είναι τα εξής, όπως τα αντιλαμβάνεται τουλάχιστον το Υπουργείο: Παραπέμπεται η κρίση, ως προς την κατάσταση και το ποσοστό της αναπηρίας, στα ΚΕΠΑ. Αυτό γίνεται ορθώς ή όχι; 
Θεωρούμε ότι ορθώς παραπέμπεται στα ΚΕΠΑ. Μέχρι πρότινος δεν παραπεμπόταν στα ΚΕΠΑ και γι’ αυτό το λόγο υπήρχε και μια δυσπιστία. Προσερχόταν, δηλαδή, κάποιος στις προνοιακές δομές των ΟΤΑ για να εισπράξει και δεν υπήρχε ο σαφής διαχωρισμός αν ήταν οροθετικός, ομοφυλικός ή μεσογειακής αναιμίας. Εκεί υπήρχε κάποια σύγχυση ως προς το ποσοστό αναπηρίας και υπήρχε κι αυτή η καθυστέρηση.
Εμείς τους πάμε τώρα στα ΚΕΠΑ. Θα μου πείτε τα ΚΕΠΑ δίνουν λύση στο πρόβλημα;. Τα ΚΕΠΑ έχουν τα δικά τους προβλήματα, τα οποία έχουμε συζητήσει πάρα πολλές φορές. Προσπαθούμε αυτή την ώρα να τα λύσουμε. Θεωρούμε, όμως, ότι μια ασφαλής βελτίωση στο σύστημα είναι να περάσει η κρίση του ποσοστού αναπηρίας τους μέσα από τα ΚΕΠΑ. 
Προωθείται, μάλιστα, η σχετική κοινή υπουργική απόφαση αυτές τις μέρες με τη σύμφωνη γνώμη της ΕΣΑΜΕΑ, η οποία μας συμβουλεύει σε κάθε στάση της διαδικασίας, σχετικά με την  σωστή πορεία των πραγμάτων για να ενταχθούν αυτοί στα ΚΕΠΑ.
Από εκεί και πέρα, πρέπει να υπενθυμίσω ότι τα ΚΕΠΑ είναι ο θεσμός μέσα από τον οποίο επιχειρείται ο εξορθολογισμός του συστήματος, για να επωφεληθούν αυτοί που πραγματικά έχουν ανάγκη του προνοιακού επιδόματος και όχι αυτοί που, εν πάση περιπτώσει, κατά καιρούς το έχουν εξαπατήσει.
Αυτή τη στιγμή αντιμετωπίζουμε το ζήτημα των καθυστερήσεων στις κρίσεις με δύο τρόπους: Πρώτον, ενισχύουμε και με ιατρούς του ΕΟΠΥΥ και με ιατρούς του ΕΣΥ τις αρμόδιες επιτροπές εξέτασης. Ήδη, αυτά νομοθετούνται στο νομοσχέδιο που έρχεται προς ψήφιση στο Κοινοβούλιο σε μια, δύο εβδομάδες στην Ολομέλεια με το καλό. Ενισχύεται, λοιπόν, η σύνθεση και επομένως ο ρυθμός συνεδρίασης όλων αυτών των επιτροπών.
Δεύτερο και  ιδιαίτερα σημαντικό είναι ότι προωθείται πάλι με νομοθετική ρύθμιση πρόβλεψη, κατά την οποία κάποιος ο οποίος περιμένει εξέταση και στερείται κάθε πόρου εισοδήματος μέχρι να εξεταστεί να μπορεί να λαμβάνει για ένα εξάμηνο τη σύνταξη του, εάν έχει ποσοστό αναπηρίας μέχρι 67%. Αυτό θα ισχύει γενικά, όχι μόνο για τους οροθετικούς.
Με την κοινή υπουργική απόφαση που προωθούμε, προκειμένου να αποσαφηνιστεί το τοπίο προτείνεται η μείωση του ποσοστού αναπηρίας, προκειμένου κανείς να χαρακτηρίζεται «οροθετικός» από το 67% στο 50%. Έτσι, όλο και περισσότεροι να μπορούν να εμπίπτουν στο χαρακτηρισμό του «οροθετικού» και να δικαιούνται του επιδόματος, όχι της σύνταξης. 
Θεωρώ ότι αυτή είναι μια θετική εξέλιξη. Προφανώς, θα αυξηθεί ο αριθμός όσων θα λαμβάνουν το συγκεκριμένο επίδομα. Όπως σας είπα, οι εισηγήσεις της Γενικής Διεύθυνσης Πρόνοιας και ειδικά της Διεύθυνσης Προστασίας ΑΜΕΑ είναι πάντα σε συσχετισμό και συμφωνία με τις προτάσεις της ΕΣΑΜΕΑ. 
Στα πέντε σχέδια των κοινών υπουργικών αποφάσεων που αναφέρονται θα προωθηθεί και αυτή η ρύθμιση για τους οροθετικούς και οπωσδήποτε θα βελτιωθεί η κατάστασή τους. 
Από εκεί και πέρα, το θέμα της λειτουργίας των ΚΕΠΑ είναι πολύ ευρύτερο. Όπως σας είπα, πρέπει να το εντάξουμε σε αυτό το γενικό σχέδιο εξορθολογισμού. Αυτό θα το δούμε. Θα έχουμε την ευκαιρία να πάρουμε τις θέσεις μας στη νομοθετική ρύθμιση που έρχεται. 
Τα υπόλοιπα θα τα πω στη δευτερολογία μου.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"65313","  Το λόγο έχει ο κ. Καραγιαννίδης για τρία λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"65314"," Ευχαριστώ, κύριε Πρόεδρε.
Κύριε Υπουργέ, θα ήθελα και μια απάντηση γι’ αυτό το αντιεπιστημονικό κριτήριο που σας είπα που είναι ο αριθμός των λεμφοκυττάρων. 
Έχω κάποια αιτήματα από δύο οργανώσεις οροθετικών, της Θετικής Φωνής και του Κέντρου Ζωής, που νομίζω ότι είναι σημαντικά προβλήματα και τα υιοθετούμε κι εμείς ως αιτήματα. Πρέπει να υπάρξει ενίσχυση Μονάδων Ειδικών Λοιμώξεων με ιατρονοσηλευτικό προσωπικό. Οι μονάδες αυτές βρίσκονται σε εξαιρετικά δυσμενή κατάσταση, με αποτέλεσμα να κρίνεται ανεπαρκής η ιατρική παρακολούθηση των οροθετικών. 
Επίσης, όλη η βόρειος Ελλάδα καλύπτεται μόνο από μια μονάδα. Να σας πω ότι στη Θεσσαλονίκη υπάρχουν έξι κρεβάτια και τέσσερις γιατροί για χίλιους διακόσιους οροθετικούς. Η μονάδα αυτή καλύπτει γεωγραφικά μια απόσταση από την Αλεξανδρούπολη μέχρι την Κέρκυρα. 
Όσον αφορά την απρόσκοπτη πρόσβαση στη θεραπεία όλων των οροθετικών, συχνά προκύπτουν προβλήματα στη λήψη της θεραπείας τους.  Όσοι απ’ αυτούς έχουν οφειλές στον ΟΑΕΕ αφ’ ενός μένουν ακάλυπτοι από το φορέα και αφ’ ετέρου δεν μπορούν να ενταχθούν σε πρόγραμμα ασφάλισης πρόνοιας, καθώς αν δεν ρυθμίσουν τις οφειλές τους δεν μπορούν να πάρουν ενημερότητα. 
Υπάρχει έλλειψη δομών απόρων οροθετικών και ιδιαίτερα ατόμων που δεν μπορούν να αυτοεξυπηρετηθούν. Λειτουργούν μόνο δυο δομές σε όλη τη χώρα, στην Αθήνα, με δυνατότητα φιλοξενίας μόνο είκοσι τεσσάρων ανθρώπων. 
Πρέπει να αλλάξει ο τρόπος εξέτασης των οροθετικών. Ο πρόσφατα αναθεωρημένος Κανονισμός Εκτίμησης Βαθμού Αναπηρίας, ο οποίος συντάχθηκε χωρίς την επιστημονική άποψη λοιμωξιολόγων και αγνοώντας παγκόσμια εργαλεία μέτρησης λειτουργικότητας ενός ατόμου αποδίδει εξαιρετικά χαμηλά ποσοστά αναπηρίας σε οροθετικούς, αφήνοντάς τους εκτός προνοιακού συστήματος. 
Αυτό ξέρετε τι σημαίνει; Έχουμε ως αποτέλεσμα, πολλοί οροθετικοί για να μπορέσουν να πάρουν αυτό το προνοιακό επίδομα να διακόπτουν τη φαρμακευτική τους αγωγή με κίνδυνο οι ίδιοι να ασθενήσουν, αλλά και να γίνουν μεταδοτικοί για τους υπόλοιπους ανθρώπους. 
Θα πρέπει να ξέρει και η Ολομέλεια αλλά και όλη η χώρα ότι οι οροθετικοί που παίρνουν τη φαρμακευτική τους αγωγή μηδενίζουν τη μεταδοτικότητά τους. Αυτό θα πρέπει να ειπωθεί και να το γνωρίζει όλος ο κόσμος: Οι φορείς του HIV όταν είναι φαρμακευτικά καλυμμένοι δεν είναι μεταδοτικοί. 
Κλείνοντας, θα ήθελα να πω ότι θα πρέπει να υπάρξει μια ενσωμάτωση στην εγχώρια νομοθεσία κοινωνικών δικαιωμάτων των οροθετικών. Δεν έχουμε κάνει τίποτα γι’ αυτό το πράγμα. Δεν έχουμε κάνει τίποτα στο να επικοινωνήσουμε στον υπόλοιπο πληθυσμό ότι οι οροθετικοί δεν είναι ούτε μάστιγα ούτε κινδυνεύουν. Σε αυτό το επίπεδο, η πολιτεία έχει μεγάλο έλλειμμα. Κι η πολιτεία έχει ένα μεγάλο έλλειμμα στο να μπορέσουμε –όπως σας είπα και πριν- να αποσείσουμε αυτό το στίγμα, το οποίο τους κυνηγάει. 
Γνωρίζω ανθρώπους από τη Δράμα που έχουν μετακομίσει στην Αθήνα, γιατί δεν μπορούσαν να ζήσουν στην κοινωνία την τοπική, επειδή ο κόσμος θα μάθαινε ότι είναι οροθετικοί και αυτό είναι ένα δράμα που συμβαίνει σε όλη τη χώρα. 
Επίσης, κάποια στιγμή θα πρέπει να δούμε κι αυτό το πρόβλημα που έχει ανακύψει με τα φάρμακα που έχουν βγει από τη λίστα. Δεν είναι δυνατόν σε τόσο ακριβά φάρμακα να ζητείται συμμετοχή των οροθετικών, τη στιγμή που βιώνουμε τέτοια οικονομική κρίση. 
Ευχαριστώ πολύ.","ΧΡΗΣΤΟΣ ΚΑΡΑΓΙΑΝΝΙΔΗΣ",187
"65315","  Ευχαριστούμε κι εμείς. 
Το λόγο έχει ο κύριος Υφυπουργός.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"65316"," Ευχαριστώ, κύριε Πρόεδρε.
Κύριε συνάδελφε, δεν μπορώ να μη λάβω υπ’ όψιν τις παρατηρήσεις σας, ιδίως όσον αφορά την πρόνοια -μια και η λέξη είναι εύστοχη- πάνω στο πεδίο αρμοδιοτήτων μας για τη χαρτογράφηση των κοινωνικών δικαιωμάτων των οροθετικών. 
Από εκεί και πέρα, όπως καταλαβαίνετε, όσον αφορά αυτά που έχουν να κάνουν με την οργάνωση των δομών υποστήριξής τους είτε σε επίπεδο διάγνωσης είτε σε επίπεδο θεραπείας και παρακολούθησης, αυτά εμπίπτουν στα ζητήματα του Υπουργείου Υγείας. Νομίζω ότι πρέπει να απευθύνετε κι εκεί μία ερώτηση για να πάρετε πιο συγκεκριμένες, ιατρικής φύσεως απαντήσεις. 
Εγώ απλά επιγραμματικά θα πω ότι πρέπει να ενταχθεί το ζήτημα της πιστοποίησης της αναπηρίας των οροθετικών στις δομές του ΚΕΠΑ. Από κει και πέρα, δικό μας καθήκον και ευχής έργο είναι ο τρόπος της λειτουργίας και η συχνότητα της κρίσης μέσα από τα ΚΕΠΑ να ενταθεί προκειμένου να αποφευχθεί η ταλαιπωρία όχι μόνο των οροθετικών, αλλά και όλων των κρινόμενων μέσα απ’ αυτή τη δομή που, όπως είπα, αποσκοπεί στον εξορθολογισμό του συστήματος απονομής προνοιακών επιδομάτων και αναπηρικών συντάξεων και όχι στη μεγαλύτερη ταλαιπωρία των κρινόμενων.
Θα σας πω επιγραμματικά, μέσα από τη νομοθετική ρύθμιση που προωθούμε με το νομοσχέδιο που προωθεί το Υπουργείο Εργασίας, ότι βάσει κάποιας διάταξης –δεν έχει σημασία το άρθρο γιατί ενδεχομένως, να τροποποιηθεί μέχρι την τελική του ψήφιση- στο Ειδικό Σώμα Ιατρών Υγειονομικών Επιτροπών εντάσσονται και οι ιατροί που υπηρετούν με οποιαδήποτε σχέση εργασίας στον ΕΟΠΥΥ και το ΕΣΥ εκτός από παιδιάτρους, ακτινολόγους, μικροβιολόγους και οδοντιάτρους. Επομένως γίνεται προσπάθεια να ενισχυθεί το σύστημα των επιτροπών που κρίνουν μέσα από τα ΚΕΠΑ και με γιατρούς του ΕΟΠΥΥ και του ΕΣΥ θεωρούμε ότι θα αποσυμφορηθεί αν ενταχθούν και αυτοί. Η συμμετοχή των ιατρών ΕΟΠΥΥ στις υγειονομικές επιτροπές αναπηρίας ΚΕΠΑ προκύπτει αφού προηγηθεί η προβλεπόμενη εκπαίδευση και ένταξή τους στο ειδικό σώμα ιατρών του άρθρου 6, δηλαδή σ’ αυτά τα σεμινάρια εκπαίδευσης που προκηρύσσονται σ’ όλη την Ελλάδα. 
Επίσης υπάρχουν προβλέψεις αποσπάσεων δημοσίων υπαλλήλων φορέων κοινωνικής ασφάλισης για χρονικό διάστημα έως δύο ετών, προκειμένου να παράσχουν γραμματειακή υποστήριξη στα κέντρα πιστοποίησης αναπηρίας για να μην επιβαρύνονται οι γιατροί μ’ αυτόν τον πρόσθετο φόρτο εργασίας. 
Η βασική διάταξη που νομίζω ότι θα δώσει μεγάλες «ανάσες» στο σύστημα, στους δικαιούχους, είναι ότι σε περιπτώσεις λήξης του συνταξιοδοτικού δικαιώματος λόγω αναπηρίας και εφόσον εκκρεμεί στις υγειονομικές επιτροπές ΚΕΠΑ ιατρική κρίση χωρίς υπαιτιότητα των ασφαλισμένων, το δικαίωμα συνταξιοδότησής τους λόγω αναπηρίας παρατείνεται για ένα εξάμηνο με το ίδιο ποσό που λάμβαναν οι συνταξιούχοι πριν τη λήξη του δικαιώματος, υπό την προϋπόθεση ότι για το δικαίωμα αυτό είχαν κριθεί από την αρμόδια υγειονομική επιτροπή αναπηρίας με ποσοστό αναπηρίας τουλάχιστον 67%. Αυτό δεν αφορά τους οροθετικούς, αλλά νομίζω ότι εφόσον θα υπάρχει κάποιος προσπορισμός εισοδήματος εν αναμονή της κρίσης από τα ΚΕΠΑ, η ταλαιπωρία και η δυσαρέσκεια και το πρόβλημα επιβίωσης αυτών που περιμένουν θα ελαφρυνθεί κατά πάρα πολύ μεγάλο ποσοστό βάσει αυτής της διάταξης.
Κατά τα λοιπά, νομίζω ότι το Υπουργείο Υγείας θα είναι το αρμόδιο -και σας προτρέπω να απευθυνθείτε εκεί- να δώσει πολύ συγκεκριμένες απαντήσεις σχετικά με τις δομές. Εμείς είμαστε εδώ για να στηρίξουμε το προνοιακό κομμάτι.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"65317"," Να αλλάξει το κριτήριο…","ΧΡΗΣΤΟΣ ΚΑΡΑΓΙΑΝΝΙΔΗΣ",187
"65318"," Σύμφωνοι.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"65319"," Κύριε Καραγιαννίδη, ο Υπουργός σάς έκανε μία υπόδειξη που νομίζω ότι μπορείτε να αξιοποιήσετε.
Ολοκληρώστε, κύριε Υπουργέ.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"65320"," Το Υπουργείο Υγείας και η ΕΣΑΜΕΑ μάς τροφοδοτούν με τις δικές τους προτάσεις. Εμείς συντασσόμαστε μ’ αυτές προκειμένου να δώσουμε «ανάσα» σε ανθρώπους που υποφέρουν και νομίζω ότι εκεί θα πρέπει να απευθυνθούμε όλοι προκειμένου να έχουμε συνολικές και όχι αποσπασματικές λύσεις.
Σας ευχαριστώ.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"65321"," Ευχαριστούμε κι εμείς.
Η τέταρτη με αριθμό 1028/18-2-2013 επίκαιρη ερώτηση πρώτου κύκλου της Βουλευτού Β΄ Θεσσαλονίκης των Ανεξάρτητων Ελλήνων κ. Σταυρούλας Ξουλίδου προς τον Υπουργό Παιδείας και Θρησκευμάτων, Πολιτισμού και Αθλητισμού, σχετικά με τα προβλήματα των Πρότυπων Πειραματικών Σχολείων δεν συζητείται λόγω κωλύματος του κυρίου Υπουργού και διαγράφεται.
Η πέμπτη με αριθμό 1037/18-2-2013 επίκαιρη ερώτηση πρώτου κύκλου του Βουλευτή Αττικής του Λαϊκού Συνδέσμου – Χρυσή Αυγή κ. Ηλία Κασιδιάρη προς τον Υπουργό Οικονομικών, σχετικά με τις αμοιβές των στελεχών του Ταμείου Χρηματοπιστωτικής Σταθερότητας και τις βουλευτικές αποζημιώσεις δεν συζητείται λόγω κωλύματος του κυρίου Υπουργού και διαγράφεται.
Η έκτη με αριθμό 1031/18-2-2013 επίκαιρη ερώτηση πρώτου κύκλου της Βουλευτού Α΄ Θεσσαλονίκης της Δημοκρατικής Αριστεράς κ. Ασημίνας Ξηροτύρη-Αικατερινάρη προς τον Υπουργό Παιδείας και Θρησκευμάτων, Πολιτισμού και Αθλητισμού, σχετικά με τις ρυθμίσεις του σχεδίου «Αθηνά» για την τριτοβάθμια εκπαίδευση και τις αρνητικές συνέπειές του δεν συζητείται λόγω κωλύματος του κυρίου Υπουργού και διαγράφεται.
Η πρώτη με αριθμό 1026/18-2-2013 επίκαιρη ερώτηση δευτέρου κύκλου της Βουλευτού Β΄ Αθήνας της Νέας Δημοκρατίας κ. Άννας Καραμανλή προς τον Υπουργό Παιδείας και Θρησκευμάτων, Πολιτισμού και Αθλητισμού, σχετικά με την αντιμετώπιση της ενδοσχολικής βίας και του εκφοβισμού μαθητών δεν συζητείται λόγω κωλύματος του κυρίου Υπουργού και διαγράφεται.
Η τρίτη με αριθμό 1024/18-2-2013 επίκαιρη ερώτηση δευτέρου κύκλου του Βουλευτή Ευβοίας του Πανελλήνιου Σοσιαλιστικού Κινήματος κ. Συμεών Κεδίκογλου προς τον Υφυπουργό στον Πρωθυπουργό, σχετικά με τις μετρήσεις ακροαματικότητας των ραδιοφωνικών σταθμών από την εταιρεία «Focus Bari» δεν συζητείται λόγω κωλύματος του κυρίου Υπουργού και διαγράφεται.
Η τέταρτη με αριθμό 1029/18-2-2013 επίκαιρη ερώτηση δευτέρου κύκλου της Βουλευτού Μαγνησίας των Ανεξάρτητων Ελλήνων κ. Μαρίνας Χρυσοβελώνη προς την Υπουργό Τουρισμού, σχετικά με την οικονομική διαχείριση στον ΕΟΤ δεν συζητείται λόγω κωλύματος της κυρίας Υπουργού και διαγράφεται.
Βλέπουμε πάλι ότι πολλοί Υπουργοί έχουν σοβαρότερα καθήκοντα από το να είναι στη Βουλή.
Η έκτη με αριθμό 1032/18-2-2013 επίκαιρη ερώτηση δευτέρου κύκλου του Βουλευτή Λάρισας της Δημοκρατικής Αριστεράς κ. Θωμά Ψύρρα προς τον Υπουργό Οικονομικών, σχετικά με τη μεταφορά δημοσίων υπηρεσιών από μισθωμένα κτήρια σε κτήρια που ανήκουν στο δημόσιο ή σε δημόσιους οργανισμούς δεν συζητείται λόγω κωλύματος του κυρίου Υπουργού και διαγράφεται.
Η έβδομη με αριθμό 1036/18-2-2013 επίκαιρη ερώτηση δευτέρου κύκλου της Βουλευτού Β΄ Πειραιά του Κομμουνιστικού Κόμματος Ελλάδας κ. Διαμάντως Μανωλάκου προς τους Υπουργούς Διοικητικής Μεταρρύθμισης και Ηλεκτρονικής Διακυβέρνησης και Παιδείας και Θρησκευμάτων, Πολιτισμού και Αθλητισμού, σχετικά με την ένταξη του Ταμείου Διοίκησης και Διαχείρισης Πανεπιστημιακών Δασών (Τ.Δ.Δ.Π.) στην εταιρεία διαχείρισης Οικονομικών του Αριστοτέλειου Πανεπιστημίου Θεσσαλονίκης δεν συζητείται λόγω κωλύματος του κυρίου Υπουργού και διαγράφεται.
Ευτυχώς που έχουμε εδώ τον κ. Σκορδά για να συζητήσουμε τη πέμπτη με αριθμό 1038/18-2-2013 επίκαιρη ερώτηση δευτέρου κύκλου του Βουλευτή Σερρών του Λαϊκού Συνδέσμου – Χρυσή Αυγή κ. Αρτέμιου Ματθαιόπουλου προς τους Υπουργούς Οικονομικών και Ανάπτυξης, Ανταγωνιστικότητας, Υποδομών, Μεταφορών και Δικτύων, σχετικά με τις υπέρογκες χρεώσεις των εταιρειών κινητής τηλεφωνίας.
Το λόγο έχει ο κ. Ματθαιόπουλος για να αναπτύξει την επίκαιρη ερώτησή του.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"65322"," Ευχαριστώ, κύριε Πρόεδρε.
Κύριε Υπουργέ, είμαι βέβαιος ότι όλοι σ’ αυτήν την Αίθουσα έχουμε ακούσει για τα καρτέλ. Ακούμε κατά καιρούς από την τηλεόραση και το ραδιόφωνο για τα καρτέλ των τραπεζών, τα καρτέλ στα νοσοκομεία, τα καρτέλ των τροφίμων κοκ.
Δυστυχώς, όμως, στην Ελλάδα υπάρχει και ένα άλλο καρτέλ το οποίο, εκμεταλλευόμενο την ύποπτη ανοχή της πολιτείας και το νομοθετικό πλαίσιο το οποίο ουδέποτε εφαρμόζεται, κερδοσκοπεί εις βάρος των καταναλωτών-πελατών. Αναφέρομαι φυσικά στα καρτέλ των εταιρειών κινητής τηλεφωνίας των τριών μεγάλων εταιρειών τηλεπικοινωνιών που δραστηριοποιούνται στην Ελλάδα, οι οποίες με διάφορα τεχνάσματα –τα οποία περιγράφω στο σώμα της επίκαιρης ερώτησης που σας έχω καταθέσει- και με κερδοσκοπικές πρακτικές «λεηλατούν» –παράνομα φυσικά- τους Έλληνες πολίτες οι οποίοι, ήδη, δοκιμάζονται σε μία δύσκολη οικονομική περίοδο.
Ένα απ’ αυτά τα τεχνάσματα τα οποία περιγράφω στην επίκαιρη ερώτηση είναι αυτό σχετικά με τον ελάχιστο χρόνο χρέωσης, δηλαδή κάποιος, είτε μιλήσει πέντε δευτερόλεπτα, δέκα ή δεκαπέντε, χρεώνεται σα να μιλάει για περίπου τρία λεπτά. 
Καταλαβαίνετε ότι σήμερα, καλώς ή κακώς, το κινητό τηλέφωνο έχει καταστεί είδος πρώτης ανάγκης. Πολλοί Έλληνες πολίτες δυστυχώς, έχουν διακόψει το σταθερό τηλέφωνο. Ο ΟΤΕ είναι ένα άλλο μεγάλο ζήτημα το οποίο δεν είναι του παρόντος για να το συζητήσουμε, αλλά όπως και να έχει, πολλοί άνθρωποι έχουν μείνει μ’ ένα κινητό τηλέφωνο από το οποίο αυτές οι εταιρείες κερδοσκοπούν εις βάρος τους.
Επομένως, σε πρώτη φάση θα θέλαμε να μας απαντήσετε στο πρώτο ερώτημα που έχει να κάνει με το ποιες θα είναι οι ενέργειές σας ώστε να βάλετε ένα τέλος σ’ αυτήν την αισχροκέρδεια, σ’ αυτήν την κερδοσκοπία εις βάρος των Ελλήνων πολιτών και αν είστε διατεθειμένοι να βάλετε μεγάλα πρόστιμα στις εταιρείες αυτές οι οποίες αποδεδειγμένα κερδοσκοπούν χωρίς να υπάρχει κάποιο νομικό πλαίσιο, όχι για να τις νουθετήσετε, αλλά για να βάλετε ένα τέλος σ’ αυτή την αισχροκέρδεια.
Στη δευτερολογία μου θα αναπτύξω τα άλλα τεχνάσματα των εταιρειών, επομένως περιμένω μία πρώτη απάντηση στα ερωτήματά μου.
Σας ευχαριστώ.","ΑΡΤΕΜΙΟΣ ΜΑΤΘΑΙΟΠΟΥΛΟΣ",311
"65323"," Ο κύριος Υπουργός έχει το λόγο για τρία λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"65324"," Ευχαριστώ, κύριε Πρόεδρε.
Πρόσφατα παρουσιάσαμε την πορεία των τιμών το 2012 απ’ όπου προκύπτει σαφώς ότι στον τομέα των επικοινωνιών έχει καταγραφεί στη χώρα μείωση τιμών κατά 3,94%, μεγαλύτερη τόσο από το μέσο όρο της Ευρωζώνης όσο και από εκείνον της Ευρωπαϊκής Ένωσης των είκοσι επτά. Καταθέτω σχετικό πίνακα στο Κοινοβούλιο, ώστε να υπάρχει σαφής εικόνα για τα στοιχεία και την πορεία των τιμών.
(Στο σημείο αυτό ο Υφυπουργός Ανάπτυξης, Ανταγωνιστικότητας, Υποδομών, Μεταφορών και Δικτύων κ. Αθανάσιος Σκορδάς                       καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)
Κατά τη διάρκεια αυτής της παρουσίασης της εξέλιξης των τιμών δήλωσα απερίφραστα ότι η πτώση στις τιμές στον κλάδο των επικοινωνιών δεν είναι ικανοποιητική για μας, διότι πράγματι το κινητό τηλέφωνο σήμερα είναι ουσιαστικά είδος πρώτης ανάγκης και μάλιστα σχετίζεται πάρα πολύ με την καθημερινότητα των νέων παιδιών και των νέων ανθρώπων που έχουν λιγότερες δυνατότητες αξιολόγησης των τιμολογιακών πολιτικών που ακολουθούν κάποιες εταιρείες.
Πράγματι, υπάρχουν στον κλάδο ζητήματα που σχετίζονται με τις ακολουθούμενες πρακτικές χρεώσεων τα οποία διερευνώνται. Χωρίς καμμία διάθεση προβολής των προσπαθειών που έχουμε κάνει στον τομέα, οφείλω να ενημερώσω ότι απ’ αυτό το  3,94% της πτώσεως των τιμών στις επικοινωνίες που κατεγράφη το 2012, το 3,1% σημειώθηκε το Δεκέμβριο του 2012 και οφείλεται σε απόφαση της Επιτροπής Τηλεπικοινωνιών και Ταχυδρομείων που προκαλέσαμε μέσω ζητήματος που αναδείξαμε από το Συνήγορο του Καταναλωτή.
Με βάση αυτήν την απόφαση υποχρεώθηκε κάθε πάροχος κινητού δικτύου να μειώσει τα τέλη τερματισμού κλήσεων από 4,95 ευρώ ανά λεπτό σε 1,269 ευρώ ανά λεπτό. Με την ίδια απόφαση το ποσό αυτό θα μειωθεί ακόμη περισσότερο στο 1,168 ευρώ ανά λεπτό από 1-1-2014 και στο 1,099 ευρώ ανά λεπτό από 1-1-2015.
Παράλληλα, μέσω της Γενικής Γραμματείας Καταναλωτή διαχειριζόμαστε όσο πιο αποτελεσματικά γίνεται καταγγελίες και παράπονα καταναλωτών για θέματα επικοινωνιών. Ήδη, έχουν ζητηθεί εξηγήσεις από καταγγελλόμενους παρόχους για σειρά θεμάτων που έχουν προκύψει. 
Θα ήθελα, ωστόσο, να ενημερώσω ότι το 2012 εξετάστηκαν απ’ την Επιτροπή Τηλεπικοινωνιών και Ταχυδρομείων δύο χιλιάδες εννιακόσιες είκοσι δύο καταγγελίες, οι οποίες επιλύθηκαν με ποσοστό 40% προς όφελος του καταναλωτή και άλλες επτακόσιες ογδόντα οκτώ καταγγελίες εξετάστηκαν απ’ τον Συνήγορο του Καταναλωτή με επίλυση υπέρ του καταναλωτή σε ποσοστό 86%.
Για τα φορολογικά θα τοποθετηθώ στη δευτερολογία μου.","ΑΘΑΝΑΣΙΟΣ ΣΚΟΡΔΑΣ",465
"65325"," Ο κύριος συνάδελφος έχει το λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"65326"," Μιλήσατε για ένα ποσοστό της τάξεως του 3,94% και για μια μείωση τιμών του περασμένου έτους. Εμείς θεωρούμε ότι τα νούμερα από μόνα τους δεν λένε κάτι. Πρέπει να γίνονται συγκριτικά και με την κατάσταση που ζούμε όλοι σήμερα. Καταλαβαίνετε ότι σε μια τέτοια δύσκολη οικονομική κατάσταση, που όλοι μας ζούμε, μια τέτοια μείωση είναι τουλάχιστον αστεία. 
Επειδή είπατε ότι διερευνάται αν έχουν γίνει κάποια σφάλματα στον τομέα αυτό είναι πάρα πολύ εύκολο να διαπιστωθούν. Εν πάση περιπτώσει, γνωρίζουμε πολύ καλά ότι πάρα πολλοί εδώ μέσα είναι θιασώτες του οικονομικού μοντέλου της ελεύθερης οικονομίας, της παγκοσμιοποιημένης οικονομίας, της ελεύθερης αγοράς, όπου ο ανταγωνισμός υποτίθεται ότι θα εξυγιάνει τα χαρακτηριστικά της. Όταν, όμως, ο ανταγωνισμός γίνεται υπόθεση μονοπωλιακών εταιρειών, σαν αυτές που έχουμε εδώ στην Ελλάδα, καταλαβαίνετε ότι αυτό γίνεται πάντα εις βάρος των πελατών-καταναλωτών, όπως θέλετε πείτε τους. 
Στην συγκεκριμένη, λοιπόν, περίπτωση θεωρούμε ότι είναι απαράδεκτο οι ιδιωτικές εταιρείες να λειτουργούν αυθαίρετα, να μην μπορεί να τις ελέγξει το κράτος προς όφελος του καταναλωτή και να μην μπορεί να επιβάλει αυτά που πρέπει να επιβάλει. Είναι απορίας άξιο πώς γίνεται κάθε φορά να είστε πραγματικά, με ταχεία αντανακλαστικά, με πυγμή αμείλικτη όσον αφορά θέματα, φερ’ ειπείν, φοροδιαφυγής ανθρώπων, οι οποίοι για μικροοφειλές μπορεί να καταλήξουν μέχρι στη φυλακή, αλλά σε ό,τι αφορά εταιρείες με πολύ μεγάλα συμφέροντα –γιατί παίζονται πολλά ποσά πίσω απ’ αυτήν την υπόθεση- να μην μπορείτε να κάνετε έστω και το αυτονόητο.
Εγώ προηγουμένως στην πρωτολογία μου σας είπα ένα παράδειγμα ότι θα μπορούσατε να επιβάλετε πρόστιμα για να λήξετε αυτήν την αισχροκέρδεια. Είναι πάρα πολύ εύκολο να διαπιστώσετε πώς λειτουργούν οι εταιρείες αυτές. Έχετε στοιχεία, πιστεύω, κι από καταναλωτές κι από ενώσεις καταναλωτών, οι οποίοι μπορούν να αποδείξουν αυτό το οποίο λέω.
Επομένως, αυτό το οποίο εμείς προτείνουμε είναι ότι θα πρέπει να υπάρξει ένας κρατικός παρεμβατισμός στο πλαίσιο της εξυγίανσης της λειτουργίας των εταιρειών αυτών, να παρέχουν υπηρεσίες οι οποίες ανταποκρίνονται και στην ποιότητα άλλα και στο οικονομικό. Επιπλέον, θα πρέπει να τονίσουμε ότι το ζήτημα των τηλεπικοινωνιών δεν αφορά μόνο το συγκεκριμένο θέμα, θα μπορούσαμε να επεκταθούμε στο ζήτημα των υποκλοπών, φερ’ ειπείν, ή και σε κάποια άλλα. Επειδή δεν είναι του παρόντος εμείς εστιάζουμε στο ότι θα πρέπει επιτέλους οι νόμοι ή να εφαρμόζονται για όλους ή να μην εφαρμόζονται για κανέναν. 
Ευχαριστώ.","ΑΡΤΕΜΙΟΣ ΜΑΤΘΑΙΟΠΟΥΛΟΣ",311
"65327"," Ευχαριστούμε κι εμείς.
Ο κύριος Υπουργός έχει τον λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"65328"," Φαίνεται, κύριε Πρόεδρε, ότι δεν έγινα αντιληπτός. 
Επαναλαμβάνω ότι με την απόφαση του Δεκεμβρίου η τιμή ανά λεπτό μειώθηκε από 4,95 ευρώ σε 1,2690 ευρώ. Αυτό είναι μια μείωση στη χρέωση ανά λεπτό της τάξης του 75%. Αν αυτό δε θεωρείται σημαντική πτώση δε ξέρω ποιο ποσοστό μπορεί να θεωρηθεί. Από εκεί και πέρα,  μαθήματα για το αν η οικονομία δουλεύει καλύτερα σε καθεστώς ελεύθερου ανταγωνισμού ή σε καθεστώς ολοκληρωτικής και στρατοπεδικής λειτουργίας είναι ζητήματα που τα έχει απαντήσει η ιστορία και δε θα το συζητήσουμε τώρα εδώ.  
Έχει μείνει εκκρεμές ένα ερώτημα που έχει τεθεί στην ερώτηση σχετικά με τη φορολογική μεταχείριση των υπηρεσιών κινητής τηλεφωνίας. Θέλω να απαντήσω  και σ’ αυτό. 
Σε ό,τι αφορά στη φορολογική μεταχείριση, με βάση την απάντηση που μας έχει γνωστοποιήσει το υπουργείο Οικονομικών που είναι αρμόδιο, η παροχή τηλεπικοινωνιακών υπηρεσιών δεν περιλαμβάνεται στο πεδίο αγαθών και υπηρεσιών που προβλέπει η οδηγία 112/2006 της Ευρωπαϊκής Ένωσης εντός του οποίου τα κράτη-μέλη μπορούν να εφαρμόσουν μειωμένο συντελεστή Φ.Π.Α. 
Επιπλέον, στην παρούσα δημοσιονομική συγκυρία δεν μπορεί να  υποκατασταθεί το τέλος συνδρομητών κινητής τηλεφωνίας και το τέλος καρτοκινητής. Θα πρέπει, δηλαδή, να βρεθεί άλλου είδους ισοδύναμο μέτρο δημοσίων εσόδων για να μπορέσει κανείς να συζητήσει μείωση ή κατάργηση των συγκεκριμένων τελών.
Ευχαριστώ.","ΑΘΑΝΑΣΙΟΣ ΣΚΟΡΔΑΣ",465
"65329"," Έχω την τιμή να ανακοινώσω στο Σώμα ότι από τα άνω δυτικά θεωρεία παρακολουθούν την συνεδρίαση, τριάντα μαθητές και μαθήτριες και ένας εκπαιδευτικός από το Λεόντειο Γυμνάσιο Νέας Σμύρνης. 
Η Βουλή τούς καλωσορίζει.
(Χειροκροτήματα απ’ όλες τις πτέρυγες της Βουλής)
Συνεχίζουμε με την έβδομη με αριθμό 1035/18-2-2013 επίκαιρη ερώτηση πρώτου κύκλου του Βουλευτή Α΄ Θεσσαλονίκης του Κομμουνιστικού Κόμματος Ελλάδας κ. Θεοδοσίου Κωνσταντινίδη, προς τον Υπουργό Παιδείας και Θρησκευμάτων, Πολιτισμού και Αθλητισμού, σχετικά με τη διάσωση των αρχαιοτήτων στο σταθμό Βενιζέλου του Μετρό Θεσσαλονίκης. 
Επίσης, με τη δεύτερη με αριθμό 1034/18-2-2013 επίκαιρη ερώτηση δευτέρου κύκλου  του Βουλευτή της Α΄ Αθήνας του Συνασπισμού Ριζοσπαστικής Αριστεράς-Ενωτικού Κοινωνικού Μετώπου κ. Αναστασίου Κουράκη προς τον Υπουργό Παιδείας και Θρησκευμάτων, Πολιτισμού και Αθλητισμού, σχετικά με τις αρχαιότητες που αποκαλύφθηκαν στο σταθμό Βενιζέλου του Μετρό Θεσσαλονίκης.
Επειδή οι δυο ερωτήσεις έχουν ταυτόσημο αντικείμενο δέχεται το Σώμα να συζητηθούν από κοινού χωρίς αλλοίωση του χρόνου που δικαιούνται οι Βουλευτές και ο Υπουργός;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"65330"," Μάλιστα, μάλιστα.","ΠΟΛΛΟΙ ΒΟΥΛΕΥΤΕΣ",NA
"65331"," Επομένως δίνω το λόγο στον κ. Κωνσταντινίδη για δυο λεπτά. Μετά θα τον δώσω στον κ. Κουράκη και μετά θα απαντήσει ο κύριος Υπουργός και στους δυο Βουλευτές.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"65332"," Ευχαριστώ, κύριε Πρόεδρε. Είναι γνωστό το ζήτημα που έχει προκύψει με την ανασκαφή που πραγματοποιήθηκε από την 9η Εφορεία Βυζαντινών Αρχαιοτήτων στη Θεσσαλονίκη στο σταθμό του μετρό στην οδό Βενιζέλου. Εκεί βρέθηκε ένα τμήμα της καρδιάς της πόλης της Θεσσαλονίκης που απεικονίζει με χαρακτηριστικό τρόπο ένα σύνολο κτηριακών λειψάνων της πόλης από τον 6ο ως το 9ο αιώνα. Μαζί μ’ αυτά βρέθηκε και το κεντρικό πλακόστρωτο, μήκους εβδομήντα έξι μέτρων και κάτι, της παλαιάς οδού, αυτή που λεγόταν Μέση Οδός, ή Λεωφόρος των Βυζαντινών ή decoumanos των Λατίνων. 
Παρά την αντίθεση του Συλλόγου των Ελλήνων Αρχαιολόγων το κεντρικό Αρχαιολογικό Συμβούλιο γνωμοδότησε -εσπευσμένα θα λέγαμε- υπέρ της απόσπασης και της μεταφοράς αυτού του συνόλου που σας περιέγραψα εν τάχει για να τοποθετηθεί σε ένα χώρο στη δυτική Θεσσαλονίκη στο στρατόπεδο Παύλου Μελά -και εδώ υπάρχει μια διχογνωμία για το τι θα γίνει τελικά- με μοναδικό επιχείρημα ότι θα καθυστερήσουν τα έργα του μετρό. 
Θέλω να ενημερώσω ότι το μετρό ήδη καθυστερεί τέσσερα χρόνια. Με βάση το αρχικό πρόγραμμά του έπρεπε να δοθεί στην κυκλοφορία τον Οκτώβρη του 2012. Σήμερα ξέρουμε ότι θα παραδοθεί, αν όλα πάνε καλά, το 2016. Σε καμμιά περίπτωση φυσικά εμείς δεν επιθυμούμε αυτήν την καθυστέρηση. 
Το δεύτερο επιχείρημα είναι ότι έχει ανυπέρβλητες τεχνικές δυσκολίες. Εκτιμούμε ότι με τα μέσα που υπάρχουν και με τις τεχνικές και επιστημονικές δυνατότητες που έχουμε στην εποχή μας μπορεί να ξεπεραστούν αυτά. 
Ρωτάμε, λοιπόν, τον Υπουργό εάν θα ανακαλέσει την απόφαση για μεταφορά των αρχαιοτήτων, για να πάμε στη λύση της διατήρησης κατά χώραν, όπως λένε οι αρχαιολόγοι, δηλαδή να δημιουργηθεί μέσα στα όρια του σταθμού επισκέψιμος αρχαιολογικός χώρος, που θα είναι ορατός από τους καθημερινούς επιβάτες.
Και θα θέλαμε, κύριε Υπουργέ, στην πορεία να μας καταθέσετε την εισήγηση της 9ης Εφορείας Βυζαντινών Αρχαιοτήτων προς τη Γενική Γραμματεία Πολιτισμού, για να δούμε και τι ακριβώς λένε οι έχοντες την ευθύνη γι’ αυτήν την ανασκαφή.
Ευχαριστώ.","ΘΕΟΔΟΣΙΟΣ ΚΩΝΣΤΑΝΤΙΝΙΔΗΣ",268
"65333"," Ο κ. Κουράκης έχει το λόγο για δύο λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"65334"," Κύριε Πρόεδρε, είναι ευτύχημα το ότι ο Αναπληρωτής Υπουργός κ. Τζαβάρας έχει προσωπική γνώση του θέματος. Έχει επισκεφθεί το χώρο και είδε –υποθέτω με την ίδια συγκίνηση, όπως όλοι μας- αυτό το εκπληκτικό εύρημα. Δεν είναι «κάποια αρχαία» που λέει η εταιρεία σε μια παρουσίαση που έκανε. Είναι ένα εκπληκτικό εύρημα, είναι ένα σταυροδρόμι πολιτισμών. 
Δεν είναι μόνο ο δρόμος. Είναι και τα υπολείμματα, τα τείχη των κτηρίων, τα οποία είναι καταστήματα. Καταστήματα εκείνης της εποχής δεν είχαμε βρει ακόμη. Είναι τα πρώτα που βρίσκουμε. Μάλιστα, πάρα πολλά, δεκάδες, θα έλεγα, μικροαντικείμενα δείχνουν μια διαχρονία όσον αφορά τον τομέα της βιοτεχνίας. 
Δίπλα, όπως γνωρίζουμε, είναι η Παναγία Χαλκέων. Υποψιαζόμαστε όλοι βάσιμα ότι είναι συνέχεια μιας μακραίωνης ιστορίας. 
Πρέπει να πούμε ότι στη Θεσσαλονίκη ορισμένα εγκλήματα έγιναν και ορισμένα όχι. Παραδείγματος χάριν –ίσως δεν το γνωρίζει ο κόσμος, ο Υπουργός το γνωρίζει σίγουρα- το 1973, εν μέσω χούντας, είχε αποπειραθεί να κτισθεί ένα μεγάλο μέρος της Πλατείας Ναβαρίνου. Και τότε είχαν ξεσηκωθεί κυρίως οι αρχαιολόγοι από το πανεπιστήμιο, όπως είναι ο κ. Φατούρος και ο κ. Αικατερινάρης. Με νύχια και με δόντια υποχρέωσαν, έπεισαν τον τότε Υπουργό –επί χούντας μάλιστα- να ανακαλέσει την απόφαση. 
Επίσης, πρέπει να πω ότι ο νυν Πρωθυπουργός της χώρας ο κ. Σαμαράς, είχε προσφέρει ένα πολύ θετικό έργο στη Θεσσαλονίκη όταν είχε με απόφασή του ανακαλέσει προηγούμενη απόφαση για απαλλοτρίωση, ανοικοδόμηση, καταστροφή ενός ιστορικού κτηρίου που είναι με κόκκινα τούβλα στην Πλατεία Αγίας Σοφίας. Βέβαια, η προσπάθεια έμεινε ημιτελής. 
Πρέπει να σας πω ότι πάρα πολλά μνημεία στη Θεσσαλονίκη έχουν καταστραφεί. Τώρα πια δεν έχουμε κανένα δικαίωμα! Και ξέρετε, δεν υπάρχει, ή συγκοινωνίες ή πολιτισμός και αρχαία. Είναι δημόσιο αγαθό οι συγκοινωνίες, δημόσιο αγαθό ο πολιτισμός. Είναι παρωχημένη, όμως, η αντίληψη να βλέπουμε πια τα αρχαία μνημεία πίσω από τα κάγκελα ή σε προθήκες. Η σύγχρονη αντίληψη της Αρχαιολογίας και της Αρχιτεκτονικής είναι η συνύπαρξη. 
Και εδώ έχουμε ένα μοναδικό εύρημα όπου μπορούν, καθώς μετακινούνται οι πολίτες, να βρίσκονται σε μια άλλη εποχή. Καταστήματα από πάνω της σύγχρονης εποχής, καταστήματα από κάτω μιας άλλης εποχής. 
Θα ήθελα να πω, για δευτερόλεπτα κύριε Πρόεδρε, το εξής: Ενώ υπάρχει χώρος και αναγκαιότητα για δουλειά πολλών εργαζομένων -είχε προϋπολογιστεί ότι στο μετρό θα εργάζονταν τρεις χιλιάδες και αυτήν τη στιγμή είναι λιγότεροι από οκτακόσιοι- ετοιμάζονται να απολυθούν τετρακόσιοι πενήντα εργαζόμενοι στις αρχαιότητες. Την ίδια στιγμή, φυσικά, έχουμε και μια τρομακτική ανάγκη να επεκταθούν οι έρευνες, για να αναδειχθούν τα αρχαία μνημεία. Χρειάζεται, λοιπόν, να γίνει πρόσληψη νέου προσωπικού. 
Ζητάω, λοιπόν, κύριε Υπουργέ, την προσωπική σας παρέμβαση και σε αυτό το σημείο, ώστε να μην απολυθούν και να παραμείνουν με τις ίδιες συμβάσεις και όχι με τις νέες των 580 ευρώ. 
Ευελπιστούμε ως ΣΥΡΙΖΑ ότι θα κάνετε ό,τι είναι δυνατόν για να έχουμε και μετρό και αρχαία στη θέση την οποία βρέθηκαν και αναδείχθηκαν. 
Ευχαριστώ.","ΑΝΑΣΤΑΣΙΟΣ ΚΟΥΡΑΚΗΣ",249
"65335"," Το λόγο έχει ο κύριος Υπουργός για έξι λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"65336"," Κύριε Πρόεδρε, κατανοώ και βέβαια –θα το πω- συμμερίζομαι την ευαισθησία των δυο εκλεκτών συναδέλφων. 
Αμέσως, μόλις δημιουργήθηκε ζήτημα με την αποκάλυψη αυτού του πραγματικά σημαντικού καταλοίπου της Βυζαντινής ιστορικής ζωής της Θεσσαλονίκης, έσπευσα στη Θεσσαλονίκη προκειμένου να διαπιστώσω -με τις δικές μου αισθήσεις, με τη δική μου αντίληψη- την ύπαρξη και το μέγεθος του συγκεκριμένου ευρήματος. 
Πράγματι, θα συμφωνήσω και με τους δυο συναδέλφους πως είναι εκπληκτικό ότι πράγματι εκεί κάτω, στις σήραγγες του μετρό, αποκαλύφθηκε -με ένα ξεχωριστό τρόπο μας το έδωσε αυτό η τύχη και η επιμέλεια των ανθρώπων που εργάζονται εκεί- ένα κομμάτι της πόλης της Θεσσαλονίκης από τον 4ο μ.Χ. μέχρι τον 6ο μ.Χ. αιώνα, εκεί δηλαδή που διασταυρώνεται ο decumanus, αυτή η κεντρική οδός της Θεσσαλονίκης, με το cardo.
Υπάρχουν πράγματι πλακόστρωτες οδοί, διασταύρωση, κατάλοιπα και ερείπια δημοσίων κτηρίων, τα οποία έχουν μια ξεχωριστή αισθητική.  Και πραγματικά θαυμάζει ο καθένας αυτό το συγκεκριμένο μνημείο. 
Πιστέψτε με όμως –ο κ. Κουράκης νομίζω ότι το ξέρει, αλλά και ο κ. Κωνσταντινίδης ήταν, την ώρα που επισκέφθηκα το συγκεκριμένο σημείο, παρών- μετά από συζήτηση που είχα επί τόπου τόσο με τους τεχνικούς της εταιρείας που έχει αναλάβει, όσο και με την εργοδότρια εταιρεία «ΑΤΤΙΚΟ ΜΕΤΡΟ», προσπαθήσαμε να εξαντλήσουμε κάθε περιθώριο που υπάρχει, ώστε με μία τεχνική λύση, αποδεκτή επιστημονικά, να υπάρξει δυνατότητα για συνύπαρξη του σταθμού του μετρό στην οδό Βενιζέλου, αλλά και του συγκεκριμένου μνημείου.
Μέχρι στιγμής αυτές οι απαντήσεις που έχουμε πάρει, αποκλείουν τη δυνατότητα συνύπαρξης. 
Βέβαια εδώ θα μου επιτρέψετε να πω με πολλή εκτίμηση και πολύ σεβασμό, ότι δεν υπάρχει πιο δύσκολη στιγμή για κάποιον που έχει την πολιτική ευθύνη να χειρίζεται ένα τέτοιο θέμα, από τη στιγμή που είναι υποχρεωμένος να υποτάξει την επιθυμία του στους κανόνες. Διότι ο κανόνας πάντα είτε είναι κανόνας δικαίου είτε είναι ένα πλαίσιο διατάξεων κανονιστικών, έχει αυτήν τη δύναμη του να επιβάλει το δρόμο που πρέπει να χαραχθεί.
Και το λέω αυτό, γιατί μετά από έρευνα που έκανα εν όψει της απάντησης που θα σας έδινα σήμερα στο Υπουργείο, έχει προκύψει ότι αυτό το συγκεκριμένο θέμα δεν ήταν άγνωστο σε εκείνους που πήραν την πρωτοβουλία να κατασκευάσουν αυτό το μεγάλο έργο. Και πράγματι και ο κ. Μπακιρτζής που ήταν ο προκάτοχος στη θέση της σημερινής εφόρου βυζαντινών και μεταβυζαντινών αρχαιοτήτων όσο και το Κεντρικό Αρχαιολογικό Συμβούλιο στη γνωμοδότηση που είχε κάνει τότε για την έγκριση της μελέτης, είχαν προβλέψει την περίπτωση της απόσπασης αυτού του μνημείου ή των μνημείων, που, μετά πιθανότητος, ήταν τότε για όλους υπό σκέψη ότι θα προέκυπτε, υπήρχε αυτή η διατύπωση –θα καταθέσω τα έγγραφα αυτά- για την προστασία και τη διάσωσή τους.
Μάλιστα η απόφαση που εξεδόθη τότε, του Υπουργού, του κ. Τατούλη, το Δεκέμβριο του 2004 –θα την καταθέσω και αυτή- προέβλεπε ότι στην οδό Βενιζέλου πράγματι –εκεί, δηλαδή όπου είναι το ιστορικό κέντρο της πόλης- είναι σφόδρα πιθανό να αποκαλυφθούν από τη διάνοιξη των σηράγγων του έργου, μνημεία πολύ μεγάλης αξίας. Μάλιστα εκεί αναφέρεται ότι, μετά πιθανότητας, αναμένεται ότι θα αποκαλυφθεί και ο decumanus, αυτός, δηλαδή ο πλακόστρωτος δρόμος της πολύ ξεχωριστής αξίας, αρχαιολογικής και πολιτιστικής.
Έτσι λοιπόν αυτό που έχει να αντιμετωπίσει σήμερα όχι πια το Υπουργείο, αλλά η ίδια η πόλη είναι το δίλημμα: Θα επιλέξει να ακολουθήσει το δρόμο αυτής της τεχνικής λύσης, της απόσπασης, η οποία δίδεται απ’ όλους –το λέω αυτό με στενοχώρια, γιατί κι εγώ θα ήθελα να προσχωρήσω στην άποψή σας- ή θα επιλέξει άλλη τεχνική λύση, η οποία μέχρι σήμερα δεν υπάρχει.
 Αφού δεν υπάρχει άλλη τεχνική λύση θα πρέπει να επιλέξουμε μεταξύ των δύο δυνατοτήτων. Να καταργήσουμε το σταθμό του μετρό στη θέση εκείνη, το οποίο, ακόμα και τότε, είναι προβληματικό –θα έλεγα και αδύνατο- να υπάρξει περίπτωση έκθεσης, κατά χώρα, του συγκεκριμένου μνημείου. Για ποιο λόγο; Διότι θα πρέπει οπωσδήποτε να καταργηθεί, για να έχουμε αυτήν τη δυνατότητα, να έχουμε, δηλαδή στη θέση του ένα μουσειακό χώρο, να καταργηθεί στο επάνω μέρος και η Εγνατία Οδός. Αυτό θα έχει τεράστιες οικονομικές ζημιές, όχι μόνο για τους περιοίκους αλλά και για την ίδια τη λειτουργία της πόλης. 
Εάν, δε, προσθέσουμε το γεγονός ότι θα πρέπει να υπάρξουν πολύ μεγάλου όγκου και δυναμικότητας υποστυλώματα, τότε ένα μέρος από το πλακόστρωτο θα καταληφθεί και θα υπάρξει και κίνδυνος να μην μπορέσει να διασωθεί. 
Έτσι λοιπόν θέλω να σας βεβαιώσω με πολύ σεβασμό, εκτίμηση και συμμεριζόμενος απολύτως την αγωνία αλλά και την ευαισθησία σας, ότι μην έχοντας άλλη λύση, που να είναι επιστημονικά παραδεκτή –δυστυχώς- θα πρέπει να ακολουθήσουμε αυτήν την πρόταση του Κεντρικού Αρχαιολογικού Συμβουλίου. 
Μάλιστα θα έλεγα ότι δεν είναι και πρωτοφανές αυτό που θα γίνει. Θα μεταφερθεί αυτό το συγκεκριμένο μνημείο σε ένα θεματικό πάρκο, το οποίο θα έχει σχέση με την παρουσίαση του πολεοδομικού ύφους –αν θέλετε- και όλων των μνημείων που έχουν διασωθεί και αφορούν το βυζαντινό πρόσωπο της Θεσσαλονίκης. Δεν είναι η πρώτη φορά που γίνεται. Έχει γίνει και στην Αθήνα, το ξέρετε πολύ καλά. Αυτό όμως που πραγματικά είχα τη δυνατότητα σήμερα να ανασύρω μέσα από τα αρχεία του Υπουργείου, είναι ακριβώς οι αποφάσεις με τις οποίες είχε εγκριθεί η συγκεκριμένη μελέτη –του Υπουργού που ανέφερα- και από τις οποίες προκύπτει ότι έτσι είχε αποφασιστεί να αντιμετωπιστεί η περίπτωση της διάσωσης και της προστασίας των αρχαιολογικών θησαυρών, που θα αποκαλύπτονταν από τη διάνοιξη των σηράγγων στο συγκεκριμένο σημείο. 
Πάντως αυτό που ξέρω, είναι ότι με το θέμα ασχολείται και το δημοτικό συμβούλιο. Εμείς θα περιμένουμε. Το λέω αυτό με πολύ σεβασμό, πρώτα απ’ όλα στην πόλη και στο λαό της Θεσσαλονίκης, ο οποίος θεωρώ ότι, προεχόντως, αυτός είναι ο άμεσα ενδιαφερόμενος, είναι το υποκείμενο, είναι ο φορέας αυτής της κληρονομιάς, την οποία όμως θα πρέπει να διαχειριστεί, απαντώντας, κατ’ αρχήν, σε ένα βασικό πρόβλημα. Θέλει να γίνει το μετρό και να συνεχιστεί αυτό το έργο, πράγμα για το οποίο έχει επανειλημμένως κατηγορηθεί το Υπουργείο Πολιτισμού και ειδικά η Αρχαιολογική Υπηρεσία ότι δυσκολεύει και καθυστερεί τα έργα ή θέλει στη συγκεκριμένη περίπτωση να επιλέξει το να έχουμε, κατά χώρα, διάσωση του συγκεκριμένου μνημείου; 
Στη δεύτερη περίπτωση, το αποτέλεσμα θα ήταν να μη γίνει ο συγκεκριμένος σταθμός, γιατί, όπως θα ξέρετε, στη συγκεκριμένη περίπτωση του μετρό της Θεσσαλονίκης έχουμε την εξής ιδιαιτερότητα: Στον κάθε σταθμό υπάρχουν εγκαταστάσεις, οι οποίες εξυπηρετούν το σύνολο του έργου. Αυτό θα είχε, ως αποτέλεσμα, εάν στη συγκεκριμένη περίπτωση καταργηθεί ο σταθμός Βενιζέλου, να έχουμε –δυστυχώς- την πολύ μεγάλη απογοήτευση ενός ανασχεδιασμού του έργου, ο οποίος τελικώς να οδηγήσει σε πιθανή καταγγελία της σύμβασης, από πλευράς της αναδόχου κοινοπραξίας.","ΚΩΝΣΤΑΝΤΙΝΟΣ ΤΖΑΒΑΡΑΣ",496
"65337"," Κύριε Υπουργέ, να ακούσουμε και τους Βουλευτές και θα έχετε μετά πάλι το χρόνο να απαντήσετε.
Ορίστε, κύριε Κωνσταντινίδη, έχετε το λόγο για τρία λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"65338"," Κύριε Υπουργέ, βλέπω σας έπεισαν οι τεχνικοί με τα επιχειρήματά τους. Θα περιμέναμε να αντιμετωπίσετε το πρόβλημα από τη θέση και την ευθύνη που έχετε για τη διάσωση και την ανάδειξη των αρχαιοτήτων. 
Δεν ισχυρίζομαι ότι δεν υπάρχουν δυσκολίες. Ωστόσο το σύνολο των επιχειρημάτων που ξανακούστηκαν για το ποιοι είναι οι λόγοι που καθυστερεί το μετρό, προφανώς δεν μπορούμε να τα φορτώσουμε τώρα σε ένα συγκεκριμένο σταθμό, που υπάρχει η ευτυχής συγκυρία να βρεθεί ένα ολόκληρο κομμάτι της καρδιάς της βυζαντινής Θεσσαλονίκης. Τα λέμε αυτά εμείς, που δεν είμαστε βυζαντινόπληκτοι, κύριε Πρόεδρε, και αδυνατούμε να βρούμε μια λύση τεχνική για να συνεχιστεί το έργο.
Θα πω δύο στοιχεία και έχει σημασία να ακουστούν: Πέντε χρόνια μετά την έναρξη των εργασιών του μετρό δεν έγινε κατορθωτό να προχωρήσουν οι απαλλοτριώσεις, για να συνεχιστεί το έργο σε άλλο σταθμό ανατολικότερα, γιατί δεν μπορούμε να συμφωνήσουμε στην τιμή μονάδος και έχουμε δικαστήρια επί δικαστηρίων -τα ξέρετε πιθανόν- ή δεν μπορούμε να ανοίξουμε το αρχαιολογικό έργο στο αμαξοστάσιο της Πυλαίας όπου έχουν ξεκινήσει σε πρωιμότερη φάση οι ανασκαφές, γιατί δεν μπορεί να μετακινηθεί η γεφυροπλάστιγγα του Δήμου Θεσσαλονίκης που είναι λίγα μέτρα παραπέρα. Άρα υπάρχουν πολιτικές ευθύνες για την καθυστέρηση του έργου του μετρό. 
Εμείς έχουμε αναδείξει αυτό το πρόβλημα με επίκαιρη ερώτηση και δυστυχώς δεν πήραμε απαντήσεις. Η απάντηση που πήραμε είναι, ότι θα τελειώσει την επόμενη τετραετία. Άρα να μη ρίχνουμε τα βάρη σε αυτήν τη συγκυρία, αλλά ακριβώς να εκμεταλλευτούμε αυτήν την συγκυρία, για να αναδείξουμε ένα μοναδικό στοιχείο αυτής της εποχής της Θεσσαλονίκης.
Θα έλεγα πριν καταλήξετε, κύριε Υπουργέ, να επιδιώξετε μια σύγκλιση τεχνικών και αρχαιολόγων, για να δούμε αν υπάρχει λύση. Εγώ θα κάνω μια πρόταση στο τέλος. Να υπάρχει όμως ένας άξονας. Τι να πρυτανεύσει σε αυτήν την επιτροπή; Να πρυτανεύσει το γεγονός ότι πρέπει να αναδειχθούν τα αρχαία στον τόπο που βρέθηκαν. Εάν δουλέψει έτσι αυτή η επιτροπή, αυτή η ομάδα των ανθρώπων, των επιστημόνων, είμαστε σίγουροι ότι θα δοθεί λύση, διαφορετικά θα φτάσουμε στην εύκολη λύση που θα τα ξηλώσουμε και δεν ξέρουμε πότε και αν θα τα αναδείξουμε. Αμέσως μετά θα σας πω και ένα παράδειγμα από το παρελθόν γι’ αυτό. Θα σας καταθέσω μερικά έγγραφα.
 Όλοι οι φορείς που εμπλέκονται με τον ένα ή με τον άλλο τρόπο με το ζήτημα αυτό πλην των τεχνικών της «ΑΤΤΙΚΟ ΜΕΤΡΟ» και της κατασκευάστριας εταιρείας έχουν αντίθετη άποψη και εμείς πάμε ισοπεδωτικά και εσπευσμένα να ξεμπερδέψουμε. Ας σκεφτούμε ποιοι είμαστε εμείς και πώς θα πάρετε εσείς στις πλάτες σας την ευθύνη, κύριε Υπουργέ, για το γεγονός ότι θα στερήσουμε από τους Θεσσαλονικείς και από τους χρήστες του μετρό, από τους επισκέπτες, αλλά και από τις μελλοντικές γενιές ένα καθημερινό μάθημα ιστορίας, που μπορεί να παίρνουν όσοι περνάνε από αυτόν το σταθμό.
Συναντηθήκαμε τυχαία στις ανασκαφές. Πραγματικά δέχομαι ότι αυτά που λέτε τα πιστεύετε. Ωστόσο θέλουμε να κάνετε κάτι και στην κατεύθυνση της πράξης γι’ αυτό το ζήτημα. 
Θα καταθέσω έγγραφα λοιπόν του Συλλόγου Ελλήνων Αρχαιολόγων υπέρ της διατήρησης, την απόφαση του Διοικητικού Συμβουλίου του Κέντρου Βυζαντινών Ερευνών του ΑΠΘ, το δελτίο Τύπου του Συλλόγου Ελλήνων Αρχαιολόγων, παράρτημα Κεντρικής και Δυτικής Μακεδονίας, της Ελληνικής Εταιρείας Περιβάλλοντος και Πολιτισμού του παραρτήματος Θεσσαλονίκης και μια σειρά από άλλα έγγραφα που αναφέρονται στο ίδιο ζήτημα. 
Ήδη έχει πάρει διεθνείς διαστάσεις το θέμα αυτό, κύριε Υπουργέ. Μην πάμε να δώσουμε εσπευσμένα μια λύση που θα πληγώσει τη Θεσσαλονίκη.
Υπάρχει και η εξής λύση, κύριε Υπουργέ -την πρότειναν- δεν είναι δική μου ανακάλυψη: Γράφτηκε στον Τύπο, την πρότειναν και τη φέρνω στην επιφάνεια. Είναι η λύση της διατήρησης επί τόπου, μέρους ή όλων των ευρημάτων, γιατί σε αυτό συναινούν πολλοί αρχαιολόγοι, αξιολογώντας και τα ευρήματα, με την προσωρινή αποξήλωση και την επαναφορά στο χώρο, αν είναι ανυπέρβλητα τα τεχνικά εμπόδια, για να υπογειοποιήσουμε και να φτάσουμε στις επόμενες φάσεις. Η ευτυχής συγκυρία που είπα πριν, είναι ότι αυτό το επίπεδο βρίσκεται ακριβώς στο επίπεδο της έκδοσης των εισιτηρίων.","ΘΕΟΔΟΣΙΟΣ ΚΩΝΣΤΑΝΤΙΝΙΔΗΣ",268
"65339"," Κύριε συνάδελφε, αν έχετε την καλοσύνη ολοκληρώστε. Καταθέστε αν έχετε κάτι στα Πρακτικά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"65340"," Κύριε Πρόεδρε, ολοκληρώνω με το εξής: Θέλω να ανακαλέσω κάτι στη μνήμη του κυρίου Υπουργού –είμαι σίγουρος ότι δεν θα το θυμάται. Όταν γινόταν το αεροδρόμιο των Σπάτων, βρέθηκε ένας παλαιολιθικός οικισμός στη θέση Ζαγάνι. Δόθηκε αυτή η λύση που πάτε να δώσετε τώρα, όπου ξηλώθηκαν και αριθμήθηκαν τα ευρήματα. Πείτε μου, ως Υπουργός, αν ξέρετε πού βρίσκονται και αν έχουν εκτεθεί αυτά και είναι σήμερα σε κοινή θέα.
Αυτά είναι τα αποτελέσματα των βεβιασμένων ενεργειών. Πρέπει λοιπόν να εξαντλήσετε όλα τα περιθώρια.
Σας ευχαριστώ πολύ.","ΘΕΟΔΟΣΙΟΣ ΚΩΝΣΤΑΝΤΙΝΙΔΗΣ",268
"65341"," Σας ευχαριστούμε και εμείς.
Το λόγο έχει ο κ. Κουράκης.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"65342"," Κύριε Υπουργέ, πρέπει να ομολογήσω ότι η απάντηση σας δεν με κάλυψε. Μου παραθέσατε τα επιχειρήματα της εταιρείας. Πλην όμως, αφήσατε ένα μικρό παραθυράκι -αν μπορώ να το διευρύνω- το ενδεχόμενο να βρεθεί τεχνική λύση. Πρέπει να σας πω ότι το έργο αυτό είναι ένα ενιαίο δημόσιο έργο, δεν είναι συγκοινωνιακό από τη μια μεριά και αρχαιολογικό από την άλλη. Και ως τέτοιο είναι δημόσιο αγαθό, όπως δημόσιο αγαθό είναι ο πολιτισμός, δημόσιο αγαθό, όπως είπα προηγουμένως, είναι και η συγκοινωνία. Κατά συνέπεια, οφείλει η κοινή λογική όλων να απευθυνθεί σε ένα δημόσιο διάλογο. 
Εμείς ως ΣΥΡΙΖΑ ανοίγουμε αυτόν το δημόσιο διάλογο. Απευθυνθήκαμε στο Πανεπιστήμιο Θεσσαλονίκης και ζητήσαμε όχι να υιοθετήσει τη δική μας θέση για συνύπαρξη στο χώρο, αλλά να απευθυνθεί στην Πολυτεχνική Σχολή, στο Τμήμα Αρχιτεκτόνων και Πολιτικών Μηχανικών, όπως επίσης και στο Τμήμα Ιστορίας - Αρχαιολογίας του ΑΠΘ, ώστε να βοηθήσουν με το να πάρουν θέση και ιδιαιτέρως να υποδείξουν και τεχνικές λύσεις.
Πρέπει να σας πω ακόμη ότι το Τεχνικό Επιμελητήριο Θεσσαλονίκης έχει συστήσει ομάδα εργασίας, για να αναζητήσει τεχνική λύση. Γνωρίζετε ότι το κόστος απόσπασης και μεταφοράς -όχι επανατοποθέτηση, μόνο απόσπαση και μεταφορά- των αρχαιοτήτων είναι γύρω στα 500.000 ευρώ; Η επανατοποθέτηση και ανάδειξη στου «Παύλου Μελά» φτάνει γύρω στο 1.000.000 ευρώ. Η κοινοπραξία δεν είναι σίγουρο ότι θα αναλάβει το κόστος. Πρέπει να αναζητηθούν από αλλού πηγές χρηματοδότησης, αλλιώς θα μείνουν στα υπόγεια. Επομένως, θα έλεγα, γιατί να μην αξιοποιηθούν αυτά τα χρήματα –ενδεχομένως να χρειαστούν και άλλα- για να μπορέσει να βρεθεί η βελτίστη τεχνική λύση; Επαναλαμβάνω ότι πρέπει να ανοίξει ένας δημόσιος διάλογος πριν γίνουν εργασίες που δεν επιδέχονται αλλαγή. 
Ο ΣΥΡΙΖΑ τη Δευτέρα το απόγευμα στις 18.30΄ στο Δημαρχείο Θεσσαλονίκης έχει καλέσει επιστήμονες –ειδικούς τεχνικούς στις αρχαιότητες, αλλά και την «ΑΤΤΙΚΟ ΜΕΤΡΟ» να καταθέσουν τις απόψεις τους ενώπιον του λαού της Θεσσαλονίκης. Η ευθύνη αφορά όλη την πόλη. Έκκληση προς τον Αναπληρωτή Υπουργό κ. Τζαβάρα να μη συνδέσει το όνομά του με ένα ανοσιούργημα, διότι περί αυτού θα πρόκειται.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Επιτρέψτε μου για λίγο, κύριε Πρόεδρε.
Πρέπει να σας πω ότι η εταιρεία επικαλείται την περιπέτεια -για να δείξει ότι είναι πάρα πολύ κοστοβόρα οποιαδήποτε άλλη λύση- του σταθμού  «Κεραμεικός» στο μετρό της Αθήνας, η αλλαγή του οποίου κόστισε 150 εκατομμύρια ευρώ. Και λέμε: Να το δούμε λίγο από την αρχή;
Οι αρχαιολόγοι είχαν προειδοποιήσει ότι η διέλευση της σήραγγας κάτω από το αρχαίο νεκροταφείο του Κεραμεικού ήταν μεγάλο λάθος. Τότε το Υπουργείο Πολιτισμού και η «ΑΤΤΙΚΟ ΜΕΤΡΟ» επέμεναν να προχωρήσουν. Όταν αναγκάστηκαν να αλλάξουν τη χάραξη και το σταθμό, είχαν φορτώσει το έργο με επιπλέον 150 εκατομμύρια ευρώ και τρία χρόνια καθυστέρησης.
Στην περίπτωση που αναφέρατε προηγουμένως, πρέπει να σας πω ότι υπήρξαν έντονες προειδοποιήσεις, όσον αφορά αυτήν τη χάραξη. Μετρό μέσα από την Εγνατία Οδό θα συναντήσει αρχαία. Μπορούσε να βρεθεί και άλλος τρόπος να γίνει το συγκοινωνιακό έργο. Αυτήν τη στιγμή πρέπει να γίνει κάθε δυνατή προσπάθεια –εγώ θα έλεγα με τολμηρό τρόπο, ακόμη και επαναχάραξη.","ΑΝΑΣΤΑΣΙΟΣ ΚΟΥΡΑΚΗΣ",249
"65343"," Παραχάραξη με την καλή έννοια του όρου.","ΚΩΝΣΤΑΝΤΙΝΟΣ ΤΖΑΒΑΡΑΣ",496
"65344"," Επανασχεδιασμό, ναι, συγγνώμη! Νέα χάραξη εν πάση περιπτώσει. 
Ξέρετε ότι είναι ένα αναπτυξιακό έργο για την πόλη. Και εγώ απευθύνομαι και σε ορισμένα επιμελητήρια που συντάχθηκαν με την άποψη της κοινοπραξίας της «ΑΤΤΙΚΟ ΜΕΤΡΟ» να προχωρήσει το έργο όσο γίνεται πιο γρήγορα, χωρίς καμμία καθυστέρηση. Θέλω να τους πω ότι αυτό το έργο είναι αναπτυξιακό και θα είναι πόλος έλξης για την αγορά της Θεσσαλονίκης, για το κέντρο της πόλης, όπως ακριβώς έγινε στην Κωνσταντινούπολη όπου η  συγκυρία της διάνοιξης του μετρό ανέδειξε τις αρχαιότητες και αυτήν τη στιγμή επισκέπτονται πάρα πολλοί την Κωνσταντινούπολη μόνο και μόνο γι’ αυτόν το λόγο. Δεν πρέπει να χαθεί με κανένα τρόπο αυτό το δώρο που έχουμε ως πολιτιστική κληρονομιά. Δεν ωφελεί καθόλου να ομνύουμε στον πολιτισμό μας και να βλέπουμε να καταστρέφεται η πόλη.
Κλείνω, κύριε Πρόεδρε. Όταν ήμουν στο τότε Δημοτικό Συμβούλιο Θεσσαλονίκης με τον κ. Παπαγεωργόπουλο είχαν πάρει την απόφαση –την είχε εγκρίνει το ΚΑΣΠ πρέπει να σας πω- η πλατεία που είναι κάτω από το Υπουργείο και είναι γεμάτη αρχαία, να γίνει πάρκινγκ και με τις κινητοποιήσεις των πολιτών αυτό δεν «περπάτησε». 
Έχουμε πάρα πολλά παραδείγματα, που η καρδιά της πόλης προστάτευσε μνημεία. Και έχουμε και πάρα πολλά παραδείγματα σημαντικότατων κτηρίων που θάφτηκαν κάτω από το μπετόν. Ας μην επιτελεστεί ακόμα ένα έγκλημα σε βάρος της πόλης και του πολιτισμού γενικότερα.","ΑΝΑΣΤΑΣΙΟΣ ΚΟΥΡΑΚΗΣ",249
"65345"," Κύριε Υπουργέ, εάν έχετε την καλοσύνη να απαντήσετε. Νομίζω ότι έγινε μια εκτενής συζήτηση. Το θέμα είναι πάρα πολύ σημαντικό, αλλά έχουμε και άλλες ερωτήσεις μετά. 
Ορίστε, έχετε το λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"65346"," Ίσως να είναι ένα από τα πολύ λίγα και ξεχωριστά θέματα συζήτησης, που παρ’ όλο που αναφέρεται στη βυζαντινή ιστορία δεν προσφέρεται για βυζαντινολογίες. Και το λέω αυτό γιατί; Διότι και εσείς, εκλεκτοί μου συνάδελφοι, από όσα είπατε μέχρι τώρα, προδίδετε μια αμηχανία. Και αυτή η αμηχανία είναι η θεμελιώδης δυσκολία να αντιμετωπίσουμε το θέμα προς την κατεύθυνση που όλοι επιθυμούμε. 
Και ποια είναι αυτή η θεμελιώδης δυσκολία; Είναι ότι μέχρι σήμερα, δεν υπάρχει από καμμία πλευρά, όχι μόνο από την «ΑΤΤΙΚΟ ΜΕΤΡΟ» ούτε από το Πανεπιστήμιο ούτε από το Πολυτεχνείο ούτε από το Τεχνικό Επιμελητήριο της Ελλάδας ούτε από κανένα άλλο οίκο, μια επιστημονικά παραδεκτή βιώσιμη και λειτουργική λύση, που να καθιστά τεχνητά δυνατή τη συνύπαρξη και του σταθμού μετρό στη «Βενιζέλου» και του πράγματι εκπληκτικού αυτού μνημείου.
Και εδώ βεβαίως θα πρέπει να αποδεχτούμε δεδομένα τα οποία δεν μπορούμε σε καμμία περίπτωση να τα παραγνωρίσουμε -και το λέω για τον κ. Κωνσταντινίδη αυτό. Πράγματι με την ισχύουσα νομοθεσία, το νόμο τον αρχαιολογικό που προστατεύει την πολιτιστική κληρονομιά, ένα μέσο διάσωσης και προστασίας αυτής της κληρονομιάς μας είναι και η απόσπαση του μνημείου. 
Άρα εδώ δεν υπάρχει ζήτημα αναφορικά με τη νομιμότητα ή την κανονικότητα των χειρισμών. Αυτό που έχει αξία, επαναλαμβάνω, είναι να βρούμε έναν τρόπο, ώστε να υπάρχει και η ικανοποίηση της επιθυμίας που όλοι έχουμε, αλλά και η ικανοποίηση της ανάγκης, για να λειτουργήσει η πόλη μέσα από τη λειτουργία αυτού του έργου, του μετρό, του μητροπολιτικού σιδηρόδρομου της Θεσσαλονίκης, στο οποίο έργο έχουν επενδύσει όλοι οι παράγοντες της πόλης -ο λαός, οι επιβάτες, οι επιχειρηματίες, η τοπική αυτοδιοίκηση, όλοι οι φορείς- τις καλύτερες και πιο βασικές τους ελπίδες, για να αλλάξει η ζωή τους, να γίνει πιο ανθρώπινη. 
Αυτό είναι κάτι το οποίο δεν μπορούμε και δεν δικαιούμαστε να παραγνωρίσουμε όλοι εμείς που είμαστε αντιπρόσωποι του λαού και συζητάμε εδώ όπου ασκείται υλικά και συμβολικά η λαϊκή κυριαρχία. Δεν δικαιούμαστε να πούμε, δηλαδή ότι μπροστά στην επιθυμία μας να υπάρξει in situ διάσωση του συγκεκριμένου μνημείου, θα πρέπει να αδιαφορήσουμε για το τι θα γίνει με το συγκεκριμένο έργο. 
Εγώ από την πρώτη στιγμή έθεσα το θέμα ως δίλημμα, δίλημμα όμως που δεν αφορά το Υπουργείο Πολιτισμού. Είναι ένα δίλημμα αυτής της ίδιας της πόλης. Ας μας πει λοιπόν η πόλη τι προτιμάει: να γίνει και να λειτουργήσει το έργο αυτό ή να έχουμε ματαίωση -γιατί εκεί θα καταλήξουμε- του συγκεκριμένου έργου με τη διάσωση, κατά χώρα, όπως λένε οι αρχαιολόγοι, του συγκεκριμένου μνημείου; Δεν υπερβάλλω. Πιστέψτε με, δεν υπερβάλλω. 
Και το ξέρετε πολύ καλά, κύριε Κουράκη κι εσείς κύριε Κωνσταντινίδη, ότι μέχρι να εμφανιστώ ενώπιον της Εθνικής Αντιπροσωπείας σήμερα και να πω αυτά που λέω και εκοπίασα, αναζητώντας από διαφορετικές πλευρές εναγωνίως δυνατότητα λύσης και μέχρι τώρα –και απαντώ πράγματι σ’ αυτό που μου θέσατε- δεν έχω σε καμμία περίπτωση τη διάθεση εγώ προσωπικά, αλλά και κανένας άλλος σε μία ευνομούμενη δημοκρατία να εμποδίσω την εξέλιξη του δημοσίου διαλόγου, ο οποίος έχει αρχίσει. Κι εγώ, αν θέλετε, εύχομαι να καταλήξει και να μας δώσει στοιχεία. Στοιχεία όμως συγκεκριμένα, επιστημονικά, όχι ψυχανεμίσματα κι όχι βεβαίως απλώς την περιγραφή της επιθυμίας μας και την προβολή της. 
Εδώ λοιπόν θα κριθούμε όλοι πραγματικά. Εγώ σε καμμία περίπτωση δεν ενδιαφέρομαι, με τον τρόπο που μου το είπατε, για μία υστεροφημία που –αν θέλετε- όπως λέει κι ο ποιητής, «θα γίνει στάχτη ως προς τη δόξα της», αν δεν καταφέρουμε να ανταποκριθούμε στις συγκεκριμένες ανάγκες που αυτήν τη στιγμή επιβάλλει η ολοκλήρωση του έργου. 
Εγώ αυτά έχω να πω. Έχω συναίσθηση της ευθύνης, αλλά πιστεύω ότι κι εσείς και οι δύο συνάδελφοι είστε εκλεκτοί και γνωρίζετε τα προβλήματα της Θεσσαλονίκης. Όλοι άλλωστε την αγαπάμε τη Θεσσαλονίκη. Είναι η συμβασιλεύουσα που έρχεται μέσα από τα βάθη μίας πολιτιστικής κληρονομιάς, την οποία οφείλουμε και να προστατεύσουμε και να τη διασώσουμε. 
Τώρα, ως προς την πρόταση που είπατε, να έχουμε απόσπαση για ένα συγκεκριμένο χρονικό διάστημα και επανατοποθέτηση, αυτό που πρέπει να γνωρίζετε είναι, ότι πράγματι με την απόσπαση θα προχωρήσει η αρχαιολογική έρευνα, γιατί κάτω ακριβώς απ’ αυτό το επίπεδο του δρόμου υπάρχουν άλλες αρχαιότητες που θα αποκαλύψουν μνημεία από τη ρωμαϊκή ηλικία αυτής της πόλης, που εξίσου έχουν πολύ μεγάλη αρχαιολογική αξία, γιατί αποτελούν δεδομένα και μνημεία της πολιτιστικής μας κληρονομιάς.
Είναι πράγματι σύνθετο το πρόβλημα, είναι πολύπλοκο. Μακάρι στο τέλος όλοι να έχουμε τη δέουσα προσοχή που απαιτείται, αλλά και την ευθύνη, ώστε να προκριθεί η καλύτερη λύση για το λαό της Θεσσαλονίκης.","ΚΩΝΣΤΑΝΤΙΝΟΣ ΤΖΑΒΑΡΑΣ",496
"65347"," Ευχαριστούμε, κύριε Υπουργέ. 
Κυρίες και κύριοι συνάδελφοι, γίνεται γνωστό στο Σώμα ότι από τα άνω δυτικά θεωρεία παρακολουθούν τη συνεδρίασή μας τριάντα ένας μαθητές και μαθήτριες κι ένας εκπαιδευτικός από το Λεόντειο Γυμνάσιο Νέας Σμύρνης. 
 Η Βουλή τούς καλωσορίζει.
(Χειροκροτήματα απ’ όλες τις πτέρυγες της Βουλής)
Η Διαρκής Επιτροπή Παραγωγής και Εμπορίου καταθέτει την έκθεσή της στο σχέδιο νόμου του Υπουργείου Περιβάλλοντος, Ενέργειας και Κλιματικής Αλλαγής: «Κύρωση του Μνημονίου Κατανόησης μεταξύ του Υπουργείου Περιβάλλοντας, Ενέργειας και Κλιματικής Αλλαγής της Κυβέρνησης της Ελληνικής Δημοκρατίας και του Υπουργείου Ενέργειας και Φυσικών Πόρων της Κυβέρνησης της Δημοκρατίας της Τουρκίας για Συνεργασία στον τομέα της Ενέργειας».
Ολοκληρώνουμε με την τελευταία επίκαιρη ερώτηση.
Θα συζητηθεί η τρίτη με αριθμό 1030/18-2-2013 επίκαιρη ερώτηση πρώτου κύκλου του πρώην Προέδρου της Βουλής και Βουλευτή Β΄ Αθήνας του Πανελλήνιου Σοσιαλιστικού Κινήματος κ. Απόστολου Κακλαμάνη προς τον Υπουργό Οικονομικών, σχετικά με την υπερφορολόγηση των ακινήτων.
Στην επίκαιρη ερώτηση του κ. Κακλαμάνη θα απαντήσει ο Υφυπουργός Οικονομικών κ. Γεώργιος Μαυραγάνης.
Κύριε Πρόεδρε, έχετε το λόγο για να αναπτύξετε την επίκαιρη ερώτησή σας.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"65348"," Κύριε Πρόεδρε, διερωτώμαι και δυστυχώς δεν διερωτώμαι μόνον εγώ: υπάρχει Υπουργός Οικονομικών για το Κοινοβούλιο;","ΑΠΟΣΤΟΛΟΣ ΚΑΚΛΑΜΑΝΗΣ",172
"65349","  Πρέπει να ομολογήσω ότι κι εγώ έχω να τον δω πάρα πολύ καιρό.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"65350"," Μπορεί να υπάρχουν, κύριε Πρόεδρε, ορισμένοι κεκράκτες ορισμένων ραδιοτηλεοπτικών μέσων, που δοξάζουν τον κ. Στουρνάρα ή του παρέχουν πλήρη ασυλία, ιδιαίτερα όταν συμπεριφέρεται έτσι, που να διευκολύνει το έργο αυτών τον κεκρακτών που προσπαθούν να διασύρουν και να ευτελίζουν καθημερινά το Κοινοβούλιο. Όπως γνωρίζετε, χωρίς καμμία εξαίρεση, εφαρμόζοντας τη φασιστική αρχή της συλλογικής ευθύνης, από το πρωί μέχρι το βράδυ εκλαμβάνεται και υποδεικνύεται ο πολιτικός κόσμος, ως ο αποδιοπομπαίος τράγος όλων των δεινών της χώρας.
Σήμερα το πρωί άκουγα από τον «FLASH» έναν πρώην υπάλληλο του κ. Κόκκαλη, του κ. Λαυρεντιάδη και του κ. Κυριακίδη, που φυγοδικεί και ο οποίος καθύβριζε χυδαία τον πολιτικό κόσμο, τους Βουλευτές, τους εκπροσώπους του λαού. Και έχουν οδηγήσει τον ελληνικό λαό σε τέτοια ψυχολογική κατάσταση, παραπληροφορώντας τον τόσο ώστε να απαντά σε δημοσκοπήσεις ότι υπαίτιοι των δεινών είναι -κατά το 87% των ερωτωμένων- όλοι οι πολιτικοί και όλα τα κόμματα, χωρίς καμμία διάκριση. Αυτό είναι προθάλαμος του φασισμού, κύριε Πρόεδρε! 
Το Κοινοβούλιο είναι το θεμέλιο της κοινοβουλευτικής δημοκρατίας κι εμείς είμαστε, κατά το Σύνταγμα, οι πιο άμεσοι και αυθεντικοί εκφραστές της λαϊκής κυριαρχίας. Δεν είναι ο οποιοσδήποτε κ. Στουρνάρας, δεν είναι ο οποιοσδήποτε επιπόλαιος της εποχής του Χρηματιστηρίου ή ο οποιοσδήποτε τραπεζίτης που άφησε πίσω του ερείπια.
Διερωτώμαι, κύριε Πρόεδρε: ο κ. Στουρνάρας με τι ασχολείται; Εγώ γνωρίζω ότι οι φοροεισπρακτικοί μηχανισμοί της χώρας είναι διαλυμένοι. Πενήντα διευθύνσεις οικονομικών υπηρεσιών –ΔΟΥ κατά το αρκτικόλεξο- είναι χωρίς διεύθυνση. Επίσης αυτός που συνελήφθη κατηγορούμενος για εκβιασμούς φορολογουμένων στη Λευκάδα ήταν ο αναπληρωτής Διευθυντής του ΣΔΟΕ Δυτικής Ελλάδας αναπλήρωνε όμως, εκείνον που θα έπρεπε να υπάρχει, αλλά δεν υπάρχει. Όπως ακόμη πέντε διευθυντές του ΣΔΟΕ δεν υπάρχουν. Δεν υπάρχουν!
Όσον αφορά τον κ. Στασινόπουλο, τον πρώην Έφορο Μεσσήνης, τον οποίο είδα στη Επιτροπή Θεσμών και Διαφάνειας, ποιο επίπεδο αντίληψης των πραγμάτων έχει για να εισηγηθεί σχετικώς; 
Το κράτος δεν έχει, ακόμη, διαλυθεί, κύριε Πρόεδρε. Ιδιαίτερα για το Υπουργείο Οικονομικών σας λέγω ότι είναι σε κατάσταση αποσύνθεσης. Επειδή δοξάζεται ο κ. Στουρνάρας στα κανάλια, στο Σύνδεσμο Βιομηχάνων, στα τύπου Εkali’s Club, δεν σημαίνει ότι μπορούμε εμείς να τον ανεχθούμε. Θα βάλω πρώτος την υπογραφή μου σε μια πρόταση μομφής Βουλευτών απ’ όλα τα κόμματα, διότι η χώρα δεν μπορεί να έχει Υπουργό Οικονομικών που δε σέβεται το Κοινοβούλιο. Μπορεί πολλοί εχθροί του να χαίρονται όταν περιυβρίζεται το Κοινοβούλιο, δεν πιστεύω όμως το ίδιο γι’ αυτούς που στέλνουν εδώ τους εκπροσώπους τους και οφείλουν να τους κρίνουν ως πολίτες. Αυτοί γνωρίζουν ότι ανανεώθηκε η Βουλή κατά τα 2/3 στις τελευταίες εκλογές, οι ασχημίες όμως που εμφανίζονται δεν αφορούν το θεσμό και όλους μας, αφορούν συγκεκριμένα πρόσωπα. Όμως όταν παρασυρόμαστε και παρασύρουμε και τους απλούς πολίτες να αποδέχονται φασιστικές λογικές συλλογικής ευθύνης, είναι βέβαιο ότι έτσι δεν εξατομικεύεται ούτε ο έπαινος σε όποιον το  αξίζει ούτε ο ψόγος εκεί όπου επιβάλλεται επίσης.
Η ερώτησή μου, κύριε Πρόεδρε, θα έπρεπε να απαντηθεί εδώ από τον κ. Στουρνάρα. Ο κύριος Υφυπουργός, τον οποίο σέβομαι -και μερικές φορές αισθάνομαι κι εγώ άσχημα, διότι είναι ο μόνος που έρχεται εδώ- καταναλώνει χρόνο, που προφανώς είναι πολύτιμος για τη δουλειά του, προκειμένου να υποκαθιστά αυτούς, που κατά το Σύνταγμα, ελέγχονται από το Κοινοβούλιο.
Το Σύνταγμα, κύριε Μαυραγάνη -αυτός είναι ο τύπος, αν και μπορεί εσείς να μας δίνετε καλύτερες απαντήσεις- λέει ότι ελέγχονται τα μέλη της Κυβερνήσεως. Και μέλη της Κυβερνήσεως είναι, όπως γνωρίζετε, οι Υπουργοί και οι Αναπληρωτές Υπουργοί. Εσείς σηκώνετε ένα φορτίο που δεν σας ανήκει.","ΑΠΟΣΤΟΛΟΣ ΚΑΚΛΑΜΑΝΗΣ",172
"65351"," Κύριε Πρόεδρε, παρακαλώ.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"65352"," Έρχομαι τώρα, στο θέμα, κύριε Πρόεδρε, διότι είναι πολύ σημαντικό αυτό. Όπως ξέρετε, έχουμε μια μείωση των φορολογικών εσόδων και το Γενάρη και τώρα, βλέπω και το Φλεβάρη.","ΑΠΟΣΤΟΛΟΣ ΚΑΚΛΑΜΑΝΗΣ",172
"65353"," Απ’ ό,τι λέγεται.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"65354"," Όχι. Νομίζω ότι ο κύριος Υφυπουργός μπορεί να μας πει. Εγώ τα ακούω ως στοιχεία. Ειδικά για το Γενάρη έγινε ανακοίνωση του Υπουργείου. Αν δεν είναι έτσι, ας μας το πει. 
Πριν από έναν μήνα λοιπόν υπήρξε μάλλον μια δοκιμαστική διαρροή από το Υπουργείο, σχετικά με τη φορολόγηση των ακινήτων και των αγροτεμαχίων. Δεν έγινε διάκριση για ιδιοκατοίκηση. Δεν έγινε διάκριση για κατοικίες για τις οποίες οι τράπεζες κινούν διαδικασίες για την πληρωμή των δανείων που έχουν δοθεί. Και είδα προχθές, απήντησε ο κύριος Υπουργός ότι μια Επιτροπή επεξεργάζεται το σύστημα των αντικειμενικών αξιών και των αξιών που θα πρέπει να ληφθούν υπ’ όψιν για τα αγροτεμάχια κ.λπ.. 
Πού βρισκόμαστε λοιπόν; Δηλαδή περιμένουμε να δούμε αν θα υποστούμε από πλευράς εσόδων, ό,τι υπέστημεν με την αφελέστατη πρόταση, σχετικώς με τη φορολόγηση του πετρελαίου θέρμανσης, όχι για να καταπολεμήσουμε το λαθρεμπόριο, αλλά για να έχουμε και έσοδα; Δυο καρπούζια κάτω από την ίδια μασχάλη δεν γίνεται! Γι’ αυτό την πατήσαμε με το μέτρο αυτό. 
Δεν θέλω να πάρω περισσότερο χρόνο, κύριε Πρόεδρε. Στη δευτερολογία μου άλλωστε μπορώ να προσθέσω κάτι. Αλλά ή στραβός είναι ο γιαλός ή στραβά αρμενίζουν κάποιοι! Και δεν είναι δυνατόν ο επικεφαλής, ο πολιτικά υπεύθυνος του οικονομικού τομέα να δίνει αυτές τις εξετάσεις καταφρόνησης του Κοινοβουλίου. Το Κοινοβούλιο πρέπει να απαντήσει. Δεν είναι δυνατόν να μην υπάρχει νομοθετικό έργο, κύριε Πρόεδρε. Οι πράξεις νομοθετικού περιεχομένου είναι εύκολο να γίνονται, αλλά αυτό σημαίνει και διάθεση –δεν θα πω τη σκληρή φράση- αγνόησης αν όχι και εκβίασης του Κοινοβουλίου. Και αυτό είναι επικίνδυνο για τη δημοκρατία, ιδιαίτερα κάτω από τις εξαιρετικά δύσκολες συνθήκες που αντιμετωπίζει η πατρίδα μας.","ΑΠΟΣΤΟΛΟΣ ΚΑΚΛΑΜΑΝΗΣ",172
"65355"," Κύριοι συνάδελφοι, όπως είδατε, έχουμε μία επισήμανση, την οποία έχουμε κάνει και εμείς επανειλημμένα. Ο κύριος Πρόεδρος συμμετέχει στη Διάσκεψη των Προέδρων. Το έχουμε επισημάνει το πρόβλημα. Νομίζω όμως ότι το θέμα πια είναι οι ενέργειες –όσοι προτίθενται ή θέλουν να κάνουν- για να προχωρήσουμε κανονικά τη διαδικασία.
Κύριε Υπουργέ, έκανα και εγώ το σχόλιο «όπως λέγεται, για μείωση εσόδων», επειδή διαβάζουμε διάφορα δημοσιεύματα. Αν έχετε την καλοσύνη και αν έχετε στοιχεία για την πορεία των εσόδων, μπορείτε να τα προσθέσετε, μιας και ετέθη εμβόλιμα από τον κ. Κακλαμάνη.
Ορίστε, έχετε το λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"65356"," Κύριε Πρόεδρε, σεβαστέ μου Πρόεδρε, έπρεπε και πρέπει να εκπροσωπώ το Υπουργείο Οικονομικών σε θέματα φορολογίας και να προσπαθώ να σας δίνω τις απαντήσεις σύμφωνα με αυτές τις πληροφορίες που έχω και σύμφωνα με το έργο το οποίο έχει ανατεθεί σ’ εμένα. Άρα θα ήθελα να πω ότι εκπροσωπείται το Υπουργείο σε θέματα φορολογίας και, στο βαθμό που μπορώ, προσέρχομαι για να απαντώ στις ερωτήσεις των Βουλευτών. 
Στη συγκεκριμένη δική σας ερώτηση δράττομαι της ευκαιρίας να πω ότι κατ’ αρχάς γίνεται μία μεγάλη προσπάθεια αναδιάρθρωσης του ελεγκτικού μηχανισμού, έτσι ώστε να υπάρξει το καλύτερο δυνατό αποτέλεσμα. Επίσης, γνωρίζετε ότι θεσμοθετήσαμε τη θέση του Γραμματέα Εσόδων, ενός ανεξάρτητου γραμματέα, ο οποίος έχει την ευθύνη της φορολογικής διοίκησης και την ευθύνη του εισπρακτικού μηχανισμού, τον οποίο η πολιτική ηγεσία συνδράμει στο έργο του, έτσι ώστε να έχουμε το καλύτερο δυνατό αποτέλεσμα.
Όσον αφορά στα έσοδα, για τα οποία μιλήσατε, εκεί όντως υπάρχει μία μείωση. Βεβαίως, τα οριστικά αποτελέσματα του Ιανουαρίου δείχνουν ότι η μείωση είναι μικρότερη απ’ ό,τι αρχικώς είχε δειχθεί με τα προσωρινά αποτελέσματα. Θέλουμε να πιστεύουμε ότι θα μπορέσουμε να ανατάξουμε αυτήν την κατάσταση, έτσι ώστε να εκτελεστεί ο προϋπολογισμός όπως έχει προβλεφθεί. Σας θυμίζω ότι με τις αντιξοότητες που είχαμε και με τον ίδιο ελεγκτικό μηχανισμό –με τα προβλήματα που έχει- κατορθώσαμε και εκτελέσαμε τον προϋπολογισμό του 2012 εντός των στόχων.
Όσον αφορά τώρα τη συγκεκριμένη ερώτηση την οποία υποβάλατε, θα ήθελα να σας πω ότι δεν έχει καταλήξει το Υπουργείο σε καμμία απόφαση σε σχέση με τα ακίνητα. Βεβαίως συζητάμε διάφορες λύσεις, διάφορα σενάρια και μάλιστα τα συζητάμε και με τα κόμματα που στηρίζουν την Κυβέρνηση, έτσι ώστε να καταλήξουμε σε μία λύση, όπως έχουμε πει, η οποία θα έχει ως αποτέλεσμα να ελαφρυνθούν οι πολίτες και να μην επιβαρυνθούν περαιτέρω. 
Στην ερώτησή σας έχετε επίσης συμπεριλάβει και το θέμα των εξωχωρίων εταιριών με ακίνητα. Έχω πει στο Κοινοβούλιο και με άλλες ευκαιρίες ότι με αφορμή δύο περιπτώσεις που υπέπεσαν στην αντίληψή μας, της Κύμης και του Κρανιδίου -όπου μεταφέραμε τον έλεγχο αυτών των υποθέσεων σε μεγαλύτερο ελεγκτικό κέντρο γιατί υπήρχε αδυναμία σωστού ελέγχου λόγω ελλείψεων σε μικρές ΔΟΥ- έδωσα προσωπικά εντολή και κατεγράφησαν όλες οι εξωχώριες εταιρείες στην Ελλάδα οι οποίες κατέχουν ακίνητα. Την  πληροφορία αυτή, η οποία συγκεντρώθηκε, την επεξεργάζεται η αρμόδια Υπηρεσία Ελέγχων, έτσι ώστε με συγκεκριμένα κριτήρια να προχωρήσουν σε ελέγχους σε αυτές τις εταιρείες και να έχουμε μία σαφή εικόνα για το πώς έχουν συμπεριφερθεί και εάν έχουν συμμορφωθεί με τις φορολογικές τους υποχρεώσεις.
Τέλος, θα ήθελα να σας ενημερώσω όσον αφορά το φόρο ακινήτων, ο οποίος προβλέπεται για τέτοιου είδους εταιρείες. Σύμφωνα με τις πληροφορίες που μου έχουν δοθεί από τη Γενική Γραμματεία Πληροφοριακών Συστημάτων, για το 2012 εισπράχθηκε φόρος 8.490.077 ευρώ. 
Σας ευχαριστώ.","ΓΕΩΡΓΙΟΣ ΜΑΥΡΑΓΑΝΗΣ",312
"65357"," Ευχαριστούμε και εμείς.
Το λόγο έχει ο Πρόεδρος κ. Κακλαμάνης.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"65358"," Επιβεβαιώνεται, λοιπόν, ότι έχουμε μείωση εσόδων και ευλόγως έρχεται –πιστεύω- στη σκέψη όλων ότι αυτή η αρχική αναδίπλωση προφανώς έχει σχέση και με το τι ελλείψεις στα έσοδα θα έχουμε, ώστε να διαμορφωθεί ανάλογα το εύρος και η ακμή του τσεκουριού που θα πέσει, αδιακρίτως φοροδοτικής ή μη ικανότητας, σε οποιουσδήποτε ιδιοκτήτες ακινήτων, ιδιαίτερα, όπως είπα πριν, σε ιδιοκτήτες ιδιοκατοικούμενων ακινήτων, ακινήτων δανειοδοτηθέντων ιδιοκτητών και δεσμευμένων ακόμη στις τράπεζες ή αγροτεμαχίων που μπορεί να έχει κανείς κάπου, για να θυμάται και από πού είναι οι ρίζες του και χωρίς διάκριση του αν καλλιεργούνται ή δεν καλλιεργούνται, αν πρόκειται για αγροτικά ή όχι. 
Μπορεί να κάνω λάθος, αλλά η πρώτη σκέψη που έρχεται είναι αυτή, όταν πριν από έναν μήνα το θέμα μας ήταν αυτό. Κάποια στιγμή είπατε ότι αυτό σταματάει προς στιγμήν, μελετάται, είναι στις επιτροπές. Αυτή είναι η πρώτη σκέψη που κάνω.
Επειδή είχα πάρει πολύ χρόνο στην πρωτολογία μου, δεν αναφέρθηκα στο θέμα των offshore εταιρειών. Εγώ θέλω κάτι πιο απλό, κύριε Υπουργέ. Όποιος έχει συστήσει offshore εταιρεία για ακίνητο προφανώς ήθελε είτε να φοροδιαφεύγει είτε να μην είναι υπόχρεος σε δήλωση «πόθεν έσχες». 
Όπως ξέρετε, μια σειρά δραστηριοτήτων, όπως οι συναλλαγές στο χρηματιστήριο, εκφεύγουν του «πόθεν έσχες». Θα περίμενα να μου πείτε ότι έχουμε καταγραφή όλων των ακινήτων που είναι σε offshore εταιρείες και πατώντας ένα κουμπί ο κ. Θεοχάρης μπορεί να βγάλει πόσοι εξ αυτών έχουν το «πόθεν έσχες». Πρώτα-πρώτα ξεκινάει κανείς από το σπίτι του, δηλαδή από τα στελέχη του Υπουργείου Οικονομικών, των φορολογικών αρχών. Ξέρετε ότι και εκεί υπάρχει η φασιστική αρχή της συλλογικής ευθύνης, όπου όταν ένας εφοριακός συλλαμβάνεται, κατά τον «κοσμάκη» όλοι είναι κλέφτες.
Υπάρχει ένας νόμος –παρακαλώ, αν θέλετε, σημειώστε το διότι δημοσιεύτηκε ελάχιστα στον Τύπο και στα ραδιοτηλεοπτικά μέσα- που ψήφισε η προηγούμενη Βουλή τις τελευταίες μέρες πριν κλείσει, πριν διαλυθεί. Είναι ο νόμος 4065. Εκεί υπάρχουν ορισμένες υποχρεώσεις του Υπουργού Οικονομικών, η εκπλήρωση των οποίων σημαίνει πολλά έσοδα και κυρίως εκκαθάριση αυτής της σκιάς, του νέφους που καλύπτει ολόκληρη την ελληνική κοινωνία, για το ποιοι είναι έντιμοι και ποιοι είναι οι λωποδύτες.
Δίνει κίνητρα αυτός ο νόμος, 2% επί της αξίας περιουσιών που δεν δηλώνονται, για τον πολίτη που θα προσκομίσει στοιχεία, ώστε ο Υπουργός Οικονομικών να τα φέρει στο δημόσιο. Με ειδικές ρυθμίσεις το προβλέπει αυτό ο νόμος. Δεν έχω ακούσει καμμία σκέψη μέσα στο Υπουργείο Οικονομικών για την εφαρμογή του νόμου. Έχει μεγάλη σημασία αυτό, κύριε Μαυραγάνη, ότι νομοθετούμε, αλλά δεν αξιοποιούμε αυτά που νομοθετούμε. 
Κύριε Πρόεδρε, δεν είχα απάντηση στο τι θα γίνει με τις πενήντα ακέφαλες εφορίες. Εδώ πριν από λίγο καιρό θέλατε να κάνετε χρήση διατάξεως για μετακινήσεις, ενώ δεν έχει λήξει η θητεία κάποιων που ήδη υπηρετούν. Μα, εδώ έχετε πενήντα κενές θέσεις διοικητών ΔΟΥ. Υποτίθεται ότι επί έξι μήνες γίνεται η ανασυγκρότηση, που, κάτι με τις διαθεσιμότητες του κ. Μανιτάκη, κάτι με τις ανασυγκροτήσεις των μηχανισμών του κ. Στουρνάρα, το κράτος είναι υπό διάλυση.
Νομίζω ότι ο επικεφαλής του ΣΔΟΕ δεν υπάγεται σ’ εσάς. Υπάγεται στον κ. Στουρνάρα. Πέντε είναι οι Περιφερειακές Διευθύνσεις του ΣΔΟΕ. Ο κ. Στουρνάρας, λοιπόν, να καλέσει τον κ. Στασινόπουλο –αν δεν έχει σοβαρότερα πράγματα να κάνει περιφερόμενος ως busybody εδώ και εκεί- και να του πει «φέρε μου, πρότεινέ μου για το πώς θα τις καλύψω». Μιλάμε για ΣΔΟΕ και για ελέγχους, για ΣΔΟΕ που δεν έχει πλήρη περιφερειακή οργάνωση για να λειτουργεί.
Αυτά είναι πράγματα καθαρά. Ο τόνος, η φωνή μου είναι έκφραση αυτών που αισθάνομαι. Δεν σας αφορούν προσωπικά.
Τρεις ερωτήσεις συζητήσαμε, κύριε Πρόεδρε, την Τρίτη. Ήταν εδώ ο κύριος Υφυπουργός. Τι να το κάνουμε; Άλλες έξι δεν συζητήθηκαν. Υπάρχει συστηματική διάθεση -δεν ξέρω ποιος είναι ο εγκέφαλος- ώστε αυτή η Βουλή να ευτελίζεται στον ελληνικό λαό είτε με ασχημίες κάποιων εδώ μέσα είτε με την αγνόησή της από την Κυβέρνηση. Επί τόσους μήνες υπήρχαν νομοθετήματα στα Υπουργεία, από τις προηγούμενες κυβερνήσεις νομοθετήματα που επιτέλους δεν αφορούν ζητήματα της οικονομίας, αλλά λειτουργικά ζητήματα, εκσυγχρονισμό, προώθηση αλλαγών μέσα στο κράτος, ένα κράτος που είναι επαναλαμβάνω, σε κατάσταση διάλυσης. 
Κάθονται -αν αληθεύει αυτό, είναι ντροπή- τα τρία κόμματα και το κόμμα της Νέας Δημοκρατίας παίρνει το 50% των θέσεων, 30% το δικό μου κόμμα και 20% το κόμμα της ΔΗΜΑΡ. Δεν έχουν καμμιά σχέση αυτά ούτε με τους ανθρώπους που είναι οργανωμένοι ούτε με μας τους Βουλευτές εδώ. Είναι πράγματα που μας γυρίζουν 50 χρόνια πίσω. 
(Στο σημείο αυτό την Προεδρική Έδρα  καταλαμβάνει ο Α΄ Αντιπρόεδρος της Βουλής κ. ΙΩΑΝΝΗΣ ΤΡΑΓΑΚΗΣ ) 
Προχθές έδιωξαν τον κ. Πέτρουλα από τον ΟΓΑ πριν συμπληρώσει τη θητεία του. Όπου υπάρχουν τέτοιες –κακώς, κάκιστα- παράνομες ή από ηθικής και πολιτικής πλευράς απαράδεκτες κινήσεις στην κορυφή σημαίνουν και διάλυση των υποκείμενων υπηρεσιών. Όπως κι όταν επίκεινται ανασχηματισμοί: Όταν πρόκειται να γίνει ένας ανασχηματισμός, εσείς στο Υπουργείο Οικονομικών, νομίζετε ότι θα δουλέψετε, όταν από κάτω δεν θα ξέρουν αν θα είστε Υφυπουργός την άλλη μέρα; Είμαστε ένα πόδι πριν από το γκρεμό. Μας λένε ότι αποφύγαμε την καταστροφή. Πρώτοι εμείς θα το καταλάβουμε, όχι οι άλλοι. 
Ευχαριστώ, κύριε Πρόεδρε.","ΑΠΟΣΤΟΛΟΣ ΚΑΚΛΑΜΑΝΗΣ",172
"65359"," Ευχαριστούμε, κύριε Πρόεδρε, να είστε καλά.
Το λόγο έχει ο Υπουργός κ. Μαυραγάνης για τη δευτερολογία του.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"65360"," Κύριε Πρόεδρε, θα ήθελα απαντώντας να τονίσω, σχετικά με την πρώτη σκέψη του σεβαστού Προέδρου για τα ακίνητα, ότι δεν συμφωνώ. Η πολιτική δεν χαράσσεται με βάση τα πόσα λείπουν. Η πολιτική χαράσσεται με βάση το ότι επιδιώκουμε ένα δίκαιο, λειτουργικό φόρο ακινήτων και έχουμε λάβει και τις προτάσεις και των φορέων και γι’ αυτό είμαστε πάρα πολύ προσεκτικοί, ώστε να καταλήξουμε σ’ ένα δίκαιο αποτέλεσμα.
Μια παρατήρηση που θα ήθελα να κάνω είναι ότι η Κυβέρνηση προσπαθεί στο έργο της πάντα να ενημερώνει και πάντα να σέβεται το Κοινοβούλιο. 
Για το ΣΔΟΕ που είπατε, από τα τέλη του Σεπτεμβρίου έχω την ευθύνη και έχω εισηγηθεί να προχωρήσουν στις τοποθετήσεις. Υπάρχει μία καθυστέρηση, λόγω της ανάληψης καθηκόντων  από το νέο γενικό γραμματέα, διότι οι μετακινήσεις υπάγονται στον γενικό γραμματέα και θα πρέπει να του δώσουμε μία περίοδο μέσα στην οποία να μπορεί να ενημερωθεί.","ΓΕΩΡΓΙΟΣ ΜΑΥΡΑΓΑΝΗΣ",312
"65361"," Τρεις μήνες έχει, κύριε Υπουργέ!","ΑΠΟΣΤΟΛΟΣ ΚΑΚΛΑΜΑΝΗΣ",172
"65362"," Όχι, έχει λιγότερο, κύριε Πρόεδρε. Ενάμιση μήνα έχει περίπου. Πρέπει όμως να ενημερωθεί, για να μπορέσει και ο ίδιος να βοηθήσει σε τοποθετήσεις.","ΓΕΩΡΓΙΟΣ ΜΑΥΡΑΓΑΝΗΣ",312
"65363"," Δεν πρέπει να είναι προσωπικές επιλογές αυτές. Υπηρεσιακά συμβούλια δεν υπάρχουν;","ΑΠΟΣΤΟΛΟΣ ΚΑΚΛΑΜΑΝΗΣ",172
"65364"," Δεν γίνονται έτσι, γιατί υπάρχει το άρθρο 55 συγκεκριμένου νόμου, που προβλέπει πώς γίνονται συγκεκριμένα οι τοποθετήσεις γι’ αυτές τις θέσεις στις οποίες αναφερθήκατε.","ΓΕΩΡΓΙΟΣ ΜΑΥΡΑΓΑΝΗΣ",312
"65365"," Όχι, όμως, κομματικές.","ΑΠΟΣΤΟΛΟΣ ΚΑΚΛΑΜΑΝΗΣ",172
"65366"," Δεν θα ήθελα να συμμεριστώ την άποψη ότι οι τοποθετήσεις είναι κομματικές, διότι νομίζω ότι αυτή η τακτική δεν έχει δώσει αποτελέσματα για την Ελλάδα τόσα χρόνια.
Επίσης, στο σχεδιασμό των ελέγχων για τις εξωχώριες είναι και αυτό το οποίο αναφέρατε: να γίνουν οι έλεγχοι με τέτοιο τρόπο, ώστε να αποκαλυφθεί εάν υπάρχει θέμα και «πόθεν έσχες». Φυσικά είναι και τέτοιος ο στόχος. 
Όσον αφορά αυτό το οποίο είπατε για το νόμο που έχει ψηφίσει το Κοινοβούλιο, τον Απρίλιο, αν δεν κάνω λάθος,…","ΓΕΩΡΓΙΟΣ ΜΑΥΡΑΓΑΝΗΣ",312
"65367"," Το Μάρτιο. Ήταν πρόταση νόμου δική μου και άλλων εβδομήντα πέντε Βουλευτών και όχι της κυβερνήσεως.","ΑΠΟΣΤΟΛΟΣ ΚΑΚΛΑΜΑΝΗΣ",172
"65368"," Το Μάρτιο.
 Βεβαίως και θα πρέπει να εφαρμόζεται και νομίζω ότι θα πρέπει να εφαρμοστεί. Θα είμαι πάντα στη διάθεσή σας να δίνω την ενημέρωση για τα στοιχεία τα οποία μού ζητάτε και πιστεύω ότι πολύ γρήγορα θα έχουμε περισσότερα στοιχεία, όσον αφορά τους ελέγχους. 
Ευχαριστώ πολύ.","ΓΕΩΡΓΙΟΣ ΜΑΥΡΑΓΑΝΗΣ",312
"65369"," Ευχαριστούμε πολύ, κύριε Υπουργέ.
Κυρίες και κύριοι συνάδελφοι, ολοκληρώθηκε η συζήτηση των επίκαιρων ερωτήσεων.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"65370"," Εισερχόμεθα στην ημερήσια διάταξη της
ΝΟΜΟΘΕΤΙΚΗΣ ΕΡΓΑΣΙΑΣ
Μόνη συζήτηση επί της αρχής, των άρθρων και του συνόλου του σχεδίου νόμου του  Υπουργείου Εξωτερικών: «Κύρωση του Μνημονίου Συνεργασίας μεταξύ του Υπουργείου Εξωτερικών της Ελληνικής Δημοκρατίας και του Υπουργείου Εξωτερικών και Ευρωπαϊκής Ένταξης του Μαυροβουνίου για την επιτάχυνση της διαδικασίας ένταξης του Μαυροβουνίου στην Ευρωπαϊκή Ένωση».
Το νομοσχέδιο ψηφίστηκε στη Διαρκή Επιτροπή κατά πλειοψηφία. Είναι γνωστό ότι εισάγεται προς συζήτηση στη Βουλή με τη διαδικασία του άρθρου 108 του Κανονισμού της Βουλής, δηλαδή μπορούν να λάβουν το λόγο όσοι έχουν αντίρρηση επί της κυρώσεως αυτής της συμφωνίας. 
Μόνη συζήτηση επί της αρχής, των άρθρων και του συνόλου του σχεδίου νόμου του  Υπουργείου Εξωτερικών: «Κύρωση του Μνημονίου Κατανόησης για τη δημιουργία Μικτής Επιτροπής Συνεργασίας μεταξύ της Κυβέρνησης της Ελληνικής Δημοκρατίας και της Κυβέρνησης των Ηνωμένων Αραβικών Εμιράτων».
Το νομοσχέδιο αυτό ψηφίστηκε, επίσης, στη Διαρκή Επιτροπή κατά πλειοψηφία και εισάγεται και αυτό προς συζήτηση στη Βουλή με τη διαδικασία του άρθρου 108 του Κανονισμού της Βουλής, δηλαδή μπορούν να λάβουν το λόγο όσοι έχουν αντίρρηση επί της κυρώσεως αυτής της συμφωνίας. 
Κυρίες και κύριοι συνάδελφοι, προτείνω οι συμφωνίες να συζητηθούν ξεχωριστά, με τη διαδικασία όσων έχουν αντιρρήσεις επ’ αυτών -ένας από κάθε κόμμα που έχει αντίρρηση- και αφού συζητήσουμε και ολοκληρώσουμε τη διαδικασία της ψηφοφορίας των συμφωνιών, επειδή υπάρχουν πέντε υπουργικές τροπολογίες –δύο για την πρώτη συμφωνία με το Μαυροβούνιο και τρεις για τη δεύτερη συμφωνία με τα Ηνωμένα Αραβικά Εμιράτα- να συζητήσουμε τις πέντε τροπολογίες σε μία ενότητα, με εγγραφή ομιλητών.
Συμφωνείτε, λοιπόν, να συζητήσουμε τις πέντε τροπολογίες σε μία ενότητα με εγγραφή ομιλητών;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"65371"," Κύριε Πρόεδρε, μπορώ να έχω το λόγο;","ΚΩΝΣΤΑΝΤΙΝΟΣ ΤΣΙΑΡΑΣ",513
"65372"," Θέλετε να διορθώσετε κάτι στον τίτλο του νομοσχεδίου; Θέλετε να προσθέσετε τις λέξεις «και λοιπές διατάξεις»;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"65373"," Πρέπει οπωσδήποτε στον τίτλο των δύο νομοσχεδίων να προσθέσουμε τις λέξεις «και λοιπές διατάξεις», ούτως ώστε να μην υπάρχει κάποιο πρόβλημα από εκεί και πέρα.","ΚΩΝΣΤΑΝΤΙΝΟΣ ΤΣΙΑΡΑΣ",513
"65374"," Ωραία. Αυτό θα σας πρότεινε και το Προεδρείο, γιατί έτσι πρέπει να μπαίνει κάθε φορά. 
Το λόγο έχει ο κ. Μαριάς και αμέσως μετά η κ. Δούρου και ο κ. Παφίλης.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ:  Επί του Κανονισμού καθαρά, κύριε Πρόεδρε. Όταν έρχονται κυρώσεις συμβάσεων, υπάρχει μια συγκεκριμένη διαδικασία. Εδώ έχουμε σε δύο κυρώσεις δύο συν τρεις τροπολογίες, οι οποίες δεν έχουν καμμία σχέση με το αντικείμενο. Είναι δεδομένο ότι αυτό είναι μία σαφέστατη παραβίαση του Κανονισμού. Γιατί, αν έρχονταν με την κανονική διαδικασία σε κάποιο νομοσχέδιο, θα υπήρχε η ευχέρεια και σε επιτροπές να συζητηθούν κ.λπ.. Επιπλέον, κάθε τροπολογία έχει μέσα δύο και τρία άρθρα, όπου ενδεχομένως θα θέλαμε να ψηφίσουμε «υπέρ» στη μια περίπτωση και «κατά» στην άλλη. Έτσι όπως έρχεται, όμως, μας βάζει υποχρεωτικά να τοποθετηθούμε συνολικά. 
Επομένως ζητούμε από την Κυβέρνηση να αποσύρει τις συγκεκριμένες τροπολογίες –όλες- να τις φέρει σε κανονική διαδικασία, για να μπορούμε πραγματικά ως Βουλευτές να εκφραστούμε διά της ψήφου μας. 
Φερ’ ειπείν, σε τροπολογία που έχει σχέση με τα ζητήματα, παραδείγματος χάριν, των αστυνομικών, εμείς θέλουμε να ψηφίσουμε υπέρ των τριτέκνων,  υπέρ μίας διάταξης και κατά μιας άλλης. Εδώ τα έχει όλα μαζί. Τι θα κάνουμε; 
Γι’ αυτό λέω ότι είναι ενάντια στον Κανονισμό έτσι όπως γίνεται η διαδικασία. Θα ήθελα να το λάβει υπ’ όψιν το Προεδρείο και καλούμε την Κυβέρνηση να τις αποσύρει και να τις φέρετε κανονικά, για να μπορούμε να εκφραστούμε. Κατά την έννοια αυτήν το λέω.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"65375"," Ευχαριστούμε πάρα πολύ.
Η κ. Δούρου έχει το λόγο.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"65376"," Κύριε Πρόεδρε -και λέω «κύριε Πρόεδρε» και όχι «κύριε Υφυπουργέ», επειδή θεωρώ ότι αφορά τη λειτουργία του ελληνικού Κοινοβουλίου- τι δουλειά έχει η Υπηρεσία Ασύλου –φαντάζομαι, κύριε Υφυπουργέ, ότι θα τις έχετε δει κι εσείς τελευταία στιγμή τις τροπολογίες- τι δουλειά έχουν τα επιδόματα των πολυτέκνων, τι δουλειά έχουν οι επιτυχόντες, με μια διεθνή σύμβαση, για την οποία, όπως έχουμε πει αρκετές φορές -σχεδόν με έναν τρόπο που ξεπερνά πια και τις διαδικασίες- έχουμε ήδη καθυστερήσει; Δηλαδή, προσπαθούμε, «τρέχουμε» στη Διαρκή Επιτροπή Εξωτερικών και Άμυνας να κυρώσουμε διακρατικές συμφωνίες, που κάποιες μετρούν ακόμη και δεκαεπτά χρόνια καθυστέρησης! 
Συνομολογούμε, λοιπόν, από τη μεριά της Κυβέρνησης ή από τη μεριά της Αξιωματικής Αντιπολίτευσης για μια τακτική που δεν αλλάζει με κανέναν τρόπο και επιπλέον, τελευταία στιγμή, έρχεται τροπολογία που συνδυάζει τη συμφωνία για τα Αραβικά Εμιράτα με το θέμα της λαθροϋλοτόμησης!
Διαβάζω εδώ, μετά την εκλογή του Προεδρείου του ελληνικού Κοινοβουλίου: «Είμαι διατεθειμένος να συμβάλλω με όλες μου τις δυνάμεις στην ανατροπή της αρνητικής εικόνας που σχημάτισαν οι πολίτες», δήλωνε τότε ο νεοεκλεγείς στη θέση του Προέδρου της Βουλής Ευάγγελος Μεϊμαράκης.
Καταλαβαίνω ότι αυτήν τη στιγμή όποιος με ακούει μπορεί να θεωρεί ότι είμαι υπερβολική όταν περνάμε πράξεις νομοθετικού περιεχομένου στο σωρό, όταν δεν υπάρχει «ώρα του Πρωθυπουργού» και εγώ ασχολούμαι με κάποιες τροπολογίες. Αλλά από τα μικρά τα μεγάλα!
Κύριε Τραγάκη, παίρνω σειρά από τον εκπρόσωπο των Ανεξάρτητων Ελλήνων να πω ότι δεν μπορεί να συνεχιστεί αυτό το πράγμα. Δεν γίνεται. Βγαίνουμε στα τηλεπαράθυρα όλοι, μιλάμε για την απομείωση του κοινοβουλευτισμού, μιλάμε για την απομείωση και την απαξίωση στα μάτια των πολιτών της λειτουργίας εδώ μέσα, αλλά δεν παίρνουμε καμμία πρωτοβουλία. Δηλαδή, εμείς τώρα τι να κάνουμε; Να καταψηφίσω αυτήν τη στιγμή τα επιδόματα πολυτέκνων και την ίδια στιγμή να καταψηφίσω και μια σειρά από άλλα, ενώ θέλω να ψηφίσω, για παράδειγμα, την ιστορία των Αραβικών Εμιράτων; Δεν μπορεί να συνεχιστεί αυτή η ιστορία! Έχουμε ευθύνη και δεν την έχουμε όλοι με τον ίδιο τρόπο. Δεν έχω εγώ την ίδια ευθύνη, κύριε Πρόεδρε, μ’ εσάς και όλο το Προεδρείο του ελληνικού Κοινοβουλίου ή ο κ. Τσιάρας μ’ εσάς. Πρέπει αυτήν τη στιγμή -και το ζητώ εκ μέρους της Αξιωματικής Αντιπολίτευσης και αν υπάρχει συναίνεση και από τα άλλα κόμματα- τουλάχιστον οι συγκεκριμένες τροπολογίες, που αφορούν τη ζωή χιλιάδων συμπολιτών μας, να αποσυρθούν. Και παρακαλώ να τοποθετηθούν και οι άλλοι εκπρόσωποι. Δεν γίνεται. Πώς θα συζητάμε –θα «τσουβαλιάζουμε»- διεθνείς συμβάσεις με την υιοθεσία;","ΕΙΡΗΝΗ ΔΟΥΡΟΥ",136
"65377"," Ευχαριστούμε πολύ. 
Ο κ. Παφίλης έχει το λόγο.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"65378"," Κύριε Πρόεδρε, η Κυβέρνηση πρέπει να δώσει μια απάντηση.","ΑΘΑΝΑΣΙΟΣ ΠΑΦΙΛΗΣ",425
"65379"," Κύριε Κακλαμάνη, πείτε μας εσείς, έτσι λειτουργούσε η Βουλή τα τελευταία χρόνια;","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"65380"," Παρακαλώ! Απευθύνεστε προς τον κύριο Πρόεδρο;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"65381"," Κατ’ αρχάς να διανεμηθούν, γιατί βλέπω εδώ ότι μόνο μία υπάρχει.","ΑΠΟΣΤΟΛΟΣ ΚΑΚΛΑΜΑΝΗΣ",172
"65382"," Κύριε Πρόεδρε, έχω το λόγο ή δεν τον έχω;","ΑΘΑΝΑΣΙΟΣ ΠΑΦΙΛΗΣ",425
"65383"," Κύριε Παφίλη, έχετε το λόγο, βεβαίως.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"65384"," Λέω, λοιπόν, ότι η Κυβέρνηση πρέπει να δώσει μια απάντηση. Τι συμβαίνει; Κάθε μέρα έχουμε νομοσχέδια. Έχει όλη τη δυνατότητα να φέρει τροπολογίες, που τις θεωρεί επείγουσες, σε νομοσχέδια που είναι συναφή. Γιατί δεν το κάνει; Είναι ανίκανη; Ασυντόνιστη; Ή θέλει να πει «κάνω ό,τι γουστάρω»; Θα το πω έτσι, για να καταλαβαίνει και ο κόσμος. «Είτε θέλετε είτε δεν θέλετε, θα φέρνω τις τροπολογίες, όπου θέλω εγώ και θα τις περνάω με τη δύναμη της πλειοψηφίας». Αυτό είναι απαράδεκτο. Πού κολλάει, δηλαδή, εδώ; Έχουμε δυο διεθνείς συμβάσεις και φέρνετε θέματα για την υιοθεσία, ρυθμίσεις για τα λεωφορεία, για αστυνομικούς. Τι εξήγηση δίνετε; Η μόνη πολιτική εξήγηση που υπάρχει είναι «κάνουμε ό,τι θέλουμε και δεν λογαριάζουμε τίποτα». Αυτή είναι η ουσία. Αποσύρετέ τες και φέρτε τες κανονικά να τις συζητήσουμε σε νομοσχέδια τα οποία είναι συναφή. Δεν μπορεί να συνεχιστεί αυτή η κατάσταση. Είναι απαράδεκτη! Και δεν είναι ότι έγινε μια φορά, να πούμε ότι, τέλος πάντων, «κλείνεις τα μάτια». Εδώ γίνεται κάθε μέρα συστηματικά, κατ’ εξακολούθηση. Δεν μπορεί να συνεχιστεί άλλο! Τι θέλετε, δηλαδή; Να σηκωθούμε να φύγουμε από την Αίθουσα και να αφήσουμε την Κυβέρνηση μόνη της να συζητά;","ΑΘΑΝΑΣΙΟΣ ΠΑΦΙΛΗΣ",425
"65385"," Ευχαριστούμε, κύριε συνάδελφε.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία της Βουλής, αφού συμμετείχαν στο εκπαιδευτικό πρόγραμμα «Εργαστήρι Δημοκρατίας», που οργανώνει το Ίδρυμα της Βουλής, είκοσι ένας μαθητές και μαθήτριες και μία εκπαιδευτικός συνοδός από το 36ο Δημοτικό Σχολείο Πειραιά. 
Η Βουλή τούς καλωσορίζει.
(Χειροκροτήματα απ’ όλες τις πτέρυγες της Βουλής)","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"65386"," Κύριε Πρόεδρε, θα μπορούσα να έχω το λόγο;","ΑΠΟΣΤΟΛΟΣ ΚΑΚΛΑΜΑΝΗΣ",172
"65387"," Στη συνέχεια, θα ήθελα και εγώ το λόγο, κύριε Πρόεδρε.","ΠΑΝΑΓΙΩΤΗΣ ΗΛΙΟΠΟΥΛΟΣ",160
"65388"," Ορίστε, κύριε Πρόεδρε, έχετε το λόγο.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"65389"," Κύριε Πρόεδρε, λυπάμαι. Αυτό το «Εργαστήρι Δημοκρατίας», όπως ξέρετε, ως ιδέα εντάχτηκε στα εκπαιδευτικά προγράμματα όταν, πριν από πολλά χρόνια, από το 1994, αποφασίσαμε οι νέοι της Ελλάδος να έρχονται από τα πιο απομακρυσμένα χωριά ή μικρά νησιά, να γνωρίζουν το Κοινοβούλιο, τη λειτουργία του, για να ξέρουν ότι εδώ δεν είναι ένα «Βυζάντιο», απλησίαστο από το λαό. Λυπάμαι γιατί αυτήν τη στιγμή αυτά που έμαθαν, αυτά τα παιδιά  στην ενημέρωση που είχαν, είναι σε απόλυτη αντίθεση με την πρόσκαιρη και ευκαιριακή πραγματικότητα. Πρέπει να ξέρουν ότι αυτό συμβαίνει σήμερα και δεν συνέβαινε χθες, δεν θα συμβαίνει αύριο. Δεν αναφέρομαι στο φυσικό χρόνο. Εξηγούμαι. Δεν λέω ότι αύριο όλα θα είναι εντάξει.
Κύριε Πρόεδρε, αναπτύσσοντας την ερώτησή μου πριν για τον μονίμως απόντα κ. Στουρνάρα, που έρχεται εδώ μόνο εάν ο Πρωθυπουργός του πει «πήγαινε εκεί, πες δυο λόγια αντί για μένα», υπάρχει προφανώς θέμα προσβολής του Κοινοβουλίου. Είναι εδώ ορισμένοι Υπουργοί. Τους τιμώ όλους. Είπα ότι πρώτος θα υπογράψω αν υπάρξει απ’ όλα τα κόμματα μία πρόταση μομφής για τον κ. Στουρνάρα. Όμως, βλέπω ότι ο κατήφορος συνεχίζεται.
Η ημερήσια διάταξη, κύριε Πρόεδρε, λέει ότι σήμερα έχουμε ερωτήσεις καθώς και την κύρωση δύο συμβάσεων με άλλες χώρες. Τι σημαίνει αυτό; Πολλές φορές ο λαός βλέπει λίγους Βουλευτές και λέει δικαιολογημένα «πού είναι οι άλλοι;». Όταν γνωρίζει ο Βουλευτής ότι η διαδικασία των ερωτήσεων θα κρατήσει μιάμιση ώρα, αν δεν έχει δική του ερώτηση, όπως και ο Υπουργός αν δεν είναι ο ίδιος ερωτώμενος, δεν υπάρχει λόγος να έλθει εδώ. Αυτό σημαίνει ότι δεν καθυστερούν άλλες δραστηριότητες και των Βουλευτών και των Υπουργών. 
Όταν, όμως, από τις δέκα-δώδεκα ερωτήσεις συζητούνται τρεις και οι άλλες ματαιώνονται και επί μέρες βλέπουμε τον εκάστοτε Προεδρεύοντα να λέει «ολοκληρώθηκε η συζήτηση, λύεται η συνεδρίαση» σε μισή ώρα, καταλαβαίνουμε τι εικόνα μεταφέρουμε στο λαό και πώς τον παραδίδουμε στη διάθεση εκείνων που άλλο τίποτε δεν σκέφτονται παρά τον ευτελισμό των θεσμών και, τελικά, το δυναμιτισμό της Κοινοβουλευτικής Δημοκρατίας;","ΑΠΟΣΤΟΛΟΣ ΚΑΚΛΑΜΑΝΗΣ",172
"65390"," Ευχαριστούμε, κύριε Πρόεδρε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"65391"," Με συγχωρείτε, κύριε Πρόεδρε.  Ολοκληρώνω αμέσως. 
Αυτό, λοιπόν, που συμβαίνει σήμερα με τις τροπολογίες και συνεχίζεται –δεν είναι η πρώτη φορά -είναι απαράδεκτο. Εγώ προσωπικά δεν θα τις διαβάσω καν. Άλλωστε, εκεί που τις ανεζήτησα ήταν μόνο μία, ενώ –όπως ακούω- είναι πέντε οι τροπολογίες. Μόνο μία είδα εγώ εκεί.","ΑΠΟΣΤΟΛΟΣ ΚΑΚΛΑΜΑΝΗΣ",172
"65392"," Κύριε Πρόεδρε,  θα τις βρούμε. Θα έχουν τελειώσει.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"65393"," Υπό αυτές τις συνθήκες, ούτε αυτή θα διαβάσω, γιατί θα ντρέπομαι εάν μ’ αυτόν τον τρόπο συνεχίσω να νομοθετώ. Αν δείτε από την αρχή της περιόδου αυτής, η Βουλή έχει πάρα πολλές ημέρες «νεκρές» και δεν είναι δυνατόν να νομοθετεί χωρίς του όρους του άρθρου 44 του Συντάγματος με πράξεις νομοθετικού περιεχομένου η Κυβέρνηση ή όταν έχει κάποια ζητήματα, αντί ενός νομοσχεδίου, να φέρνει μία τροπολογία σε άσχετες συμβάσεις, οι οποίες, προφανώς, δεν επιτρέπουν, κατά τον Κανονισμό και κατά το Σύνταγμα, την προσθήκη ασχέτων διατάξεων. 
Αυτό θέλω να πω εγώ και δεν συμμετέχω πλέον στη συζήτηση αυτήν, εάν πρόκειται, έστω και διαφωνώντας, με την παρουσία μου να συμβάλω σε περαιτέρω ευτελισμό του Κοινοβουλίου.","ΑΠΟΣΤΟΛΟΣ ΚΑΚΛΑΜΑΝΗΣ",172
"65394"," Ευχαριστούμε, κύριε Πρόεδρε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"65395"," Αν το Κοινοβούλιο ανακτήσει το ρόλο του -και αυτό είναι και υπόθεση δική μας -να ξέρουμε, δηλαδή, πώς ασκούμε το λειτούργημά μας- ώστε να μη δίνουμε τη δυνατότητα εξαιτίας και της συμπεριφοράς ορισμένων να ευτελίζεται ο κοινοβουλευτικός θεσμός- τότε και μόνο η χώρα θα μπορέσει να βγει από αυτήν την κρίση.","ΑΠΟΣΤΟΛΟΣ ΚΑΚΛΑΜΑΝΗΣ",172
"65396","  Ευχαριστούμε, κύριε Πρόεδρε.
Ορίστε, κύριε Ηλιόπουλε, έχετε το λόγο για ένα λεπτό.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"65397","  Κύριε Πρόεδρε, θα πιαστώ από τη φράση κυβερνητικού Βουλευτή, για να πω και εγώ ότι όντως ο κατήφορος συνεχίζεται. Ο κατήφορος αυτής της άθλιας Κυβέρνησης συνεχίζεται. Δεν υπάρχει δημοκρατία, δεν υπάρχει Κοινοβούλιο, το έχουν καταργήσει. Έρχονται οι κύριοι Υπουργοί, όποτε θέλουν –και για να το πω και λίγο πιο λαϊκά και ας μην είναι κοινοβουλευτικός όρος, όποτε «γουστάρουν» - να απαντούν στις ερωτήσεις των Βουλευτών.
Ο κύριος Πρωθυπουργός έχει καταργήσει αυτό που ξέραμε μέχρι σήμερα, την «ώρα του Πρωθυπουργού». Οι Υπουργοί είναι ανύπαρκτοι. Οι Βουλευτές, βέβαια -καλά λέει και ο κ. Κακλαμάνης- τι να έρθουν να κάνουν; Για τις δεκαπέντε ερωτήσεις, από τις οποίες θα απαντηθούν οι δύο με Υφυπουργούς και τα λοιπά; Δεν έχει καμμία αξία πλέον το Κοινοβούλιο. 
Σήμερα, εγώ μπήκα στο ίντερνετ και είδα ότι έχουμε κυρώσεις συμφωνιών με δύο χώρες. Έρχομαι στην Αίθουσα και βλέπω τροπολογίες επί τροπολογιών και τους κύριους Υπουργούς, που δεν πατάνε ποτέ, όπως ο κ. Δένδιας, που μας «γράφει» συστηματικά και δεν πατάει το πόδι του στο Κοινοβούλιο –μαζί με τον κολλητό του, τον Σαμαρά- να έχει έρθει για τις τροπολογίες. Αυτός είναι ο κ. Δένδιας που στο twitter του επαινεί τους αστυνομικούς που παραβαίνουν τα καθήκοντά τους.
Αυτό είναι το Κοινοβούλιό σας και, αν λέτε ότι η Χρυσή Αυγή ντροπιάζει τον κοινοβουλευτισμό, εσείς οι διακόσιοι ογδόντα δύο τον έχετε ντροπιάσει και τον έχετε ξεφτιλίσει και ειδικά εσείς που κάθεστε στα έδρανα.","ΠΑΝΑΓΙΩΤΗΣ ΗΛΙΟΠΟΥΛΟΣ",160
"65398","  Ευχαριστούμε, κύριε συνάδελφε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"65399"," Κύριε Πρόεδρε, ζητώ το λόγο.","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"65400"," Θέλετε και εσείς, κυρία Χριστοφιλοπούλου, να μιλήσετε επί της διαδικασίας; Αφού μίλησε ο κ. Κακλαμάνης από το κόμμα σας.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"65401"," Θέλω να μου δώσετε ένα λεπτό, ως Κοινοβουλευτικής Εκπροσώπου, επί της διαδικασίας.","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"65402"," Ορίστε, κυρία Χριστοφιλοπούλου, έχετε το λόγο για ένα λεπτό.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"65403"," Εμείς έχουμε θέσει δύο ζητήματα, κύριε Πρόεδρε. Τα έχουμε θέσει και εντός της κυβερνητικής συνεργασίας. Τα έχουμε θέσει και εδώ στη Βουλή επανειλημμένα και εγώ και πολλοί συνάδελφοί μου. 
Το πρώτο αφορά αυτό το οποίο συζητάμε τώρα αυτήν τη στιγμή. Οι μη συναφείς τροπολογίες δεν πρέπει να έρχονται. Είναι μια διαδικασία, την οποία είχε εγκαταλείψει το Κοινοβούλιο και στην οποία πρωτεργάτης ήταν ο κ. Κακλαμάνης. Γινόταν αυτό επί πολλών κυβερνήσεων. Είχε γίνει προσπάθεια, λοιπόν, με πρωτεργάτη τον κ. Κακλαμάνη και άλλους Βουλευτές να σταματήσει αυτό το φαινόμενο. 
Εγώ κατανοώ και τη δυσκολία των Υπουργών και τη δυσκολία της συγκυρίας για τη χώρα και μπορώ να σας πω ότι εμείς, ως ΠΑΣΟΚ, συμφωνούμε σε μια σειρά από ζητήματα που έχουν τεθεί στις τροπολογίες και θα θέλαμε να τις ψηφίσουμε. Όμως, ας έρθουν κανονικά, κύριε Πρόεδρε. 
Δεύτερον, με την ευκαιρία αυτή θα επισημάνω και κάτι άλλο και το λέω προτρεπτικά αυτήν τη στιγμή για να μην ξαναγίνει. Έχουμε πει πάρα πολλές φορές ότι οι πράξεις νομοθετικού περιεχομένου έγιναν δεκτές σε ό,τι αφορούσε τα prior actions και επειδή η χώρα βρισκόταν στην ιδιαίτερα κρίσιμη συνθήκη και στιγμή που έπρεπε να περάσει το ελληνικό πρόγραμμα από το Eurogroup και από τις Συνόδους Κορυφής.
Από εκεί και πέρα, δεν υπάρχει καμμία σημασία, διότι δεν υπάρχει επείγον εθνικό ζήτημα εξαιρετικής σημασίας, όπως υπήρχε τότε με τα prior actions και είπαμε «ναι», και δεν μπορεί κάθε ζήτημα να έρχεται με πράξεις νομοθετικού περιεχομένου. Άρα, λέμε «όχι» στις πράξεις νομοθετικού περιεχομένου εκτός από πραγματικά εθνικά μείζονα ζητήματα και «όχι» στις μη συναφείς τροπολογίες.
Εν πάση περιπτώσει, είναι ζητήματα, τα οποία έχουμε συζητήσει. Παραδείγματος χάριν, όσον αφορά τα ειρηνοδικεία πριν από λίγους μήνες είχαμε εδώ νομοσχέδιο. Γιατί δεν ήλθε τότε; Ένα παράδειγμα φέρνω για μία τροπολογία, την οποία θα είχαμε συζητήσει μια χαρά, αλλά στην ώρα της.","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"65404"," Ευχαριστώ πάρα πολύ. 
Εγώ οφείλω να δώσω, βέβαια, εξηγήσεις ως προς το Προεδρείο και όχι προς την Κυβέρνηση λέγοντάς σας ότι είναι κοινοβουλευτική πρακτική και έχω εδώ όχι δεκάδες, περισσότερες από πενήντα περιπτώσεις που σε κυρώσεις έχουν έλθει τροπολογίες επί των ημερών όλων των Προέδρων. Το τονίζω: όλων των Προέδρων. Το είπατε κι εσείς, κυρία Χριστοφιλοπούλου. Επομένως, είναι μία πρακτική, η οποία ακολουθείται. 
Όσοι συμμετέχουν από εσάς στη Διάσκεψη των Προέδρων –και βλέπω ότι υπάρχουν παρόντες που συμμετέχουν στη Διάσκεψη των Προέδρων- θα γνωρίζουν ότι από το Προεδρείο έχει τεθεί το θέμα στην Κυβέρνηση. 
Έχει τεθεί επανειλημμένως να μην συμβαίνει αυτό, τουλάχιστον σε κυρώσεις. Το να έρθει μια τροπολογία άσχετη σ’ ένα νομοσχέδιο, σχεδόν μπορεί να δικαιολογηθεί, όχι όμως το να έρχονται τροπολογίες σε κυρώσεις. Εμείς έχουμε κάνει παρατήρηση να μη συμβαίνει αυτό το γεγονός, δηλαδή να μην έρχονται τροπολογίες σε κυρώσεις. Όμως, υπάρχουν και σημαντικές ρυθμίσεις, οι οποίες πρέπει να γίνουν άμεσα και όταν δεν υπάρχει νομοσχέδιο, είναι λογικό να έρχονται τροπολογίες και σε κυρώσεις. Αυτή είναι η θέση του Προεδρείου, ως προς το θέμα των τροπολογιών στις κυρώσεις. 
Απαντώντας και σε εσάς και στον κ. Μαριά, θέλω να πω ότι πράγματι υπάρχουν τροπολογίες –μέσα σε αυτές τις πέντε, τις οποίες ανέγνωσα- όπου μέσα υπάρχουν θετικές ρυθμίσεις, τις οποίες θα θέλατε να ψηφίσετε και υπάρχουν και αρνητικές ρυθμίσεις, τις οποίες καταψηφίζετε. 
Είναι γνωστό, όμως, ότι σε τροπολογίες, ακόμα και σχετικές σε νομοσχέδιο, υπάρχουν ρυθμίσεις, οι οποίες μας βρίσκουν σύμφωνους όλους και υπάρχουν και ρυθμίσεις, στις οποίες έχουμε αντιρρήσεις. Άρα, αυτό δεν είναι φαινόμενο που παρουσιάζεται τώρα σε μια τροπολογία που αφορά κύρωση. Αυτό αφορά όλες τις τροπολογίες και όταν υποβάλλονται. 
Εγώ θα υποβάλω ξανά την παράκληση από αυτήν την Έδρα προς την Κυβέρνηση, να μην έρχονται τροπολογίες τουλάχιστον σε κυρώσεις. Ας έρχονται τροπολογίες σε νομοσχέδια.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"65405"," Κύριε Πρόεδρε, …","ΑΠΟΣΤΟΛΟΣ ΚΑΚΛΑΜΑΝΗΣ",172
"65406","  Μισό λεπτό να ολοκληρώσω, κύριε Πρόεδρε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"65407"," Κύριε Πρόεδρε, επειδή αναφερθήκατε και σε μένα…","ΑΠΟΣΤΟΛΟΣ ΚΑΚΛΑΜΑΝΗΣ",172
"65408","  Όχι, κύριε Πρόεδρε. Αναφέρθηκα στους προηγούμενους…","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"65409"," Θα απαντήσω…","ΑΠΟΣΤΟΛΟΣ ΚΑΚΛΑΜΑΝΗΣ",172
"65410"," Κύριε Πρόεδρε, με συγχωρείτε! Να ολοκληρώσω και θα απαντήσετε ολοκληρωμένα. Σας παρακαλώ πολύ. 
Εμείς θα επαναλάβουμε πάλι τη σύσταση προς την Κυβέρνηση να μη φέρνει σε κυρώσεις τροπολογίες, εκτός εάν είναι πραγματικά αμέσου ενδιαφέροντος που δεν μπορεί να γίνει διαφορετικά. 
Κύριε Πρόεδρε, δεν αναφέρθηκα σε εσάς. Όπως ξέρετε, έχουμε από τις υπηρεσίες δεκάδες τέτοιες περιπτώσεις σε κυρώσεις, να έχουν υποβληθεί τροπολογίες άσχετες. Μάλιστα, αναφέρθηκα σε όλους τους Προέδρους. Είπα «όλους τους διατελέσαντες Προέδρους». Μέσα σε αυτούς βέβαια είστε κι εσείς διατελέσας Πρόεδρος. Δεν θα ήθελα να αναφερθώ σε Κυρώσεις που υπήρξαν τροπολογίες. 
Μην το παίρνετε προσωπικά. Δεν αφορούσε εσάς αυτό που είπα, αλλά αφορούσε διαχρονικά το Προεδρείο –και εμένα όταν ήμουν παλαιότερα και όλους μας- πράγματι αυτό το φαινόμενο. Δεν θέλω να δημιουργηθεί προσωπικό ζήτημα και μάλιστα με εσάς. Θα ήθελα, λοιπόν, να σας παρακαλέσω να το αφήσετε το θέμα, εκτός αν θέλετε να προσθέσετε κάτι ξεχωριστό.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"65411"," Κύριε Πρόεδρε, ήθελα να πω με όλο το σεβασμό και προσωπικά σε εσάς και στο ρόλο σας αυτήν τη στιγμή πως αυτή η γενίκευση πρέπει να σταματήσει.
Ήσασταν στο γραφείο σας πριν που αναφέρθηκα –με αφορμή μια ερώτηση που έκανα- στη λογική του τύπου «όλοι οι πολιτικοί είναι λωποδύτες, να πάνε όλοι στον Κορυδαλλό». «Ρίξτε δύο μελίσσια εκεί μέσα» έλεγε αυτός ο υπάλληλος του κ. Κόκκαλη, του κ. Κυριακίδη και του κ. Λαυρεντιάδη. Σε άλλη εκπομπή του, μου είπε ένας συνάδελφος: «Εσύ φταις που ζήτησες να μην κλείσει ο FLASH». 
Όχι! Εγώ θέλω να υπάρχει πολυφωνία, αλλά θέλω και υπευθυνότητα από τους υπαλλήλους των επιχειρηματιών, διότι ο λαός βρίζει –πάλι και εδώ- φασιστικά τους δημοσιογράφους, ενώ δεν ξέρει ότι εάν ο επιχειρηματίας, το αφεντικό θέλει «αυτό», αυτός ο δημοσιογράφος που δεν θα συμμορφωθεί θα πάει σπίτι του και θα πέσει σύρμα και σε όλα τα άλλα «μαγαζιά» -όπως λένε- των Μέσων Ενημέρωσης να μη βρει δουλειά. 
Αυτό, λοιπόν, το «όλοι οι Πρόεδροι», «όλοι οι Υπουργοί», «όλες οι κυβερνήσεις», «όλοι οι Βουλευτές», πρέπει να σταματήσει, κύριε Πρόεδρε.","ΑΠΟΣΤΟΛΟΣ ΚΑΚΛΑΜΑΝΗΣ",172
"65412"," «Απελθέτω απ’ εμού το ποτήριον τούτο», κύριε Πρόεδρε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"65413"," Παρακαλώ, σε ό,τι με αφορά, θέλω να σας θυμίσω, πρώτον, ότι μετά την τροποποίηση του Συντάγματος το 2001 με τον Κανονισμό που σας εισηγήθηκα, κανένας Υπουργός και κανένας Βουλευτής δεν μπορεί να φέρει τροπολογία χωρίς να το γνωρίζουν οι πάντες τρεις μέρες πριν. Έτσι, σταμάτησε το «παιχνίδι» μεταξύ οιουδήποτε Υπουργού με οιονδήποτε Βουλευτή, «ναι, κατάθεσε την τροπολογία, εγώ διαβάζω τον αριθμό της και περνάει». 
Σε ό,τι αφορά το συγκεκριμένο ζήτημα, σας θυμίζω ότι εάν επρόκειτο για εξαιρετικά επείγον και εξαιρετικής σημασίας θέμα, θα έπρεπε προηγουμένως να συμφωνήσει όλη η Αίθουσα.
Θα ήθελα να σας θυμίσω –επειδή είστε και ποδοσφαιρόφιλος, ενώ εγώ δεν είμαι, γιατί είναι άλλη μία αθλιότητα εκείνη των γηπέδων- μια τροπολογία για κάποια διαφορά που είχαν –οι ποδοσφαιρικές ομάδες με την ΟΥΕΦΑ, όπου την τελευταία στιγμή ορισμένοι Βουλευτές της Νέας Δημοκρατίας διεφώνησαν. Ο κ. Σιούφας που τότε ήταν ο εκπρόσωπός τους και στη συνέχεια και ο κ. Σκυλλάκος από το ΚΚΕ αναγκάστηκαν να υπαναχωρήσουν, ενώ είχαν όλοι δεχθεί να περάσει μια τροπολογία για το θέμα αυτό σ’ ένα νομοσχέδιο που δεν ήταν σχετικό. Λοιπόν, τότε είπα, αφού δεν συμφωνούν όλοι, δεν μπορεί να περάσει η τροπολογία αυτή. 
Στα έντεκα χρόνια της θητείας μου παρακαλώ να αναζητήσετε περιπτώσεις που χωρίς τη συγκατάθεση όλου του Σώματος προστέθηκε οποιαδήποτε διάταξη σε νόμο. Εάν βρείτε, εγώ θα φύγω και δεν θα ξαναεπιστρέψω εδώ και θα απαλλαγείτε οριστικά από μένα.","ΑΠΟΣΤΟΛΟΣ ΚΑΚΛΑΜΑΝΗΣ",172
"65414","  Δεν χρειάζεται. Δεν θέλουμε να απαλλαγούμε από εσάς, κύριε Πρόεδρε και δεν είστε ενοχλητικός.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"65415"," Σας λέγω ότι αν δεν συμφωνούσε η Αίθουσα, δεν γινόταν! Δεν γίνεται να γίνεται κάτι εδώ, διότι το θέλει το Προεδρείο.","ΑΠΟΣΤΟΛΟΣ ΚΑΚΛΑΜΑΝΗΣ",172
"65416"," Κύριε Πρόεδρε, ευχαριστώ πάρα πολύ.
Κύριε Πρόεδρε, δεν θα ήθελα να αναφερθώ στο παρελθόν. Στο μόνο που έχετε δίκιο απόλυτο είναι ότι μετά την αναθεώρηση του Συντάγματος του 2001, από το 2000 μέχρι το 2004, δεν υπήρξε καμμία, πράγματι, τροπολογία σε κύρωση.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"65417"," Αν δεν συμφωνούσαν όλοι.","ΑΠΟΣΤΟΛΟΣ ΚΑΚΛΑΜΑΝΗΣ",172
"65418"," Πριν από το 2001 υπήρχαν πολλές.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"65419"," Επί της Προεδρίας μου, όχι.","ΑΠΟΣΤΟΛΟΣ ΚΑΚΛΑΜΑΝΗΣ",172
"65420"," Κύριε Πρόεδρε, θα ήθελα το λόγο επί προσωπικού θέματος. Για ένα λεπτό μονάχα.","ΜΑΝΩΛΗΣ ΓΛΕΖΟΣ",143
"65421"," Ετέθη προσωπικό θέμα για εσάς; Από ποιόν;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"65422"," Καλούμαι να ψηφίσω «υπέρ» ή «κατά» σε ένα νομοσχέδιο που αφορά την κύρωση μιας συμφωνίας της Ελλάδας με ένα άλλο κράτος. Καλούμαι ή δεν καλούμαι να ψηφίσω;","ΜΑΝΩΛΗΣ ΓΛΕΖΟΣ",143
"65423","   Δεν είναι προσωπικό αυτό.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"65424"," Ταυτόχρονα, ενώ δεν επιτρέπεται να προσθέσω ούτε ένα «νι» ούτε ένα «σίγμα», δεν επιτρέπεται να επιφέρω καμμία τροπολογία, καλούμαι να δεχθώ τροπολογίες σε νομοσχέδιο που δεν επιτρέπονται τροπολογίες. Αυτό λέγεται παραλογισμός εις τη νιοστή. Τίποτα άλλο δεν ήθελα να πω.","ΜΑΝΩΛΗΣ ΓΛΕΖΟΣ",143
"65425"," Ευχαριστούμε. 
Το Προεδρείο, βέβαια, διαπιστώνει ότι δεν υπήρξε προσωπικό θέμα για εσάς και δεν θα μπορούσε να υπάρξει, ειδικά για εσάς.
Το λόγο έχει ο κ. Πανούσης, για να το κλείσουμε το θέμα.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"65426"," Κύριε Πρόεδρε, θα ήθελα να πω κάτι διαδικαστικό. Έρχεται ο Κοινοβουλευτικός Εκπρόσωπος, αλλά προχωράει η συζήτηση.","ΙΩΑΝΝΗΣ ΠΑΝΟΥΣΗΣ",391
"65427"," Εντάξει, μιλήστε εσείς για να προχωρήσουμε στη διαδικασία.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"65428"," Επειδή πιστεύουμε ότι η  καλή νομοθέτηση είναι μέρος της καλής διακυβέρνησης και η καλή διακυβέρνηση είναι μέρος της νομιμοποίησης του κοινοβουλευτισμού και εφόσον στις εκθέσεις δεν θεμελιώνεται πουθενά ο επείγον χαρακτήρας αυτών, ζητούμε να αποσυρθούν.","ΙΩΑΝΝΗΣ ΠΑΝΟΥΣΗΣ",391
"65429"," Προχωρούμε, λοιπόν, κύριοι συνάδελφοι, στη συζήτηση του επόμενου νομοσχεδίου. 
«Κύρωση του Μνημονίου Συνεργασίας μεταξύ του Υπουργείου Εξωτερικών της Ελληνικής Δημοκρατίας και του Υπουργείου Εξωτερικών και Ευρωπαϊκής Ένταξης του Μαυροβουνίου για την επιτάχυνση της διαδικασίας ένταξης του Μαυροβουνίου στην Ευρωπαϊκή Ένωση».","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"65430"," Τις αποσύρατε τις τροπολογίες, κύριε Πρόεδρε;","ΕΙΡΗΝΗ ΔΟΥΡΟΥ",136
"65431"," Δεν αποσύρθηκε τίποτα. 
Υπάρχει Βουλευτής που έχει αντίρρηση σε αυτό,  στην επιτάχυνση, δηλαδή, της διαδικασίας για την ένταξη του Μαυροβουνίου στην Ευρωπαϊκή Ένωση; Ένας Βουλευτής από κάθε κόμμα θα μιλήσει. 
Το Κόμμα της και η κ. Δούρου είχαν ψηφίσει στην Επιτροπή  «ΠΑΡΩΝ» και έχει δικαίωμα να ζητήσει το λόγο και θα τον λάβει. 
Ορίστε, κυρία Δούρου, έχετε το λόγο για πέντε λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"65432"," Κύριε Πρόεδρε, από την ημέρα που συζητήσαμε στην Διαρκή Επιτροπή Εξωτερικών και Άμυνας έως τα τώρα, θέλω να σας πω ότι καμμία από τις ενστάσεις εκ μέρους του ΣΥΡΙΖΑ- Ενωτικού Κοινωνικού Μετώπου δεν έχει μεταβληθεί με εκείνον τον τρόπο που μας επιτρέπει να μετακινηθούμε από το «ΠΑΡΩΝ».
Εξηγούμε προς τους συναδέλφους των υπολοίπων κομμάτων ότι ενώ παίρνουμε πολύ σοβαρά υπ’ όψιν το δημοψήφισμα που έλαβε χώρα στο Μαυροβούνιο και που εκφράζει κατά πλειοψηφία τη βούληση του λαού του Μαυροβουνίου να ενταχθεί στην Ευρωπαϊκή Ένωση, για εμάς καταστατική αρχή των αγώνων μας εντός του ελληνικού Κοινοβουλίου και του Ευρωπαϊκού Κοινοβουλίου είναι ότι η σημερινή Κομισιόν –επιλέγω τη λέξη- έχει τέτοιου είδους κατευθύνσεις σε μια χώρα με εξαιρετική πολιτική διαφθορά, μια χώρα η οποία τείνει να μετατραπεί σε Νησιά Κεϊμάν της ευρύτερης περιοχής, που ακριβώς αυτές οι νεοφιλελεύθερες πολιτικές που αφορούν την απασχόληση, την εργασία, την οικονομία και οι ντιρεκτίβες της σημερινής Κομισιόν για εμάς δεν δίνουν κανενός είδους εχέγγυο ότι η ενταξιακή διαδικασία της συγκεκριμένης χώρας θα ανατρέψει τα πράγματα εις όφελος των πολιτών, όσον αφορά την απασχόληση, την εργασία και μια σειρά από σοβαρούς δημοκρατικούς θεσμούς.
Κύριε Πρόεδρε, με δεδομένη την εκπεφρασμένη βούληση της Δημοκρατικής Αριστεράς να αποσυρθούν οι τροπολογίες, του Κομμουνιστικού Κόμματος Ελλάδας, των Ανεξάρτητων Ελλήνων και κυρίαρχα και ημών, εμείς λέμε ότι αυτή η συζήτηση…","ΕΙΡΗΝΗ ΔΟΥΡΟΥ",136
"65433"," Και του ΠΑΣΟΚ.","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"65434"," Και του ΠΑΣΟΚ. Με συγχωρείτε, κυρία Χριστοφιλοπούλου, αλλά «τρέχω» με το χρόνο.
Δεν μπορώ να καταλάβω. Ενώ αντιλαμβάνομαι την επιχειρηματολογία σας. Εμείς τη συναίνεσή μας για το συγκεκριμένο Προεδρείο τη δώσαμε επειδή είπατε για πρακτικές που έψαξα κι εγώ. Έχετε απόλυτο δίκιο, κύριε Πρόεδρε, γιατί η πρακτική δεν είναι σημερινή, είναι πρακτική δεκαετιών. Και λοιπόν, τι; Είναι σαν τη βροχή έξω όπου βρέχει και δεν μπορούμε να κάνουμε τίποτα; 
Κύριε Πρόεδρε, να αποσυρθούν οι τροπολογίες για να μπορέσουμε να τις ψηφίσουμε, για να μην κάνουμε στείρα καταγγελτική αντιπολίτευση, διότι αλλιώς θα αναγκαστούμε να μην κυρώσουμε μία διεθνή συμφωνία προκειμένου να μην ψηφίσουμε τροπολογίες οι οποίες δεν έχουν συζητηθεί.","ΕΙΡΗΝΗ ΔΟΥΡΟΥ",136
"65435"," Με συγχωρείτε που σας διακόπτω.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"65436"," Παρακαλώ.","ΕΙΡΗΝΗ ΔΟΥΡΟΥ",136
"65437"," Είδατε ότι ξεχώρισα τις κυρώσεις των συμφωνιών από την ψηφοφορία και τη συζήτηση για τις τροπολογίες.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"65438"," Πότε έγινε αυτό;","ΕΙΡΗΝΗ ΔΟΥΡΟΥ",136
"65439"," Το έκανα εξαρχής. Με συγχωρείτε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"65440"," Άρα, κύριε Πρόεδρε, θα συζητήσουμε την κάθε μία ξεχωριστά; Αυτό μου λέτε;","ΕΙΡΗΝΗ ΔΟΥΡΟΥ",136
"65441"," Οι τροπολογίες θα συζητηθούν σε άλλη ενότητα. Το είπα από την αρχή.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"65442"," Τώρα το λέτε, κύριε Πρόεδρε. Σας παρακολουθώ λέξη προς λέξη.","ΕΙΡΗΝΗ ΔΟΥΡΟΥ",136
"65443"," Όχι. Σας παρακαλώ πολύ.
ΕΠΑΜΕΙΝΩΝΔΡΑΣ (ΝΟΤΗΣ) ΜΑΡΙΑΣ: Κύριε Πρόεδρε…","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"65444"," Κύριε Μαριά, με συγχωρείτε. Το είπα εξαρχής ότι θα συζητήσουμε και θα κυρώσουμε τις συμφωνίες και μετά θα μιλήσουμε χωριστά για τις τροπολογίες.
	Κυρία Δούρου, επί της κυρώσεως είστε θετικοί;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"65445"," Κύριε Πρόεδρε, παραμένουμε στο «ΠΑΡΩΝ».","ΕΙΡΗΝΗ ΔΟΥΡΟΥ",136
"65446"," Πολύ ωραία.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Με συγχωρείτε. Αυτό που λέτε δεν μπορεί να γίνει…","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"65447"," Παρακαλώ.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Αν μου επιτρέπετε…","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"65448"," Όχι, δεν σας επιτρέπω τώρα. Με συγχωρείτε.
Θα δώσω το λόγο επί της κυρώσεως της συμφωνίας στον κ. Νταβρή που έχει αντιρρήσεις για πέντε λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"65449"," Έχω μία πρόταση, κύριε Πρόεδρε.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"65450"," Έχει κλείσει η διαδικασία.
Ορίστε, κύριε Νταβρή, έχετε το λόγο.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"65451"," Κύριε Πρόεδρε, αγαπητοί συνάδελφοι, κύριε Υπουργέ, δεν νομίζω ότι έχουμε πρόβλημα μόνο λειτουργίας του Κοινοβουλίου όσον αφορά στις τροπολογίες. Έχουμε και πρόβλημα με το πώς συζητούνται στην Επιτροπή Εξωτερικών και Άμυνας όλες αυτές οι διαδικασίες ένταξης. 
Τι θέλω να πω; Το κόμμα μας γενικά είναι υπέρ της Ευρωπαϊκής Ένωσης, πλην όμως, αν ψάξουμε στα Πρακτικά, κύριε Τσιάρα, θα δούμε ότι η εικόνα την οποία πρέπει να έχει ένας Βουλευτής ή μία Κοινοβουλευτική Ομάδα για να πάρει την απόφαση να ψηφίσει «ΝΑΙ» ή «ΌΧΙ», δεν είναι καθαρή. Δεν καταγράφεται πεντακάθαρα από το Υπουργείο Εξωτερικών ποιες είναι οι σκοπεύσεις, εκτός από γενικότητες ότι καλό θα είναι και θα είναι κίνητρο, όπως αναφέρατε, στην περιοχή να ενταχθεί το Μαυροβούνιο, ενώ η διαφθορά είναι αυτή που περιγράφετε ακόμα κι εσείς και η κ. Δούρου και το Κομμουνιστικό Κόμμα και οι πάντες. Δεν μας λέτε ποιο θα είναι το αποτέλεσμα αυτού του MOU με τους partners στην περιοχή, δηλαδή Σκόπια, Γιουγκοσλαβία, Αλβανία, τι επιδιώκουν οι μεγάλοι «παίκτες» και ποια είναι τα εθνικά συμφέροντα που εξυπηρετούνται μέσα απ’ αυτήν τη διαδικασία. 
Για να γίνω πιο σαφής, ποιες είναι οι σχέσεις του κ. Τζουγάνοβιτς -με είκοσι δύο χρόνια λαθρεμπόριο, trafficking κλπ- με τον κ. Μπερίσα ο οποίος λέει ότι θα φτάσει το κράτος του μέχρι την πατρίδα μου, την Άρτα, και πόσο θα στοιχίσει αυτή η ιστορία τέλος πάντων; Ξέρουμε ποια είναι η θέση γενικά του Μαυροβουνίου με τα Σκόπια; Ξέρουμε τι χάνουμε σε σχέση με τη Γιουγκοσλαβία; Ξέρουμε ποιες είναι οι πιέσεις με τη Γερμανία; Ξέρουμε ποιος είναι ο ρόλος και τι θέλουν να κάνουν οι Ηνωμένες Πολιτείες; 
Ερχόμαστε λοιπόν πάντα σε τέτοιες συζητήσεις στην Επιτροπή Εξωτερικών και Άμυνας και δυστυχώς –σημειώστε το, κύριε Πρόεδρε- φτάσαμε προ ημερών να συζητάμε στην Επιτροπή Εξωτερικών και Άμυνας για την αναβάθμιση του οργάνου χάραξης εξωτερικής πολιτικής και ο Πρόεδρος κ. Βαρβιτσιώτης, όταν ο κ. Γλέζος ρώτησε εάν τα Ίμια είναι ελληνικά ή όχι, γύρισε στον κύριο Πρέσβη και του λέει: «Και απόρρητες πληροφορίες να έχετε, μην τις πείτε εδώ, υπάρχει το απόρρητο». Τον ρώτησα: «Μα, είναι δυνατόν τα μέλη της Επιτροπής Εξωτερικών και Άμυνας να μην έχουν τη δυνατότητα να ενημερωθούν επί των απορρήτων του Υπουργείου Εξωτερικών;».
Με λίγα λόγια, θέλω κλείνοντας να πω το εξής: Χρειάζεται πλήρης αναβάθμιση της Επιτροπής Εξωτερικών και Άμυνας. Όταν συζητούνται τέτοια θέματα του Υπουργείου Εξωτερικών, χρειάζεται να έρχεται μ’ ένα λογιστικό «Τ» πρακτικής διπλωματίας και να λέει σαφέστατα και καθαρά: «Υποστηρίζουμε ένα MOU, θα γίνει αυτό, αυτές είναι οι σκοπεύσεις μας στην περιοχή, πέρα από τις γενικότερες, εδώ θα χάσουμε, εκεί θα κερδίσουμε, πόσο θα μας στοιχίσει» -διότι φτάνουμε στο σημείο που δεν ξέρουμε πόσο θα μας στοιχίσει όλη αυτή η ιστορία και «κόβουμε», όπως σας είπα μία μέρα στον ανελκυστήρα, όλα τα επιδόματα των Βορειοηπειρωτών και δεν ξέρουμε τη σχέση του κ. Τζουγάνοβιτς με τον κ. Μπερίσα- και στο τέλος λέμε «ναι» επειδή γενικώς ανήκουμε στην Ευρωπαϊκή Ένωση και θα είναι και ένα κίνητρο για την περιοχή και τότε ας ψηφίσουμε το Μαυροβούνιο. 
Η άποψή μου και η εισήγησή μου προς τον κύριο Υπουργό και προς εσάς είναι η εξής: Αναβαθμίστε το ρόλο της Επιτροπής Εξωτερικών και Άμυνας για να φύγουμε από τα «θολά νερά». Όσον αφορά το συγκεκριμένο θέμα, επειδή δεν είναι σαφής η εικόνα του τι θέλουμε να πετύχουμε μ’ αυτό το MOU, εμείς ψηφίζουμε «ΟΧΙ».
Σας ευχαριστώ πολύ.","ΓΕΩΡΓΙΟΣ ΝΤΑΒΡΗΣ",367
"65452"," Σας ευχαριστούμε κι εμείς.
Έχω την τιμή να ανακοινώσω στο Σώμα ότι για τη συζήτηση επί της αρχής, των άρθρων και του συνόλου του σχεδίου νόμου του Υπουργείου Εξωτερικών «Κύρωση του Μνημονίου Συνεργασίας μεταξύ του Υπουργείου Εξωτερικών της Ελληνικής Δημοκρατίας και του Υπουργείου Εξωτερικών και Ευρωπαϊκής Ένταξης του Μαυροβουνίου για την επιτάχυνση της διαδικασίας ένταξης του Μαυροβουνίου στην Ευρωπαϊκή Ένωση» έχει οριστεί ειδικός αγορητής ο Βουλευτής κ. Πολύβιος Ζησιμόπουλος.
Για τη συζήτηση επί της αρχής, των άρθρων και του συνόλου του σχεδίου νόμου του Υπουργείου Εξωτερικών «Κύρωση του Μνημονίου Κατανόησης για τη δημιουργία Μικτής Επιτροπής Συνεργασίας μεταξύ της Κυβέρνησης της Ελληνικής Δημοκρατίας και της Κυβέρνησης των Ηνωμένων Αραβικών Εμιράτων» ορίζεται ειδικός αγορητής ο Βουλευτής κ. Πολύβιος Ζησιμόπουλος. Επί των τροπολογιών που κατατέθηκαν στο εν λόγω σχέδιο νόμου θα τοποθετηθεί ο Βουλευτής κ. Ευστάθιος Μπούκουρας.
Επίσης γίνεται γνωστό ότι εκ μέρους του Γραμματέα της Κοινοβουλευτικής Επιτροπής του ΠΑΣΟΚ κ. Ιωάννη Μανιάτη, ειδικός αγορητής για τις κυρώσεις ορίζεται ο κ. Τριαντάφυλλος.
Επίσης, εκ μέρους του Γραμματέα της Κοινοβουλευτικής Ομάδας των Ανεξάρτητων Ελλήνων, ειδικός αγορητής ορίζεται ο κ. Νταβρής τον οποίο ακούσαμε και Κοινοβουλευτικός Εκπρόσωπος ο κ. Μαριάς.
Ο κ. Ζησιμόπουλος έχει το λόγο για πέντε λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"65453"," Ευχαριστώ, κύριε Πρόεδρε.
Η θέση μας είναι ίδια μ’ αυτή που ήταν στην Επιτροπή Εξωτερικών και Άμυνας και δεν αλλάζει. Είμαστε εναντίον της ένταξης του Μαυροβουνίου στην Ευρωπαϊκή Ένωση και αυτό πρέπει να το δούμε λίγο αναλυτικότερα. 
Το Μαυροβούνιο ήταν ένα κομμάτι της Σερβίας που αποσχίστηκε με οργανωμένο σχέδιο διαφόρων δυνάμεων και επιχειρείται τώρα να μπει στην Ευρωπαϊκή Ένωση προκειμένου να προωθήσει συγκεκριμένα σχέδια και συγκεκριμένες πολιτικές ώστε στην ουσία να δημιουργηθούν ζώνες επιρροής στα δυτικά Βαλκάνια. 
Θυμίζω σε όλους ότι το δημοψήφισμα το οποίο έλαβε χώρα για την απόσχιση του Μαυροβουνίου από τη Σερβία πραγματοποιήθηκε σε χρόνο ρεκόρ. Ο πληθυσμός του Μαυροβουνίου είναι εξακόσιοι τριάντα χιλιάδες κάτοικοι. Συμμετείχαν μόνο όσοι έμεναν μέσα στο Μαυροβούνιο. Σε όσους ήταν εκτός Μαυροβουνίου, δηλαδή ομογενείς είτε στις δημοκρατίες της πρώην Γιουγκοσλαβίας είτε σε χώρες της Ευρωπαϊκής Ένωσης είτε εκτός Ευρωπαϊκής Ένωσης, δεν επετράπη να συμμετάσχουν. 
Το Μαυροβούνιο έχει κατηγορηθεί ότι είναι το μεγαλύτερο «πλυντήριο ξεπλύματος χρήματος» αυτήν τη στιγμή στην Ευρώπη. Είναι σταυροδρόμι διακίνησης ναρκωτικών, εμπορίου λευκής σαρκός και εμπορίου όπλων. 
Αυτά δεν τα λέμε εμείς, κύριε Υπουργέ. Τα λέει η κεντρική υπηρεσία πληροφοριών των Ηνωμένων Πολιτειών, η υπηρεσία εθνικής ασφάλειας των Ηνωμένων Πολιτειών, η υπηρεσία εθνικής ασφάλειας της δημοκρατίας της Γαλλίας, όπως και η υπηρεσία εσωτερικής ασφάλειας της δημοκρατίας της Ρωσίας.
Ας δούμε τι παράγει το Μαυροβούνιο. Παράγει κάποια από τα προϊόντα που παράγουμε κι εμείς, άρα πρόκειται να λειτουργήσει ανταγωνιστικά σ’ ό,τι αφορά τη χώρα μας. Έχει ελιές, έχει λάδι, έχει αμπέλια, έχει κρασί, έχει πράγματα που έχουμε κι εμείς. Υπάρχουν πληροφορίες ότι έχει λιγνίτη και διάφορα άλλα μεταλλεύματα και επίσης προσπαθεί να αναπτύξει τον τουρισμό του.
Παρά τις όποιες επενδύσεις που έγιναν στη χώρα αυτή, υπάρχουν τεράστια οικονομικά και κοινωνικά προβλήματα. Η βιομηχανία μετάλλου, αλουμινίου, χάλυβα κλπ καταρρέει, η υλοτομική βιομηχανία και η κλωστοϋφαντουργία εξαφανίστηκαν πλήρως και η ανεργία έχει φτάσει σε πάρα πολύ υψηλά επίπεδα.
Άρα, τυχόν ένταξη του Μαυροβουνίου στην Ευρωπαϊκή Ένωση θεωρούμε ότι δεν έχει να προσφέρει κάτι σε εμάς ως χώρα, ούτε και στην Ευρώπη γενικότερα. 
Για όλα τα παραπάνω, καταψηφίζουμε τη συγκεκριμένη διαδικασία.","ΠΟΛΥΒΙΟΣ ΖΗΣΙΜΟΠΟΥΛΟΣ",155
"65454"," Ωραία, κύριε συνάδελφε. 
Εκ μέρους του Κομμουνιστικού Κόμματος Ελλάδος το λόγο έχει ο κ. Παφίλης για πέντε λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"65455"," Εμείς, κύριε Πρόεδρε, διαφωνούμε. ‘
Κατ’ αρχάς, να ξεκαθαρίσουμε ότι πρόκειται για μνημόνιο συνεργασίας της Ελλάδας με το Μαυροβούνιο και δεν συζητάμε την ένταξη ή όχι του Μαυροβουνίου στην Ευρωπαϊκή Ένωση. Να το ξεκαθαρίσουμε. Αλλά με αφορμή αυτό το μνημόνιο γίνεται συζήτηση γενικότερα για την ένταξη του Μαυροβουνίου στην Ευρωπαϊκή Ένωση. 
Φυσικά, ο στόχος του μνημονίου είναι να επιταχύνει τη διαδικασία ένταξης του Μαυροβουνίου στην Ευρωπαϊκή Ένωση, η οποία έχει αποφασιστεί στην Ευρωπαϊκή Ένωση και στο Ευρωκοινοβούλιο και την οποία έχουν ψηφίσει όλα τα άλλα κόμματα εκτός του ΚΚΕ, όταν γινόταν η συζήτηση για την ένταξη χωρών των Δυτικών Βαλκανίων. Τουλάχιστον αυτοί που είναι στο Ευρωκοινοβούλιο. Άρα, λοιπόν, είναι από μια άποψη υποκριτικό στο Ευρωκοινοβούλιο να λες «ναι, θα ενταχθεί και το Μαυροβούνιο» και εδώ να δημιουργούνται εντυπώσεις. Πρώτο σχόλιο είναι αυτό.
Δεύτερον, εμείς είμαστε αντίθετοι, γιατί είμαστε αντίθετοι και με την ίδια την Ευρωπαϊκή Ένωση. Δεν πιστεύουμε ότι εξυπηρετεί τα συμφέροντα των λαών, αλλά τα συμφέροντα του μεγάλου ευρωπαϊκού κεφαλαίου. Είναι μια επιθετική, ιμπεριαλιστική Ευρωπαϊκή Ένωση. Είμαστε αντίθετοι, όπως ήμασταν αντίθετοι και με την ένταξη της χώρας μας στην Ευρωπαϊκή Ένωση αλλά και άλλων χωρών, όχι για ιδιαίτερους λόγους, για τους οποίους θα πω παρακάτω.
Ποια είναι η ενταξιακή διαδικασία του Μαυροβουνίου; Η ενταξιακή διαδικασία των χωρών αυτών δεν είναι υπόθεση της σημερινής Κομισιόν, όπως είπε η κ. Δούρου που δεν είναι εδώ. Τα κριτήρια για να μπεις στην Ευρωπαϊκή Ένωση είναι τα κριτήρια της Συνθήκης του Μάαστριχτ, είναι τα κριτήρια όλων των συνθηκών -για να μην τις αναφέρω- και είναι τα γνωστά, να γίνεις δηλαδή όπως η Ελλάδα, να ιδιωτικοποιήσεις τα πάντα, να μην υπάρχει δημόσιος τομέας, αλλά να υπάρχει ιδιωτικός τομέας, να πέσουν τα μεροκάματα. Είναι όλη αυτή η πολιτική την οποία βιώνει ο ελληνικός λαός. 
Αυτά είναι τα κεντρικά ζητήματα. Εκεί κρίνεται το Μαυροβούνιο και κάθε χώρα και κατά δεύτερο λόγο, φυσικά, κρίνονται και τα θέματα της διαφθοράς και όλα αυτά, τα οποία είναι υπαρκτά και τα οποία δεν υπήρχαν μόνο στο Μαυροβούνιο. Σε όλες αυτές τις χώρες, αλλά και σε άλλες, υπήρχαν τέτοιου είδους προβλήματα. Και όμως σήμερα είναι ισότιμα μέλη της Ευρωπαϊκής Ένωσης. 
Αυτό που ενδιαφέρει την Ευρωπαϊκή Ένωση και αποδεικνύεται πλέον και ιστορικά –αυτά θα τα λύσει σε μία πορεία και είναι και ανεκτά- είναι πώς θα βάλει στο χέρι τις πλουτοπαραγωγικές πηγές όλων αυτών των χωρών, πώς θα επιβάλουν τα ευρωπαϊκά μονοπώλια και οι ανερχόμενες αστικές τάξεις αυτών των χωρών, που πολλές φορές είναι κάτι μεταξύ μαφίας και μεγάλων επιχειρηματιών. Αυτή είναι η πραγματικότητα που αφορά και το ίδιο το Μαυροβούνιο και όλη την ενταξιακή διαδικασία.
Επομένως, εγώ λέω ότι προβάλλονται κάποιοι λόγοι από αυτούς που συμφωνούν για την ένταξη και του Μαυροβουνίου και των άλλων χωρών στην Ευρωπαϊκή Ένωση. Σε αυτήν την Ευρωπαϊκή Ένωση, γιατί εδώ δεν πάει α λα καρτ. Όταν λες «ναι» στην Ευρωπαϊκή Ένωση εννοείς «ναι» στη Συνθήκη του Μάαστριχτ, «ναι σε όλα», σε όλη αυτήν τη βάρβαρη πολιτική, που εφαρμόζει η Ευρωπαϊκή Ένωση. Και αν πεις «ναι» στη διεύρυνση και «ναι» στην ένταξη των χωρών, δεν μπορείς να πας επιλεκτικά. 
Αυτό, κατά τη γνώμη μας, είναι κοροϊδία απέναντι στον λαό. Θα πρέπει να παραδεχτείς ότι αυτή είναι η Ευρωπαϊκή Ένωση, αυτή είναι όλη της η συγκρότηση και στηρίζεται σε όλες αυτές τις αρχές. 
(Στο σημείο αυτό κτυπάει προειδοποιητικά το κουδούνι λήξεως του χρόνου ομιλίας του κυρίου Βουλευτή)
Κλείνω, κύριε Πρόεδρε. Σε ό,τι αφορά τα δημοψηφίσματα, είναι γνωστό πώς και κάτω από ποιους εκβιασμούς γίνονται. Έτσι μπήκαν και οι Βούλγαροι, παραδείγματος χάριν, και βιώνουν τον ευρωπαϊκό παράδεισο –τον είδαμε- έτσι μπήκαν και άλλες χώρες κάτω από το όνειρο που τους υποσχέθηκαν, ότι η Ευρωπαϊκή Ένωση θα δημιουργήσει παραδείσους για τους εργαζόμενους. Και η Ευρωπαϊκή Ένωση είναι ακριβώς αυτά που ζει η χώρα μας σήμερα. 
Εμείς λοιπόν, είμαστε αντίθετοι απ’ αυτή τη σκοπιά με αυτή τη συμφωνία για να είμαστε και συγκεκριμένοι. Αυτή η συμφωνία υπηρετεί ή προσπαθεί τέλος πάντων να υπηρετήσει την πιο γρήγορη ένταξη του Μαυροβουνίου στην Ευρωπαϊκή Ένωση. 
Έχω και ένα τελευταίο ρητορικό ερώτημα:  Όλα αυτά που περιγράφονται για το Μαυροβούνιο δεν τα ξέρει η Ευρωπαϊκή Ένωση; Τα ξέρει. Δεν ξέρουν ότι χρησιμοποιεί το ευρώ ενώ δεν είναι καν στην Ευρωπαϊκή Ένωση; Το ξέρουν. Γιατί κόπτονται για να μπει το Μαυροβούνιο στην Ευρωπαϊκή Ένωση; Γιατί θέλουν να βάλουν στο χέρι τις πλουτοπαραγωγικές πηγές που έχει το Μαυροβούνιο. 
Κλείνοντας, εδώ πρέπει κανένας να γυρίσει  μερικά χρόνια πίσω στο 1999 και να αντιληφθεί ποια ήταν η σκοπιμότητα της διάλυσης της Γιουγκοσλαβίας. Ήταν η δημιουργία κρατών προτεκτοράτων -πρωταγωνίστησε η Ευρωπαϊκή Ένωση- και όχι η υποκρισία της προστασίας των ανθρωπίνων δικαιωμάτων. Και αυτό αποδεικνύεται και με το Μαυροβούνιο και με το Κόσσοβο και με την Πρώην Γιουγκοσλαβική Δημοκρατία της Μακεδονίας. Τώρα πάνε να βάλουν στο χέρι και ολόκληρη τη Σερβία.","ΑΘΑΝΑΣΙΟΣ ΠΑΦΙΛΗΣ",425
"65456"," Ευχαριστούμε πολύ, κύριε συνάδελφε.
Κηρύσσεται περαιωμένη η συζήτηση, όπως προβλέπεται με τη διαδικασία του άρθρου 108 του Κανονισμού, επί του σχεδίου νόμου: «Κύρωση του Μνημονίου Συνεργασίας μεταξύ του Υπουργείου Εξωτερικών της Ελληνικής Δημοκρατίας και του Υπουργείου Εξωτερικών και Ευρωπαϊκής Ένταξης του Μαυροβουνίου για την επιτάχυνση της διαδικασίας ένταξης του Μαυροβουνίου στην Ευρωπαϊκή Ένωση».
Ερωτάται το Σώμα: Γίνεται δεκτό το νομοσχέδιο επί της αρχής;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"65457"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"65458"," Συνεπώς το σχέδιο νόμου του Υπουργείου Εξωτερικών: «Κύρωση του Μνημονίου Συνεργασίας μεταξύ του Υπουργείου Εξωτερικών της Ελληνικής Δημοκρατίας και του Υπουργείου Εξωτερικών και Ευρωπαϊκής Ένταξης του Μαυροβουνίου για την επιτάχυνση της διαδικασίας ένταξης του Μαυροβουνίου στην Ευρωπαϊκή Ένωση» γίνεται δεκτό επί της αρχής κατά πλειοψηφία. 
Τώρα θα υπεισέλθουμε στη συζήτηση της δεύτερης κύρωσης.
«Κύρωση του Μνημονίου Κατανόησης για τη δημιουργία Μικτής Επιτροπής Συνεργασίας μεταξύ της Κυβέρνησης της Ελληνικής Δημοκρατίας και της Κυβέρνησης των Ηνωμένων Αραβικών Εμιράτων».
Θα ακολουθηθεί η ίδια διαδικασία η προβλεπόμενη από το άρθρο 108 του Κανονισμού. Θα ερωτηθεί ένας εκπρόσωπος από κάθε κόμμα που έχει αντιρρήσεις ή επιφυλάξεις επί αυτής της κυρώσεως.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"65459"," Παρακαλώ, κύριε Πρόεδρε, θα ήθελα το λόγο.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"65460"," Ορίστε, έχετε το λόγο.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"65461"," Επειδή και στην επόμενη κύρωση υπάρχουν και πάλι τροπολογίες, θα ήθελα να καταθέσω μια πρόταση. 
Το σύνολο σχεδόν των κοινοβουλευτικών κομμάτων εξέφρασε μια αντίρρηση. Μας φέρνετε μια κύρωση σύμβασης μετά από δυο σχεδόν χρόνια από την υπογραφή της. Κύρωση σύμβασης σημαίνει ότι δεν μπορούμε να αλλάξουμε, όπως είπε και ο σεβαστός μας Μανώλης Γλέζος, ούτε ένα «νι», ούτε ένα «σίγμα». Δεν μπορούμε να την τροποποιήσουμε. Και μας φέρνετε τροπολογίες επί της συμβάσεως. Είναι ο απόλυτος παραλογισμός, ευθεία παραβίαση του Κανονισμού, υποβάθμιση του Κοινοβουλίου. 
Ζητώ, λοιπόν, από το Προεδρείο, στο όνομα του Κανονισμού, στο όνομα της μεγάλης πλειοψηφίας κατά τεκμήριο των Βουλευτών όπως εκφράστηκαν τώρα να ζητήσετε από την Κυβέρνηση –είδα ότι μπαινοβγαίνει ο κ. Μπαλτάκος που είναι Γραμματέας του Υπουργικού Συμβουλίου- να αποσυρθούν αυτές οι τροπολογίες και από την πρώτη σύμβαση που συζητήθηκε για το Μαυροβούνιο και από τη δεύτερη που αφορά στα Ηνωμένα Αραβικά Εμιράτα και να έρθουν με τη διαδικασία που προβλέπεται ως τροπολογίες σε νομοσχέδια συναφούς αντικειμένου. 
Κύριε Πρόεδρε, το Προεδρείο οφείλει πριν απ’ όλα με τη δική μας συνδρομή να είναι φρουρός του Κανονισμού. Η πρότασή μου, λοιπόν -για να μη χρειαστώ ούτε τα τρία λεπτά που μου δώσατε- είναι τώρα το Προεδρείο να ζητήσει από την Κυβέρνηση στο όνομα της εκφρασμένης ήδη γνώμης των Βουλευτών να αποσυρθούν οι τροπολογίες και από την πρώτη και από τη δεύτερη σύμβαση και να έρθουν να συζητηθούν με ένα τρόπο στοιχειωδώς σοβαρό.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"65462"," Δεν ήσασταν παρών. Το Προεδρείο έλαβε θέση σ’ αυτό το θέμα. Είπε τις απόψεις του.  Νομίζω ότι εμείς τώρα μπορούμε να προχωρήσουμε στις κυρώσεις. Το θέμα των τροπολογιών, όπως είδατε, με πρωτοβουλία του Προεδρείου πάει σε μια άλλη ενότητα. Αφού κυρώσουμε τις συμβάσεις, να συζητηθούν ή όχι όποιες και όσες τροπολογίες μείνουν.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"65463"," Να επανέλθουμε πάλι τότε, δηλαδή.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"65464"," Κυρίες και κύριοι συνάδελφοι, έχω την τιμή να ανακοινώσω στο Σώμα ότι από τα άνω δυτικά θεωρεία της Βουλής παρακολουθούν την συνεδρίαση αφού συμμετείχαν στο εκπαιδευτικό πρόγραμμα «Η Αρχή της Δεδηλωμένης από τον Τρικούπη μέχρι το σήμερα» που οργανώνεται από το Ίδρυμα της Βουλής, είκοσι ένας μαθητές και μαθήτριες και δύο εκπαιδευτικοί από το 46ο Γυμνάσιο της Αθήνας. 
Η Βουλή τούς καλωσορίζει.
(Χειροκροτήματα απ’ όλες τις πτέρυγες της Βουλής)
Επίσης, θα ήθελα να ανακοινώσω στο Σώμα ότι η Διαρκής Επιτροπή Εθνικής Άμυνας και Εξωτερικών Υποθέσεων καταθέτει την έκθεσή της στο σχέδιο νόμου του Υπουργείου Εξωτερικών: «Κύρωση της Συμφωνίας, μεταξύ της Κυβέρνησης της Ελληνικής Δημοκρατίας και της Κυβέρνησης του Κράτους του Κουβέιτ, οικονομικής και τεχνικής συνεργασίας».
Επί του σχεδίου νόμου «Κύρωση του Μνημονίου Κατανόησης για τη δημιουργία Μικτής Επιτροπής Συνεργασίας μεταξύ της Κυβέρνησης της Ελληνικής Δημοκρατίας και της Κυβέρνησης των Ηνωμένων Αραβικών Εμιράτων». Ο εισηγητής του ΣΥΡΙΖΑ έχει το λόγο για πέντε λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"65465"," Δεν θα χρειαστώ τόσο χρόνο, κύριε Πρόεδρε.
Είχαμε εκφράσει επιφυλάξεις, θέτοντας ένα ζήτημα ότι κάθε κυβέρνηση, με διαφορά μηνών, δημιούργησε ξεχωριστά μνημόνια κατανόησης. 
Υπήρξε δικαιολογία από την πλευρά του Υπουργείου Εξωτερικών, ότι το δεύτερο μνημόνιο αφορούσε –μιλάω πάντα για τη σχέση μας με τα Ηνωμένα Αραβικά Εμιράτα- θέματα πιο επιμέρους του τουρισμού. Και ως εκ τούτου, ήταν αναγκαία η κύρωση αυτή του μνημονίου για να προχωρήσει και το επόμενο.
Εμείς, θα μετατρέψουμε τη θέση μας σε θετική όσον αφορά την κύρωση τη συγκεκριμένη, υπό την προϋπόθεση και αίρεση ότι όταν περιγραφεί to περιεχόμενο αυτής της δουλειάς, δηλαδή αυτής της διυπουργικής επιτροπής, -έχουμε το περιεχόμενο, δηλαδή τα σημεία στα οποία υπάρχει τροποποίηση θεσμική, υπάρχει πλαίσιο, υπάρχουν θέματα ενδιαφέροντος- αυτά να κυρωθούν από τη Βουλή. Κατ’ αρχάς, να έρθουν στην επιτροπή.
Αυτό ενώ θεωρείται προϋπόθεση, μπορεί να χρειαστεί να έρθουμε μετά από χρόνια να το αντιμετωπίσουμε.
Η υπόμνησή μας αυτή, ο όρος μας αυτός, να το πω έτσι, αφορά το ότι δεν μπορεί να περνάνε χρόνια από μία σύμβαση, από μία υπογραφή, μέχρι να φτάσει να την κυρώνει το Κοινοβούλιο.
Θέλω, όμως, να σχολιάσω τη διαδικασία των τροπολογιών. Για εμένα δεν είναι ένα διαδικαστικό θέμα. Ακόμα κι αν το Προεδρείο ξεχώρισε τις τροπολογίες να συζητηθούν σαν ένας δεύτερος κύκλος, δεν παύουν να είναι προσαρτημένες οι μεν δύο στο θέμα του Μαυροβουνίου, οι δε τρεις άλλες στο θέμα των Ηνωμένων Αραβικών Εμιράτων. 
Αυτό, θέτει ένα πρώτο θέμα προς το Υπουργείο Εξωτερικών. Δέχεται το Υπουργείο Εξωτερικών να συναρτά τις κυρώσεις του με θέματα υιοθεσίας λαθροϋλοτομίας κ.λπ.; Ακόμα και στην αρχειοθέτηση των νόμων αυτών, θα είναι ένας κόλαφος για να βρει κάποιος πού αναθεωρήθηκε ο νόμος τάδε και με ποιο άρθρο δικό μας, με ποια απόφαση δική μας. Και μόνο που θα ακούει ο πολίτης ότι στο καθεστώς ένταξης του Μαυροβουνίου υπάρχει το θέμα των υιοθεσιών και των δικαστηρίων που τα αναλαμβάνουν, θα θεωρεί ότι γίνεται μία δουλειά η οποία δεν τον βοηθάει, έτσι που να πείθεται για το δίκαιο και να το εφαρμόζει.
Ωστόσο, κύριε Πρόεδρε, υπάρχει ένα θέμα. Δεσμευτήκατε ως Προεδρείο, κατά την εκλογή του Προεδρείου, να τροποποιήσετε μία ανώμαλη κατάσταση του Κοινοβουλίου. Και μαθαίνω στην Αίθουσα αυτή ότι όσον αφορά τις κυρώσεις, πάντα υπήρχε το καθεστώς της συναίνεσης για να δεχθούν τροποποιήσεις. Λέχθηκε από έναν παλαιότερο κοινοβουλευτικό.
Εσείς του είπατε ότι από το 2001 και μετά άλλαξε αυτό. Εγώ λέω ότι ερχόμαστε βήματα πίσω, εάν με αυτόν τον τρόπο δικαιολογούμε τη δυνατότητα να υπάρχουν άσχετες τροπολογίες σε ένα νομοσχέδιο. Κατά τη γνώμη μας -και είναι η εκφρασμένη άποψη της πλειοψηφίας του Κοινοβουλίου, με εξαίρεση τη Νέα Δημοκρατία- θα έπρεπε σήμερα να πάρει πίσω τις τροπολογίες έστω και στη διαδικασία αυτή. 
Ακόμη, θα ήθελα να πω στους συναδέλφους της ΔΗΜΑΡ και του ΠΑΣΟΚ πως παρά τις διαφωνίες σας –έτσι βγαίνει στις εφημερίδες- ότι δεν θέλατε, δηλαδή, τη διαδικασία των πράξεων νομοθετικού περιεχομένου -αλλά αυτές συνεχίζονται- σημαίνει ότι έχετε μάθει την Κυβέρνηση να αυθαιρετεί ακόμη και από το καθεστώς της συγκυβέρνησης. Την έχετε εκπαιδεύσει να μη σας λαμβάνει υπ’ όψιν. 
Από αυτήν την άποψη, γίνεται ακόμη πιο επίκαιρο η Βουλή να σηκώσει το ανάστημά της και να πει στην Κυβέρνηση «πάρτε πίσω τις τροπολογίες». 
Ευχαριστώ.","ΒΑΣΙΛΕΙΟΣ ΧΑΤΖΗΛΑΜΠΡΟΥ",547
"65466"," Εκ μέρους των Ανεξαρτήτων Ελλήνων, οι οποίοι είχαν διατηρήσει επιφυλάξεις κατά τη συζήτηση στην επιτροπή, ο κ. Μαριάς έχει το λόγο για πέντε λεπτά.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, είχαμε διατηρήσει επιφυλάξεις για το συγκεκριμένο μνημόνιο κατανόησης. Θα κάνω μερικές παρατηρήσεις: 
Πρώτον, το μνημόνιο κατανόησης έρχεται για κύρωση με βάση το άρθρο 28 παράγραφος 1 του Συντάγματος. Έχω ξαναπεί στην Αίθουσα ότι τα μνημόνια τα οποία καθορίζουν τη ζωή όλων των Ελλήνων, τα οποία έχουν οδηγήσει στη φτωχοποίηση, δεν τα φέρνετε για κύρωση στη Βουλή, ενώ οφείλετε να τα φέρετε για κύρωση. Χθες στις θυρίδες μας, μας αφήσατε το τρίτο μνημόνιο το οποίο ισχύει. Φέρτε το για κύρωση στη Βουλή. Και μας φέρνετε τώρα εδώ την κύρωση του μνημονίου συνεννόησης με τα Εμιράτα επειδή θα φτιαχτούν τρεις, τέσσερις επιτροπές συνεργασίας. Μπράβο. Σωστά το κάνετε. 28 παράγραφος 1 του Συντάγματος. Το τρίτο μνημόνιο που μας μοιράσατε χθες, θα το φέρετε για κύρωση; Είστε συνεχώς σε συνταγματική αταξία. 
Δεύτερη παρατήρηση. Επιθυμούμε να υπάρχει συνεργασία με τις χώρες του Αραβικού κόσμου. Είναι δεδομένο ότι και αυτό εδώ το μνημόνιο, διαμορφώνει ένα πλαίσιο προκειμένου να προχωρήσει η συνεργασία. Διότι οι διάφορες πρωτοβουλίες του Πρωθυπουργού παρουσιάζονται ως οι σημαντικές πρωτοβουλίες που θα φέρουν επενδύσεις. Εν προκειμένω, υπάρχει πλαίσιο υπό όρους και υπό προϋποθέσεις για να γίνει αυτή η συνεργασία, την οποία πάντοτε θα πρέπει να υπαγάγουμε στην κείμενη νομοθεσία και όχι να έχουμε ενδιαφέρον, όπως η πλευρά του Κατάρ, να τα πάρουμε όλα χωρίς να τηρηθούν οι διαδικασίες και να ξεπουληθούν. 
Τρίτη παρατήρηση αλλά και έκκληση μαζί, κύριε Πρόεδρε. Είπατε τη διαδικασία με την οποία γίνεται η συζήτηση. Η ψήφιση, όμως, είναι ψήφιση. Δηλαδή, στην κύρωση αυτή υπάρχουν και τρεις τροπολογίες. Επομένως, εμείς στο συγκεκριμένο, φερ’ ειπείν για τα Εμιράτα, θα ψηφίσουμε «ΝΑΙ». Μετά θα βάλετε τις τροπολογίες και θα ψηφίσουμε ό,τι είναι να ψηφίσουμε. Και στο τέλος –προσέξτε πού μας οδηγείτε- επί του συνόλου του νομοσχεδίου θα μας βάλετε ή να ψηφίσουμε με τη διαδικασία που έρχεται «υπέρ» που θέλουμε ή να πάμε στο «κατά»  επειδή με τις τροπολογίες διαφωνούμε.
Άρα, λοιπόν, τι αποδεικνύεται, κύριε Πρόεδρε; Και νομίζω ότι είστε έμπειρος. Εμπειρότατος ημών. Η διαδικασία η οποία ακολουθείται σήμερα και με βάση την ημερήσια διάταξη είναι κύρωση. Στην κύρωση, με βάση τον Κανονισμό, δεν επιτρέπονται τροπολογίες. Το ό,τι παλαιότερα έκανε το Κοινοβούλιο διάφορα, εμένα προσωπικά και τους Ανεξάρτητους Έλληνες μας είναι αδιάφορο. Κάποτε θα πρέπει να υπάρξει μία αρχή.
Επομένως, εσείς έχετε αυτήν τη στιγμή τη στήριξη όλων των Κοινοβουλευτικών Ομάδων, πλην της Νέας Δημοκρατίας η οποία δεν τοποθετήθηκε αλλά προφανώς στηρίζει τη διαδικασία των τροπολογιών. 
Σας καλούμε, λοιπόν, κύριε Πρόεδρε –γιατί αυτήν τη στιγμή η πλειοψηφία της Αίθουσας λέει ότι υπάρχει παραβίαση του Κανονισμού- να βάλετε σε ψηφοφορία το ζήτημα της τήρησης του Κανονισμού και δι’ εγέρσεως να αποφασίσουμε εάν τηρείται ή όχι ο Κανονισμός. Και είναι προφανές ότι εφόσον σχεδόν όλοι, πλην της Νέας Δημοκρατίας, είπαν ότι δεν τηρείται ο Κανονισμός, όταν θα γίνει η ψηφοφορία, θα απορριφθούν οι τροπολογίες ως αντιβαίνουσες τον Κανονισμό και θα τελειώσουμε εδώ. Διαφορετικά θα πάμε στα παράλογα, να καταψηφίζουμε αυτά που θέλουμε να υπερψηφίσουμε επειδή υπάρχει μία τροπολογία.
Κύριε Πρόεδρε, καθώς τελειώνει η διαδικασία, σας ζητούμε να θέσετε σε ψηφοφορία την ένσταση επί του Κανονισμού την οποία εμείς υποβάλλουμε αυτήν τη στιγμή.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"65467"," Κύριε συνάδελφε, όπως ξέρετε καλύτερα ίσως από εμένα, ο Κανονισμός έχει όλες τις δικλίδες ασφαλείας σε ό,τι αφορά την τήρησή του και τα θέματα μπορούν να τεθούν σε ψηφοφορία. 
Θα δώσω συνολική απάντηση στο τέλος γι’ αυτό το θέμα. 
Το λόγο έχει ο κ. Ζησιμόπουλος.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"65468"," Ευχαριστώ, κύριε Πρόεδρε.
 Κύριε Υπουργέ, η θέση μας παραμένει ίδια, όπως ήταν άλλωστε και στην Επιτροπή Εξωτερικών και Άμυνας. Είμαστε αντίθετοι στην κύρωση του μνημονίου κατανόησης για τη δημιουργία μικτής επιτροπής και θα σας εξηγήσουμε για ποιους λόγους.
Κανείς, βέβαια, δεν αμφισβητεί ότι τα Ηνωμένα Αραβικά Εμιράτα, όπως και το Κουβέιτ που συζητήσαμε πριν λίγο, είναι μία εύρωστη οικονομική χώρα. Έχει τεράστια αποθέματα πετρελαίου, τεράστια οικονομικά αποθέματα, αναπτύσσεται συνεχώς κ.οκ.. Το θέμα που προκύπτει, είναι το θέμα εθνικής ασφάλειας. Θα γίνω πιο συγκεκριμένος.
Γνωρίζετε πολύ καλά ότι τόσο η κυβέρνηση των Ηνωμένων Αραβικών Εμιράτων, του Κατάρ, του Κουβέιτ και μέλη της βασιλικής οικογένειας του Οίκου του Σαούντ, πολλές φορές έχουν κρατήσει είτε ουδέτερη στάση είτε καθαρά εχθρική σε ό,τι αφορά κυρίως τις ελληνοτουρκικές διαφορές και σε διάφορα άλλα θέματα τα οποία άπτονται των εθνικών μας συμφερόντων.
Από κει και έπειτα, αυτό που πιστεύω ότι πρέπει να μας προβληματίζει είναι το εξής. Θα αναφερθώ, βέβαια και σε κάτι που μπορεί να φανεί άσχετο. Και αναφέρομαι στην περιβόητη επένδυση που πρόκειται να κάνει -αν θα την κάνει τέλος πάντων- το Κατάρ με την αγορά του Ελληνικού.
Φαντάζεσθε, κύριε Υπουργέ, τι πρόκειται να συμβεί αν με κάποια εκατοντάδες εκατομμύρια δολάρια γίνουν ανεγέρσεις διαφόρων τεμένων ανά την χώρα; Και δεν μιλάω για τεμένη όπως στο Βοτανικό, για διακόσια και τριακόσια άτομα. Μιλάω για πολύ μεγαλύτερα. Και καταλαβαίνετε πού παραπέμπω.
 Επίσης, σκέφτεστε αν αυτά τα τεμένη επανδρωθούν από ιεροδιδάσκαλους, οι οποίοι με αδιαφανείς διαδικασίες θα έχουν εξασφαλίσει ευρωπαϊκά διαβατήρια;
Για όλα τα παραπάνω, εμείς αντιτιθέμεθα, όπως σας προείπα, στην κύρωση του μνημονίου κατανόησης για τη δημιουργία της μικτής επιτροπής. 
Επίσης, κύριε Υπουργέ, επειδή πιστεύουμε ότι διακρίνεστε από πατριωτικά αισθήματα και ότι οι απαντήσεις που μας έχετε δώσει κατά καιρούς είναι εμπεριστατωμένες, θα σας παρακαλούσα πάρα πολύ να προβληματιστείτε επί των συγκεκριμένων θεμάτων.
Σας ευχαριστώ πολύ.","ΠΟΛΥΒΙΟΣ ΖΗΣΙΜΟΠΟΥΛΟΣ",155
"65469"," Σας ευχαριστώ, κύριε συνάδελφε.
Εκ μέρους του Κομμουνιστικού Κόμματος Ελλάδος που είχε και αυτό αντιρρήσεις, ο κ. Παφίλης έχει το λόγο.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"65470"," Σας ευχαριστώ, κύριε Πρόεδρε.
Εμείς δεν είμαστε γενικά αντίθετοι με συμφωνίες συνεργασίας ανάμεσα σε χώρες αλλά έχουμε ένα διαφορετικό κριτήριο. Οι συμφωνίες αυτές να υπηρετούν τα συμφέροντα πρώτα απ’ όλα του ελληνικού λαού, δηλαδή των εργαζόμενων και φυσικά να είναι αμοιβαία επωφελείς.
Είναι τέτοιες αυτές οι συμφωνίες; Όχι, και για αυτό δεν συμφωνούμε και υπάρχουν και επιμέρους πλευρές. Κατ’ αρχάς, όπως αναφέρθηκε και στην επιτροπή, πρόκειται για συμφωνίες επιχειρηματικών συμφερόντων συνολικά, για όλα τα team, τις ομάδες δηλαδή των διαπραγματευτών, που ανεβοκατεβαίνουν στο Κατάρ ή οπουδήποτε αλλού. Πρόκειται για μεγάλους επιχειρηματικούς ομίλους είτε ελληνικούς είτε ξένους και είναι βέβαιο ότι αυτές οι συμφωνίες γίνονται ακριβώς γι’ αυτόν το λόγο. Αυτός είναι ο ένας λόγος που είμαστε αντίθετοι. 
Ο δεύτερος, αφορά κάτι που δεν λέγεται εδώ -δεν λέγεται σκοπίμως και δεν σημειώνεται εδώ από τα κόμματα τα οποία έχουν επιφυλάξεις ή δεν έχουν- και είναι ότι υπάρχουν ορισμένες δεσμεύσεις, ότι αυτές οι συμφωνίες θα υπάγονται στις δεσμεύσεις της Ευρωπαϊκής Ένωσης. Δηλαδή, δεν μπορείς να κάνεις αυτόνομα, σαν κράτος συμφωνία με τρίτη χώρα, που να έρχεται σε αντίθεση με τα ευρωπαϊκά, όπως παραδείγματος χάριν, εισαγωγές- εξαγωγές. Είναι γνωστά αυτά, το τι πληρώνετε. Αυτό είτε δεν το γνωρίζουν είτε δεν το λένε σκόπιμα. Είναι ένας δεύτερος λόγος και ουσιαστικός στον οποίο είμαστε αντίθετοι και τρίτον βέβαια, οι γενικές διεθνείς συμφωνίες του Παγκοσμίου Οργανισμού Εμπορίου. Από αυτήν την άποψη, λοιπόν, εμείς καταψηφίζουμε και αυτήν τη συμφωνία.
 Και θα ήθελα να πω και κάτι, κύριε Πρόεδρε, για τους «φύλακες» των διαδικασιών του Κοινοβουλίου. Νομίζω ότι το λόγο τον παίρνουν εκείνοι που διαφωνούν. Αυτό το κόλπο, επιφυλάσσομαι στην επιτροπή και έρχομαι στην Ολομέλεια –και το λέω για οικονομία χρόνου, για τίποτε άλλο- και λέω «ΝΑΙ», για να πάρω για πέντε λεπτά το λόγο, δεν νομίζω ότι είναι καλό.","ΑΘΑΝΑΣΙΟΣ ΠΑΦΙΛΗΣ",425
"65471"," Ευχαριστούμε, κύριε συνάδελφε.
Κηρύσσεται περαιωμένη η συζήτηση επί της αρχής, των άρθρων και του συνόλου των σχεδίων νόμων του Υπουργείου Εξωτερικών.
Η ψήφισή τους θα γίνει χωριστά.
 «Κύρωση του Μνημονίου Κατανόησης για τη δημιουργία Μικτής Επιτροπής Συνεργασίας μεταξύ της Κυβέρνησης της Ελληνικής Δημοκρατίας και της Κυβέρνησης των Ηνωμένων Αραβικών Εμιράτων».
Ερωτάται το Σώμα: Γίνεται δεκτό  το νομοσχέδιο;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"65472"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"65473"," Συνεπώς το νομοσχέδιο του Υπουργείου Εξωτερικών: «Κύρωση του Μνημονίου Κατανόησης για τη δημιουργία Μικτής Επιτροπής Συνεργασίας μεταξύ της Κυβέρνησης της Ελληνικής Δημοκρατίας και της Κυβέρνησης των Ηνωμένων Αραβικών Εμιράτων» έγινε δεκτό κατά πλειοψηφία, σε μόνη συζήτηση, επί της αρχής, κατ’ άρθρον και στο σύνολο και έχει ως εξής:
(Να καταχωριστεί το κείμενο του νομοσχεδίου σελ.130α)","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"65474"," Επίσης, φαίνεται ότι οι εκκλήσεις του Προεδρείου κατ’ αρχάς και οι εκκλήσεις των συναδέλφων όλων των κομμάτων έπιασαν τόπο και η Κυβέρνηση αποσύρει τις τροπολογίες. Επομένως, συζήτηση επί των τροπολογιών δεν θα γίνει. Άρα, το νομοσχέδιο θα ψηφιστεί χωρίς το «λοιπές διατάξεις».
 «Κύρωση του Μνημονίου Συνεργασίας μεταξύ του Υπουργείου Εξωτερικών της Ελληνικής Δημοκρατίας και του Υπουργείου Εξωτερικών και Ευρωπαϊκής Ένταξης του Μαυροβουνίου για την επιτάχυνση της διαδικασίας ένταξης του Μαυροβουνίου στην Ευρωπαϊκή Ένωση».
Ερωτάται το Σώμα: Γίνεται δεκτό το νομοσχέδιο;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"65475"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"65476"," Συνεπώς το νομοσχέδιο του Υπουργείου Εξωτερικών: «Κύρωση του Μνημονίου Συνεργασίας μεταξύ του Υπουργείου Εξωτερικών της Ελληνικής Δημοκρατίας και του Υπουργείου Εξωτερικών και Ευρωπαϊκής Ένταξης του Μαυροβουνίου για την επιτάχυνση της διαδικασίας ένταξης του Μαυροβουνίου στην Ευρωπαϊκή Ένωση» έγινε δεκτό κατά πλειοψηφία, σε μόνη συζήτηση, επί της αρχής, κατ’ άρθρον και στο σύνολο και έχει ως εξής:
(Να καταχωριστεί το κείμενο του νομοσχεδίου σελ.131α)","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"65477"," Κυρίες και κύριοι συνάδελφοι, παρακαλώ το Σώμα να εξουσιοδοτήσει το Προεδρείο για την υπ’ ευθύνη του επικύρωση των Πρακτικών ως προς την ψήφιση στο σύνολο των παραπάνω νομοσχεδίων.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"65478"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"65479"," Το Σώμα παρέσχε τη ζητηθείσα εξουσιοδότηση.
Κύριε Υπουργέ, έχετε το λόγο.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"65480"," Κύριε Πρόεδρε, μου επιτρέπετε;","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"65481"," Όχι.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"65482"," Για ένα λεπτό.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"65483"," Όχι.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"65484"," Θα μιλήσω μετά τότε.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"65485"," Αφήστε το. Αφού κλείσαμε τόσο ωραία, ας το αφήσουμε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"65486","  Ένα λεπτό, εάν μου επιτρέπει ο κύριος Υπουργός για τις τροπολογίες.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"65487"," Έκλεισε το θέμα. Η πρόταση έγινε δεκτή.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"65488"," Κύριε συνάδελφε, δεν υπάρχει λόγος πλέον.","ΚΩΝΣΤΑΝΤΙΝΟΣ ΤΣΙΑΡΑΣ",513
"65489"," Θα το πω μετά, κύριε Πρόεδρε; Ή πριν ή μετά.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"65490","  Ο κύριος Υπουργός έχει το λόγο.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"65491","  Ευχαριστώ, κύριε Πρόεδρε. 
Κατ’ αρχάς με βάση τη διαδικασία που προβλέπει την ψήφιση των συγκεκριμένων συμφωνιών, όπως ξέρετε, δεν υπάρχει η δυνατότητα του λόγου. Ωστόσο, επειδή έχουν εξελιχθεί κάποια πράγματα, έχει μεγάλη σημασία να πούμε ότι η αιτιολόγησή μας -και απαντώ σε πολλούς εκ των συναδέλφων- πρέπει να έχει και κάποια λογικά επιχειρήματα. Και πάντα μέσα από την υπογραφή τέτοιου είδους διακρατικών συμφωνιών αντιλαμβάνεσθε ότι υπάρχει μία συγκεκριμένη σκοπιμότητα. 
Βεβαίως, είναι θέση και δυνατότητα του κάθε κόμματος και του κάθε εκπροσώπου, να μπορεί να υποστηρίζει τις απόψεις του με πολύ συγκεκριμένο τρόπο. Ωστόσο, το να λέει κανείς ότι δεν υπάρχει αιτιολόγηση ή δεν έχουν ακουστεί επιχειρήματα τουλάχιστον στη συζήτηση που γίνεται στην επιτροπή, προφανώς μας καθιστά υπόλογους απέναντι σε μια διαδικασία, για την οποία απλά και μόνο η ανάγνωση των Πρακτικών μπορεί να μας δώσει την απάντηση. 
Είναι πολύ συγκεκριμένοι οι λόγοι για τους οποίους κάθε φορά καλούμαστε να υπογράψουμε πολύ συγκεκριμένες κυρώσεις συμφωνιών. Αν θέλετε η εσωστρέφεια να είναι η επιλογή, αντιλαμβάνεσθε ποια μπορεί να είναι τα αποτελέσματα. Η εξωστρέφεια της χώρας μας, ειδικά αυτήν την κρίσιμη περίοδο, μέσα από τη συγκεκριμένη δημοσιονομική συγκυρία, αντιλαμβάνεσθε ότι αποτελεί μείζον ζητούμενο.
Και εγώ δέχομαι – σε αντίθεση με αυτό που είπατε, κύριε Παφίλη– ότι πρέπει να υπάρχει ένας χρόνος και σκέψης και ωριμότητας. Η δε εξέλιξη μιας επιφύλαξης που μπορεί να εκφράζεται στην επιτροπή σε θετική ή αρνητική στάση, στην πραγματικότητα κατοχυρώνει και την ίδια τη δημοκρατία. Χρειάζεται αυτός ο χρόνος πολλές φορές.
 Και εγώ δέχομαι ότι και εσείς μπορεί να έχετε a priori μια εντελώς διαφορετική στάση – αυτό είναι ένα άλλο ζήτημα – αλλά δεν σημαίνει ότι κάποιος σε ένα συγκεκριμένο χρονικό διάστημα δεν μπορεί να βρει το χρόνο ή τη δυνατότητα να διαμορφώσει μια πολύ συγκεκριμένη άποψη.","ΚΩΝΣΤΑΝΤΙΝΟΣ ΤΣΙΑΡΑΣ",513
"65492","  Άλλο πράγμα είπα, κύριε Υπουργέ. Είπα ότι όταν συμφωνείς δεν χρειάζεται να παίρνεις το λόγο.","ΑΘΑΝΑΣΙΟΣ ΠΑΦΙΛΗΣ",425
"65493","  Τέλος, να πω δύο σκέψεις για την πολύ μεγάλη συζήτηση που έγινε για το θέμα των τροπολογιών. Είναι αλήθεια ότι στην κοινοβουλευτική πρακτική εδώ και πάρα πολλά χρόνια η ένταξη τροπολογιών σε νομοσχέδια, δημιούργησε μια πολύ μεγάλη συζήτηση με αντιθέσεις, αντιρρήσεις, διαφορετικές απόψεις που έχουν εκφραστεί. 
Δεν σας κρύβω ότι και εγώ ο ίδιος έχω εκφράσει τέτοιους είδους αντιθέσεις στο παρελθόν, η πραγματικότητα όμως είναι ότι ειδικά γι’ αυτές τις συγκεκριμένες πέντε τροπολογίες, υπήρξε ένα πολύ στενό χρονοδιάγραμμα ψήφισης και υλοποίησής του από το ελληνικό Κοινοβούλιο. Αν δείτε τα κείμενα των τροπολογιών, θα διαπιστώσετε ότι σχεδόν και στις πέντε υπάρχει μια χρονική δέσμευση μέχρι το τέλος του μήνα. 
Η θέση της Κυβέρνησης δεν είναι να αιφνιδιάσει ούτε από την άλλη πλευρά μπορούν να σταθούν αιτιάσεις του στυλ «θέλουμε να ψηφίσουμε τη σύμβαση αλλά επειδή δεν θέλουμε να ψηφίσουμε τις τροπολογίες, δεν τη ψηφίζουμε». Είναι πολύ απλά τα πράγματα. Η σύμβαση και οι τροπολογίες ήταν κάτι εντελώς διαφορετικό, άρα ήταν στη θέση και στη διακριτική ευχέρεια κάθε πολιτικού κόμματος να εκφραστεί.
Ωστόσο, επειδή αυτή είναι μια πρακτική η οποία – θα συμφωνήσω και εγώ μαζί σας – πρέπει να ξεπεραστεί και πρέπει να κάνουμε ό,τι είναι δυνατόν ο καθένας από τη δική του πλευρά για να μην επαναλαμβάνεται – εκτιμήστε ωστόσο, επαναλαμβάνω, για άλλη μια φορά το στενό χρονοδιάγραμμα – η πρόθεση της Κυβέρνησης είναι τη Δευτέρα μέσα από ένα νομοσχέδιο το οποίο προφανώς θα έχει τον χαρακτήρα του κατεπείγοντος, να κατατεθούν όλες οι τροπολογίες, ούτως ώστε μέσα στην εβδομάδα να ψηφιστούν, για να μην έχουμε προβλήματα διαδικαστικά. 
Θα σας παρακαλούσα να δείξουμε και την υπευθυνότητα αλλά πολύ περισσότερο, την ωριμότητα που επιβάλλεται αυτή τη χρονική στιγμή. Δεν υπάρχει η πολυτέλεια μέσα από ένα διάστημα το οποίο προηγήθηκε με μία καθυστέρηση ή υστέρηση σε συγκεκριμένες επιλογές ή σε συγκεκριμένες δεσμεύσεις που υπήρξαν από το παρελθόν, να επιμείνουμε σε μία τέτοια πρακτική. Επαναλαμβάνω ότι πρέπει να επιμείνουμε δίνοντας την ευκαιρία, ειδικά στην πατρίδα μας, να κάνει τα επόμενα βήματα. 
Σας ευχαριστώ πολύ.","ΚΩΝΣΤΑΝΤΙΝΟΣ ΤΣΙΑΡΑΣ",513
"65494","  Ευχαριστούμε πολύ, κύριε συνάδελφε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"65495"," Κύριε Πρόεδρε, θα ήθελα το λόγο.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"65496","  Αφού η έκκληση μας έγινε δεκτή. Τι άλλο να πούμε τώρα; Έχει τελειώσει.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"65497"," Θα ήθελα το λόγο, κύριε Πρόεδρε.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"65498"," Όχι, δεν έχουμε να πούμε τίποτα.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"65499"," Σας παρακαλώ, θέλω το λόγο για ένα λεπτό.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"65500"," Σας παρακαλώ πάρα πολύ να μην ανοίξουμε συζήτηση επ’ αυτού του θέματος.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"65501"," Είχα ζητήσει το λόγο και πριν από τον κύριο Υπουργό και δεν μου τον δώσατε.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"65502"," Θα σας δώσω το λόγο για ένα λεπτό.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"65503"," Ένα λεπτό είναι αρκετό.
Ακούστε, κύριε Πρόεδρε. Μετά την αντίδραση όλων, πλην της σιωπούσας Νέας Δημοκρατίας έγινε δεκτό το αίτημά μας. Καλό είναι αυτό αλλά δεν φτάνει.
Στη διάσκεψη των Προέδρων, πρέπει να συζητηθεί με πρωτοβουλία σας -και είναι πρόταση- το θέμα, έτσι ώστε να μην επαναληφθεί αυτό το προηγούμενο, το οποίο αποτελεί παραβίαση και της δέσμευσης του Προεδρείου με την οποία εκλεχθήκατε για πρώτη φορά με τις ψήφους και της Αξιωματικής Αντιπολίτευσης και μιας πάγιας πρακτικής, όπου όταν ήταν σε κύρωση σύμβασης να ενταχθεί τροπολογία, υπήρχε προηγούμενο διαβούλευσης. 
Δεύτερον, θα ήθελα να πω στον κ. Τσιάρα, να μεταφέρει στο Υπουργικό Συμβούλιο το μήνυμα της Βουλής να μην ξαναφέρουν τροπολογίες σε συμβάσεις. Εδώ περάσατε με κατεπείγον, κύριε Τσιάρα, μνημόνια και μεσοπρόθεσμα. Τις τροπολογίες, αν όντως βιάζουν, θα συνδράμουμε να τις συζητήσουμε σε σύντομο χρόνο αλλά να μην παραβιάζετε εξακολουθητικά το ρόλο του Κοινοβουλίου και τις διαδικασίες.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"65504"," Ευχαριστούμε πάρα πολύ και χαίρομαι…","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"65505"," Θα ήθελα το λόγο, κύριε Πρόεδρε.","ΚΩΝΣΤΑΝΤΙΝΟΣ ΤΣΙΑΡΑΣ",513
"65506","   Όχι, κύριε Τσιάρα, σας παρακαλώ.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"65507"," Δεν έχει γίνει εξακολουθητικά.","ΚΩΝΣΤΑΝΤΙΝΟΣ ΤΣΙΑΡΑΣ",513
"65508","   Σας παρακαλώ.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"65509"," Αυτά που λέτε...","ΚΩΝΣΤΑΝΤΙΝΟΣ ΤΣΙΑΡΑΣ",513
"65510","   Κύριε Τσιάρα, σας παρακαλώ.
Έχει απαντήσει το Προεδρείο πάνω σε αυτό το θέμα, έχει πάρει θέση. Έχω και όλα τα στοιχεία εδώ στη διάθεση…","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"65511"," Κύριε Πρόεδρε, σε σύμβαση, μόνο μια τροπολογία έχει περάσει μέχρι τώρα και μάλιστα ήταν και συναφής προς το Υπουργείο Εξωτερικών.","ΚΩΝΣΤΑΝΤΙΝΟΣ ΤΣΙΑΡΑΣ",513
"65512","   Σας παρακαλώ.
Κύριοι συνάδελφοι, δέχεστε στο σημείο αυτό να λύσουμε τη συνεδρίαση;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"65513"," Μάλιστα, μάλιστα.
Με τη συναίνεση του Σώματος και ώρα 12.32΄ λύεται η συνεδρίαση για αύριο ημέρα Παρασκευή 22 Φεβρουαρίου 2013 και ώρα 10.00΄, με αντικείμενο εργασιών του Σώματος κοινοβουλευτικό έλεγχο: α) συζήτηση επικαίρων ερωτήσεων και β) συζήτηση της υπ’ αριθμόν 17/12/17-10-2012 επίκαιρης επερώτησης προς τους Υπουργούς Εργασίας, Κοινωνικής Ασφάλισης και Πρόνοιας και Εσωτερικών, των Βουλευτών των Ανεξαρτήτων Ελλήνων, σχετικά με τις εξοικονομήσεις και τους ελέγχους των ασφαλιστικών παροχών.
Ο","ΟΛΟΙ ΟΙ ΒΟΥΛΕΥΤΕΣ",NA
