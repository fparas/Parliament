"","Content","name","ParlmemberID"
"30178","Date","14-9-2012",NA
"30179"," Σύμφωνα με την από 13-9-2012 εξουσιοδότηση του Σώματος επικυρώθηκαν με ευθύνη του Προεδρείου τα Πρακτικά της ΚΣΤ΄ συνεδριάσεώς του, της Πέμπτης 13 Σεπτεμβρίου 2012, σε ό,τι αφορά στην ψήφιση στο σύνολό των σχεδίων νόμων: 
1.«Ρυθμίσεις θεμάτων κεφαλαιακής ενίσχυσης των πιστωτικών ιδρυμάτων», της πράξης νομοθετικού περιεχομένου: «Ρυθμίσεις θεμάτων εφαρμογής των ν. 3864/2010, 4021/2011, 4046/2012, 4051/2012 και 4071/2012, της πράξης νομοθετικού περιεχομένου: «Ρυθμίσεις θεμάτων δημοσίευσης οικονομικών εκθέσεων πιστωτικών ιδρυμάτων και θυγατρικών τους, οι οποίες δραστηριοποιούνται στο χρηματοοικονομικό τομέα» και άλλες διατάξεις του Υπουργείου Οικονομικών».
2.«Μεταφορά  του χρόνου διενέργειας των ετήσιων τακτικών κρίσεων έτους 2012 στις Ένοπλες Δυνάμεις, την Ελληνική Αστυνομία και το Λιμενικό Σώμα-Ελληνική Ακτοφυλακή» και λοιπές διατάξεις».)
Κύριοι συνάδελφοι, σήμερα, όπως ξέρετε, είναι του Σταυρού και εύχομαι να μας προστατεύει! 
Θα μου επιτρέψετε να κάνω μία αναφορά ως κόρη Μικρασιάτη πατέρα. Αισθάνομαι την υποχρέωση και την τιμή να αναφερθώ σήμερα στη θλιβερή ημέρα της Μικρασιατικής Καταστροφής. Συμπληρώνονται ενενήντα χρόνια από την καταστροφή της Σμύρνης και της ιστορικής ελληνικής παρουσίας των παραλίων της Μικράς Ασίας, καταστροφή που αποτέλεσε το τελευταίο επεισόδιο της πολιτικής γενοκτονίας των Τούρκων, αν και εγώ θα συμπληρώσω επίσης και της γενοκτονίας στην αγαπημένη μας Κύπρο, για την εξάλειψη του μη τουρκικού –μιλάμε για εκείνα τα χρόνια- και μη μουσουλμανικού στοιχείου της Οθωμανικής Αυτοκρατορίας.
Μιλώντας, λοιπόν, για γενοκτονία, είναι ημέρα μνήμης και τιμής των προγόνων μας, αυτών που άφησαν εκείνες τις αλησμόνητες πατρίδες. Αιωνία τους η μνήμη!
Κυρίες και κύριοι συνάδελφοι, έχω την τιμή να ανακοινώσω στο Σώμα το δελτίο επικαίρων ερωτήσεων της Δευτέρας 17 Σεπτεμβρίου 2012.
Α. ΕΠΙΚΑΙΡΕΣ ΕΡΩΤΗΣΕΙΣ  Πρώτου Κύκλου ( Άρθρο 130 παράγραφος 4 του Κανονισμού της Βουλής)
1.- Η με αριθμό 233/11-9-2012 επίκαιρη ερώτηση του Γ΄ Αντιπροέδρου της Βουλής και Βουλευτή Χανίων της Νέας Δημοκρατίας κ. Χρήστου Μαρκογιαννάκη προς τον Υπουργό  Εθνικής Άμυνας , σχετικά με το χρόνο διοίκησης για τους νοσηλευτές αξιωματικούς στα ναυτικά νοσοκομεία.
 2.- Η με αριθμό 237/11-9-2012 επίκαιρη ερώτηση του Βουλευτή Ζακύνθου του Συνασπισμού Ριζοσπαστικής Αριστεράς - Ενωτικού Κοινωνικού Μετώπου κ. Σταύρου Κοντονή προς τους Υπουργούς Δημόσιας Τάξης και Προστασίας του Πολίτη και Αγροτικής Ανάπτυξης και Τροφίμων, σχετικά με την  αντιμετώπιση των προβλημάτων από τις πυρκαγιές της Ζακύνθου.    
 3.- Η με αριθμό 210/10-9-2012 επίκαιρη ερώτηση του Βουλευτή Β΄ Αθηνών του Πανελλήνιου Σοσιαλιστικού Κινήματος κ. Ανδρέα Λοβέρδου προς τους Υπουργούς Ανάπτυξης, Ανταγωνιστικότητας, Υποδομών, Μεταφορών και Δικτύων και Περιβάλλοντος, Ενέργειας και Κλιματικής Αλλαγής, σχετικά με την ανάγκη μείωσης των τιμών του φυσικού αερίου.
 4.- Η με αριθμό 227/11-9-2012 επίκαιρη ερώτηση του Βουλευτή Επικρατείας των Ανεξάρτητων Ελλήνων κ. Τέρενς – Νικολάου Κουίκ προς τον Υφυπουργό προς τον Πρωθυπουργό και τον Υπουργό Περιβάλλοντος, Ενέργειας και Κλιματικής Αλλαγής,  σχετικά με την διάθεση στη ανώνυμη εταιρεία «ΛΑΓΗΕ Α.Ε.»  μέρους του ανταποδοτικού τέλους που προορίζεται για την «ΕΡΤ Α.Ε.».
 5.- Η με αριθμό 245/11-9-2012 επίκαιρη ερώτηση του Βουλευτή Β΄ Αθήνας  του Λαϊκού Συνδέσμου - Χρυσή Αυγή κ. Ηλία Παναγιώταρου  προς τον Υπουργό Οικονομικών , σχετικά με τα φυσικά πρόσωπα που είναι κάτοχοι  ομολόγων του ελληνικού δημοσίου και εντάχτηκαν στο PSI+.  
  6.- Η με αριθμό 241/11-9-2012 επίκαιρη ερώτηση του Βουλευτή Μαγνησίας της Δημοκρατικής Αριστεράς κ. Παρίση Μουτσινά προς τον Υπουργό Αγροτικής Ανάπτυξης και Τροφίμων , σχετικά με τη διεύρυνση  της ψαλίδας στις τιμές μεταξύ παραγωγού και καταναλωτή.  
  7.- Η με αριθμό 248/11-9-2012 επίκαιρη ερώτηση της Βουλευτού Β΄ Πειραιώς του Κομμουνιστικού Κόμματος Ελλάδας κ. Διαμάντως Μανωλάκου προς τους Υπουργούς Αγροτικής Ανάπτυξης και Τροφίμων και Εσωτερικών , σχετικά με την αντιμετώπιση των προβλημάτων που προκάλεσε η πυρκαγιά στη Χίο.
Β. ΕΠΙΚΑΙΡΕΣ ΕΡΩΤΗΣΕΙΣ Δεύτερου Κύκλου ( Άρθρο 130 παράγραφος 4 του Κανονισμού της Βουλής) 
   1.- Η με αριθμό 234/11-9-2012 επίκαιρη ερώτηση του Βουλευτή Πέλλας της Νέας Δημοκρατίας κ. Ιορδάνη Τζαμτζή προς τον Υπουργό Εργασίας, Κοινωνικής Ασφάλισης και Πρόνοιας, σχετικά με τις καθυστερήσεις στην συγκρότηση των επιτροπών του Κέντρου Πιστοποίησης Αναπηρίας (ΚΕΠΑ).
 2.- Η με αριθμό 238/11-9-2012 επίκαιρη ερώτηση του Βουλευτή Β΄ Αθήνας του Συνασπισμού Ριζοσπαστικής Αριστεράς - Ενωτικού Κοινωνικού Μετώπου κ. Πέτρου Τατσόπουλου προς τον Υπουργό Δικαιοσύνης, Διαφάνειας και Ανθρωπίνων Δικαιωμάτων, σχετικά με την κατάργηση των άρθρων του Ποινικού Κώδικα περί βλασφημίας.
 3.- Η με αριθμό 207/10-9-2012 επίκαιρη ερώτηση του Ε΄ Αντιπροέδρου της Βουλής και Βουλευτή Λακωνίας του Πανελλήνιου Σοσιαλιστικού Κινήματος κ. Λεωνίδα Γρηγοράκου προς τον Υπουργό Υγείας , σχετικά με τις προθέσεις του Υπουργείου για τη δημιουργία ανεξάρτητου Κέντρου Κυστικής Ίνωσης.
 4.- Η με αριθμό 226/11-9-2012 Επίκαιρη Ερώτηση του Βουλευτή Αττικής των Ανεξάρτητων Ελλήνων κ. Παύλου Χαϊκάλη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με τις καθυστερήσεις στην έγκριση επιδόματος από το Κέντρο Πιστοποίησης Αναπηρίας (ΚΕΠΑ).
 5.- Η με αριθμό 250/11-9-2012 επίκαιρη ερώτηση του Βουλευτή Β΄ Πειραιώς του Λαϊκού Συνδέσμου - Χρυσή Αυγή κ. Ιωάννη Λαγού προς τον Υπουργό Δημόσιας Τάξης και Προστασίας του Πολίτη, σχετικά με την αστυνομική παρουσία έξω από τα κεντρικά γραφεία του κόμματος «Λαϊκός Σύνδεσμος - Χρυσή Αυγή».
 6.- Η με αριθμό 242/11-9-2012 επίκαιρη ερώτηση του Βουλευτή Λάρισας της Δημοκρατικής Αριστεράς κ. Θωμά Ψύρρα προς τους Υπουργούς Περιβάλλοντος, Ενέργειας και Κλιματικής Αλλαγής και Ανάπτυξης, Ανταγωνιστικότητας, Υποδομών, Μεταφορών και Δικτύων, σχετικά με τη λήψη μέτρων αντιμετώπισης του φαινομένου της λαθροϋλοτομίας στα δάση της χώρας μας.
 7.- Η με αριθμό 249/11-9-2012 επίκαιρη ερώτηση του Βουλευτή Επικρατείας του Κομμουνιστικού Κόμματος Ελλάδας κ. Αθανασίου Παφίλη προς τον Υπουργό Παιδείας, Θρησκευμάτων, Πολιτισμού και Αθλητισμού, σχετικά με τη λήψη μέτρων χρηματοδότησης των σχολικών επιτροπών από τον κρατικό προϋπολογισμό.
Κυρίες και κύριοι συνάδελφοι, εισερχόμαστε στη συζήτηση των 
ΕΠΙΚΑΙΡΩΝ ΕΡΩΤΗΣΕΩΝ
Θα συζητηθεί η δεύτερη με αριθμό 235/11-9-2012 επίκαιρη ερώτηση πρώτου κύκλου του Βουλευτή Νομού Μεσσηνίας του Συνασπισμού Ριζοσπαστικής Αριστεράς-Ενωτικού Κοινωνικού Μετώπου κ. Αθανασίου Πετράκου προς τους Υπουργούς Ανάπτυξης, Ανταγωνιστικότητας, Υποδομών, Μεταφορών και Δικτύων και Οικονομικών, σχετικά με δηλώσεις του Προέδρου του Ευρωπαϊκού Κοινοβουλίου κ. Μάρτιν Σούλτς για την ανάγκη ελέγχου της ανάπτυξης της Ελλάδος από ευρωπαίους αξιωματούχους. 
Ο κ. Αθάνασιος Πετράκος έχει το λόγο για δύο λεπτά.","ΕΠΙΚΥΡΩΣΗ ΠΡΑΚΤΙΚΩΝ",NA
"30180"," Ευχαριστώ πολύ, κυρία Πρόεδρε.
Κύριε Υπουργέ, ασφαλώς γνωρίζετε τις δηλώσεις στο «SPIEGEL» στις 2 Σεπτεμβρίου του Προέδρου του Ευρωπαϊκού Κοινοβουλίου, κ. Σούλτς, ο οποίος παρ’ ότι μη αρμόδιος αναφέρθηκε με ιδιαίτερα προκλητικό, κατά τη γνώμη μας, τρόπο στα θέματα που έχουν σχέση με τη χώρα μας. 
Συγκεκριμένα, όπως ξέρετε, ο κύριος Σούλτς τόνισε ότι οι Έλληνες πολιτικοί θα πρέπει να δεχθούν να φτιαχτεί ένας φορέας για την ανάπτυξη από κοινού με ευρωπαίους πολιτικούς που θα σχεδιάσει, θα επιτηρήσει τα αναπτυξιακά προγράμματα για τη χώρα και τη χρηματοδότησή τους. Προσέθεσε ότι αυτό προϋποθέτει  να δεχθεί το ελληνικό κράτος τον ενεργητικό ρόλο των ευρωπαίων αξιωματούχων στην ελληνική επικράτεια και στη συνέχεια είπε ότι το ελληνικό κράτος θα πρέπει να δεχθεί να εφαρμόζουν οι ευρωπαίοι αξιωματούχοι μεταρρυθμίσεις επί ελληνικού εδάφους. Ωστόσο αυτό δεν είναι μία εχθρική ενέργεια αλλά ένα εργαλείο βοήθειας. 
Εντύπωση επίσης μας προκαλεί το γεγονός ότι είπε πως αυτές οι ειδικές οικονομικές ζώνες μπορεί να δημιουργηθούν για παράδειγμα και στη Νότια Πελοπόννησο και στη νότια Κρήτη. Έχουμε βέβαια επισπεύδοντες και άλλους περιφερειάρχες, πλην τον Περιφερειάρχη Πελοποννήσου, όπως της ανατολικής Μακεδονίας Θράκης, Νοτίου Αιγαίου, Ηπείρου κ.λπ. οι οποίοι θέλουν να φτιάξουν παντού ειδικές ζώνες. 
Η συγκεκριμένη πολιτική δήλωση, κύριε Υπουργέ, του μη αρμοδίου –επαναλαμβάνω- κ. Σούλτς ο οποίος υπερέβη το θεσμικό του ρόλο, για εμάς αποτελεί μείζον πολιτικό θέμα. Διότι είναι τραγικό αυτό το οποίο γίνεται να γίνονται παρεμβάσεις από ευρωπαίους αξιωματούχους και να υπάρχει συνεχής αφωνία από την ελληνική πλευρά είτε από τη σημερινή είτε από προηγούμενες κυβερνήσεις. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Γι’ αυτό λοιπόν σας ερωτώ: 
Ποια είναι η ακριβής θέση της Κυβέρνησης για τις προκλητικές δηλώσεις του κ. Σούλτς; 
Συμφωνεί η όχι με τις προτάσεις του; Κι αν όχι, γιατί δεν έχει μιλήσει μέχρι τώρα; Θα κάνει πράξη και θα αποκλείσει κάθε περαιτέρω προκλητική παρέμβαση στη λειτουργία του ανεξάρτητου ελληνικού και κυρίαρχου κράτους; 
Επίσης, ζητάμε να ενημερώσετε την ελληνική Βουλή για τα αιτήματα που έχετε υποβάλει, αν έχετε υποβάλει, στην Ευρωπαϊκή Ένωση μιας και εσείς ο ίδιος έχετε μιλήσει για διερεύνηση δημιουργίας ειδικών οικονομικών ζωνών και με ποιους οικονομικούς παράγοντες στην Ευρωπαϊκή Ένωση και εκτός Ευρωπαϊκής Ένωσης συζητάτε, αν συζητάτε; 
Σε ποιες θεματικές και γεωγραφικές περιοχές σκέπτεστε ή έχετε προτείνει να δημιουργηθούν οι ειδικές οικονομικές ζώνες, που για εμάς είναι ζώνες ουσιαστικά δουλεμπορίου, φορολογικής, δασμολογικής και νομοθετικής ασυλίας και παραδείσου για το κεφάλαιο.
Ευχαριστώ, κυρία Πρόεδρε.","ΑΘΑΝΑΣΙΟΣ ΠΕΤΡΑΚΟΣ",428
"30181"," Ευχαριστούμε.
Ο Υφυπουργός Ανάπτυξης, Ανταγωνιστικότητας, Υποδομών Μεταφορών και Δικτύων, κ. Νότης Μηταράκης, θα απαντήσει για τρία λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"30182"," Κυρία Πρόεδρε, κυρίες και κύριοι συνάδελφοι, παρ’ ότι η μετάφραση των δηλώσεων του κ. Σούλτς δεν είναι ακριβώς όπως παρουσιάζεται στην ερώτηση, δεν είναι εμένα ο δικός μου ρόλος να ερμηνεύσω τον Πρόεδρο του Ευρωπαϊκού Κοινοβουλίου.
Είμαι απέναντι στην Εθνική Αντιπροσωπεία για να σας πω τι προγραμματίζει να κάνει η ελληνική Κυβέρνηση για τις προσπάθειες που καταβάλλουμε για την ανάπτυξη της ελληνικής οικονομίας. Όπως έχουμε ήδη πει πολλές φορές στη Βουλή, αντιμετωπίζουμε έκτακτα προβλήματα τα οποία επιβάλλουν έκτακτες λύσεις.
Γνωρίζετε, βέβαια -επειδή μιλήσατε για ξένους ηγέτες- ότι ο Πρωθυπουργός έχει καυτηριάσει τοξικές, όπως τις αποκάλεσε, δηλώσεις ευρωπαίων ηγετών, όταν αυτές υπονομεύουν τη μεγάλη προσπάθεια που κάνει αυτήν τη στιγμή ο ελληνικός λαός για να βγει από την πρωτόγνωρη οικονομική και κοινωνική κρίση. Είναι δεδομένο, λοιπόν, ότι απ’ αυτήν την Κυβέρνηση δεν απουσιάζει το σθένος.
Δεν είναι, όμως, τέτοια η δήλωση του Προέδρου του Ευρωπαϊκού Κοινοβουλίου και σέβομαι το δικαίωμα των συναδέλφων στο Ευρωκοινοβούλιο να εκφράζουν τις σκέψεις τους για θέματα που αφορούν την Ευρωπαϊκή Κοινότητα. Η Ελλάδα συνεργάζεται, είναι μέλος της Ευρωπαϊκής Κοινότητας, πιστεύει στην ευρωπαϊκή στήριξη. Όπως αντιλαμβάνομαι πιστεύετε κι εσείς, κύριοι συνάδελφοι.
Δεν είναι, λοιπόν, ρόλος δικός μου να ερμηνεύσω τον κ. Σούλτς,  αλλά δεν μπορώ να ακούω και παρερμηνείες. Τι είπε, λοιπόν, διαβάζοντας το πρωτότυπο κείμενο, ο κ. Σούλτς; 
Πρώτον, ότι οι περικοπές δαπανών δεν οδηγούν από μόνες τους στην ανάπτυξη, χρειάζονται και αναπτυξιακά εργαλεία. Ανέφερε ως παράδειγμα τις ειδικές οικονομικές ζώνες, πρόταση την οποία έχουμε κάνει εμείς ως χώρα στη δικιά μας προσπάθεια να δώσουμε θέσεις εργασίας στους Έλληνες, στο δικό μας χώρο, στο δικό μας έδαφος.
Είπε, επίσης, ότι χρειάζεται να απομακρυνθεί ο φόβος εξόδου της Ελλάδος από την Ευρωζώνη, χρειάζεται η Ελλάδα να δουλέψει μαζί με τους ευρωπαϊκούς θεσμούς για την αναδόμηση της χώρας μας.
Δεύτερον, επανέλαβε μία ελληνική πρόταση, τη δημιουργία ενός ελληνικού επενδυτικού οργανισμού με ευρωπαϊκά κονδύλια -αυτό που αναφέρατε και στην ερώτησή σας- στο οποίο θα συνεργάζονται Έλληνες και ευρωπαίοι αξιωματούχοι στην επιλογή επενδύσεων γι’ αυτόν τον ειδικό οργανισμό, ο οποίος θα δημιουργηθεί πέρα απ’ αυτά που ήδη έχουμε στην Ελλάδα ως εργαλεία.
Και φυσικά μίλησε για την ανάγκη διαρθρωτικών αλλαγών. Έχει μιλήσει πρώτα η Κυβέρνηση για την ανάγκη διαρθρωτικών αλλαγών με τη συνεργασία των ευρωπαϊκών θεσμών, στους οποίους η Ελλάδα ανήκει.
Και τρίτον, μίλησε για επενδυτικές επιχορηγήσεις σε εταιρείες που επενδύουν στην Ελλάδα, ειδικά στον τουρισμό, στις υποδομές και στις ανανεώσιμες πηγές ενέργειας.
(Στο σημείο αυτό ο Υφυπουργός Ανάπτυξης, Ανταγωνιστικότητας, Υποδομών, Μεταφορών και Δικτύων κ. Παναγιώτης Μηταράκης καταθέτει για τα Πρακτικά το προαναφερθέν κείμενο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
 Κυρίες και κύριοι συνάδελφοι, ας μιλήσουμε ουσιαστικά, χωρίς λαϊκισμούς. Με τι διαφωνείτε; Με την ανάγκη να πάρουμε μέτρα ανάπτυξης της οικονομίας μας; Με την ανάγκη έκτακτων λύσεων στα έκτακτα προβλήματα που αντιμετωπίζει ο ελληνικός λαός; Με την πρόταση δημιουργίας ενός επενδυτικού οργανισμού, ο οποίος θα στηρίξει με νέα κεφάλαια την πραγματική οικονομία; Διαφωνείτε ότι πρέπει να δοθούν επιχορηγήσεις από ευρωπαϊκά κονδύλια στην ελληνική οικονομία; Ή τελικά διαφωνείτε στο να δημιουργηθούν νέες θέσεις εργασίας στον τόπο μας;
Εκμεταλλεύεστε την αγωνία του κόσμου, αλλά αυτήν τη στιγμή χρειαζόμαστε λύσεις συγκεκριμένες. Και η Κυβέρνηση έχει τέτοιες λύσεις.
Σας ευχαριστώ, κυρία Πρόεδρε.","ΠΑΝΑΓΙΩΤΗΣ ΜΗΤΑΡΑΚΗΣ",318
"30183"," Ευχαριστούμε κι εμείς, κύριε Υπουργέ.
Κύριε συνάδελφε, έχετε το λόγο για τρία λεπτά να ανταπαντήσετε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"30184"," Ευχαριστώ και πάλι.
Κύριε Υπουργέ, κατ’ αρχάς θέλω να πω ότι δεν λέτε ολόκληρη τη δήλωση του κ. Σούλτς.
Δεύτερον, θέλω να σας θυμίσω χρονολογικά, ότι ο πρώτος που μίλησε για ειδικές οικονομικές ζώνες στην Ελλάδα ήταν στις 27 Ιουλίου στον ανταποκριτή του Βήματος στο Βερολίνο, ο κ. Κάπερφερ. Στη συνέχεια ακολούθησε η επίσκεψη του κ. Ρέσλερ με αντιπροσωπεία του Συνδέσμου Γερμανών Βιομηχάνων στην Ελλάδα στις 15 Αυγούστου του 2011, ακολούθησε η δήλωση Σόιμπλε περί εκχώρησης εθνικής κυριαρχίας στην Ελλάδα, υπήρξε παρέμβαση του Ευρωβουλευτή του ΣΥΡΙΖΑ του Νίκου Χουντή στο Ευρωπαϊκό Κοινοβούλιο και ερώτηση γι’ αυτό, ακολουθεί η απάντηση του Όλι Ρεν που λέει ενδιαφέρουσα η δημιουργία οικονομικών ζωνών, η συνεργασία μετά του κ. Χρυσοχοΐδη με τους γερμανούς βιομηχάνους και μετά ήρθατε εσείς με τον κ. Χατζηδάκη και είπατε ότι διερευνάται η δημιουργία ειδικών οικονομικών ζωνών. Κι έρχεται τελευταίος, μετά τον κ. Σούλτς, ο κ. Κάιτελ, ο Πρόεδρος των Γερμανών Βιομηχάνων και μιλάει για ειδική οικονομική ζώνη όλη η Ελλάδα.
Έχουμε εμπειρία τρεισήμισι χιλιάδων οικονομικών ζωνών σε εκατόν τριάντα χώρες. Όλα τα δημοσιεύματα λένε ότι οι ειδικές οικονομικές ζώνες, όπως σας είπα, σημαίνουν λεηλασία του δημόσιου πλούτου, εργασιακό μεσαίωνα, φορολογική ασυλία, δασμολογικές απαλλαγές και καμμία δυνατότητα στο ελληνικό κράτος να παρεμβαίνει επί της ουσίας σ’ αυτές και με μηδενικό όφελος για την εργασία, διότι αν γίνουν σε ορισμένες περιοχές, τι γίνεται; Οι βιομήχανοι μετακινούν εργαζόμενους σ’ αυτές, άρα το εργασιακό αποτέλεσμα είναι μηδενικό. Αυτό λέει η παγκόσμια ιστορία. Αν εσείς νομίζετε ότι μπορείτε να φτιάξετε ειδικές ζώνες στις οποίες θα είναι όλα παραπάνω, τότε νομίζω ότι μάλλον λάθος κάνετε. 
Αντίθετα, η πολιτική σας μέχρι τώρα οδηγεί τη χώρα στην απόλυτη καταστροφή. Υπενθυμίζω μερικά νούμερα: 115 το δημόσιο χρέος το ’09, 166 τώρα. Λέτε ότι θα πάει 120 το 2020. Το Ακαθάριστο Εθνικό Προϊόν έχει μειωθεί ήδη κατά 20%. Με βάση τα στοιχεία του Ινστιτούτου Εργασίας οι άνεργοι το 2013 θα φτάσουν στο 34%. Ο κατώτερος μισθός στην Ελλάδα έχει φτάσει στο 49% των ανεπτυγμένων χωρών της Ευρωζώνης, ενώ μέχρι το ’09 ήταν στο 60%. Αυτού του είδους την ανάπτυξη λέτε ότι κάνετε μ’ αυτήν την πολιτική; 
Δεν απαντάτε σε προκλητικές δηλώσεις τις οποίες αποσιωπάτε ουσιαστικά και ο μόνος ο οποίος απάντησε ήταν ο Πρόεδρος της Κοινοβουλευτικής Ομάδας του ΣΥΡΙΖΑ ο οποίος είπε ότι «για μας εθνική κυριαρχία σημαίνει άρση των δεσμεύσεων που απορρέουν από τις δανειακές συμβάσεις» απαντώντας στον κ. Σούλτς ότι η Ελλάδα δεν τεμαχίζεται και δεν εκχωρείται με οποιοδήποτε πρόσχημα και με οποιοδήποτε τίμημα.
Σας ευχαριστώ.","ΑΘΑΝΑΣΙΟΣ ΠΕΤΡΑΚΟΣ",428
"30185"," Σας ευχαριστούμε.
Ο κύριος Υπουργός έχει το λόγο για τρία λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"30186"," Αγαπητέ κύριε συνάδελφε, κατέθεσα στα Πρακτικά τις δηλώσεις του Προέδρου του Ευρωπαϊκού Κοινοβουλίου στο πρωτότυπο κείμενο προς αποφυγή παρερμηνειών. Τι ακριβώς είναι η ΕΟΖ και τι ακριβώς σκοπεύει να κάνει η Κυβέρνηση το ανέλυσα την προηγούμενη εβδομάδα στην ίδια Αίθουσα απαντώντας σε ερώτηση των Ανεξάρτητων Ελλήνων και δεν θέλω να επαναλάβω τα ίδια. Θα πω όμως δύο πράγματα τα οποία προκύπτουν από την ερώτησή σας. 
Πρώτον, η Κυβέρνηση έχει ξεκαθαρίσει ότι δεν θα υπάρχει κανένα ειδικό διαφορετικό εργασιακό καθεστώς σ’ αυτές τις ειδικές οικονομικές ζώνες. Προσπαθούμε να βρούμε πολλούς τρόπους να σας πούμε ακριβώς την ίδια φράση ευελπιστώντας ότι θα καταλάβετε ότι η πρόθεση της Κυβέρνησης δεν είναι να δημιουργήσει ένα ειδικό εργασιακό καθεστώς. Η πρόθεση της Κυβέρνησης είναι, αν επιτραπεί στην Ελλάδα –το τονίζω αυτό- από την Ευρωπαϊκή Επιτροπή η δημιουργία αυτών των ζωνών, να δημιουργήσουμε μία «νησίδα» καλύτερου κράτους με φορολογικά και ρυθμιστικά κίνητρα και φυσικά με πλήρη κυριαρχία της Ελλάδας επί της ζώνης. Ουδέποτε τέθηκε από την ελληνική Κυβέρνηση θέμα κυριαρχίας και είναι ανησυχητικό να θέτουμε τέτοια θέματα.
	Είχατε μία αντίφαση στην ερώτησή σας, κύριε συνάδελφε. Μιλήσατε από τη μία για τον κίνδυνο μετακίνησης εργοστασίων εντός Ελλάδος και από την άλλη αναφερθήκατε σε ξένο ενδιαφέρον. Πρόκειται για νέες επενδύσεις που θέλουν να έλθουν στην Ελλάδα. Δεν θα μετακινηθούν. Αυτή τη στιγμή έχουμε μετακινήσεις από την Ελλάδα σε όμορες χώρες που φεύγουν οι θέσεις εργασίας και φεύγουν τα νέα παιδιά από τον τόπο τους για να πάνε να δουλέψουν εκτός Ελλάδας.","ΠΑΝΑΓΙΩΤΗΣ ΜΗΤΑΡΑΚΗΣ",318
"30187"," Δεν είπα αυτό, κύριε Υπουργέ.","ΑΘΑΝΑΣΙΟΣ ΠΕΤΡΑΚΟΣ",428
"30188"," Σας είπα ότι υπάρχει μία διαδικασία με την Ευρωπαϊκή Ένωση. Συζητάμε και προσπαθούμε να πάρουμε την έγκριση και η Ελλάδα θα καταθέσει –δεν έχει ακόμα καταθέσει- τη σχετική πρόταση.
	Κλείνοντας θα ήθελα να πω ότι βλέπω το εξής οξύμωρο: Στην προσπάθεια της Κυβέρνησης να μας επιτραπεί η δημιουργία ειδικών οικονομικών ζωνών με στόχο τη δημιουργία θέσεων εργασίας στην Ελλάδα, έχουμε απέναντί μας στελέχη του Διεθνούς Νομισματικού Ταμείου και της τρόικας που διαφωνούν με την πρόταση. Επίσης έχουμε απέναντί μας πολιτικούς όμορων χωρών που πιστεύουν και ισχυρίζονται ότι ειδικές οικονομικές ζώνες στην Ελλάδα θα βλάψουν τα δικά τους εθνικά συμφέροντα υπέρ των ελληνικών.
Έχουμε και απέναντί μας Βουλευτές του ΣΥΡΙΖΑ, των Ανεξαρτήτων Ελλήνων, των οποίων τη σχετική ερώτηση απάντησα  σ’ αυτήν την προσπάθεια. Εμείς παλεύουμε να κρατήσουμε τα νέα παιδιά σ’ αυτόν τον τόπο. Και αυτήν την κρίση αντιλαμβάνεστε ότι θα πρέπει να την αντιμετωπίσουμε με κάθε δυνατό, σύννομο και ηθικό εργαλείο. 
Ευχαριστώ πολύ.","ΠΑΝΑΓΙΩΤΗΣ ΜΗΤΑΡΑΚΗΣ",318
"30189"," Η τρόικα οδηγεί σε δημιουργία οικονομικής ζώνης όλη την Ελλάδα.","ΑΘΑΝΑΣΙΟΣ ΠΕΤΡΑΚΟΣ",428
"30190"," Κυρίες και κύριοι συνάδελφοι, έχω την τιμή να ανακοινώσω στο Σώμα ότι η Διαρκής Επιτροπή Οικονομικών Υποθέσεων καταθέτει με έκθεσή της το σχέδιο νόμου του Υπουργείου Οικονομικών: «Περιστολή δημοσίων δαπανών, ρύθμιση θεμάτων δημοσίων ελέγχων και άλλες διατάξεις».
Η Βουλευτής Α΄ Αθηνών κ. Ζωή Κωνσταντοπούλου αιτείται ολιγοήμερης άδειας στο εξωτερικό. 
Η Βουλή εγκρίνει;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"30191"," Μάλιστα, μάλιστα.","ΠΟΛΛΟΙ ΒΟΥΛΕΥΤΕΣ",NA
"30192"," Συνεπώς η Βουλή ενέκρινε τη ζητηθείσα άδεια. 
Συνεχίζουμε με την τρίτη με αριθμό 229/11-9-2012 επίκαιρη ερώτηση πρώτου κύκλου του Βουλευτή του Πανελλήνιου Σοσιαλιστικού Κινήματος, κ. Βασίλειου Κεγκέρογλου προς τον Υπουργό Εργασίας, Κοινωνικής Ασφάλισης και Πρόνοιας, σχετικά με τους όρους χορήγησης του επιδόματος ανεργίας στους εποχικά εργαζόμενους.
Ο κ. Κεγκέρογλου έχει το λόγο για δύο λεπτά για να αναπτύξει την επίκαιρη ερώτησή του.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"30193"," Ευχαριστώ, κυρία Πρόεδρε.
Κύριε Υπουργέ, θεσπίστηκαν προφανώς και κάτω από πίεση περιορισμοί στην απόδοση επιδόματος ανεργίας στους εποχικά εργαζόμενους. 
Οι ανακοινώσεις την προηγούμενη εβδομάδα γι’ αυτό το ενδεχόμενο έφερε μεγάλη αναστάτωση στο χώρο των εργαζομένων, κυρίως στον τουρισμό, αλλά και σε όλες τις επιχειρήσεις που συνδέονται με τον τουρισμό γιατί αυτοί οι εργαζόμενοι θα έχουν δυο μειονεκτήματα σε σχέση με τους άλλους εργαζόμενους. Ασφαλώς θα πρέπει να τα δούμε. 
Το πρώτο μειονέκτημα είναι εκ των πραγμάτων η περιορισμένου χρόνου εργασία τους ορισμένους μόνο μήνες το χρόνο.  
Το δεύτερο μειονέκτημα είναι ότι με τους περιορισμούς τους οποίους θεσπίσαμε και προτίθεται να εφαρμόσει το Υπουργείο και ο ΟΑΕΔ, θα έχουν αδυναμία να συμπληρώσουν τον απαραίτητο αριθμό ενσήμων προκειμένου να λαμβάνουν το επίδομα ανεργίας. 
Αυτό που σας ρωτάω είναι εάν κατ’ αρχάς σκέπτεστε, αν προτίθεστε να επανεξετάσετε αυτό το οποίο έχει προκύψει από τελευταίες αποφάσεις, ούτως ώστε να προλάβουμε αδικίες και αδυναμίες που θα δημιουργήσουν κοινωνικό πρόβλημα. 
Το δεύτερο είναι, εάν έχει συνυπολογιστεί ή έχει εκτιμηθεί ότι αυτή η κίνηση θα φέρει περισσότερη μαύρη εργασία. Κανείς εργαζόμενος που θα προσληφθεί για έξι μήνες, εφόσον δε θα έχει άμεσα το δικαίωμα για το επίδομα ανεργίας, δε θα απαιτεί, όπως πρέπει να απαιτεί, την πλήρη ασφάλισή του. Άρα, θα είναι σε μια μειονεκτική θέση και επιρρεπής στις αποφάσεις εργοδοτών που δεν τηρούν τους νόμους.
Ευχαριστώ, κυρία Πρόεδρε.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"30194"," Κι εγώ ευχαριστώ, κύριε συνάδελφε.
Στην επίκαιρη ερώτηση θα απαντήσει ο Υφυπουργός, κ. Νικόλαος Παναγιωτόπουλος.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"30195"," Ευχαριστώ, κυρία Πρόεδρε.
Κύριε συνάδελφε, όντως έχει προκαλέσει εύλογη ανησυχία στους κόλπους των εποχικώς απασχολουμένων στον τουρισμό κυρίως αυτή η νομοθετική πρόβλεψη η οποία στηρίζεται σε νόμο του 2011 του κ. Κουτρουμάνη, αν δεν κάνω λάθος. Τώρα όμως γίνεται ευρύτερα γνωστή στην κοινωνία. Δημιουργείται ανησυχία. 
Όμως νομίζω ότι η ανησυχία εστιάζεται στον κίνδυνο μήπως καταργηθούν τα επιδόματα των εποχικώς απασχολουμένων. Το παρακολούθησα στον Τύπο. Πολλοί τίτλοι εφημερίδων, στρεβλοί όπως αρκετά συχνά συμβαίνει, κάνουν λόγο για κατάργηση των επιδομάτων στην εποχική απασχόληση. Κάτι τέτοιο δεν ισχύει. Δεν καταργούνται τα επιδόματα, απλά θεσπίζεται πλαφόν όπως θα εξηγήσω. 
Προ ημερών είχα απαντήσει ξανά σε ερώτηση με το ίδιο ακριβώς περιεχόμενο συναδέλφου στη Βουλή. Έδωσα τις απαραίτητες εξηγήσεις. Την Παρασκευή πάλι σε μια συζήτηση για τα προνοιακά επιδόματα τέθηκε και αυτό το θέμα κατά τη διάρκεια της διαδικασίας.
Εν πάση περιπτώσει, έρχομαι ξανά να εξηγήσω κάποια πράγματα, για να ξεκαθαρίσει και το τοπίο.
Σύμφωνα με το ν. 3986/2011, το άρθρο 39 και την τροποποίηση της σχετικής παραγράφου, από 1-1-2013 δεν τερματίζεται το επίδομα των εποχικά απασχολούμενων. Τροποποιείται με θέσπιση πλαφόν. Οι εποχικά απασχολούμενοι θα συνεχίσουν να απολαμβάνουν του δικαιώματος στο επίδομα ανεργίας.
Πιο αναλυτικά: Ενώ μέχρι τώρα η νομοθεσία όριζε ότι αρκούν εκατό ημέρες εργασίας στην ασφάλιση του κλάδου ανεργίας του ΟΑΕΔ στο τελευταίο δωδεκάμηνο για την επιδότηση ανεργίας για τους απασχολούμενους σε εποχικά επαγγέλματα έναντι εκατόν είκοσι ημερών εργασίας για τους κοινούς ανέργους, με το νέο καθεστώς θέτονται περιοριστικές προϋποθέσεις στη διάρκεια της επιδότησης. 
Συγκεκριμένα, θεσπίζεται πλαφόν με τετρακόσια πενήντα ημερήσια επιδόματα από 1-1-2013 στην προηγούμενη τετραετία της απασχόλησης και με τετρακόσια ημερήσια επιδόματα από 1-1-2014 σε βάθος, όπως σας είπα, τετραετίας. Δηλαδή, δεν δύναται κάποιος να λάβει πάνω από τετρακόσια πενήντα από 1-1-2013 για ένα χρόνο ή από τετρακόσια από 1-1-2014 και μετά ημερήσια επιδόματα σε μία τετραετία. Τι σημαίνει αυτό, θα το εξηγήσω αναλυτικότερα.
Ο λόγος που θεσπίστηκε αυτή η νομοθετική ρύθμιση, ήταν να αντιμετωπιστούν φαινόμενα καταστρατήγησης στην άσκηση δικαιώματος παροχής επιδόματος ανεργίας.  Με άλλα λόγια, ο λόγος ήταν να αποφευχθεί, να αποτραπεί η προσφυγή στη μαύρη εργασία. 
Αυτό γίνεται καλύτερα αντιληπτό αν κάνουμε κάποιους αριθμητικούς υπολογισμούς ιδίως σε περιοχές με μεγάλη τουριστική σεζόν. Θα ήταν εύλογο το ερώτημα αν αφορούσε περιοχές με μικρή τουριστική σεζόν. Γιατί; Εξηγούμαι:
Τι λέει το κράτος; Λέει ότι από 1-1-2013 σου επιδοτώ με επίδομα ανεργίας τεσσερισήμισι μήνες το χρόνο. Όχι παραπάνω. Μέχρι τώρα μπορούσες να παίρνεις έξι μήνες το χρόνο επίδομα ανεργίας. Για μία περίπτωση όπου η τουριστική σεζόν είναι μεγάλη, όπως για παράδειγμα στις περιοχές της νότιας Ελλάδας -από τον Απρίλιο, ενδεχομένως, μέχρι τον Οκτώβρη, επτά μήνες- όπως καταλαβαίνετε επιδότηση ανεργίας έξι μήνες και επτά μήνες δουλειάς σημαίνει τουλάχιστον ένα μήνα μαύρη εργασία. Στον ένα μήνα, δηλαδή, από τους έξι ο εργαζόμενος αυτός δεν θα δηλωνόταν. Θα έπαιρνε μισθό, θα έπαιρνε και επίδομα ανεργίας.
Αυτή είναι η περίπτωση καταστρατήγησης του δικαιώματος. Και αυτή προσπάθησε να αποφύγει η νομοθετική ρύθμιση.
Βέβαια, τα μαθηματικά δεν βγαίνουν. Οι προσθέσεις τεσσερισήμισι μήνες και τέσσερις από το 2014 και μετά, δίνουν ως αποτέλεσμα ότι για κάποιο διάστημα κατά τη διάρκεια του έτους, δεν υπάρχει κάλυψη ούτε με μισθό ούτε με επίδομα για τον εποχικώς απασχολούμενο στον τουρισμό. 
Τι κάνουμε εμείς; Ερχόμαστε και λέμε ότι αυτό το διάστημα η εισοδηματική του κάλυψη μπορεί να περάσει μέσα από προγράμματα επαγγελματικής κατάρτισης υπό την ομπρέλα, υπό την αιγίδα του ΟΑΕΔ, ειδικά στοχευμένα για εποχικώς απασχολούμενους στον τουρισμό. 
Ήδη έχουμε έρθει σε συνεννόηση με το αρμόδιο Υπουργείο Τουρισμού, προκειμένου να «τρέξουν» αυτά τα προγράμματα. Το ευτύχημα είναι ότι αυτά τα προγράμματα χρηματοδοτούνται από ευρωπαϊκά κονδύλια. Επομένως, δεν επιβαρύνουν τον προϋπολογισμό του ΟΑΕΔ. Είναι το αντίμετρο στο να αντιμετωπιστεί αυτό το νεκρό διάστημα στους μήνες του χειμώνα, κατά το οποίο οι εποχικώς απασχολούμενοι στον τουρισμό δεν έχουν εισόδημα ούτε από επίδομα ανεργίας, ούτε, βέβαια, από την απασχόλησή του. 
Αν αυτά τα προγράμματα «τρέξουν» για δύο με τρεις μήνες το χρόνο, εκτιμούμε ότι το πρόβλημα θα έχει καλυφθεί, θα έχει επιλυθεί σε όλη την επικράτεια και όχι μόνο σε περιοχές με μεγάλη τουριστική σεζόν. Πρέπει, άλλωστε, να σκεφτούμε και περιοχές με μικρή τουριστική περίοδο, όπως η Βόρειος Ελλάδα, η Χαλκιδική, για παράδειγμα, όπου η σεζόν δεν κρατάει πάνω από τέσσερις ή πέντε μήνες. Επομένως, τέσσερις ή πέντε μήνες συν τεσσερισήμισι ή τέσσερις μήνες υπό το καθεστώς παροχής επιδόματος ανεργίας, αφήνει ένα μεγαλύτερο υπόλοιπο, τρεις με τρεισήμισι μήνες, που στόχος μας είναι να καλύψουμε με αυτά τα προγράμματα επαγγελματικής κατάρτισης.
Κάποιες παραπάνω λεπτομέρειες και για τους ελέγχους για την αδήλωτη εργασία θα αναπτύξω στη δευτερολογία μου.
Ευχαριστώ.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"30196","  Κύριε Υπουργέ, ευχαριστούμε.
Κύριε Κεγκέρογλου, έχετε τρία λεπτά για να δευτερολογήσετε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"30197"," Κύριε Υπουργέ, κανείς δεν έχει αντίρρηση για τον εξορθολογισμό όλων των συστημάτων που περιέχουν αδικίες και μεταξύ των εργαζομένων. Στη συγκεκριμένη, όμως, περίπτωση θα πρέπει να δούμε ότι δεν υπήρξε πρόνοια για το μεταβατικό διάστημα. Κι εκεί θέλω να επικεντρωθώ.
Αν ξεκινούσε ένας νέος εργαζόμενος από μηδενική βάση από το 2013 και μετά με την απαραίτητη προϋπόθεση της επιδότησης της επιμήκυνσης της τουριστικής περιόδου –που δεν το αναφέρατε- ή των προγραμμάτων κατάρτισης θα είχαμε μια ομαλή εξέλιξη. Όμως, τώρα έχουμε να αντιμετωπίσουμε ένα πρόβλημα στο μεταβατικό διάστημα για το 2013, την πρώτη χρονιά. Τι γίνεται; Το μεγαλύτερο ποσοστό των εποχικά εργαζομένων δεν θα πάρουν επίδομα. Για ποιο λόγο; Γιατί συμπληρώνουν τους δεκαοκτώ μήνες, τις τετρακόσιες πενήντα μέρες τις οποίες είπατε την προηγούμενη τετραετία.
Άρα, αυτό το οποίο ζητάω συγκεκριμένα είναι: Ή να υπάρξει παράταση ενός έτους στην εφαρμογή του προγράμματος ή να υπάρξει μια χρονιά ακόμα μεταβατική όπου το δεκαοκτάμηνο να είναι μεγαλύτερο, να είναι είκοσι δύο μήνες, να είναι είκοσι τέσσερις μήνες, ή όσο εκτιμήσετε ότι πρέπει να είναι για να έχουμε μια ομαλή μετάβαση στο επόμενο σύστημα, στο οποίο δεν έχει κανείς αντίρρηση. Όπως επίσης, και για το εάν ένας εργαζόμενος εργάζεται το χειμώνα και μάλιστα κανονικά και παίρνει τη θέση ενός άλλου που δεν έχει επίδομα ανεργίας και αυτός παίρνει και το επίδομα ανεργίας και εργάζεται. Σαφώς και θα πρέπει να βάλουμε τέτοιους κανόνες και ελέγχους που να μην συμβαίνει τούτο. 
Δεν μπορεί, όμως, λόγω του ότι πιθανόν ένα μικρό ποσοστό εργαζομένων εκμεταλλεύεται την κατάσταση ή λόγω της πίεσης που υπάρχει από τα συσσωρευμένα οικονομικά προβλήματα στις οικογένειες των εργαζομένων να θεωρούμε ότι αυτό είναι γενικό ή ότι πρέπει να το κόψουμε τελείως και να την πληρώσουν όλοι.
Ζητώ, λοιπόν, συγκεκριμένα μια χρονιά ως μεταβατικό διάστημα με αύξηση του ορίου των δεκαοκτώ μηνών, ούτως ώστε να πάμε ομαλά στο νέο σύστημα. Το νέο σύστημα με την προϋπόθεση της επιμήκυνσης της τουριστικής περιόδου με επιδότηση, όπως εφαρμόστηκαν τα προγράμματα τα προηγούμενα χρόνια, μπορεί να καλύψει τους νεκρούς μήνες, τους τεσσερισήμισι και πέντε που αναφέρατε που μας κάνει εννιάμισι, δέκα μήνες στην καλύτερη περίπτωση. Άρα, ένας μήνας στην αρχή και ένας μήνας στο τέλος επιμήκυνση της περιόδου θα δώσει λύση σ’ αυτό το θέμα.
Ευχαριστώ.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"30198"," Ευχαριστούμε, κύριε συνάδελφε.
Ορίστε, κύριε Υφυπουργέ, έχετε το λόγο για τρία λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"30199"," Εύλογο να κάνετε λόγο για θέσπιση μεταβατικού διαστήματος ώστε να περάσουμε από το ένα καθεστώς στο άλλο. Είναι κάτι το οποίο σαφώς και θα εξετάσουμε για περιπτώσεις, όπως λέτε, όπου οι εργαζόμενοι έχουν εξαντλήσει τις ευχέρειες του νόμου όσον αφορά την πραγματοποίηση του δεκαοκτάμηνο απασχόλησης. 
Είναι κάτι που μας απασχολεί διότι το σύστημα εξετάζει την απασχόληση σε βάθος τετραετίας: Θα μπορεί κάποιος να είχε εξαντλήσει το σύνολο των ευχερειών του στα τρία πρώτα χρόνια και στο τέταρτο να είναι –να το πω έτσι λαϊκά- ξεκρέμαστος. Αυτό πρέπει να το δούμε. Όταν λέμε «ξεκρέμαστος» εννοούμε χωρίς να δικαιούται εισόδημα από απασχόληση, ούτε επίδομα. Αυτό πρέπει να το δούμε προς αποφυγή στρεβλώσεων και αδικιών.
Όσο για την επιμήκυνση της τουριστικής περιόδου αυτό, όπως και να το κάνουμε είναι και πραγματικό ζήτημα. Μακάρι οι ενέργειες που γίνονται για να τονωθεί ο τουρισμός στην πατρίδα μας να έχουν και ως αποτέλεσμα την επιμήκυνση της τουριστικής περιόδου. Για εμένα στις μεγάλες πόλεις, στην Αθήνα για παράδειγμα που επλήγη αρκετά απ’ όλα όσα συνέβησαν εδώ το τελευταίο δεκαοκτάμηνο, η τουριστική περίοδος ευλόγως θα έπρεπε να διαρκεί δώδεκα μήνες το χρόνο και όχι βέβαια εποχικά, όπως στις περιπτώσεις του «θερινού τουρισμού».
Από εκεί και πέρα, θα ήθελα να προσθέσω ότι ο ΟΑΕΔ, εκτός από τα επιδόματα για τα οποία σας μίλησα, καταβάλλει και ειδικά εποχιακά βοηθήματα ανεργίας, που είναι γενικού χαρακτήρα, παροχή άπαξ κάθε χρόνο από 10 Σεπτεμβρίου μέχρι 30 Νοεμβρίου σε περίπου εκατόν πενήντα χιλιάδες δικαιούχους των επαγγελματικών κατηγοριών που ορίζονται στο σχετικό άρθρο 22 του ν.1836/89, για παράδειγμα σε οικοδόμους, σε δασεργάτες, σε καπνεργάτες, σε μουσικούς, σε ηθοποιούς και σε εργαζόμενους σε τουριστικά και επισιτιστικά επαγγέλματα. Βασική προϋπόθεση αυτής της καταβολής είναι να έχουν πραγματοποιήσει από πενήντα έως διακόσια δέκα ημερομίσθια στον κλάδο και όχι πάνω από διακόσια σαράντα το προηγούμενο έτος από την καταβολή.
Από τα ανωτέρω, λοιπόν, συνάγεται ότι σύμφωνα με τις προβλέψεις του ΟΑΕΔ για ζητήματα ανεργίας, αυτή τη στιγμή η μεταχείριση είναι ευνοϊκότερη για τους απασχολούμενους σε τουριστικά και άλλα εποχικά επαγγέλματα απ’ ό,τι για τους κοινούς ανέργους. Επομένως, εδώ υπάρχει μια σχετική πρόνοια του νόμου, η οποία ευνοεί.
Τώρα από εκεί και πέρα, μαύρη εργασία...","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"30200"," Πάμε στο άλλο άκρο.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"30201"," Το ποσοστό ανασφάλιστης εργασίας σε ελέγχους του ΙΚΑ στο διάστημα από τις 21 Ιουνίου 2012 έως τις 31 Αυγούστου του 2012 σε τουριστικούς κυρίως προορισμούς ανήλθε στο 30,4%. Ένας στους τρεις, δηλαδή, εργαζόμενους είναι ανασφάλιστος. Αυτό είναι πολύ σημαντικό και πολύ δυσάρεστο –αν θέλετε- σημάδι κι οπωσδήποτε δείχνει το μέγεθος της δουλειάς που πρέπει να γίνει. Σε κάποιους συγκεκριμένους τουριστικούς προορισμούς αυτά τα ποσοστά ανεβαίνουν. 
Εμείς, όπως σας είπα, έχουμε την άποψη ότι το νέο νομοθετικό πλαίσιο καταφέρει ένα πλήγμα στη μαύρη εργασία, γιατί ακριβώς δημιουργεί αντικίνητρο κάποιος να είναι παράλληλα και εποχικών απασχολούμενος στον τουρισμό, παίρνοντας το μισθό, αλλά και εγγεγραμμένος στον ΟΑΕΔ, δικαιούμενος επιδόματος ανεργίας. Πρέπει να διαλέξει ένα από τα δύο. Αν δηλώνει άνεργος προφανώς εργάζεται αδήλωτος. Εκεί είναι το πρόβλημα. Εκεί είναι η βασική αιτιολογική σκοπιμότητα για τη θέσπιση αυτών των περιορισμών που σας είπα. 
Από εκεί και πέρα, το άλλο όπλο που πρέπει να αξιοποιήσουμε κατά της μαύρης εργασίας είναι οι εντατικοί έλεγχοι. Αυτοί οι έλεγχοι γίνονται ήδη από τους εργαζόμενους, από τις αρμόδιες υπηρεσίες του ΙΚΑ-ΕΤΑΜ. Γίνονται ήδη από τον αρμόδιο βραχίονα του Υπουργείου Εργασίας που είναι το Σώμα Επιθεώρησης Εργασίας. 
Μόλις χθες, σε σχετική συνεργασία των αρμοδίων Υπουργείων ζητήσαμε και τη συνδρομή και της Οικονομικής Αστυνομίας, προκειμένου να διενεργούνται σε μεγαλύτερη έκταση και με μεγαλύτερη ασφάλεια για τους επιθεωρητές του Υπουργείου Εργασίας έλεγχοι στις επιχειρήσεις κάτω από δύσκολες συνθήκες –καταλαβαίνετε- τεταμένων νεύρων και εκνευρισμού απέναντι στα μεγάλα οικονομικά προβλήματα που αντιμετωπίζει ο επιχειρηματίας, ο οποίος επιπροσθέτως, ενδεχομένως υποδέχεται μια ωραία πρωία και τους εργαζόμενους του Σώματος Επιθεώρησης Εργασίας για να τον ελέγξουν για παραβάσεις εργατικής νομοθεσίας. Οι ισορροπίες είναι λεπτές και πρέπει να τηρηθούν. 
Βέβαια, οι διενεργημένοι από τους αρμόδιους υπαλλήλους έλεγχοι, όσο τακτικοί και συστηματικοί και να είναι, οπωσδήποτε θα καταστούν αποτελεσματικότεροι αν συνεργαστούν και οι ίδιοι οι εργαζόμενοι, καθώς και οι εργατικές οργανώσεις που τους εκπροσωπούν. Γι’ αυτό είναι σημαντικό να παρέχονται όσο το δυνατόν σαφέστερες πληροφορίες για τον εντοπισμό των εργοδοτών που παραβαίνουν την ασφαλιστική νομοθεσία. Φυσικά, είναι απαραίτητο να γνωστοποιούνται στις αρμόδιες ελεγκτικές υπηρεσίες οι εργοδότες που απασχολούν εργαζόμενους χωρίς ή με πλημμελή ασφάλιση, προκειμένου να πραγματοποιούνται σχετικοί έλεγχοι. 
Επομένως, κύριε συνάδελφε, για να είμαι ειλικρινής μαζί σας, η τρέχουσα δυσμενής οικονομική συγκυρία της χώρας και τα περιθώρια του ήδη διαμορφωμένου προϋπολογισμού για το 2012 για τον ΟΑΕΔ δεν επιτρέπουν αυτή τη στιγμή την αύξηση οποιασδήποτε παροχής και επιδόματος. Πρέπει να κάνουμε σοφή χρήση των παροχών, των ευνοιών που αυτή τη στιγμή επιτρέπει το καθεστώς επιχορήγησης σε επιδόματα ανεργίας του ΟΑΕΔ. Σας διαβεβαιώνω, όμως, ότι γίνεται μεγάλη προσπάθεια για να διορθωθεί το σύστημα. Θα κρατήσω την παρατήρησή σας -είναι απόλυτα σωστή- για το μεταβατικό διάστημα, ώστε οι πόροι που είναι διαθέσιμοι πρέπει να κατανέμονται κατά το δικαιότερο δυνατό τρόπο. 
Όπως σας είπα προηγουμένως, αν το νομοθετικό καθεστώς δημιουργεί κάποιες έστω πρόσκαιρες στρεβλώσεις, καθήκον δικό μας είναι να τις επισημάνουμε και να τις διορθώσουμε. Πάντως, η κεντρική γραμμή και η κεντρική λογική στη θέσπιση αυτών των περιορισμών, όπως σας είπα, είναι να περιοριστούν τα φαινόμενα –και όχι να ενταθούν- της προσφυγής σε αδήλωτη εργασία, παράλληλα, όμως, να καλυφθούν οι εργαζόμενοι για το νεκρό διάστημα της σεζόν για το οποίο δεν έχουν ούτε κάλυψη εισοδηματική από μισθό ούτε από επίδομα ανεργίας. Αυτό νομίζω ότι είναι ένα συγκεκριμένο σημείο, το οποίο πρέπει να δούμε άμεσα.
Ευχαριστώ πολύ.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"30202","  Ευχαριστούμε, κύριε Υπουργέ.
Εισερχόμαστε στην τέταρτη με αριθμό 230/11-9-2012 επίκαιρη ερώτηση πρώτου κύκλου του Βουλευτή Νομού Εύβοιας των Ανεξάρτητων Ελλήνων κ. Κωνσταντίνου Μαρκόπουλου προς τον Υπουργό Υγείας, σχετικά με την αύξηση του κόστους τηλεφωνικής κλήσης των ιατρικών ραντεβού στα ασφαλιστικά ταμεία αλλά και στα νοσοκομεία. 
Κύριε συνάδελφε, έχετε το λόγο για δυο λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"30203"," Κυρία Πρόεδρε, θα ήθελα να σας παρακαλέσω εκτός χρόνου να πω μια κουβέντα μόνο για τη σημερινή ημέρα μνήμης που έχει σχέση με τη Μικρασιατική Καταστροφή, μια μέρα μνήμης που πρέπει όλους μέσα μας να μας δίνει δύναμη ευθύνης να αντιμετωπίσουμε αυτά που συμβαίνουν στη χώρα μας, να αντλούμε εκείνα τα διδάγματα που πρέπει από την ιστορία, να αντλούμε δύναμη από αυτούς που νοστάλγησαν την πατρίδα τους, αυτούς που θέλησαν να επιστρέψουν στη μάνα γη της χώρας, της Ελλάδας. 
Όλο το πολιτικό σύστημα και όλοι οι πολίτες της χώρας πρέπει πάντοτε στο νου τους να έχουν αυτές τις εικόνες και τα ιστορικά διδάγματα μιας καταστροφής, που είχε ευθύνες, που είχε πόνο, που έχει ιστορικές μνήμες, που δεν πρέπει ποτέ να τις ξεχάσουμε και πρέπει πάντοτε να είναι μπροστά μας σαν πλοηγός, για να αποφεύγουμε τα κακά σκαλοπάτια και να κάνουμε τα καλά γι’ αυτήν την πατρίδα, γι’ αυτήν την χώρα.
Κύριε Υπουργέ, επανέρχομαι μέσα σε δύο εβδομάδες για το θέμα των τηλεφωνικών κλήσεων στον ΕΟΠΥΥ και όχι μόνο. Είχαμε κάνει μια καλή κουβέντα την προηγούμενη φορά. Είχατε δεσμευτεί ότι θα πιέσετε τις πέντε εταιρείες των πενταψήφιων αριθμών να μειώσουν το υπέρογκο κοστολόγιο, για το οποίο είχατε και εσείς συμφωνήσει ότι ήταν πάρα πολύ μεγάλο. 
Το βρήκατε. Το είχε κάνει ο ΕΟΠΥΥ. Όπως και εσείς, έτσι και εγώ έψαξα το θέμα ακόμα περισσότερο. Είδα, λοιπόν, κάποια πράγματα, τα οποία βάζω στην ερώτησή μου. Είδα ότι πάρα πολλά νοσοκομεία της χώρας έχουν κάνει ανάθεση στα τηλεφωνικά τους κέντρα με συμβάσεις μηδενικού κόστους για το δημόσιο, μεγάλου κόστους για τους πολίτες, από είκοσι έως τριάντα φορές πάνω από το κοστολόγιο της τηλεφωνικής κλήσης. 
Αναφέρω δειγματοληπτικά ότι το Νοσοκομείο Ρόδου, το Νοσοκομείο Σάμου, το Νοσοκομείο Καλαμάτας, το Νοσοκομείο Λευκάδας, το Νοσοκομείο «Μεταξά» και άλλα νοσοκομεία. Στους περισσότερους διαγωνισμούς δεν αναφέρεται καν το κόστος για το οποίο δεσμεύεται η εταιρεία ότι θα πληρώνει ο χρήστης, δηλαδή ο πολίτης, θεωρητικά ο ασθενής που θέλει να κλείσει ένα ραντεβού με το γιατρό. Αυτό το θεωρώ απαράδεκτό. Γιατί, πώς είναι δυνατόν ένας διοικητής να κάνει ανάθεση και να μην περιλαμβάνει και το κόστος του πολίτη.
Μου κάνει τρομερή εντύπωση ότι αυτές οι αναθέσεις ως επί το πλείστον έχουν κατεύθυνση προς μία εταιρεία. Δεν την αναφέρω, διότι δεν έχω κανένα λόγο να ασχολούμαι με τις εταιρείες. Μου κάνει πολύ μεγάλη εντύπωση, όμως, το γιατί γίνεται αυτό. Σας έχω ρωτήσει, λοιπόν, εάν αυτή η εταιρεία έχει πάρει πάρα πολλές αναθέσεις και πόσες αναθέσεις τηλεφωνικών κέντρων βρίσκονται σ’ αυτήν από τα εκατόν είκοσι οκτώ νοσοκομεία της χώρας. 
Τέλος, σε ό,τι αφορά τον ΕΟΠΥΥ είχαμε πει και την άλλη φορά ότι η ίδια εταιρεία που έχει και το «184», η ίδια ακριβώς εταιρεία πήρε με εικοσαπλάσιο και πεντηκονταπλάσιο κοστολόγιο, με ανάθεση ή μάλλον με ένα διαγωνισμό, για να είμαι δίκαιος, το τηλεφωνικό κέντρο της εξυπηρέτησης του πενταψήφιου αριθμού.
Εδώ, λοιπόν, τίθεται ένα ερώτημα: Πώς είναι δυνατόν μία εταιρεία, η οποία έκανε την ίδια δουλειά με το «184», να παίρνει την ίδια δουλειά με πενήντα φορές πάνω το κόστος; Γιατί έγινε αυτό; 
Έχω δύο διαγωνισμούς μπροστά μου, έναν στο ΙΚΑ και ένα μετά από δεκαπέντε μέρες στον ΕΟΠΥΥ με περίπου τα ίδια κοστολόγια. Θέλω να μας ξεδιαλύνετε αυτό το κουβάρι. Θέλουμε εδώ να τελειώσουμε με αυτήν την ιστορία και να σας βοηθήσουμε ενδεχομένως να τελειώσετε και εσείς με αυτά τα υπέρογκα κοστολόγια εκτίμησης 24 εκατομμυρίων μόνο για τον ΕΟΠΥΥ, που πληρώνουν οι Έλληνες ασθενείς για να κλείσουν ραντεβού. 
Απ’ αυτά ανακάλυψα και μάλιστα μετά τη συγγραφή της ερώτησης, γιατί βρίσκω συνέχεια πράγματα, ότι περίπου 1,5 εκατομμύριο θα πάει στην τσέπη, στο ταμείο του ΕΟΠΥΥ. Είναι δυνατόν, κύριε Υπουργέ, να βάζουμε τους πολίτες να πληρώνουν 5, 6 ή 8 ευρώ για να κλείσουν ένα ραντεβού και να χρηματοδοτούν και τον ΕΟΠΥΥ, έναν ΕΟΠΥΥ που το κράτος τον έχει αφήσει μόνο του;
Θα ήθελα την απάντησή σας για όλα αυτά.","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"30204"," Ευχαριστούμε, κύριε συνάδελφε.
Το λόγο έχει ο Αναπληρωτής Υπουργός Υγείας κ. Σαλμάς για τρία λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"30205"," Ευχαριστώ, κυρία Πρόεδρε.
Θα ήθελα να επαναλάβω αυτό που είχα πει και την προηγούμενη φορά στην ερώτηση του συναδέλφου, του κ. Μαρκόπουλου, ως απάντηση. Αυτή η υπόθεση των τηλεφωνικών ραντεβού για τους γιατρούς του ΕΟΠΥΥ αφορά μία πρόσκληση ενδιαφέροντος, η οποία ξεκίνησε από την προηγούμενη Κυβέρνηση και εμείς τη βρήκαμε ολοκληρωμένη.
Πράγματι, είχα ομολογήσει και την προηγούμενη φορά και είχα συμφωνήσει μαζί σας ότι και σε εμάς προσωπικά φαινόταν υψηλό το κόστος, που ήταν ως ανώτατη τιμή στην πρόσκληση ενδιαφέροντος. 
Αυτά που έχουμε εμείς υποχρέωση να κάνουμε και ηθική πάνω απ’ όλα, είναι δύο πράγματα.
Το πρώτο, ότι έπρεπε να ζητήσουμε να λειτουργήσει ο ανταγωνισμός και παρά το γεγονός ότι οι εταιρείες και οι τέσσερις πήγαν στην ανώτατη τιμή στο 1,08 για παράδειγμα, μαζί με το ΦΠΑ από σταθερό τηλέφωνο, δεν λειτουργούσε ο ανταγωνισμός και ζητήσαμε να υπάρξει μία έκπτωση. Αυτό με δική μου πρωτοβουλία. 
Επειδή με ρωτάτε στην ερώτηση αν λειτούργησε ο ανταγωνισμός, έχω εδώ να σας δώσω στη Βουλή και τις τέσσερις απαντητικές επιστολές των εταιρειών, όπου αναφέρονται στους υπηρεσιακούς του ΕΟΠΥΥ και δεσμεύονται για τη μείωση κάτω από 1 ευρώ συμπεριλαμβανομένου και του ΦΠΑ, δηλαδή στο 0,98 οι τρεις εταιρείες και η μία στο 0,99.
Το ότι πετύχαμε, όμως, περίπου 10% έκπτωση, δεν σημαίνει ότι το δικαίωμα της διαπραγμάτευσης του οργανισμού σταμάτησε εδώ, θα συνεχίσει. Αλλά είπαμε να προχωρήσουμε και πιο πέρα, γιατί σεβόμαστε και τη δική σας αγωνία, και των άλλων συναδέλφων και των γιατρών και όλης της ελληνικής κοινωνίας. Πάλι με προσωπική μου εντολή έδωσα στον Πρόεδρο του ΕΟΠΥΥ τον κ. Βουδούρη οδηγίες, για να δοθεί συμπληρωματική πρόσκληση ενδιαφέροντος. Οπότε, να έρθουν όποιες εταιρείες θέλουν να μπουν σε αυτήν τη διαδικασία και ο ΕΟΠΥΥ όποια έχει τη φθηνότερη τιμή να τη χρησιμοποιήσει, για να την προωθήσει και να ενημερώσει και τους ασφαλισμένους του να κάνουν χρήση. Επομένως, ακόμη και αυτό που βρήκαμε, να είναι με τέσσερις εταιρείες από μία βέβαια νόμιμη διαδικασία -μια πρόσκληση ενδιαφέροντος- εμείς την επεκτείνουμε, την ξαναφέρνουμε και να έλθουν όποιες εταιρείες μπορούν με λιγότερο κόστος να παρέχουν την ίδια υπηρεσία. Τα υπόλοιπα στη δευτερολογία μου.
(Στο σημείο αυτό ο Αναπληρωτής Υπουργός Υγείας κ. Μάριος Σαλμάς                          καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)","ΜΑΡΙΟΣ ΣΑΛΜΑΣ",449
"30206"," Ευχαριστούμε, κύριε  Υπουργέ. 
Ο συνάδελφος, κ. Κωνσταντίνος Μαρκόπουλος, έχει το λόγο, για τρία λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"30207"," Κύριε  Υπουργέ, εγώ δεν θα επιδοθώ σε μια προσπάθεια μείωσης του κοστολογίου τώρα στο διάλογό μας. Ούτε θα κάνω το λάθος να σας πω ότι τα 0,98 λεπτά είναι πάρα πολλά, κάντε τα παρακάτω, γιατί αυτή η κουβέντα δεν οδηγεί πουθενά.
Εγώ κατ’ αρχάς θα σας παραθέσω μερικά στοιχεία και ύστερα θα σας ζητήσω κάτι. Ακούστε, λοιπόν. Αυτό, κύριε  Υπουργέ, το οποίο δεν μπορείτε να κάνετε εσείς δίνοντας εντολή στον ΕΟΠΥΥ, στον κ. Βουδούρη, το έκαναν με σχεδόν παράνομη ανάθεση στην ίδια εταιρεία τα νοσοκομεία.
Σας διαβάζω: Νοσοκομείο Ρόδου 0,63 λεπτά ανά λεπτό για τις ίδιες ακριβώς υπηρεσίες. Κατ’ ανάθεση -και αυτό το κατηγορώ- στην ίδια εταιρεία. Έχουμε, λοιπόν, δύο παρανομίες. Πόσα νοσοκομεία –περιμένω την απάντησή σας- έχουν κάνει ανάθεση από τα εκατόν είκοσι οκτώ, στα τηλεφωνικά κέντρα; Και πόσα ανήκουν στην ίδια εταιρεία, την εταιρεία του «Μεταξά», το οποίο «Μεταξά» επίσης, όπως λέει η ερώτησή μου, έχει κάνει ανάθεση στο τηλεφωνικό κέντρο, όπου περιλαμβάνεται μέσα ότι δεν ενδιαφέρει το κόστος που θα πληρώσει ο πολίτης, απλώς δεν πληρώνει το κράτος; Και ποιος έχει δώσει το δικαίωμα στον ή στη διοικητή –δεν ξέρω τι είναι- του «Μεταξά» και στους άλλους διοικητές των νοσοκομείων, να αποφασίζουν ερήμην της οποιασδήποτε πολιτικής ηγεσίας, να γράφουν στα παλαιότερα των υποδημάτων τον Έλληνα ασθενή και να πληρώνει ό,τι ζητά η εταιρεία, αρκεί το νοσοκομείο να μην πληρώνει; Ποιος το έχει δώσει αυτό το δικαίωμα; Το δίνετε εσείς ως Υπουργός; Και γιατί ο ΕΟΠΥΥ δεν μπορεί να κάνει αυτό που έκαναν τα άλλα νοσοκομεία, που και αυτά παρανόμησαν για την ανάθεση; Αυτό δεν υπήρχε λόγος να γίνει, γιατί τα τηλεφωνικά κέντρα των νοσοκομείων υπήρχαν και γιατί τα νοσοκομεία από το Γ΄ Κοινοτικό Πλαίσιο Στήριξης και τηλεφωνικά κέντρα έχουν και ψηφιακά συστήματα καταγραφής των πληροφοριών και όλων των ασφαλιστικών στοιχείων. Αλλά βεβαίως δεν θέλουν να το κάνουν.
Πάμε στο ΙΚΑ και στον ΕΟΠΥΥ. Εγώ θα σας διαβάσω, για να καταλάβουν όλοι οι συνάδελφοι που με ακούν μονάχα μία φράση για το διαγωνισμό του ΕΟΠΥΥ.  Είμαι σίγουρος ότι δεν τα ξέρετε. Δεν μπορείτε να τα ξέρετε όλα, δεν είστε υποχρεωμένος. Είστε, όμως, υποχρεωμένος να τα αντιμετωπίσετε. Σας διαβάζω, λοιπόν, από το διαγωνισμό του ΕΟΠΥΥ την απόρριψη της προσφοράς της εταιρείας «ΟΤΕ ΑΕ» έναντι της όποιας άλλης εταιρείας, διότι δεν καλύπτεται η ελάχιστη προϋπόθεση συμμετοχής του ΟΤΕ στο τηλεφωνικό κέντρο.
Αυτοί είναι οι διαγωνισμοί του κ. Βουδούρη. Απερρίφθη ο ΟΤΕ –εγώ δεν είμαι ατζέντης ούτε του ΟΤΕ ούτε καμμιάς εταιρείας- ως ανίκανος να κάνει το τηλεφωνικό κέντρο.
Τι συμβαίνει εδώ, λοιπόν, κύριε Υπουργέ; Τι συμβαίνει ακριβώς με αυτό το κύκλωμα των τηλεφωνικών εταιρειών των πενταψηφίων; Πόσοι νταβατζήδες μπορεί να χωράνε στο Υπουργείο Υγείας για όλα τα επίπεδα; Πόσους βρήκατε; Γιατί δεν τους αντιμετωπίζετε; Γιατί δεν απορρίπτετε, λοιπόν, το διαγωνισμό με ό,τι ρήτρα μπορεί να υπάρχει για τον ΕΟΠΥΥ και να επανέλθουν όλοι με νέες προσφορές; Διαμαρτύρονται οι εργαζόμενοι, διαμαρτύρεται το ΙΚΑ, διαμαρτύρεται όλος ο κόσμος, υπάρχουν δεκάδες δημοσιεύματα, υπάρχει κραυγή από όλους τους συναδέλφους, από όλα τα κόμματα.
Κύριε Υπουργέ, δεν μπορεί και δεν είναι δυνατόν, την ώρα που το ασφαλιστικό σύστημα υποχρεώνει -λόγω της αδυναμίας του και κυρίως ο ΕΟΠΥΥ- τους συνταξιούχους και τους πολίτες αυτής της χώρας να αγοράζουν φάρμακα, να τους υποβάλλει σε 7, 8 και 10 ευρώ για μία τηλεφωνική κλήση. Και δεν μπορεί κανένας και καμμία διοικητής να αυθαιρετεί σε βάρος του Έλληνα πολίτη, δεν μπορεί να υποβάλλει τον Έλληνα πολίτη σε αυτήν την ασύλληπτη τιμή μιας τηλεφωνικής κλήσης, έναντι απίστευτης κερδοσκοπίας συγκεκριμένων εταιρειών με τη βούλα και τη σφραγίδα του κ. Βουδούρη, του ΕΟΠΥΥ και τη δική σας μέχρι τώρα –θα μου επιτρέψετε- χαλαρή στάση ως πολιτική ηγεσία.","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"30208"," Ολοκληρώστε, κύριε συνάδελφε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"30209"," Ευχαριστώ, κυρία Πρόεδρε, για την ανοχή.
Σας ζητώ, λοιπόν, να τους στείλετε πίσω όλους και να ξανακάνετε το διαγωνισμό. Και σας λέω και πάλι, μετά και από αυτό που σας διάβασα για τον ΟΤΕ -και δεν μπαίνω σε άλλες λεπτομέρειες, γιατί τον έχω το διαγωνισμό- ότι προκαλείται το κοινό αίσθημα. Και όταν προκαλείται το κοινό αίσθημα εν μέσω κρίσης, τότε υπάρχει τεράστιο ζήτημα πολιτικό και για σας. Ως μη οφείλετε, λοιπόν, αντιμετωπίζετε μία κατάσταση. Λύστε τη τώρα. 
Ευχαριστώ.","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"30210"," Κι εμείς ευχαριστούμε.
Κύριε Υπουργέ, έχετε το λόγο να απαντήσετε για τρία λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"30211"," Κυρία Πρόεδρε, συνηθίζω να λέω, ότι οι κουβέντες μου και οι πράξεις μου ζυγίζουν περισσότερο από το σώμα μου. Αυτό το λέω για να μην υπάρχει ούτε μία στο χιλιοστό μομφή για πράξεις που κάνουμε αυτούς τους δυόμισι μήνες που είμαστε στην ηγεσία του Υπουργείου. Εμείς, μόνο εξοικονόμηση κάναμε μέχρι τώρα και τίποτα περισσότερο.
Κύριε συνάδελφε, επειδή εγώ τα ξέρω -εσείς δεν τα ξέρετε, όπως εγώ, γιατί εγώ έχω την πολιτική ευθύνη του ΕΟΠΥΥ- γι’ αυτό σας διευκρινίζω: Συγχέετε δύο πράγματα. Συγχέετε το διαγωνισμό για τις γραμματείες που κλείνουν τα τηλεφωνικά ραντεβού, με τα τηλεφωνικά ραντεβού, που είναι άλλη πρόσκληση ενδιαφέροντος. Θα σας απαντήσω, όμως, και για τα δύο. 
Για τις γραμματείες, λοιπόν, που είναι ένας άλλος διαγωνισμός, στον οποίον αναφέρεστε: Ποιες είναι αυτές; Για να καταλαβαίνουν και οι συνάδελφοι: Είναι ο γκισές που υπάρχει στα πολυιατρεία του ΙΚΑ, όπου πηγαίνουν οι ασθενείς για να κλείσουν το ραντεβού τους, όχι μέσω τηλεφώνου, αλλά διά φυσικής παρουσίας. Αυτός, λοιπόν, είναι ένας διαγωνισμός που, πράγματι, είχε εξελιχθεί τους προηγούμενους μήνες. Όπως πολύ ορθά είπατε, το Διοικητικό Συμβούλιο του ΕΟΠΥΥ εξέλιξε το διαγωνισμό με ουσιαστικά έναν ανάδοχο να μένει, που είναι η ίδια εταιρεία, που ορθώς είπατε. Γι’ αυτό δώσαμε εντολή σιγά-σιγά τη δουλειά αυτή -που επί δεκαετίες γίνεται με outsourcing σε ιδιωτικές εταιρίες- να την κάνουν οι διοικητικοί υπάλληλοι των πολυιατρείων του ΙΚΑ Γι’ αυτό και ο Πρόεδρος του ΕΟΠΥΥ, με δική μου εντολή, εδώ και δέκα μέρες είπε να προετοιμάζονται οι διοικητικοί υπάλληλοι του ΕΟΠΥΥ, να την κάνουν όλοι τους αυτήν τη δουλειά, χωρίς να χρειαστεί να πληρώσουν για τρία χρόνια εννέα εκατομμύρια ευρώ.
Γι’ αυτό είμαστε εδώ: Ό, τι κακό γινόταν, να το διορθώσουμε. Είναι εύλογη η αγωνία σας. Αλλά θέλω να πω ότι και σε αυτό είχαμε δρομολογήσει την εξέλιξη. Γιατί δεν θέλουμε σε κρίσιμες ώρες να ξοδεύονται χρήματα, παρ’ ό, τι υπάρχει τεχνική δυσκολία να έρθει το προσωπικό αυτό και παρ’ ό, τι οι εταιρείες αυτές που επί χρόνια, όπως λέτε, χρησιμοποιούσαν τους πόρους του ασφαλιστικού συστήματος για να παρέχουν αυτήν την υπηρεσία, μπορεί από Δευτέρα να δημιουργούν εικόνες στα Μέσα Μαζικής Ενημέρωσης ότι «να, δεν λειτουργούν οι γραμματείες». Και εκεί θέλουμε να μας στηρίξετε: Γιατί αποφασίσαμε αυτήν την υπηρεσία, να την κάνουμε με διοικητικό προσωπικό των πολυιατρείων του ΙΚΑ. 
Τώρα θέλω να σας δώσω και μερικά στοιχεία –όσα προλαβαίνω- και με μια αίτηση κατάθεσης εγγράφων μπορώ να σας τα δώσω όλα, για όποιο νοσοκομείο έχει κάνει σύμβαση. Πάντως, νομίζω ότι επί των ημερών μας δεν έχει κάνει κανένα. Αυτά τα βρήκαμε. Πράγματι, είναι μια κουβέντα που πρέπει να την ξανανοίξουμε, δοθεισών των οικονομικών συνθηκών της χώρας. 
Απ’ αυτά, λοιπόν, που βλέπω εδώ, στην Α΄ Υγειονομική Περιφέρεια, τα περισσότερα νοσοκομεία έχουν μια σύμβαση με τον ΟΤΕ. Σε όλα εδώ βλέπω τον ΟΤΕ. Στη Β΄ Υγειονομική Περιφέρεια, βλέπω ότι το «Μεταξά» έχει με την εταιρεία «NEWSPHONE», το «Τζάνειο», έχει με αυτήν την υπηρεσία του ΟΤΕ και το «Γενικό Κρατικό Νίκαιας» έχει και αυτό την υπηρεσία του ΟΤΕ. 
Στη Γ΄ Υγειονομική Περιφέρεια, βλέπω μόνο το «Παπαγεωργίου» στη Θεσσαλονίκη που έχει σύμβαση με μια εταιρεία «DATA RESEARCH & CONSULTING» που βγήκε με μειοδοτικό διαγωνισμό. Στη Δ’ Υγειονομική Περιφέρεια –απ’ ό,τι ενημερώθηκα από τον κοινοβουλευτικό έλεγχο του Υπουργείου- δεν έχουν προβεί σε ανάθεση χωρίς διαγωνιστική διαδικασία. Στην ΣΤ΄ Υγειονομική Περιφέρεια, πράγματι, βλέπω από τα οκτώ νοσοκομεία, τα τέσσερα να έχουν σύμβαση με τον ΟΤΕ, άλλο να έχει με μια εταιρεία «ALTER PHONE» και άλλο ένα στη Λευκάδα, που όπως πολύ σωστά είπατε, έχει με την εταιρεία «NEWSPHONE». 
Αυτά είναι όλα και αυτός είναι ο τρόπος που λειτουργούσε το σύστημα. Μας έχει απασχολήσει το πώς και αν μπορούμε με το ήδη προσωπικό των νοσοκομείων να το κάνουμε και αυτό. Όμως, δεν είμαι έτοιμος να σας το πω σήμερα. Σήμερα, ήρθα για να σας απαντήσω για τα πολυιατρεία του ΕΟΠΥΥ με τις γραμματείες διά φυσικής παρουσίας.","ΜΑΡΙΟΣ ΣΑΛΜΑΣ",449
"30212"," Τι χρονικό ορίζοντα βάζετε;","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"30213"," Για ποιο από όλα;","ΜΑΡΙΟΣ ΣΑΛΜΑΣ",449
"30214"," Για να υλοποιηθεί αυτό χωρίς κοστολόγιο από τους πολίτες.","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"30215"," Από το ΕΟΠΥΥ;","ΜΑΡΙΟΣ ΣΑΛΜΑΣ",449
"30216"," Ναι, ναι.","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"30217"," Πολύ ωραία, αγαπητέ συνάδελφε. 
Σας απαντώ, λοιπόν, πως θα γίνει άμεσα. Σε πέντε μέρες, λήγει ουσιαστικά η υποχρέωση της εταιρείας που ήταν ανάδοχος σε αυτό το έργο να παρέχει υπηρεσίες. Αυτά παλιά ξεκίνησαν από το ΙΚΑ και τα βρήκε ο ΕΟΠΥΥ. Λήγει, λοιπόν, η σύμβαση σε πέντε μέρες. Από τις πέντε μέρες και μετά, δηλαδή εκτιμώ –στη χειρότερη περίπτωση- από την επόμενη Δευτέρα –όχι αυτή- θα είναι με τις διοικητικές γραμματείες, με προσωπικό των πολυιατρείων του ΕΟΠΥΥ. 
Ευχαριστώ.","ΜΑΡΙΟΣ ΣΑΛΜΑΣ",449
"30218"," Πριν περάσουμε στην δεύτερη επίκαιρη ερώτηση αρμοδιότητας του κ. Σαλμά, θα ήθελα να σας ενημερώσω για τα ακόλουθα: 
Η πρώτη με αριθμό 231/11-9-2012 επίκαιρη ερώτηση πρώτου κύκλου της Βουλευτού Α΄ Θεσσαλονίκης της Νέας Δημοκρατίας κ. Ελένης Ράπτη προς τον Υπουργό Οικονομικών, σχετικά με τις επιπτώσεις στα νοικοκυριά από την απόφαση της εξίσωσης της τιμής του πετρελαίου κίνησης και θέρμανσης, δεν συζητείται και διαγράφεται. 
Η έβδομη με αριθμό 246/11-9-2012 επίκαιρη ερώτηση πρώτου κύκλου του Βουλευτή Αιτωλοακαρνανίας του Κομμουνιστικού Κόμματος Ελλάδας κ. Νικόλαου Μωραΐτη  προς τον Υπουργό Αγροτικής Ανάπτυξης και Τροφίμων, σχετικά με τη λήψη μέτρων ενίσχυσης και ανάπτυξης της αμπελουργίας, δεν συζητείται λόγω κωλύματος του κυρίου Υπουργού και διαγράφεται. 
Η πρώτη με αριθμό 232/11-9-2012  επίκαιρη ερώτηση δευτέρου κύκλου της Βουλευτού Α΄ Αθηνών της Νέας Δημοκρατίας κ. Φωτεινής Πιπιλή προς τον Υπουργό Οικονομικών, σχετικά με τον περιορισμό του κόστους λειτουργίας των ανεξάρτητων αρχών, δεν συζητείται λόγω κωλύματος του κυρίου Υπουργού και διαγράφεται. 
Η τρίτη με αριθμό 228/11-9-2012 επίκαιρη ερώτηση δευτέρου κύκλου του Βουλευτή Νομού Ημαθίας των Ανεξάρτητων Ελλήνων κ. Κωνσταντίνου Γιοβανόπουλου προς τον Υπουργό Αγροτικής Ανάπτυξης και Τροφίμων, σχετικά με τις οφειλές της Ένωσης Αγροτικών Συνεταιρισμών Βεροίας προς εργαζομένους που βρίσκονται σε επίσχεση εργασίας, δεν συζητείται λόγω κωλύματος του κυρίου Υπουργού και διαγράφεται. 
Η τέταρτη με αριθμό 244/11-9-2012 επίκαιρη ερώτηση δευτέρου κύκλου του Βουλευτή του Λαϊκού Συνδέσμου-Χρυσή Αυγή κ. Χρήστου Παππά προς τους Υπουργούς Επικρατείας και Εξωτερικών, σχετικά με την «αλυτρωτική προπαγάνδα των Σκοπίων», δεν συζητείται λόγω αναρμοδιότητας και διαγράφεται.
Η πέμπτη με αριθμό 240/11-9-2012 επίκαιρη ερώτηση δευτέρου κύκλου της Βουλευτού της Δημοκρατικής Αριστεράς κ. Νίκης Φούντα προς τους Υπουργούς Περιβάλλοντος, Ενέργειας και Κλιματικής Αλλαγής και Διοικητικής Μεταρρύθμισης και Ηλεκτρονικής Διακυβέρνησης, σχετικά με τη συγχώνευση φορέων περιβαλλοντικής σημασίας από διαφορετικές περιφέρειες σε ενιαίο φορέα, δεν συζητείται λόγω κωλύματος του κυρίου Υπουργού και διαγράφεται. 
Τέλος, η έκτη με αριθμό 247/11-9-2012 επίκαιρη ερώτηση δευτέρου κύκλου της Βουλευτού του Κομμουνιστικού Κόμματος Ελλάδας κ. Διαμάντως Μανωλάκου προς τον Υπουργό Αγροτικής Ανάπτυξης και Τροφίμων, σχετικά με τη λήψη μέτρων μείωσης του κόστους παραγωγής στους μικρομεσαίους κτηνοτρόφους, δεν συζητείται λόγω κωλύματος του κυρίου Υπουργού και διαγράφεται. 
Θα συζητηθεί η δεύτερη με αριθμό 236/11.9.2012 επίκαιρη ερώτηση δευτέρου κύκλου του Βουλευτή Νομού Καρδίτσας του Συνασπισμού Ριζοσπαστικής Αριστεράς-Ενωτικού Κοινωνικού Μετώπου κ. Νικόλαου Μιχαλάκη προς τον Υπουργό Υγείας, σχετικά με την αντιμετώπιση των προβλημάτων του ΕΟΠΥΥ.
Το λόγο έχει ο κ. Μιχαλάκης για δυο λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"30219"," Κυρία Πρόεδρε, κύριε Υπουργέ, με αποκλειστική ευθύνη της τρικομματικής Κυβέρνησης συνεργασίας και κοινωνικής αναλγησίας ο χώρος της υγείας βρίσκεται σε μόνιμη και παρατεταμένη αναταραχή. Ειδικότερα, το ζήτημα της υγειονομικής κάλυψης της περίθαλψης και της διάθεσης φαρμάκων προς τα εκατομμύρια των δικαιούχων ασφαλισμένων του ΕΟΠΥΥ έχει εξελιχθεί σε μια τραγωδία με πολλές πράξεις. Η δημόσια πρωτοβάθμια περίθαλψη υπολειτουργεί. Μια από αυτές τις πράξεις είναι ο συνεχής εμπαιγμός προς τους συμβεβλημένους ιατρούς, που παραμένουν απλήρωτοι εδώ και μήνες. Το ίδιο υφίστανται και οι γιατροί του ΟΠΑΔ, οι οποίοι έχουν να πληρωθούν τουλάχιστον δεκαοκτώ μήνες. Ασφαλισμένοι αναγκάζονται να καταβάλουν χρήματα από την τσέπη τους που δεν περισσεύουν, χρήματα που έχουν ήδη καταβληθεί από τις εισφορές τους.
Η Κυβέρνηση φαίνεται σαν να επιζητεί συνθήκες κοινωνικού αυτοματισμού, επιδιώκοντας να στρέψει τους ασθενείς και τους ασφαλισμένους εναντίον των ιατρών και το αντίστροφο. Ο ΕΟΠΥΥ βρίσκεται «στην εντατική» και η Κυβέρνηση κάνει ό,τι μπορεί για να μην ανακάμψει ποτέ ο οργανισμός.
Υποσχεθήκατε, κύριε Υπουργέ, επαρκή χρηματοδότηση και σήμερα οι δαπάνες πνέουν τα λοίσθια. Βρίσκονται κάτω από το 0,4% του ΑΕΠ και διολισθαίνουν συνεχώς. Η ανεργία, τα αλλεπάλληλα λουκέτα, η συνεχιζόμενη εισφοροδιαφυγή από τους μεγαλοεργοδότες τροχίζουν τις εισφορές των ασφαλισμένων εργαζομένων. Η υγειονομική κρίση  που προδιαγράφεται έχει αυτουργούς την Κυβέρνηση, την ηγεσία του Υπουργείου Υγείας, την τρόικα και τους δανειστές που «έχουν βάλει» στη χώρα «το πιστόλι στον κρόταφο». 
Χρειάζεται τώρα αλλαγή πολιτικής και αλλαγή πολιτικού και κοινωνικού υποδείγματος. Γιατί δίπλα στους χιλιάδες ασφαλισμένους του ΕΟΠΥΥ, που βρίσκονται σε δεινή θέση, καθημερινά μένουν ανασφάλιστοι και εκτός υγειονομικής περίθαλψης και κάλυψης χιλιάδες συνάνθρωποί μας.
Κύριε Υπουργέ, απαιτούνται σαφείς απαντήσεις και κυρίως άμεσες πράξεις. Πότε θα καταβληθούν τα χρωστούμενα στους γιατρούς του ΕΟΠΥΥ και του ΟΠΑΔ; Για τον ΟΠΑΔ θα αρθεί η περιοριστική πρόβλεψη της διετίας για την παραγραφή στα χρωστούμενα του δημοσίου προς τους γιατρούς; Θα δοθεί παράταση; Πότε θα χρηματοδοτηθεί ο ΕΟΠΥΥ σε επίπεδα εφάμιλλα του 1% του Α.Ε.Π.; Πώς θα διασφαλίσετε ότι δεν θα επέλθει το προδιαγραφόμενο κραχ στην περίθαλψη των ασφαλισμένων; Και κάτι τελευταίο αλλά εξίσου σημαντικό: Τι θα γίνει με την εξόφληση των ασφαλισμένων που έχουν προμηθευτεί υλικά, υπερβαίνοντας το ποσοστό συμμετοχής τους;
Ευχαριστώ πολύ.","ΝΙΚΟΛΑΟΣ ΜΙΧΑΛΑΚΗΣ",321
"30220"," Κύριε Υπουργέ, έχετε το λόγο για τρία λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"30221"," Κύριε συνάδελφε, θα χρειαστεί στη δευτερολογία σας να μου διευκρινίσετε την τελευταία πρότασή σας περί ποσοστού συμμετοχής και υλικών. Δεν το κατάλαβα. Να μου το πείτε για να σας το εξηγήσω.
Κατ’ αρχάς, να βάλουμε τα πράγματα σε μια σειρά. Οι δαπάνες για την υγεία δεν είναι 4% του ΑΕΠ. Προφανώς δεν το γνωρίζετε, αλλά είναι αρκετά παραπάνω.
Δεύτερον, η περίθαλψη των Ελλήνων δεν είναι έτσι όπως την περιγράφετε. Προφανώς από τα δελτία ειδήσεων παίρνετε πληροφόρηση. Δηλαδή, οι Έλληνες πολίτες τι στερούνται; Για να καταλάβω. Δεν μιλώ για την ταλαιπωρία τώρα με τους φαρμακοποιούς. Και τα φάρμακα όμως που θα πάρουν τώρα πάλι θα πληρωθούν. Και την εκτόξευση της δαπάνης σε 300 εκατομμύρια περίπου το τελευταίο δεκαήμερο του Αυγούστου για να προμηθευτούν φάρμακα για ένα μήνα, είναι για τους ασφαλισμένους και την αναλαμβάνει η πολιτεία και ο ΕΟΠΥΥ. 
Για να ξεκαθαρίσουμε άλλη μια φορά την υπόθεση του ΕΟΠΥΥ, ο οργανισμός αυτός που είναι ασφαλιστικός οργανισμός υγείας του δημοσίου, των ασφαλιστικών ταμείων, δημιουργήθηκε προς τη σωστή κατεύθυνση, αλλά με πολλές στρεβλώσεις. Ποιες ήταν οι στρεβλώσεις; Ήταν ότι ο οργανισμός αυτός φτιάχτηκε, εκτός από το να λειτουργεί ως δημόσιος ασφαλιστικός οργανισμός και να αγοράζει υπηρεσίες υγείας για τους ασφαλισμένους, να έχει μέχρι και προνοιακή αποστολή. Άρα, μπορείτε για προνοιακή αποστολή να τον κατηγορείτε τον οργανισμό, αλλά όχι ότι δεν παρέχει υπηρεσίες. 
Και να επιχειρηματολογήσω με στοιχεία για το τι εννοώ. Σήμερα ο αγρότης με 12 ευρώ ασφαλιστική εισφορά το μήνα και χωρίς να τον συνοδεύει στο ταμείο του τα 1,2 δισεκατομμύρια κρατική επιχορήγηση που ήταν πριν από δυο χρόνια, μπορεί να χειρουργείται σε οποιοδήποτε πολυτελέστατο ιδιωτικό κέντρο.
Που γίνεται αυτό σε όλο τον κόσμο; Πείτε μου σε ποια χώρα, με 12 ευρώ το μήνα ασφαλιστική εισφορά υγείας και χωρίς το κράτος πίσω, παίρνει δηλαδή επιχορήγηση, να μπορείς να έχεις τα πάντα στους πάντες.
Γι’ αυτό, λοιπόν, και οι δαπάνες του οργανισμού κινούνται πάνω από 6 δισεκατομμύρια. Μόνο οι δαπάνες του οργανισμού είναι πάνω από 3% του ΑΕΠ, αυτού του οργανισμού, αφήστε τα νοσοκομεία.
Άλλο, όμως, η δαπάνη και άλλο η δυνατότητα πληρωμών. Είναι δύο διαφορετικά πράγματα. Το πρόβλημα δημιουργείται από την αδυναμία πληρωμών της δαπάνης, αλλά τη δαπάνη την αναλαμβάνει το κράτος και το ασφαλιστικό ταμείο. Άρα, μην ξανακούσω ότι οι Έλληνες πολίτες δεν έχουν περίθαλψη. Έχουν. Το πρόβλημα είναι πώς θα πληρώσει ο ΕΟΠΥΥ αυτήν την περίθαλψη.
Πρέπει να σας πω από τα στοιχεία που φαίνονται μέχρι τώρα στο επτάμηνο, οκτάμηνο όλες οι δαπάνες έχουν ξεφύγει πάνω από το μέτρο που είχε προϋπολογιστεί. Άρα, λοιπόν, αυτή τη δαπάνη ποιος την εισέπραξε; Την εισέπραξαν είτε οι πολίτες ως παροχή υπηρεσιών είτε οι πάροχοι ως κέρδος.
Αλλά, πείτε μου εσείς ως υπεύθυνο κόμμα που είστε, προτείνετέ μου στο σκέλος των δαπανών τα έξι και πλέον δισεκατομμύρια που είναι δαπάνες του ΕΟΠΥΥ από πού να τα κόψουμε. Πείτε μου τώρα στη δευτερολογία σας, κόψτε τα από τις κλινικές, από τα διαγνωστικά, από τους φαρμακοποιούς, από τους γιατρούς. Πείτε μου όμως από πού να τα κόψουμε για να έχετε και εσείς τοποθέτηση επάνω στο πώς θα μειώσουμε τις δαπάνες. 
Πείτε μου επίσης πώς θα αυξήσουμε τα έσοδα. Προτείνετε εσείς. Πώς το φαντάζεστε; Αύξηση του κρατικού προϋπολογισμού επιχορήγησης; Αύξηση των εισφορών; Αύξηση της φορολογίας; Αύξηση του co-payment των ασθενών, δηλαδή της συμμετοχής; Πείτε μας πώς. Ή μήπως να στέλνουμε το έλλειμμα στη Γενική Κυβέρνηση;
(Στο σημείο αυτό την Προεδρική Έδρα  καταλαμβάνει ο A΄ Αντιπρόεδρος της Βουλής κ. ΙΩΑΝΝΗΣ ΤΡΑΓΑΚΗΣ) 
Αλλά, ακόμη και αν μου πείτε ότι, ναι, μαζέψτε από το νοικοκύρεμα, πείτε μου από ποιες επαγγελματικές τάξεις να πάρουμε το νοικοκύρεμα, για να μην είστε έξω από την εξίσωση και να τα βλέπετε όλα ωραία και καλά.","ΜΑΡΙΟΣ ΣΑΛΜΑΣ",449
"30222"," Ευχαριστούμε, κύριε Υπουργέ.
Θέλει να κάνει μία παρέμβαση ο Πρόεδρος των Ανεξάρτητων Ελλήνων.
Ορίστε, κύριε Πρόεδρε, έχετε το λόγο.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"30223"," Θέλω να τονίσω ακόμη μία φορά. Είναι απαράδεκτο, Υπουργοί να μην έρχονται να απαντούν και να μην ειδοποιούν. Ο κ. Τσαυτάρης το κάνει επανειλημμένως και δεν είναι Κοινοβουλευτικός. Αυτό δεν έχει συμβεί ποτέ.
Καταθέτουμε επίκαιρες ερωτήσεις, εγκρίνονται από τη Διάσκεψη των Προέδρων. Αυτό προσβάλλει το Προεδρείο της Βουλής, το σύνολο των συνάδελφων Βουλευτών και ιδίως από μη Κοινοβουλευτικούς, που δεν έχουν καν την ευαισθησία να ειδοποιούν. 
Ο κ. Τσαυτάρης λειτουργεί ως κουμπάρος του κ. Βενιζέλου. Δικαίωμά του. Εδώ είναι Κοινοβούλιο και έχει υποχρέωση να έρχεται να απαντά. 
Θέλω να το διαβιβάσετε μέσω του Προέδρου της Βουλής, διότι δεν είναι πλέον ανεκτό αυτό.","ΠΑΝΑΓΙΩΤΗΣ ΚΑΜΜΕΝΟΣ",181
"30224"," Ναι, κύριε Πρόεδρε, θα ληφθεί υπόψη η παρατήρησή σας και θα διαβιβαστεί στην Κυβέρνηση.
Το λόγο έχει ο συνάδελφος, κ. Μιχαλάκης.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"30225"," Κύριε Υπουργέ, δεν μου απαντήσατε στις ερωτήσεις που σας έθεσα. Οι ερωτήσεις ήταν πάρα πολύ συγκεκριμένες και για να τις θυμηθείτε, θα σας τις επαναλάβω. Η δευτερολογία μου θα είναι αυτή.
Πότε θα καταβληθούν τα χρωστούμενα στους γιατρούς του ΕΟΠΥΥ και του ΟΠΑΔ; Για τον ΟΠΑΔ θα αρθεί η περιοριστική πρόβλεψη διετίας για την παραγραφή στα χρωστούμενα του δημοσίου προς τους γιατρούς; Θα δοθεί παράταση; Πότε θα χρηματοδοτηθεί ο ΕΟΠΥΥ σε επίπεδα εφάμιλλα τουλάχιστον του 1% του ΑΕΠ;
Κάτι τελευταίο θέλω να πω, για μία περίπτωση που έχει τύχει στο ιατρείο μου. Ασθενής έχει βάλει πρόθεση, έχει κάνει Ca μαστού  η γυναίκα και δεν έχει πάρει ακόμα τα λεφτά της. Και συμβαίνει πολύ συχνά αυτό. Είναι ένα συχνό φαινόμενο. Και για άλλους ασθενείς που προμηθεύονται υλικά και ο ΕΟΠΥΥ δεν τα έχει εξοφλήσει. Γι’ αυτό το πράγμα λέω. 
Όσον αφορά το γενικότερο πολιτικό ζήτημα για το που θα βρούμε τα λεφτά, το θέμα είναι το εξής: Με την πολιτική που ακολουθείτε, δεν πρόκειται να βρείτε τα λεφτά, διότι, οδηγείτε τη χώρα σε συνεχόμενη ύφεση και οδηγείτε τη χώρα σε μαρασμό. Άρα, με την πολιτική σας όντως δεν θα βρείτε λεφτά. Αδιέξοδο δημιουργείτε.","ΝΙΚΟΛΑΟΣ ΜΙΧΑΛΑΚΗΣ",321
"30226"," Ευχαριστούμε, κύριε συνάδελφε.
Το λόγο έχει ο Αναπληρωτής Υπουργός Υγείας, κ. Σαλμάς.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"30227"," Για τις προθέσεις και όλα αυτά, προφανώς προτείνετε να τα βάλουμε στο κλειστό ενοποιημένο νοσήλιο. Κρατώ την παρατήρησή σας για να το σημειώσουμε.
Όσον αφορά τώρα για τους γιατρούς του ΕΟΠΥΥ, φαντάζομαι ότι παρακολουθείτε τις ανακοινώσεις του Υπουργείου. Γι’ αυτό και δεν σας απάντησα.
Αν παρακολουθούσατε, θα είχατε δει ότι προχθές κατεβλήθησαν και οι επισκέψεις του Ιουνίου, όπως θα είχατε δει και ότι δεσμεύθηκα στον Πανελλήνιο Ιατρικό Σύλλογο πως οι επισκέψεις των γιατρών θα πληρώνονται κάθε μήνα πριν τις 15 του μηνός. Το τήρησα και για τον Αύγουστο και για το Σεπτέμβριο.
Προφανώς, θα σας διαφεύγει ότι οι ανεξόφλητες οφειλές των ασφαλιστικών μητρικών ταμείων του ΕΟΠΥΥ, του ΙΚΑ, του ΟΑΕΕ, του ΟΠΑΔ και του ΟΓΑ προς τους γιατρούς έχουν αναληφθεί με νομοθετική παρέμβαση και νόμο του κράτους πλέον από την περασμένη άνοιξη. Έχουν προσδιοριστεί στο ύψος του 1,5 δισεκατομμυρίου και είναι μέσα στο ποσό των 6 δισεκατομμυρίων που θα πάρουμε από τη δόση για να δοθεί σε αυτά που χρωστάει το ελληνικό δημόσιο προς τρίτους. Άρα, είναι εκεί μέσα. Εκτιμούμε ότι, επειδή θα πάνε όλα καλά, στο τέλος Οκτωβρίου με αρχές Νοεμβρίου θα πάρουμε και τη δόση και αυτά τα χρήματα για να πέσουν στην εσωτερική αγορά. Από εκεί θα πληρωθούν και οι φαρμακοποιοί, όλοι οι πάροχοι, απ’ αυτό το 1,5 δισεκατομμύριο.
Ως προς τη χρηματοδότηση, το 1% του ΑΕΠ, δεν χρειάζεται να επιμείνω. Ακουμπάει η ερώτησή σας το δημοσιονομικό πρόβλημα της χώρας. Όσον αφορά στην ύφεση που αναφερθήκατε ότι με την πολιτική μας φέρνουμε, δεν προλάβαμε να φέρουμε καμμιά ύφεση μέσα στους δύο μήνες. Κάντε λίγο υπομονή τουλάχιστον να δείτε τις πολιτικές μας αν θα αποδώσουν ή δεν θα αποδώσουν. Μη βιάζεστε τόσο πολύ από τις πρώτες μέρες που αναλάβαμε να μιλάτε για την ύφεση που ακόμα δεν μετρήθηκε, σε κάθε περίπτωση.","ΜΑΡΙΟΣ ΣΑΛΜΑΣ",449
"30228"," Δεν αλλάξατε καθόλου, κύριε Υπουργέ.","ΝΙΚΟΛΑΟΣ ΜΙΧΑΛΑΚΗΣ",321
"30229"," Ποια είναι η ύφεση του Αυγούστου, αφού την έχετε μετρήσει; Αφού δεν την ξέρετε.
Άρα, λοιπόν, περιμένετε. Μην έχετε τόση αγωνία. Η χώρα έχει δυσκολίες. Θέλουμε να προσπαθήσουμε, θέλουμε ηρεμία στη Βουλή και όλα θα πάνε καλά. Μη φέρνουμε την καταστροφή.
Αυτά, λοιπόν. Δεν νομίζω ότι έχω αφήσει κάτι αναπάντητο.","ΜΑΡΙΟΣ ΣΑΛΜΑΣ",449
"30230"," Ευχαριστούμε πολύ, κύριε Υπουργέ.
Στο σημείο αυτό, κυρίες και κύριοι συνάδελφοι, προτού προχωρήσουμε στην επόμενη επίκαιρη ερώτηση, θα ήθελα να θυμίσω ότι η σημερινή μέρα της 14ης Σεπτεμβρίου καθιερώθηκε με το ν. 2645/1998 ως Ημέρα Εθνικής Μνήμης της Γενοκτονίας των Ελλήνων της Μικράς Ασίας από το τουρκικό κράτος. Στις 24 Σεπτεμβρίου του 1998 ομόφωνα η Βουλή έκανε δεκτή σχετική πρόταση νόμου, φέρνοντας στο φως μία από τις πλέον ματωμένες σελίδες της πρόσφατης ιστορίας.
Η Μικρασιατική Καταστροφή υπήρξε ίσως η μεγαλύτερη καταστροφή στην ιστορία του ελληνικού έθνους από την αρχαιότητα έως σήμερα. Η γενοκτονία ήταν αποτέλεσμα μιας συστηματικής προσπάθειας εξόντωσης του ελληνικού στοιχείου από την άνοιξη του 1914 μέχρι το 1923 και ο φόρος αίματος ήταν βαρύτατος, με περίπου πεντακόσιες χιλιάδες νεκρούς και ενάμισι εκατομμύριο πρόσφυγες. Ήταν ένα προμελετημένο έγκλημα, το οποίο η κυβέρνηση των νεότουρκων έφερε σε πέρας με συστηματικότητα και με αποτρόπαιες μεθόδους.
Η αναγνώριση από τη Βουλή της ημέρας αυτής και μάλιστα, ομόφωνα ήταν ένα ιστορικό χρέος που ικανοποίησε ένα πάγιο αίτημα των μικρασιατικών οργανώσεων και το οποίο συνέδεσε τον σύγχρονο ελληνισμό με το παρελθόν και μέσω μιας διαδικασίας συλλογικής μνήμης, δηλαδή, αλήθειας. Η γενοκτονία του μικρασιατικού ελληνισμού είναι ένα πολύ σημαντικό μέρος της νεώτερης ελληνικής ιστορίας. Υποχρέωση όλων μας είναι να τη σεβόμαστε, να τη μελετάμε και να μην την ξεχνάμε.
Τιμώντας τη μνήμη των θυμάτων, μεταξύ των οποίων ήταν και ο πατέρας της μητέρας μου και δύο αδέρφια, δεν διακατεχόμεθα από μισαλλοδοξία έναντι των αυτουργών αυτής της γενοκτονίας. Καλλιεργούμε σχέσεις καλής γειτονίας, εμπνεόμενοι από τις αρχές της ειρήνης, του δικαίου και της ισότητας των λαών. Η Εθνική Αντιπροσωπεία, τιμώντας τη μνήμη των χιλιάδων θυμάτων της γενοκτονίας των Ελλήνων της Μικράς Ασίας, θα τηρήσει σ’ αυτό το σημείο ενός λεπτού σιγή.
Παρακαλώ να εγερθούμε.
(Στο σημείο αυτό, όρθιοι οι Βουλευτές τηρούν ενός λεπτού σιγή)
Αιωνία τους η μνήμη!","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"30231"," Κύριε Πρόεδρε, μπορώ να έχω το λόγο;","ΠΑΝΑΓΙΩΤΗΣ ΚΑΜΜΕΝΟΣ",181
"30232"," Μάλιστα. Ο Πρόεδρος των Ανεξαρτήτων Ελλήνων θέλει να κάνει μία παρέμβαση. 
Ορίστε, έχετε το λόγο.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"30233"," Κύριε Πρόεδρε, είναι ιδιαίτερα θλιβερό μετά την πανηγυρική καθιέρωση της ημέρας μνήμης να βρισκόμαστε σήμερα εδώ σε κενά έδρανα στη Βουλή και να μην υπάρχουν ούτε εκπροσωπήσεις από τα κόμματα της συγκυβέρνησης ούτε ομιλίες ούτε καν απόδοση φόρου τιμής –κατ’ ελάχιστον- σε αυτούς που σφαγιάστηκαν. Εάν υποτιμούμε μόνοι μας μέρες σαν και αυτή, τις οποίες εμείς καθιερώσαμε εδώ, σημαίνει ότι η Ελλάδα κινδυνεύει πολύ περισσότερο από όσο νομίζουμε. 
Η καταστροφή της Σμύρνης, η σφαγή των Χριστιανών της Σμύρνης ήταν μια γενοκτονία. Ήταν ένα γεγονός για το οποίο δεν θα πρέπει να παραμείνουμε μόνο στην αποτίμηση φόρου τιμής στη Βουλή των Ελλήνων, αλλά θα έπρεπε να διεκδικήσουμε στα διεθνή fora να καθιερωθεί ως γενοκτονία, όπως την περιέγραψαν τότε οι διπλωμάτες που βρέθηκαν εκεί.
Σήμερα, αν κανείς επισκεφθεί τη Σμύρνη, θα δει ότι από τον ελληνισμό αυτής της πόλης το μόνο που έχει μείνει είναι λίγα σπίτια στο Καντιφέ Καλέ, στο Βελούδινο Λόφο. Θα δει ότι όλος ο ελληνισμός και ό,τι είχαν κτίσει εκεί οι εκατό χιλιάδες Έλληνες έχει μετατραπεί σε ένα βουνό από τσιμέντο, εκατομμύρια τόνοι τσιμέντο, για να θάψουν τις μνήμες, για να θάψουν το παρελθόν ενός λαού. Αυτές είναι ενέργειες του τουρκικού λαού και της πολιτικής ηγεσίας που και σήμερα τιμούν, η οποία κατέσφαξε, βίασε, δολοφόνησε, πυρπόλησε και ουσιαστικά μετείχε σε ακόμα μία γενοκτονία, όπως η γενοκτονία κατά των Αρμενίων, κατά των Κούρδων σήμερα, αλλά και των άλλων λαών της Ανατολής. 
Ο Ελληνισμός του Πόντου τιμήθηκε από τη Βουλή των Ελλήνων. Η προσπάθεια που γίνεται για την αναγνώριση της γενοκτονίας του Ποντιακού Ελληνισμού είναι μία προσπάθεια, που έχουμε όλοι την ιερή υποχρέωση να ξεκινήσουμε. Όμως, υποχρεούμεθα να τιμήσουμε στα διεθνή fora και να αναγνωριστεί και η σφαγή του Μικρασιατικού Ελληνισμού.
Κλείνοντας, θέλω μόνο να πω ότι αυτή η σφαγή έγινε με την ανοχή των Μεγάλων Δυνάμεων. Όταν οι Σμυρνιοί που δεν κατάφεραν να μπουν στις βάρκες, κολυμπώντας έφθαναν μέχρι τα γαλλικά πλοία, αντί να τους διασώσουν, τους κτυπούσαν και τους πέταγαν στη θάλασσα. Ο βιασμός των γυναικών, η σφαγή των βρεφών ήταν μπροστά στα μάτια της διεθνούς κοινότητας, η οποία και τότε ενδιαφερόταν για τα συμφέροντά της. 
Κλείνω με μία πολύ μικρή αναφορά στη Λοζάνη, όταν συζητήθηκε το θέμα της καταστροφής της Σμύρνης. Εκεί, λοιπόν, ένας απεσταλμένος της «Standard Oil» τότε κτύπησε τη γροθιά του στο τραπέζι και είπε «ήρθαμε εδώ για αυτές τις καταραμένες μειονότητες ή να φροντίσουμε για τα συμφέροντά μας;». Και τότε ο πρόξενος των Ηνωμένων Πολιτειών στη Σμύρνη, ένας διπλωμάτης που έδωσε και τεράστιο αγώνα εν συνεχεία μέσα στο Κογκρέσο, για να αναγνωριστεί η σφαγή στη Σμύρνη και παράλληλα να προστατευθούν και να επιτραπεί στους Έλληνες της Σμύρνης να πάνε στις Ηνωμένες Πολιτείες με τις οικογένειές τους, έγραφε: «Μπορείς να φανταστείς πόσο σημαντικό είναι το θέμα του πετρελαίου, αφού οι ειδικοί λένε ότι τα εγχώρια αποθέματα των ΗΠΑ θα αρκέσουν είκοσι μόνο χρόνια και ολόκληρος ο πολιτισμός μας εξαρτάται από αυτό, ακόμα και τα πολεμικά μας πλοία κινούνται με πετρέλαιο. Είμαι διατεθειμένος να παραδεχθώ ότι χρειαζόμαστε, αλλά πιστεύω ότι μπορούσαμε να είχαμε αποκτήσει το μερίδιό μας με τρόπους λιγότερο εγκληματικούς. Το πετρέλαιο δεν θα καίγεται καλά, όταν αναμειχθεί με πολύ αίμα και όταν μυρίζει έντονα από τον καπνό εκκλησιών και Αγίων Γραφών που καίγονται». «Όσον αφορά τον εαυτό μου» λέει ο Χόρτον «μια σκέψη θα με παρηγορεί κατά το υπόλοιπο της ζωής μου και μετά –ελπίζω- όποια μειονεκτήματα και αν είχα, τα χέρια μου δεν βάφτηκαν με χριστιανικό αίμα και ποτέ δεν πρόδωσα το Χριστό μου για τριάκοντα αργύρια». 
Λυπάμαι για την απουσία της Κυβέρνησης και των κυβερνώντων κομμάτων σήμερα σε αυτήν την επέτειο. Λυπάμαι για την απουσία των Βουλευτών. Φαίνεται ότι επείσθησαν από τη λογική του «συνωστισμού» της υποστηρίκτριας της Κυβέρνησης, της κ. Ρεπούση. Εμείς θα είμαστε απέναντι.","ΠΑΝΑΓΙΩΤΗΣ ΚΑΜΜΕΝΟΣ",181
"30234"," Ευχαριστούμε, κύριε Πρόεδρε.
Εκ μέρους του ΣΥΡΙΖΑ-ΕΚΜ ο συνάδελφος κ. Μανώλης Γλέζος έχει το λόγο.
Ορίστε, κύριε Γλέζο, έχετε το λόγο.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"30235"," Αγαπητέ Πρόεδρε, αγαπητοί συνάδελφοι, ένα έθνος δεν μπορεί να υπάρξει, αν λησμονεί την ίδια του την ιστορία. Μου δόθηκε η ευκαιρία προχθές να τονίσω ότι αυτό αποτυπώνεται από τη λέξη «αλήθεια». Οι αρχαίοι Έλληνες, για να δημιουργήσουν τη λέξη «αλήθεια», προσέθεσαν το στερητικό «α-» μπροστά στη λέξη «λήθη»! Για να δημιουργήσουν την αλήθεια! Δηλαδή, δεν μπορεί ποτέ να υπάρξει αλήθεια, αν δεν καταργηθεί η λήθη, αν πάμε να λησμονήσουμε το παρελθόν. Συνεπώς, από πλευράς ιστορικής, από πλευράς ουσίας, κανένα έθνος που ξεχνά την ιστορία του δεν μπορεί να επιζήσει. Η μια πλευρά του προβλήματος είναι αυτή.
Η δεύτερη πλευρά του προβλήματος είναι ότι πρέπει να δούμε τα αίτια που δημιούργησαν όλη εκείνη την κατάσταση, που πήρε τη μορφή εθνοκάθαρσης, δηλαδή εξαφάνισης όλου του ελληνισμού από την Ιωνία, από τη Μικρά Ασία. Οι ξένοι και πάλι δημιούργησαν αυτήν την κατάσταση. Οι ξένοι οδήγησαν στην επέμβαση της Ελλάδας στη Μικρά Ασία. Οι ξένοι, επίσης, μας εγκατέλειψαν την τελευταία στιγμή. Επειδή και σήμερα η χώρα βρίσκεται κάτω από οικονομική εξάρτηση έναντι των ξένων, δεν πρέπει να το ξεχνάμε, αν θέλουμε να μελετήσουμε σωστά την ιστορία.
Με είχαν προσκαλέσει οι Αρμένιοι στην επέτειο της γενοκτονίας των Αρμενίων από τους Τούρκους τότε τυράννους τους. Δεν μπορείτε να φανταστείτε όχι απλώς το σεβασμό, αλλά τη λαϊκή συμμετοχή σ’ εκείνην την εκδήλωση. Δεν έχω παραστεί σε παρόμοια εκδήλωση σ’ ολόκληρο τον κόσμο. Όλος ο λαός της Αρμενίας και οι κυβερνώντες, χωρίς να προηγούνται ή να έπονται σε ειδική «συσκευασία», αλλά μέσα στον ίδιο το λαό, πήγαιναν να ανάψουν την πυρά της προσφοράς της θυσίας και μέσα από το μουσείο να δουν όλες τις εικόνες της γενοκτονίας τους.
Έχουμε εμείς μουσείο της Γενοκτονίας του ελληνικού λαού στη Σμύρνη; Έχουμε μουσείο της γενοκτονίας των Ποντίων; Ούτε το ένα έχουμε ούτε το άλλο! Εδώ δεν έχουμε μουσείο Εθνικής Αντίστασης! Πού να πάμε και σ’ αυτά τα μουσεία!
Συνεπώς, μία εκτόνωση με λόγους που θα παρουσιαστούν στο Κοινοβούλιο αυτό και θα γίνουν ξανά του χρόνου, δεν αρκεί. Χρειάζεται και στα σχολεία και παντού να καταδείχνεται και να καταφαίνεται ολόκληρο το μέγεθος αυτής της εθνοκάθαρσης που έγινε με την καταστροφή του ελληνισμού στη Μικρά Ασία το 1922.
Θα ήθελα, επίσης, να τονίσω με όλες μου τις δυνάμεις, όσο μπορώ και προσωπικά, αλλά και εκ μέρους του ΣΥΡΙΖΑ, ότι ο γείτονας λαός θα παραμείνει γείτονας στους αιώνες των αιώνων. Από το σπίτι του πατέρα σου, αν διαφωνείς με τον πατέρα σου, μπορείς να φύγεις. Ο πατέρας μπορεί να διώξει το παιδί του. Ένα ζευγάρι μπορεί να χωρίσει. Από το γείτονα λαό δεν μπορείς να χωρίσεις. Θα βρίσκεσαι συνέχεια μαζί του. 
Γι’ αυτό απευθύνω και στους Τούρκους από αυτό το Βήμα το εξής: Τι θέλετε, να βρισκόμαστε σε αιώνια εχθρότητα μεταξύ μας; Τι θέλετε, συνεχώς τα αεροπλάνα σας να πετούν και να αμφισβητούν την ακεραιότητα της χώρας μας; Τι θέλετε, να δημιουργείτε συνεχώς προβλήματα; 
Το πρώτο που οφείλετε να κάνετε, είναι να εφαρμόσετε τις αποφάσεις του Οργανισμού Ηνωμένων Εθνών και να αποσυρθείτε από την Κύπρο. Το δεύτερο είναι να έρθουμε σε μία επαφή, να δούμε ποιες είναι οι διαφορές και να τις λύσουμε. Όμως οι διαφορές δεν μπορούν να λυθούν ποτέ αν επιχειρήσουμε να σβήσουμε την ιστορία μας. 
Ευχαριστώ.","ΕΜΜΑΝΟΥΗΛ ΓΛΕΖΟΣ",143
"30236"," Ευχαριστούμε πολύ, κύριε συνάδελφε. 
Το λόγο έχει ο κ. Βασίλειος Κεγκέρογλου.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"30237"," Ευχαριστώ, κύριε Πρόεδρε.
Ως Βουλευτής του ΠΑΣΟΚ αλλά και ως γιός πρόσφυγα από τη Μικρά Ασία θα ήθελα να κάνω μία μικρή παρέμβαση, όπου θα μου επιτρέψετε να μιλήσω από κειμένου λόγω του σεβασμού προς την ημέρα.
Συμπληρώνονται φέτος ενενήντα χρόνια από τη Μικρασιατική Καταστροφή και ογδόντα οχτώ χρόνια από τον ερχομό των τελευταίων Ελλήνων της ανατολής με βάση τη Συνθήκη της Λωζάνης. 
Η σκέψη όλων μας στρέφεται τούτες τις μέρες στις πέραν του Αιγαίου αλησμόνητες πατρίδες, στους πενήντα χιλιάδες νεκρούς και εβδομήντα πέντε χιλιάδες τραυματίες της Μικρασιατικής Καταστροφής, στο ενάμισι εκατομμύριο και πλέον ξεριζωμένους Έλληνες από τη γη των προγόνων τους και στις εξακόσιες χιλιάδες νεκρούς της γενοκτονίας που άφησαν πίσω. Στη νέα πορεία που ξεκίνησαν και στον αγώνα που έδωσαν για να ριζώσουν στη νέα πατρίδα, στη μητέρα πατρίδα, κουβαλώντας τις μνήμες, τις παραδόσεις και τον πολιτισμό τους, μπόλιασαν τον εθνικό κορμό με όλα τα στοιχεία που δυνάμωσαν τη μετέπειτα πορεία της χώρας. 
Η Ελλάδα υποδέχθηκε και δέχθηκε μέσα στις συνθήκες της εποχής χιλιάδες πρόσφυγες της Μικράς Ασίας. Ιδιαίτερα στην Κρήτη, στις συνοικίες του Ηρακλείου, των άλλων πόλεων και στα χωριά της ενδοχώρας ξεκίνησαν από το μηδέν τη νέα φάση της ζωής τους και δημιούργησαν τα νέα τους νοικοκυριά με άσβεστη φλόγα για τη χαμένη αλλά ποτέ λησμονημένη πατρίδα. 
Με τη δύναμη και το θάρρος της ελληνικής ψυχής, με την εργατικότητά τους και την επιμονή τους αγωνίστηκαν μέσα στις αντίξοες συνθήκες και δραστηριοποιήθηκαν σε όλους τους τομείς, την αγροτική παραγωγή, το εμπόριο, τις τέχνες, τις επιστήμες, συμβάλλοντας αποφασιστικά στην ανάπτυξη του τόπου μας. Οι μνήμες δεν πρέπει να ξεθωριάζουν και οι νεότεροι πρέπει να εμπλουτίζουν τη γνώση τους και να διατηρούν τη μνήμη όχι μόνο για τις εθνικές επιτυχίες και τα κατορθώματα αλλά και για τις εθνικές τραγωδίες ώστε να αντλούνται τα απαραίτητα ιστορικά διδάγματα. 
Τούτη ιδιαίτερα την κρίσιμη περίοδο, η εθνική ενότητα που έλειψε εκείνη την εποχή και η στήριξη της δοκιμαζόμενης κοινωνίας είναι όροι και προϋποθέσεις για να πετύχουμε την έξοδο από την κρίση. Δεν φταίνε πάντα μόνο οι απ’ έξω. Έχουμε και τα δικά μας ζητήματα. 
Ευχαριστώ, κύριε Πρόεδρε.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"30238"," Ευχαριστούμε εμείς, κύριε συνάδελφε. 
Το λόγο έχει ο Κοινοβουλευτικός Εκπρόσωπος της Δημοκρατικής Αριστεράς κ. Βασίλειος Οικονόμου.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"30239"," Κύριε Πρόεδρε, πραγματικά σήμερα είναι μία πολύ σημαντική ημερομηνία. Το ελληνικό Κοινοβούλιο με την απόφασή του έδωσε την πρέπουσα σημασία και αξία στην υπόθεση αυτή. Νομίζω ότι η ιστορική μνήμη είναι ένα πολύ βασικό στοιχείο για τη διαιώνιση ενός λαού, ενός έθνους. 
Με αυτές λοιπόν τις αξίες είναι πάρα πολύ σημαντικό η επίσημη κεντρική έκφανση της ελληνικής πολιτείας να τιμάει αυτήν τη μνήμη, η οποία πρέπει να παίζει σε πολλαπλά επίπεδα ρόλο παιδαγωγικό, ιστορικό, ρόλο πολιτικής εκπαίδευσης και να διορθώνονται τα λάθη του παρελθόντος. 
Η σημερινή συνεδρίαση πρέπει να είναι σε αυτό το πνεύμα, δηλαδή να ενώνει και να δίνει αυτά τα διδάγματα τα οποία πρέπει να τα αξιοποιήσει ο ελληνικός λαός και η ελληνική πολιτεία ώστε να μην χάνονται ευκαιρίες στο μέλλον. Αναρωτιέμαι αυτός που θα γυρίσει το μυαλό του πίσω ή θα διαβάσει τα ιστορικά ντοκουμέντα πριν ενενήντα χρόνια τι θα πει όταν δει πώς δημιουργήθηκαν ή πως εξελίχθηκαν αυτές οι καταστροφικές πολιτικές και συνέπειες. 
Σήμερα εδώ στην Αίθουσα ακούσαμε πολιτικό Αρχηγό, την ώρα που είναι παρόντες οι εκπρόσωποι των κομμάτων, να λέει ότι λείπουν οι εκπρόσωποι των κομμάτων!. Απογοητευτική παρουσία, κατά την άποψή μας, όταν προσπαθεί να πλειοδοτήσει και να δημιουργήσει εντυπώσεις, τραβώντας από τα μαλλιά καταστάσεις και κουβέντες, οι οποίες δεν είχαν την αξία και τη σημασία που θέλει να αποδώσει αυτός. Αλλά, τέλος πάντων, θα το σταματήσω εδώ. Καταλαβαίνω ότι δεν πρέπει σε μία τέτοια εκδήλωση να πούμε παραπάνω πράγματα, αλλά η αυτοσυγκράτηση χρειάζεται για όλους.
Υπ’ αυτήν λοιπόν, την έννοια, είχαμε τότε ένα καταστροφικό αποτέλεσμα. Πρέπει σήμερα να πούμε και να δούμε ποιοι λόγοι οδήγησαν σε εκείνο το αποτέλεσμα.
Φυσικά ο ξένος παράγων έπαιξε το ρόλο του. Αλλά πρέπει να δούμε τι κάναμε και εμείς μεταξύ μας και μόνοι μας, αν μόνοι μας βγάλαμε τα μάτια μας, διότι οι πολιτικοί της τότε εποχής άλλα έλεγαν και άλλα έκαναν. Συγκεκριμένα διεκδίκησαν και ζήτησαν την ηγεσία της τότε εποχής λέγοντας ότι θα φέρουνε τα παιδιά πίσω από το μέτωπο και έφτασαν στον Σαγγάριο!! Συγκεκριμένες πολιτικές οδήγησαν τα πράγματα εκεί που τα οδήγησαν. 
Θα πρέπει όταν έχουμε τέτοιες επετείους, πέρα από τους κομπασμούς και τις πατριωτικές μπαρούφες, που πολλές φορές δημιουργούν λάθος εντυπώσεις και λάθος προσεγγίσεις, να δούμε τα πραγματικά αίτια, να διδαχθούμε απ’ αυτά, για να μην επαναλάβουμε τα λάθη μας.
Γιατί καταστροφές σαν τον ξεριζωμό του Ελληνισμού της Μικράς Ασίας –και το λέω με την φόρτιση της ποντιακής μου καταγωγής, γιατί ήταν στον ίδιο χρονικό ορίζοντα και η ποντιακή γενοκτονία από τους Τούρκους- μπορούν να πάρουν άλλη μορφή, άλλο δρόμο σήμερα. Δεν είναι πάντα η πολεμική σύρραξη, η οποία πρέπει να μας φοβίζει.
Γι’ αυτό, λοιπόν, η Δημοκρατική Αριστερά σέβεται απόλυτα αυτήν την ημέρα και εγώ ως εκπρόσωπος του κόμματος κάνω αυτήν την τοποθέτηση σήμερα εδώ. Η Δημοκρατική Αριστερά θεωρεί ότι αυτές οι μέρες και αυτά τα σύμβολα πρέπει να διατηρούνται όχι μόνο εδώ στην Αίθουσα, αλλά και στη μνήμη του ελληνικού λαού, για να βγαίνουν τα καλύτερα δυνατά συμπεράσματα και διδάγματα, για να μπορέσει να προχωρήσει η πατρίδα μας και ο λαός μας σε δρόμους που να μην οδηγούν σε τέτοιες καταστροφές.
Ευχαριστώ.","ΒΑΣΙΛΕΙΟΣ ΟΙΚΟΝΟΜΟΥ",378
"30240"," Ευχαριστούμε, κύριε συνάδελφε.
Το λόγο έχει ο Κοινοβουλευτικός Εκπρόσωπος του Κομμουνιστικού Κόμματος Ελλάδας κ. Σπυρίδων Χαλβατζής.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"30241"," Ευχαριστώ, κύριε Πρόεδρε.
Ενενήντα χρόνια από τη Μικρασιατική Καταστροφή βγαίνουν και σήμερα σημαντικά συμπεράσματα για την κατάσταση την οποία βιώνουμε. Πενήντα χιλιάδες νεκροί, εβδομήντα πέντε χιλιάδες τραυματίες, ενάμισι εκατομμύριο περίπου πρόσφυγες, αυτό είναι το πιο τρομερό μέρος του απολογισμού από τη συμμετοχή της ελληνικής αστικής τάξης στα ιμπεριαλιστικά σχέδια στην ευρύτερη περιοχή της εγγύς Ανατολής, με πρόσχημα την προστασία των Ελλήνων της Μικράς Ασίας.
Τα πετρέλαια της Μουσούλης που επιβουλεύονταν οι νικήτριες δυνάμεις του Πρώτου Παγκόσμιου ιμπεριαλιστικού Πολέμου, η Αγγλία, η Γαλλία, η Ιταλία σε συνδυασμό με το στρατηγικό έλεγχο της περιοχής, καθώς και η προσάρτηση εδαφών από την πλευρά της Ελλάδας για τη διεύρυνση της εσωτερικής αγοράς, αποτέλεσαν τις αιτίες του δράματος.
Η στρατηγική της μεγάλης ιδέας είχε χρεοκοπήσει. Ταυτόχρονα με την αστική τάξη, οι ευθύνες για τη μικρασιατική τραγωδία βαρύνουν εξίσου και το Λαϊκό Κόμμα και το Κόμμα των Φιλελευθέρων, δηλαδή και τους βασιλικούς και τους αντιβασιλικούς, που βύθισαν το λαό στο αίμα και τη δυστυχία.
Το Κομμουνιστικό Κόμμα Ελλάδας ήταν το μοναδικό κόμμα που αντιτάχθηκε στον άδικο πόλεμο, που προειδοποιούσε το λαό και πάλεψε όσο μπορούσε για να αποτραπεί ο πόλεμος, αψηφώντας τις διώξεις. Τότε φυλακίστηκε ολόκληρη η Κεντρική Επιτροπή, φυλακίστηκαν και εξορίστηκαν πολλά στελέχη του κόμματος. Αυτή η στάση αποτελεί τίτλο τιμής για το ΚΚΕ. 
Ακόμα το Κομμουνιστικό Κόμμα Ελλάδας ήταν το μοναδικό κόμμα που στάθηκε με ειλικρίνεια και συνέπεια στο πλευρό των προσφύγων και αντιπάλεψε το ρατσισμό και την ξενοφοβία που καλλιεργούνταν από πολλές πλευρές. «Η Ελλάδα δεν διαιρείται σε ντόπιους και πρόσφυγες», έγραψε ο «ΡΙΖΟΣΠΑΣΤΗΣ» στις 7 Σεπτέμβρη του 1929. «Η Ελλάδα διαιρείται σε πλούσιους και φτωχούς, σε ανθρώπους που δεν δουλεύουν και ζουν και σε ανθρώπους που ολημερίς και ολονυχτίς δουλεύουν και δεν μπορούν να ζήσουν. Ο καθένας πρέπει να διαλέξει μεταξύ του πλούσιου πρόσφυγα που συνδυάζεται με τον πλούσιο ντόπιο και του φτωχού πρόσφυγα, του συντρόφου του που σύντροφό του θα έχει το φτωχό, ντόπιο εργάτη ή αγρότη». Αυτά έγραφε τότε.
Κύριε Πρόεδρε, τα διδάγματα είναι επίκαιρα για το σήμερα. Το ενδεχόμενο ενός ιμπεριαλιστικού πολέμου βρίσκεται μπροστά μας. Θα είναι και πάλι πόλεμος για το μοίρασμα των αγορών και των σφαιρών επιρροής, θα είναι πόλεμος ξανά για τα πετρέλαια, για τα κοιτάσματα φυσικού αερίου. 
Όπως είναι φανερό από τις εξελίξεις στο Αφγανιστάν, στο Ιράκ, στη Λιβύη, στη Συρία, στο Ιράν και αλλού, αυτή η προοπτική είναι πάρα πολύ επικίνδυνη. Ο ελληνικός λαός δεν έχει κανένα συμφέρον απ’ αυτόν τον πόλεμο. Συμφέρον έχει μόνο η πλουτοκρατία, δηλαδή η υπεύθυνη για την καπιταλιστική κρίση, η τάξη που κερδίζει και από τον πόλεμο και από την ειρήνη της, ενώ η εργατική τάξη και τα φτωχά λαϊκά στρώματα υποφέρουν και στον πόλεμο και στην ειρήνη για τα δικά της συμφέροντα που τα ονομάζει συμφέροντα της πατρίδας. Να γιατί κατά την άποψη του Κομμουνιστικού Κόμματος Ελλάδας η πάλη πρέπει να κατευθύνεται στην αποδέσμευση της Ελλάδας από το ΝΑΤΟ και την Ευρωπαϊκή Ένωση, στην απομάκρυνση όλων των ξένων βάσεων, στην επιστροφή των στρατιωτικών τμημάτων που βρίσκονται σε διάφορες χώρες.
Σας ευχαριστώ.","ΣΠΥΡΙΔΩΝ ΧΑΛΒΑΤΖΗΣ",534
"30242"," Ευχαριστούμε τον κύριο συνάδελφο.
Προτού δώσω το λόγο στο σεβαστό μας Πρόεδρο κ. Κακλαμάνη ο οποίος ήταν από τους ένθερμους υποστηρικτές για την καθιέρωση με το ν. 2645/98 της ημέρας της εθνικής μνήμης γενοκτονίας, θα ήθελα να σας κάνω μία αναφορά: Το 1977, κύριε Πρόεδρε, που ήμασταν και οι δύο Βουλευτές, είχα κάνει μία έρευνα ανάμεσα στους τριακόσιους του Κοινοβουλίου πόσοι είχαν ρίζες από τις αλησμόνητες πατρίδες. Από τους τριακόσιους Βουλευτές του 1977, οι εκατόν είκοσι οκτώ είχαν ρίζες από τα αλησμόνητα χώματα, από τις πατρίδες μας.
Ορίστε, κύριε Πρόεδρε, έχετε το λόγο.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"30243"," Κύριε Πρόεδρε, όταν εκείνα τα χρόνια της Προεδρίας μου στη Βουλή αποφασίζαμε ομοφώνως να καθιερώσουμε ημέρες μνήμης ψηφίζοντας νόμους που προέβλεπαν και τα σχετικά διατάγματα για τις διάφορες εκδηλώσεις που θα έπρεπε να πραγματοποιούνται για τη γενοκτονία των Αρμενίων, μετά των Ποντίων και εν συνεχεία του μικρασιατικού ελληνισμού, είχα μία επιφύλαξη κατά πόσον η Βουλή θα πρέπει να πραγματοποιεί συζητήσεις στο πλαίσιο των διαφόρων εκδηλώσεων, αφού με τη νομοθέτηση αυτή εξέφρασε κατά τον καλύτερο τρόπο την ομόθυμη άποψη και την έκφραση ολόκληρου του ελληνικού λαού για το σεβασμό, την ιστορική αναγνώριση αυτών των σημαντικών γεγονότων στη διαδρομή του έθνους μας.
Δυστυχώς κάθε φορά που γίνεται μια εκδήλωση –όπως εκείνη η εκδήλωση που είχαμε για να τιμήσουμε την επανένωση της Επτανήσου στον εθνικό κορμό- μελαγχολώ διότι διαπιστώνει κανείς ότι αυτό που από μικρά παιδιά μαθαίνουμε, ότι δεν πρέπει να ξεχνούμε τα λάθη μας, για να μην τα επαναλαμβάνουμε, όχι μόνο δεν τα ξεχνούμε αλλά φαίνεται ότι δεν τα ξεχνούμε για να τα επαναλάβουμε ακόμα χειρότερα. Έλεος! 
Δεν είναι δυνατόν σε μια εκδήλωση μνήμης, τιμής να ανασκολοπίζει κανείς την ίδια την ιστορία χωρίς να έχει μάλιστα τις επιστημονικές και ερευνητικές δυνατότητες, ώστε μετά λόγου γνώσεως να αναλύει γεγονότα και να τα χαρακτηρίζει, όπως πράγματι συνέβησαν. Και νομίζω ότι αν κάποιος έχει συγκεκριμένη, κοσμοϊστορική  μάλιστα αντίληψη θα πρέπει να είναι περισσότερο επιφυλακτικός. Αυτές οι εκδηλώσεις δεν είναι εκδηλώσεις για να ανεβαίνει καθένας στο Βήμα να αναιρέσει αυτά που ειπώθηκαν πιο πριν, είτε διαστρεβλωτικά της ιστορίας, είτε προσβλητικά για άλλους, οι οποίοι συνευρίσκονται για την απόδοση αυτής της τιμής. Αυτή την παρατήρησα είχα να κάνω. 
Σε μια τόσο κρίσιμη στιγμή για τη χώρα, για το έθνος, για τον ελληνικό λαό διαπιστώνει κάποιος ότι δεν διδασκόμαστε για το καλύτερο από τα λάθη αυτά. Φαίνεται ότι τα λάθη αυτά και ό,τι υπέστημεν εξ αιτίας αυτών των λαθών, των εσφαλμένων πολιτικών, των διαφόρων στερεότυπων, που και τότε υπήρξαν και συνεχίζονται, είμαστε έτοιμοι να τα επαναλάβουμε. 
Σας έλεγα χθες ότι η χώρα αυτή κινδυνεύει από στιγμή σε στιγμή να καταρρεύσει. Έχουμε πρόβλημα στο εξωτερικό μας μέτωπο. Δεν θα το πω με τις εκφράσεις που συνήθως ακούγονται και εδώ και εκτός της Αιθούσης. Και όσες φορές υπέστημεν συμφορές, όχι στο εσωτερικό μέτωπο, αλλά στο εξωτερικό μέτωπο της χώρας δεν μπορέσαμε να ανατάξουμε ούτε κατ’ ελάχιστον τις συνέπειες αυτές στο εσωτερικό της χώρας ιδιαίτερα. Οι πρεσβύτεροι εδώ -έχει τα πρωτεία ο κ. Γλέζος, ακολουθώ εγώ- στο εσωτερικό μέτωπο και τις πείνες και τις δυστυχίες, ακόμα και τους εμφύλιους διχασμούς, μπορέσαμε να τα ξεπεράσουμε. Ό,τι όμως απεκόπη από τον εθνικό κορμό δεν επανήλθε, κύριε Πρόεδρε.
Αντί να κοπτόμαστε, αντί να ανησυχούμε περισσότερο από του να πράττουμε κάποια πράγματα για τη Θράκη, για το Αιγαίο, αντί να τα βάζουμε με όλους -και πολλές φορές να έχουμε δίκιο για πολλούς εξ αυτών- να δούμε εμείς τι κάνουμε. 
Εγώ, λοιπόν, αποτίνω πραγματικά, όπως όλοι εδώ το αισθανόμαστε, φόρο τιμής και σ’ αυτούς που αγωνίστηκαν και σ’ αυτούς που έπεσαν και σ’ αυτούς που υπέστησαν τις συμφορές. Είναι γνωστό ότι στα έξι εκατομμύρια πληθυσμού προστέθηκε ενάμισι εκατομμύριο προσφυγικού πληθυσμού, το οποίο απεδείχθη  και το πλέον δημιουργικό και παραγωγικό, μέσα από πολλές τραγικές πραγματικά συνθήκες, που αν είναι να τις θυμάται κανείς και να τις μεταδίδει στους νεότερους είναι για να μαθαίνουμε ότι η αλληλεγγύη, η συναντίληψη, η ανθρωπιά είναι που έλειψαν εκείνες τις τραγικές ώρες. 
Φοβούμαι ότι αν ξαναζήσει αυτή η χώρα, αυτός ο λαός τέτοιες συνθήκες, και πάλι οι Έλληνες την ώρα που θα βουλιάζουν, θα αλληλοσφάζονται. Διότι αυτή είναι η ιστορία και της προ και της κατά και της μετά τη συμφορά πορείας μας. Εν μέσω κινημάτων, εν μέσω ακήρυκτου εμφυλίου πέρασαν εκείνα τα γεγονότα. Πολλοί όσοι τουλάχιστον γεννηθήκαμε πριν ή κατά την Κατοχή, ζήσαμε τον Εμφύλιο, ζήσαμε τους διχασμούς, ζήσαμε μετά τη δικτατορία, όλο σχεδόν τον αιώνα που πέρασε, αυτός ο λαός τον πέρασε με πολέμους, με διχασμούς, με αλληλοσπαραγμούς.
Αυτά πρέπει να διδαχθούμε. Και νομίζω ότι εκείνοι που αναπαύονται πλέον, τα θύματα όλων αυτών των θυσιών, των σφαγών, αυτό –εάν έχουν τη δυνατότητα να επικοινωνούν αυτήν τη στιγμή- θα ήθελαν από εμάς, να μας δουν όλους μαζί να τους τιμούμε, προσπαθώντας αυτήν την ώρα η χώρα να μη ζήσει τις ίδιες στιγμές.
Ευχαριστώ.","ΑΠΟΣΤΟΛΟΣ ΚΑΚΛΑΜΑΝΗΣ",172
"30244"," Ευχαριστούμε, κύριε Πρόεδρε.
Το λόγο έχει ο Βουλευτής της Νέας Δημοκρατίας κ. Νταβλούρος Αθανάσιος.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"30245"," Κύριε Πρόεδρε, κύριοι συνάδελφοι, συμμεριζόμαστε απολύτως τις θέσεις και τις απόψεις που εξέφρασε ο σεβαστός κ. Κακλαμάνης για το θέμα στο οποίο σήμερα γίνεται αναφορά. 
Λαός ο οποίος έχει παραδώσει στη λήθη την ιστορία του, είναι βέβαιο ότι πορεύεται σε λάθος δρόμο. Η Μικρασιατική καταστροφή και ο ξεριζωμός των εκατομμυρίων Ελλήνων της Ιωνίας, της περιοχής του ελληνισμού που λάμπρυνε την ιστορία μας και την κλασική και τη μετέπειτα, οδήγησε σε αυτό το οποίο σήμερα θα μπορούσε, αποτιμώντας την κλίμακα των εθνικών συμφορών, να καταγράφεται σε πάρα πολύ προβεβλημένη θέση. Θα έλεγε κανείς ότι η Μικρασιατική καταστροφή είναι η δεύτερη τραγικότερη στιγμή της ιστορίας του ελληνισμού μετά των άλωση της Πόλης.
Ήταν ωστόσο ένα χρονικό που είχε προαναγγελθεί. Και ήταν αποτέλεσμα όλων των παραγόντων και των παραμέτρων που έχουν να κάνουν πρωτίστως με τη διεκδίκηση των συμφερόντων του ξένου παράγοντα σε βάρος του τόπου μας, αλλά επιπλέον –και κυρίως θα έλεγα- με την έλλειψη της εθνικής συνοχής, την ώρα που την υπαγορεύει η προάσπιση των εθνικών μας συμφερόντων, αν σκεφτούμε ότι πέντε μόλις χρόνια, αφότου η Ελλάδα, πορευόμενη και μαχόμενη αιμορραγικά, είχε καταστεί χώρα των τριών ηπείρων και των πέντε θαλασσών, κατέληξε στον ξεριζωμό του συστατικού της οργανικού τμήματος των Ελλήνων της Μικρασίας. 
Αυτό κυρίως έχει να κάνει με την κακή –για να χρησιμοποιήσω ευμενή όρο- διαχείριση του αποτελέσματος των γεγονότων που είχαν προηγηθεί της Συνθήκης των Σεβρών. Και ακολούθησε ο διχασμός, ο εθνικός διχασμός, ο οποίος ήταν συνέπεια και αποτέλεσμα της προσπάθειας όλων αυτών που καίτοι σύμμαχοι και αρωγοί, απεδείχθησαν ότι επιβουλεύονταν, ως οι ασπονδότεροι των εχθρών μας, τα εθνικά μας δίκαια. Αφήσαμε όμως εμείς ανοικτή την κερκόπορτα, αφήσαμε εμείς περιθώρια να εξαντληθούμε σε στείρες ιστορικές και πολιτικές αντιπαραθέσεις, οι οποίες μας οδήγησαν σε αυτό το τραγικό αποτέλεσμα.
Γι’ αυτόν ακριβώς το λόγο η Μικρασιατική καταστροφή, ο καθορισμός της μνήμης της οποίας ήταν η ελάχιστη υποχρέωση απέναντι σ’ όλους αυτούς που έχασαν τη ζωή τους, που συμμετείχαν σ’ αυτόν τον ανομολόγητο Γολγοθά του ξεριζωμού και της επανάκαμψης στον χερσαίο εθνικό ιστό, πρέπει κυρίως να αποτελέσει διδαχή για το μέλλον.
Πολύ σωστά επεσήμανε ο κύριος Πρόεδρος ότι τέτοιου είδους συμπεριφορές, που διαχρονικά διέκριναν την πολιτική μας ζωή, τελικώς σφραγίστηκαν με ανάλογες εθνικές συμφορές και βεβαίως υπερθεματίζουμε στη διαπίστωση ότι οτιδήποτε αποσπάστηκε από τον εθνικό μας κορμό δεν κατέστη ποτέ δυνατόν να το ανακτήσουμε με όποια προσπάθεια και αν κατεβλήθη.
Γι’ αυτόν ακριβώς το λόγο οφείλουμε, λαμβάνοντας υπ’ όψιν την ιστορική διδαχή της Μικρασιατικής καταστροφής, να ομολογήσουμε εκδήλωση συνοχής και πνεύματος ομόνοιας, τουλάχιστον, για τα ζητήματα εκείνα που αφορούν την εθνική μας υπόσταση, την εθνική μας συνοχή και την προοπτική μας. Και πρέπει να διατυπώσουμε με πολύ κατηγορηματικό τρόπο ότι η καλή γειτονία και η ανάπτυξη σχέσεων αλληλεγγύης με τους γειτονικούς μας λαούς, για να έχουν και να υπηρετούν διαχρονικά την επίτευξη αυτού του σκοπού, δεν μπορεί παρά μόνο να καταστεί εφικτή, εάν δηλώσουμε απερίφραστα ότι αυτά που έχουν να κάνουν με την προάσπιση των εθνικών μας δικαίων, δεν είναι διαπραγματεύσιμα για το έθνος μας, δεν είναι διαπραγματεύσιμα από τον ελληνικό λαό. Η καλή γειτονία και η προοπτική δεν εξασφαλίζεται με ενδιάμεσες πολιτικές συμπεριφορές και κυρίως δεν υπηρετείται με αναφορές που είναι ανιστόρητες, σαν και αυτήν που τελευταία διατυπώθηκε στα σχολικά μας συγγράμματα, ότι η καταστροφή της μικρασιατικής μας πατρίδος και ο ξεριζωμός των εκατομμυρίων Ελλήνων ήταν απλά ένας συνωστισμός στο λιμάνι της Σμύρνης.
Αντίθετα τέτοιου είδους γεγονότα πρέπει να τοποθετούνται στις πραγματικές τους διαστάσεις, να μεταφέρονται και να μεταδίδονται ως ιστορική γνώση στη νέα γενιά, η οποία θα εμπνέεται και θα παραδειγματίζεται εις τρόπον, ώστε να μην επαναληφθούν τέτοιου είδους ατοπήματα με καταγραφή αποτελεσμάτων τραγικών για τον τόπο μας σαν και αυτό της Μικρασιατικής καταστροφής.
Εμείς ως Νέα Δημοκρατία, αποτίουμε, όπως όλες οι πτέρυγες της ελληνικής Βουλής, φόρο τιμής σ’ όλους αυτούς που έδωσαν τη ζωή τους, σ’ όλους αυτούς που ξεριζώθηκαν και η ενσωμάτωσή τους με τον εθνικό κορμό είχε βεβαίως και τις θετικές του συνέπειες με τον εμπλουτισμό και της κουλτούρας και του πολιτισμού, κυρίως όμως της δυναμικής των Μικρασιατών Ελλήνων, οι οποίοι προσέφεραν τα μέγιστα στην εθνική μας συνοχή και στην εθνική μας προοπτική. Υπηρετούμε τη λογική της πολιτικής και εθνικής συνοχής και αυτήν θα υπηρετήσουμε για το καλό του τόπου μας.
(Χειροκροτήματα από όλες τις πτέρυγες)","ΑΘΑΝΑΣΙΟΣ ΝΤΑΒΛΟΥΡΟΣ",366
"30246","   Ευχαριστούμε, κύριε συνάδελφε.
Το λόγο έχει ο Βουλευτής της Χρυσής Αυγής, κ. Ματθαιόπουλος Αρτέμιος.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"30247"," Ευχαριστώ, κύριε Πρόεδρε.
Συγκινητικά τα όσα ακούστηκαν, μερικά ιστορικά έγκυρα στοιχεία από μερικούς Βουλευτές. Θα σταθώ σε κάτι που είπατε, όσον αφορά τις χαμένες πατρίδες. Γι’ εμάς δεν υπάρχουν χαμένες πατρίδες, υπάρχουν σκλαβωμένες πατρίδες…","ΑΡΤΕΜΙΟΣ ΜΑΤΘΑΙΟΠΟΥΛΟΣ",311
"30248","   Αλησμόνητες τις είπα.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"30249"," ... όπου σήμερα υπάρχει το ελληνικό στοιχείο, το οποίο επιθυμεί να ενσωματωθεί με τη μητέρα πατρίδα, όπως η Μικρά Ασία, όπως η Βόρειος Ήπειρος, όπως η Κύπρος.
Όντως και εγώ Πόντιος από την Τραπεζούντα, σας διαβεβαιώνω ότι ο πόθος αυτός είναι πάρα πολύ διακαής.
Είπε ο κ. Χαλβατζής κάποια στοιχεία για τη Μικρασιατική καταστροφή. Δεν θα έρθω σε πολιτική αντιπαράθεση μαζί του. Οφείλω όμως να αποκαταστήσω την ιστορική αλήθεια. 
Με απόφαση της ολομέλειας του Κομμουνιστικού Κόμματος Ελλάδος, είχε γραφτεί: «Όχι μόνο χαρήκαμε για την έκβαση της εκστρατείας, αλλά την επιδιώξαμε κιόλας». Τα υπόλοιπα τα αφήνω για το ακροατήριο.
Καταλήγω στον κ. Καμμένο, ο οποίος διερωτάται για ποιο λόγο η Αίθουσα είναι σήμερα άδεια; Δόξα τω Θεώ, δεν υπάρχει συνωστισμός όπως είπε η κ. Ρεπούση στη Σμύρνη. Προφανώς η αντιπροσωπεία των Ελλήνων που κατέθεσαν στεφάνι στον Κεμάλ Ατατούρκ ήταν περισσότεροι απ’ όσους Βουλευτές βρίσκονται σήμερα εδώ. 
Μιας και αναφερθήκατε στον Πρόξενο Χόρτον, κύριε Αρβανιτόπουλε, ως Υπουργός Παιδείας, σας καλώ να δώσετε το έξοχο βιβλίο «Η μάστιγα της Μικράς Ασίας» στην κ. Ρεπούση, για να μάθει ιστορία. Αν θέλετε τα έξοδα τα καλύπτω εγώ.","ΑΡΤΕΜΙΟΣ ΜΑΤΘΑΙΟΠΟΥΛΟΣ",311
"30250","  Αρκετοί συνάδελφοι μικρασιατικής και ποντιακής καταγωγής έχουν ευαισθησία στο θέμα και ήθελαν να λάβουν το λόγο. Η συζήτηση όμως πλατίασε. Και πιστέψτε με, δεν έχει ξαναγίνει αυτό. Κάθε φορά εκ μέρους του Προεδρείου απλώς γινόταν η αναφορά και σε εκδήλωση μνήμης ενός λεπτού σιγή. 
Όπως γνωρίζετε, την Κυριακή γίνονται σε αρκετές πόλεις της Ελλάδος και επιμνημόσυνες δεήσεις, αλλά και καταθέσεις στεφάνων σε μνημεία που αναφέρονται στη Μικρασιατική καταστροφή. Άρα η επίσημη εκδήλωση είναι την Κυριακή με καταθέσεις στεφάνων στον Άγνωστο Στρατιώτη και με επιμνημόσυνο δέηση. 
Για το λόγο αυτό δεν θα δώσω το λόγο σε άλλους συναδέλφους. Απλώς θα δώσω το λόγο στον Υπουργό Παιδείας στον κ. Αρβανιτόπουλο, για να κλείσει τη συζήτηση. 
Κύριε Υπουργέ, έχετε το λόγο.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"30251"," Κύριε Πρόεδρε, νομίζω ότι ορθώς διακόψατε τη διαδικασία των επικαίρων ερωτήσεων, προκειμένου να αποτίσουμε φόρο τιμής σε αυτό το μεγάλο ιστορικό γεγονός της Μικρασιατικής καταστροφής. 
Φοβούμαι όμως ότι η ιστορική συζήτηση είναι μια πολύ σοβαρή διαδικασία, γιατί νοηματοδοτεί –και πρέπει να νοηματοδοτεί- την πορεία ενός έθνους. Πρόκειται για μια πολύ σοβαρή διαδικασία, για να την κάνουμε σήμερα με αποσπασματικές δηλώσεις μέσα σε αυτήν την Αίθουσα. 
Ενδεχομένως κάτι διαφορετικό θα έπρεπε να έχει σχεδιαστεί, προκειμένου να γίνει μια συζήτηση γι’ αυτήν την ιστορική επέτειο, για να μπορέσουμε να μιλήσουμε για τα συμπεράσματα, τα οποία πρέπει να αντλούμε, γιατί τα συμπεράσματα από την ιστορία μας νοηματοδοτούν την πορεία μας. Κι όπως όλοι παρεδέχθησαν, κανένας λαός που ξεχνάει και δεν αντλεί συμπεράσματα από την ιστορία δεν μπορεί να προχωρήσει.
Απ’ όποια οπτική γωνία, όποιο ιδεολογικό πρίσμα και να χρησιμοποιήσει κανείς, μπορεί να αντλήσει συμπεράσματα γι’ αυτήν την επέτειο. Και μπορούμε να συμφωνήσουμε ή να διαφωνήσουμε για τα αίτια, για τις επιδράσεις που είχε στην περαιτέρω εξέλιξη της πορείας του έθνους μας η Μικρασιατική καταστροφή.
Νομίζω όμως ότι όλοι μπορούμε να συμφωνήσουμε ότι το ζητούμενο και το κύριο μάθημα απ’ αυτήν την καταστροφή είναι, ότι χρειάζεται εθνική ομοψυχία. Σήμερα ιδιαίτερα από ποτέ άλλοτε, αυτή η εθνική ομοψυχία είναι αναγκαία, προκειμένου να ανακάμψουμε κι όλοι μαζί, ενώνοντας τις δυνάμεις μας, να ξεπεράσουμε την κρίση, διότι φοβάμαι ότι, εάν δεν είμαστε ενωμένοι, ο ιστορικός του μέλλοντος μπορεί να καταγράψει άλλη μια καταστροφή. 
Για εμένα προσωπικά, το μεγάλο μάθημα απ’ αυτήν την ιστορική επέτειο είναι, ότι χρειάζεται εθνική ανάταση, χρειάζεται εθνική ενότητα, για να μπορέσουμε να βγούμε από την κρίση. 
Ευχαριστώ, κύριε Πρόεδρε.","ΚΩΝΣΤΑΝΤΙΝΟΣ ΑΡΒΑΝΙΤΟΠΟΥΛΟΣ",40
"30252","  Ευχαριστούμε, κύριε Υπουργέ. Επανερχόμαστε στη συζήτηση των επικαίρων ερωτήσεων.
Θα συζητηθεί η πέμπτη με αριθμό 243/11-9-2012 επίκαιρη ερώτηση πρώτου κύκλου του Βουλευτή Νομού Σερρών του Λαϊκού Συνδέσμου – Χρυσή Αυγή κ. Αρτέμιου Ματθαιόπουλου προς τους Υπουργούς Παιδείας, Θρησκευμάτων, Πολιτισμού και Αθλητισμού και Οικονομικών, σχετικά με την κατάργηση των δωρεάν συγγραμμάτων στους φοιτητές και την υποχρηματοδότηση της τριτοβάθμιας εκπαίδευσης.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"30253"," Ευχαριστώ, κύριε Πρόεδρε.
Κύριε Υπουργέ, ο χώρος της παιδείας και ιδίως η τριτοβάθμια εκπαίδευση υφίσταται μία διαρκή υποβάθμιση τα τελευταία χρόνια. Η ελληνική πολιτεία επέδειξε εγκληματική αδιαφορία απέναντι στα φλέγοντα ζητήματα που την αφορούν, καθώς μοναδική της μέριμνα υπήρξε η διατήρηση κομματικών συμφερόντων μέσω ελεγχόμενων φοιτητικών παρατάξεων και η διαιώνιση σχέσεων αδιαφάνειας με τα ανώτατα διοικητικά όργανα των εκπαιδευτικών ιδρυμάτων. 
Σήμερα τα προβλήματα που αντιμετωπίζει η ελληνική παιδεία τα είχαμε συζητήσει και στη Διαρκή Επιτροπή Μορφωτικών Υποθέσεων και είναι πάρα πολλά. Σύμφωνα με δημοσιεύματα του Τύπου όμως έρχεται μία πληροφορία, την οποία ζητούμε να επιβεβαιώσετε ή να διαψεύσετε, ότι το Υπουργείο Παιδείας θέλει να προβεί στην κατάργηση των δωρεάν συγγραμμάτων προς τους σπουδαστές.
Πριν απ’ αυτό όμως, θα ήθελα να σας πω ότι όλες οι ενέργειες του Υπουργείου Παιδείας σε αυτό το μικρό χρονικό διάστημα των δυόμισι μηνών, που είστε στην εξουσία, έχουν δώσει δείγματα γραφής, τα οποία μας κάνουν να υποψιαζόμαστε ότι ενδεχομένως να θέλετε να στρέψετε την παιδεία προς τον ιδιωτικό τομέα. Και αυτό το λέω, γιατί συνεχώς υποβαθμίζετε το ρόλο της παιδείας.
Είχαμε αναφέρει την υποβάθμιση σε επίπεδο παρεχόμενης γνώσης, σε κτήρια, σε υλικοτεχνικές υποδομές, στη χρηματοδότηση προσωπικού και ασφάλειας έτσι, ώστε σιγά-σιγά να μιλάμε σήμερα, για μία παιδεία υπό πλήρη κατάρρευση, τη στιγμή που υπάρχει μία γενικότερη οικονομική ύφεση. Αυτή η ύφεση έχει έρθει ως αποτέλεσμα, της πολιτικής του μνημονίου, στην οποία συναινέσατε και εσείς και τα άλλα δύο κόμματα.
Επομένως υπό το γενικότερο πλαίσιο αυτής της ύφεσης, έρχεστε σήμερα να μας πείτε ότι θα καταργήσετε ένα αγαθό, για το οποίο ο Έλληνας φορολογούμενος πληρώνει τις εισφορές του. Επειδή δεν απαντάτε σε εμένα ως Βουλευτή, αλλά στον ελληνικό λαό που αγωνιά για τον ίδιο και για το μέλλον των παιδιών του, θα θέλαμε να δώσετε μία σαφή διευκρινιστική απάντηση, εάν επιβεβαιώνετε αυτήν την πληροφορία και αν ναι, για ποιους λόγους προβαίνετε σε ένα τόσο προκλητικό μέτρο. 
Ευχαριστώ.","ΑΡΤΕΜΙΟΣ ΜΑΤΘΑΙΟΠΟΥΛΟΣ",311
"30254"," Ευχαριστούμε, κύριε συνάδελφε.
Το λόγο έχει ο Υπουργός Παιδείας και Θρησκευμάτων, Πολιτισμού και Αθλητισμού, κ. Κωνσταντίνος Αρβανιτόπουλος για τρία λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"30255"," Ευχαριστώ, κύριε Πρόεδρε. 
Κυρίες και κύριοι συνάδελφοι, από την πρώτη στιγμή που αναλάβαμε την ευθύνη του Υπουργείου, όπως κατέστη σαφές και από τις προγραμματικές μας δηλώσεις, ο στόχος μας ήταν και παραμένει η αναβάθμιση του εκπαιδευτικού συστήματος και της δημόσιας παιδείας. Γι’ αυτό προχωράμε σε μία σειρά από μεταρρυθμίσεις, για να μπορέσουμε να υλοποιήσουμε αυτόν το στόχο, γιατί πιστεύω και η Κυβέρνηση πιστεύει ότι δεν μπορεί να έρθει η οριστική ανάκαμψη της χώρας, εάν δεν έχουμε προηγουμένως την αναγέννηση του εκπαιδευτικού συστήματος.
Όσον αφορά το σκέλος της τριτοβάθμιας εκπαίδευσης στο οποίο αναφερθήκατε, θα ήθελα να σας πω ότι η μοναδική μας μέριμνα είναι να αναβαθμίσουμε και να ισχυροποιήσουμε το ελληνικό δημόσιο πανεπιστήμιο. Και αυτό το κάνουμε μέσα από μία σειρά πολιτικών. 
Κατ’ αρχάς, πριν από έναν περίπου μήνα, φέραμε ρυθμίσεις, προκειμένου να διασφαλίσουμε την εφαρμογή του νόμου για τα Ανώτατα Εκπαιδευτικά Ιδρύματα και όσον αφορά το διοικητικό τους σκέλος. Το προηγούμενο διάστημα, στείλαμε εγκύκλιο με έναν οδικό χάρτη, με συγκεκριμένο χρονοδιάγραμμα, προκειμένου τα πανεπιστήμια να προχωρήσουν στην εκλογή των συμβουλίων και έτσι να εφαρμοστεί πλήρως ο νόμος και κατά το σκέλος που αφορά τη διοίκηση των συμβουλίων στα πανεπιστήμια. Ήδη τα ιδρύματα σιγά-σιγά έχουν ξεκινήσει τις διαδικασίες προς αυτήν την κατεύθυνση.
Το ζήτημα που αναφέρατε και εγώ θα συμφωνήσω μαζί σας, ότι δηλαδή μέσα από μία σειρά διαδικασιών είχαμε τον εκφυλισμό της πολιτικής συμμετοχής των φοιτητών σε μία διαδικασία συναλλαγής, αυτό θεραπεύτηκε από το νόμο και αυτό το γνωρίζετε.
Ως προς το δεύτερο σκέλος, που αφορά την αναβάθμιση του εκπαιδευτικού συστήματος και των ιδρυμάτων, αυτό έχει να κάνει με τον εξορθολογισμό του ακαδημαϊκού χάρτη της χώρας. Γνωρίζετε ότι τα τελευταία χρόνια, το μοντέλο ανάπτυξης που ακολουθήθηκε για την ανάπτυξη των ιδρυμάτων ήταν τελείως στρεβλό και φθάσαμε σήμερα μια χώρα έντεκα εκατομμυρίων να έχει σαράντα Ανώτατα Εκπαιδευτικά Ιδρύματα και περίπου τετρακόσια ογδόντα πέντε τμήματα. 
Αυτό δεν λογοδοτεί και δεν λογοδοτούσε ούτε σε ακαδημαϊκά ούτε σε αναπτυξιακά κριτήρια. Γνωρίζουμε όλοι πώς έγινε. Περίπου κάθε χωριό έχει τμήμα ΤΕΙ και κάθε πόλη τμήμα ΑΕΙ. Αυτή η πραγματικότητα δεν μπορεί να συνεχίσει να υπάρχει. Πρέπει να την εξορθολογήσουμε. 
Γι’ αυτό λοιπόν έχω στείλει ήδη προς τον Πρόεδρο της Βουλής επιστολή, που του ζητώ να περάσει από την Επιτροπή Μορφωτικών Υποθέσεων η πρόταση που κάνουμε για τον πρόεδρο της ΑΔΙΠ, προκειμένου η ΑΔΙΠ να προχωρήσει σε αυτό το οποίο έχουμε προαναγγείλει, δηλαδή τη μελέτη για τη θέσπιση κριτηρίων ακαδημαϊκών, αναπτυξιακών, οικονομικών, κοινωνικών ούτως, ώστε να αρχίσουμε το διάλογο για τον εξορθολογισμό του ακαδημαϊκού χάρτη της χώρας. 
Το ζήτημα που μας απασχολεί επίσης είναι η ανάπτυξη των κοινωνικών υποδομών, που αφορούν τη φοιτητική μέριμνα. Παρά το γεγονός ότι βρισκόμαστε εν μέσω μιας δεινής οικονομικής κρίσης, αντιλαμβανόμεθα, όπως όλοι, ότι αυτή η κρίση έχει πλήξει κυρίως τους νέους και τις νέες, τους εκπαιδευτικούς και επίσης την ελληνική οικογένεια που πρέπει να σηκώσει το βάρος των σπουδών των παιδιών της. 
Εξοικονομώντας πόρους μέσα από τον εξορθολογισμό των λειτουργικών δαπανών, μπορέσαμε χθες να εξαγγείλουμε την αύξηση των δικαιούχων φοιτητών και σπουδαστών δωρεάν σίτισης από πενήντα επτά χιλιάδες σε εβδομήντα χιλιάδες και επίσης την αύξηση των κλινών των εστιών κατά επτακόσιους. Αντιλαμβάνομαι ότι μπορεί εύκολα να πει κανείς ότι αυτό δεν αρκεί. Πράγματι, αλλά η πολιτεία έστω και σε αυτήν τη δεινή κρίση, έστω και σε αυτήν τη δοκιμασία που περνάμε, προσπαθεί να συνδράμει τις οικογένειες και τους σπουδαστές, καθώς και τους εκπαιδευτικούς ούτως, ώστε να επιτελέσουν το έργο τους. 
Το λέω αυτό, γιατί και οι εκπαιδευτικοί στη συντριπτική τους πλειοψηφία, επιτελούν ένα λειτούργημα κρίσιμο για την πορεία του έθνους και της κοινωνίας μας και το κάνουν με πενιχρά μέσα. Έχουν υποστεί περικοπές μισθών και πρέπει και η πολιτεία να τους στηρίξει. Και αυτό κάνουμε μέσα στο πλαίσιο του δυνατού. Θα συνεχίσουμε να το κάνουμε.
 Ήδη για τους εκπαιδευτικούς πρωτοβάθμιας και δευτεροβάθμιας εκπαίδευσης, τους αναπληρωτές που υπηρετούν μακριά από το σπίτι τους και την οικογένειά τους, μεριμνήσαμε, ώστε να υπάρχει δωρεάν σίτιση. Κοιτάζουμε και μια σειρά από άλλα μέτρα, τα οποία θα μπορέσουν να τους συνδράμουν στο έργο τους  μέσα σ’ αυτήν την κρίση και μέσα σ’ αυτήν την οικονομική δυσπραγία που όλοι περνάμε.
 Άρα η δική μας μέριμνα είναι να θωρακίσουμε τη δημόσια παιδεία, ώστε να μην υποστεί τις συνέπειες αυτής της κρίσης και αυτό το δημόσιο αγαθό που λέγεται παιδεία και γνώση να μείνει στο απυρόβλητο, να μην  υποβαθμιστεί. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υπουργού.)
Θα συνεχίσω στη δευτερολογία μου.","ΚΩΝΣΤΑΝΤΙΝΟΣ ΑΡΒΑΝΙΤΟΠΟΥΛΟΣ",40
"30256"," Ευχαριστούμε, κύριε Υπουργέ. 
Ο συνάδελφος κ. Ματθαιόπουλος έχει το λόγο για τρία λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"30257"," Ξεκινώ από την τελευταία τοποθέτησή σας, σχετικά με την οικονομική ύφεση. Είχαμε συζητήσει στο νομοσχέδιο που προτείνατε στη Βουλή, σχετικά με τους τρόπους χρηματοδότησης των εκπαιδευτικών ιδρυμάτων. Μάλιστα εγώ ο ίδιος σας είχα ρωτήσει –το θυμάμαι πάρα πολύ καλά αυτό- εάν το Υπουργείο Οικονομικών σάς δίνει τις εγγυήσεις του, ότι πράγματι η εύρυθμη λειτουργία των εκπαιδευτικών ιδρυμάτων δεν θα επηρεαστεί από την οικονομική κρίση και   μου είχατε απαντήσει ότι «πράγματι, ναι, το Υπουργείο Οικονομικών είναι θετικό προς αυτήν την κατεύθυνση, θα δώσει κάποιες εγγυήσεις, ψηφίστε το νομοσχέδιο, γιατί δεν μπορούμε να λειτουργήσουμε διαφορετικά».
Απ’ ό,τι αντιλαμβάνομαι, κύριε Πρόεδρε και κύριε Υπουργέ, όλα τα ερωτήματα Βουλευτών πρέπει να απευθύνονται στο Υπουργείο Οικονομικών. Οποιοδήποτε ερώτημα θέτουμε πάντοτε, παίρνουμε την ίδια απάντηση. Δεν έχουμε κονδύλια για το ένα, δεν έχουμε κονδύλια για το άλλο. Για την παιδεία συγκεκριμένα, έρχεστε και μου λέτε ως Υπουργός, ότι δεν μπορούμε να βρούμε χρήματα. Είναι σαν να ομολογείτε ότι δεν γίνεται σωστή διαχείριση των κονδυλίων. 
Ξαναρωτάω: Ο Έλληνας φορολογούμενος δεν πληρώνει φόρους, για να έχει το δημόσιο δωρεάν αγαθό της παιδείας; Η απάντηση είναι ναι. Πώς γίνεται η διαχείριση των χρημάτων και πού πηγαίνουν αυτά τα χρήματα; Ουδείς γνωρίζει. Επομένως την επόμενη ερώτηση καλά θα ήταν να την καταθέσω στον Υπουργό Οικονομικών.
Εις ό,τι αφορά όμως τις χρηματοδοτήσεις και τα κονδύλια, θα ήθελα να σας πω, μιας και είστε πανεπιστημιακός, αν δεν κάνω λάθος, ότι το θέμα αυτό είναι πάρα πολύ λεπτό. Το Υπουργείο Πολιτισμού πριν περίπου δύο με τρεις εβδομάδες, αν δεν κάνω λάθος, ξόδεψε ένα εκατομμύριο ευρώ από την τσέπη τού ελληνικού λαού, για να φτιάξει η κ. Κιτσοπούλου ένα πορνογράφημα και γνωρίζετε πολύ καλά το θέμα του «δημιουργήματος». Τα αντίστοιχα φεστιβάλ ντοκιμαντέρ, τα οποία διεξάγονται κάθε χρόνο στην Ελλάδα και τα οποία χρηματοδοτούνται από το ελληνικό δημόσιο, προβαίνουν σε αντίστοιχες πράξεις, φτιάχνουν «δημιουργήματα» από άτομα, τα οποία είναι αμφιβόλου ψυχικής ισορροπίας και ηθικής υπόστασης. 
Και μιλάμε για λεφτά εκατομμυρίων ευρώ. Γιατί δεν κάνετε περικοπές στα λεφτά αυτά, για να τα επενδύσετε στα πανεπιστήμια; Το ερώτημα αυτό είναι εύλογο.
Επίσης, θα ήθελα να σας πω ότι δεν είναι μόνο η χρηματική διαχείριση. Είναι ο τρόπος, με τον οποίον αντιμετωπίζετε τα πράγματα. Το νομοσχέδιο που φέρατε στη Βουλή πριν από ενάμιση μήνα, το οποίο συζητήσαμε και υπερψηφίστηκε –εμείς το καταψηφίσαμε για λόγους που έχουμε εξηγήσει πολλές φορές- δεν προέβλεπε τίποτε το ουσιαστικό για την παιδεία. Και να σας πω κάτι; Πράγματι, φέρατε ένα νομοσχέδιο, το οποίο θωρακίζει, για παράδειγμα, τους πρυτάνεις και τους αντιπρυτάνεις, τα διοικητικά όργανα των πανεπιστημίων. Θέλετε να σας πω τι έγινε την αμέσως επομένη του νομοσχεδίου; Ο κ. Μυλόπουλος του «κυρίου ΣΥΡΙΖΑ» ξόδεψε για μία τουαλέτα 30.000 ευρώ.","ΑΡΤΕΜΙΟΣ ΜΑΤΘΑΙΟΠΟΥΛΟΣ",311
"30258"," Δεν είναι ο Μυλόπουλος του ΣΥΡΙΖΑ.","ΑΠΟΣΤΟΛΟΣ ΑΛΕΞΟΠΟΥΛΟΣ",13
"30259"," Δεν είναι; Εντάξει, θα το δούμε. 
Από όπου και αν είναι, δεν έχει σημασία. Εγώ δεν το θέτω κομματικά. Το θέμα, όμως, είναι πρακτικό. Τριάντα χιλιάδες ευρώ για μία τουαλέτα, τη στιγμή που στο ίδιο πανεπιστήμιο –στο Αριστοτέλειο συγκεκριμένα- όλα τα εργαστήρια έχουν κλείσει, γιατί οι πρυτάνεις δεν έχουν πληρώσει τη ΔΕΗ. Δεν είχαν λεφτά για να πληρώσουν το ρεύμα αλλά είχαν 30.000 ευρώ για τον κ. Μυλόπουλο, για τον οποίον, αν εσείς δεν θέλετε να σκεφθείτε σοβαρά αυτά που σας λέω, μπορεί ο κ. Μυλόπουλος να έχει όλη την πολυτέλεια και το χρόνο πάνω στην τουαλέτα του να σκεφθεί τα όσα συζητήσαμε. 
Ευχαριστώ.","ΑΡΤΕΜΙΟΣ ΜΑΤΘΑΙΟΠΟΥΛΟΣ",311
"30260"," Κύριε Υπουργέ, έχετε το λόγο για τρία λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"30261"," Ευχαριστώ, κύριε Πρόεδρε.
Κύριε συνάδελφε, νομίζω ότι συγχέετε ορισμένα πράγματα. Εμείς τον περασμένο μήνα φέραμε ορισμένες ρυθμίσεις, οι οποίες θα οδηγούσαν στην πλήρη εφαρμογή του ν.4009, ο οποίος είναι μία μεγάλη μεταρρύθμιση για την τριτοβάθμια εκπαίδευση και ο οποίος είχε ψηφιστεί…","ΚΩΝΣΤΑΝΤΙΝΟΣ ΑΡΒΑΝΙΤΟΠΟΥΛΟΣ",40
"30262"," Έχει ταχθεί εναντίον του όλη η πανεπιστημιακή κοινότητα.","ΑΠΟΣΤΟΛΟΣ ΑΛΕΞΟΠΟΥΛΟΣ",13
"30263"," Σας παρακαλώ. Αν θέλετε, να υποβάλετε ερώτηση.
Αυτός ο νόμος είχε ψηφιστεί από τη συντριπτική πλειοψηφία της Βουλής. Συνεπώς, όταν κάνετε κριτική για τις ρυθμίσεις που φέραμε τον προηγούμενο μήνα, να έχετε πλήρη επίγνωση του τι φέραμε τον προηγούμενο μήνα.
Λέτε ότι δεν κάνουμε κάτι σημαντικό για την παιδεία. Το προηγούμενο νομοσχέδιο αφορούσε ρυθμίσεις για να εφαρμοστεί ο νόμος και κάποιες αλλαγές στο νόμο, οι οποίες, κατά την άποψή μας, ήταν αναγκαίες. Ένα το κρατούμενο.
Όσον αφορά τώρα τις αλλαγές στην παιδεία: Έχουμε εξαγγείλει την αξιολόγηση, η οποία ήδη είναι σε διαδικασία. Υπάρχει μία επιτροπή, η οποία θα καταθέσει πόρισμα. Και υπάρχει ένα ερωτηματολόγιο για τους εκπαιδευτικούς, γιατί θέλουμε τη συμμετοχή τους. Και μέσα στον Οκτώβριο θα υπάρξει προεδρικό διάταγμα. Η αξιολόγηση του εκπαιδευτικού συστήματος εν συνόλω -δομών, διαδικασιών και εκπαιδευτικών- κάτι το οποίο είχε να γίνει αρκετές δεκαετίες. Επίσης, θα φέρουμε το νομοσχέδιο για το λύκειο και το τεχνολογικό λύκειο μέσα στο φθινόπωρο, καθώς και μια σειρά από άλλες αλλαγές, που αφορούν τη βελτίωση του εκπαιδευτικού συστήματος. Άρα, μην εξαντλείτε τη θέαση των πραγμάτων στις ρυθμίσεις του περασμένου μηνός. Οι αλλαγές, για τις οποίες έχουμε δεσμευθεί στις προγραμματικές δηλώσεις, θα γίνουν.
Όσον αφορά το θέμα των δαπανών, όσον αφορά το θέμα της χρηστής διαχείρισης του δημόσιου χρήματος να σας πω ότι εμείς έχουμε δεσμευθεί ως πολιτική ηγεσία ότι θα υπάρχει έλεγχος και για το τελευταίο ευρώ.
Αναφερθήκατε στο Αριστοτέλειο Πανεπιστήμιο. Αυτήν τη στιγμή είναι σε εξέλιξη έρευνα που διεξάγει ο εισαγγελέας και αναμένουμε τα πορίσματα. Εμείς δεν μπορούμε ούτε να παρέμβουμε ούτε να προδικάσουμε τον έλεγχο της δικαιοσύνης. Αλλά έλεγχος υπάρχει. Και θα υπάρξει μέχρι το τελευταίο ευρώ.","ΚΩΝΣΤΑΝΤΙΝΟΣ ΑΡΒΑΝΙΤΟΠΟΥΛΟΣ",40
"30264"," Να υπάρξει και τιμωρία.","ΑΡΤΕΜΙΟΣ ΜΑΤΘΑΙΟΠΟΥΛΟΣ",311
"30265"," Εάν υπάρξει αδίκημα και στοιχειοθετηθεί αδίκημα, βεβαίως θα υπάρξει και τιμωρία.
Όσον αφορά τώρα τις λειτουργικές δαπάνες: Για τα ανώτατα εκπαιδευτικά ιδρύματα για το 2012 έχουν προϋπολογιστεί 147.865.000 ευρώ. Για τα ΤΕΙ έχουν προϋπολογιστεί 48.727.000 ευρώ. Για τη σίτιση των σπουδαστών και των φοιτητών το 2010 δαπανήθηκαν περίπου 45.700.000 ευρώ, το 2011 δαπανήθηκαν 44.000.000 ευρώ. Φέτος έχουμε ανέβει στα 51.000.000 ευρώ, ακριβώς γιατί υπάρχει αυτή η κοινωνική ανάγκη και η πολιτεία πρέπει να ανταποκριθεί.
Στο θέμα των συγγραμμάτων, γιατί δεν θέλω να το αφήσω αναπάντητο: Πρέπει να πω ότι, παρ’ ό, τι η εφαρμογή «ΕΥΔΟΞΟΣ» περιόρισε τη σπατάλη, το κόστος παραμένει υψηλό.
Πρέπει να δούμε ότι για διακόσιες τριάντα χιλιάδες περίπου φοιτητές και σπουδαστές, μοιράζονται δύο εκατομμύρια τριακόσιες πενήντα χιλιάδες συγγράμματα τα οποία στοιχίζουν 55 εκατομμύρια ευρώ στον Έλληνα φορολογούμενο. Αυτό το οποίο εμείς κοιτάζουμε να κάνουμε είναι να εξορθολογίσουμε όλον αυτόν το θεσμό των συγγραμμάτων, ούτως ώστε ο Έλληνας φορολογούμενος να έχει πραγματικά δωρεάν παιδεία.
Ευχαριστώ.","ΚΩΝΣΤΑΝΤΙΝΟΣ ΑΡΒΑΝΙΤΟΠΟΥΛΟΣ",40
"30266"," Θα ήθελα να ανακοινώσω στο Σώμα ότι η Ειδική Μόνιμη Επιτροπή Κοινοβουλευτικής Δεοντολογίας καταθέτει τις εκθέσεις της στις αιτήσεις της εισαγγελικής αρχής για τη χορήγηση άδειας άσκησης ποινικής δίωξης κατά Βουλευτών. 
Εισερχόμαστε στην έκτη με αριθμό 239/11-9-2012 επίκαιρη ερώτηση πρώτου κύκλου του Βουλευτή Νομού Αττικής της Δημοκρατικής Αριστεράς κ. Βασιλείου Οικονόμου προς τον Υπουργό Εθνικής Άμυνας, σχετικά με τη λήψη μέτρων αναβάθμισης του Ναυστάθμου Σαλαμίνας. 
Έχετε το λόγο, κύριε Οικονόμου.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"30267"," Κύριε Πρόεδρε, σε συνέχεια και της προηγούμενης ομιλίας μου στην εκδήλωση στην οποία λάβαμε το λόγο και η κάθε πτέρυγα είπε την άποψή της, όλοι νομίζω θα συμφωνήσουμε ότι για να μπορεί να σταθεί ένα έθνος και μία χώρα όρθια, χρειάζεται αξιόμαχες Ένοπλες Δυνάμεις, οι οποίες σε επίπεδο προσωπικού αλλά και τεχνικών υποδομών και εξοπλισμού μπορούν να παίξουν το ρόλο που καλούνται από τον όρκο τους στην πατρίδα.
Η ερώτηση που καταθέτω σήμερα στον Υπουργό αφορά το Ναύσταθμο της Σαλαμίνας. Όπως γνωρίζετε κι εσείς πολύ καλά –καλύτερα από εμένα θα έλεγα λόγω και της καταγωγής σας, αλλά και της πολιτικής σας δραστηριότητας στον Πειραιά εν γένει- ο Ναύσταθμος της Σαλαμίνας είναι δημόσιες εγκαταστάσεις, οι οποίες μπορούν και δίνουν τη δυνατότητα στον ελληνικό στόλο, στο ελληνικό Πολεμικό Ναυτικό να κάνει τις επιδιορθώσεις του και να μπορεί να ανταπεξέλθει στα τεχνικά ζητήματα που ανακύπτουν. 
Κύριε Υπουργέ, υπάρχουν πληροφορίες για θέματα που αφορούν τα πολεμικά μας πλοία, δηλαδή, σε σχέση με το πόσο αξιόμαχα είναι και πώς γίνεται η αναπλήρωση προβλημάτων και βλαβών. Το πώς μπορεί να γίνει αυτή η αναπλήρωση, πώς καθίστανται τα πολεμικά πλοία αξιόμαχα και στην αιχμή του αμυντικού δόρατος και μπορούν να παίξουν το ρόλο που καλούνται, είναι ένα μεγάλο ζήτημα που αφορά τη ναυπηγική βιομηχανία ή εν πάση περιπτώσει, τις εγκαταστάσεις που μπορούν να υποστηρίξουν αυτό το όπλο. 
Ο ναύσταθμος, φοβούμαστε ότι δεν έχει παίξει αυτόν το ρόλο. Θα αναφέρω τέσσερα συγκεκριμένα γεγονότα και θα μιλήσω και στη δευτερολογία μου. Θα σας δώσω την ευκαιρία για να πείτε την άποψή σας. Μιλάμε για τα ZUBR. Μάλιστα, στο «ΚΕΡΚΥΡΑ» είχαμε προβλήματα καταστροφής από πυρκαγιά. Είναι, όμως, και άλλα δύο τα οποία αυτή τη στιγμή δεν είναι λειτουργικά ικανά. Σας θέτω το ζήτημα της πυραυλάκατου «ΜΥΚΟΝΙΟΣ», η οποία είναι παροπλισμένη τόσο καιρό. Γιατί δεν αξιοποιούμε τις εγκαταστάσεις του ναυστάθμου; Σας θέτω το θέμα των υδρογόνων για την αναβάθμιση των υποβρυχίων. Πάμε και προσφεύγουμε σε γερμανικές εταιρείες την ώρα που έχουμε τέτοιες εγκαταστάσεις στα χέρια μας. Σας θέτω και το θέμα των δεξαμενών του ναυστάθμου. Θα γίνει μια παγκόσμια πρωτοτυπία. Είναι προβληματική η κατάσταση και θα έχουμε ναύσταθμο με υποδομές τεραστίων δυνατοτήτων και εκατομμυρίων ευρώ και δεν θα μπορούμε να κάνουμε την παραμικρή παρέμβαση στο στόλο.
Θέλω να ακούσω την άποψή σας και θα επανέλθω.","ΒΑΣΙΛΕΙΟΣ ΟΙΚΟΝΟΜΟΥ",378
"30268"," Ευχαριστούμε, κύριε συνάδελφε.
Το λόγο έχει ο Υφυπουργός Εθνικής Άμυνας κ. Δημήτριος Ελευσινιώτης.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"30269"," Κύριε Πρόεδρε, σας ευχαριστώ πολύ.
Κύριοι Βουλευτές, θα πρέπει να ξεκινήσω να πω δυο λόγια για το ναύσταθμο, μιας που ετέθη ο όρος του Ναυστάθμου Σαλαμίνος. Κατ’ αρχάς, όπως γνωρίζετε, έχουμε τρεις ναυστάθμους, οι οποίοι βοηθούν τα πολεμικά μας πλοία να είναι αξιόμαχα. Ο ένας είναι ο Ναύσταθμος Σαλαμίνας, ο δεύτερος είναι ο Ναύσταθμος Κρήτης κι έχουμε και την Επισκευαστική Βάση της Λέρου. 
Θα ήθελα στο σημείο αυτό να τονίσω ότι η γενική λειτουργία του ναυστάθμου και η δυνατότητα αναβάθμισής του αποτελεί έναν συνεχή στόχο του Πολεμικού Ναυτικού, αφ’ ης στιγμής έχουμε πολεμικά πλοία που εκσυγχρονίζονται συνεχώς και κατά καιρούς έχουμε αφίξεις νέων πλοίων, νέας τεχνολογίας. 
Ως εκ τούτου σημαντική παράμετρος για το Πολεμικό Ναυτικό είναι να εκσυγχρονίζει με γνώσεις και το προσωπικό του, δηλαδή να πηγαίνουν σχολείο ή μέσα στα follow support να υπάρχει μέρος εκπαιδεύσεως, ακόμα και για τις συσκευές που κατά καιρούς μπαίνουν στα πολεμικά πλοία για την αναβάθμισή τους. 
Έτσι, λοιπόν, ο ναύσταθμος βρίσκεται σε μια συνεχή, θα έλεγα, εγρήγορση εκσυγχρονισμού. Υπάρχουν γεγονότα που άλλες φορές φαίνονται, με τις αφίξεις, παραδείγματος χάριν, των φρεγατών, των αεροστροβίλων κ.λπ. και άλλες φορές που αυτό δεν φαίνεται, όταν δηλαδή πρόκειται για απλές συσκευές που αναβαθμίζονται και αλλάζουν. Όμως, όταν αλλάζει μια συσκευή, πρέπει να αλλάξουν και οι γνώσεις του προσωπικού πηγαίνοντας στη νέα θεώρηση, στη νέα λειτουργία και στη νέα απόδοση των συσκευών. Έτσι, λοιπόν, ο ναύσταθμος συνεχώς αναβαθμίζεται. 
Θα μου επιτρέψετε να πω δυο λόγια γι’ αυτά που θέσατε ως τέσσερα σημαντικά ζητήματα. 
Το αερόστρωμνο «ΚΕΡΚΥΡΑ» έχει ήδη αναληφθεί από το Πολεμικό Ναυτικό, να κάνει εκείνο από μόνο του την επισκευή και να το αποδώσει αξιόμαχο πίσω στο στόλο. 
Όσον αφορά το «ΜΥΚΟΝΙΟΣ», υπάρχουν δύο αποφάσεις του Ανώτατου Ναυτικού Συμβουλίου για την αποκατάσταση των ζημιών. Ήδη οι κύριες μηχανές έχουν βγει από το πλοίο, με σκοπό να φτιαχτούν στα συνεργεία και να επανατοποθετηθούν. 
Ως προς το υδρογόνο, όντως έχετε δίκιο, το αγοράζουμε από το εξωτερικό, πλην όμως σκεφτείτε ότι αυτή τη στιγμή έχουμε ένα μόνο υποβρύχιο. Δεν είναι καθόλου cost effective, δεν είναι αποδοτικό ως προς το κόστος να κατασκευάσουμε ή να δημιουργήσουμε μια βιοτεχνία εκτός Πολεμικού Ναυτικού. Όταν αφιχθούν τα τρία υποβρύχια, που αυτή τη στιγμή βρίσκονται στο Σκαραμαγκά, οπωσδήποτε μετά θα είναι και cost effective και το Πολεμικό Ναυτικό ήδη το έχει στα σχέδιά του για να το προωθήσει. 
Τέλος, ως προς το εδώ και περίπου δύο χρόνια υπάρχον θέμα των δεξαμενών του Ναυτικού –και θα ομολογήσω ότι ξεκίνησε από την εποχή που ήμουν Αρχηγός Ναυτικού, το είχαμε περάσει και από τη Βουλή των Ελλήνων- γνωρίζετε ότι τα Ναυπηγεία Σκαραμαγκά έκαναν κάποια ένσταση, εκδικάστηκε η υπόθεση και αυτή τη στιγμή είναι να συνεχιστεί το πρόγραμμα και να δοθούν στα Ναυπηγεία Νεωρίου στη Σύρο. 
Κύριε Πρόεδρε, κύριε Βουλευτά, αυτά είχα να σας απαντήσω. Αν έχετε κάποια ερώτηση, στη δευτερολογία θα υπεισέλθω σε περισσότερες λεπτομέρειες. 
Ευχαριστώ.","ΔΗΜΗΤΡΙΟΣ ΕΛΕΥΣΙΝΙΩΤΗΣ",141
"30270","  Ευχαριστούμε, κύριε Υπουργέ. 
Ορίστε, κύριε συνάδελφε, έχετε το λόγο για τρία λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"30271"," Χάρηκα πολύ που είδα τον Υπουργό, ο οποίος ήλθε εδώ να απαντήσει, γιατί ως παλαιός Αρχηγός του Ναυτικού είναι και ειδήμων και γνωρίζει τα θέματα από πρώτο χέρι και πραγματικά ένας παλιός ναύαρχος, ο οποίος έχει ζήσει τα πράγματα και τα προβλήματα και τη λειτουργία του Ναυτικού, μπορεί να δώσει μια διαφωτιστική απάντηση στο Κοινοβούλιο και κατ’ επέκταση στον ελληνικό λαό για θέματα, τα οποία τον απασχολούν. 
Ίσως αναρωτηθείτε: απασχολεί τον ελληνικό λαό το πώς θα είναι ο Ναύσταθμος στη Σαλαμίνα; Νομίζω πως τον απασχολεί, γιατί είναι περιουσία του ελληνικού λαού. Είναι δημόσιες εγκαταστάσεις. Είναι οι δυνατότητες που έχει η πατρίδα μας να παίξει το ρόλο της υποστηρίζοντας και μη σπαταλώντας εκατομμύρια ή δισεκατομμύρια ευρώ προς τρίτες χώρες, αξιοποιώντας τη δική της περιουσία, τις δικές της υποδομές, το δικό της προσωπικό. 
Κύριε  Υπουργέ, φυσικά άκουσα με πολύ ενδιαφέρον αυτά που είπατε. Είναι σίγουρο ότι με ικανοποιούν οι απαντήσεις σας σε σχέση και με το ZUBR για το οποίο έχει δρομολογηθεί η εξέλιξη. Και για τη «ΜΥΚΟΝΙΟΣ» για την οποία εδώ και πολύ καιρό, κύριε Πρόεδρε, ήταν ακινητοποιημένη, απ’ ότι με πληροφόρησαν στην Κρήτη, πέρναγε χρόνος και οι δυνατότητες, που θα μπορούσε να αξιοποιήσει η Ελλάδα γι’ αυτήν την πυραυλάκατο, δεν το έκανε. Χαίρομαι που έχει δρομολογηθεί η υπόθεση επαναφοράς στην ενεργό υπηρεσία της πυραυλάκατου «ΜΥΚΟΝΙΟΣ».
Το θέμα των δεξαμενών είναι σίγουρο ότι πρέπει να αντιμετωπιστεί άμεσα. Γνωρίζω ότι υπάρχει αυτή η προσφυγή, η οποία πλέον δεν είναι εμπόδιο αφού ξεπεράστηκε, το νομικό ζήτημα. Υπό αυτήν, λοιπόν, την έννοια θεωρώ ότι άμεσα θα προβείτε στην επισκευή των δεξαμενών του ναυστάθμου, οι οποίες όπως καταλαβαίνετε πρέπει να υπάρχουν για να γίνονται οι επισκευές και να λειτουργεί ο ναύσταθμος.
Αυτό το οποίο νομίζω ότι έχει αξία και σημασία είναι να δεσμευτεί η Κυβέρνηση -ο λόγος σας είναι προς αυτήν την κατεύθυνση και χαίρομαι- να αξιοποιηθεί ο ναύσταθμος. Βρισκόμαστε στην εξής τραγική κατάσταση. Είμαστε η χώρα που έχει τον πρώτο στόλο στον κόσμο σε εμπορικό επίπεδο. Είμαστε η χώρα που έχει Πολεμικό Ναυτικό ζηλευτό σε επίπεδο αξιομάχου και τις δυνατότητες που έχουν πλέον τα όπλα μας.
 Δεν μπορεί να είναι πίσω στο ναυπηγικό κομμάτι. Στο ναυπηγικό κομμάτι σε σχέση με τον εμπορικό μας στόλο είμαστε στο μηδέν. Και έχουμε δύο ναυπηγεία τα οποία βρίσκονται σε τραγική κατάσταση. Εννοώ τα Ναυπηγεία του Σκαραμαγκά και της Ελευσίνας και έχουμε και το Ναύσταθμο της Σαλαμίνας, που αυτήν τη στιγμή ουσιαστικά δεν τα αξιοποιούμε. Υπάρχει μία εν μέρει αξιοποίηση του Ναύσταθμου της Σαλαμίνας.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Τελειώνω, κύριε  Πρόεδρε.
Πρέπει αυτό να γίνει στο μάξιμουμ επίπεδο. Και βέβαια, κύριε  Υπουργέ, σε άλλη ερώτηση γιατί τώρα δεν μπορεί να αναλυθεί και να αναπτυχθεί σε αυτήν εδώ, θα πιάσουμε το μεγάλο ζήτημα της ναυπηγικής βιομηχανίας –έτσι τη λέμε εμείς στη Δημοκρατική Αριστερά- δηλαδή το πώς μπορεί να δημιουργήσει υποδομές ανάπτυξης η χώρα σε αυτό το πολύ κρίσιμο σημείο που λέγεται ναυπηγοεπισκευαστική βιομηχανία.","ΒΑΣΙΛΕΙΟΣ ΟΙΚΟΝΟΜΟΥ",378
"30272"," Ευχαριστούμε, κύριε  συνάδελφε.
Το λόγο έχει ο κύριος Υφυπουργός για τρία λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"30273"," Να ξεκινήσουμε να πούμε και δύο λόγια για το ναύσταθμο, διότι ίσως μετά το ZUBR, «ΚΕΡΚΥΡΑ»,  την πυραυλάκατο «ΜΥΚΟΝΙΟΣ», τα υδρογόνα κ.λπ. αφήσαμε το κύριο σημείο για το οποίο ίσως θα έπρεπε να μιλήσουμε περισσότερο, που είναι ο Ναύσταθμος της Σαλαμίνας.
Επανέρχομαι, λοιπόν, να πω το εξής. Αυτή τη στιγμή ο Ναύσταθμος της Σαλαμίνας δουλεύει έτσι ώστε κανένα πλοίο να μην έχει την ανάγκη να βγει εκτός ναυτικού για την τυχόν επισκευή του.
Όπως γνωρίζετε, αγοράζοντας κάποια συσκευή ή υλικό ή μηχάνημα, ξεκινάμε πρώτα απ' όλα να  το τεστάρουμε στο εργοστάσιο. Είναι τα περίφημα Fat. Εκεί λοιπόν πάντα το ναυτικό στέλνει άτομο ή έχει εκ των προτέρων άτομο όταν είναι ένα εργοστάσιο το οποίο παράγει μοναδικό υλικό και το οποίο χρησιμοποιείται κατά κόρον στο στόλο, όπως είναι οι αεροστρόβιλοι του ναυτικού που είναι της Rolls-Royce. Εκεί λοιπόν έχουμε ένα μόνιμο στέλεχος και όταν το μηχάνημα έχει σοβαρή ζημιά ή όταν κλείσει ο κύκλος εργασίας του, το στέλνουμε εκεί. Και έτσι έχουμε έναν ειδικό, εμπειρογνώμονα αξιωματικό, ο οποίος παρακολουθεί τις εργασίες.
Ερχόμαστε ξανά να δούμε το ναύσταθμο. Γίνονται πολλές φορές εσωτερικά ή εξωτερικά σχολεία. Πρόσφατα και πέρσι το καλοκαίρι επί έξι μήνες ήταν οι Ιταλοί στο Ναύσταθμο Σαλαμίνος για να εκπαιδεύσουν τα πληρώματα του ναυτικού για το Oto Melara.  Το Oto melara -το ξέρετε- είναι ένα όπλο το οποίο κατέχει το ναυτικό από το 1970 περίπου, επί σαράντα δηλαδή συνεχή έτη. Έχει αποδειχθεί ένα από τα καλύτερα πυροβόλα και έτσι έχουμε ολόκληρο τμήμα το οποίο εργάζεται. Ο Ιταλός, λοιπόν, ήλθε για να βοηθήσει σε αυτόν τον τομέα. Έχουμε την εσωτερική εκπαίδευση. Παλιοί αξιωματικοί οργανώνουν τους νέους.
Υπάρχει μια πρόσφατη μελέτη να διαχωρίσουμε σε καλύτερες ειδικότητες το ναύσταθμο όσον αφορά τα ηλεκτρονικά -κυρίως τα ηλεκτρονικά που είναι το άλφα και το ωμέγα σήμερα- και γενικώς, προσπαθούμε να είμαστε και είμαστε αυτή τη στιγμή, σας το διαβεβαιώνω, αυτάρκεις ως προς την αναζήτηση απ’ έξω κατασκευαστικών ή επισκευαστικών βάσεων.
Όσον αφορά στα Ναυπηγεία Ελευσίνος και Σκαραμαγκά, ήθελα να δηλώσω ότι γνωρίζετε ότι υπάρχει μια επιτροπή από την Κυβέρνηση, της οποίας και εμείς περιμένουμε την εξέλιξη και από εκεί και κάτω θα μπορέσουμε να συζητήσουμε ό,τι θέλετε.
Σας ευχαριστώ πολύ.","ΔΗΜΗΤΡΙΟΣ ΕΛΕΥΣΙΝΙΩΤΗΣ",141
"30274"," Σας ευχαριστούμε και εμείς, κύριε Υφυπουργέ.
Χαίρομαι ιδιαίτερα που από τη συζήτηση απεδείχθη και συνομολογήθηκε από όλους, πρώτον, το αξιόμαχο των Ενόπλων Δυνάμεων και κυρίως του Ναυτικού και, δεύτερον, η σημαντική συνεισφορά του Ναυστάθμου της Σαλαμίνος γενικά και στις επισκευές αλλά και στις κατασκευές για το στόλο μας.
Κυρίες και κύριοι συνάδελφοι, ολοκληρώθηκε η συζήτηση των επικαίρων ερωτήσεων.
Δέχεστε στο σημείο αυτό να λύσουμε τη συνεδρίαση;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"30275"," Μάλιστα, μάλιστα.
Με τη συναίνεση του Σώματος και ώρα 12.30’ λύεται η συνεδρίαση για τη Δευτέρα 17 Σεπτεμβρίου 2012 και ώρα 18.00΄, με αντικείμενο εργασιών του Σώματος: κοινοβουλευτικό έλεγχο: συζήτηση επικαίρων ερωτήσεων.
Ο","ΟΛΟΙ ΟΙ ΒΟΥΛΕΥΤΕΣ",NA
