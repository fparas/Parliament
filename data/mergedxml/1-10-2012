"","Content","name","ParlmemberID"
"2","Date","1-10-2012",NA
"3"," Κυρίες και κύριοι συνάδελφοι, εισερχόμαστε στη συζήτηση των 
ΕΠΙΚΑΙΡΩΝ ΕΡΩΤΗΣΕΩΝ
Θα συζητηθεί η πρώτη με αριθμό 326/25-9-2012 επίκαιρη ερώτηση πρώτου κύκλου του Βουλευτή της Νέας Δημοκρατίας κ. Κυριάκου Μητσοτάκη προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με την απόσπαση της Ειδικής Γραμματείας Δασών από το ΥΠΕΚΑ.
Το λόγο έχει ο κ. Μητσοτάκης για δύο λεπτά.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"4"," Ευχαριστώ πολύ, κύριε Πρόεδρε.
Κύριε Υπουργέ, στις 10 Αυγούστου του 2012 η Γενική Γραμματεία Επικοινωνίας και Ενημέρωσης έκανε μία ανακοίνωση, η οποία ξένισε αρκετούς από εμάς. Σύμφωνα με την ανακοίνωση αυτή εκδηλώθηκε η πρόθεση της Κυβέρνησης να μεταφερθεί η Ειδική Γραμματεία Δασών από το Υπουργείο Περιβάλλοντος Ενέργειας και Κλιματικής Αλλαγής πίσω στο Υπουργείο Αγροτικής Ανάπτυξης.
Θυμίζω στο Σώμα ότι η Ειδική Γραμματεία Δασών είχε μετακινηθεί, αντιστρόφως, από την προτεινόμενη πρόθεση της Κυβέρνησης, από το Υπουργείο Αγροτικής Ανάπτυξης στο Υπουργείο Περιβάλλοντος, πριν ακριβώς από δύο χρόνια. Μία κίνηση, η οποία είχε χαιρετιστεί ως μία σωστή επιλογή, καθώς η τότε κυβέρνηση είχε κρίνει ότι με αυτόν τον τρόπο θα μπορούσε καλύτερα να προστατευτεί το κύριο αντικείμενο της Ειδικής Γραμματείας, που είναι η προστασία των δασών.
Πράγματι θεωρώ, κύριε Πρόεδρε, ότι συντρέχουν πολλοί ουσιαστικοί λόγοι να μην προχωρήσει αυτή η διαφαινόμενη επιστροφή της Ειδικής Γραμματείας στο Υπουργείο Αγροτικής Ανάπτυξης. Δεν θα τους αναπτύξω τώρα με λεπτομέρεια, καθώς θα αναμένω την απάντηση του Υπουργείου. Θα πω μόνο ότι εξόσων έψαξα δεν βρήκα καμμία αναλυτική τεκμηρίωση, η οποία να δικαιολογεί αυτή τη νέα διοικητική αλλαγή.
Να υπενθυμίσω στο Σώμα ότι χρειάστηκαν περίπου δύο χρόνια προκειμένου η Ειδική Γραμματεία Δασών να ενσωματωθεί πλήρως στο νέο Υπουργείο, διότι όλοι μας γνωρίζουμε καλά ότι τέτοιες μετακινήσεις μπορεί να φαίνονται εύκολες στα χαρτιά, στην πράξη όμως, προκύπτουν αρκετές διοικητικές δυσκολίες. Επομένως, θα μπορούσε να εκτιμήσει κανείς ότι θα χρειαστούν άλλα δύο χρόνια για να μπορέσει η Ειδική Γραμματεία να ενσωματωθεί πάλι λειτουργικά στο Υπουργείο Αγροτικής Ανάπτυξης, εφόσον τελικά ολοκληρωθεί αυτή η διαφαινόμενη μετακίνηση.
Θέλω με αυτήν την ερώτηση να δοθεί η ευκαιρία στο Υπουργείο Περιβάλλοντος να αναπτύξει την άποψή του για το κατά πόσον συμφωνεί με αυτήν τη μετακίνηση, κατά το πόσο αυτή θα δρομολογηθεί ή αν υπάρχουν δεύτερες σκέψεις επαναξιολόγησης της πρόθεσης της Κυβέρνησης σχετικά με αυτήν τη διοικητική αλλαγή.
Ευχαριστώ, κύριε Πρόεδρε.","ΚΥΡΙΑΚΟΣ ΜΗΤΣΟΤΑΚΗΣ",320
"5"," Ευχαριστούμε.
Θα απαντήσει ο Αναπληρωτής Υπουργός κ. Σταύρος Καλαφάτης.
Ορίστε, κύριε Υπουργέ, έχετε το λόγο για τρία λεπτά.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"6"," Ευχαριστώ πολύ, κύριε Πρόεδρε.
Κύριε συνάδελφε, η Ειδική Γραμματεία Δασών διατηρεί βαρύνοντα ρόλο στη διαφύλαξη του δασικού μας πλούτου και στο στρατηγικό σχεδιασμό της δασικής πολιτικής της χώρας. Υπό αυτό το πρίσμα αξιολογείται σήμερα η σημασία της και έτσι θα πρέπει να αξιολογείται και στο μέλλον. 
Η συγκρότησή της στόχευε στη συγκέντρωση των φορέων διαχείρισης του φυσικού μας περιβάλλοντος υπό την ίδια στέγη με σκοπό να επιτευχθεί πρόοδος σε μια σειρά θεμάτων όπως είναι η περιβαλλοντική αδειοδότηση δημοσίων και ιδιωτικών έργων, η κωδικοποίηση της νομοθεσίας για τα δάση, η κατάρτιση και κύρωση δασικών χαρτών, η προώθηση του Κτηματολογίου στις δασικές περιοχές.
Στόχευε, επίσης, να συνδράμει στη διαμόρφωση μιας ενιαίας στρατηγικής προστασίας του φυσικού μας περιβάλλοντος, αντιμετώπισης των προβλημάτων του δασικού μας κεφαλαίου και κωδικοποίησης της περιβαλλοντικής νομοθεσίας.
Αυτό που πρέπει να τονιστεί είναι ότι η Ειδική Γραμματεία Δασών συνεχίζει να συμβάλλει απρόσκοπτα με το έργο της όσον αφορά στη δασοπροστασία, την εκμετάλλευση των δασικών πόρων και την ολοκληρωμένη, εν γένει, διαχείριση της πρωτογενούς παραγωγής των δασών και των δασικών οικοσυστημάτων για το δημόσιο συμφέρον.
Κρίσιμο, συνεπώς, στοιχείο είναι η όσο το δυνατόν μεγαλύτερη ενδυνάμωση του ρόλου της, ώστε να επιτελεί την αποστολή της με τον καλύτερο δυνατό τρόπο. Αυτός είναι και ο στόχος προς τον οποίο έχουμε στρέψει όλες μας τις προσπάθειες. Αυτό που εμείς, ως Υπουργείο, οφείλουμε να πράττουμε -και το πράττουμε- είναι να ασκούμε στο ακέραιο τις αρμοδιότητές μας. Και στον τομέα των δασών κάναμε και κάνουμε πολλά. Δράττομαι της ευκαιρίας στο πλαίσιο αυτό να ενημερώσω εσάς και το Σώμα για κάποιες από τις δράσεις. Είναι ενδιαφέρον, θα έλεγα.
Πρώτον, κωδικοποιούμε και επικαιροποιούμε τη δασική νομοθεσία, λαμβάνοντας υπ’ όψιν τις αρχές της καλής νομοθέτησης και την ανάγκη μακροπρόθεσμης προσαρμογής στην κλιματική αλλαγή.
Δεύτερον, χρηματοδοτήσαμε τις περιφερειακές δασικές υπηρεσίες με 800.000 ευρώ περίπου, ώστε να επιταχύνουμε την κατάρτιση και κύρωση των δασικών χαρτών σε όλη τη χώρα.
Τρίτον, προχωρούμε στην απογραφή και παρακολούθηση των δασών, που είναι αναγκαία για τη διαμόρφωση της πολιτικής, αλλά και για τη διαφάνεια, τη λογοδοσία και τη δημιουργία θέσεων εργασίας, με γνώμονα την αειφορία και την εκπλήρωση των διεθνών υποχρεώσεων της χώρας μας στα πλαίσια της αντιμετώπισης της κλιματικής αλλαγής.
Τέταρτον, βρίσκεται σε εξέλιξη το πρόγραμμα «Αλέξανδρος Μπαλτατζής», από το οποίο θα διατεθούν πόροι για έργα που αφορούν τη βελτίωση των συνθηκών πρόληψης για την αντιπυρική προστασία των δασών και των δασικών εκτάσεων, για ορεινά αντιδιαβρωτικά και αντιπλημμυρικά έργα αποφυγής πλημμυρών και για την αποκατάσταση δασών και δασικών εκτάσεων που έχουν υποστεί καταστροφές κυρίως από τις πυρκαγιές.
Τέλος, βρίσκεται σε εκτέλεση το χρηματοδοτικό πρόγραμμα του ειδικού φορέα δασών του Πράσινου Ταμείου, με τίτλο «Προστασία και Αναβάθμιση Δασών 2012», συνολικής πίστωσης 10.000.000 ευρώ. Το συγκεκριμένο πρόγραμμα αφορά έργα αντιπυρικής προστασίας των δημοσίων δασών και δασικών εκτάσεων, καταπολέμησης των λαθροϋλοτομιών, αντιδιαβρωτικά και αντιπλημμυρικά έργα για την αποκατάσταση των καμένων εκτάσεων, ανάπτυξη της άγριας πανίδας και των βιότοπων αυτής, βελτίωση της οικολογικής και κοινωνικής αξίας των δασών.
Ευχαριστώ πολύ.","ΣΤΑΥΡΟΣ ΚΑΛΑΦΑΤΗΣ",177
"7"," Ο Βουλευτής κ. Μητσοτάκης έχει το λόγο, για τρία λεπτά.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"8"," Κύριε Υπουργέ, παρουσιάσατε πράγματι με σαφή τρόπο το δρομολογούμενο έργο της Ειδικής Γραμματείας Δασών, το οποίο είναι πολύ σημαντικό και εκλαμβάνω με τον έμμεσο, έστω, τρόπο, με τον οποίο απαντήσατε στην ερώτησή μου, ότι αυτό το έργο συνεχίζεται υπό την εποπτεία του Υπουργείου Περιβάλλοντος, εκεί δηλαδή που βρίσκεται και σήμερα ακόμα η Ειδική Γραμματεία Δασών. Το λέω αυτό, διότι καμμία διοικητική πράξη δεν έχει ακόμα υπογραφεί, η οποία και να ολοκληρώνει τη μετακίνηση της Ειδικής Γραμματείας στο Υπουργείο Αγροτικής Ανάπτυξης.
Αν πράγματι συμβαίνει αυτό, καλώς συμβαίνει, κύριε Υπουργέ, διότι πράγματι αναφερθήκατε σε μία σειρά από έργα τα οποία είναι εξαιρετικά σημαντικά και τα οποία σήμερα δρομολογούνται. Η κατάρτιση των δασικών χαρτών είναι έργο τεράστιας περιβαλλοντικής αλλά και χωροταξικής σημασίας. Είναι ένα έργο ύψους 30.000.000 ευρώ, το οποίο, όπως καλά γνωρίζετε, δρομολογείται υπό τη δική σας εποπτεία και αντιλαμβάνεστε ότι μια ενδεχόμενη διοικητική μετακίνηση της Ειδικής Γραμματείας σε αυτήν την κρίσιμη συγκυρία θα είχε ως αποτέλεσμα ουσιαστικές καθυστερήσεις στην υλοποίηση αυτού του έργου.
Επίσης, εξαιρετικά σημαντικό έργο το οποίο δρομολογείται αυτήν την εποχή, κύριε Πρόεδρε, κυρίες και κύριοι συνάδελφοι, είναι αυτήν η περιβόητη κωδικοποίηση μιας εξαιρετικά περίπλοκης δασικής νομοθεσίας, η οποία στο παρελθόν έχει αποτελέσει τροχοπέδη και για την αποτελεσματική προστασία των δασών, αλλά και για οποιαδήποτε αναπτυξιακή δραστηριότητα είχε να κάνει με δασική νομοθεσία.
Κύριε Πρόεδρε, η άποψή μου περί της παραμονής της Ειδικής Γραμματείας Δασών στο Υπουργείο Περιβάλλοντος δεν είναι μόνο δική μου. Δέκα περιβαλλοντικές οργανώσεις έχουν εκφραστεί θετικά προς αυτήν την κατεύθυνση, εκφράζοντας τον προβληματισμό τους για μία διαφαινόμενη μετακίνηση, όπως θετικά έχουν εκφραστεί, υποστηρίζοντας αυτήν την άποψη και όσοι εμπλέκονται, κύριε Υπουργέ, στο γενικό και εξαιρετικά περίπλοκο αντικείμενο της περιβαλλοντικής αδειοδότησης.
Γνωρίζετε καλά ότι έχει γίνει μία σημαντική προσπάθεια απλοποίησης της περιβαλλοντικής αδειοδότησης και μία ενδεχόμενη επιστροφή της Ειδικής Γραμματείας Δασών στο Υπουργείο Αγροτικής Ανάπτυξης θα σήμαινε πολύ απλά ότι θα χρειαζόντουσαν δύο υπογραφές Υπουργών, η υπογραφή του Υπουργού Περιβάλλοντος και η υπογραφή του Υπουργού Αγροτικής Ανάπτυξης, για το ακανθώδες ζήτημα της περιβαλλοντικής αδειοδότησης. 
Σε μία εποχή –είναι παρών και ο Υφυπουργός Ανάπτυξης, ο οποίος καταβάλλει και αυτός μεγάλη προσπάθεια στον τομέα της προσέλκυσης επενδύσεων- όπου η Κυβέρνηση κινείται με γρήγορους ρυθμούς και προσπαθεί να προσελκύσει επενδύσεις και να κάνει τη ζωή των επενδυτών πιο εύκολη, ξεπερνώντας μία σειρά από γραφειοκρατικά εμπόδια, τα οποία αποτέλεσαν τη σημαντικότερη τροχοπέδη για τη μη πραγματοποίηση επενδύσεων σ’ αυτήν τη χώρα, θα ήταν –και κλείνω με αυτήν την παρατήρηση, κύριε Πρόεδρε- πραγματικά σφάλμα, κατά την άποψή μου, να δρομολογηθεί αυτή η επιστροφή της Ειδικής Γραμματείας Δασών στο Υπουργείο Αγροτικής Ανάπτυξης. Εύχομαι να συνεχίσετε εσείς το εποπτικό σας έργο και η Ειδική Γραμματεία να μείνει εκεί που καλώς πήγε πριν από δύο χρόνια.
Ευχαριστώ.","ΚΥΡΙΑΚΟΣ ΜΗΤΣΟΤΑΚΗΣ",320
"9"," Ευχαριστούμε τον κ. Μητσοτάκη.
Ο κύριος Υπουργός έχει το λόγο για τρία λεπτά.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"10"," Δεν θα χρειαστώ παραπάνω από είκοσι δεύτερα, κύριε Πρόεδρε.
Απλώς θα ήθελα να επαναλάβω και να πω ότι στο Υπουργείο αυτό που μας ενδιαφέρει είναι ένα ασκήσουμε στο ακέραιο και με πληρότητα τις αρμοδιότητες που μας έχουν ανατεθεί, να κάνουμε, δηλαδή, όσο γίνεται καλύτερα τη δουλειά μας. Έχουμε επικεντρωθεί αποκλειστικά και μόνο στο πώς θα επιτύχουμε στην αποστολή μας. Αυτό μόνο μας απασχολεί και τίποτε άλλο. Εκεί έχουμε συγκεντρώσει στο Υπουργείο όλες τις προσπάθειες και αυτό που φροντίζουμε είναι να ανταποκριθούμε με τον καλύτερο δυνατό τρόπο στις αρμοδιότητες, τις οποίες έχουμε και τις ασκούμε αυτήν τη στιγμή πλήρως και στο ακέραιο.
Ευχαριστώ πολύ.","ΣΤΑΥΡΟΣ ΚΑΛΑΦΑΤΗΣ",177
"11","  Η δεύτερη με αριθμό 329/25-9-2012 επίκαιρη ερώτηση πρώτου κύκλου του Βουλευτή του Συνασπισμού Ριζοσπαστικής Αριστεράς-Ενωτικού Κοινωνικού Μετώπου κ. Βασιλείου Κυριακάκη προς τους Υπουργούς Υγείας και Οικονομικών, σχετικά με την αντιμετώπιση των προβλημάτων των δημόσιων νοσοκομείων και των  εργαζομένων στο ΕΣΥ, δεν συζητείται λόγω κωλύματος του κυρίου Υπουργού και διαγράφεται
Ακολουθεί η τρίτη με αριθμό 295/24-9-2012 επίκαιρη ερώτηση πρώτου κύκλου του Βουλευτή του Πανελλήνιου Σοσιαλιστικού Κινήματος κ. Μάρκου Μπόλαρη προς τον Υπουργό Ανάπτυξης, Ανταγωνιστικότητας, Υποδομών, Μεταφορών και Δικτύων, σχετικά με τη διαδικασία αξιολόγησης και ελέγχου των επενδυτικών σχεδίων του ν. 3908/2011.
Ο κ. Μπόλαρης έχει το λόγο για δύο λεπτά.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"12"," Ευχαριστώ πολύ, κύριε Πρόεδρε.
Κύριε Υπουργέ, στις κρίσιμες ημέρες που περνάει η πατρίδα μας υπάρχουν πολλές εκατοντάδες επιχειρήσεις, οι οποίες έχουν ενταχθεί στον επενδυτικό νόμο, στον αναπτυξιακό νόμο 3908/2011 -υπάρχουν και κάποιες από τον προηγούμενο αναπτυξιακό νόμο- οι οποίες καταβάλλοντας εξ ιδίων, μπαίνοντας μέσα σ’ αυτό το οποίο ονομάζεται «περιπέτεια του επενδύειν και επιχειρείν» στη χώρα, με δικά τους χρήματα και με δάνεια από τις τράπεζες, έχουν ολοκληρώσει την επένδυση, η οποία έχει εγκριθεί από το ελληνικό κράτος. Έχει εγκριθεί από το Υπουργείο και είναι σε αναμονή, γιατί το Υπουργείο καθυστερεί σε δύο συγκεκριμένες περιπτώσεις: Το πρώτο είναι το πληροφοριακό σύστημα ελέγχου, του οποίου οι ηλεκτρονικές εφαρμογές δεν έχουν τεθεί σε εφαρμογή και το δεύτερο είναι το Μητρώο Ελεγκτών.
Το ζήτημα, όπως καταλαβαίνετε και όπως καταλαβαίνουμε όλοι σ’ αυτήν την Αίθουσα, είναι μείζον, είναι τεράστιο. Οι άνθρωποι αυτοί για να ολοκληρώσουν τις επενδύσεις τους έχουν δανειστεί, έχουν δώσει επιταγές, είναι εκτεθειμένοι και περιμένουν να μπει σε εφαρμογή το πληροφοριακό σύστημα και να πάνε οι ελεγκτές επί τόπου, προκειμένου να ξεκινήσουν οι επιχειρήσεις. Την ίδια στιγμή κινδυνεύουν, επειδή είναι εκτεθειμένοι στις τράπεζες και έχουν αναλάβει υποχρεώσεις σε επιταγές.
Είναι εξαιρετικά επιτακτικό, λοιπόν, από πλευράς του Υπουργείου, διά στόματος σας, να ακούσουν πότε αυτές οι δύο εφαρμογές, που προβλέπονται στο π.δ. 33/2011, θα είναι έτοιμες για να ξεκινήσει η διαδικασία.
Ευχαριστώ πολύ.","ΜΑΡΚΟΣ ΜΠΟΛΑΡΗΣ",348
"13"," Κι εμείς ευχαριστούμε.
Ο Υφυπουργός Ανάπτυξης, Ανταγωνιστικότητας, Υποδομών, Μεταφορών και Δικτύων κ. Μηταράκης έχει το λόγο, για τρία λεπτά.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"14"," Κύριε Πρόεδρε,  αγαπητέ κύριε συνάδελφε, ευχαριστώ πάρα πολύ για την ερώτησή σας, η οποία θέτει ένα πραγματικό ζήτημα στη συζήτηση.
Κατ’ αρχάς, πράγματι, υπάρχει καθυστέρηση στο πληροφοριακό σύστημα. Ενώ ο νόμος τέθηκε σε ισχύ την 1η Φεβρουαρίου 2011 και το προεδρικό διάταγμα την 14η Απριλίου 2011, ενάμιση χρόνο μετά, ακόμα δεν έχει παραδοθεί ολοκληρωμένα το μηχανογραφικό σύστημα για το νέο αναπτυξιακό νόμο. 
Σας διαβεβαιώ, όμως, ότι αυτό επηρεάζει ένα πάρα πολύ μικρό αριθμό υποθέσεων, μόνο τις υποθέσεις που αξιολογήθηκαν στον πρώτο κύκλο του 2011. Η μεγάλη πλειοψηφία των επενδύσεων, που αναμένουν ολοκλήρωση είναι με τον παλιό νόμο και κατά συνέπεια, δεν επηρεάζονται από το μηχανογραφικό σύστημα. 
Έχουμε ολοκληρώσει μέχρι στιγμή το 90% του συστήματος αναφορικά με την αξιολόγηση και όπως μας διαβεβαιώνει η υπηρεσία, μέσα στον Οκτώβριο θα έχει ολοκληρωθεί το σύστημα όσον αφορά τις προκαταβολές του νέου αναπτυξιακού νόμου. 
Ετοιμαζόμαστε, όμως, εναλλακτικά με μη ηλεκτρονικό τρόπο να δεχθούμε αιτήματα προκαταβολών, σε περίπτωση που δούμε τις επόμενες λίγες εβδομάδες ότι δεν θα είμαστε έτοιμοι εντός του χρονοδιαγράμματος του Οκτωβρίου του 2012. 
Προχωράμε τις επόμενες μέρες την κατάθεση στη δημόσια διαβούλευση τροποποιήσεων του αναπτυξιακού νόμου, με στόχο να αυξήσουμε την ταχύτητα και τη διαφάνεια στην ολοκλήρωση των επενδυτικών προτάσεων. Σε λίγες μέρες αυτό θα τεθεί σε δημόσια διαβούλευση.
Έχουμε ήδη, όμως, πάρει συγκεκριμένες πρωτοβουλίες για την επιτάχυνση της αξιολόγησης, όπως η δημιουργία της Ομάδας Μικρών Έργων, με την οποία, πλέον, χωρίς επιτόπιο έλεγχο, εντός του 2012 θα εκκαθαρίσουμε όλες τις μικρές –χίλιες εξακόσιες τριάντα- επενδύσεις, δίνοντας 270 εκατομμύρια ρευστότητας στην πραγματική οικονομία. 
Ξεμπλοκάραμε την προηγούμενη βδομάδα –και μέσα στο μήνα θα ολοκληρώσουμε- τα μεγάλα έργα του αναπτυξιακού, που εδώ και χρόνια έχουν κολλήσει στα γρανάζια της γραφειοκρατίας. 
Προχωράμε μέσα στον Οκτώβριο του 2012 στη δημιουργία της Γενικής Γραμματείας Ιδιωτικών Επενδύσεων, ώστε να μπορούμε να δουλεύουμε πολύ πιο γρήγορα, χρησιμοποιώντας καλύτερα το έμπειρο στελεχιακό δυναμικό του Υπουργείου. 
Αντιλαμβανόμαστε την ανάγκη να έρθει ταχύτερα ρευστότητα στην αγορά και σε αυτήν την κατεύθυνση δουλεύουμε. 
Σας ευχαριστώ πολύ.","ΠΑΝΑΓΙΩΤΗΣ ΜΗΤΑΡΑΚΗΣ",318
"15"," Και εμείς ευχαριστούμε. 
Ο κ. Μπόλαρης έχει το λόγο, για τρία λεπτά.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"16"," Κύριε Υπουργέ, ευχαριστώ πολύ για την ανάληψη συγκεκριμένης χρονικής δέσμευσης. Αναφερθήκατε στον Οκτώβριο, ο Οκτώβριος σήμερα ξεκινά, είμαστε στην 1η Οκτωβρίου. Ευχόμαστε και καλό μήνα. Ελπίζω ότι στο τέλος του μηνός οι επενδυτές, οι οποίοι αγωνιούν για τον έλεγχο και τις εκταμιεύσεις, θα είναι ευτυχείς να δουν ότι η δέσμευσή σας έχει υλοποιηθεί. 
Είναι εξαιρετικά σημαντικό να πούμε πως αν εξακολουθήσει να υπάρχει η εκκρεμότητα για το πληροφοριακό σύστημα, θα λειτουργήσει η εναλλακτική πρότασή σας, η εναλλακτική λύση, για να έχουμε απάντηση σε αυτό το κρίσιμο θέμα. 
Συμπληρωματικά, θέλω να σας πω ότι από πλευράς των αρμοδίων υπηρεσιών, η ΜΟΔ φαίνεται να έχει πρόβλημα υποστελέχωσης. Επειδή είναι ζωτική μονάδα, είναι εξαιρετικά σημαντικό από πλευράς του Υπουργείου να το δείτε. Για αυτές τις μονάδες, από τις οποίες εξαρτάται και ο έλεγχος και η ρευστοποίηση και οι εκταμιεύσεις, ειδικά αυτήν την εποχή χρειάζεται ιδιαίτερη μέριμνα. 
Ευχαριστώ πολύ, κύριε Πρόεδρε.","ΜΑΡΚΟΣ ΜΠΟΛΑΡΗΣ",348
"17"," Και εμείς ευχαριστούμε. 
Ο Υφυπουργός κ. Παναγιώτης Μηταράκης έχει το λόγο για τρία λεπτά.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"18"," Θα ήθελα να πω απλώς εν συντομία ότι σήμερα 1η Οκτωβρίου ξεκίνησε, όπως προβλέπεται από το νόμο, η υποβολή αιτήσεων για το δεύτερο κύκλο αξιολόγησης του 2012 χωρίς καμμία καθυστέρηση, χρησιμοποιώντας το μηχανογραφικό σύστημα που υπάρχει σχετικά με τις αξιολογήσεις. 
Αναφορικά με τη στελέχωση, είναι σημαντικό και ήδη έχουμε κάνει ειδική εγκύκλιο στο Υπουργείο Ανάπτυξης, για να μεταφέρουμε προσωπικό με προκηρύξεις με δική του επιλογή προς αυτές τις υπηρεσίες που έχουν άμεση συμβολή στην ανάπτυξη της ελληνικής οικονομίας. Υπάρχει ανοιχτή προκήρυξη της Διεύθυνσης Ιδιωτικών Επενδύσεων μέσα στο στενό δημόσιο τομέα και περιμένουμε τις επόμενες βδομάδες να μπορέσουμε να φέρουμε περισσότερο κόσμο ακριβώς για την αξιολόγηση και την υποστήριξη του προγράμματος.
Ευχαριστώ πολύ.","ΠΑΝΑΓΙΩΤΗΣ ΜΗΤΑΡΑΚΗΣ",318
"19"," Εμείς ευχαριστούμε. 
Η τέταρτη με αριθμό 319/25-9-2012 επίκαιρη ερώτηση πρώτου κύκλου του Βουλευτή Α΄ Πειραιά των Ανεξάρτητων Ελλήνων κ. Παναγιώτη Μελά προς τον Υπουργό Υγείας, σχετικά με την αντιμετώπιση των προβλημάτων στη λειτουργία του Νοσοκομείου Αιγίνης «Ο Άγιος Διονύσιος» δεν συζητείται λόγω κωλύματος του κυρίου Υπουργού και διαγράφεται.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"20"," Κύριε Πρόεδρε, μπορώ να έχω το λόγο;","ΠΑΝΑΓΙΩΤΗΣ ΜΕΛΑΣ",316
"21"," Παρακαλώ, κύριε συνάδελφε.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"22"," Πάντως, κύριε Πρόεδρε, το λέω ότι είναι η δεύτερη φορά μέσα σε δεκαπέντε ημέρες που η δική μου επίκαιρη ερώτηση δεν συζητείται.","ΠΑΝΑΓΙΩΤΗΣ ΜΕΛΑΣ",316
"23"," Θα το μεταφέρω, κύριε συνάδελφε.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"24"," Δεν ξέρω αν απομακρύνονται από το χώρο της υγείας.","ΠΑΝΑΓΙΩΤΗΣ ΜΕΛΑΣ",316
"25"," Θα το μεταφέρω, κύριε Μελά.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"26"," …τι επίκαιρη ερώτηση μπορεί να είναι αυτή μετά;","ΒΑΣΙΛΕΙΟΣ ΚΑΠΕΡΝΑΡΟΣ",185
"27"," Τι να κάνουμε όμως; Ο Υπουργός είχε κώλυμα, δεν μπορούσε να είναι σήμερα εδώ.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"28"," Πρέπει να μας το πει όμως, ο κύριος Υπουργός.","ΒΑΣΙΛΕΙΟΣ ΚΑΠΕΡΝΑΡΟΣ",185
"29"," Προβλέπεται από τον Κανονισμό, κύριε συνάδελφε.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"30"," Να μας το πει.","ΒΑΣΙΛΕΙΟΣ ΚΑΠΕΡΝΑΡΟΣ",185
"31"," Θα το πούμε. Θα υποβάλει ξανά την ερώτηση ο κ. Μελάς και πιθανόν να γίνει την επόμενη φορά. 
Προχωράμε στην πρώτη με αριθμό 327/25-9-2012 επίκαιρη ερώτηση δευτέρου κύκλου του Βουλευτή Τρικάλων της Νέας Δημοκρατίας κ. Μιχαήλ Ταμήλου προς τον Υπουργό Ανάπτυξης, Ανταγωνιστικότητας, Υποδομών, Μεταφορών και Δικτύων, σχετικά με τη διαδικασία αξιολόγησης των ιδιωτικών επενδύσεων και τη λειτουργία της αρμόδιας υπηρεσίας. 
Ο κ. Μιχαήλ Ταμήλος έχει το λόγο για δύο λεπτά.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"32"," Ευχαριστώ πολύ, κύριε Πρόεδρε.
Κύριε Υπουργέ, πρόσφατα δημοσιεύματα στον Τύπο, στην «ΚΑΘΗΜΕΡΙΝΗ», αλλά και δηλώσεις που έγιναν από την πολιτική ηγεσία του Υπουργείου Ανάπτυξης, μου δίνουν την αφορμή να κάνω μία επίκαιρη ερώτηση σε ό,τι αφορά το θέμα της ανάθεσης της αξιολόγησης των επενδυτικών σχεδίων του αναπτυξιακού νόμου στις τράπεζες. 
Ακούστηκε λοιπόν ότι υπάρχει σκέψη στο Υπουργείο να αναθέσει την αξιολόγηση των επενδύσεων στις τράπεζες και θέλω να πω ότι αυτό αποτελεί μία εξέλιξη η οποία υποβαθμίζει κατά κάποιο τρόπο το στελεχιακό δυναμικό του Υπουργείου Οικονομικών και των περιφερειών, εάν γίνει, ενώ το πρόσφατο σύστημα που είχε υιοθετηθεί πρόσφατα με τους ανεξάρτητους αξιολογητές, τίθεται σε αμφισβήτηση. 
Έχει αποδειχθεί στα προηγούμενα κοινοτικά πλαίσια ότι οι τράπεζες στις μικρές επενδύσεις που είχαν αναλάβει να αξιολογήσουν και να προωθήσουν, ακολουθούσαν η κάθε μία, μία πολιτική που τις υποστήριζε, δηλαδή υποστήριζαν τους δικούς τους πελάτες και έφερναν σε δύσκολη θέση τους επενδυτές, οι οποίοι αναγκάζονταν να πάνε σε κάποια τράπεζα απ’ όλες και μέσω αυτού του εκβιασμού αναγκάζονταν να υποκύψουν σε διάφορες άλλες απαιτήσεις. 
Σε ό,τι αφορά τις απορροφήσεις, θυμάμαι καλά ότι πριν λίγο καιρό, με την προηγούμενη κυβέρνηση, είχαν εκδιωχθεί ο προϊστάμενος της διεύθυνσης επενδύσεων του Υπουργείου, γιατί είχαν βρεθεί χρήματα στους λογαριασμούς. Απομακρύνθηκαν αυτοί οι δύο προϊστάμενοι, τοποθετήθηκαν άλλοι από την κ. Διαμαντοπούλου, αλλά αυτό οδήγησε σε μία, ας το πούμε, δυσχέρεια αξιολόγησης των προτάσεων με αποτέλεσμα να υπάρχει μέχρι πρόσφατα μεγάλη υστέρηση στις αξιολογήσεις των επενδύσεων και μικρή απορροφητικότητα στον αναπτυξιακό νόμο.
Σας ερωτώ λοιπόν: 
Ποια κονδύλια εκταμιεύθηκαν το καλοκαίρι με τα πρόσφατα στοιχεία που υπάρχουν φέτος σε σχέση με πέρσι και ποιες είναι οι προθέσεις του Υπουργείου, έτσι ώστε να αξιοποιηθεί το έμπειρο στελεχιακό δυναμικό του Υπουργείου και των περιφερειών και συγχρόνως να εξασφαλιστεί η ταχύτητα των διαδικασιών με διαφάνεια, με αντικειμενικότητα και ίση μεταχείριση.","ΜΙΧΑΗΛ ΤΑΜΗΛΟΣ",492
"33"," Ο Υφυπουργός Ανάπτυξης, Ανταγωνιστικότητας, Υποδομών, Μεταφορών και Δικτύων κ. Παναγιώτης Μηταράκης έχει το  λόγο για τρία λεπτά.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"34"," Κύριε Πρόεδρε, αγαπητέ κύριε συνάδελφε, ευχαριστώ πολύ για την επίκαιρη ερώτησή σας, η οποία μου δίνει ξανά τη δυνατότητα να αναφερθώ στον επενδυτικό νόμο. 
Πράγματι το 2012 παρατηρήθηκε όγκος υποθέσεων, ο οποίος σε συνδυασμό με τις γνωστές αλλαγές προσωπικού, που αναφερθήκατε, οδήγησαν πράγματι σε καθυστερήσεις. 
Σε απάντηση των προκλήσεων, αναλάβαμε συγκεκριμένες πρωτοβουλίες για την επιτάχυνση των αξιολογήσεων και αναφέρθηκα, απαντώντας σε προηγούμενη επίκαιρη ερώτηση, στο παράδειγμα στη δημιουργία της ομάδας μικρών έργων. 
Όσο για τα κονδύλια που εκταμιεύτηκαν το πρώτο οκτάμηνο του 2012 δόθηκαν 303.000.000 ενώ αντίστοιχα πέρσι 643.000.000, όπως προκύπτει από τους πίνακες, τους οποίους καταθέτω στα Πρακτικά. 
(Στο σημείο αυτό ο Υφυπουργός κ. Παναγιώτης Μηταράκης καταθέτει για τα Πρακτικά τους προαναφερθέντες πίνακες, οι οποίοι βρίσκονται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
 Όντως υπάρχει χειρότερη απορρόφηση, η οποία οφείλεται κατά κανόνα σε τρεις λόγους. 
Πρώτον, ότι το έτος 2011 εκταμιεύθηκαν ποσά ως προκαταβολές κατά την έναρξη των επενδυτικών σχεδίων ενώ αντίθετα την περίοδο του πρώτου οκταμήνου του 2012, επειδή έρχονται αυτά τα ώριμα έργα προς ολοκλήρωση, απαιτούνται περισσότεροι και επιτόπιοι έλεγχοι για λόγους και διαφάνειας και διασφάλισης του δημοσίου συμφέροντος. 
Δεύτερον, αντιλαμβάνεστε ότι οι προσπάθειες, που καλώς έκανε η Υπηρεσία, για την ενίσχυση της διαφάνειας επηρεάζουν χρονικά την ολοκλήρωση των αξιολογήσεων. 
Θέλω να σας πω ότι αυτή τη στιγμή η Υπηρεσία είναι αντικείμενο ελέγχου από τέσσερις υπηρεσίες του δημοσίου και πάρα πολύ μεγάλος χρόνος των υπαλλήλων αφιερώνεται στην απάντηση για όλες τις παλιές υποθέσεις προς αυτές τις υπηρεσίες. Ευελπιστούμε ότι σύντομα θα κλείσει αυτή η υπόθεση και θα αποδοθούν, φυσικά, οι ευθύνες εκεί που πρέπει. Σίγουρα, βέβαια, και οι διπλές εκλογές έπαιξαν ρόλο στις καθυστερήσεις. 
Αναφορικά με το δεύτερο ερώτημά σας σχετικά με τη χρήση των τραπεζών, στο νέο τροποποιημένο αναπτυξιακό νόμο που θα κατατεθεί, η αξιολόγηση και η επιλογή των επενδύσεων παραμένει στο δημόσιο, όπως παραμένει στο δημόσιο και η έκδοση των αποφάσεων της ολοκλήρωσης και της τελικής πληρωμής των κονδυλίων του αναπτυξιακού νόμου.
Όμως, θα πρέπει να ξέρετε ότι ήδη χρησιμοποιούμε εξωτερικούς ελεγκτές. Χρησιμοποιούμε αξιολογητές βάσει ενός μητρώου, οι οποίοι συμβάλλουν και συνεπικουρούν τα στελέχη του δημοσίου στην αξιολόγηση. Αυτό που μελετάμε είναι η δυνατότητα να χρησιμοποιήσουμε περαιτέρω εξωτερικούς ελεγκτές για να βοηθήσουν το δημόσιο στον έλεγχο του μεγάλου όγκου υποθέσεων που υπάρχουν κυρίως για τον παλιό αναπτυξιακό νόμο. 
Σας ευχαριστώ.","ΠΑΝΑΓΙΩΤΗΣ ΜΗΤΑΡΑΚΗΣ",318
"35","  Και εμείς σας ευχαριστούμε, κύριε Υφυπουργέ. 
Το λόγο έχει για τρία λεπτά ο κ. Μιχαήλ Ταμήλος.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"36"," Πραγματικά η σημερινή σας δήλωση, κύριε Υπουργέ,  ότι παραμένει στο δημόσιο έλεγχο η αξιολόγηση και ο έλεγχος των δημοσίων επενδύσεων βάζει στη θέση τους κάποιες φήμες και νομίζω ότι πάρα πολύ σωστά η κυβέρνηση παρακρατά τον ελεγκτικό και διεκπεραιωτικό χαρακτήρα των επενδύσεων. 
Είναι γνωστό σε μένα ότι οι αξιολογητές που υπάρχουν σήμερα είναι περίπου τριακόσιοι πενήντα. Ασφαλώς αν αυξηθεί αυτός ο αριθμός, θα βοηθήσει την ταχύτητα των επενδύσεων, αν και όπως μου αναφέρουν διάφοροι αναπτυξιακοί σύμβουλοι που ασχολούνται μ’ αυτά, έχει βελτιωθεί ο χρόνος αξιολόγησης των επενδύσεων σε έξι μήνες, ενώ παλιά ήταν πολύ περισσότερος. 
Κύριε Υπουργέ,  προκειμένου να βοηθήσουμε να γίνουν πιο γρήγορα και πιο πολλές προτάσεις μια και άνοιξε, όπως είπατε, από την 1η Οκτωβρίου η νέα πρόσκληση για υποβολή επενδύσεων, θα ήθελα να λάβετε υπ’ όψιν σας το εξής: Πρότασή μου είναι να μειωθεί η μοριοδότηση που σήμερα είναι στα σαράντα μόρια και αν είναι δυνατόν να πάει στα είκοσι πέντε μόρια. Ξέρετε πολύ καλά ότι οι επιχειρήσεις δεν μπορούν να αποκομίσουν την κεφαλαιακή επάρκεια ή τις δηλώσεις που έπαιρναν παλιά και ήταν προαπαιτούμενα για μια καλή βαθμολόγηση μέσα στις προτάσεις. 
Επίσης, θέλω να εξετάσετε αν μπορεί να αντικατασταθεί η απόδειξη που έφερνε ένας επενδυτής ότι έχει επί έξι μήνες το διατιθέμενο ποσό μέσα στην τράπεζα με μια υπεύθυνη δήλωση που μπορεί να καταθέσει κατά την υποβολή και πριν την αξιολόγηση του φακέλου, έτσι ώστε να μπορεί να την προσκομίσει αμέσως μετά, όταν αξιολογηθεί ότι αυτή η επένδυση είναι άξια επιχορήγησης. 
Άρα, λοιπόν, θα πρέπει να δώσουμε τη δυνατότητα σε έναν επενδυτή να μπορεί να υποβάλει την πρότασή του και αν αξιολογηθεί ότι είναι σωστή, να προσκομίσει εκ των υστέρων τη βεβαίωση ότι έχει τα χρήματα της ιδίας συμμετοχής, ενώ μέχρι τώρα και υπό τις συνθήκες που υπάρχουν σήμερα στην οικονομία και στις τράπεζες, δεν μπορεί να εξασφαλίσει ότι έχει επί έξι μήνες κρατημένο ένα σημαντικό ποσό που αποτελεί το 20%-25% της επένδυσης, προκειμένου να το παρουσιάσει κατά την υποβολή του φακέλου. Ίσως μ’ αυτόν τον τρόπο να δώσουμε την ώθηση σε περισσότερες επιχειρήσεις να υποβάλουν φακέλους, προσκομίζοντας μετά από κάποιους μήνες τη βεβαίωση ότι έχουν το διατιθέμενο ποσό.
Σας ευχαριστώ πολύ.","ΜΙΧΑΗΛ ΤΑΜΗΛΟΣ",492
"37"," Το λόγο έχει ο Υφυπουργός Ανάπτυξης, Ανταγωνιστικότητας, Υποδομών, Μεταφορών και Δικτύων κ. Παναγιώτης Μηταράκης.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"38"," Ευχαριστώ, κύριε Πρόεδρε. 
Κύριε συνάδελφε, άκουσα με πολύ μεγάλη προσοχή τις προτάσεις σας, τις οποίες και θα λάβουμε υπ’ όψιν μας, στη διαμόρφωση του τελικού κειμένου του αναπτυξιακού νόμου. Η διευκόλυνση της ρευστότητας και η αύξηση της ταχύτητας αποτελούν πρωταρχικούς στόχους σ’ αυτήν την προσπάθεια και σ’ αυτό συμβάλλουν αποφασιστικά και οι δικές σας προτάσεις. 
Σας ευχαριστώ θερμά που αναγνωρίζετε ότι έχει αυξηθεί η ταχύτητα ελέγχου των προτάσεων στη Διεύθυνση Ιδιωτικών Επενδύσεων. Οι υπάλληλοι της υπηρεσίας καταβάλλουν μια υπεράνθρωπη προσπάθεια δουλεύοντας βράδια και Σαββατοκύριακα χωρίς υπερωριακή αμοιβή, προκειμένου να μην υπάρχουν καθυστερήσεις, γιατί όλοι αντιλαμβανόμαστε τις επιπτώσεις της καθυστέρησης των επιχορηγήσεων του αναπτυξιακού νόμου στην διατήρηση θέσεων εργασίας. 
Σας ευχαριστώ θερμά.","ΠΑΝΑΓΙΩΤΗΣ ΜΗΤΑΡΑΚΗΣ",318
"39"," Προχωράμε στην πέμπτη με αριθμό 336/25-9-2012 πρώτου κύκλου επίκαιρη ερώτηση του Βουλευτή Αχαΐας του Λαϊκού Σύνδέσμου-Χρυσή Αυγή κ. Μιχαήλ Αρβανίτη προς τον Υπουργό Δικαιοσύνης, Διαφάνειας και Ανθρωπίνων Δικαιωμάτων, σχετικά με τη λήψη μέτρων κάλυψης των ελλείψεων και των δυσλειτουργιών της υπηρεσίας εξωτερικής φρούρησης των καταστημάτων κράτησης. 
Ο κ. Αρβανίτης έχει το λόγο για δύο λεπτά.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"40"," Κύριε Πρόεδρε, ως γνωστόν, η υπηρεσία εξωτερικής φρούρησης των καταστημάτων κράτησης έχει αποστολή τη φύλαξη του εξωτερικού χώρου των φυλακών, των καταστημάτων κράτησης, περιπολίες, σκοπιές, μεταγωγές από και προς τα νοσοκομεία, φύλαξη των νοσηλευομένων κρατουμένων, μεταγωγές από και προς τα καταστήματα κράτησης, καθώς επίσης και μεταγωγές στα δικαστήρια. 
Έλαβα ένα επίσημο έγγραφο από την Πανελλήνια Ένωση Εξωτερικών Φρουρών Καταστημάτων Κράτησης το οποίο και θα καταθέσω στα Πρακτικά. Μέσα στο έγγραφο αυτό παρατίθενται εκείνες οι ελλείψεις που καθιστούν τη λειτουργία της υπηρεσίας όχι δυνατή, δηλαδή δυσχεραίνουν την αποστολή των εξωτερικών φυλάκων, καθώς επίσης ορισμένες φορές την καθιστούν και αδύνατη. 
Πρώτον, υπάρχει έλλειψη προσωπικού. Οι εξωτερικοί φρουροί είναι χίλια εξακόσια άτομα σε ολόκληρη την Ελλάδα, ενώ οι οργανικές θέσεις τις οποίες κάλυπταν οι αστυνομικοί, τους οποίους αντικατέστησαν οι εξωτερικοί φρουροί ήταν τρεις χιλιάδες διακόσιες, που σημαίνει ότι αυτήν τη στιγμή υπάρχει έλλειψη 50% στους εξωτερικούς φρουρούς. 
Δεύτερον, ο οπλισμός που τους παρέχεται από την υπηρεσία είναι απαρχαιωμένος. Είναι απίστευτο το ότι τους παρέχονται περίστροφα του 1904, με τα οποία είναι αδύνατον να αντιμετωπίσουν το σύγχρονο οπλισμό των αυτομάτων όπλων που χρησιμοποιούν οι κακοποιοί. 
Επίσης, πολλοί εξ αυτών αναγκάζονται να αγοράζουν με δικά τους έξοδα πιστόλια των εννέα χιλιοστών, προκειμένου να νιώθουν περισσότερο ασφαλείς. 
Επίσης, τους παρέχουν αλεξίσφαιρα γιλέκα, η αποτρεπτική ισχύς των οποίων έχει ήδη προ πολλού εξαφανιστεί, σύμφωνα με τις προδιαγραφές του κατασκευαστή. Να φανταστείτε ότι η σφαίρα ενός καλάσνικοφ μπορεί να διατρήσει τρία τέτοια γιλέκα. Είναι μεγάλη η ισχύς του. Αυτό είναι γνωστό σε όλους. Χρειάζεται ειδική μεταλλική πλάκα. Αυτοί οι άνθρωποι παίζουν κορώνα γράμματα τη ζωή τους. Ενθυμείστε την υπόθεση Πάσσαρη και άλλες υποθέσεις, όπου έχασαν τη ζωή τους. 
Τέταρτον, δεν μετεκπαιδεύονται στη σκοποβολή, όπως επίσης στην αυτοάμυνα και στην αυτοπροστασία, με αποτέλεσμα να μην είναι σε εκείνη τη φυσική κατάσταση, ώστε να μπορούν αποτελεσματικά να αποτρέψουν είτε μία απαγωγή είτε μία απόδραση από τις φυλακές. 
Πέμπτον, έχει δέκα χρόνια να τους χορηγηθεί νέος ρουχισμός –μια ολόκληρη δεκαετία!- πράγμα αδιανόητο, λες και είμαστε τριτοκοσμική χώρα. 
Έκτον, δεν είναι εντεταγμένοι στο ειδικό μισθολόγιο, όπου είναι οι άλλοι ένστολοι, με αποτέλεσμα να χάνουν εξακόσια ευρώ ο καθένας. 
Ερωτώ, λοιπόν, τον κύριο Υπουργό, αξιότιμε κύριε Πρόεδρε, τι μέτρα προτίθεται να λάβει ή έχει αποφασίσει να λάβει το Υπουργείο Δικαιοσύνης, προκειμένου να καταστεί αποτελεσματική η εξωτερική φρούρηση και ιδιαιτέρως να προστατεύεται η ζωή αυτών που την παίζουν κορώνα γράμματα πολλές φορές. 
Θα σας αναφέρω στη δευτερολογία μου ένα χαρακτηριστικό περιστατικό, που έγινε στις αρχές του τρίτου δεκαημέρου του Αυγούστου. 
(Στο σημείο αυτό ο Βουλευτής κ. Μιχαήλ Αρβανίτης                         καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)","ΜΙΧΑΗΛ ΑΡΒΑΝΙΤΗΣ-ΑΒΡΑΜΗΣ",38
"41"," Ευχαριστούμε. 
Το λόγο έχει ο Υφυπουργός Δικαιοσύνης, Διαφάνειας και Ανθρωπίνων Δικαιωμάτων κ. Κωνσταντίνος Καραγκούνης για τρία λεπτά.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"42"," Ευχαριστώ πολύ, κύριε Πρόεδρε. 
Θέλω, επίσης, να ευχαριστήσω τον αξιότιμο κύριο συνάδελφο για την επίκαιρη ερώτηση που μου κατέθεσε. Μου δίνει τη δυνατότητα και την ευκαιρία να επαναλάβω –το έχω ξανακάνει απ’ αυτό το Βήμα- ότι οι σωφρονιστικοί υπάλληλοι είτε είναι στην εσωτερική φρουρά είτε στη εξωτερική είναι πραγματικά ήρωες, διότι οι συνθήκες εργασίας είναι πραγματικά πάρα πολύ δύσκολες. 
Να επαναλάβω από το Βήμα της Βουλής ότι το έργο τους είναι πολύ δύσκολο και τους έχω χαρακτηρίσει ήρωες, διότι δουλεύουν κάτω από πολύ αντίξοες συνθήκες και κυρίως διότι προσπαθούν να διασφαλίσουν την εύρυθμη λειτουργία των σωφρονιστικών καταστημάτων κράτησης που, όπως γνωρίζετε, βρίσκεται ήδη στα όριά του. Ο υπερπληθυσμός είναι πολύ μεγάλος. Από τους εννέα χιλιάδες τριακόσιες 9.300 που αντέχει το ελληνικό σωφρονιστικό σύστημα είναι ήδη μέσα δεκατρείς χιλιάδες κρατούμενοι. Οπότε αντιλαμβάνεστε το μέγεθος του προβλήματος. 
Σε αυτά βέβαια –τα έχω πει πολλές φορές- έχουμε ήδη κάνει και τις σχετικές ανακοινώσεις προς την καλυτέρευση των συνθηκών κράτησης και μέσω κάποιων μέτρων αποσυμφόρησης -αλλά όχι μόνο- και κάποιων θεσμικών παρεμβάσεων που θα οδηγήσουν στην πολύ πιο εύρυθμη λειτουργία των καταστημάτων. 
Σε αυτά, βέβαια, να προσθέσω την οικονομική δυσχέρεια που υπάρχει. Ο προϋπολογισμός του Υπουργείου Δικαιοσύνης από τα 950 εκατομμύρια ευρώ που ήταν πριν από δύο χρόνια, αυτή τη στιγμή βρίσκεται στα 550 εκατομμύρια ευρώ. Τα 480 εκατομμύρια ευρώ πηγαίνουν για μισθοδοσία. Αντιλαμβάνεστε, λοιπόν, το μέγεθος της κατάστασης και της πολύ άσχημης κατάστασης που βρίσκεται η σωφρονιστική πολιτική αυτή τη στιγμή. Κάνουμε τεράστιες προσπάθειες, γιατί κι εμείς πρέπει να συμβάλουμε και συμβάλλουμε έτι περισσότερο προς τη δημοσιονομική προσαρμογή να βοηθήσουμε την Κυβέρνηση στην τεράστια, στην τιτάνια αυτή προσπάθεια, όπως όλη η Κυβέρνηση το πράττει, ο κάθε Υπουργός ούτως ώστε να μπορέσουμε να έχουμε αποτελέσματα, αντιλαμβανόμενοι τις δημοσιονομικές δυσκολίες.
Είμαστε σε συνεχή επαφή με την ένωση των εξωτερικών φρουρών, οι οποίοι κι αυτοί έχουν τα δικά τους προβλήματα, βοηθώντας τους τουλάχιστον σε θεσμικό επίπεδο να επιλύσουμε ζητήματα που τους αφορούν άμεσα και βεβαίως και προς τις υλικές, θα έλεγα, ελλείψεις που έχουν κι εκεί να δώσουμε λύσεις. Είμαστε καθημερινά σε επαφή. 
Έχουμε ένα ταμείο το ΤΑΧΔΙΚ που μπορούμε και δίνουμε μία περαιτέρω χρηματοδότηση, ώστε να μπορέσουμε να λύσουμε πολλά απ’ τα προβλήματα που αναφέρατε και που στη δευτερολογία μου θα έχω τη δυνατότητα να σας δώσω περισσότερα στοιχεία σ’ αυτά που ζητήσατε.
(Στο σημείο αυτό κτυπάει προειδοποιητικά το κουδούνι λήξεως του χρόνου ομιλίας του κυρίου Υφυπουργού)
 Να πω μόνο για την έλλειψη του προσωπικού. Το Υπουργείο Δικαιοσύνης είχε ζητήσει ήδη από το 2011 κι είχε γράψει στον προγραμματισμό των προσλήψεων επτακόσιες πενήντα θέσεις, εκ των οποίων οι τετρακόσιοι πενήντα για το προσωπικό εξωτερικής φρούρησης, καταβάλλοντας κάθε δυνατή προσπάθεια στα πλαίσια των δυνατοτήτων που παρείχε ο περιορισμός των προσλήψεων για τα έτη 2011 και 2013, για την ενίσχυση κυρίως του φυλακτικού προσωπικού, λαμβανομένων υπ’ όψιν βέβαια των πολύ δύσκολων δημοσιονομικών δυσκολιών που έχουμε μπροστά μας και με βάση τις απολύτως απαραίτητες ανάγκες.
Υπήρξε η απόφαση 5058 του 2011 του Υπουργού Εσωτερικών, Αποκέντρωσης και Ηλεκτρονικής Διακυβέρνησης περί κατανομής του προσωπικού στο Υπουργείο Δικαιοσύνης και εγκρίθηκαν δυστυχώς μόνο έντεκα θέσεις δευτεροβάθμιας εκπαίδευσης που αφορούν το προσωπικό αρμοδιότητας της Διεύθυνσης Διοίκησης και Ανάπτυξης του Ανθρωπίνου Δυναμικού. Οκτώ εξ αυτών αφορούν τα καταστήματα κράτησης γενικότερα, ενώ δεν συμπεριλαμβάνεται καμμία θέση του κλάδου εξωτερικής φρούρησης.
Περαιτέρω με το ν. 4024/11 καταργήθηκαν όλες οι κενές οργανικές θέσεις.
Επιπροσθέτως, το Υπουργείο Δικαιοσύνη απέστειλε το υπ’ αριθμόν 82483 του 2011 έγγραφο προς τον Υπουργό Οικονομικών και στον Υπουργό Διοικητικής Μεταρρύθμισης, ζητώντας εξαίρεση στο θέμα των προσλήψεων. 
Επίσης, να επαναλάβω το αίτημα το οποίο ήδη έχει υπογραφθεί με την πράξη του Υπουργικού Συμβουλίου, τη 19/2012, όπου έχει εγκριθεί η κίνηση διαδικασιών για την πρόσληψη πεντακοσίων υπαλλήλων φύλαξης και εξωτερικής φρούρησης στο Υπουργείο, για το οποίο φαντάζομαι πολύ σύντομα θα έχουμε νέα και θα δώσει πραγματικά μία ανάσα στο φυλακτικό προσωπικό που όντως έχει τεράστιες ελλείψεις.
Θα επανέλθω στη δευτερολογία μου με περισσότερα στοιχεία για τα ζητήματα που θέσατε.","ΚΩΝΣΤΑΝΤΙΝΟΣ ΚΑΡΑΓΚΟΥΝΗΣ",188
"43"," Ο κ. Αρβανίτης έχει το λόγο για τρία λεπτά.
ΜΙΧΑΗΛ ΑΡΒΑΝΙΤΗΣ -ΑΒΡΑΜΗΣ: Δεν έχω λόγους να αμφιβάλω για τις προθέσεις τουλάχιστον του πράγματι ευγενεστάτου κυρίου Υφυπουργού της Δικαιοσύνης.
Εκείνο το οποίο θέλω να τον παρακαλέσω, κύριε Πρόεδρε, είναι τουλάχιστον να εξοπλιστούν με γιλέκα με μεταλλική πλάκα και αυτόματα ισχυρά όπλα οι εξωτερικοί φρουροί. Αυτό είναι παράκληση και ανάγκη για την ίδια τη ζωή τους, αλλά και για να φέρουν αποτέλεσμα στην αποστολή την οποία έχουν αναλάβει.
Στις αρχές του τρίτου δεκαημέρου του παρελθόντος Αυγούστου μετήχθη ένας Αλβανός από τις φυλακές της Τίρυνθας σε ένα νοσοκομείο του Ναυπλίου προκειμένου να γίνει αλλαγή σε ένα τραύμα του σώματός του. Τον περιέθαλψαν, έγινε η αλλαγή και έφυγαν με το αυτοκίνητο των μεταγωγών προκειμένου να επιστρέψουν στις φυλακές της Τίρυνθας. Στην είσοδο του νοσοκομείου παρουσιάστηκαν αιφνιδίως τρεις ή τέσσερις –δεν έχει εξακριβωθεί ακόμη- Αλβανοί οι οποίοι κρατούσαν καλάσνικοφ. Ο ένας καθήλωσε τους τρεις εξωτερικούς φρουρούς και τον οδηγό ενώ οι άλλοι πυροβολούσαν στον αέρα για εκφοβισμό. Βεβαίως οι εξωτερικοί φρουροί με τα όπλα που είχαν και τα αλεξίσφαιρα γιλέκα που φορούσαν δεν ήταν δυνατόν να αντισταθούν. Αυτοί, λοιπόν, σαν κύριοι πήραν τον Αλβανό και έφυγαν. 
Τέτοια γεγονότα θα επαναληφθούν. Μην ξεχνάμε και την υπόθεση Πάσαρη και πόσοι έχασαν τη ζωή τους. Και άλλοι μπορεί να την χάσουν μελλοντικά. Ξέρουμε ότι έχουμε να κάνουμε με αδίστακτα κακοποιά στοιχεία, τα οποία δεν εκτιμούν καθόλου τη ζωή των Ελλήνων. 
Να επαναλάβω την παράκλησή μου στον κύριο Υφυπουργό για τα γιλέκα και τον αυτόματο αποτελεσματικό εξοπλισμό που έχουν ανάγκη οι εξωτερικοί φρουροί. 
Ευχαριστώ, κύριε Πρόεδρε.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"44"," Ευχαριστούμε.
Ο κύριος Υφυπουργός έχει το λόγο.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"45"," Ευχαριστώ, κύριε Πρόεδρε.
Έχετε δίκιο όσον αφορά τα περιστατικά τα οποία είναι και πολλά. Όσο πιο θωρακισμένοι είναι οι αστυνομικοί, οι εξωτερικοί φρουροί ή οποιοσδήποτε σωφρονιστικός υπάλληλος, τόσο καλύτερο θα είναι και το αποτέλεσμα και η φύλαξη σε ένα έγκλημα που πραγματικά αλλάζει και γίνεται όλο και πιο σκληρό. 
Επιτρέψτε μου να επανέλθω σε αυτά που είπα και στην πρωτολογία μου. Θα σας αναφέρω ποιος είναι ο εξοπλισμός που έχει διατεθεί στο προσωπικό το τελευταίο έτος. 
Έχουν εφοδιαστεί με εξοπλισμό στατικό και ατομικό και με τα απαραίτητα υλικά, τα οποία είναι τα εξής: Σύγχρονα ημιαυτόματα ΜP5, αλεξίσφαιρα γιλέκα, περίστροφα κ.λπ. Παρελήφθησαν από αστυνομικές υπηρεσίες και κατανεμήθηκαν στα τμήματα εξωτερικής φρούρησης καταστημάτων κράτησης της χώρας, οκτακόσια είκοσι πέντε περίστροφα Νο 38 special, τα οποία χρησιμοποιεί και η Ελληνική Αστυνομία, καθώς και πενήντα χιλιάδες φυσίγγια αυτών. Παράλληλα αντικαταστάθηκαν επτακόσια πενήντα περίστροφα Νο 38 sort παλαιότερου τύπου και δεκαπέντε χιλιάδες φυσίγγια αυτών από τα εν λόγω καταστήματα κράτησης και επεστράφησαν στις αποθήκες των αστυνομικών υπηρεσιών από τις οποίες είχαν χρεωθεί. 
Μέχρι σήμερα έχουν χορηγηθεί οκτακόσιες ενενήντα δύο άδειες κατοχής και οπλοφορίας σύγχρονου ατομικού οπλισμού σε αντίστοιχους εξωτερικούς φρουρούς για την άσκηση των καθηκόντων τους. 
Επιπλέον, στο κατάστημα κράτησης Κορυδαλλού χορηγήθηκε πρόσφατα εξειδικευμένος εξοπλισμός που παραχωρήθηκε από την Ελληνική Αστυνομία, απαραίτητος για την καταστολή των όποιων κινητοποιήσεων και εξεγέρσεων των κρατουμένων. Ήταν, δηλαδή, εξοπλισμός που δόθηκε έξτρα με τις λιγοστές, όπως έχω πει, δυνατότητες που έχει το Υπουργείο και μέσω χρηματοδότησης του ΤΑΚΔΙΚ, ώστε να μπορέσουν να αντιμετωπίσουν δύσκολες καταστάσεις.
Όσον αφορά τη μετεκπαίδευση του προσωπικού της εξωτερικής φρουράς, παρά τη δύσκολη, όπως είπα και πριν οικονομική κατάσταση που διέρχεται η χώρα, καταβάλλεται προσπάθεια για την πραγματοποίηση της εκπαίδευσης –και αυτό είναι στο επόμενο διάστημα- τριάντα πέντε εξωτερικών φρουρών ως εκπαιδευτών σε θέματα αυτοάμυνας, αυτοπροστασίας, οπλοτεχνικής, αμυντικής σκοποβολής, φρούρησης στόχων και μεταγωγής κρατουμένων από την Ελληνική Αστυνομία με σκοπό στη συνέχεια να αναλάβουν την εκπαίδευση και των υπολοίπων φρουρών των υπηρεσιών τους, η οποία προγραμματίζεται για τον Μάρτη του 2013. Προς το παρόν η μετεκπαίδευση των φρουρών γίνεται αποσπασματικά από τις κατά τόπους αστυνομικές διευθύνσεις. 
Να επαναλάβω ότι είναι δύσκολη η κατάσταση. Καθημερινά είμαστε σε επαφή –και μπορείτε να το διαπιστώσετε από τις αρμόδιες ενώσεις- για να λύνουμε τόσο τα θεσμικά τους προβλήματα τα οποία είναι πάρα πολλά, όσο και τα θέματα που αφορούν την υλικοτεχνική τους υποδομή που είναι απαραίτητη για την εύρυθμη λειτουργία των σωφρονιστικών καταστημάτων. 
Ευχαριστώ πολύ.","ΚΩΝΣΤΑΝΤΙΝΟΣ ΚΑΡΑΓΚΟΥΝΗΣ",188
"46"," Και εμείς ευχαριστούμε.
Οι Βουλευτές κ. Οδυσσέας Βουδούρης και κ. Διονυσία-Θεοδώρα Αυγερινοπούλου, ζητούν ολιγοήμερη άδεια απουσίας στο εξωτερικό.
Η Βουλή εγκρίνει;","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"47"," Μάλιστα, μάλιστα.","ΠΟΛΛΟΙ ΒΟΥΛΕΥΤΕΣ",NA
"48"," Η Βουλή ενέκρινε τις ζητηθείσες άδειες. 
Η έκτη με αριθμό 331/25-9-2012 πρώτου κύκλου επίκαιρη ερώτηση του Βουλευτή Β΄ Αθήνας της Δημοκρατικής Αριστεράς κυρίου Γρηγορίου Ψαριανού προς τον Υπουργό Οικονομικών σχετικά με τα χρέη των ΠΑΕ-ΚΑΕ και τον πιθανό διακανονισμό τους δεν συζητείται λόγω κωλύματος Υπουργού και διαγράφεται.
Θα συζητηθεί η έβδομη με αριθμό 340/25-9-2012 πρώτου κύκλου επίκαιρη ερώτηση του Βουλευτή Επικρατείας του Κομμουνιστικού Κόμματος Ελλάδας κυρίου Αθανασίου Παφίλη προς τους Υπουργούς Εσωτερικών και Οικονομικών σχετικά με τη λήψη μέτρων χρηματοδότησης των σχολικών επιτροπών από τον κρατικό προϋπολογισμό.
Ο κύριος Παφίλης έχει το λόγο για δύο λεπτά.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"49"," Κύριε Υπουργέ, η επίκαιρη ερώτησή μας αφορά την χρηματοδότηση σχολικών επιτροπών από τον κρατικό προϋπολογισμό. Είναι γνωστό ότι από την έναρξη της νέας σχολικής χρονιάς έχει καταβληθεί μόνο μία δόση προς τις σχολικές επιτροπές των δήμων για το 2012 και αυτή είναι μειωμένη. Με βάση το ν. 3577/2007 η χρηματοδότηση μέσω κεντρικών αυτοτελών πόρων πρέπει να αντιστοιχεί στο 6% του συνολικού ύψους της χρηματοδότησης των κεντρικών αυτοτελών πόρων. Με βάση λοιπόν τον κρατικό προϋπολογισμό, αυτόν που υπάρχει σήμερα, έπρεπε να δοθούν 120 εκατομμύρια. Έχουν δοθεί 20 και 20 τώρα αρχίζουν να εκταμιεύονται και είναι Οκτώβριος. Η κατάσταση θα χειροτερέψει σ’ αυτό τον τομέα με το νέο πακέτο μέτρων όπου προβλέπονται 500 εκατομμύρια περικοπές από το Υπουργείο Παιδείας αλλά και από τους δήμους. Τα ταμεία των σχολικών επιτροπών και των σχολείων συνολικά είναι άδεια και αυτό το γνωρίζετε πολύ καλά. Μπαίνουμε στο φθινόπωρο και σε λίγο στο χειμώνα και θα υπάρξει τεράστιο πρόβλημα για την προμήθεια πετρελαίου και για την πληρωμή του φυσικού αερίου και στο φυσικό αέριο οι εταιρείες «κόβουν», γιατί είναι ιδιωτικές. Με την αύξηση του ειδικού φόρου στο πετρέλαιο και την εξίσωση πετρελαίου κίνησης με το πετρέλαιο θέρμανσης, το κόστος για τη θέρμανση των σχολείων θα εκτιναχθεί στα ύψη και τα σχολεία αδυνατούν πραγματικά να πληρώσουν και να προμηθευτούν πετρέλαιο και φυσικό αέριο.
Η επίκαιρη ερώτησή μας προτείνει ταυτόχρονα κάποια μέτρα και ζητάμε να μας πείτε τι μέτρα θα πάρετε: πρώτον, για την επαρκή χρηματοδότηση και την κάλυψη των αυξανόμενων αναγκών και δεύτερον, εμείς θεωρούμε ότι πρέπει να απαλλαγούν οι σχολικές επιτροπές από το ΦΠΑ και να απαλλαγούν από το νερό, το ρεύμα, το τηλέφωνο, το πετρέλαιο και το φυσικό αέριο και να πληρώνονται εξίσου από τον κρατικό προϋπολογισμό και τέλος να μην υπάρξει καμμία, μα καμμία, νέα περικοπή.
Περιμένουμε την απάντησή σας.","ΑΘΑΝΑΣΙΟΣ ΠΑΦΙΛΗΣ",425
"50"," Ο Υπουργός Εσωτερικών, κ. Ευριπίδης Στυλιανίδης, έχει το λόγο για τρία λεπτά.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"51"," Ευχαριστώ, κύριε Πρόεδρε.
Ο συνάδελφος του Κομμουνιστικού Κόμματος Ελλάδας θέτει ένα καίριο ζήτημα, στο οποίο εμπλέκεται η τοπική αυτοδιοίκηση ως ενδιάμεσος ανάμεσα στο κεντρικό κράτος και στην τοπική κοινωνία, προκειμένου να εξυπηρετούνται με πληρότητα οι μαθητές όλης της Ελλάδας και ιδίως κατά τους χειμερινούς μήνες όπου οι ανάγκες καυσίμου είναι μεγάλες κυρίως στις ορεινές και τις απομακρυσμένες περιοχές, αλλά και στο αστικό κέντρο των Αθηνών και στα άλλα αστικά και ημιαστικά κέντρα.
Είναι αλήθεια ότι φέτος είναι εγγεγραμμένα στον προϋπολογισμό περίπου 80 εκατομμύρια, όχι 120. Έπρεπε να είναι 120 σύμφωνα με το ποσοστό που προβλέπει ο νόμος, αλλά με βάση την πραγματική χρηματοδοτική ικανότητα του Γενικού Λογιστηρίου, ουσιαστικά έχουν εγγραφεί στον προϋπολογισμό 80 εκατομμύρια. 
Όταν εμείς αναλάβαμε τον Ιούνιο, είχαν καταβληθεί περίπου 20 εκατομμύρια. Από τις πρώτες προτεραιότητές μας ήταν να συμπληρώσουμε το ποσό αυτό με βάση τις πραγματικές μας δυνατότητες. Γνωρίζετε ότι τότε υπήρχαν πάρα πολλά εκκρεμή κοινωνικά ζητήματα. Ας πούμε, ήταν απλήρωτα τα προνοιακά επιδόματα συνολικού ύψους 260 εκατομμυρίων ευρώ, ήταν απλήρωτες οι μεταφορές μαθητών, ήταν απλήρωτα μία σειρά από τέτοιου είδους ζητήματα.
Θεωρήσαμε ότι είναι πρόταγμα η συντήρηση των σχολείων ενόψει της έναρξης της σχολικής χρονιάς. Κατεβλήθησαν και απορροφήθηκαν ήδη τα 20 εκατομμύρια ακόμα, δηλαδή έχουμε φτάσει σ’ ένα ποσοστό απορρόφησης περίπου 50% και τώρα, μόλις θα πάρουμε το επόμενο δωδεκατημόριο, θα συνεχίσουμε αυτήν τη ροή χρηματοδότησης, για να μπορέσουμε να καλύψουμε στο μέγιστο δυνατό ποσοστό τις ανάγκες των σχολείων με πληρότητα, κυρίως στις περιοχές, που πραγματικά υποφέρουν από το κρύο.
Στο ερώτημα που θέτετε για το πώς θα  μπορούσαμε να ελαφρύνουμε το κόστος, η απάντηση που θα μπορούσα αυτήν τη στιγμή να σας δώσω, με βάση το σχεδιασμό που κάνουμε για την επικείμενη σχολική χρονιά που ξεκίνησε, είναι ότι σκεφτόμαστε να δημιουργήσουμε ενιαία αρχή προμηθειών ανά δήμο διότι είναι διαφορετικό το κόστος όταν προμηθεύεται κάθε σχολική επιτροπή μόνη της και διαφορετικό αν γίνει από μια αρχή η προμήθεια των καυσίμων για τα σχολεία. Επιτυγχάνονται καλύτερες τιμές προμηθειών και άρα, πληρέστερη κάλυψη. Γίνεται, δηλαδή, μια οικονομία κλίμακος. 
Παράλληλα έχουμε ενθαρρύνει τους ΟΤΑ να μπουν στο Ευρωπαϊκό Πρόγραμμα «Εξοικονομώ», προκειμένου να απομειώσουν τη διαρροή θερμότητας από τα σχολικά κτήρια. Αντίστοιχες μελέτες προς υλοποίηση -θυμάστε και από το παρελθόν- είχαμε ετοιμάσει από το Υπουργείο Παιδείας, από τον Οργανισμό Σχολικών Κτηρίων. Όπου υλοποιήθηκαν είχαμε θετικά αποτελέσματα σε σχέση με την απώλεια ενέργειας. 
Τέλος, όσον αφορά τα άλλα κόστη που αντιμετωπίζει ένα σχολικό συγκρότημα, όπως παραδείγματος χάριν το κόστος του ρεύματος, έχουμε ήδη εξαγγείλει ότι στη νέα πολιτική που θα ξεκινήσουμε, μόλις ολοκληρωθούν οι σχετικές διαπραγματεύσεις και με την τρόικα, είναι να επιδιώξουμε να δημιουργήσουμε προϋποθέσεις οικονομικής αυτοτέλειας των ΟΤΑ. Ένας από τους τρόπους που θα επιδιωχθεί αυτό είναι να ενθαρρύνουμε με επενδύσεις φωτοβολταϊκών στα σχολικά κτήρια της χώρας. Είναι περίπου δεκαπέντε χιλιάδες πεντακόσια τα σχολικά κτήρια που ανήκουν την διαχείριση των δήμων. Αν υπάρξει η αντίστοιχη νομοθετική πρωτοβουλία, που την προετοιμάζουμε με το συναρμόδιο Υπουργείο, για πλήρη κάλυψη, ακόμα και κάλυψη των παλαιών ΧΑΔΑ που θα έχουν αποκατασταθεί, με τέτοιου είδους συστήματα θα μπορέσουμε να έχουμε ενεργειακή αυτάρκεια στα λειτουργούντα κτήρια της τοπικής αυτοδιοίκησης και να έχουμε οικονομικό όφελος για τους ΟΤΑ από την ενέργεια που περισσεύει και θα μπορεί να διατίθεται στο δημοτικό δίκτυο με το αντίστοιχο αντίτιμο από την αρχή πληρωμών. 
Αυτές είναι κάποιες προτεραιότητες που επεξεργαζόμαστε τώρα συμπληρωματικά, έχοντας υπόψη  ότι μπαίνουμε σε μια άλλη λογική πια, στη λογική της οικονομικής αυτοτέλειας. Θα πρέπει να αφήσουμε τους δήμους να σταθούν στα πόδια τους και να μην έχουν μονίμως την εξάρτηση από ένα κεντρικό δημόσιο ταμείο, το οποίο υποφέρει όλο και περισσότερο, λόγω της κρίσης.
Ευχαριστώ πολύ.","ΕΥΡΙΠΙΔΗΣ ΣΤΥΛΙΑΝΙΔΗΣ",486
"52"," Ο Βουλευτής του Κομμουνιστικού Κόμματος Ελλάδας, κ. Παφίλης έχει το λόγο για τρία λεπτά.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"53"," Κύριε Υπουργέ, τα μακροπρόθεσμα αυτά μπορούμε να τα συζητήσουμε. Εδώ υπάρχει άμεσο πρόβλημα. Εμείς δεν λέμε αν σχεδιάζετε να κάνετε ενιαία αρχή προμηθειών ή αν θα υπάρξει οικονομική αυτοτέλεια στους ΟΤΑ με τα φωτοβολταϊκά. «Όπου ακούς πολλά κεράσια κράτα και μικρό καλάθι» λέω όσον αφορά την οικονομική αυτοτέλεια τον ΟΤΑ.
Μην παραπέμπετε στην τοπική αυτοδιοίκηση το θέμα. Όχι ότι δεν έχει ευθύνη. Έχει ευθύνη και για την γενικότερη συμφωνία. Γιατί εδώ συνέβη ό,τι έχει συμβεί όλα αυτά τα χρόνια. Δώσατε τα σχολεία και δεν δίνετε πόρους. Άμεσα ρωτάμε τι μέτρα θα πάρετε, πρακτικά. 
Μας είπατε ότι μέχρι τώρα έχει απορροφηθεί το 50% της χρηματοδότησης. Από πού; Από τα 80 εκατομμύρια. Ακόμα και ο νόμος ο ίδιος προβλέπει 120 εκατομμύρια, που λίγα είναι και αυτά. Τι θα κάνετε; Ο χειμώνας μπαίνει. 
Εγώ είμαι από ορεινό χωριό -και άλλοι είναι εδώ μέσα- και θυμάμαι ότι κουβαλούσαμε από ένα ξύλο κάθε μέρα, για να ανάψει η σόμπα στο σχολείο. Εκεί θα γυρίσουμε; Γιατί στην πραγματικότητα, αυτό συμβαίνει στα σχολεία και το γνωρίζουν πολύ καλά και όσοι μας ακούνε και ο κόσμος. Ήδη, οι δάσκαλοι έχουν μετατραπεί σε επαίτες. Απευθύνονται στα παιδιά και τους λένε: πληρώστε για να βγάλουμε φωτοτυπίες, πείτε στους γονείς για εκείνο. Θα πουν αύριο και για το πετρέλαιο. 
Εμείς, λοιπόν, πέρα από τα γενικότερα, κάνουμε και συγκεκριμένες προτάσεις. Γιατί, παραδείγματος χάριν, απαλλάξατε τις πρεσβείες από το ΦΠΑ στο πετρέλαιο, γιατί απαλλάσσετε τους εφοπλιστές -φτωχοί είναι και τα παιδιά τους δε ζεσταίνονται- και δεν απαλλάσσετε τα σχολεία από το ΦΠΑ για το πετρέλαιο; Τι θα συμβεί με τις αυξήσεις που έχουμε στο φυσικό αέριο; 
Άμεσα τέτοια πρακτικά μέτρα γιατί δεν τα προχωράτε; Συγκεκριμένα λέμε για το ΦΠΑ. Γιατί δεν απαλλάσσετε τα σχολεία μέχρι να ευδοκιμήσουν αυτά τα προγράμματα, για τα οποία εμείς κρατάμε πάρα πολλές επιφυλάξεις για το ποιον εξυπηρετούν και τι αποτελεσματικότητα θα έχουν. 
Σας παρακαλούμε να μας απαντήσετε άμεσα. Αν αγριέψει ο καιρός, τα σχολεία δεν θα μπορούν να βάλουν πετρέλαιο. Απ’ ό,τι έχουμε διαβάσει –δεν ξέρω αν ισχύει, δεν το είπατε σήμερα, επομένως πείτε το στη δευτερολογία σας- προβλέπεται να δοθούν 15.000.000. Έχουμε δεκαέξι χιλιάδες σχολεία. Με μία απλή διαίρεση βλέπουμε ότι ο μέσος όρος για κάθε σχολείο είναι 937,5 ευρώ. Έχετε την εντύπωση ότι αυτά φτάνουν, για να ζεσταθούν τα σχολεία το χειμώνα; Τι θα γίνει; Πείτε μας στη δευτερολογία σας.
Σας ευχαριστώ πολύ.","ΑΘΑΝΑΣΙΟΣ ΠΑΦΙΛΗΣ",425
"54"," Ο κύριος Υπουργός έχει το λόγο για τρία λεπτά.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"55"," Δεν μπορώ να διαφωνήσω σε πολλά μαζί σας. Θα διαφωνήσω στο πρόσωπο όμως. Έδωσαν τις αρμοδιότητες και δεν έδωσαν τους πόρους. Και θυμίζω ότι εγώ σε αυτή την Αίθουσα ήμουν ο αρμόδιος εισηγητής τότε που έθεσε και ζήτημα συνταγματικότητας στη σχετική συζήτηση. Αυτό, όμως, ανήκει στο παρελθόν.  Σωστά λέτε, τι πρέπει να κάνουμε τώρα. 
Η διαίρεση που κάνετε, μπορεί να είναι σωστή όσον αφορά τα 15.000.000. Προσθέστε, όμως, και τα άλλα 40.000.000, για να βγει σωστό το τελικό αποτέλεσμα.","ΕΥΡΙΠΙΔΗΣ ΣΤΥΛΙΑΝΙΔΗΣ",486
"56"," Τα 40.000.000 τελείωσαν. Απορροφήθηκαν…","ΑΘΑΝΑΣΙΟΣ ΠΑΦΙΛΗΣ",425
"57"," Δεν τέλειωσαν. Απορροφήθηκαν τώρα…","ΕΥΡΙΠΙΔΗΣ ΣΤΥΛΙΑΝΙΔΗΣ",486
"58"," Έτσι δεν είπατε; Συγνώμη, δεν θέλω να κάνω…","ΑΘΑΝΑΣΙΟΣ ΠΑΦΙΛΗΣ",425
"59"," Ένα λεπτό. Δόθηκαν 20.000.000. Κι άλλα 20.000.000 δώσαμε πριν από μερικές εβδομάδες. Κάποια σχολεία είχαν προμηθευτεί καύσιμο από την άνοιξη. Κάποια άλλα που δεν τους έφτασαν τα λεφτά, έπρεπε να προμηθευτούν κι άλλο. Με τα 20.000.000 που πήραν, θα προμηθευτούν. Παράλληλα, θα έρθουν κι άλλα χρήματα, όπως σας είπα, από τα επόμενα δωδεκατημόρια, αυτού του μήνα, του άλλου μήνα κ.λπ., για να μπορέσουμε να καλύψουμε με πληρότητα τις ανάγκες.
Επομένως, σκύβουμε πάνω στο πραγματικό πρόβλημα, με τις πραγματικές μας δυνατότητες. Τι να λέμε; Λόγια; Δεν λέμε λόγια. Πραγματικά, όπου ακούς πολλά κεράσια, κράτα μικρό καλάθι. 
Από εκεί και μετά, όμως, η πολιτική που γίνεται τώρα, δεν πρέπει να μας αποκλείει από το να χτίζουμε την πολιτική της επόμενης μέρας.
Θυμάμαι το Δήμο Σερρών. Είναι ένα πιλοτικό μοντέλο, το οποίο εμείς έχουμε επικαλεστεί και στη συζήτησή μας με τους ξένους. Η εφαρμογή του Προγράμματος «Εξοικονομώ», συνδυασμένη με την εγκατάσταση φωτοβολταϊκών, θα δημιουργήσει μία ενεργειακή αυτάρκεια, η οποία θα απομειώσει την ανάγκη κρατικών πόρων. 
Αν αυτό, λοιπόν, διευρυνθεί σε πεντακόσια σχολεία, όπως λέμε στο σχεδιασμό μας, για το επόμενο διάστημα, με αμεσότητα και με κεντρική πηγή χρηματοδότησης, για να μην εξαντλούμε μονίμως τους ΚΑΠ, τότε πιστεύω ότι μπορούμε να έχουμε πολύ γρήγορα ανταποδοτικό αποτέλεσμα.
Σε κάθε περίπτωση, όμως, να ξέρετε, ότι επειδή είναι ένα ζήτημα που μας ευαισθητοποιεί όσο ευαισθητοποιεί κι εσάς, δεν πρόκειται να αφήσουμε κανέναν από τους μαθητές να κρυώσει φέτος. Θα κάνουμε ό,τι είναι δυνατόν για να λυθεί το πρόβλημα στην πράξη.
Ευχαριστώ.","ΕΥΡΙΠΙΔΗΣ ΣΤΥΛΙΑΝΙΔΗΣ",486
"60"," Κι εμείς ευχαριστούμε τον κύριο Υπουργό.
Η δεύτερη με αριθμό 330/25.9.2012 επίκαιρη ερώτηση δεύτερου κύκλου της Βουλευτού Αχαΐας του Συνασπισμού Ριζοσπαστικής Αριστεράς – Ενωτικού Κοινωνικού Μετώπου κ. Μαρίας Κανελλοπούλου προς τους Υπουργούς Οικονομικών και Ανάπτυξης, Ανταγωνιστικότητας, Υποδομών, Μεταφορών και Δικτύων, σχετικά με την παραχώρηση του θαλάσσιου μετώπου της Πάτρας στο Δήμο, δεν θα συζητηθεί λόγω κωλύματος του κυρίου Υπουργού και διαγράφεται.
Επίσης, η τρίτη με αριθμό 304/24.9.2012 επίκαιρη ερώτηση δεύτερου κύκλου της Βουλευτού Κερκύρας του Πανελλήνιου Σοσιαλιστικού Κινήματος κ. Αγγελικής Γκερέκου προς τον Υπουργό Οικονομικών, σχετικά με την αξιοποίηση ακινήτου από το Ταμείο Αξιοποίησης Ιδιωτικής Περιουσίας του Δημοσίου (ΤΑΙΠΕΔ) στην Κασσιόπη Κέρκυρας, δεν θα συζητηθεί λόγω κωλύματος του κυρίου Υπουργού και διαγράφεται.
Θα συζητηθεί τώρα η τέταρτη με αριθμό 318/25.9.2012 επίκαιρη ερώτηση δεύτερου κύκλου του Βουλευτή Ημαθίας των Ανεξάρτητων Ελλήνων κ. Κωνσταντίνου Γιοβανόπουλου προς τον Υπουργό Αγροτικής Ανάπτυξης και Τροφίμων, σχετικά με τις οφειλές της Ένωσης Αγροτικών Συνεταιρισμών Βεροίας σε εργαζόμενους, που βρίσκονται σε επίσχεση εργασίας.
Το λόγο έχει ο κύριος συνάδελφος για δύο λεπτά.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"61"," Ευχαριστώ, κύριε Πρόεδρε.
Κύριε Υπουργέ, αναλαμβάνετε το Υπουργείο σε μία πραγματικά δύσκολη συγκυρία και, μάλιστα, όταν οι προκάτοχοί σας σε αυτό το Υπουργείο για πολλά χρόνια επέτρεψαν σε ένα μέγα, μέγιστο πλήθος ανθρώπων, που διαχειρίστηκαν συλλογικό χρήμα, τον κομματισμό, να συντηρούν το παραγοντιλίκι και να υποθάλπουν, με τη νομική έννοια του όρου, παράνομες συμπεριφορές τέτοιες, που κατήντησε σήμερα αυτό το αγροτοσυνεταιριστικό κίνημα να καταρρέει. 
Η Ένωση Αγροτικών Συνεταιρισμών Βεροίας είναι μόνο ένα μικρό παράδειγμα σε σχέση με το ότι από τις εκατό, εκατόν είκοσι ενώσεις στη χώρα, οι εβδομήντα, ογδόντα έχουν πλέον συνθλιβεί από το βάρος τους, έχουν ρημάξει, έχουν καταστραφεί, έχουν λεηλατηθεί. Δεν υπάρχει τίποτα αυτή τη στιγμή που να εμπνέει σε επένδυση, να εμπνέει σε ελπίδα.
Η Ένωση Αγροτικών Συνεταιρισμών Βέροιας, λοιπόν, είναι μία περίπτωση όπου κάποτε έβλεπες κομπόστες, λιπάσματα, διαλογητήρια, εξαγωγές, έβλεπες κόσμο να δίνει πνοή και χαρά. Και σήμερα ασχολείται μόνο με τον ΟΣΔΕ, μία παραπληρωματική εργασία, για να μπορούμε να συντηρούμε κάποιους υπαλλήλους.
Κι εκείνους που τους αφήσαμε απλήρωτους, σήμερα δεν τους πληρώνουμε, με νομικίστικα τερτίπια. Οι άνθρωποι, για τους οποίους σήμερα μιλώ δε λένε να μην πληρωθούν οι υπάλληλοι που εργάστηκαν, αλλά λένε «Αφήστε πια, αυτόν τον τρόπο λειτουργίας, μην κρύβεστε πίσω από μια νομιμοφάνεια, αλλά ελάτε να συντηρήσουμε την ηθικότητα και να πληρωθούν όλοι οι άνθρωποι». 
Αυτό το κακό δεν μπορεί να συνεχίζεται, κύριε Υπουργέ. Νομίζω ότι πρέπει να αναλάβετε άμεσα, δραστικά μέτρα και με επιτόπιο έλεγχο για να δούμε, τι γίνεται με τις Ενώσεις. 
Διότι, μη νομίζετε, αυτό δεν γίνεται μόνο στην Ένωση Αγροτικών Συνεταιρισμών Βέροιας. Και στην Ένωση Αγροτικών Συνεταιρισμών Νάουσας τα ίδια έγιναν: Κατέρρευσε όλος ο Οργανισμός, τα κτήρια παραπαίουν, οι εγκαταστάσεις πλέον γίνονται πλιάτσικο σε ανθρώπους που πηγαίνουν και κλέβουν τα σίδερα, τα μηχανήματα δεν λειτουργούν φυσικά. 
Όλα καταδεικνύουν μια κατάσταση για την οποία θα σας παρακαλέσω πολύ να μη μου πείτε εκείνη την περίφημη φράση «Αναλαμβάνω την πολιτική ευθύνη», γιατί χρόνια την άκουγα κι από το σπίτι μου και ήταν μια χρυσόσκονη, για να καταπιεί κάποιος το παραμύθι για όλη αυτήν την αλητεία, που συνέβη στη αγροτιά. Ο αγώνας των αγροτών κατασπαταλήθηκε από επιτήδειους, από κομματισμένους και από ανθρώπους που δεν είχαν το Θεό τους. 
Θα σας παρακαλέσω πάρα πολύ –και πραγματικά θα περιμένω με αγωνία την απάντησή σας- να μου πείτε ποιες πρωτοβουλίες θα αναλάβετε, όχι μόνο για τους δέκα ανθρώπους, οι οποίοι σήμερα με αγωνία περιμένουν να ακούσουν την απάντησή σας, αλλά και για όλο αυτό το μαζικό φαινόμενο, με το οποίο κατασπαταλήθηκε ο αγροτικός πλούτος.","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"62","  Το λόγο έχει ο Υπουργός Αγροτικής Ανάπτυξης και Τροφίμων κ. Αθανάσιος Τσαυτάρης για τρία λεπτά.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"63"," Ευχαριστώ, κύριε Πρόεδρε.
 Ευχαριστώ και τον κύριο Βουλευτή για την επίκαιρή ερώτηση που μου απηύθυνε. Θα ήθελα να ζητήσω «συγγνώμη», γιατί η ερώτηση είχε κατατεθεί περίπου πριν από δύο μερικές βδομάδες και δυστυχώς, για ένα πραγματικό προσωπικό κώλυμα, παρά το ότι είχα δεσμευτεί ότι θα έρθω να απαντήσω, δεν μπόρεσα να έρθω. Και πιστέψτε με, ήταν πραγματικό το κώλυμα.","ΑΘΑΝΑΣΙΟΣ ΤΣΑΥΤΑΡΗΣ",511
"64"," Δεν αμφιβάλω.","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"65"," Έρχομαι τώρα στα θέματα, τα οποία θίξατε. 
Με τίποτα δεν θα ήθελα να πω εγώ αυτήν τη «χρυσόσκονη» που αναφέρατε. Να αναλάβω εγώ την πολιτική ευθύνη για τα πεντακόσια περίπου δισεκατομμύρια; Πεντακόσια εκατομμύρια περίπου αφήνουν πίσω οι ΕΑΣ χρέη. 
Η συγκεκριμένη Ένωση, όπως κι εσείς είπατε, χρωστάει γύρω στα δεκαπέντε εκατομμύρια ευρώ. Υπάρχουν άνθρωποι που προηγήθηκαν. Υπάρχουν κι άλλοι φορείς, στους οποίους η Ένωση χρωστούσε λεφτά. Για παράδειγμα, χρωστούσε σε μια άλλη Ένωση χρήματα, γιατί πήρε από τους παραγωγούς για να τα συσκευάσει, χωρίς να τους έχει ξεπληρώσει. Πήραν κι αυτοί τα αντίστοιχα μέτρα.  Και αυτοί είχαν προηγηθεί ακόμα και των δέκα εργαζομένων. 
Επομένως, αυτήν την ώρα γίνεται μεγάλη προσπάθεια. Όπως ξέρετε, έχει ψηφιστεί ένας νόμος, ο ν.4015, που κάνει μια προσπάθεια να εξυγιανθούν και κάποιες ΕΑΣ είτε θα μετατραπούν σε πρωτοβάθμιους συνεταιρισμούς σε υγιή βάση ή θα γίνουν ΑΕ και θα λειτουργήσουν πλέον πραγματικά σαν εταιρείες. Εν πάση περιπτώσει, αυτή είναι η πραγματικότητα. 
Ως προς τους δέκα ανθρώπους, ήταν πραγματικά χρωστούμενα της ΕΑΣ αυτά που πληρώθηκαν και προς αυτούς τους ανθρώπους που δούλεψαν που και αυτοί ήταν εργαζόμενοι. Αυτοί, όμως, θα πληρωθούν όταν θα καταφέρουν να βρουν αυτά τα χρήματα. 
Το συγκεκριμένο έργο από το οποίο προσδοκούσε χρήματα η ΕΑΣ και αφορούσε στη σύμβαση που έχει με τον ΟΠΕΚΕΠΕ η ΠΑΣΕΓΕΣ. Κι έπρεπε να φτιάξουν οι εργαζόμενοι στην ΕΑΣ, τόσο οι κανονικοί δέκα, είκοσι υπάλληλοι, αλλά και ακόμη δέκα, είκοσι υπάλληλοι που προσλαμβάνονται εκτάκτως για ένα, δυο μήνες. Είναι οι δηλώσεις του ΟΣΔΕ που αναφέρατε. Για αυτές τις δηλώσεις πληρώνει ο ΟΠΕΚΕΠΕ. Ο ΟΠΕΚΕΠΕ έχει υπεργολαβία με την ΠΑΣΕΓΕΣ, έτσι ώστε όλες οι ΕΑΣ να αναλάβουν για λογαριασμό των γεωργών να κάνουν στους υπολογιστές αυτές τις δηλώσεις, για να μπορούν να πάρουν τις επιδοτήσεις τους. Διαφορετικά, χωρίς αυτές τις δηλώσεις και τον έλεγχό τους, δεν θα μπορούμε εμείς σε δυο, τρεις βδομάδες, να δώσουμε τις προκαταβολές, το 1,1 δισεκατομμύριο ευρώ που σας ανακοίνωσα μετά τη 15η Οκτωβρίου, ούτε το υπόλοιπο 50% που είναι ακόμη 1,1 δισεκατομμύριο ευρώ μετά τη 15η Δεκεμβρίου. Άρα, λοιπόν, αυτό ήταν ένα –ας πούμε- εργολαβικό έργο που αναλαμβάνει η κάθε ΕΑΣ. 
Φώναξα, λοιπόν, τον Πρόεδρο και του είπα «Γιατί αυτοί οι συγκεκριμένοι άνθρωποι δεν πληρώθηκαν; Γιατί πληρώθηκαν κάποιοι άλλοι δέκα;». Κι απαντάει λοιπόν, ο Πρόεδρος, ότι ζητήθηκε από τους εργαζόμενους, είτε από αυτούς που είναι μόνιμοι στην ΕΑΣ είτε από αυτούς που έρχονται έκτακτοι, να δουλέψουν για το συγκεκριμένο έργο και μόνο.
Κάποιοι το δέχθηκαν. Κάποιοι εργαζόμενοι προφανώς -υποψιάζομαι και για λόγους ασφάλειας να μην έχει η ΕΑΣ ένα άλλοθι που να λέει να, επειδή κατάφερα τώρα να σας δώσω 50.000 ή 80.000, καθυστερήστε τα άλλα διακόσια  ή τα εκατόν ογδόντα που σας χρωστάω- δεν δέχθηκαν να κάνουν τη συγκεκριμένη σύμβαση για να δουλέψουν αυτό το δίμηνο μόνο για το ΟΣΔΕ. Κάποιοι δέχθηκαν να δουλέψουν είτε από μέσα είτε από τους συμβασιούχους. Αυτοί, λοιπόν, πήραν τα χρήματα της πρώτης δόσης που έδωσε η ΠΑΣΕΓΕΣ προς τις ΕΑΣ για το συγκεκριμένο σκοπό και ουσιαστικά ήταν χρήματα του ΟΠΕΚΕΠΕ, του οργανισμού πληρωμών. Δεν ήταν, όμως, ημέτεροι είτε δικοί μου είτε κάποιου άλλου, ήταν αυτοί που δέχθηκαν να κάνουν αυτή τη δουλειά και αυτοί πληρώθηκαν. Εναπόκειται, βέβαια, ακόμα να πάρουν το υπόλοιπο 50%. Εμείς ζητήσαμε με επιστολή μας στην ΠΑΣΕΓΕΣ, να μην πληρωθούν τα χρήματα αυτά εάν δεν έχουμε τον έλεγχο ότι θα σιγουρέψουμε ότι η ΕΑΣ θα δώσει και κάποια χρήματα από αυτά που χρωστάει στους εργαζόμενους από τις προηγούμενες καθυστερήσεις της απασχόλησής τους. 
(Στο σημείο αυτό την Προεδρική Έδρα καταλαμβάνει ο Β΄ Αντιπρόεδρος της Βουλής κ. ΑΘΑΝΑΣΙΟΣ ΝΑΚΟΣ )
Θέλω να σας διαβεβαιώσω ότι κάνουμε ό,τι είναι δυνατόν. Έχουμε φωνάξει πολλούς εργαζόμενους σε αυτήν τη μεταβατική κατάσταση. Ο ν.4015 λέει ρητά, τι θα κάνουν οι ΕΑΣ, εάν μετατραπούν, είτε σε ΑΕ, είτε εάν μετατραπούν σε πρωτοβάθμιους συνεταιρισμούς. Λέει μάλιστα ρητά ότι έχουν προτεραιότητα στους νέους οργανισμούς που φτιάχνονται, να προσληφθούν οι προηγούμενοι εργαζόμενοι. 
Λέω, λοιπόν και από αυτό το βήμα –και αυτό είναι έκκληση και προς τις ΕΑΣ- πως πρέπει να γνωρίζουν ότι όταν τα νέα σχήματα θα έρθουν στο Υπουργείο Γεωργίας να πάρουν μητρώο, θα ελεγχθούν, εάν εφαρμόζουν πιστά τα συγκεκριμένα άρθρα του νόμου.
Σας ευχαριστώ πολύ.","ΑΘΑΝΑΣΙΟΣ ΤΣΑΥΤΑΡΗΣ",511
"66"," Το λόγο έχει ο συνάδελφος κ. Κωνσταντίνος Γιοβανόπουλος για τρία λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"67"," Κύριε Υπουργέ, πραγματικά εκπλήσσομαι. Εκπλήσσομαι, γιατί προφανώς έχετε τριπλή σφαλερή ενημέρωση. Το πρώτο σφάλμα στην ενημέρωσή σας είναι ότι οι άνθρωποι αυτοί, οι οποίοι είναι σε επίσχεση εργασίας και έφθασαν να έχουν εκδώσει και δικαστικές αποφάσεις, ανέμεναν χρήματα για προγενέστερο χρόνο για τον οποίο προσέφεραν εργασία. Εκείνα τα χρήματα της προγενέστερης εργασίας, ποιος θα τα πληρώσει και πότε; 
Δεύτερον. Ξέρετε μήπως τα ονόματα στα οποία διατέθηκαν τα χρήματα ότι δεν ήταν εργαζόμενοι, αλλά ήταν ο ίδιος ο πρόεδρος στον εαυτό του; Και αυτό το ανέχεστε; Να το ανεχθώ και εγώ; Έχει ψηφίσματα από το Δημοτικό Συμβούλιο της Βέροιας, έχει ψηφίσματα και καταγγελίες στον Τύπο της Βέροιας. Έχει ενημερώσεις στον Τύπο της πόλης ότι η Ένωση Αγροτικών Συνεταιρισμών παραλαμβάνει με αποπληρωμένα τα παλιά της χρέη. Αυτό είναι ψέμα. Και το επιτρέπετε ως πολιτική ηγεσία; Αυτές είναι σφαλερές ενημερώσεις και θα πρέπει κάποιος να ενημερώνει ότι το διοικητικό συμβούλιο της ΕΑΣ δεν πήρε ποτέ απόφαση για να πάρουν τα χρήματα ο πρόεδρος και οι συγγενείς του. Και αυτό πρέπει να το ελέγξετε σήμερα. 
Να σας πω κάτι ακόμη. Ότι στις εγκαταστάσεις της Ένωσης Αγροτικών Συνεταιρισμών Βέροιας –και θα τα καταθέσω στα Πρακτικά- λειτουργεί ένας νεοϊδρυθείς άλλος συνεταιρισμός στις ίδιες εγκαταστάσεις της ενώσεως που είναι υπό εκκαθάριση, έχουν μπει άλλοι άνθρωποι, είναι ένας νεότευκτος συνεταιρισμός χωρίς άδεια, χωρίς ενοίκιο, που εκμεταλλεύεται όλη τη λειτουργία και ποιος σας δίνει εσάς λογαριασμό; Έχετε την εποπτεία, κύριε Υπουργέ; Και αν δεν έχετε την εποπτεία, από σήμερα έχετε την ενημέρωση.
Θα συγχωρέσετε το ύφος μου, γιατί ένας νομός πραγματικά ζέχνει από όσα βγαίνουν μέσα από το βόθρο και μέσα από τα λύματα κάποιων επιτήδειων και θέλω να αναλάβετε την ευθύνη. Γιατί η ευθύνη, καθώς στον επαγγελματικό μου βίο διακόνησα τη νομική, ξέρετε γίνεται και δι’ αμελείας. Σεις, όμως, γνωρίζετε πλέον. Δεν θα συγχωρηθεί σε σας καμμία αμέλεια και καμμία πλημμέλεια. Σας παρακαλώ κατεπειγόντως να ασκήσετε όλα τα εποπτικά καθήκοντα και προς την ΠΑΣΕΓΕΣ και προς την Ένωση Αγροτικών Συνεταιρισμών Νάουσας. Αυτό για το οποίο βοά όλος ο Νομός Ημαθίας, θα πρέπει με χειρουργικό τρόπο και κατεπείγοντα να επιλυθεί από σας. 
Δεν είναι ότι έρχομαι για τους δέκα ανθρώπους. Είναι ότι αυτήν τη στιγμή όλο το σούσουρο σε όλα τα καφενεία, όλο το συνεταιριστικό κίνημα, είναι ένα τέρας, το οποίο βγάζει και νέα πλοκάμια, το οποίο συνεχίζει να δρα, το οποίο εκμεταλλεύεται όλη αυτήν την απόγνωση στην πατρίδα  και νομίζουν ότι μπορούν ακόμη να εκμεταλλεύονται και τον αγώνα του αγρότη.
Εγώ έχω πίστη σε εσάς, κύριε Υπουργέ. Θα σας βοηθήσω όπως θέλετε και όπου θέλετε έντιμα, να καλέσουμε τους δέκα ανθρώπους, να μην μείνουν και οι άλλοι απλήρωτοι. Αυτό, όμως, που συμβαίνει με ανθρώπους που μασκαρεύονται και σήμερα είναι αγρότες, αύριο συνεταιριστές, μεθαύριο είναι στην ΕΑΣ, μετά στην ΠΑΣΕΓΕΣ, μετά ειδικοί σύμβουλοι, σας παρακαλώ, να το τελειώσουμε εδώ. Δεν έχουμε πολλές ευκαιρίες. 
Σήμερα στο Παρανέστι Δράμας, αυτή την ώρα που μιλάμε, γίνονται επεισόδια, κύριε Πρόεδρε. Βγήκαν οι άνθρωποι με τα όπλα γιατί σε ένα στρατόπεδο ήρθαν διακόσιοι πενήντα λαθρομετανάστες εν αγνοία των κατοίκων. Αρχίζουν οι κάτοικοι και θέλουν να πάρουν το νόμο στα χέρια. Ρίχνονται τοξικά, αυτήν την ώρα που μιλάμε, στο Παρανέστι. Να μην δούμε παρόμοια φαινόμενα. Δεν έχει σχέση με την ερώτηση που κάνω, αλλά καταλαβαίνετε τι συμβαίνει στη χώρα. 
Εσείς είστε ένας άνθρωπος της ακαδημαϊκής κοινότητας. Εμείς είμαστε φρέσκοι Βουλευτές. Δώστε μας τον τρόπο να συνεργαστούμε και να πάμε να ξεβρομίσουμε τον τόπο. Εμείς έχουμε την ευθύνη.
Ευχαριστώ.","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"68"," Το λόγο έχει ο κύριος Υπουργός για τρία λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"69"," Ευχαριστώ, κύριε Πρόεδρε.
Κύριε συνάδελφε, επαναλαμβάνω ότι είναι σε γνώση μας τα φαινόμενα αυτά, επαναλαμβάνω, όμως, το νόμο ξανά. Όσες ΕΑΣ αποφασίσουνε να μετατραπούν είτε σε πρωτοβάθμιους συνεταιρισμούς, όπως συμβαίνει στην συγκεκριμένη περίπτωση είτε σε ΑΕ, δεν μπορεί κανένας -ούτε ο πρωτοβάθμιος ούτε η ΑΕ- να κάνει νόμιμη πράξη μέχρις ότου περάσει από την έγκριση του Υπουργείου και πάρει μητρώο. Επομένως, ό,τι πράξεις γίνονται και όσοι νομίζουν ότι μπορούν, όπως είπατε κι εσείς, λάθρα να καρπωθούν περιουσίες των ενώσεων, να γνωρίζουν ότι αυτές οι πράξεις δεν είναι σύννομες και θα ακυρωθούν.","ΑΘΑΝΑΣΙΟΣ ΤΣΑΥΤΑΡΗΣ",511
"70"," Στείλτε τον εισαγγελέα, κύριε Υπουργέ.","ΒΑΣΙΛΕΙΟΣ ΚΑΠΕΡΝΑΡΟΣ",185
"71"," Θα τον στείλουμε, κύριε Βουλευτά. Μη νομίζετε ότι καθόμαστε. Δεν ξέρουμε πού να πρωτοστείλουμε τους εισαγγελείς. Να τους στείλουμε εκεί που χρωστάνε 20 ή 12 ή να τους στείλουμε αλλού που είναι 57 ή 85 εκατομμύρια; Πείτε μας με ποια προτεραιότητα να τους στείλουμε και θα τους στείλουμε.","ΑΘΑΝΑΣΙΟΣ ΤΣΑΥΤΑΡΗΣ",511
"72"," Έχω την τιμή να ανακοινώσω στο Σώμα ότι οι Υπουργοί Εξωτερικών, Οικονομικών, Εθνικής Άμυνας, Εσωτερικών, Διοικητικής Μεταρρύθμισης και Ηλεκτρονικής Διακυβέρνησης, Ανάπτυξης, Ανταγωνιστικότητας, Υποδομών, Μεταφορών και Δικτύων, Παιδείας και Θρησκευμάτων, Πολιτισμού και Αθλητισμού, Περιβάλλοντος, Ενέργειας και Κλιματικής Αλλαγής, Εργασίας, Κοινωνικής Ασφάλισης και Πρόνοιας, Υγείας, Αγροτικής Ανάπτυξης και Τροφίμων, Δικαιοσύνης, Διαφάνειας και Ανθρωπίνων Δικαιωμάτων, Δημόσιας Τάξης και Προστασίας του Πολίτη, Τουρισμού, Ναυτιλίας και Αιγαίου, Μακεδονίας και Θράκης και Επικρατείας, κατέθεσαν σχέδιο νόμου: «Κύρωση της Συνθήκης μεταξύ των κρατών-μελών της Ευρωπαϊκής Ένωσης και της Δημοκρατίας της Κροατίας, σχετικά με την προσχώρηση της Δημοκρατίας της Κροατίας στην Ευρωπαϊκή Ένωση και της Τελικής Πράξης αυτής».
Παραπέμπεται στην αρμόδια Διαρκή Επιτροπή.
Επόμενη είναι η πέμπτη με αριθμό 337/25-9-2012 επίκαιρη ερώτηση δευτέρου κύκλου του Βουλευτή του Λαϊκού Συνδέσμου - Χρυσή Αυγή κ. Ηλία Παναγιώταρου προς τον Υπουργό Ναυτιλίας και Αιγαίου, σχετικά με την μεταφορά της έδρας της Μονάδας Υποβρυχίων Αποστολών του Λιμενικού Σώματος – Ελληνικής Ακτοφυλακής.  
Στην επίκαιρη ερώτηση θα απαντήσει ο Υπουργός Ναυτιλίας και Αιγαίου κ. Κωνσταντίνος Μουσουρούλης.
Το λόγο έχει ο συνάδελφος κ. Ηλίας Παναγιώταρος για δύο λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"73"," Ευχαριστώ, κύριε Πρόεδρε.
Σε κάποια προπαρασκευή νομοσχεδίου προηγουμένων ημερών σχετικά με περιστολή δημοσίων δαπανών, ρύθμιση θεμάτων, δημοσιονομικών ελέγχων και άλλες διατάξεις, υπήρχε ένα άρθρο στο οποίο συμφώνησαν όλα τα κόμματα με την εισήγηση της Νέας Δημοκρατίας, σχετικά με την παραμονή ως έχει της Μονάδας Υποβρυχίων Αποστολών του Λιμενικού στο Κέντρο Νεότητας του Αγίου Κοσμά. Μιλάμε για μία επίλεκτη Μονάδα του Λιμενικού Σώματος, όπου εδώ και τριάντα περίπου χρόνια βρίσκεται σε εκείνο το σημείο, όχι τυχαία, κατόπιν συγκεκριμένου σχεδιασμού κι έχει πάρα πολύ σοβαρούς ρόλους. Εκτός από το να συνοδεύει πρώην Πρωθυπουργούς όταν κάνουν κανό, συγχρόνως όμως, να κυνηγάει και να συλλαμβάνει διακινητές λαθρομεταναστών στο Αιγαίο, ως επί το πλείστον, αλλά και στο Ιόνιο, να κυνηγάει το λαθρεμπόριο τσιγάρων, όπλων, ναρκωτικών και γενικώς οτιδήποτε έχει να κάνει με τη θάλασσα.
Ενώ όλοι είχαν συμφωνήσει και ενώ το νομοσχέδιο βρισκόταν στη Βουλή προς ψήφιση, με τις συμφωνίες και τις διαφωνίες όλων των κομμάτων –στο συγκεκριμένο, όμως, άρθρο είχαν συμφωνήσει όλοι- ξαφνικά, ως διά μαγείας, το συγκεκριμένο άρθρο χάθηκε, εξαφανίστηκε κι έγινε μία τροπολογία της τελευταίας στιγμής που δεν την πήρε χαμπάρι κανένας. Και ρωτάμε τον κύριο Υπουργό τι προέκυψε και ξαφνικά αυτή η τροπολογία, στην οποία συμφωνούσαν όλοι και στην επιτροπή στην οποία ήμασταν όλοι εκεί και μετά, αποσύρθηκε με μια αόριστη υπόσχεση ότι το ΤΑΙΠΕΔ θα βρει έναν άλλο χώρο μεταστέγασης αυτής της μονάδας. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Δώστε μου ένα λεπτό, κύριε Πρόεδρε.
Η μεταστέγαση μιας τέτοιας μονάδας είναι πολύ σοβαρό ζήτημα. Το 2004 είχαν ξοδευτεί εκατομμύρια ευρώ για να γίνει η ανακαίνιση όλου του χώρου, κτηριακές εγκαταστάσεις, ειδικές αποθήκες εκρηκτικών υλών, αποθήκες οπλισμού, αποθήκες του οπλισμού των στελεχών της ΜΥΑ, ειδικές γλίστρες. Έγινε ένας ειδικός χώρος για να μπορούν να λιμενίζονται τα σκάφη, στρατώνες, τα πάντα. Μιλάμε για μεγάλο κόστος.
Η μεταστέγαση αυτής της μονάδας, που δεν έχει καν γίνει ο παραμικρός σχεδιασμός –φήμες λένε ότι θα πάει ή σε κάτι παλιές εγκαταστάσεις στο Λαύριο ή στο Σκαραμαγκά- είναι απαράδεκτη για πολλούς λόγους. Ένας από τους λόγους είναι ο οικονομικός, τον οποίο είπαμε. Ένας δεύτερος λόγος, πολύ σημαντικός, είναι ότι το σημείο που βρίσκεται εκεί, στον Άγιο Κοσμά, είναι στρατηγικό. Είναι ανάμεσα στα δύο μεγάλα λιμάνια, στο Λαύριο και στον Πειραιά. Είναι στο κέντρο του Αργοσαρωνικού και μπορούν να επέμβουν ανά πάσα στιγμή σε οτιδήποτε συμβεί. Τρίτος λόγος, πολύ σημαντικός που έχει να κάνει με τα στελέχη της ΜΥΑ, είναι ότι υπάρχουν εκατό και πλέον οικογένειες που έχουν φτιάξει τη ζωή τους γύρω απ’ αυτόν το χώρο στον Άγιο Κοσμά. Άλλοι έχουν αγοράσει και χρυσοπληρώνουν δάνεια για κατοικίες κ.λπ….","ΗΛΙΑΣ ΠΑΝΑΓΙΩΤΑΡΟΣ",385
"74"," Έχετε και τη δευτερολογία σας, κύριε συνάδελφε.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"75"," Να τελειώσω και ίσως να μην γίνει και δευτερολογία και να απαντήσει μια και έξω ο κύριος Υπουργός.
Έχουν φτιάξει τη ζωή τους. Όπως καταλαβαίνετε το να πηγαίνει κάποιος σαράντα έξι χιλιόμετρα μέχρι το Λαύριο και να γυρίζει πίσω σε καθημερινή βάση είναι κάτι εντελώς ασύμφορο οικονομικά για τα στελέχη, που ούτως ή άλλως οι μισθοί τους έχουν περικοπεί και περικόπτονται συνεχώς. 
Το θέμα των νέων εγκαταστάσεων –πού θα γίνουν και πώς θα γίνουν- απαιτεί σοβαρότατο σχεδιασμό, μελέτη, κ.λπ. και μιλάμε για εγκαταστάσεις λιγότερο από δύο στρέμματα. Δηλαδή, στα εκατοντάδες στρέμματα του Αγίου Κοσμά και της ευρύτερης περιοχής του Ελληνικού και της ανάπλασης, αυτό το ενάμισι στρέμμα θα αλλάξει κάτι; Τι προέκυψε και έγινε αυτή η αλλαγή της τελευταίας στιγμής. 
Αυτό μάλλον δείχνει προχειρότητα από τη πλευρά του κράτους και της Κυβέρνησης ή ότι ο επίδοξος, μελλοντικός αγοραστής, εκμεταλλευτής, ενοικιαστής της ευρύτερης περιοχής έχει πολύ δυνατό δόντι για να γίνεται αυτή η αλλαγή στην κυριολεξία στο 90ο λεπτό.
Ευχαριστώ.","ΗΛΙΑΣ ΠΑΝΑΓΙΩΤΑΡΟΣ",385
"76"," Το λόγο έχει ο κύριος Υπουργός.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"77"," Ευχαριστώ πολύ, κύριε Πρόεδρε.
Έχετε απόλυτο δίκιο να αποκαλείτε «επίλεκτη» τη Μονάδα Υποβρυχίων Αποστολών. Είναι μια μονάδα του Λιμενικού Σώματος, η οποία επί τριάντα πέντε χρόνια επιχειρεί με επιτυχία από την έδρα της στον Άγιο Κοσμά σε μια έκταση 9,4 στρεμμάτων. Η έκταση αυτή ανήκει πλέον, με νόμο του ελληνικού κράτους, στην εταιρεία «ΕΛΛΗΝΙΚΟ ΑΕ», η οποία έχει αναλάβει τη διαχείριση, τη χρήση και την εκμετάλλευσή της.
Εμείς δεν κάναμε κανένα νομοθετικό αιφνιδιασμό. Είχαμε καταθέσει μια ρύθμιση. Το αντίθετο θα συνέβαινε αν δεν την είχαμε καταθέσει και αφήναμε τα πράγματα να εξελιχθούν ανάλογα με το επενδυτικό ενδιαφέρον που θα διαμορφωθεί για την έκταση. 
Να σας πω επίσης ότι έχουν ήδη κατατεθεί προσφορές από ενδιαφερόμενους επενδυτές. Η συνολική επένδυση αναμένεται να ανέλθει στα έξι δισεκατομμύρια ευρώ και να δημιουργήσει εννιά χιλιάδες θέσεις εργασίας. Έπρεπε, λοιπόν, να φροντίσουμε πάση θυσία για την αποκατάσταση της μονάδας με μεταφορά του εξοπλισμού της σε αντίστοιχο χώρο, που να μπορεί να εξυπηρετεί τις επιχειρησιακές της ανάγκες. Αυτό ήταν το αντικείμενο της αρχικής ρύθμισης.
Ωστόσο, προκειμένου να μη δημιουργηθεί νομικό θέμα σε ό,τι αφορά τη μεταβίβαση της κυριότητας της γης, η ρύθμιση και οι νομοτεχνικές βελτιώσεις που κάναμε, οδηγούν σε μια απολύτως ασφαλή λύση για την εγκατάσταση.
Πρώτον, δεν πρόκειται να συμβεί το παραμικρό θέμα στη μονάδα. Θα συνεχίσει να παραμένει εκεί και να λειτουργεί με επιτυχία, όπως λειτουργούσε μέχρι σήμερα. Η μετεγκατάσταση είναι συνάρτηση δύο προϋποθέσεων. Η πρώτη προϋπόθεση είναι ότι θα βρεθεί κατάλληλος χώρος. Κατάλληλος χώρος σημαίνει τουλάχιστον δύο πράγματα: πρόσβαση στη θάλασσα και γειτνίαση με αεροδρόμιο, για να μπορεί να μεταφέρεται η μονάδα και να επιχειρεί όπως κάνει με επιτυχία όλα αυτά τα χρόνια. Η δεύτερη προϋπόθεση είναι το Ταμείο Αξιοποίησης Ιδιωτικής Περιουσίας του Δημοσίου να διαμορφώσει αντίστοιχες εγκαταστάσεις στο νέο χώρο. Τι σημαίνει «αντίστοιχες εγκαταστάσεις»; Κτήρια, αποθήκες, πρόσβαση στη θάλασσα για σκάφη κ.λπ.. Να τις χρηματοδοτήσει, υπό την προϋπόθεση ότι όλα θα τα εγκρίνει ο Υπουργός Ναυτιλίας. 
Θέλω, λοιπόν, να διαβεβαιώσω το Σώμα ότι δεν τίθεται ζήτημα. Αντιθέτως, με τη ρύθμιση αυτή εξασφαλίστηκε η παραμονή της μονάδας στον Άγιο Κοσμά. Από εδώ και μπρος μέλημά μας είναι σε συνεργασία με το Ταμείο Αξιοποίησης Ιδιωτικής Περιουσίας του Δημοσίου να φτιάξουμε ακόμα καλύτερη εγκατάσταση, σε μεγαλύτερο χώρο, με καλύτερη προσβασιμότητα και με υποδομές πιο σύγχρονες.
Ευχαριστώ.","ΚΩΝΣΤΑΝΤΙΝΟΣ ΜΟΥΣΟΥΡΟΥΛΗΣ",333
"78"," Το λόγο έχει ο συνάδελφος κ. Παναγιώταρος.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"79"," Κύριε Πρόεδρε, οι εγκαταστάσεις ανακαινίστηκαν σχεδόν πλήρως το 2004. Έχουν ξοδευτεί σε δύο φάσεις, γύρω στα 5 εκατομμύρια ευρώ. Είναι σημαντικό ποσό, δεν είναι λίγο, ειδικά στην κατάσταση της πατρίδος μας τα τελευταία δύο έτη, που και το τελευταίο ευρώ πια το μετράμε, το υπολογίζουμε. Τα 5 εκατομμύρια ευρώ είναι πρόσφατα -το 2004- συν τα υπόλοιπα, που το ποσό θα είναι αντίστοιχο και ίσως πολύ μεγαλύτερο, γιατί προϋπήρχαν και κάποιες υποδομές. Είναι ένα σημαντικό κονδύλι και αυτό, δεν είναι αμελητέο. Αλλά, πέραν του οικονομικού, πολύ σημαντικό στοιχείο είναι το σημείο στο οποίο βρίσκεται. Δεν επιλέχθηκε τυχαία πριν από τριάντα χρόνια, επειδή είναι ωραία παραλία κ.λπ., επιλέχθηκε επειδή είναι στο κέντρο της Αττικής. 
Η μία φήμη λέει ότι θα πάει στο Λαύριο, οπότε αυτομάτως ο Πειραιάς είναι πάρα πολύ μακριά και δεν θα μπορεί να υπάρχει άμεση επέμβαση σε οποιαδήποτε περίπτωση χρειάζεται. Αντίστοιχα, κυκλοφορούν φήμες ότι θα πάει στο Σκαραμαγκά, στο Κέντρο Εκπαιδεύσεως Ναυτικού «ΚΑΝΕΛΛΟΠΟΥΛΟΣ», εκεί στη βάση, σε κάποιες εγκαταστάσεις, οι οποίες ενδεχομένως και να ανακαινισθούν, να γίνουν όπως πρέπει να γίνουν. Πάλι θα είναι πολύ μακριά από το δεύτερο μεγάλο λιμάνι στο Λαύριο. 
Είναι πολλοί οι παράγοντες. Δεν πρέπει να αμελούμε σημαντικά στοιχεία. Να μη γίνονται όλα θυσία στα οικονομικά οφέλη τα οποία μπορεί να έχουμε από το συγκεκριμένο χώρο που είναι μικρότερος, δεν είναι εννέα στρέμματα. Προσφάτως ένα κομμάτι είχε παραχωρηθεί και έχει μείνει πολύ μικρότερη η έκταση των εννέα στρεμμάτων. Έτσι με ενημέρωσαν, έτσι σας λέω. Ήταν παλαιότερα κάποια έκταση, αλλά έγινε μια διάνοιξη κάποιου δρόμου, ένα κομμάτι έφυγε και έχουν γίνει ήδη κάποιες εργασίες τα προηγούμενα χρόνια. Γι’ αυτό σας λέω ότι το θέμα είναι πάρα πολύ σοβαρό και θα πρέπει να το κοιτάξετε με πολλή σοβαρότητα για οποιαδήποτε μελλοντική ενέργεια γι’ αυτήν τη μονάδα.
Ευχαριστώ πολύ.","ΗΛΙΑΣ ΠΑΝΑΓΙΩΤΑΡΟΣ",385
"80"," Το λόγο έχει ο κύριος Υπουργός, εάν θέλει να προσθέσει κάτι.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"81","  Να υπογραμμίσω, κύριε  Πρόεδρε, κύριε συνάδελφε, ότι στο παράρτημα 2 του νόμου προσδιορίζονται ακριβώς τα όρια του οικοπέδου. Είναι εννέα στρέμματα τριακόσια εξήντα τετραγωνικά μέτρα.
Δεν υπάρχει καμμία αμφιβολία ότι το Υπουργείο Ναυτιλίας και εγώ προσωπικά, θα μεριμνήσουμε σε συνεργασία με το ταμείο να βρούμε τον κατάλληλο χώρο. Ο κατάλληλος χώρος είναι ακριβώς, όπως τον περιγράφετε. Δεν μπορώ να επιβεβαιώσω φήμες. Δεν τις γνωρίζω. Εκείνο που γνωρίζω, είναι ότι η μονάδα θα συνεχίσει να επιχειρεί από τον Άγιο Κοσμά και θα μετεγκατασταθεί μόνον υπό την προϋπόθεση ότι θα βρεθεί κατάλληλος χώρος και σε αυτόν θα γίνουν οι απαραίτητες επενδύσεις από πλευράς ταμείου.
Ευχαριστώ.","ΚΩΝΣΤΑΝΤΙΝΟΣ ΜΟΥΣΟΥΡΟΥΛΗΣ",333
"82"," Το κρατάμε αυτό.","ΗΛΙΑΣ ΠΑΝΑΓΙΩΤΑΡΟΣ",385
"83"," Μάλιστα.
Η έκτη με αριθμό 332/25-9-2012 επίκαιρη ερώτηση δεύτερου κύκλου του Βουλευτή Λαρίσης της Δημοκρατικής Αριστεράς κ. Θωμά Ψύρρα προς τους Υπουργούς Παιδείας και Θρησκευμάτων, Πολιτισμού και Αθλητισμού και Οικονομικών, σχετικά με τη λήψη μέτρων ενίσχυσης του βιβλίου, δεν θα συζητηθεί λόγω κωλύματος του κυρίου Υπουργού και διαγράφεται.
Ερχόμαστε τώρα στην έβδομη με αριθμό 341/25-9-2012 επίκαιρη ερώτηση δεύτερου κύκλου της Βουλευτού Β΄ Πειραιά του Κομμουνιστικού Κόμματος Ελλάδας κ. Διαμάντως Μανωλάκου προς τον Υπουργό Ναυτιλίας και Αιγαίου, σχετικά με την αντιμετώπιση των προβλημάτων των σπουδαστών των Ακαδημιών Εμπορικού Ναυτικού (ΑΕΝ).
Η συνάδελφος κ. Μανωλάκου έχει το λόγο για δύο λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"84"," Ευχαριστώ, κύριε Πρόεδρε.
Κύριε Υπουργέ, τα προβλήματα των σπουδαστών στις Ακαδημίες Εμπορικού Ναυτικού έχουν οξυνθεί και κυρίως το θέμα της πραγματοποίησης των εκπαιδευτικών τους ταξιδιών, όπως και η μη έγκαιρη εξασφάλιση πλοίου έχουν ως αποτέλεσμα, να διακόπτουν και τις σπουδές τους και να διαγράφονται και από τις σχολές, γιατί για το δεύτερο έτος είναι προαπαιτούμενο να έχουν κάνει το πρώτο εκπαιδευτικό ταξίδι.
Παρά τις καταγγελίες που υπάρχουν –και είμαι σίγουρη ότι και εσείς έχετε δεχθεί αντίστοιχες- και από την ΠΕΜΕΝ, αλλά και από τους ίδιους τους σπουδαστές, δεν έχει παρθεί κανένα μέτρο, αν και αυτό είναι υποχρέωσή σας, σύμφωνα με το  π.δ. 251/1999. Με βάση μάλιστα τον κανονισμό των σπουδών για τη συνέχιση, προβλέπεται ο σπουδαστής να έχει πραγματοποιήσει το πρώτο εκπαιδευτικό ταξίδι διάρκειας τουλάχιστον τριών μηνών, ενώ μαζί με το δεύτερο εκπαιδευτικό ταξίδι να έχει τουλάχιστον οκτώ μήνες θαλάσσια υπηρεσία. 
Ποιο είναι το αποτέλεσμα σήμερα; Εκατοντάδες σπουδαστές δεν έχουν πραγματοποιήσει το πρώτο εκπαιδευτικό ταξίδι και δεν μπορούν να συνεχίσουν από το Σεπτέμβριο τις σπουδές τους. Αντίστοιχο κίνδυνο διατρέχουν και αυτοί που αναζητούν αυτήν την περίοδο, το δεύτερο εκπαιδευτικό ταξίδι και μάλιστα κινδυνεύουν να διαγραφούν από τη σχολή. Κάποια παιδιά έχουν σταματήσει τις σπουδές τους. 
Επίσης υπάρχουν και άλλα προβλήματα, όπως με την κατάργηση της σπουδαστικής κάρτας –για να έχουν μειωμένο εισιτήριο στις συγκοινωνίες- και τη διακοπή τής δωρεάν σίτισης. Αυτό προσθέτει ιδιαίτερα προβλήματα. Υπάρχουν ελλείψεις στο εκπαιδευτικό προσωπικό και  πρόβλημα χρηματοδότησης για τη λειτουργία των σχολών.
Τι ζητάμε, κύριε Υπουργέ; Να εξασφαλιστούν τα εκπαιδευτικά ταξίδια των σπουδαστών και να αποτραπεί κάθε περίπτωση διαγραφής ή παύσης των σπουδών τους. Δεύτερον, να επαναφέρει η Κυβέρνηση τη δωρεάν σίτιση και το πάσο. Ζητούμε λοιπόν να μάθουμε τι μέτρα θα πάρετε, για να καλύψετε τα κενά των καθηγητών και βεβαίως τη χρηματοδότηση των σχολών.
Ευχαριστώ πολύ.","ΔΙΑΜΑΝΤΩ ΜΑΝΩΛΑΚΟΥ",302
"85"," Ευχαριστούμε, κυρία συνάδελφε.
Θα ήθελα και εγώ, κύριε Υπουργέ, να συμφωνήσω τουλάχιστον στο πρώτο σκέλος της  επίκαιρης ερώτησης τής κ. Μανωλάκου, διότι στην περιοχή μου υπάρχουν πράγματι, παιδιά που εναγωνίως ψάχνουν να κάνουν την πρακτική τους και δεν βρίσκουν πλοίο. Κυρίως μάλιστα, αυτό συμβαίνει σε κορίτσια που τελειώνουν αυτές τις σχολές και είναι αδύνατον να βρουν πλοίο. Συνενώνω και εγώ τη φωνή μου με την κ. Μανωλάκου γι’ αυτό το θέμα.
Το λόγο έχει ο Υπουργός Ναυτιλίας και Αιγαίου κ. Μουσουρούλης.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"86"," Ευχαριστώ πολύ, κύριε Πρόεδρε.
Κυρία συνάδελφε, το σύστημα δημόσιας ναυτικής εκπαίδευσης δεν βρίσκεται στο επίπεδο που θα έπρεπε. Υπάρχουν διεθνείς υποχρεώσεις της χώρας, που πασχίζουμε να ανταποκριθούμε με αναδιαρθρώσεις και αναμορφώσεις του συστήματος. Υπάρχουν προβλήματα χρηματοδότησης. Γνωρίζετε πολύ καλά ποια είναι η κατάσταση σήμερα, στο κεφάλαιο της ναυτικής εκπαίδευσης (ΚΝΕ). 
Γενικότερα υπάρχουν προβλήματα οργάνωσης, διασποράς των διοικητικών δομών εντός του Υπουργείου, αλλά και άλλα προβλήματα υποδομών τεχνολογικών και φυσικών, στις σχολές. 
Πολύ σύντομα θα παρουσιάσουμε τον τρόπο με τον οποίο θα αναδιαρθρώσουμε το σύστημα ναυτικής εκπαίδευσης, προκειμένου να ανταποκρίνεται στις σύγχρονες απαιτήσεις  και να αρμόζει στην πρώτη ναυτιλιακή δύναμη στον κόσμο, την Ελλάδα.
Επί των συγκεκριμένων ερωτήσεων, κυρία συνάδελφε, θέλω να σας πω τα εξής: Σε συνεννόηση και συνεργασία με τους κοινωνικούς εταίρους κάνουμε ό,τι μπορούμε, για να στηρίξουμε  το πολύ σωστό σύστημα εναλλασσόμενης εκπαίδευσης. 
Η πολιτεία μέχρι τώρα, έχει προωθήσει αρκετά μέτρα: για παράδειγμα το οκτάμηνο αθροιστικά, τη δυνατότητα να μπορείς να κάνεις την εκπαίδευσή σου σε πλοία μη συμβεβλημένα με το ΝΑΤ, πλοία ξένης σημαίας, καθώς και κίνητρα, προκειμένου να καλυφθεί μέρος του κόστους του εκπαιδευτικού ταξιδιού. 
Θέλω να σας ενημερώσω ότι στο πακέτο των μέτρων που πρόκειται να παρουσιάσουμε, εντάσσουμε και ένα γραφείο σταδιοδρομίας, το οποίο θα ιδρυθεί στο Υπουργείο και θα αποτελεί το μοναδικό κόμβο επικοινωνίας με τις ναυτιλιακές εταιρείες  για την ενημέρωση των σπουδαστών και τη διευκόλυνσή τους στο σύστημα εναλλασσόμενης εκπαίδευσης, δηλαδή στα sandwich courses, όπως λέγονται. Να είστε βέβαιη γι’ αυτό.
Όμως, πέρα από αυτό, θέλω να σας διαβεβαιώσω ότι καταβάλλουμε κάθε δυνατή προσπάθεια, σε συνεργασία με το αρμόδιο Υπουργείο Παιδείας, να καλύψουμε  για φέτος το κόστος σίτισης που διεκόπη το 2011, ακριβώς λόγω των προβλημάτων χρηματοδότησης του κεφαλαίου ναυτικής εκπαίδευσης. Και μη νομίζετε ότι λύθηκαν τα προβλήματα ως διά μαγείας. 
Και δεύτερον, πάλι σε συνεννόηση με το αρμόδιο Υπουργείο Παιδείας, να δούμε, αν μπορούμε, για τους σπουδαστές των Ακαδημιών Εμπορικού Ναυτικού, να χρησιμοποιήσουμε και το λεγόμενο «πάσο», προκειμένου να ανακουφίσουμε τις οικογένειες των σπουδαστών που περνούν δύσκολες μέρες, να μπορούν δηλαδή να στηρίζουν τις προσπάθειες των παιδιών τους.
Σας ευχαριστώ.","ΚΩΝΣΤΑΝΤΙΝΟΣ ΜΟΥΣΟΥΡΟΥΛΗΣ",333
"87"," Το λόγο έχει η συνάδελφος κ. Μανωλάκου.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"88"," Κύριε Υπουργέ, δεν μου απαντήσατε στο κύριο και οξυμμένο ζήτημα, δηλαδή όσοι από τους σπουδαστές δεν έκαναν τα εκπαιδευτικά ταξίδια -όχι με δική τους υπαιτιότητα, εσείς έπρεπε να έχετε δώσει λύση- θα διαγραφούν, θα σταματήσουν τις σπουδές τους; Οφείλετε να πάρετε μέτρα άμεσα, ότι κανένα παιδί δεν θα διαγραφεί, κανένας σπουδαστής δεν πρέπει να σταματήσει τις σπουδές του, επειδή δεν έγινε το εκπαιδευτικό ταξίδι. 
Λέτε ότι υπάρχουν προβλήματα λόγω κρίσης κ.λπ.. Ναι, υπάρχουν. Όμως υπάρχει και μία ιεράρχηση από πού θα κόψουμε λεφτά και πού θα δώσουμε. Ας πούμε τις τράπεζες τις μπουκώνουμε με δισεκατομμύρια. Στην εκπαίδευση και μάλιστα σε ένα κλάδο όπου είμαστε πρώτοι στον κόσμο, εκεί βάζουμε φραγμούς και περιορισμούς; Για τους καθηγητές δεν μου απαντήσατε τίποτε, για τα κενά που  υπάρχουν. Και ξέρετε καλά ότι καλύπτονται με ωρομίσθιους, ενώ θα έπρεπε να υπάρχει μόνιμο προσωπικό. 
Να δεχτώ ότι θα λύσετε τουλάχιστον από φέτος το πρόβλημα της σίτισης και το πρόβλημα του πάσο. Γιατί; Γιατί δυσκολεύουν οι καταστάσεις για όλους. Αλίμονο!  Το είχανε στα  προηγούμενα χρόνια και δεν θα το έχουνε τώρα που είναι στην κυριολεξία, ανάγκη;
Αλλά να σας πω κάτι, ακόμα. Υπάρχουν πόροι και θέλουμε να μάθουμε πώς γίνεται η χρήση τους. Σας ρωτάμε καθαρά: Τα χρήματα για τη ναυτική εκπαίδευση από πόρους της Ευρωπαϊκής Ένωσης, πόσα είναι; Καθώς και από τα πλοία, από το κεφάλαιο ναυτική εκπαίδευση, τι ποσά προέρχονται, πού και πώς τα κατανέμετε; Επανειλημμένα σας τα ζητούν τα ναυτεργατικά σωματεία και αρνείστε να τους δώσετε στοιχεία.  Τα αναμένω λοιπόν, μέσω του Κοινοβουλίου, εδώ και τώρα. Κάθε πρωτοετής φοιτητής-σπουδαστής επιδοτείται με 1.000 ευρώ το τμήμα. Ποιος τα παίρνει; Πώς αξιοποιούνται; 
Έλεγχο  και διαφάνεια δεν υποστηρίζετε; Ορίστε, λοιπόν, δώστε συγκεκριμένα στοιχεία από τους δόκιμους που έπρεπε να μπαρκάρουν, πόσοι είναι, πόσοι μπάρκαραν, πόσοι θα διαγραφούν, γιατί δεν μπάρκαραν, αν και δεν φταίνε, γιατί είναι δική σας αποκλειστική ευθύνη και πρέπει να πάρετε μέτρα.
Αναμένουμε με τη δευτερολογία σας να μας πείτε συγκεκριμένα πώς θα πάρετε μέτρα, ώστε να μην πάνε χαμένα τα χρόνια, τα λεφτά που ξόδεψαν και ο κόπος που έκαναν, για να εξασφαλίσετε τη συνέχιση των σπουδών τους. Αυτό είναι το δίκαιο και το σωστό. Διαφορετικά είσαστε υπόλογοι ότι δεν εφαρμόζετε το προεδρικό διάταγμα. 
Ούτε ένας σπουδαστής δεν πρέπει να σταματήσει τις σπουδές του! Πρέπει να δώσετε λύσεις! Αυτό περιμένουμε.","ΔΙΑΜΑΝΤΩ ΜΑΝΩΛΑΚΟΥ",302
"89","  Το λόγο έχει ο κύριος Υπουργός.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"90"," Κυρία συνάδελφε, θα είμαι ο τελευταίος που θα θελήσει να μειώσει την αξιοπιστία του συστήματος εναλλασσόμενης εκπαίδευσης. Αν πίσω από τις προτροπές σας –αφήνω στην άκρη το ύφος- υποδεικνύετε το να καταργηθεί το πρώτο ταξίδι και να συσσωρεύσουμε το διάστημα που χρειάζεται με το οκτάμηνο στο δεύτερο εκπαιδευτικό ταξίδι, εγώ δεν θα το κάνω.","ΚΩΝΣΤΑΝΤΙΝΟΣ ΜΟΥΣΟΥΡΟΥΛΗΣ",333
"91"," Δεν προτρέπουμε για κάτι! Σας λέμε να δώσετε λύση!","ΔΙΑΜΑΝΤΩ ΜΑΝΩΛΑΚΟΥ",302
"92"," Με πολλή χαρά, λοιπόν, να ακούσω ποια είναι η λύση, κυρία συνάδελφε, γιατί πολύ εύκολα  μάς κουνάτε το δάχτυλο, λέγοντας «δώστε λύση!», αλλά δεν μας λέτε ποια εσείς προτείνετε. Αν λοιπόν προτείνετε να καταργηθεί το πρώτο ταξίδι, εγώ δεν θα το κάνω, γιατί θα  μειώσει την αξιοπιστία του συστήματος και θα μας εκθέσει διεθνώς.
Σας είπα ότι προσπαθούμε μαζί με τους κοινωνικούς εταίρους να κάνουμε ό,τι είναι δυνατόν, για να γίνονται τα ταξίδια και τα παιδιά να συνεχίσουν τις σπουδές τους. Έχουμε επίγνωση της κατάστασης. Εσείς δεν έχετε. 
Σε σχέση με τους ωρομίσθιους καθηγητές, ξεκίνησε η αξιολόγηση για διακόσιους δύο ωρομίσθιους. Δεν έχουμε την πολυτέλεια να κάνουμε προσλήψεις μονίμων. Αναγνωρίζω πως η έλλειψη μονιμότητας στο εκπαιδευτικό προσωπικό είναι ένα πρόβλημα. Αλλά εσείς τα βλέπετε όλα επιδερμικά. Δεν συζητάτε για την ποιότητα της εκπαίδευσης, για τα εγχειρίδια, για τη διδακτέα ύλη, για τον τρόπο, με τον οποίο γίνεται σήμερα η ναυτοδιδισκαλία, αλλά μόνον ποσοτικά βλέπετε τα  πράγματα, δηλαδή «πόσοι καθηγητές, πόσοι μόνιμοι». Αυτός είναι ο καημός σας. 
Θέλω  λοιπόν να σας καλέσω ειδικά για το θέμα της ναυτικής εκπαίδευσης να προκαλέσουμε συζήτηση στη Βουλή, για, να μας πείτε εσείς ένα προς ένα τι προτείνει το Κομμουνιστικό Κόμμα Ελλάδας...","ΚΩΝΣΤΑΝΤΙΝΟΣ ΜΟΥΣΟΥΡΟΥΛΗΣ",333
"93"," Το έχουμε ζητήσει!","ΔΙΑΜΑΝΤΩ ΜΑΝΩΛΑΚΟΥ",302
"94"," ...και δεσμεύομαι ότι θα συζητήσω μαζί σας.  Αν κάποιες από τις προτάσεις σας δεν εκθέτουν τη χώρα, δεν υποβαθμίζουν την αξιοπιστία τού συστήματος ναυτικής εκπαίδευσης, εγώ θα τις δεχθώ. Σας διαβεβαιώ. 
Νομίζω ότι απάντησα σε όλα τα ερωτήματά σας, καθώς και στο θέμα της σίτισης, του «πάσου» και των ωρομισθίων καθηγητών. Σας διαβεβαιώνω ότι κάνουμε κάθε δυνατή προσπάθεια, προκειμένου τα παιδιά να μην χάνουν το χρόνο τους. Το θέμα της εκπαίδευσης, ο πυλώνας αυτός της ανταγωνιστικότητας της ελληνικής ναυτιλίας, ενός τομέα οικονομικής δραστηριότητας που πιστεύω ότι θα μας βγάλει από την κρίση, δεν μπορεί να χρησιμοποιείται στην Αίθουσα αυτή για πολιτική αντιπαράθεση. 
Πρέπει όλοι να συνταχθούμε με την προσπάθεια που γίνεται. Είμαι βέβαιος πως θα το κάνετε, όταν  θα ακούσετε τις  σχετικές ανακοινώσεις του Υπουργείου για το πώς θα αναβαθμίσουμε τα επόμενα χρόνια, το σύστημα ναυτικής εκπαίδευσης με σχεδιασμό, με χρονοδιάγραμμα, με συγκεκριμένους στόχους και με δράσεις –όχι εξαγγελίες-.
Ευχαριστώ.","ΚΩΝΣΤΑΝΤΙΝΟΣ ΜΟΥΣΟΥΡΟΥΛΗΣ",333
"95"," Μέχρι τότε πόσα παιδιά θα έχουν διαγραφεί και θα έχουν σταματήσει!","ΔΙΑΜΑΝΤΩ ΜΑΝΩΛΑΚΟΥ",302
"96"," Ευχαριστώ, κύριε Υπουργέ. 
Κυρίες και κύριοι συνάδελφοι, ολοκληρώθηκε η συζήτηση των επικαίρωνν ερωτήσεων.
Κυρίες και κύριοι συνάδελφοι, έχω την τιμή να ανακοινώσω στο Σώμα το δελτίο των αναφορών και ερωτήσεων της Τρίτης 2 Οκτωβρίου 2012. 
 Α. ΑΝΑΦΟΡΕΣ-ΕΡΩΤΗΣΕΙΣ Πρώτου Κύκλου (Άρθρο 130 παράγραφος 5   του Κανονισμού της Βουλής)
1. Η με αριθμό 699/3-8-2012 ερώτηση του Βουλευτή Α´ Αθήνας  της Νέας Δημοκρατίας κ. Νικήτα Κακλαμάνη προς τον Υπουργό Υγείας, σχετικά με την προγραμματική σύμβαση Υπουργείου Υγείας και Δήμου Αθηναίων.
2. Η με αριθμό 379/25-7-2012 ερώτηση της Βουλευτού Νομού Σάμου του Συνασπισμού Ριζοσπαστικής Αριστεράς – Ενωτικού Κοινωνικού Μετώπου κ. Αγνής Καλογερή προς τον Υπουργό Υγείας, σχετικά με την επίλυση των προβλημάτων που απασχολούν το Νοσοκομείο Σάμου.
3. Η με αριθμό 484/30-7-2012 ερώτηση του Βουλευτή Νομού Ηρακλείου του Πανελλήνιου Σοσιαλιστικού Κινήματος κ. Βασιλείου Κεγκέρογλου προς τον Υπουργό Εργασίας, Κοινωνικής Ασφάλισης και Πρόνοιας,   σχετικά με το νέο πρόγραμμα «Φροντίδα κατ’ οίκον» που υλοποιούν οι δημοτικές επιχειρήσεις των δήμων.
4. Η με αριθμό 843/48/20-8-2012 ερώτηση και αίτηση κατάθεσης εγγράφων του Βουλευτή Νομού Ηρακλείου των   Ανεξάρτητων Ελλήνων κ. Επαμεινώνδα Μαριά προς τον Υπουργό Οικονομικών, σχετικά με την εξόφληση ομολόγου του Ελληνικού Δημοσίου ύψους 3,2 δισεκατομμυρίων ευρώ που κατέχει η Ευρωπαϊκή Κεντρική Τράπεζα (ΕΚΤ).
5. Η με αριθμό 1157/30-8-2012 ερώτηση του Βουλευτή Νομού Ευβοίας του Λαϊκού Συνδέσμου – Χρυσή Αυγή κ. Νικολάου Μίχου προς τον Υπουργό Οικονομικών,  σχετικά με την ιδιωτικοποίηση των εταιρειών ύδρευσης.
6. Η με αριθμό 518/30-7-2012 ερώτηση του Βουλευτή Νομού Ευβοίας της Δημοκρατικής  Αριστεράς κ. Δημητρίου Αναγνωστάκη προς τον Υπουργό Οικονομικών, σχετικά με τα δάνεια σε επιχειρήσεις στους πυρόπληκτους νομούς.
Δέχεστε στο σημείο αυτό να λύσουμε τη συνεδρίαση;","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"97"," Μάλιστα, μάλιστα.
Με τη συναίνεση του Σώματος και ώρα 19.42΄ λύεται η συνεδρίαση για αύριο, ημέρα Τρίτη 2 Οκτωβρίου 2012 και ώρα 18.00΄ με αντικείμενο εργασιών του Σώματος: α) κοινοβουλευτικό έλεγχο, συζήτηση αναφορών και ερωτήσεων και β) νομοθετική εργασία, σύμφωνα με την ημερήσια διάταξη που έχει διανεμηθεί. 
    Ο","ΟΛΟΙ ΟΙ ΒΟΥΛΕΥΤΕΣ",NA
