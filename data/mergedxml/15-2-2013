"","Content","name","ParlmemberID"
"32132","Date","15-2-2013",NA
"32133"," Σύμφωνα με την από 14-2-2013 εξουσιοδότηση του Σώματος, επικυρώθηκαν με ευθύνη του Προεδρείου τα Πρακτικά της ΡΚΣΤ΄ συνεδριάσεώς του, της Πέμπτης 14 Φεβρουαρίου 2013, σε ό,τι αφορά την ψήφιση στο σύνολό του σχεδίου νόμου: «Κύρωση της Συμφωνίας για Εισαγωγή Τροποποιήσεων σε Μερικές Διατάξεις της Συμφωνίας Αεροπορικών Μεταφορών μεταξύ της Κυβέρνησης της Ελληνικής Δημοκρατίας και της Κυβέρνησης του Κράτους του Κατάρ και άλλες διατάξεις»).
Παρακαλείται ο κύριος Γραμματέας να ανακοινώσει τις αναφορές προς το Σώμα. 
(Ανακοινώνονται προς το Σώμα από τον κ. Πέτρο Τατσόπουλο, Βουλευτή Β΄ Αθήνας, τα ακόλουθα:
Α. ΚΑΤΑΘΕΣΗ ΑΝΑΦΟΡΩΝ
1) Ο Βουλευτής Ηρακλείου κ. ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ κατέθεσε αναφορά με την οποία  ο Δήμος Αγίου Νικολάου Νομού Λασιθίου διαμαρτύρεται για την κατάργηση δύο τμημάτων του ΤΕΙ στον Άγιο Νικόλαο, στο πλάισιο του σχεδίου «ΑΘΗΝΑ».
2) Ο Βουλευτής Ηρακλείου κ. ΙΩΑΝΝΗΣ ΜΙΧΕΛΟΓΙΑΝΝΑΚΗΣ κατέθεσε αναφορά με την οποία  ο Σύλλογος Γονέων <Μίκης Θεοδωράκης> του Μουσικού Σχολείου Ηρακλείου αιτείται τη ρύθμιση θεμάτων που αφορούν στην εύρυθμη λειτουργία του σχολείου.
3) Ο Βουλευτής Σερρών κ. ΑΡΤΕΜΙΟΣ ΜΑΤΘΑΙΟΠΟΥΛΟΣ κατέθεσε αναφορά με την οποία  ο Σύνδεσμος Εκδοτών Βιβλίου διαμαρτύρεται για την εκχώρηση μονοπωλίου σε αλλοδαπές εκδοτικές εταιρείες, με αποτέλεσμα τη μείωση της ποιότητας των ανταγωνιστικών εκδοτικών προϊόντων.
4) Η Βουλευτής Πέλλης κ. ΘΕΟΔΩΡΑ ΤΖΑΚΡΗ κατέθεσε αναφορά με την οποία  το Δημοτικό Συμβούλιο Έδεσσας αιτείται την παραμονή του Τμήματος Μάρκετινγκ και Διοίκησης Λειτουργιών του Πανεπιστημίου «Μακεδονία» στην πόλη της Έδεσσας.
5) Η Βουλευτής Πέλλης κ. ΘΕΟΔΩΡΑ ΤΖΑΚΡΗ κατέθεσε αναφορά με την οποία  η κ.Έφη Ταμβίσκου, υπεύθυνη δημοτική σύμβουλος για θέματα υγείας του Δήμου Έδεσσας επισημαίνει το γεγονός της υποβάθμισης της Ορθοπεδικής Κλινικής του Νοσοκομείου Έδεσσας.
6) Ο Βουλευτής Μαγνησίας κ. ΠΑΡΙΣΗΣ (ΠΑΡΙΣ) ΜΟΥΤΣΙΝΑΣ κατέθεσε αναφορά με την οποία  η Δημοτική Κοινότητα Ζαγοράς του Δήμου Ζαγοράς-Μουρεσίου επισημαίνει την ανάγκη άμεσης αποκατάστασης τμήματος του οδικού δικτύου της περιοχής.
7) Ο Βουλευτής Ηρακλείου κ. ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ κατέθεσε δημοσίευμα εφημερίδας το οποίο αναφέρεται σε απολύσεις υπαλλήλων του ΙΚΑ.
8) Ο Βουλευτής Χανίων κ. ΚΥΡΙΑΚΟΣ ΒΙΡΒΙΔΑΚΗΣ κατέθεσε αναφορά με την οποία  ο Δήμαρχος Πλατανιά Νομού Χανίων αιτείται τη ρύθμιση του θέματος των εμπρόθεσμων βεβαιώσεων μεταβολών τετραγωνικών μέτρων, οι οποίες δεν ενημερώθηκαν στη βάση δεδομένων της ΔΕΗ για τον υπολογισμό του έκτακτου ειδικού τέλους.
9) Οι Βουλευτές, Α΄ Θεσσαλονίκης κ. ΘΕΟΔΟΣΙΟΣ ΚΩΝΣΤΑΝΤΙΝΙΔΗΣ και Β΄ Θεσσαλονίκης κ. ΕΛΕΝΗ ΓΕΡΑΣΙΜΙΔΟΥ κατέθεσαν αναφορά με την οποία  ο Δήμαρχος Αλεξανδρούπολης, η Οικολογική Εταιρεία Έβρου, η Οικολογική Ομάδα Ροδόπης και η Διανομαρχιακή Επιτροπή Ροδόπης- Έβρου  καταγγέλλουν παράνομες εργασίες της εταιρείας «Χρυσωρυχεία Θράκης Α.Ε.» στη δυτική πλευρά του λόφου Περάματος Έβρου.
10) Η Βουλευτής Β΄ Αθηνών κ. ΚΑΤΕΡΙΝΑ ΠΑΠΑΚΩΣΤΑ - ΣΙΔΗΡΟΠΟΥΛΟΥ κατέθεσε αναφορά με την οποία  η κ.Όλγα Παπαμέτη, Πρόεδρος των Γυναικών Επιχειρηματιών Χαλκιδικής διαμαρτύρεται για την εξαίρεση της Κεντρικής Μακεδονίας από τις επιλέξιμες περιοχές της Δράσης «Ολοκληρωμένη παρέμβαση για τη στήριξη της γυναικείας απασχόλησης μέσω ενίσχυσης της επιχειρηματικότητας» στο πλαίσιο του Επιχειρηματικού Προγράμματος «Εθνικό Αποθεματικό Απροβλέπτων» του  ΕΣΠΑ.
11) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  o Σύνδεσμος Εταιρειών Φωτοβολταϊκών  αιτείται τη χορήγηση τρίμηνης παράτασης στις συμβάσεις των κατ΄επάγγελμα αγροτών που προτίθενται να εγκαταστήσουν φωτοβολταϊκά.
12) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  αγρότες του Νομού Πρέβεζας εκφράζουν τη διαμαρτυρία τους για την αδικία που έχει τελεσθεί σε βάρος των αγροτών και ειδικότερα στη σύνταξη αυτών που γεννήθηκαν το 1948.
13) Ο Βουλευτής Νομού Αττικής κ. ΓΕΩΡΓΙΟΣ ΠΑΝΤΖΑΣ κατέθεσε αναφορά με την οποία  οι Δήμοι Αχαρνών, Διονύσου, Κρωπίας, Λαυρεωτικής, Μαραθώνα, Μαρκόπουλου, Παιανίας, Παλλήνης, Ραφήνας-Πικερμίου, Σπάτων, Αρτέμιδας και Ωρωπού του Νομού Αττικής διαμαρτύρονται για απώλειές τους από πόρους των ΚΑΠ, λόγω μη δημοσίευσης του πραγματικού πληθυσμού της απογραφής του 2011. 
14) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται στη συνεδρίαση του Δημοτικού Συμβουλίου της Πάτρας με θέμα την έξωση πολιτιστικών και κοινωνικών φορέων από το «Σπίτι του Πολίτη».
15) Η Βουλευτής Σερρών κ. ΜΑΡΙΑ ΚΟΛΛΙΑ - ΤΣΑΡΟΥΧΑ κατέθεσε αναφορά με την οποία  το «Υπεραστικό ΚΤΕΛ Ν. Σερρών Α.Ε.», το «Αστικό ΚΤΕΛ Ν. Σερρών» και το «Σωματείο Φορτηγών Δ.Χ. Αυτοκινήτων» αιτούνται  την άμεση παράταση της προθεσμίας πιστοποίησης των Δημόσιων ΚΤΕΟ.
16) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αναφέρεται στην πρόταση του Επιμελητηρίου Αχαΐας προς την πολιτική ηγεσία του Υπουργείου Ανάπτυξης, Ανταγωνιστικότητας, Υποδομών, Μεταφορών και Δικτύων για τη βελτίωση του προγράμματος ενίσχυσης των μικρομεσαίων επιχειρήσεων.
17) Ο Βουλευτής Μαγνησίας κ. ΑΛΕΞΑΝΔΡΟΣ ΜΕΪΚΟΠΟΥΛΟΣ κατέθεσε αναφορά με την οποία  η Πανελλήνια Ένωση Φαρμακοποιών Νοσηλευτικών Ιδρυμάτων αιτείται την επίλυση θεμάτων που αφορούν στην εύρυθμη λειτουργία των φαρμακείων στα νοσοκομεία.
18) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  η Εθνική Συνομοσπονδία Ατόμων με Αναπηρία  αιτείται τη στήριξη της πολιτείας για την προστασία ατόμων με αναπηρία, καθώς και των γονέων και κηδεμόνων τους, που εργάζονται στο Ταχυδρομικό Ταμιευτήριο.
19) Οι Βουλευτές Β΄ Αθηνών κ. ΕΙΡΗΝΗ (ΡΕΝΑ) ΔΟΥΡΟΥ και κ. ΣΟΦΙΑ ΣΑΚΟΡΑΦΑ κατέθεσαν αναφορά με την οποία  ο κ. Ελευθέριος Μαγιάκης καταγγέλλει τον τρόπο ανάθεσης της κατασκευής δύο πεζογεφυρών από το Δημοτικό Συμβούλιο Αμαρουσίου.
20) Ο Βουλευτής Β΄ Αθηνών κ. ΔΗΜΗΤΡΙΟΣ ΣΤΡΑΤΟΥΛΗΣ κατέθεσε αναφορά με την οποία  ο Πανελλήνιος Σύνδεσμος Βρεφονηπιαγωγών ΤΕΙ αιτείται την επαναφορά της ισχύος του π.δ. 588/1988 που προβλέπει το εξάωρο εργασίας για το παιδαγωγικό προσωπικό των παιδικών σταθμών.
21) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  ο κ. Θεόδωρος Κανελλόπουλος παραθέτει την έρευνα που εκπόνησε ο Πρόεδρος του Τμήματος Στατιστικής κ. Επαμεινώνδας Πανάς με θέμα την ενεργειακή φτώχεια στην Ελλάδα.
22) Ο Βουλευτής Ηλείας κ. ΓΕΩΡΓΙΟΣ ΚΟΝΤΟΓΙΑΝΝΗΣ κατέθεσε αναφορά με την οποία  ο Σύλλογος Ανδριτσάνων Νομού Ηλείας αιτείται την παραμονή του παθολόγου ιατρού στο Κέντρο Υγείας της Ανδρίτσαινας.
23) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  ο κ. Μάκης Παπανικολάου αιτείται να συμπεριληφθούν τα τέκνα καρκινοπαθών στην ειδική κατηγορία για τις πανελλαδικές εξετάσεις.
24) Η Βουλευτής Σερρών κ. ΜΑΡΙΑ ΚΟΛΛΙΑ - ΤΣΑΡΟΥΧΑ κατέθεσε αναφορά με την οποία  η ΄Ενωση Λειτουργών Μέσης Εκπαίδευσης  Νομού Σερρών εκφράζει τη δυσαρέσκειά της για τις διατάξεις του ν. 4093/2012 που αφορούν το πλαίσιο αυτοδίκαιης και διοικητικής αργίας των εκπαιδευτικών.
25) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  ο Πανελλήνιος Σύλλογος Εργαζομένων Κέντρων Δημιουργικής Απασχόλησης εκφράζει τη διαμαρτυρία του για κάθε απόπειρα υποβάθμισης του ρόλου και της σημασίας της λειτουργίας τους.
26) Ο Βουλευτής Έβρου κ. ΚΥΡΙΑΚΟΣ ΓΕΡΟΝΤΟΠΟΥΛΟΣ κατέθεσε αναφορά με την οποία  οι εκπαιδευτικοί της ενοποιημένης ειδικότητας ΠΕ18.01 επισημαίνουν την ανάγκη τροποποίησης των αναθέσεων διδασκαλίας μαθημάτων των ΠΕ18.01 (ενοποιημένη ειδικότητα) Γραφικών Τεχνών και  Καλλιτεχνικών Σπουδών.
27) Η Βουλευτής Σερρών κ. ΜΑΡΙΑ ΚΟΛΛΙΑ - ΤΣΑΡΟΥΧΑ κατέθεσε αναφορά με την οποία  η Εθνική Συνομοσπονδία Ατόμων με Αναπηρία  αιτείται την επιτάχυνση των διαδικασιών καταβολής προνοιακών επιδομάτων στους δικαιούχους με αναπηρία.
28) Η Βουλευτής Πέλλης κ. ΘΕΟΔΩΡΑ ΤΖΑΚΡΗ κατέθεσε αναφορά με την οποία  η Ομοσπονδία Ενοικιαζομένων Δωματίων και Διαμερισμάτων Νομών Πιερίας-Πέλλας-Ημαθίας αιτείται την εξίσωση της οικονομικής επιβάρυνσής τους με εκείνη των εταιρειών νομικών προσώπων.
29) Ο Βουλευτής Χίου κ. ΚΩΝΣΤΑΝΤΙΝΟΣ ΤΡΙΑΝΤΑΦΥΛΛΟΣ κατέθεσε αναφορά με την οποία  η Τοπική Επιτροπή Καθηγητών Γερμανικής Γλώσσας του Νομού Χίου αιτείται την  κάλυψη των κενών εκπαιδευτικού προσωπικού για τη διδασκαλία της γερμανικής γλώσσας στο Νομό Χίου.
30) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  η Ομοσπονδία Εργατοϋπαλλήλων Χημικής Βιομηχανίας Ελλάδος αιτείται την επανεξέταση της μισθολογικής κατάστασης που επικρατεί στην ΕΑΣ (ΕΒΟ-ΠΥΡΚΑΛ).
31) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  ο Πρόεδρος του Συλλόγου Γονέων και Κηδεμόνων του 61ου Δημοτικού Σχολείου Θεσσαλονίκης επισημαίνει την ανάγκη τροποποίησης του καταστατικού του σχολείου προκειμένου αυτό να συνεχίσει να λειτουργεί.
32) Η Βουλευτής Αιτωλοακαρνανίας κ. ΝΙΚΗ ΦΟΥΝΤΑ κατέθεσε αναφορά με την οποία  ο Γεωπονικός Σύλλογος Λάρισας αιτείται την ενεργοποίηση του θεσμού της πρακτικής άσκησης των γεωπόνων.
33) Οι Βουλευτές Ηρακλείου κ. ΜΙΧΑΗΛ ΚΡΙΤΣΩΤΑΚΗΣ και κ. ΜΑΡΙΑ ΔΙΑΚΑΚΗ κατέθεσαν αναφορά με την οποία  το Εθνικό Αθλητικό Κέντρο Ηρακλείου αιτείταιι τη διατήρηση των εγκαταστάσεων του κολυμβητηρίου, του σταδίου και του κλειστού γυμναστηρίου για την ανάπτυξη του αθλητισμού στην πόλη.
34) Οι Βουλευτές Ηρακλείου κ. ΜΙΧΑΗΛ ΚΡΙΤΣΩΤΑΚΗΣ και κ. ΜΑΡΙΑ ΔΙΑΚΑΚΗ κατέθεσαν αναφορά με την οποία  ο Σύλλογος Γονέων και Κηδεμόνων Σοκαρά Ηρακλείου Κρήτης αιτείται την απόδοση ευθυνών στους αρμοδίους για την απόσπαση εκπαιδευτικού σε άλλη σχολική μονάδα.
35) Η Βουλευτής Μαγνησίας κ. ΜΑΡΙΝΑ ΧΡΥΣΟΒΕΛΩΝΗ κατέθεσε αναφορά με την οποία  ο Δήμος Ζαγοράς-Μουρεσίου Νομού Μαγνησίας αιτείται την ανάγκη άμεσης αποκατάστασης του οδικού δικτύου που διατρέχει τον εν λόγω Δήμο.
36) Η Βουλευτής Μαγνησίας κ. ΜΑΡΙΝΑ ΧΡΥΣΟΒΕΛΩΝΗ κατέθεσε αναφορά με την οποία  ο Δήμαρχος Νοτίου Πηλίου Νομού Μαγνησίας αιτείται την επίλυση θέματος που αφορά τη νομιμοποίηση των υφιστάμενων κατασκευών στους αιγιαλούς των περιοχών που υπάγονται στον εν λόγω Δήμο.
37) Ο Βουλευτής Ηρακλείου κ. ΒΑΣΙΛΕΙΟΣ ΚΕΓΚΕΡΟΓΛΟΥ κατέθεσε αναφορά με την οποία  μέλη των Συλλόγων Γονέων και Κηδεμόνων Νομού Ηρακλείου αιτούνται την άμεση αντιμετώπιση του προβλήματος των εκπαιδευτικών κενών στην πρωτοβάθμια και δευτεροβάθμια εκπαίδευση.
38) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  η Πανελλήνια Ένωση Νέων Αγροτών παραθέτει τις θέσεις και προτάσεις της σχετικά με τη νέα γενιά επαγγελματιών αγροτών.
39) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  η Ένωση Συντακτών Ημερήσιων Εφημερίδων Πελοποννήσου- Ηπείρου-Νήσων εκφράζει την αντίθεσή της στην απόφαση κατάργησης του Τμήματος Πληροφορικής και ΜΜΕ του ΤΕΙ Πάτρας στο Πύργο Ηλείας και της συγχώνευσής του με άλλο Τμήμα που εδρεύει στην Αμαλιάδα.
40) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε αναφορά με την οποία  το Ίδρυμα Προασπίσεως Ηθικών και Πνευματικών Αξιών εκφράζει τη διαμαρτυρία του για τη στοχοποίηση τόσο του περιοδικού <Φωτεινή Γραμμή> που εκδίδει  όσο και της ιστοσελίδας του.
Β. ΑΠΑΝΤΗΣΕΙΣ ΥΠΟΥΡΓΩΝ ΣΕ ΕΡΩΤΗΣΕΙΣ ΒΟΥΛΕΥΤΩΝ
1. Στην με αριθμό 2508/03-10-2012 ερώτηση του Βουλευτή κ. Μιχελάκη Ιωάννη δόθηκε με το υπ’ αριθμ. ΓΚΕ 1008995 ΕΞ 2013/842-17-01-2013 έγγραφο  από τον Υπουργό Οικονομικών  η ακόλουθη απάντηση:
2. Στην με αριθμό 4460/28/11/2012 ερώτηση του Βουλευτή κ. Παναγιώταρου Ηλία δόθηκε με το υπ αριθμ. 1035/16-01-2013 έγγραφο  από τον Υπουργό Εργασίας, Κοινωνικής Ασφάλισης και Πρόνοιας η ακόλουθη απάντηση:
3. Στην με αριθμό 5341/20-12-2012 ερώτηση των Βουλευτών κυρίων Μπόλαρη Μαρίας, Αγαθοπούλου Ειρήνης-Ελένης, Βούτση Νικόλαου, Γαϊτάνη Ιωάννας, Γάκη Δημητρίου, Γεροβασίλη Όλγας, Διακάκη Μαρίας, Διώτη Ηρούς, Δούρου Ειρήνης (Ρένας), Δρίτσα Θεόδωρου, Ιγγλέζη Αικατερίνης, Κανελλοπούλου Μαρίας, Καραγιαννίδη Χρήστου, Κατριβάνου Βασιλικής, Κοντονή Χαράλαμπου-Σταύρου, Κριτσωτάκη Μιχαήλ, Μιχαλάκη Νικόλαου, Μπάρκα Κωνσταντίνου, Πετράκου Αθανάσιου, Σταθά Ιωάννη, Σταμπουλή Αφροδίτης, Στρατούλη Δημήτριου, Τσακαλώτου Ευκλείδη, Τσουκαλά Δημήτριου, Χατζηλάμπρου Βασιλείου και Κωνσταντοπούλου Ζωής δόθηκε με το υπ’ αριθμ. 123165/17-01-2013 έγγραφο από τον Υπουργό Υγείας  η ακόλουθη απάντηση:
4. Στην με αριθμό 5437/27-12-2012 ερώτηση του Βουλευτή κ. Κουίκ Τέρενς - Σπένσερ - Νικολάου δόθηκε με το υπ’ αριθμ. 21/160/ΑΣ 722/17-01-2013 έγγραφο  από τον Υπουργό Εξωτερικών η ακόλουθη απάντηση:
5. Στην με αριθμό 5456/28-12-2012 ερώτηση του Βουλευτή κ. Γεωργιάδης Σπυρίδωνος - Αδώνιδος δόθηκε με το υπ’ αριθμ. Δ12Α 1011241 ΕΞ 2013/17-01-2013 έγγραφο  από τον Υφυπουργό Οικονομικών  η ακόλουθη απάντηση:","ΕΠΙΚΥΡΩΣΗ ΠΡΑΚΤΙΚΩΝ",NA
"32134"," Κυρίες και κύριοι συνάδελφοι, εισερχόμεθα στη συζήτηση των 
ΕΠΙΚΑΙΡΩΝ ΕΡΩΤΗΣΕΩΝ
Θα συζητηθεί η πρώτη με αριθμό 996/32/12-2-2013 επίκαιρη ερώτηση πρώτου κύκλου του Προέδρου της Κοινοβουλευτικής Ομάδας   του Συνασπισμού Ριζοσπαστικής Αριστεράς - Ενωτικού Κοινωνικού Μετώπου κ. Αλέξη Τσίπρα προς τον Πρωθυπουργό, σχετικά με τη δημόσια ομολογία στελεχών του Διεθνούς Νομισματικού Ταμείου περί «λάθους» στο δημοσιονομικό πολλαπλασιαστή.
Στην επίκαιρη ερώτηση θα απαντήσει ο Υπουργός Οικονομικών κ. Ιωάννης Στουρνάρας.
Κύριε Τσίπρα, πόσο χρόνο θα χρειαστείτε για την ανάπτυξη της ερώτησής σας;
","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"32135"," Θα σας δώσω τέσσερα λεπτά και θα έχετε την ανοχή του Προεδρείου. 
","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"32136"," Σε αυτό το δεύτερο έχετε δίκιο.","ΓΕΩΡΓΙΟΣ ΚΑΛΑΝΤΖΗΣ",174
"32137"," Επειδή θέσατε θέμα διαδικασίας και θέσατε δύο θέματα, θα σας απαντήσω ως Προεδρείο.
Ως προς το πρώτο θέμα για τον κύριο Πρωθυπουργό, γνωρίζετε ίσως καλύτερα και από εμένα ότι βάσει του Κανονισμού της Βουλής ο κύριος Πρωθυπουργός μπορεί να εξουσιοδοτήσει όποιον Υπουργό εκείνος νομίζει να απαντήσει στις επίκαιρες ερωτήσεις Βουλευτών ακόμα και σε Αρχηγούς κομμάτων. Αυτό αφορά τον κύριο Πρωθυπουργό, τι προβλέπει ο Κανονισμός.
Σε ό,τι αφορά το άλλο θέμα, που πραγματικά είναι μεγάλο θέμα –εγώ το θεωρώ μεγάλο θέμα και η εμπειρία μου αυτό αποδεικνύει- θα ήθελα μόνο να σας υπενθυμίσω –και νομίζω ότι ο κ. Δρίτσας συμμετέχει στην Διάσκεψη των Προέδρων- ότι έχει συζητηθεί πάρα πολλές φορές αυτό το θέμα. Και δεν σας κρύβω ότι το Προεδρείο έχει πάρα πολλές φορές απευθυνθεί στους κυρίους Υπουργούς γι’ αυτό το θέμα, να προσέρχονται οι ίδιοι ή και ακόμα και οι Υφυπουργοί, που είναι εξουσιοδοτημένοι γιατί βάσει πάλι πλέον του Κανονισμού μπορούν να έρχονται οι Υφυπουργοί.
Κοιτάξτε, όμως, ότι υπάρχει ένα πραγματικό γεγονός, όπως δηλαδή το ανέλυσα εγώ. Εβδομαδιαίως πρέπει να συζητηθούν πενήντα δύο ερωτήσεις και αναφορές, επειδή έχουμε επτακομματική Βουλή. Όταν υπήρχε Βουλή με τέσσερα ή πέντε κόμματα, οι ερωτήσεις και οι αναφορές ήταν πολύ λιγότερες. Επαναλαμβάνω, πενήντα δύο επίκαιρες ερωτήσεις και αναφορές, εκ των οποίων οι περισσότερες αναφέρονται σε συγκεκριμένα Υπουργεία.
Παρακαλέσαμε, λοιπόν, τους κυρίους Υπουργούς και μας παρακάλεσαν και εκείνοι, αν είναι δυνατόν, να ενσωματώσουμε, παραδείγματος χάριν, ερωτήσεις προς τον κύριο Υπουργό των Οικονομικών σε μια μέρα, δηλαδή σε μια μέρα που είναι δεκατέσσερις επίκαιρες. Διότι σε μια μέρα κοινοβουλευτικού ελέγχου γνωρίζετε ότι μπορούν δεκατέσσερις επίκαιρες ερωτήσεις να συζητηθούν. Παρακαλέσαμε, λοιπόν, να γίνεται μια συνεδρίαση παραδείγματος χάριν, για το Υπουργείο Οικονομικών, ώστε να έρχονται οι Βουλευτές. Δυστυχώς, δεν βόλευε πάρα πολλούς Βουλευτές, διότι η Δευτέρα και η Παρασκευή, όπως ξέρετε για τους Βουλευτές επαρχιών είναι οι μέρες που θέλουν να πάνε στις επαρχίες τους και επομένως, έμενε η Τρίτη και η Πέμπτη. Έτσι, δεν μπορεί να λειτουργήσει αυτό το θέμα.   
Το αίτημά σας αυτό πάντως, το οποίο είναι αίτημα όλων των Βουλευτών, έχει διαβιβαστεί προς την Κυβέρνηση, ως προς το φαινόμενο αυτό τουλάχιστον της μη παρουσίας των Υπουργών ή των Υφυπουργών να απαντούν στους κυρίους Βουλευτάς λόγω κωλυμάτων. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Θα ήθελα το λόγο, κύριε Πρόεδρε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"32138"," Όχι, κύριε Μαριά, είναι θέμα διαδικαστικό. Δεν μπορείτε να υπεισέλθετε στη συζήτηση, γιατί είναι αποκλειστικά διαδικαστικό. 
Κύριε Πρόεδρε, έχετε το λόγο για να αναπτύξετε την επίκαιρη ερώτησή σας. 
","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"32139"," Με συγχωρείτε. Για τον κύριο Πρωθυπουργό δεν είπα αυτό. 
","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"32140"," Όχι.  
","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"32141"," Πολύ ωραία. 
","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"32142"," Ας το φέρει ο κ. Λαφαζάνης.","ΓΕΩΡΓΙΟΣ ΚΑΛΑΝΤΖΗΣ",174
"32143"," Απλώς, όπως σας είπα, ο Κανονισμός προβλέπει την παρουσία Υπουργού αντί του Πρωθυπουργού. 
Ορίστε, κύριε Πρόεδρε, έχετε το λόγο.
","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"32144"," Κύριε Πρόεδρε της Αξιωματικής Αντιπολίτευσης, σας ευχαριστώ πολύ για την ευκαιρία που μου δίνετε να απαντήσω στο ερώτημα αυτό. 
Χαίρομαι, κατ’ αρχάς, που μπαίνετε σε κρίσιμα ζητήματα, όπως είναι ο πολλαπλασιαστής. Εύχομαι, όμως, να βλέπετε και τα υπόλοιπα ζητήματα του προγράμματος και όχι μόνο μία παράμετρο. 
Κατ’ αρχάς, με ρωτήσατε αν είμαι αισιόδοξος. Παραμένω αισιόδοξος και περισσότερο απ’ ό,τι όταν πρωτοήρθα στη θέση αυτή, διότι τώρα η ελληνική οικονομία δείχνει σαφή δείγματα βελτίωσης. Και παρά τις καταστροφικές προβλέψεις που κάνατε κατά τη συζήτηση του προϋπολογισμού που είχαμε εδώ, ότι δεν θα πάρουμε τα λεφτά, ότι δεν βγαίνει το πρόγραμμα, και τα λεφτά τα πήραμε –πήραμε διπλάσια δόση από αυτή που περιμέναμε- και κουρεύτηκε το χρέος κατά 20% του ΑΕΠ και η οικονομία δείχνει σαφή δείγματα βελτίωσης, παρά το γεγονός, όπως λέτε, ότι ακόμα είμαστε στο βάθος της ύφεσης, αν και τα τελευταία στοιχεία δείχνουν ότι η ύφεση είναι λίγο χαμηλότερη απ’ ό,τι ήταν πριν. 
Όμως, φυσικά και δεν είναι ακαδημαϊκή συζήτηση αυτή που κάνουμε. Διαστρεβλώσατε αυτά που είπα στο Eurogroup πριν από μερικές ημέρες. Είπα, ακριβώς, ότι το θέμα δεν είναι ακαδημαϊκό, γι’ αυτό και ζήτησα κοινή δήλωση των τριών πυλώνων, δηλαδή του Διεθνούς Νομισματικού Ταμείου, της Ευρωπαϊκής Επιτροπής και της Ευρωπαϊκής Κεντρικής Τράπεζας. Δεν πήρα αυτήν την κοινή δήλωση. Πήρα μόνο ένα γράμμα από τον κ. Όλι Ρεν και μία τοποθέτηση του εκπροσώπου του ΔΝΤ. Προφανώς, έχουν διαφορετικές απόψεις για το θέμα. 
Φυσικά και θεωρώ ότι είναι σημαντικό το ζήτημα του πολλαπλασιαστή και φυσικά και θεωρώ ότι το λάθος δεν είναι μόνο δικό μας γιατί φθάσαμε στην ύφεση σήμερα, γιατί φθάσαμε στα όρια χρεοκοπίας. Ένα μεγάλο ποσοστό, βέβαια, του λάθους είναι δικό μας, γιατί αφήσαμε την ελληνική οικονομία και έφθασε εδώ που έφθασε. Επίσης, όμως, ένα πολύ μεγάλο κομμάτι της ευθύνης έχουν και οι εταίροι μας, που αντελήφθησαν πολύ αργά ότι η Ευρωζώνη έχει προβλήματα αρχιτεκτονικής και δεν είναι μόνο η Ελλάδα το πρόβλημα. 
Είπατε ότι όταν ήμουν Γενικός Διευθυντής στο ΙΟΒΕ, έκανα πρόβλεψη το 2010 ότι τα επόμενα χρόνια θα έχουμε 13% ανάπτυξη. Όχι. Είπα ότι όταν ανοίξουμε τα κλειστά επαγγέλματα, μακροχρόνια το όφελος από το άνοιγμα θα είναι 17% του ΑΕΠ. Αυτό νομίζω ότι είναι κάπως διαφορετικό. 
Εγώ, βέβαια, έθεσα το θέμα στο Eurogroup, όπως και η Κυβέρνηση και θα σας πω ότι το έθεσα πολύ πιο πριν από την παραδοχή του κ. Μπλανσάρντ, ήδη από το καλοκαίρι, όταν συζητούσαμε με την τρόικα εδώ. Όμως, δεν μπορώ να παρακολουθήσω το νοητικό άλμα που εσείς κάνετε στο ότι δηλαδή, επειδή μία παράμετρος που χρησιμοποιεί το Διεθνές Νομισματικό Ταμείο στις προβλέψεις του είναι λάθος, σημαίνει ότι πρέπει να ακυρώσουμε όλο το πρόγραμμα, να βγούμε από το μνημόνιο, να ζητήσουμε επαναδιαπραγμάτευση. Με ποια λεφτά; Ποιος θα μας δώσει άλλα χρήματα, εάν βγούμε από το μνημόνιο; Έχετε εσείς κάποια πρόταση; Σας έχω προκαλέσει εδώ και μήνες. Πείτε μου ποια είναι η πρότασή σας. Πηγαίνετε σε ξένες χώρες, ζητάτε, μιλάτε. Πρόταση συγκεκριμένη για το τι θα κάνουμε, εάν βγούμε από το μνημόνιο, ποιος θα μας δώσει αυτά τα 550 δισεκατομμύρια που έχουμε πάρει, δεν έχω ακούσει. Δεν έχω πάρει απάντηση. 
Ζητάτε, λοιπόν, για μία ακόμη φορά με τον πιο ανεύθυνο τρόπο να πετάξουμε στον κάλαθο των αχρήστων την προσπάθεια που ο ελληνικός λαός καταβάλλει από το 2010 μέχρι σήμερα. 
Δεν θα επιτρέψουμε εμείς, βέβαια, να δημιουργηθούν λανθασμένες εντυπώσεις για τη συζήτηση γύρω από την ύφεση. Προφανώς, ο κ. Όλι Ρεν κάνει λάθος, εάν πιστεύει ότι όλη η ύφεση οφείλεται σε λάθη της Ελλάδος. Του το έχω πει πάρα πολλές φορές. Η ύφεση έχει πάρα πολλές διαστάσεις. 
Θέλω να σας πω ότι το θέμα του λάθους των πολλαπλασιαστών έχει μπει στο τραπέζι της διαπραγμάτευσης από την ελληνική πλευρά πολύ πριν ξεκινήσει αυτός ο διάλογος από τον κ. Μπλανσάρντ. Θυμίζω ότι ο κ. Μπλανσάρντ παραδέχτηκε αυτό το λάθος στην έκθεση του Διεθνούς Νομισματικού Ταμείου για την παγκόσμια οικονομία τον Οκτώβριο του 2012. 
Βέβαια, η πρόβλεψη για το μέγεθος της ύφεσης, όχι μόνο για την Ελλάδα, αλλά και για τις άλλες χώρες δεν προσδιορίζεται μόνο από την επίδραση των δημοσιονομικών μέτρων στο ΑΕΠ αλλά και από άλλους παράγοντες, όπως είναι το μεταφερόμενο από τον προηγούμενο χρόνο μέγεθος ύφεσης, το περίφημο «carry-over», όπως είναι η επίδραση της υφιστάμενης αβεβαιότητας. Όταν όλοι, για παράδειγμα, τους τελευταίους τέσσερις μήνες θεωρούσαν ότι η Ελλάδα θα φύγει από το ευρώ, αυτό πιστεύετε ότι δεν έχει σχέση με την ύφεση; Δεν δημιουργεί αβεβαιότητα; Όταν ο κόσμος βγάζει τα λεφτά του από τις τράπεζες και τα πηγαίνει έξω επειδή φοβάται, αυτό το πράγμα δεν προκαλεί ύφεση μέσω της μείωσης της ρευστότητας; 
Θυμίζω ότι από την πρώτη μέρα των διαπραγματεύσεων έχουμε τονίσει το γεγονός ότι η εντεινόμενη δημοσιονομική προσαρμογή προκαλεί μεγαλύτερη ύφεση από τις προβλέψεις που είχαν κάνει οι εταίροι μας. Πολύ πριν ο κ. Μπλανσάρντ μιλήσει για τους πολλαπλασιαστές, ήδη από το καλοκαίρι, στη διαπραγμάτευση που κάναμε με την τρόικα, τους είχα πει ότι ενώ συμφωνώ με τους στόχους, ότι δηλαδή πρέπει φέτος να έχουμε μηδενικό πρωτογενές πλεόνασμα ή έλλειμμα, του χρόνου 1,5%, τον επόμενο χρόνο 3% και τον παραπάνω 4,5%, σε αντίθεση με το πρόγραμμα μέχρι τότε που έβλεπε το 4,5% να γίνει το 2014, ενώ συμφωνώ με τους αυτούς στόχους, λοιπόν, θεωρώ ότι τα μέτρα που μας επιβάλλουν είναι πολύ παραπάνω απ’ ό,τι χρειάζεται. Αυτό, μετά από σκληρή διαπραγμάτευση, έγινε δεκτό. 
Τι πετύχαμε απ’ αυτήν την παραδοχή τους τότε –προσέξτε, όχι τον Οκτώβριο- από τον Ιούλιο μήνα; Να σας θυμίσω. Πρώτον, πήραμε μία πολύ ευνοϊκή απόφαση, μη αναμενόμενη, για «κούρεμα» χρέους.
Σας θυμίζω ότι το Δεκέμβριο το ελληνικό δημόσιο χρέος μειώθηκε κατά σαράντα δισεκατομμύρια: είκοσι δισεκατομμύρια από την επαναγορά χρέους και άλλα είκοσι δισεκατομμύρια από μία ριζική μείωση τόκων, η οποία φαίνεται φέτος. Αν δείτε τον Ιανουάριο φέτος στον προϋπολογισμό πια έχουμε πλεόνασμα, όχι πρωτογενές, συνολικό πλεόνασμα, παρά τη μικρή υστέρηση των εσόδων.
Δεύτερον, πήραμε διόρθωση του στόχου του πρωτογενούς ελλείμματος. Διορθώσαμε το στόχο του πρωτογενούς ελλείμματος. Τους είπαμε: «Κύριοι, κοιτάξτε να δείτε. Η ύφεση εξελίσσεται βαθύτερα απ’ ό,τι έχετε προβλέψει. Είχατε πει για το 2012 τέσσερα περίπου και τελικά εξελίσσεται περίπου στο έξι». Συμφωνήσαμε, λοιπόν, ότι, εάν η ύφεση εξελιχθεί παραπάνω από τον αρχικό στόχο, τότε το έλλειμμα θα προσαρμοστεί και αυτό παραπάνω κατά μισή εκατοστιαία μονάδα του ΑΕΠ και έτσι έγινε. Από 1% ο στόχος του ελλείμματος πήγε στο 1,5% για το 2012, αν και -απ’ ό,τι φαίνεται- θα είμαστε καλύτερα, όταν βγάλουμε τα τελικά στοιχεία. 
Τρίτον, απαιτήσαμε και πήραμε την περίφημη ρήτρα θετικής απόκλισης. Δηλαδή, τι; Ότι, αν πάμε καλύτερα από τους στόχους φέτος στο πρωτογενές αποτέλεσμα, το 70% της καλυτέρευσης μπορεί να δοθεί σε κοινωνικά μέτρα ελάφρυνσης των φτωχότερων τάξεων και το 30% μόνο θα πάει για περαιτέρω μείωση χρέους. 
Τέταρτον, πήραμε δύο χρόνια παράταση στη δημοσιονομική προσαρμογή, παρά το γεγονός ότι εδώ πολλές πτέρυγες στη Βουλή αυτή και πριν από δύο μήνες έλεγαν ότι δεν θα πάρουμε τίποτα, ούτε καν τη δόση, ούτε καν κάποια παράταση μικρή. 
Συνεπώς είναι ξεκάθαρο ότι δεν περιμέναμε από το Διεθνές Νομισματικό Ταμείο να αναγνωρίσει το σφάλμα του, προκειμένου να προχωρήσουμε σε βασική διόρθωση παραμέτρων του δικού μας προγράμματος. Η Κυβέρνηση, λοιπόν, διαπραγματεύθηκε σκληρά και σε μόνιμη βάση από την πρώτη ημέρα. Και διαπραγματεύθηκε με πράξεις και με έργα και όχι με λεονταρισμούς και μεγαλοστομίες. 
Ευχαριστώ πολύ.
(Χειροκροτήματα από την πτέρυγα της Νέας Δημοκρατίας)","ΙΩΑΝΝΗΣ ΣΤΟΥΡΝΑΡΑΣ",168
"32145"," Ευχαριστούμε, κύριε Υπουργέ.
Κυρίες και κύριοι συνάδελφοι, γίνεται γνωστό στο Σώμα ότι από τα άνω δυτικά θεωρεία παρακολουθούν τη συνεδρίαση, αφού ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, σαράντα έξι μαθητές και μαθήτριες και τέσσερις εκπαιδευτικοί από το 5ο Γυμνάσιο Ξάνθης.
Η Βουλή τούς καλωσορίζει.
(Χειροκροτήματα απ’ όλες τις πτέρυγες της Βουλής)
Κύριε Πρόεδρε, έχετε το λόγο.
","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"32146"," Πείτε μας.
","ΙΩΑΝΝΗΣ ΣΤΟΥΡΝΑΡΑΣ",168
"32147"," Σας παρακαλώ να ολοκληρώσετε, κύριε Τσίπρα. 
","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"32148"," Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού συμμετείχαν στο εκπαιδευτικό πρόγραμμα «Εργαστήρι Δημοκρατίας» που οργανώνει το Ίδρυμα της Βουλής, δεκατέσσερις μαθητές και μαθήτριες και δύο εκπαιδευτικοί συνοδοί τους από το 6ο Δημοτικό Σχολείο Μεταμόρφωσης. 
Η Βουλή σας καλωσορίζει. 
(Χειροκροτήματα απ’ όλες τις πτέρυγες της Βουλής)
Το λόγο έχει ο Υπουργός Οικονομικών κ. Στουρνάρας.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"32149"," Κύριε Αρχηγέ της Αξιωματικής Αντιπολίτευσης, μου απευθύνατε ψόγο ότι είμαι τεχνοκράτης. 
","ΙΩΑΝΝΗΣ ΣΤΟΥΡΝΑΡΑΣ",168
"32150"," Τώρα, λοιπόν, θα σας απαντήσω ως πολιτικός. 
Καταλαβαίνω την αγωνία σας. Έχετε στριμωχθεί πάρα πολύ άσχημα. Από τους πολλαπλασιαστές φύγατε και πήγατε στην αιθαλομίχλη, στα πετρέλαια, στους χειμώνες του 1950. 
Ας το κουβεντιάσουμε και αυτό. Αν θέλετε να μιλήσουμε για την ποιότητα των pellets ή για την πρόωρη απελευθέρωσή τους στην αγορά, πολύ ευχαρίστως. Όλα αυτά δεν έχουν σε τίποτα να κάνουν με την κουβέντα που κάνουμε σήμερα. 
Πρώτον, «κούρεμα» έγινε. Δεν ξέρω αν το αντιληφθήκατε, αλλά έγινε «κούρεμα», σαράντα δισεκατομμύρια, αναίμακτο. Οι ίδιοι οι εταίροι μας ωθήθηκαν προς τα εκεί γιατί δεν γινόταν διαφορετικά. Σας θυμίζω ότι, με τη δική μας διαπραγμάτευση, στην απόφαση του Συμβουλίου Κορυφής του Δεκεμβρίου λέει ότι όταν η Ελλάδα αποκτήσει πρωτογενές πλεόνασμα –που Θεού θέλοντος θα το αποκτήσουμε φέτος-  θα έχουμε και περαιτέρω «κούρεμα». 
Όσον αφορά το πετρέλαιο θέρμανσης, θα σας πω έναν αμείλικτο κανόνα, που δυστυχώς ισχύει. Οι ελαστικότητες είχαν το γνωστό πρόσημο.  Μειώσαμε το φόρο στο πετρέλαιο κίνησης και τα έσοδα μειώθηκαν. Αυξήσαμε το φόρο στο πετρέλαιο θέρμανσης και τα έσοδα αυξήθηκαν. Αυτός, δυστυχώς, είναι ένας κανόνας αμείλικτος που επαληθεύτηκε. 
Επίσης, από την εξίσωση των δύο φόρων μειώσαμε το λαθρεμπόριο καυσίμων κατά τριακόσια εκατομμύρια και τώρα παλεύουμε να μειώσουμε το λαθρεμπόριο καυσίμων και στα καύσιμα της θάλασσας. 
Σαφώς και δεν πιστεύω ότι η ανταγωνιστικότητα στην Ελλάδα θα βελτιωθεί με περαιτέρω μείωση μισθών. Τα λόγια του κ. Μέργου διαστρεβλώθηκαν με θανάσιμο τρόπο και υφίσταται αυτό που υφίσταται τώρα και τη βία της νεολαίας σας. Ο άνθρωπος απλώς παρέθεσε ορισμένα στοιχεία, δεν είπε ότι θα μειωθεί περαιτέρω ο μισθός. Εσείς, όμως, «πατήσατε νάρκη» διότι κάνατε ερώτηση προς τον Όλι Ρεν μέσω του Ευρωβουλευτή σας του κ. Χουντή, διαστρεβλώσατε τις απαντήσεις του κ. Ρεν και χθες πήρατε την πληρωμένη απάντηση από τον εκπρόσωπό του. «Πατήσατε νάρκη»! Διαστρεβλώσατε ακόμα και τα λεγόμενα του ευρωπαίου Επιτρόπου, ο οποίος βγήκε και είπε: «Μα, είπα τέτοιο πράγμα; Μίλησα για μείωση μισθών στην Ελλάδα; Πώς διαστρεβλώνονται έτσι τα λόγια μου;» 
Προφανώς, αισθάνεστε ασφυκτικά συμπιεσμένος ανάμεσα σε εκείνα τα στελέχη σας που ζητούν πολιτικό ρεαλισμό και σε αυτούς που σας ζητούν ρήξη με όλους και με όλα και στην ουσία επενδύουν στην καταστροφή της χώρας. 
Νομίζω όμως πως αυτήν τη φορά επιλέξατε ένα λάθος θέμα για τους επικοινωνιακούς σας τακτικισμούς, αποπροσανατολισμού από το βασικό σας πρόβλημα, δηλαδή ότι η πολιτική «Βαβέλ» που σχεδιάσατε, αρχίζει σήμερα να ραγίζει υπό το βάρος της κακοφωνίας των στελεχών σας. 
Επιλέξατε ένα θέμα στο οποίο η Κυβέρνηση σας πρόλαβε, όχι μόνο επειδή εγώ αναφέρθηκα προχθές -όχι στην ακαδημαϊκή συζήτηση- και ζήτησα να πάρει θέση η τρόικα στο θέμα του λάθους των πολλαπλασιαστών που έκανε το Διεθνές Νομισματικό Ταμείο, αλλά επειδή από το καλοκαίρι -όπως σας είπα στην πρωτολογία μου- εμείς ως Κυβέρνηση αναδείξαμε το ζήτημα της υπερβολικής δοσολογίας των μέτρων.
Πήραμε αποτέλεσμα. Κι έχω πει ότι θα ήταν βεβαίως πολύ καλύτερο αν το Διεθνές Νομισματικό Ταμείο είχε δεχθεί αυτά τα επιχειρήματα νωρίτερα. Αυτό θα είχε σαφώς συντελέσει σε καλύτερη κατανομή των προσπαθειών μας. 
Ωστόσο το γεγονός ότι το πρόγραμμα είναι εμπροσθοβαρές έχει και μια θετική διάσταση που σας την είπα πριν, δηλαδή ότι θα εξασφαλίσουμε πολύ νωρίτερα πρωτογενή πλεονάσματα. Αυτό θα επιτρέψει στους εταίρους μας να προχωρήσουν σε περαιτέρω «κούρεμα» του ελληνικού δημόσιου χρέους. 
Έχετε αντιληφθεί πόσο μειώθηκε το ισοζύγιο τρεχουσών συναλλαγών; Έχετε αντιληφθεί ότι φέτος πηγαίνουμε για μηδενικό ισοζύγιο; Έχετε αντιληφθεί ότι ένα μεγάλο κομμάτι οφείλεται στη μείωση των τόκων από το «κούρεμα» αυτό; «Κούρεμα» έχει γίνει. Άρα, ουδέν κακόν αμιγές καλού. 
","ΙΩΑΝΝΗΣ ΣΤΟΥΡΝΑΡΑΣ",168
"32151"," Θα γίνει κι άλλο. Αυτό προβλέπεται και είναι μέσα στην απόφαση του Eurogroup του Δεκεμβρίου. Σας καλώ να τη διαβάσετε προσεκτικά. Είναι στη δεύτερη σελίδα, περίπου στη δεύτερη παράγραφο, αν θυμάμαι καλά. 
Μπορεί αυτήν τη στιγμή που μιλάμε οι συμπολίτες μας να νιώθουν το βάρος των μέτρων που ψηφίστηκαν τον περασμένο Νοέμβριο, όμως πλέον γνωρίζουν ότι αυτή είναι η τελευταία φορά που κλήθηκαν να σηκώσουν ένα τέτοιο φορτίο.
Η ελληνική Κυβέρνηση δεν θα πάρει άλλα μέτρα που έχουν να κάνουν με μείωση μισθών, μείωση συντάξεων και αύξηση φόρων. Από εδώ και πέρα το πρόγραμμα εστιάζεται σε αλλαγές που δίνουν ώθηση στην ελληνική οικονομία, δημιουργώντας νέες θέσεις εργασίας και επιφέρουν αλλαγή και εκσυγχρονισμό του κράτους. 
Δεν υποσχόμαστε ραγδαία αποκατάσταση της απώλειας του εισοδήματος που έχει χαθεί. Θα κάνουμε όμως κάθε δυνατή προσπάθεια για να γίνουν όλες εκείνες οι αλλαγές που θα φέρουν κυρίως αλλαγή κλίματος και αποκατάσταση εμπιστοσύνης. Αυτός είναι ο πρώτος παράγοντας που θα βελτιώσει την αύξηση του εθνικού προϊόντος και θα μειώσει την ανεργία: Η αποκατάσταση εμπιστοσύνης. Αυτός ο φόβος που όλοι νιώθαμε μέσα μας, ότι η Ελλάδα ενδεχομένως βγει από το ευρώ, αυτός ο φόβος τώρα φεύγει. Αυτή η άρση του κλίματος αβεβαιότητας είναι που θα βελτιώσει –και βελτιώνει- την οικονομία.  
Έχετε καταλάβει ότι τα spreads στα ελληνικά ομόλογα έχουν μειωθεί τους τελευταίους μήνες, δύο χιλιάδες μονάδες βάσης; Το έχετε δει αυτό;
","ΙΩΑΝΝΗΣ ΣΤΟΥΡΝΑΡΑΣ",168
"32152"," Μηδένα προ του τέλους μακάριζε. 
Θεωρούμε ότι οι εκτιμήσεις μας είναι ρεαλιστικές. Γι’ αυτό εστιάζουμε και στη θετική διάσταση της ρήτρας απόκλισης που έχουμε κερδίσει. Στην Κυβέρνηση εργαζόμαστε προσανατολισμένοι στην επίτευξη όλων αυτών των στόχων. 
Τα δείγματα είναι ήδη θετικά. Καταθέσεις επιστρέφουν. Τα πρώτα μηνύματα από το ενδιαφέρον που δείχνουν οι ξένοι για τις ελληνικές αποκρατικοποιήσεις είναι σαφή. Το επιχειρηματικό κλίμα γίνεται μέρα με την ημέρα καλύτερο. Χθες μίλησα στα στελέχη των ογδόντα μεγαλύτερων ελληνικών εταιρειών. Φέτος είναι πολύ αισιόδοξα, ενώ πέρυσι τέτοιο καιρό ήταν πάρα πολύ απαισιόδοξα. 
Σήμερα είμαστε ακόμη μακριά από το επιθυμητό. Η πορεία μας όμως προς αυτό έχει ξεκινήσει. Κι αυτό είναι σαφές. Μόνο εσείς προσποιείστε ότι δεν το βλέπετε -γιατί το έχετε μπροστά σας- διότι αυτό σας ενοχλεί. Προσπαθείτε να απαξιώσετε την προσπάθεια τώρα, που αυτή δίνει τους πρώτους καρπούς. 
Αναφερθήκατε στα μειωμένα έσοδα του μηνός Ιανουαρίου, σε σχέση με τον Ιανουάριο του 2012. Δεν μας είπατε όμως ότι το Γενάρη ο προϋπολογισμός ήταν πλεονασματικός, διότι οι δαπάνες μειώθηκαν πολύ παραπάνω από την απώλεια των εσόδων. Αναφέρομαι στις πρωτογενείς μη επενδυτικές δαπάνες και άρα στις πρωτογενείς καταναλωτικές δαπάνες.","ΙΩΑΝΝΗΣ ΣΤΟΥΡΝΑΡΑΣ",168
"32153"," Παρακαλώ, ολοκληρώστε, κύριε Υπουργέ.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"32154"," Κύριε Αρχηγέ της Αξιωματικής Αντιπολίτευσης, η Κυβέρνηση εφαρμόζει το πρόγραμμα δημοσιονομικής προσαρμογής πάντα με γνώμονα την αποκατάσταση της αξιοπιστίας της χώρας μας και την παραμονή μας στην Ευρωζώνη. 
Εσείς δεν δεσμεύεστε γι’ αυτό. Μας λέτε θεωρίες, αλλά δεν ακούω συγκεκριμένα μέτρα, διαφορετικά απ’ αυτά που προτείνουμε εμείς. 
Δεν ακούω πώς θα είχαμε βρει αυτά τα πεντακόσια πενήντα δισεκατομμύρια που έχουμε πάρει μέχρι τώρα και πού θα ήμασταν, αν δεν τα είχαμε πάρει αυτά τα πεντακόσια πενήντα δισεκατομμύρια. Σε ποιο έτος θα ήμασταν; Θα ήμασταν στο 1945, στο 1940; Θα ήμασταν πιο πίσω ακόμη;
Βεβαίως δεν θα σταματήσουμε τώρα, που γυρίσαμε σελίδα με τελικό στόχο το χτίσιμο ενός νέου βιώσιμου αναπτυξιακού προτύπου, που θα στηρίζεται στα πολλά συγκριτικά πλεονεκτήματα της χώρας μας και κυρίως στις δεξιότητες του ανθρώπινου δυναμικού της. 
Ευχαριστώ πολύ.
(Χειροκροτήματα από την πτέρυγα της Νέας Δημοκρατίας)","ΙΩΑΝΝΗΣ ΣΤΟΥΡΝΑΡΑΣ",168
"32155"," Ευχαριστώ πολύ, κύριε Υπουργέ. Ευχαριστώ και για το επίπεδο της συζήτησης και πιστεύω να αναγνωρίσατε ότι το Προεδρείο έδειξε μεγάλη, πρωτοφανή ανοχή ως προς το χρόνο.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, τριάντα πέντε μαθητές και μαθήτριες και δύο εκπαιδευτικοί από το 102ο Δημοτικό Σχολείο Αθηνών.
Η Βουλή τούς καλωσορίζει.
(Χειροκροτήματα απ’ όλες τις πτέρυγες της Βουλής)
Θα συζητηθεί τώρα η πρώτη με αριθμό 999/12-2-2013 επίκαιρη ερώτηση δεύτερου κύκλου του Βουλευτή Ηλείας της Νέας Δημοκρατίας κ. Γεώργιου Κοντογιάννη προς τον Υπουργό Ανάπτυξης, Ανταγωνιστικότητας, Υποδομών, Μεταφορών και Δικτύων, σχετικά με τη λειτουργία του πολιτικού Αεροδρομίου της Ανδραβίδας.
Ορίστε, κύριε Κοντογιάννη, έχετε το λόγο για δύο λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"32156"," Κύριε Υπουργέ, σύμφωνα με απάντησή σας σε ερώτηση που είχα καταθέσει, την υπ’ αριθμόν 2550/4-10-2012, για τη δημοπράτηση του πολιτικού αεροδρομίου της Ανδραβίδας, πρώτον, υπολείπονται οι τεχνικές μελέτες και τα τεύχη δημοπράτησης για την ανακατασκευή των εστρωμένων επιφανειών, μετά τις τελευταίες τροποποιήσεις που έγιναν σε συνεργασία ΓΕΑ/ΓΕΕΘΑ και ΥΠΑ και, όπως αναφέρετε, δεν έχουν ακόμα υποβληθεί στην αρμόδια διαχειριστική αρχή.
Δεύτερον, σύμφωνα με τις πιο πρόσφατες εκτιμήσεις ο προϋπολογισμός του συνολικού έργου ανέρχεται σε περίπου 68 εκατομμύρια ευρώ. Συνεπώς καθίσταται μεγάλο έργο, δηλαδή είναι πάνω από 50 εκατομμύρια ευρώ, κατά την έννοια του κανονισμού 1083/2006, με συνέπεια να απαιτείται η υποβολή στην Ευρωπαϊκή Επιτροπή αίτησης έγκρισης, συνοδευομένης από μελέτη σκοπιμότητας και από χρηματοοικονομική μελέτη κόστους-οφέλους της επένδυσης. Οι μελέτες αυτές δεν έχουν ανατεθεί ακόμα, όπως αναφέρατε.
Τρίτον, για την ανάθεση του έργου απαιτείται επιπλέον η έγκριση από τη Γενική Διεύθυνση Ανταγωνισμού της Ευρωπαϊκής Επιτροπής φακέλου κρατικής ενίσχυσης.
Κατόπιν τούτων, θέλω να σας ρωτήσω: Ποια είναι η θέση της Κυβέρνησης για τη λειτουργία του πολιτικού αεροδρομίου της Ανδραβίδας και για ποιο λόγο η λειτουργία του επιβάλλει την αυξημένου κόστους αναβάθμιση του στρατιωτικού αεροδρομίου;
Δεύτερον, πότε θα γίνει επιτέλους, εάν θα γίνει, η δημοπράτηση του πολιτικού αεροδρομίου της Ανδραβίδας και γιατί τόσους μήνες έχουν μείνει στάσιμες όλες οι διαδικασίες προς την κατεύθυνση αυτή;
Σας ευχαριστώ.","ΓΕΩΡΓΙΟΣ ΚΟΝΤΟΓΙΑΝΝΗΣ",235
"32157"," Ευχαριστούμε, κύριε Βουλευτά.
Ορίστε, κύριε Υπουργέ, έχετε το λόγο για τρία λεπτά.
","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"32158"," Ευχαριστούμε, κύριε Υπουργέ. 
Ορίστε, κύριε Κοντογιάννη, έχετε το λόγο για τρία λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"32159"," Κύριε Υπουργέ, από το 2009 η κυβέρνηση Καραμανλή -σε ερωτήσεις που είχαμε καταθέσει- είχε δηλώσει ότι είχαν διασφαλιστεί από το ΕΣΠΑ περίπου 20 εκατομμύρια ευρώ και από την ΥΠΑ 9,5 εκατομμύρια για την υλοποίηση των έργων που απαιτούνται για τη λειτουργία του πολιτικού αεροδρομίου της Ανδραβίδας. Τότε ο συνολικός προϋπολογισμός για το έργο ήταν περί τα 31 εκατομμύρια ευρώ. 
Σήμερα και με βάση τις απαντήσεις που έχουμε λάβει από προηγούμενες ερωτήσεις, ο προϋπολογισμός έχει εκτοξευτεί, όπως ειπώθηκε, στα 68 εκατομμύρια ευρώ. Με άλλα λόγια, το κόστος μέσα σε τέσσερα χρόνια –εν μέσω κρίσης- έχει υπερδιπλασιαστεί. Σε περίοδο δε που η χώρα στενάζει οικονομικά, αντί να προσπαθούμε να μειώσουμε το κόστος έργων που μπορούν να προσθέσουν οικονομικό όφελος και να βοηθήσουν την ανάπτυξη, βλέπουμε ότι με διάφορους τρόπους διπλασιάζεται. 
Εκ των πραγμάτων όμως τίθενται κάποια ερωτήματα. Τα 20 εκατομμύρια ευρώ του ΕΣΠΑ μετά την αναδιάρθρωση του προγράμματος εξακολουθούν να είναι δεσμευμένα για τη δημιουργία του πολιτικού αεροδρομίου της Ανδραβίδας; 
Δεύτερον, με δεδομένη την οικονομική κατάσταση της χώρας πρέπει ίσως να επανεξεταστούν και οι αρχικές προτάσεις, ώστε οι μόνιμες εγκαταστάσεις να γίνουν κάπως ελαφρύτερες κατασκευές, οι οποίες θα δίνουν το ίδιο αποτέλεσμα ως προς την εξυπηρέτηση των επιβατών, αλλά θα είναι και πιο λειτουργικές και θα αντιμετωπίζουν και το πρόβλημα της σεισμικότητας –αν θέλετε- στην περιοχή, με αποτέλεσμα να μειωθεί και το κόστος. 
Τρίτον, είναι προφανές ότι, ενώ τον Ιούλιο του 2011 είχε εκδοθεί απόφαση της ΥΠΑ για την έγκριση νέου ποσού, ύψους 31 εκατομμυρίων ευρώ, για το πολιτικό αεροδρόμιο της Ανδραβίδας –οπότε διαφάνηκε ότι η δημοπράτηση του έργου από την ΕΥΔΕ αεροδρομίων Νοτίου Ελλάδος μετά από δεκαετίες αναμονής και χιλιάδες προσκόμματα που ετέθησαν από όλες τις κατευθύνσεις, ήταν θέμα ημερών να γίνει- ο συνδυασμός λειτουργίας του έργου του πολιτικού αεροδρομίου με έργα αναβάθμισης του στρατιωτικού έχει μπλοκάρει και πάλι το έργο. 
Επομένως, κύριε Υπουργέ, πιστεύω ότι είναι επιτακτική ανάγκη να διαχωριστούν τα δύο έργα, γιατί διαφορετικά το κόστος και οι γραφειοκρατικές ενέργειες που απαιτούνται, είναι τέτοιες, που είναι σχεδόν βέβαιο ότι το πολιτικό αεροδρόμιο δεν θα λειτουργήσει ποτέ. 
Τέταρτον, εάν διαχωριστούν τα δύο έργα, η κατασκευή του πολιτικού αεροδρομίου δεν θα θεωρείται μεγάλο έργο, δεν θα ξεπερνά τα 50 εκατομμύρια ευρώ κατά την έννοια του κανονισμού 1083/2006. Κατά συνέπεια δεν θα απαιτείται η υποβολή αίτησης στην Ευρωπαϊκή Επιτροπή και η έγκριση, ενώ είναι βέβαιο πως θα απλουστευθούν και οι υπόλοιπες διαδικασίες που αφορούν στην Ευρωπαϊκή Ένωση. 
Κύριε Υπουργέ, δεν ζητούμε να γίνει ένα αεροδρόμιο με πολυτελείς εγκαταστάσεις, αλλά ένα ασφαλές και λειτουργικό αεροδρόμιο, το οποίο θα μπορεί να υποδέχεται πτήσεις τσάρτερ από το εξωτερικό. Σε αυτήν τη δύσκολη συγκυρία για τη χώρα απαιτείται ευελιξία, προκειμένου να πετύχουμε το στόχο μας, που στην προκειμένη περίπτωση δεν είναι άλλος από το να ενισχύσουμε τις υποδομές της Ηλείας, προκειμένου να προωθηθεί ο τουρισμός και η ανάπτυξη στην περιοχή, για να αξιοποιήσει αυτή η χώρα όχι μόνο τις φυσικές ομορφιές που έχει η περιοχή, αλλά και το μοναδικό στον κόσμο «brand name» της αρχαίας Ολυμπίας. 
Επίσης θα ήθελα να επισημάνω ότι όλα τα μεγάλα έργα υποδομής στην περιοχή είναι στον αέρα. Γι’ αυτό ακριβώς, η δημιουργία του πολιτικού αεροδρομίου είναι ζήτημα ζωτικό για την Ηλεία. 
Ζητώ από την Κυβέρνηση -την οποία με την ψήφο μου στηρίζω- όχι μόνο να το αντιληφθεί, αλλά και να πράξει τα δέοντα ούτως, ώστε να αντιμετωπιστεί αυτό το πρόβλημα το συντομότερο δυνατό και να δώσει τις αναπτυξιακές δυνατότητες που έχει ανάγκη ο τόπος μου, για να βοηθήσει όχι μόνο στην τοπική, αλλά και στην εθνική οικονομία. 
Σας ευχαριστώ.","ΓΕΩΡΓΙΟΣ ΚΟΝΤΟΓΙΑΝΝΗΣ",235
"32160"," Ευχαριστούμε, κύριε Κοντογιάννη. 
Κύριε Υπουργέ, έχετε το λόγο για τρία λεπτά. 
","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"32161"," Ευχαριστούμε, κύριε Υπουργέ.
Η δεύτερη με αριθμό 998/12-2-2013 επίκαιρη ερώτηση πρώτου κύκλου του Βουλευτή Λακωνίας της Νέας Δημοκρατίας κ. Αθανάσιου Δαβάκη προς τον Υπουργό Οικονομικών, σχετικά με τη λειτουργία του Τελωνείου Γυθείου και του Τελωνείου της Νεαπόλεως Βοιών του Νομού Λακωνίας, δεν συζητείται λόγω κωλύματος του κυρίου Υπουργού και διαγράφεται.
Η τρίτη με αριθμό 997/12-2-2013 επίκαιρη ερώτηση πρώτου κύκλου του Βουλευτή Ηρακλείου του Πανελλήνιου Σοσιαλιστικού Κινήματος κ. Βασιλείου Κεγκέρογλου προς τους Υπουργούς Διοικητικής Μεταρρύθμισης και Ηλεκτρονικής Διακυβέρνησης και Εργασίας, Κοινωνικής Ασφάλισης και Πρόνοιας, σχετικά με τη λειτουργία του ΙΚΑ-ΕΤΑΜ, δεν συζητείται λόγω κωλύματος του κυρίου Υπουργού και διαγράφεται.
Η τέταρτη με αριθμό 1005/12-2-2013 επίκαιρη ερώτηση πρώτου κύκλου του Βουλευτή Ημαθίας των Ανεξάρτητων Ελλήνων κ. Κωνσταντίνου Γιοβανόπουλου προς τον Υπουργό Αγροτικής Ανάπτυξης και Τροφίμων, σχετικά με την εμπλοκή στην έκδοση φυτοϋγειονομικού διαβατηρίου για τα εσπεριδοειδή, δεν συζητείται λόγω κωλύματος του κυρίου Υπουργού και διαγράφεται.
Εισερχόμεθα στη συζήτηση της πέμπτης με αριθμό 1010/12-2-2013 επίκαιρης ερώτησης δεύτερου κύκλου της Βουλευτού Α’ Θεσσαλονίκης της Δημοκρατικής Αριστεράς κ. Ασημίνας Ξηροτύρη-Αικατερινάρη προς τους Υπουργούς Ανάπτυξης, Ανταγωνιστικότητας, Υποδομών, Μεταφορών και Δικτύων και Οικονομικών, σχετικά με την ενεργοποίηση των τραπεζών για παροχή στήριξης στο ΕΣΠΑ.
Ορίστε, κυρία Ξηροτύρη, έχετε το λόγο για δύο λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"32162"," Ευχαριστώ, κύριε Πρόεδρε.
Κύριε Υπουργέ, κύριοι συνάδελφοι, έχω κάνει πολλές ερωτήσεις με τις οποίες επιχείρησα να αναδείξω μια σειρά προβλημάτων, που σχετίζονται με την υλοποίηση των προγραμμάτων ΕΣΠΑ και ειδικότερα αυτό που σήμερα είναι πολύ σημαντικό για την παραγωγική οικονομία, τη συμβολή τους στην ενδυνάμωση της ρευστότητας της οικονομίας.
Στο διάστημα αυτό έχουν γίνει κάποια σημαντικά βήματα, όπως η οριστικοποίηση της αναθεώρησης του ΕΣΠΑ, με μεταφορά πόρων προς την επιχειρηματικότητα, η εκταμίευση πόρων από την Ευρωπαϊκή Τράπεζα -βέβαια, μετά από πάρα πολύ μεγάλη καθυστέρηση, κύριε Υπουργέ- οι ρυθμίσεις απλοποίησης διαδικασιών, ο επανασχεδιασμός των προγραμμάτων του ΕΤΕΑΝ που υλοποιούνται από τις τράπεζες, καθώς και η επιμήκυνση των δανείων, η χορήγηση κεφαλαίων και εγγυητικών επιστολών και άλλα.
Στην αξιοποίηση όμως αυτών των βημάτων πολύ μεγάλο ρόλο παίζει το τραπεζικό σύστημα. Έτσι μέχρι σήμερα, όλοι περίμεναν –και ιδιαίτερα οι μικρομεσαίες επιχειρήσεις που πλήττονται θανάσιμα από την κρίση- την ανακεφαλαιοποίησή τους, ώστε να αντιμετωπιστούν τα εποπτικά και λειτουργικά προβλήματα που ανέκυψαν και στη συνέχεια, να μπορέσουν οι τράπεζες να παράξουν αυτήν τη ρευστότητα στην αγορά και να στηρίξουν την παραγωγική οικονομία. Ουσιαστικά ζητείται από τις τράπεζες να ενισχύσουν το επιχειρηματικό έργο προς τα νοικοκυριά και τις επιχειρήσεις με τη συνεχή παροχή χρηματοπιστωτικών υπηρεσιών.
Το Υπουργείο, έχοντας εξασφαλίσει πολλά από τα παραπάνω, έχει προχωρήσει στην προκήρυξη προγραμμάτων ενίσχυσης των μικρομεσαίων επιχειρήσεων και των ευπαθών ομάδων του πληθυσμού -παραδείγματος χάριν, γυναικεία επιχειρηματικότητα- και άλλων προγραμμάτων του ΕΣΠΑ στους τομείς της μεταποίησης, του τουρισμού, του εμπορίου κ.λπ..
Η επιτυχία αυτών των προγραμμάτων εξαρτάται εν πολλοίς από την ενεργή συμμετοχή των μικρομεσαίων επιχειρήσεων σε αυτά.
Όμως η συμμετοχή τους αυτή, κύριε Υπουργέ, εξαρτάται από τη δυνατότητα πρόσβασης σε χρηματοδότηση της ίδιας συμμετοχής.
Ξέρετε λοιπόν ότι μπορεί να πληρούν όλες τις άλλες προϋποθέσεις, αλλά ελάχιστες είναι αυτές οι επιχειρήσεις που μπορούν να δουν ακόμη και αυτήν την ίδια συμμετοχή. Οι τράπεζες όμως δεν συνδράμουν ούτε σε αυτό ούτε και σε άλλα προγράμματα, τα οποία, σε συνεργασία με το ΕΤΕΑΝ και με τη χρηματοδότηση που δίνει η Ευρωπαϊκή Τράπεζα, θα έπρεπε να έχουν ανοίξει αυτήν τη στιγμή τη στρόφιγγα.
(Στο σημείο αυτό κτυπάει το κουδούνι λήξεως του χρόνου ομιλίας του κυρίας Βουλευτού)","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"32163"," Κυρία συνάδελφε, ολοκληρώστε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"32164"," Κύριε Πρόεδρε, θα ήθελα να τελειώσω με δύο ερωτήματα: Το πρώτο είναι, πώς θα ξεκινήσει αυτή η τραπεζική συνδρομή στην υλοποίηση των προγραμμάτων των μικρομεσαίων επιχειρήσεων. Το δεύτερο είναι, αν μπορούμε, κύριε Υπουργέ –εγώ λέω ότι πλέον μπορούμε- να επιβάλουμε στις τράπεζες έμμεσα και ακούσια να συμβάλλουν σε αυτήν τη ρευστότητα, μέσα από τα σχέδια αναδιάρθρωσης, που πρέπει να κάνουν, εν όψει της ανακεφαλαιοποίησής τους από το κράτος.
Σας ευχαριστώ.","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"32165"," Σας ευχαριστούμε, κυρία συνάδελφε. 
Κύριε Υπουργέ, έχετε το λόγο για τρία λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"32166"," Κυρία συνάδελφε, για την ομαλή λειτουργία της αγοράς προφανώς έχει πολύ μεγάλη σημασία η ομαλή λειτουργία του τραπεζικού συστήματος. Η κρίση δεν το άφησε ανεπηρέαστο, όπως δεν το άφησε ανεπηρέαστο και η φυγή των καταθέσεων στο εξωτερικό και το κούρεμα του δημοσίου χρέους. Αυτά είναι αντικειμενικά προβλήματα και δεν υπάρχουν μαγικές συνταγές για την επίλυσή τους. Χρειάζεται πρωτίστως η ολοκλήρωση της ανακεφαλαιοποίησης του  τραπεζικού συστήματος και φυσικά η αποκατάσταση της εμπιστοσύνης προς την ελληνική οικονομία. Και αυτή είναι η προσπάθεια που γίνεται από την Κυβέρνηση με κεντρική την ευθύνη του Υπουργείου Οικονομικών. Προσπαθούμε να ολοκληρωθεί η ανακεφαλαιοποίηση του τραπεζικού συστήματος το ταχύτερο δυνατό, διότι αυτό εκτός των άλλων θα συμβάλει και στο δεύτερο στόχο, που είναι η πλήρης αποκατάσταση της εμπιστοσύνης. 
Όλο αυτό το διάστημα, τους τελευταίους επτά μήνες μετά τις εκλογές, έχουν γίνει σημαντικά βήματα προς τα εμπρός, αλλά χρειάζεται κάποιος χρόνος. Ξέρουμε βεβαίως ότι τα περιθώρια είναι ασφυκτικά για την αγορά και την οικονομία και προσπαθούμε να κάνουμε το καλύτερο δυνατό. 
Εμείς από την πλευρά του Υπουργείου Ανάπτυξης, μπορούμε συμπληρωματικά να δράσουμε προς αυτήν την κατεύθυνση, αξιοποιώντας εργαλεία που έχουμε στη διάθεσή μας, όπως είναι το ΕΣΠΑ και το ΕΤΕΑΝ. 
Από το ΕΣΠΑ, όπως και εσείς αναφέρατε στην ερώτησή σας, ήδη κινητοποιούνται κεφάλαια προς την κατεύθυνση των μικρομεσαίων επιχειρήσεων. Ανακοινώθηκε προσφάτως δράση ύψους 456 εκατομμυρίων ευρώ που αφορά στις εταιρείες του εμπορίου, της μεταποίησης και του τουρισμού. Επίσης, ανακοινώθηκε μία άλλη δράση ύψους 120 εκατομμυρίων ευρώ, η οποία ονομάζεται «ICT for Growth» για τις εταιρείες πληροφορικής ή για τις εταιρείες που θέλουν να βάλουν την πληροφορική μέσα στις δραστηριότητές τους. 
Επίσης υπάρχει το πρόγραμμα για την επιχειρηματικότητα και την απασχόληση τριών διαφορετικών Υπουργείων, το σχέδιο δράσης δηλαδή των Υπουργείων Απασχόλησης, Παιδείας και Ανάπτυξης ύψους 600 εκατομμυρίων ευρώ. 
Και φυσικά υπάρχουν οι δράσεις του ΕΤΕΑΝ, του Ελληνικού Ταμείου Επιχειρηματικότητας και Ανάπτυξης. Εκεί έγινε μεγάλη προσπάθεια, για να απεμπλακούν κονδύλια, τα οποία είχαν απορροφηθεί λογιστικά από το ΕΣΠΑ, αλλά δεν είχαν πάει στην πραγματική οικονομία.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υπουργού)
 Μεταξύ των άλλων, αποφασίσαμε πολλά από αυτά τα κονδύλια να μετατραπούν σε κεφάλαια κίνησης, αλλάζοντας το λόγο συνεπένδυσης και αφαιρώντας κάποιες δεσμεύσεις που υπήρχαν, ώστε τα κονδύλια αυτά να αφορούν συγκεκριμένες τράπεζες –τώρα αφορούν οριζόντια όλες τις τράπεζες- και γενικότερα λαμβάνοντας μέτρα έτσι, ώστε αυτά τα κονδύλια να απορροφηθούν. Ήδη έχουν βγει προσκλήσεις ενδιαφέροντος για κονδύλια, που –επαναλαμβάνω- θα αφορούν κεφάλαια κίνησης ύψους 450 εκατομμυρίων ευρώ. 
Παράλληλα μετά από δυσκολίες, όπως και εσείς είπατε, ολοκληρώθηκαν οι διαπραγματεύσεις με την Ευρωπαϊκή Τράπεζα Επενδύσεων. Επιπλέον δύο ελληνικές τράπεζες έχουν υπογράψει συμφωνίες ύψους 150 εκατομμυρίων ευρώ με την Ευρωπαϊκή Τράπεζα Επενδύσεων για ένα πρόγραμμα του Υπουργείου Ανάπτυξης, ενώ άλλες τράπεζες έχουν υπογράψει για αντίστοιχα και μεγαλύτερα κονδύλια από πρόγραμμα του Υπουργείου Οικονομικών. 
Δεν μιλάω για το μέλλον, κυρία συνάδελφε, αλλά για συμβάσεις που ήδη έχουν γίνει μεταξύ της Ευρωπαϊκής Τράπεζας Επενδύσεων και των ελληνικών τραπεζών για τις μικρομεσαίες επιχειρήσεις και αποτελεί βεβαίως ευθύνη και του Υπουργείου Οικονομικών και του Υπουργείου Ανάπτυξης να παρακολουθούν το πώς εξελίσσονται αυτά τα προγράμματα. 
Πολύ σύντομα θα καλέσω τις ελληνικές τράπεζες και την Ελληνική Ένωση Τραπεζών, προκειμένου να συζητήσουμε πώς εξελίσσονται αυτά τα προγράμματα, γιατί αντιλαμβάνεσθε ότι για εμάς είναι θέματα απόλυτης προτεραιότητας.","ΚΩΝΣΤΑΝΤΙΝΟΣ ΧΑΤΖΗΔΑΚΗΣ",546
"32167"," Σας ευχαριστούμε πολύ.
Ορίστε, κυρία Ξηροτύρη, έχετε το λόγο για τρία λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"32168"," Επειδή για όλους μας είναι θέμα απόλυτης προτεραιότητας, πρέπει να επανεξετάσουμε και τα θέματα των δανείων στα υπερχρεωμένα νοικοκυριά –παρ’ όλο που και το τραπεζικό σύστημα έχει υποστεί σημαντικές συνέπειες από την οικονομική κρίση- αλλά και το μεγάλο ζήτημα των μικρών –και εγώ θα σας έλεγα- και των πολύ μικρών επιχειρήσεων, των επιχειρήσεων δηλαδή που δραστηριοποιούνται σε όλο τον ελληνικό χώρο και που τελικά γύρω από αυτούς δραστηριοποιούνται κλάδοι, εργαζόμενοι κ.ο.κ, δηλαδή αυτό που λέμε πραγματική, παραγωγική οικονομία. 
Είναι γεγονός ότι στις δύο συνεδριάσεις που διοργανώθηκαν στην Αθήνα από το Βιοτεχνικό Επιμελητήριο και στη Θεσσαλονίκη, τέθηκε το θέμα ότι πρέπει τελικά είτε εκούσια –να το καταλάβουν δηλαδή- είτε ακούσια να ενεργοποιηθεί το τραπεζικό σύστημα στην κατεύθυνση της χρηματοδότησης των μεσαίων, πολύ μικρών και μικρών επιχειρήσεων, για να καταφέρουν να αξιοποιήσουν τα προγράμματα του ΕΣΠΑ.
Βέβαια εγώ την ερώτησή μου την έκανα πριν τις δηλώσεις του κ. Ράιχενμπαχ –και δεν με παρακίνησε εκείνος- που είπε ότι οι τράπεζες δεν πρέπει να περιμένουν, αλλά πρέπει να διαθέσουν ανεξάρτητα από την ανακεφαλαιοποίηση και να μπουν μέσα σε αυτήν την αξιοποίηση των πόρων, ύψους 2 δισεκατομμυρίων ευρώ.
Ας πάμε λοιπόν στις δικές μας συζητήσεις. Όπως σας είπα, η επιτυχία ή η αποτυχία αυτών των προγραμμάτων, που απευθύνονται πλέον σε πλήρως εξαθλιωμένες –θα έλεγα- επιχειρήσεις, που δεν μπορούν να βάλουν την ίδια συμμετοχή, εξαρτάται πραγματικά και από την ανταπόκριση του τραπεζικού συστήματος.
(Στο σημείο αυτό κτυπάει προειδοποιητικά το κουδούνι λήξεως του χρόνου ομιλίας της κυρίας Βουλευτού)
Θα ήθελα, κύριε Υπουργέ, να μου απαντήσετε μετά, σχετικά με τα επιχειρηματικά σχέδια που είναι υποχρεωμένες οι τράπεζες να υποβάλουν για την ανακεφαλαιοποίησή τους, γιατί, η ελληνική κοινωνία και η ελληνική οικονομία αντιμετώπισε με την ανακεφαλαιοποίηση την κρίση, που υπέστη το τραπεζικό σύστημα. Πρέπει και εκείνο, πολύ σύντομα, να αντιμετωπίσει την κρίση στον παραγωγικό ιστό της χώρας, δεν γίνεται αλλιώς. Όλη αυτή η δουλειά που κάνετε -και είναι πάρα πολύ καλή- αν καθυστερήσει κι άλλο, «ο ασθενής θα αποβιώσει», δεν θα μπορεί να λειτουργήσει. 
Πράγματι λοιπόν με τον επανασχεδιασμό των προγραμμάτων του ΕΤΕΑΝ, που υλοποιούνται σε συνεργασία με τις τράπεζες (η επιμήκυνση των δανείων, η χορήγηση κεφαλαίων κίνησης και εγγυητικών επιστολών) μέσω και των κεφαλαίων που επιτέλους διατίθενται από την Ευρωπαϊκή Τράπεζα Επενδύσεων και χρηματοδοτούνται πλέον τα ποσά των δανείων κατά 50%, σε αντίθεση με το προηγούμενο πρόγραμμα του ΤΕΜΠΜΕ, που επιδοτούνταν μόνο το επιτόκιο –κάτι που συνιστούσε ένα μεγάλο ρίσκο για τις τράπεζες- αυτό το ρίσκο τώρα δεν υπάρχει. Μπορούν λοιπόν οι τράπεζες να συμμετέχουν σε αυτά τα προγράμματα.
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Γι’ αυτό το πρόγραμμα και γι’ αυτήν την κατάσταση, κύριε Υπουργέ, εσείς που έχετε την ευθύνη της υλοποίησης αυτών των προγραμμάτων και της αξιοποίησης ενός τεράστιου ποσού, 2 δισεκατομμυρίων ευρώ, που θα ήταν πολύ σημαντικό για την παραγωγική οικονομία, και να μιλήσετε άμεσα με τις τράπεζες αλλά και να επιβληθούν ορισμένα πράγματα.
Η ελληνική κοινωνία έκανε το χρέος της και με τις θυσίες της συμβάλλει στην ανακεφαλαιοποίηση των τραπεζών, ενώ η ίδια έχει υποστεί κούρεμα σε άλλα, όπως στα ταμεία της και οι επιχειρήσεις έχουν υποστεί το αντίστοιχο κούρεμα από όλη αυτήν τη διαδικασία.","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"32169"," Σας ευχαριστώ.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"32170"," Επομένως, για να επιβιώσουμε, θα πρέπει όλοι να συμβάλλουμε, με την ευθύνη που έχουμε, σε αυτήν την αποκατάσταση της ρευστότητας στην οικονομία.","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"32171"," Σας ευχαριστούμε, κυρία συνάδελφε.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής των Ελλήνων, είκοσι τρείς μαθητές και μαθήτριες και δύο εκπαιδευτικοί από το Γυμνάσιο και το Λύκειο της Αστυπάλαιας Δωδεκανήσου, που φιλοξενούνται στην Αθήνα, στο πλαίσιο εκπαιδευτικού προγράμματος, που οργανώνει το Ίδρυμα της Βουλής. 
Η Βουλή τούς καλωσορίζει.	
(Χειροκροτήματα απ’ όλες τις πτέρυγες της Βουλής)
Κύριε Υπουργέ, έχετε το λόγο για τρία λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"32172"," Ευχαριστώ, κύριε Πρόεδρε.
Κυρία συνάδελφε, αντιλαμβάνομαι την ανησυχία σας και πολύ περισσότερο την ανησυχία της κοινωνίας και της αγοράς, σε σχέση με τη λειτουργία του τραπεζικού συστήματος. Επαναλαμβάνω όμως ότι λόγω της άνευ προηγουμένου κρίσεως, οι τράπεζες είχαν μετατραπεί περίπου σαν μία βρύση χωρίς νερό. Και αυτό είναι που προσπαθούμε να αντιμετωπίσουμε, αυτό είναι που προσπαθεί κατά βάση το Υπουργείο Οικονομικών να αντιμετωπίσει σε συνεννοήσεις με την τρόικα έτσι, ώστε να ολοκληρωθεί η ανακεφαλαιοποίηση του τραπεζικού συστήματος. Αυτό είναι το βασικό πρόβλημα. Και, όταν επιλυθεί, θα αποκατασταθεί και η εμπιστοσύνη στην αγορά και θα ομαλοποιηθεί σταδιακά η κατάσταση. Επαναλαμβάνω ότι το παρακολουθεί το Υπουργείο Οικονομικών, γιατί είναι ζήτημα κομβικής σημασίας, χωρίς καμμιά αμφιβολία. Το Υπουργείο είναι σε συνεχείς επαφές με την Ελληνική Ένωση Τραπεζών, με την Τράπεζα της Ελλάδας, με την τρόικα, προκειμένου οι διαδικασίες να προχωρήσουν χωρίς καθυστέρηση. Και χωρίς καθυστέρηση προχωρούν και οι διαδικασίες από τη δική μας πλευρά. 
Πριν από μερικούς μήνες λεγόταν ότι κάναμε συνέχεια διακηρύξεις για συνεργασία με την Ευρωπαϊκή Τράπεζα Επενδύσεων και ότι όλα αυτά ήταν δήθεν λόγια. Δεν ήταν λόγια. Έχουν υπογραφεί οι συμβάσεις, έχει ξεκινήσει η συνεργασία με όλες τις ελληνικές τράπεζες. Το ίδιο άκουγα και για το ΕΤΕΑΝ. Τα χρήματα, που ήταν εκεί «παρκαρισμένα», πλέον δεν θα είναι. Άλλαξε η φιλοσοφία του ΕΤΕΑΝ και πλέον μπορεί να δίνει όχι μόνο ενισχύσεις για επενδυτικά προγράμματα, αλλά και για κεφάλαια κίνησης με επιτόκια ουσιαστικά γύρω στο 4,5%, τα χαμηλότερα της αγοράς. Και αυτά πρέπει να τα τονίζουμε όχι, για να διαφημίζουμε το όποιο έργο της Κυβέρνησης –αυτό δεν έχει σημασία- αλλά για να τα μαθαίνουν οι ενδιαφερόμενες επιχειρήσεις και η αγορά και να προστρέχουν προς τέτοιου είδους προγράμματα. 
Επίσης θέλω να σας πω ότι ακριβώς, επειδή το πρόβλημα της ρευστότητας είναι άνευ προηγουμένου, το ΕΤΕΑΝ έχει προχωρήσει και σε ένα άλλο πρόγραμμα κάλυψης εγγυητικών επιστολών των τραπεζών με επιδότηση 50% έτσι, ώστε να μπορούν οι εταιρείες, οι ιδιώτες, να βρίσκουν τις εγγυητικές επιστολές, που σήμερα δεν έχουν, για να συμμετέχουν σε διάφορους διαγωνισμούς ή και σε προγράμματα του ΕΣΠΑ. Παράλληλα συνεχίζοντας αυτή την προσπάθεια, την άλλη εβδομάδα θα είμαστε σε θέση μαζί με τον κ. Μουσουρούλη, τον Υπουργό Ναυτιλίας, και την κ. Κεφαλογιάννη, την Υπουργό Τουρισμού, να ανακοινώσουμε και κάποιο πρόγραμμα πάλι του ΕΤΕΑΝ για τα νησιά και για τις τουριστικές επιχειρήσεις των νησιών εν όψει της θερινής περιόδου, προκειμένου να αντιμετωπίσουν κάποια βασικά τους προβλήματα.
Βλέπετε ότι δεν παραμένουμε αδιάφοροι στο πρόβλημα, δεν θα μπορούσαμε άλλωστε. Ξέρουμε ότι είναι βασικό ζήτημα της κοινωνίας και της οικονομίας. Υπάρχει συγκεκριμένη πρόοδος σε όλα αυτά τα ζητήματα. Θαύματα ούτε υποσχεθήκαμε ούτε υποσχόμαστε. Υποσχόμαστε όμως ότι θα δουλέψουμε με σοβαρότητα, με χρονοδιαγράμματα, με στοχοδιαγράμματα έτσι, ώστε να έχουμε απτά και συγκεκριμένα αποτελέσματα.
Ευχαριστώ.","ΚΩΝΣΤΑΝΤΙΝΟΣ ΧΑΤΖΗΔΑΚΗΣ",546
"32173"," Ευχαριστούμε, κύριε Υπουργέ.
Η πέμπτη με αριθμό 1013/12-2-2013 επίκαιρη ερώτηση πρώτου κύκλου του Βουλευτή Αττικής του Λαϊκού Συνδέσμου-Χρυσή Αυγή κ. Ηλία Κασιδιάρη προς τον Υπουργό Οικονομικών, σχετικά με τις αμοιβές των στελεχών του Ταμείου Χρηματοπιστωτικής Σταθερότητας και τις περικοπές στις βουλευτικές αποζημιώσεις, δεν θα συζητηθεί λόγω κωλύματος του κυρίου Υπουργού και διαγράφεται. 
Η έκτη με αριθμό 1009/12-2-2013 επίκαιρη ερώτηση πρώτου κύκλου του Βουλευτή Αχαΐας της Δημοκρατικής Αριστεράς κ. Νικολάου Τσούκαλη προς τους Υπουργούς Αγροτικής Ανάπτυξης και Τροφίμων και Ανάπτυξης, Ανταγωνιστικότητας, Υποδομών, Μεταφορών και Δικτύων, σχετικά με το παρατηρητήριο τιμών για φυτοπροστατευτικά προϊόντα και την προώθηση γενόσημων φυτοφαρμάκων, δεν θα συζητηθεί λόγω κωλύματος του κυρίου Υπουργού και διαγράφεται. 
Επίσης η έβδομη με αριθμό 1017/12-2-2013 επίκαιρη ερώτηση πρώτου κύκλου του Βουλευτή Αιτωλοακαρνανίας του Κομμουνιστικού Κόμματος Ελλάδας κ. Νικολάου Μωραΐτη προς τους Υπουργούς Περιβάλλοντος, Ενέργειας και Κλιματικής Αλλαγής και Εργασίας, Κοινωνικής Ασφάλισης και Πρόνοιας, σχετικά με τις συνέπειες στο περιβάλλον από την εγκατάσταση φωτοβολταϊκών συστημάτων στο τοπικό Διαμέρισμα Θυρίου του Νομού Αιτωλοακαρνανίας, δεν θα συζητηθεί λόγω κωλύματος του κυρίου Υπουργού και διαγράφεται.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"32174"," Κύριε Πρόεδρε, θα ήθελα το λόγο.","ΝΙΚΟΛΑΟΣ ΜΩΡΑΪΤΗΣ",355
"32175"," Κύριε συνάδελφε, δεν έχετε αυτό το δικαίωμα.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"32176"," Είναι σοβαρό το πρόβλημα.","ΝΙΚΟΛΑΟΣ ΜΩΡΑΪΤΗΣ",355
"32177"," Επειδή πράγματι δείξατε υπομονή και είστε πολλή ώρα εδώ, σας δίνω το λόγο για τριάντα δευτερόλεπτα.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"32178"," Κύριε Πρόεδρε, είναι μία ερώτηση που καταθέσαμε εδώ και είκοσι μέρες και επειδή δεν απαντήθηκε, αναγκαστήκαμε να τη φέρουμε ως επίκαιρη. Σήμερα και οι δύο Υπουργοί, στους οποίους απευθύνεται η επίκαιρη ερώτηση, δηλώνουν κώλυμα.
Πρόκειται για ένα περιβαλλοντικό έγκλημα. Εμείς θεωρούμε ότι είναι ύποπτη αυτή η στάση και καταγγέλλουμε την Κυβέρνηση ότι με την τακτική της σιγοντάρει να ολοκληρωθεί αυτό το έγκλημα από τους επιχειρηματίες.","ΝΙΚΟΛΑΟΣ ΜΩΡΑΪΤΗΣ",355
"32179"," Ευχαριστούμε πάρα πολύ.
Η δεύτερη με αριθμό 1020/12-2-2013 επίκαιρη ερώτηση δεύτερου κύκλου του Βουλευτή Β΄ Αθήνας του Συνασπισμού Ριζοσπαστικής Αριστεράς - Ενωτικού Κοινωνικού Μετώπου κ. Δημητρίου Στρατούλη προς τους Υπουργούς Οικονομικών και Διοικητικής Μεταρρύθμισης και Ηλεκτρονικής Διακυβέρνησης, σχετικά με τις απολύσεις καθαριστριών στις εφορίες της χώρας, δεν συζητείται λόγω κωλύματος του κυρίου Υπουργού και διαγράφεται.
Η τρίτη με αριθμό 1006/12-2-2013 επίκαιρη ερώτηση δεύτερου κύκλου του Βουλευτή Α΄ Θεσσαλονίκης των Ανεξαρτήτων Ελλήνων κ. Γαβριήλ Αβραμίδη προς τους Υπουργούς Εργασίας, Κοινωνικής Ασφάλισης και Πρόνοιας και Οικονομικών, σχετικά τις προϋποθέσεις που θέτει ο ν.4093/12 στη συνταξιοδότηση και ιατροφαρμακευτική περίθαλψη των υπερηλίκων και ανασφάλιστων ομογενών από την πρώην ΕΣΣΔ και την Αλβανία, δεν συζητείται λόγω κωλύματος του κυρίου Υπουργού και διαγράφεται.
Η τέταρτη με αριθμό 1014/12-2-2013 επίκαιρη ερώτηση δεύτερου κύκλου του Βουλευτή Επικρατείας του Λαϊκού Συνδέσμου - Χρυσή Αυγή κ. Χρήστου Παππά προς τον Υπουργό Εσωτερικών, σχετικά με τη μετάθεση της ημερομηνίας διεξαγωγής των δημοτικών και περιφερειακών εκλογών, δεν συζητείται λόγω κωλύματος του κυρίου Υπουργού και διαγράφεται.
Η έκτη με αριθμό 1004/12-2-2013 επίκαιρη ερώτηση δεύτερου κύκλου του Ανεξάρτητου Βουλευτή Κιλκίς κ. Θεοδώρου Παραστατίδη προς τον Υπουργό Εσωτερικών, σχετικά με τον Οδικό Άξονα Κιλκίς-Θεσσαλονίκης, δεν συζητείται λόγω κωλύματος του κυρίου Υπουργού και διαγράφεται.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"32180"," Κύριε Πρόεδρε, θα ήθελα το λόγο.","ΘΕΟΔΩΡΟΣ ΠΑΡΑΣΤΑΤΙΔΗΣ",419
"32181"," Κύριε Παραστατίδη, δείξατε κι εσείς μεγάλη αντοχή και ανοχή -είστε από τις 10.00΄ π.μ. εδώ- γι’ αυτό θα σας δώσω το λόγο παρά τον Κανονισμό.
Ορίστε, έχετε το λόγο για τριάντα δευτερόλεπτα.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"32182"," Κύριε Πρόεδρε, υποχρεούμαι να ζητήσω το λόγο για μισό λεπτό, για να διαμαρτυρηθώ, διότι έχω την αίσθηση πως εμποδίζεται η άσκηση του δημοκρατικού δικαιώματος που έχει ο κάθε Βουλευτής κατά τη διαδικασία του κοινοβουλευτικού ελέγχου.
Αυτό συμβαίνει με τη μη προσέλευση του αρμόδιου Υπουργού για πολλοστή φορά, επικαλούμενος κώλυμα να απαντήσει επίκαιρη ερώτηση που έχω καταθέσει επανειλημμένα και για πρώτη φορά από το Νοέμβριο μήνα, δηλαδή περίπου πριν από τέσσερις μήνες. Αντιλαμβάνεστε πως αυτή η επίκαιρη ερώτηση μάλλον δεν υπάρχει περίπτωση να συζητηθεί.
Η επίκαιρη ερώτηση αφορά κυρίως την ολοκλήρωση σύνδεσης, όπως είπα, του οδικού άξονα Κιλκίς-Θεσσαλονίκης.","ΘΕΟΔΩΡΟΣ ΠΑΡΑΣΤΑΤΙΔΗΣ",419
"32183"," Κύριε συνάδελφε, δεν θα μπείτε στην επίκαιρη ερώτηση.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"32184"," Όχι, κύριε Πρόεδρε.
Τη στάση αυτή του κυρίου Υπουργού μπορώ να τη θεωρήσω ασέβεια προς τους θεσμούς. Τέτοιου είδους συμπεριφορές δεν βοηθούν τη λειτουργία της Βουλής και των Βουλευτών, ώστε να μπορούν απρόσκοπτα να ανταποκρίνονται στα καθήκοντά τους.
Κύριε Πρόεδρε, οφείλετε να προστατεύσετε το δικαίωμα αυτό των Βουλευτών και κυρίως την ισότιμη μεταχείριση έναντι όλων των μελών του Κοινοβουλίου, είτε αυτοί ανήκουν σε πολιτικούς σχηματισμούς είτε είναι ανεξάρτητοι.
Σας ευχαριστώ.","ΘΕΟΔΩΡΟΣ ΠΑΡΑΣΤΑΤΙΔΗΣ",419
"32185"," Ευχαριστούμε, κύριε συνάδελφε.
Ήσασταν παρών και ακούσατε την απάντηση που έδωσα στον Πρόεδρο του ΣΥΡΙΖΑ κ. Τσίπρα. Ισχύει και για σας το ίδιο.
Κυρίες και κύριοι συνάδελφοι, ολοκληρώθηκε η συζήτηση των επικαίρων ερωτήσεων.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"32186"," Κυρίες και κύριοι συνάδελφοι, εισερχόμεθα στην ημερήσια διάταξη των 
ΕΠΕΡΩΤΗΣΕΩΝ
Θα συζητηθεί η υπ’ αριθμόν 23/17/14-11-2012 επίκαιρη επερώτηση των Βουλευτών του ΣΥΡΙΖΑ – ΕΚΜ κ.κ. Παναγιώτη Κουρουμπλή, Δημητρίου Γάκη, Θεοδώρου Δρίτσα, Ιωάννη Ζερδελή, Αγνής Καλογερή, Αλεξίου Μητρόπουλου, Γεωργίου Σταθάκη, Νικολάου Συρμαλένιου, Ευκλείδη Τσακαλώτου και Δημητρίου Τσουκαλά προς τους Υπουργούς Οικονομικών, Ναυτιλίας και Αιγαίου, Ανάπτυξης, Ανταγωνιστικότητας, Υποδομών, Μεταφορών και Δικτύων, Εξωτερικών και Εσωτερικών, σχετικά με τη φορολογική επιβάρυνση στα νησιά του Αιγαίου.
Έχω την τιμή να ανακοινώσω στο Σώμα ότι για τη σημερινή συζήτηση της επίκαιρης επερώτησης ορίζονται ως Κοινοβουλευτικοί Εκπρόσωποι από το Λαϊκό Σύνδεσμο – Χρυσή Αυγή ο Βουλευτής Αττικής κ. Ηλίας Κασιδιάρης και από το Κομμουνιστικό Κόμμα Ελλάδας ο Βουλευτής Αιτωλοακαρνανίας κ. Νικόλαος Μωραΐτης. 
Οι υπόλοιπες Κοινοβουλευτικές Ομάδες θα εκπροσωπηθούν από τους Κοινοβουλευτικούς τους Εκπροσώπους ως έχουν.
Το λόγο έχει ο πρώτος επερωτών Βουλευτής κ. Νικόλαος Συρμαλένιος για δέκα λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"32187"," Ευχαριστώ, κύριε Πρόεδρε.
Κύριε Υπουργέ, κυρίες και κύριοι συνάδελφοι, παρ’ ότι είμαστε λίγοι, εμείς με ιδιαίτερη ικανοποίηση μετά από τρεις μήνες συζητάμε σήμερα, μετά από επίκαιρη επερώτηση δέκα Βουλευτών του ΣΥΡΙΖΑ – Ενωτικού Κοινωνικού Μετώπου, για τα νησιά του Αιγαίου.
Στην Ελλάδα του 21ου αιώνα, που το 1/3 περίπου της επικράτειάς μας είναι νησιωτική περιοχή, οι πολιτικές των διαχρονικά ασκούμενων πολιτικών δεν κατάφεραν και δεν θέλησαν να επιλύσουν προβλήματα οικονομικής και κοινωνικής συνοχής, άνισης ανάπτυξης, περιβαλλοντικής υποβάθμισης και σε μεγάλο βαθμό άρσης της νησιωτικής απομόνωσης.
Τα τελευταία είκοσι πέντε χρόνια, παρά το γεγονός ότι πέρασαν τέσσερα Κοινοτικά Πλαίσια Στήριξης, το ΕΣΠΑ και μαζί με αυτά δισεκατομμύρια ευρώ από τη νησιωτική Ελλάδα, δεν αντιμετωπίστηκαν καθολικά τα παραπάνω προβλήματα. Συνέπεια αυτών είναι οι κάτοικοι των νησιών μας να αισθάνονται πολλές φορές, ως πολίτες δεύτερης και τρίτης κατηγορίας, σε σχέση με την ηπειρωτική χώρα. 
Ιδιαίτερα στις σημερινές συνθήκες, οι νησιώτες μαζί με τις επιπτώσεις της κρίσης βιώνουν και τις συνέπειες των μνημονιακών πολιτικών, που εκτός των άλλων με τη στήριξη της Κυβέρνησης έχουν ανοίξει την όρεξη μεγάλων κερδοσκοπικών συμφερόντων σε όλα τα επίπεδα -ενεργειακό, κατασκευαστικό, τουριστικό- όπου η νησιωτική γη αντιμετωπίζεται ως ευκαιρία κέρδους, ενώ ήδη έχει δρομολογηθεί η εκχώρηση της δημόσιας περιουσίας, που κατά προτεραιότητα, θα πουληθούν τα φιλέτα-ακίνητα, αλλά και εξαιρετικού κάλλους περιοχές.
 Δεν είναι τυχαία εξάλλου η ψήφιση μόλις χθες τροπολογίας, που δίνει τη δυνατότητα εκμίσθωσης για ενενήντα εννέα χρόνια όλων των δημόσιων νησίδων της χώρας. Μάλιστα ένας Ευρωβουλευτής του ΠΑΣΟΚ χθες, κάνοντας δήλωση, μίλησε και για κίνδυνο κατάσχεσης αυτών των νησιών. Αν λοιπόν, πριν από το μνημόνιο μιλούσαμε για αειφόρο βιώσιμη ανάπτυξη του νησιωτικού χώρου, ως όρο επιβίωσής του, σήμερα αυτό θεωρείται πολυτέλεια μπροστά στην επιβεβλημένη αναγκαιότητα ανατροπής των μνημονιακών πολιτικών ως προϋπόθεση, όχι απλά επιβίωσης αλλά διάσωσης από την κοινωνική εξαθλίωση και την καταστροφή των συγκριτικών πλεονεκτημάτων του αιγιακού χώρου, του πολιτισμού και του περιβάλλοντος, που απειλούνται άμεσα από τη χωρίς όρους και όρια fast track εκποίηση από τυχάρπαστους επενδυτές. 
Σήμερα οι κάτοικοι των νησιών μας βιώνουν καθημερινά συνθήκες έντονης ανασφάλειας, γιατί ο τουρισμός αποτελεί το πρώτο θύμα, αφού η ύφεση και η ακρίβεια μειώνουν δραματικά τη μετακίνηση προς τα νησιά-τουριστικούς προορισμούς, ενώ βασικές κοινωνικές υπηρεσίες και αγαθά -όπως η υγεία, η μετακίνηση, η μεταφορά, η ενέργεια, η εκπαίδευση, ο πολιτισμός- υποβαθμίζονται δραματικά. 
Η πολιτεία και η Κυβέρνηση οφείλουν να κατανοήσουν ότι η περιφερειακότητα και η νησιωτική απομόνωση συνεπάγονται υψηλό κόστος λειτουργίας τόσο για τις επιχειρήσεις όσο και για τα νοικοκυριά, αλλά και για το ίδιο το κράτος. Ταυτόχρονα η κατασκευή και η λειτουργία βασικών υποδομών και υπηρεσιών διοίκησης, εκπαίδευσης, μεταφορών, επικοινωνιών, ύδρευσης, αποχέτευσης έχουν πολύ υψηλότερο κόστος από την ηπειρωτική Ελλάδα. 
Αυτές ακριβώς οι συνθήκες δημιουργούν για πολλά νησιά συνθήκες εποχικής διαβίωσης, με θύματα τις πλέον ευάλωτες ομάδες του πληθυσμού. Ειδικότερα η νεολαία που βιώνει σήμερα τα τρομακτικά αδιέξοδα της ανεργίας –περίπου 60%, όπως βγήκε και από τις χθεσινές στατιστικές- αναζητεί εργασία στην περίοδο εκτός της καλοκαιρινής περιόδου, εκτός νησιών και τώρα βεβαίως, εκτός Ελλάδας. Δεν είναι τυχαίο ότι η ανεργία και στο Αιγαίο σημειώνει έναν από τους υψηλότερους δείκτες στη χώρα κατά τη χειμερινή περίοδο. 
Οι εργαζόμενοι στις χιλιάδες μικρές επιχειρήσεις, όσες πλέον έχουν μείνει ανοικτές, ασφυκτιούν  ανάμεσα στους χαμηλούς μισθούς, την ανασφάλιστη –τις περισσότερες φορές- εργασία και την ακρίβεια, που εξανεμίζει τα εισοδήματά τους. Και τώρα βεβαίως με την κατάργηση των εποχικών επιδομάτων δημιουργούνται συνθήκες διάλυσης για τις τουριστικές αλλά και για άλλες μικρομεσαίες επιχειρήσεις. Ακόμα οι άνθρωποι μεγαλύτερης ηλικίας, εξαιτίας της πλήρους ανασφάλειας και αβεβαιότητας του δημόσιου συστήματος υγείας, αναγκάζονται πολλούς μήνες το χρόνο να μετακομίζουν στα μεγάλα αστικά κέντρα. 
Αυτά τα ιδιαίτερα χαρακτηριστικά των νησιών μας, αυτό που αποκαλούμε νησιωτικότητα ή νησιωτική ιδιαιτερότητα, παρ’ότι έχει αναγνωριστεί θεσμικά από τις ευρωπαϊκές συνθήκες, όσο και από το ελληνικό Σύνταγμα, άρθρον 101, υπάρχει τεράστια απόσταση από τη θεσμική τους κατοχύρωση μέχρι την εφαρμογή τους. 
Καλύτερα πρέπει να πούμε ότι οι πολιτικές που βιώνουμε σήμερα, όχι μόνο δεν προωθούν τη νησιωτική ιδιαιτερότητα, αλλά την ισοπεδώνουν ανάμεσα σε οριζόντιες πολιτικές προς τη μεγάλη πλειοψηφία του ελληνικού λαού και την περιφερειακή αντιμετώπιση της χώρας.
Οι πολιτικές αυτές όχι μόνο δεν προωθούν την περιφερειακή ανάπτυξη και αποκέντρωση, αλλά αντίθετα, στο βωμό της δημοσιονομικής σταθερότητας και της απαραίτητης τήρησης των μνημονίων, δημιουργούν συνθήκες υποβάθμισης και παραγνώρισης της νησιωτικής Ελλάδας. 
Οι φοροαπαλλαγές των μικρών νησιών κάτω απ’ τις τρεις χιλιάδες εκατό κατοίκους καταργούνται, ενώ ο κίνδυνος κατάργησης των μειωμένων συντελεστών του ΦΠΑ παραμένει ορατός. Καταργούνται βασικές υπηρεσίες, όπως οι ΔΟΥ. Κύριε Υπουργέ, η παράταση που δώσατε μέχρι τις 18 Μαρτίου ήδη εκπνέει κι ακόμα δεν έχουν βρεθεί εναλλακτικοί τρόποι λειτουργίας των ΔΟΥ. Γι’ αυτό, ζητάμε ακόμα παράταση μέχρι το τέλος του χρόνου, όπως προέβλεπε η τροπολογία που δεν κάνατε δεκτή. 
Καταργούνται, λοιπόν, οι ΔΟΥ, το ΙΚΑ, οι επιθεωρήσεις εργασίας, τα τελωνεία, τα ειρηνοδικεία, στραγγαλίζεται η τοπική αυτοδιοίκηση, περιφερειακή και δημοτική, από έλλειψη πόρων και ανθρώπινου δυναμικού. Υποβαθμίζεται μέχρι διάλυσης το δημόσιο σύστημα υγείας, συγχωνεύονται νοσοκομεία –όπως, παραδείγματος χάριν, της Σύρου και της Νάξου και άλλων νησιωτικών περιοχών, χωρίς να λαμβάνεται στο ελάχιστο υπ’όψιν ότι δεν έχει καμμία σχέση η στεριά με τη θάλασσα. 
Η δημόσια παιδεία συρρικνώνεται, υπάρχουν κενά σε καθηγητές σε μαθήματα πανελλήνιων εξετάσεων, που σε λίγο καιρό πρέπει να υποστηρίξουν τα παιδιά. Αλλά και δάσκαλοι δεν υπάρχουν σε μικρά νησιά, όπως η Κίμωλος.
Παράλληλα, ο κίνδυνος ακτοπλοϊκής απομόνωσης πολλών νησιών, ήδη από φέτος το χειμώνα, έχει γίνει ορατός, με τη μείωση δρομολογίων λόγω περικοπών των επιδοτήσεων. Η μείωση είναι ύψους 18 εκατομμυρίων ευρώ. Με το υπό συζήτηση νέο νομοσχέδιο του Υπουργείου Ναυτιλίας και Αιγαίου που θα φέρετε πολύ σύντομα να ψηφισθεί στη Βουλή προβλέπεται ακόμα μεγαλύτερη απομόνωση, αφού, λόγω των προβλεπόμενων μειωμένων δρομολογίων κατά τους χειμερινούς –για την ακρίβεια, τους μη καλοκαιρινούς- μήνες περισσότερα νησιά θα μείνουν χωρίς ακτοπλοϊκή κάλυψη. Ταυτόχρονα, η έκπτωση 50% που κάποτε είχε θεσμοθετηθεί στα ακτοπλοϊκά εισιτήρια για τους κατοίκους των μικρών νησιών ακυρώθηκε ουσιαστικά από τη θεσμοθέτησή της. 
Σ’ αυτές τις συνθήκες καθίσταται επιτακτικό ένα σχέδιο αντιμετώπισης των συνεπειών της κρίσης, που θα παίρνει υπ’όψιν τις ιδιαιτερότητες των νησιωτικών κοινωνιών, ένα σχέδιο βιώσιμης και ισόρροπης ανάπτυξης των νησιών μας. Αυτό το σχέδιο, για μας, έχει τις εξής προτεραιότητες: 
Πρώτον, τη συνέχιση του ειδικού καθεστώτος στο Αιγαίο, με τη διατήρηση των μειωμένων συντελεστών του ΦΠΑ και τη μείωση των συντελεστών του ΦΠΑ στην εστίαση τουλάχιστον ως το 9%.
Δεύτερον, τη συνέχιση των φοροαπαλλαγών για τα μικρά νησιά με πληθυσμό κάτω από τρεις χιλιάδες εκατό κατοίκους.
Τρίτον, τη θεσμική κατοχύρωση ενός ελάχιστου δημόσιου συγκοινωνιακού δικτύου με ισχυρή ακτοπλοΐα, με τακτικές, προγραμματισμένες, γρήγορες και ασφαλείς συνδέσεις. Την ενθάρρυνση, ενίσχυση της χρησιμοποίησης πολλαπλών και συμπληρωματικών μέσων, όπως υδροπλάνα, ελικόπτερα κ.λπ. για κάλυψη ειδικών αναγκών.
Τέταρτον, τη δημιουργία ενός δημόσιου κοινωνικού φορέα παροχής ακτοπλοϊκών συγκοινωνιών, κατά τα πρότυπα των Σκανδιναβικών χωρών, με πρωταρχικό καθήκον την εξασφάλιση της κάλυψης των λεγόμενων άγονων γραμμών και τη ρυθμιστική τους παρέμβαση συνολικά στο σύστημα των ακτοπλοϊκών συγκοινωνιών. Ο φορέας αυτός, ως κοινοπραξία, μπορεί να χρηματοδοτηθεί και από ευρωπαϊκά κονδύλια, ακόμα και για τη ναυπήγηση πλοίων σε ελληνικά ναυπηγεία, όπως για παράδειγμα στο Νεώριο της Σύρου. 
Πέμπτον, την αντιμετώπιση της ακρίβειας των εισιτηρίων με την καθιέρωση της αρχής του μεταφορικού ισοδύναμου. Δυστυχώς και εδώ μαθαίνουμε ότι η μελέτη έχει πάρει παράταση για αρκετούς μήνες ακόμα για να βγάλει συμπεράσματα. 
Έκτον, τον κοινωνικό έλεγχο των αερομεταφορών, με συνεχή βελτίωση των αεροπορικών υπηρεσιών για τα νησιά και συνέχιση της πολιτικής των επιδοτούμενων δρομολογίων.
Έβδομον, τη στήριξη της πρωτοβάθμιας φροντίδας υγείας με έμφαση στον τομέα της πρόληψης και την άμεση αντιμετώπιση της στελέχωσης των νοσοκομείων, των κέντρων υγείας, των πολυδύναμων περιφερειακών ιατρείων, με τη δημιουργία περιφερειακών ΕΚΑΒ, κατάλληλα στελεχωμένων και εξοπλισμένων, καθώς και με την εφαρμογή της τηλεϊατρικής. Την απόκρουση των συγχωνεύσεων των νοσοκομείων στις νησιωτικές περιοχές. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Μισό λεπτό, κύριε Πρόεδρε. Θα ήθελα την ανοχή σας.  
Όγδοον, τη δρομολόγηση χωροταξικού σχεδιασμού ανά νησί ως όρο και προϋπόθεση για τη βιώσιμη ανάπτυξη. Κύριος στόχος ο καθορισμός ζωνών και χρήσεων γης καθώς και αντίστοιχων όρων δόμησης. Στο πλαίσιο αυτό, η κάλυψη των οικιστικών αναγκών, τόσο για μόνιμη όσο και για παραθεριστική κατοικία, θα πρέπει να βασιστεί στη σταδιακή κατάργηση της εκτός σχεδίου δόμησης με ταυτόχρονη σχεδιασμένη επέκταση των σημερινών οικισμών. 
Ένατον, τουριστική ανάπτυξη με ποιοτικά χαρακτηριστικά, βασισμένη κυρίως στις εναλλακτικές μορφές τουρισμού, σαν προϋπόθεση επιμήκυνσης της τουριστικής περιόδου. Αμφίδρομη σχέση τουρισμού και περιβάλλοντος. Ανάδειξη και αξιοποίηση της ντόπιας παραγωγής και των τοπικών αγροτικών προϊόντων.
Δέκατον, στήριξη του πρωτογενούς τομέα -γεωργία, κτηνοτροφία, μελισσοκομία, αλιεία- και κατοχύρωση προϊόντων ονομασίας προέλευσης.
Ενδέκατον, αξιοποίηση των ανανεώσιμων πηγών ενέργειας σε συνθήκες τοπικού χωροταξικού σχεδιασμού.
Τέλος, επιβεβλημένη θεωρούμε την αναθεώρηση των κριτηρίων χρηματοδότησης των νησιωτικών περιοχών από το ΕΣΠΑ, που μέχρι σήμερα έχει γίνει με το επίπεδο της ανάπτυξης του 2005.","ΝΙΚΟΛΑΟΣ ΣΥΡΜΑΛΕΝΙΟΣ",488
"32188"," Ολοκληρώστε, σας παρακαλώ. Έχετε και τη δευτερολογία σας.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"32189"," Τελειώνω, κύριε Πρόεδρε.
Το μοντέλο που προτείνουμε απαιτεί την ανατροπή των μνημονιακών πολιτικών, απαιτεί ένα κίνημα διεκδίκησης της νησιωτικότητας από τις τοπικές κοινωνίες, την αυτοδιοίκηση, τους εργαζόμενους, τους αγρότες, τους μικρομεσαίους, τους νέους, τις περιβαλλοντικές και οικολογικές οργανώσεις.
Προς αυτήν την κατεύθυνση ο ΣΥΡΙΖΑ – Ενωτικό Κοινωνικό Μέτωπο μέσα κι έξω από τη Βουλή θα σταθεί δίπλα και μαζί και θα κάνει ό,τι μπορεί για την προώθηση και υλοποίηση του παραπάνω εναλλακτικού σχεδίου.
Σας ευχαριστώ.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΝΙΚΟΛΑΟΣ ΣΥΡΜΑΛΕΝΙΟΣ",488
"32190"," Ευχαριστούμε.
Το λόγο έχει ο Βουλευτής Χανίων κ. Γεώργιος Σταθάκης.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"32191"," Κύριε Πρόεδρε, επιτρέψτε μου να κάνω μία μικρή εισαγωγή, ανακαλώντας μία πολύ σημαντική έκθεση πριν από έξι, επτά χρόνια, την Μπιενάλε στη Βενετία, η οποία αφιέρωσε όλο το συνέδριό της στη νησιωτική Ελλάδα με έναν καταπληκτικό τίτλο. «Ας αντιμετωπίσουμε τα νησιά του Αιγαίου ως μία απέραντη υδάτινη πόλη, ως ένα μοναδικό σχηματισμό –μοναδικό στον κόσμο- όσον αφορά την ιδιαιτερότητά του, ένα σχηματισμό ο οποίος έχει την ιστορία, επίσης, με το μέρος του.».
Αυτός ο νησιώτικος σχηματισμός, αυτή η απέραντη υδάτινη πόλη, αποτέλεσε στο 18ο αιώνα –στην πρώτη φάση του- ένα πρότυπο μοντέλο εμπορίου, ναυτιλίας και ενδονησιωτικών επικοινωνιών, μία απέραντη δυναμική οικονομία, η οποία ήταν κρίσιμη και για την επανάσταση του ’21. Στο 19ο αιώνα –στη δεύτερη φάση- μετέτρεψε αυτούς τους νησιωτικούς σχηματισμούς στο επίκεντρο της βιομηχανικής και εμπορικής ανάπτυξης της Ελλάδας και σήμερα -στην τρίτη μεγάλη φάση του- βρίσκεται επικεντρωμένος γύρω από μία μονόπλευρη εξάρτηση - εμπλοκή σε ένα νέο οικονομικό κύμα, που είναι ο τουρισμός.
Επειδή όλη αυτή η οπτική διαμορφώνει τελείως διαφορετικές σχέσεις από τον τρόπο με τον οποίο αντιμετωπίζουμε τα νησιά, αυτό σημαίνει ότι πρέπει να ξεκινήσουμε ανάποδα. Αντί, δηλαδή, να κοιτάμε πώς κάθε μεμονωμένος νησιωτικός σχηματισμός θα αποκτήσει σχέσεις με το κέντρο, πρέπει να αλλάξουμε την οπτική μας εντελώς και να ξεκινήσουμε από τα ίδια τα νησιά ως ένα ενιαίο σύμπλεγμα, μία απέραντη υδάτινη πόλη. Και αυτό που μας ενδιαφέρει πρωτίστως είναι οι σχέσεις ανάμεσα στα νησιά, η δημιουργία εσωτερικής δυναμικής, κάθε άλλο παρά κλειστής, ανοικτής εξ ορισμού, γιατί τα νησιά είναι ανοικτά εξ ορισμού και οικονομικά και πολιτισμικά και κοινωνικά. 
Ακριβώς, λοιπόν, πρέπει να αντιστρέψουμε το μοντέλο με το οποίο προσεγγίζουμε το νησιώτικο σύμπλεγμά μας και να αρχίσουμε να αναζητούμε τρόπους εσωτερικής διασύνδεσης. Και η έμφαση στη δική μας οπτική είναι αυτή ακριβώς. Πρέπει να εδράζεται σε μεταφορές. Ο Ελεφάντης είχε γράψει ένα καταπληκτικό άρθρο με τίτλο: «Βαπόρια πολλά, βαπόρια θέλουμε στο Αιγαίο». Και όχι μόνο για να μας συνδέουν με τον Πειραιά, αλλά για να συνδέουν και τα νησιά αναμεταξύ τους. Θέλουμε μία εσωτερική δυναμική, η οποία θα ισορροπεί αυτό από το οποίο τα περισσότερα νησιά βγάζουν το ψωμί τους. Αυτό είναι ο τουρισμός.
Δεν πρέπει να καταστρέψουμε αυτήν την πηγή πλούτου, αφήνοντας να συνεχίσει να συμβαίνει αυτό που συμβαίνει τα τελευταία είκοσι χρόνια στα νησιά, δηλαδή μια οικιστική επέκταση χωρίς όρια, μια τουριστική μονομανία χωρίς όρια. Έτσι θα αυτοκαταστραφούν. Θα είναι η τρίτη μεγάλη καταστροφή που μπορούν να υποστούν τα νησιά μας, εάν έγκαιρα εμείς δεν βάλουμε όρια, εάν δεν φτιάξουν τα ίδια τα νησιά και οι ίδιοι οι κάτοικοι τους περιορισμούς σ’ αυτήν την αχαλίνωτη ανάπτυξη, ακριβώς για να την προστατέψουν. 
Το τρίτο πράγμα που πρέπει να κάνουμε είναι να προσπαθήσουμε να φτιάξουμε εκείνες τις κοινωνικές υποδομές οι οποίες είναι απαραίτητες, όχι μόνο για να επιβιώνουν οι κάτοικοι σ’ αυτές τις δύσκολες συνθήκες, αλλά και για να αποτελέσουν και τη βάση για την εσωτερική δυναμική αυτών των νησιών.
(Στο σημείο αυτό την Προεδρική Έδρα καταλαμβάνει ο Δ΄ Αντιπρόεδρος της Βουλής κ.  ΙΩΑΝΝΗΣ ΔΡΑΓΑΣΑΚΗΣ )
Θα σας καλούσα, λοιπόν, όχι μόνο με τα φορολογικά μέτρα -τα οποία προφανώς πρέπει να διευκολύνουν αυτήν την εσωτερική δομή- όχι μόνο με τις κοινωνικές υποδομές -οι οποίες προφανώς πρέπει να ενθαρρύνουν τις συνθήκες, για να αποκτήσουν αναπτυξιακή δυναμική- όχι μόνο με έναν επανασχεδιασμό χωροταξικό και περιβαλλοντικό αυτών των νησιών, όχι μόνο με την προσπάθεια να ενθαρρύνουμε τις οικονομικές διασυνδέσεις όλων των κλάδων αυτών των νησιών με την ευρεία έννοια στο εσωτερικό τους, αλλά και με μια προσπάθεια να χτίσουμε αυτήν τη νησιωτική πολιτική απέναντι σε μία πραγματικά απέραντη υδάτινη πόλη, την οποία έχουμε χρέος ως ελληνική Κυβέρνηση, ως Βουλή, να υπερασπιστούμε με κάθε τρόπο. 
Ευχαριστώ.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΓΕΩΡΓΙΟΣ ΣΤΑΘΑΚΗΣ",474
"32192"," Το λόγο έχει ο κ. Δρίτσας.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"32193"," Ευχαριστώ, κύριε Πρόεδρε.
Κύριε Υπουργέ, καταθέσαμε αυτήν την επίκαιρη επερώτηση, θέτοντας το θέμα ότι είναι πλήγμα για το χώρο και τα νησιά του Αιγαίου τα σχεδιαζόμενα φορολογικά και άλλα μέτρα της τρόικας. 
Βέβαια, εξ αντικειμένου δεν ήταν δυνατόν να περιοριστούμε μόνο σε αυτό που λέει ο τίτλος της επερώτησης. Επεκταθήκαμε -και σωστά κάναμε- και σε όλα τα ζητήματα που αντιμετωπίζουν τα νησιά. Και δεν είναι τυχαίο ότι απευθύναμε αυτήν την επερώτηση όχι μόνο προς εσάς, τον Υπουργό Ναυτιλίας και Αιγαίου, αλλά και προς τους Υπουργούς Οικονομικών, Ανάπτυξης, Ανταγωνιστικότητας, Υποδομών, Μεταφορών και Δικτύων και βεβαίως προς τους Υπουργούς Εξωτερικών και Εσωτερικών. 
Τι σημαίνει αυτό; Υπάρχει ένα μείζον πρόβλημα. Μου αρέσει αυτό που είπε ο προηγούμενος ομιλητής, σύντροφος και συνάδελφος, ο Γιώργος Σταθάκης, για την «απέραντη υδάτινη πόλη». Μου φέρνει και μνήμες, αυτό που λέμε στον Πειραιά για το Πασαλιμάνι, όπου είναι σε μικρογραφία «η θαλασσινή πλατεία της πόλης». 
Τι μπορεί να οργανωθεί για τα νησιά και με ποιο σχέδιο; Εάν μιλάμε, ειδικά στις συνθήκες της κρίσης, για ένα σχεδιασμό αναπτυξιακής προοπτικής της χώρας, στο πλαίσιο μιας κατεύθυνσης περιφερειακής ανάπτυξης, αυτή η απέραντη υδάτινη πόλη των νησιών είναι ο προνομιακός χώρος για να οργανωθεί η ανάπτυξη της χώρας. Είναι και άλλος τομέας, αυτός των ορεινών περιοχών και άλλων τέτοιων. Όμως, δεν το εξετάζουμε σήμερα. 
Πώς αλλιώς μπορεί να δει κανείς την περιφερειακή ανάπτυξη, αν δεν τη δει στο πλαίσιο μιας νησιωτικής πολιτικής; Το Υπουργείο σας μπορεί να σηκώσει το βάρος ενός τέτοιου σχεδιασμού; Κάνετε τώρα με αυτό το νέο νομοσχέδιο -ίσως αυτά να είναι τα μόνα συζητήσιμα κεφάλαια που περιέχει, γιατί κατά τα άλλα θα πρέπει να μην το καταθέσετε- μια προσπάθεια να φτιάξετε ένα γνωμοδοτικό όργανο απ’ όλα τα Υπουργεία, για να αντιμετωπίσει με ένα συντονισμένο τρόπο κάποια ζητήματα, διότι ακριβώς ούτε καν έχει αρμοδιότητα το Υπουργείο σας να ασχοληθεί με νησιά εκτός του Αιγαίου, δηλαδή με τα υπόλοιπα νησιά της Ελλάδας. Εν πάση περιπτώσει, θα το δούμε. 
Όμως, η βιώσιμη και αξιοβίωτη ανάπτυξη προϋποθέτει άλλα πράγματα. Προϋποθέτει λειτουργικές υποδομές, εκτός από τις υλικές υποδομές, εκτός από τα λιμάνια, τα νοσοκομεία κ.λπ.
Καταργούνται όλες οι δημόσιες υπηρεσίες κοινωνικής προσφοράς, είτε πρόκειται για τις ΔΟΥ είτε πρόκειται για λειτουργίες υγείας είτε λειτουργίες παιδείας, και το Υπουργείο Αιγαίου δεν έχει λόγο σε αυτό. Ποιες κοινωνικές ομάδες των νησιών στηρίζουν αυτήν την πολιτική σας; Καμμία. Όχι από την πολιτική άποψη που έχει ο καθένας, αλλά, είτε είναι επαγγελματίες είτε είναι άνθρωποι που ασχολούνται με τον τουρισμό είτε είναι άνθρωποι της πρωτογενούς παραγωγής είτε είναι ναυτικοί είτε είναι οτιδήποτε, καμμία κοινωνική ομάδα σε όλους τους διαλόγους που αναπτύσσονται δεν μπορεί να συνταυτιστεί με τις πολιτικές που έχετε χαράξει. Αντίθετα, θέτουν πολύ σοβαρά προβλήματα για όλα αυτά.
Προς αυτήν την κατεύθυνση, λοιπόν, το να μιλάμε για τις ΔΟΥ στα νησιά, όπως θέτει ως πρώτο ζήτημα αυτή η επερώτηση, δεν είναι απλώς και μόνο ένα επιμέρους ζήτημα, αλλά είναι ένα ενδεικτικό σημείο μιας συνολικότερης πολιτικής που λείπει και που το αντίθετο συμβαίνει: αναπτύσσεται σε άλλες κατευθύνσεις, για την πώληση νησιών και νησίδων και δεν ξέρω σε ποια άλλη κατεύθυνση αναζητούνται τα εργαλεία εκείνα για να κινηθεί ξανά η παραγωγική μηχανή. Αυτό που έχουμε είναι πληθυσμιακή συρρίκνωση, γήρανση και εγκατάλειψη σημαντικών παραγωγικών δραστηριοτήτων στα νησιά. Εκεί είναι το μέγα ζήτημα. 
Προς αυτήν την κατεύθυνση έχουμε να δούμε πολύ σημαντικούς παράγοντες και άμεσες προτεραιότητες για το τι μπορεί να σημαίνει η νησιωτικότητα και το πώς μπορεί να σχεδιαστεί μία τέτοια κατεύθυνση. Ο χωροταξικός σχεδιασμός, οι ιδιαιτερότητες του κάθε νησιού, τα ποιοτικά χαρακτηριστικά και οι εναλλακτικές μορφές ανάπτυξης, η εφαρμογή νέων τεχνολογιών, η θεσμοθέτηση του Παρατηρητηρίου της νησιωτικότητας, η στήριξη της πρωτοβάθμιας φροντίδας υγείας σε όλα τα επίπεδα είναι πάρα πολλά και δεν μπορεί σε πέντε λεπτά να μιλήσει κανείς για όλα αυτά. 
Έρχομαι στο θέμα της ακτοπλοΐας. Ας αφήσουμε τις λεγόμενες «άγονες γραμμές», που εκεί είναι ένα άλλο τεράστιο θέμα και θα ήταν ακριβώς και η απόδειξη πώς μπορούσε μια πολιτεία που στηρίζει και επενδύει σε υποδομές, μεταφορικές και άλλες, να δημιουργήσει κίνητρα και μετά από πέντε ή δέκα χρόνια αυτά τα νησιά που τώρα θεωρούνται γραμμές μη εμπορικού ενδιαφέροντος να γίνουν «φιλέτα» στην πραγματικότητα. Έτσι θα μπορούσαν να γίνουν τόσα χρόνια.
Όμως εδώ, στις μεγάλες γραμμές, στις γραμμές-«φιλέτα» έχουμε αυτήν τη στιγμή το επιχείρημα για τις διεθνείς τιμές των καυσίμων. Ναι, υπάρχει αυτό. Ξέρουμε όλοι, κύριε Υπουργέ, ότι οι διεθνείς τιμές είναι ο ένας παράγοντας. Ο άλλος παράγοντας είναι το ολιγοπώλιο στη διακίνηση των καυσίμων στη χώρα μας και όλοι το ψιθυρίζουν -και υπηρεσιακοί παράγοντες και ακτοπλόοι- ότι εκεί υπάρχει πρόβλημα. Αντί γι’ αυτό, ετοιμάζεστε να καταθέσετε νομοσχέδιο, για να μειώσετε το εργασιακό κόστος. Αυτό είναι απώλεια πόρων για τα νησιά. Οι περισσότεροι ναυτικοί είναι νησιώτες. Εκτός από άδικο ως προς τους εργαζόμενους, είναι και αντιαναπτυξιακό, αντιπαραγωγικό. Και σε αυτήν την κατεύθυνση είναι απολύτως αναγκαίο, αν θέλουμε να κάνουμε μια συζήτηση για την ακτοπλοΐα, να ανοίξουμε θέματα ελέγχου. Για να δούμε: Γιατί δεν «βγαίνουν» οι ακτοπλοϊκές εταιρείες; Ναι, έχει πέσει η κίνηση. Γιατί έχει πέσει η κίνηση; Λόγω των υφεσιακών πολιτικών.","ΘΕΟΔΩΡΟΣ ΔΡΙΤΣΑΣ",139
"32194"," Ολοκληρώνετε, κύριε συνάδελφε.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"32195"," Τελειώνω, κύριε Πρόεδρε.
Αλλά, πέρα από αυτό, πράγματι είναι τα λειτουργικά έξοδα που κάνουν αυτές τις εταιρείες να μην «βγαίνουν» ή είναι τα δάνεια, που κανείς δεν ξέρει πώς και για ποιο σκοπό χρησιμοποιήθηκαν και τώρα οι τράπεζες δεν τους τα ανανεώνουν; 
Αυτά όλα, κύριε Υπουργέ, ποιο Υπουργείο Ναυτιλίας θα τα θέσει; Γιατί αυτά είναι ζητήματα κοινωνικού συμφέροντος, δεν είναι ζητήματα διαχείρισης της μιας και της άλλης εταιρείας. Όλες αυτές οι γραμμές είναι γραμμές δημοσίου συμφέροντος και δεν μπορούν να ανατίθενται στην ελεύθερη διαχείριση κανενός ιδιώτη. Θα επανέλθω στη δευτερομιλία μου.
Ευχαριστώ πολύ. 
(Χειροκροτήματα από την πτέρυγα του ΣΥΡΙΖΑ-ΕΚΜ)","ΘΕΟΔΩΡΟΣ ΔΡΙΤΣΑΣ",139
"32196"," Κυρίες και κύριοι συνάδελφοι, γίνεται γνωστό στο Σώμα ότι από τα άνω δυτικά θεωρεία παρακολουθούν τη συνεδρίασή μας επτά Ιταλοί επισκέπτες, προσκεκλημένοι του Ιταλικού Ινστιτούτου, στο πλαίσιο της επίσκεψής τους στη Βουλή.
Η Βουλή τούς καλωσορίζει.
(Χειροκροτήματα απ’ όλες τις πτέρυγες της Βουλής)
Το λόγο έχει η κ. Καλογερή για πέντε λεπτά. Παράκληση να τηρούμε το χρόνο, γιατί υπάρχουν πολλοί ομιλητές.
Ορίστε, κυρία Καλογερή, έχετε το λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"32197"," Κύριε Υπουργέ, εγώ θα μιλήσω λίγο διαφορετικά. 
Μιλάμε, λοιπόν, σήμερα για το Αιγαίο. Το Αιγαίο είναι ένας χώρος που πήρε το όνομά του από ένα θάνατο, το θάνατο του Αιγέα που καρτερούσε. Και είναι αλήθεια, η μοίρα του Αιγαίου ο θάνατος ή το καρτέρεμα; Στο χώρο αυτόν που γέννησε τον πρώτο ελληνικό πολιτισμό, σ’ αυτήν την κοιτίδα των Ελλήνων, κύριε Υπουργέ, τάζετε διαχρονικά θάνατο εσείς και οι πολιτικές σας. Και είναι συχνή η έκφραση στα νησιά μας «δεν τον προλάβαμε τον συγχωρεμένο». 
Διότι τινάξατε στον αέρα όλες τις δομές υγείας και πρόνοιας. Διότι αποφασίσατε να διαλύσετε συγχωνεύοντας πολλά νοσοκομεία του Αρχιπελάγους. Διότι δεν έχετε να πείτε τίποτα στον άρρωστο που καρτεράει και αυτός να πέσει ο καιρός για να μεταφερθεί με καΐκι σε νοσοκομείο πλαϊνού νησιού. Διότι φτιάξατε το ΕΚΑΒ στα χαρτιά και ας χάσαμε τρία ελικόπτερα. Και είναι οι πολιτικές σας για τη ναυτιλία εκείνες που γέμισαν το βυθό της Πάρου με ογδόντα δύο θανάτους. Και μέχρι σήμερα οι ίδιες πολιτικές συνεχίζονται και τα νησιά μας, λες και είναι ακατοίκητα, αποτελούν την πρόφαση για τα κέρδη των εφοπλιστών φίλων σας.
Πεθαίνουν καθημερινά τα χωριά μας από την αποψίλωση των υπηρεσιών που αποφασίσατε κατ’ εντολήν της τρόικας, με τα σχολεία που συγχωνεύονται, με τους νησιώτες που θέλουν καράβι και δύο μέρες ταξίδι για να πληρώσουν, για παράδειγμα, το νερό του σπιτιού τους, με τους μαθητές στην καρότσα του αγροτικού πρωί-πρωί για το σχολείο, με το όνειρό τους να πεθαίνει, αν κάποιοι απ’ αυτούς πίστεψαν ότι μπορούν να ανταγωνιστούν τα παιδιά των πόλεων.
Διαχρονικά, κύριε Υπουργέ -γιατί υπάρχει διαχρονικότητα στις πολιτικές της υποτέλειας- δεν προστατέψατε αυτήν την κοιτίδα του πολιτισμού. Εκτός από τον Ίκαρο σ’ αυτά τα νερά υπερασπίζοντας το όνειρο έπεσαν και άλλοι «Ίκαροι» -ο Ηλιάκης στην Κάρπαθο, ο Καραθανάσης, ο Γιαλοψός, ο Βλαχάκος στα Ίμια- και εσείς απλά ευχαριστήσατε τους Αμερικανούς, στους οποίους ετοιμάζεστε να δώσετε και τα πετρέλαια, τα οποία –σημειωτέον- έξι πριν απ’ αυτήν τη συγκυβέρνηση δεν ξέρατε δήθεν την ύπαρξή τους. Ό,τι για άλλους τόπους θα ήταν ευλογία, για εμάς το κάνετε κατάρα.
Και απομένει και ένας άλλος θάνατος, η κακή χρήση του χώρου από τον τουρισμό, το προτεινόμενο ξεπούλημα των νησιών μας. Αλήθεια, τα νησιά θα τα νοικιάζετε μαζί με τους κατοίκους; Ρωτήσατε γι’ αυτό την τρόικα; Θα παραμείνουν άραγε κατά τη διάρκεια του καλοκαιριού σαν θερινές κρεβατοκάμαρες των Ευρωπαίων φίλων, σε μια τουριστική εκμετάλλευση που είναι ύβρις για το λαό, για το μέτρο, την ιδιαιτερότητα, την ιστορία και τον πολιτισμό του τόπου; 
Αναγνωρίζω ότι κάνατε μεγάλη προσπάθεια να αποδιαρθρώσετε όλες τις παραγωγικές δομές του πρωτογενούς τομέα και να καταδικάσετε τα νησιά σε διατροφική ανεπάρκεια και μαρασμό. Χτυπήσατε με σχέδιο κάθε παραγωγική δραστηριότητα που παρήγε πλούτο. Γιατί πλούτος καθώς και θέσεις εργασίας παράγονται άμεσα εκεί όπου συνευρίσκεται ο φυσικός πόρος και η ανθρώπινη εργασία και όχι στα spreads ή στα χρηματιστήρια. 
Η οσφυοκαμπτική και η υποτακτική πολιτική σας στην Ευρώπη κατακρεούργησαν τη γεωργία, την κτηνοτροφία, την αλιεία, τη δασοπονία καθώς και τη σχέση τους με το δευτερογενή και τριτογενή τομέα. Έφτιαξαν υπερχρεωμένες θερμοκηπιακές επιχειρήσεις, που παραμένουν σαν φαντάσματα μέσα στον κάμπο και κινδυνεύουν από πλειστηριασμούς από την «κακιά» Αγροτική Τράπεζα. 
Οι φωτιές, η χαμηλή τιμή του λαδιού εκμηδένισαν το αγροτικό εισόδημα αλλά και τη σαπωνοποιία. Τα κρασιά του Αιγαίου –και ας έλεγε ο Καββαδίας, «δόξα του κρύσταλλου, κρασί από τη Σαντορίνη»- το μέλι, τα κηπευτικά δεν μπορούν να αντέξουν το διεθνή ανταγωνισμό. Τα κτηνοτροφικά προϊόντα του Αιγαίου, πολύ υψηλής ποιότητας και ονομασίας προέλευσης, από την αδιαφορία σας –στην καλύτερη των περιπτώσεων- έχασαν το δυναμικό τους χαρακτήρα.
Στη Σάμο και στην Ικαρία, λόγω της έλλειψης σφαγείου, εισάγονται αμνοερίφια  από την Αλβανία και χοιρινά από τη Γερμανία και η βυρσοδεψία της αποτελεί πια παρελθόν.
Το «κούρσεμα» του Αιγαίου συνεχίστηκε και στην αλιεία. Με τη μέθοδο των επιδοτήσεων για απόσυρση υποβαθμίσατε την παράκτια αλιεία, που προσέφερε τα μέγιστα στη διατροφική επάρκεια και στο φθηνό ψάρι λαϊκής κατανάλωσης. Επιδοτήσατε, δε, ιχθυοκαλλιέργειες και ανεμότρατες, σκάφη, δηλαδή, που αμολάνε το δίχτυ από την Τζια και το σηκώνουν στη Λήμνο, με ό,τι αυτό συνεπάγεται για το περιβάλλον.
Μαζί με τους παράκτιους ψαράδες πέθαναν η κονσερβοποιία, τα καρνάγια, οι μάστορες και μία τριών χιλιάδων χρόνων ναυπηγική τέχνη, οι υλοτόμοι, οι γεύσεις και τα νησιώτικα τραγούδια.
Το καλοκαίρι, λοιπόν, στα νησιά μας θα φάτε καλαμαράκια από την Ινδία, χταπόδι από το Μαρόκο, φρέσκο ψάρι από το σουλτανάτο του Ομάν, βούτυρο από τη Γερμανία, μαρμελάδες από το Βέλγιο, φέτα από τη Δανία, θα πιείτε χυμούς από τη Βραζιλία και γάλα από την Ουγγαρία.
Αν δεν είναι θάνατος η ανεργία, η μετανάστευση, η μοναξιά, η ανέχεια, η αναξιοπρέπεια, τότε τι άλλο είναι;
Κύριε Υπουργέ, δεν είναι η μοίρα του Αιγαίου ο θάνατος. Ξέρουμε ότι δεν μπορούμε να περιμένουμε από εσάς κάτι καλό για την πατρίδα, γιατί ούτε θέλετε ούτε μπορείτε. Περισσότερο μάλλον μεριμνάτε για το συμφέρον των πλουσίων του Βορρά. 
Η μη υποβολή του φακέλου στο Ταμείο Αλληλεγγύης για τη φωτιά της Χίου, καθώς και η μη αξιοποίηση των προνομίων που πηγάζουν από τις συνθήκες για τη νησιωτικότητα το αποδεικνύουν περίτρανα.
Ένα καλό μόνο μπορείτε να κάνετε, να απαλλάξετε το Αρχιπέλαγος αλλά και όλη την πατρίδα από την παρουσία σας και τις πολιτικές σας, να αφήσετε επιτέλους το τιμόνι αυτής της χώρας σε άλλα, πιο άξια και λαϊκά χέρια. Έτσι το όνειρο  του Αιγαιοπελαγίτη θα βρει δρόμο να τρέξει, το δρόμο που του ταιριάζει, το δρόμο που μπορούμε όλοι μαζί να ανοίξουμε, όταν εσείς και οι πολιτικές σας θα είστε παρελθόν, το δρόμο που θα γεννήσει τη νέα Ελλάδα. Γιατί εμείς έχουμε αναλάβει αυτήν την ευθύνη.
Ευχαριστώ πολύ.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΑΓΝΗ ΚΑΛΟΓΕΡΗ",179
"32198"," Κι  εμείς ευχαριστούμε.
Ο κ. Γάκης έχει το λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"32199"," Κύριε Υπουργέ, γνωρίζετε ότι η επιμονή μας για εφαρμογή των ευρωπαϊκών συνθηκών αλλά και των συνταγματικών υποχρεώσεων της Κυβέρνησης να νομοθετεί με μέριμνα και σεβασμό στην ιδιαιτερότητα των νησιωτικών περιοχών, κυρίως σε θέματα υγείας, παιδείας, μεταφορών και Δημόσιας Διοίκησης, αποτελεί αταλάντευτη και ασυμβίβαστη επιλογή μας, γιατί συνδέεται άμεσα με την υπεράσπιση της εθνικής μας ανεξαρτησίας, της εδαφικής ακεραιότητας αλλά και το μέλλον της νησιωτικής κοινωνίας.
Ποιος είναι σήμερα ο σχεδιασμός της πολιτείας για την αντιμετώπιση των νησιωτικών προβλημάτων; Πώς αντιμετωπίζει τις προτεραιότητες ανάπτυξης και τα κοινωνικά ζητήματα, κυρίως της Δωδεκανήσου, για την οποία θα μιλήσω; Πώς συμβάλλει η πολιτική σας στις μεταφορές, στην υγεία και πρόνοια, στην παιδεία; Πώς πολεμά την ανεργία, την ανασφάλιστη εργασία και πώς στηρίζει την εποχιακή απασχόληση; Πώς αντιμετωπίζει το τρίπτυχο της βιώσιμης ανάπτυξης για τα νησιά μας: προστασία του περιβάλλοντος – τουρισμός- πολιτισμός;
Στο στρατηγικό σχέδιο ανάπτυξης για την Περιφέρεια Νοτίου Αιγαίου οι προτεραιότητες που καταδείχθηκαν είναι οι μεταφορές, η υγεία, η πρόνοια, η παιδεία, η ανεργία, η ανασφάλιστη εργασία και η εποχιακή απασχόληση, η προστασία του περιβάλλοντος, o τουρισμός, o πολιτισμός.
Έχει ενδιαφέρον να δούμε πώς και αν η πολιτική σας, στο όνομα της συνταγματικής επιταγής για την αντιμετώπιση των νησιωτικών προβλημάτων, αντιμετωπίζει τις παραπάνω διαπιστώσεις της μελέτης για τα Δωδεκάνησα. 
Όσον αφορά στις μεταφορές, η περίφημη «Εγνατία του Αιγαίου», η θαλάσσια δηλαδή εθνική οδός, όπως την οραματιζόμαστε, η οποία θα συνδέει τη Ρόδο με τη Θεσσαλονίκη περνώντας από τα μεγάλα νησιά του Αιγαίου, που θα είναι ένας δρόμος κορμού, μάλλον θα παραμείνει όνειρο των κατοίκων του Αιγαίου.
Ο δημόσιος χαρακτήρας των μεταφορών, σε συνδυασμό με το μεταφορικό ισοδύναμο, πήγε περίπατο. Η πυκνότητα των δρομολογίων ελαττώνεται. Ο χρόνος των διαδρομών μεγαλώνει, το κόστος μεταφοράς ανθρώπων και προϊόντων –όταν γίνεται- συνεχώς αυξάνει. 
Ταξίδεψα προχθές από τη Ρόδο για την Κάλυμνο και έκανα εφτά ώρες και δεκαπέντε λεπτά! Εφτά ώρες και δεκαπέντε λεπτά, για να μετακινηθεί ένας πολίτης από ένα νησί σε ένα άλλο νησί, στην πρωτεύουσα του νομού του. 
Η εξάρτηση της ζωής από τους εφοπλιστές και από την αδυναμία της Κυβέρνησης να επιλύσει τα προβλήματα μεγαλώνει επικίνδυνα. 
Οι επιδοτήσεις στις λεγόμενες «άγονες γραμμές» μειώθηκαν το 2013 κατά 15 εκατομμύρια ευρώ και το 2014 κατά 2,8 εκατομμύρια ευρώ. 
Θα μου επιτρέψετε να σας διαβάσω, αν έχω χρόνο, ένα απόσπασμα της εφημερίδας «ΕΛΕΥΘΕΡΙΑ» του 1965 –και θα το καταθέσω στα Πρακτικά- όπου πάλι συζητιόταν το ζήτημα των άγονων γραμμών με τον Υπουργό Εμπορικής Ναυτιλίας κ. Μπίρη.
Είχαμε ακριβώς το ίδιο ζήτημα: Αγωνιούσαν οι νησιώτες για το πώς θα λύσουν την επιδότηση των άγονων γραμμών. Σήμερα, δηλαδή, μετά από πενήντα χρόνια είμαστε στο ίδιο σημείο. 
Στο πεδίο της υγείας και πρόνοιας έχουμε κατάρρευση του συστήματος υγείας και του συστήματος κοινωνικής ασφάλισης. Οι μειώσεις στην υγεία και την κοινωνική πρόνοια φτάνουν στο 25% για τα κοινωνικά επιδόματα, τις συντάξεις και την υγειονομική περίθαλψη. Τα νοσοκομεία και τα κέντρα υγείας υπολειτουργούν. Οι ελλείψεις σε υποδομές, σε ιατρικό και νοσηλευτικό προσωπικό είναι τεράστιες. 
Οι Λειψοί κινδυνεύουν να μείνουν χωρίς γιατρό. Το να μείνει ένα νησί χωρίς γιατρό, αυτό σημαίνει θάνατος. Η Πάτμος αγωνίζεται να αντικαταστήσει το ηλικίας τριάντα πέντε χρόνων ασθενοφόρο της με ένα νέο. Στην Αστυπάλαια και στη Νίσυρο τα φαρμακεία έκλεισαν. Τα νησιά δεν έχουν φαρμακεία. Τα νοσοκομεία Καλύμνου και Ρόδου δεν έχουν φαρμακοποιό. Το Κρατικό Θεραπευτήριο της Λέρου και τα Νοσοκομεία της Καλύμνου και Καρπάθου αγωνίζονται να λειτουργήσουν, βασιζόμενα στην ευαισθησία του προσωπικού τους. Το Νοσοκομείο της Ρόδου συνεχίζει το δεκαετή αγώνα για τη στελέχωσή του. Αντί αυτών, το Υπουργείο προχώρησε στη διοικητική διασύνδεση των Νοσοκομείων της Ρόδου, της Κω και της Καλύμνου, θεωρώντας ότι μπορεί να εφαρμόσει κάτι παρόμοιο με αυτό που έγινε στον «Ευαγγελισμό», το «Λαϊκό» και το Νοσοκομείο «Γεννηματάς».  Αν είναι δυνατόν!
Θα κάνω μια ειδική μνεία για τα κέντρα πιστοποίησης αναπηρίας, για τα οποία έχουμε καταθέσει μια ερώτηση. Οι ανάπηροι, κύριε Υπουργέ, αναγκάζονται να μετακινηθούν –όπως σας είπα- μέχρι και δέκα ώρες –Λειψοί, Ρόδος- για να πιστοποιήσουν την αναπηρία τους. Πού ζούμε; 
Περιμένουμε την υλοποίηση της δέσμευσης του Υφυπουργού Υγείας, του κ. Παναγιωτόπουλου, ότι θα συγκροτήσει και θα λειτουργήσουν επιτροπές και στα άλλα μεγάλα νησιά, όπως είναι η Κάρπαθος, η Κάλυμνος, η Λέρος και η Κως.
Στην παιδεία, ενώ βαδίζουμε προς το τέλος της χρονιάς, ακόμα αγωνιζόμαστε για να καλύψουμε βασικές ελλείψεις στο ευρύ φάσμα ειδικοτήτων που είναι απαραίτητες για την ισότιμη συμμετοχή των μαθητών, των νησιωτών, στις εισαγωγικές εξετάσεις. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή) 
Κύριε Πρόεδρε, θα χρειαστώ το χρόνο της δευτερολογίας μου ή δυο επιπλέον λεπτά.
Με αυτόν τον τρόπο, απαξιώνεται ο δημόσιος χαρακτήρας ακόμη και της υποχρεωτικής δευτεροβάθμιας εκπαίδευσης. Έχουμε ανεργία, ανασφάλιστη εργασία και εποχική απασχόληση. 
Η εποχική απασχόληση δεν είναι επιλογή των εργαζομένων της περιοχής μας, αλλά οφείλεται στο μοντέλο ανάπτυξης που όλα αυτά τα χρόνια επέβαλλε το κράτος, προωθώντας και επιδοτώντας τη μονοκαλλιέργεια του τουρισμού σε βάρος των υπόλοιπων οικονομικών δραστηριοτήτων που θα μπορούσαν να είχαν αναπτυχθεί στον πρωτογενή, δευτερογενή αλλά και στον τριτογενή τομέα. 
Με την εφαρμογή του άρθρου 39 του μνημονίου του ν. 3986/2011, αφήνετε  ουσιαστικά χωρίς επίδομα ανεργίας χιλιάδες εργαζομένους που χάνουν τη δουλειά τους, καθώς η κρίση βαθαίνει. Πρόκειται για μέτρο εξαθλίωσης των ανέργων και για μια καταστροφική ρύθμιση όσον αφορά τον οικογενειακό προϋπολογισμό, αφού θίγει το 80% περίπου των εργαζομένων στον τομέα του τουρισμού. Την ίδια στιγμή, οι ξενοδόχοι, εκμεταλλευόμενοι την κρίση, δεν καταβάλλουν τα δεδουλευμένα στους εργαζόμενους. 
Πρέπει επιπλέον να προσθέσουμε την ανεξέλεγκτη απασχόληση αλλοδαπών εργαζομένων  από ευρωπαϊκές, ανατολικές ή πρώην ανατολικές χώρες. Οι εργαζόμενοι αυτοί βαφτίζονται «μαθητές» -με ό,τι αυτό έχει ως συνέπεια- υποβαθμίζοντας ακόμα τις τουριστικές υπηρεσίες της περιοχής μας.
Ο τουρισμός, ο πολιτισμός και το περιβάλλον είναι τρεις κρίσιμες για τα νησιά, αλληλοεπηρεαζόμενες αναπτυξιακές προτεραιότητες. Ταυτόχρονα, είναι οι προτεραιότητες που σφραγίζουν την αναπτυξιακή προοπτική των νησιών μας. Για το λόγο αυτόν απαιτούν μια ιδιαίτερη προσοχή από την Κυβέρνηση.
Ο τουρισμός, κύριε Υπουργέ, καλύπτει το 78,5% της συνολικής περιφερειακής απασχόλησης. Τι κάνει για όλα αυτά η Κυβέρνηση; Ποια είναι η πρότασή μας; 
Η μόνη προοπτική είναι ο τουρισμός να αποκτήσει, αφ’ ενός μεν, ποιοτικά χαρακτηριστικά και αφ’ ετέρου να αναπτυχθεί παράλληλα και μέσα από εναλλακτικές μορφές.
Κατά συνέπεια, πρώτη προϋπόθεση για να είναι βιώσιμος ο τουρισμός και για να συνεχίσει να αναπτύσσεται ένας τουριστικός προορισμός είναι να διασφαλίσει την αμφίδρομη και ισόρροπη σχέση μεταξύ τουρισμού και περιβάλλοντος. Αν αυτό το σημείο ξεπεραστεί, τότε αρχίζει η αντίστροφη μέτρηση, η σταδιακή απαξίωση και στο τέλος η εγκατάλειψη. Τέτοια παραδείγματα έχουμε στην περιοχή μας, όπως στο Φαληράκι. 
Δυστυχώς, η σημερινή Κυβέρνηση, με το νομοσχέδιο που φέρνει το Υπουργείο Τουρισμού και που βρίσκεται σε διαβούλευση σήμερα, σαρώνει τα πάντα και παραδίδει όλους τους περιβαλλοντικούς πόρους βορά στις ορέξεις του μεγάλου τουριστικού κεφαλαίου και ξεθεμελιώνει όλους τους θεσμικούς προστατευτικούς περιορισμούς του περιβάλλοντος. 
Δεύτερη προϋπόθεση είναι η ανάπτυξη του εναλλακτικού τουρισμού σε όλες του τις μορφές: φυσιολατρικό, οικολογικό, αγροτικό, γεωλογικό, πολιτιστικό, καταδυτικό, ιαματικό, συνεδριακό, θρησκευτικό, ορειβατικό και αλιευτικό τουρισμό.","ΔΗΜΗΤΡΙΟΣ ΓΑΚΗΣ",79
"32200","  Ολοκληρώστε, κύριε συνάδελφε.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"32201"," Τελειώνω, κύριε Πρόεδρε.
Πρόκειται για μια καινούργια μορφή, όπου ο τουρίστας θα γίνεται ένα με τον ψαρά και θα συμμετέχει στη διαδικασία της αλιείας. 
Χρειάζεται επομένως να οργανώσουμε το τουριστικό προϊόν του κάθε νησιού χωριστά, με βάση τα τοπικά συγκριτικά του πλεονεκτήματα και στόχο την προσέλευση τουριστών με ειδικά ενδιαφέροντα.
Η τοπική αυτοδιοίκηση, επίσης, βρίσκεται σε μεγάλο μαρασμό. Έχει «κατεβάσει ρολά». Οι κοινωνικές δομές, όπως οι βρεφονηπιακοί σταθμοί και το πρόγραμμα «Βοήθεια στο Σπίτι», βρίσκονται σε άτακτη υποχώρηση. Δήμοι, όπως της Κάσου, δεν έχουν ούτε έναν υπάλληλο για να λειτουργήσουν και ταυτόχρονα οι δήμοι έχουν μετατραπεί σε μηχανισμούς δημιουργίας ανέργων ακολουθώντας πρόγραμμα ριζικών απολύσεων.
Κλείνοντας, κύριε Πρόεδρε –και ευχαριστώ για το χρόνο που μου δώσατε- θέλω να πω ότι η πολιτική σας, κύριε Υπουργέ, έχει ταξικό πρόσημο και έχει και κοινωνικό όραμα. Έχει κοινωνικό όραμα για το τι κοινωνία θέλετε. Έχει ένα όραμα για ένα πολύ μικρό κοινωνικό κράτος, που θα εξυπηρετεί το νεοφιλελεύθερο μοντέλο της οικονομίας που οραματίζεστε. Έχει ένα όραμα για μια κοινωνία της φθηνής εργασίας και της εργασίας χωρίς δικαιώματα. Έχει ένα όραμα που βάζει τα δημοκρατικά δικαιώματα στο περιθώριο και θέλει τους πολίτες σε κατ’ οίκον περιορισμό.
(Στο σημείο αυτό ο Βουλευτής κ. Δημήτριος Γάκης καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
(Διαμαρτυρίες στην Αίθουσα)","ΔΗΜΗΤΡΙΟΣ ΓΑΚΗΣ",79
"32202"," Κύριοι συνάδελφοι, όταν ο ομιλητής εκπροσωπεί δώδεκα νησιά, το Προεδρείο δυσκολεύεται να τον σταματήσει.
Το λόγο έχει ο κ. Ιωάννης Ζερδελής από τη Λέσβο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"32203"," Κύριε Πρόεδρε, παρακαλώ θα ήθελα μια ανοχή στο χρόνο.","ΙΩΑΝΝΗΣ ΖΕΡΔΕΛΗΣ",153
"32204","  Δυστυχώς, κατά τον Κανονισμό, έχετε μόνο τρία λεπτά. Άλλωστε, όσα ελέχθησαν ως τώρα αφορούν και τη Λέσβο –αν κατάλαβα καλά- αλλά δεν θέλω να μπω στην ουσία.
Ορίστε, έχετε το λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"32205"," Θα είμαι σύντομος, λοιπόν.
Αναφέρθηκε ο συνάδελφος και σύντροφος Θοδωρής Δρίτσας στην πρωτοβάθμια περίθαλψη. Εγώ θα αναφερθώ γενικά στην περίθαλψη στο χώρο των νησιών του Αιγαίου. 
Είναι διαπιστωμένο, κύριε Πρόεδρε και κύριε Υπουργέ, ότι υπάρχουν σημαντικές ανισότητες στην υγεία, οι οποίες έχουν τον ταξικό τους χαρακτήρα. Πέρα, όμως, από την ταξικότητα σε αυτόν το χαρακτηρισμό που ανέφερα, υπάρχουν και έκδηλες ανισότητες σε γεωγραφικό επίπεδο. Οι δείκτες υγείας διαφέρουν σημαντικά μεταξύ των διαφόρων διοικητικών περιφερειών της χώρας. Οι ανισότητες αυτές είναι ιδιαίτερα έκδηλες σε περιοχές που έχουν χαμηλό ΑΕΠ. Αυτό δεν το λέω εγώ.  Το αναφέρει ο Εθνικός Σχεδιασμός Υγείας, ο οποίος εκπονήθηκε το 2008 από το Υπουργείο. Δυστυχώς, αυτό το σοβαρό πόνημα παραμένει στα συρτάρια του Υπουργείου αναξιοποίητο. 
Ανάμεσα δε στις περιφέρειες με το ιδιαίτερα χαμηλό ΑΕΠ είναι και αυτή του βορείου Αιγαίου. Καθυστερεί, λοιπόν, η σύνταξη του υγειονομικού χάρτη της χώρας, που θα αποτελέσει ένα σημαντικό εργαλείο σχεδιασμού του συστήματος υγείας και του προϋπολογισμού των δαπανών. Ειδικά για τη νησιωτική Ελλάδα, η νησιωτικότητα, η οποία αναφέρεται στο Σύνταγμα και πρέπει να προστατεύεται, στην προκειμένη περίπτωση το ζήτημα των ανισοτήτων στην υγεία που προκαλεί η νησιωτικότητα, πρέπει να ληφθεί σοβαρά υπ’ όψιν.
Χωρίς, λοιπόν, επικαιροποιημένο χάρτη υγείας, αγνοώντας τις τοπικές κοινωνίες και τις ανάγκες τους, τη νησιωτικότητα και τις τοπικές ιδιαιτερότητες, είναι σίγουρο ότι ακόμα και πολυδάπανες εφαρμογές συστημάτων υγείας στο νησιωτικό χώρο είναι καταδικασμένες σε αποτυχία, πόσω μάλλον όταν ο σχεδιασμός γίνεται με μόνο σκοπό τις οριζόντιες περικοπές δαπανών και τις βαθιές μισθολογικές περικοπές των εργαζομένων στην υγεία.
Η πολιτική αυτή συρρικνώνει τις υπάρχουσες δομές στα νησιά –αγροτικά ιατρεία, κέντρα υγείας, επαρχιακά νοσοκομεία- όπως οι νέοι οργανισμοί των νοσοκομείων έχουν δημοσιευτεί στο ΦΕΚ. Συνενώνει διοικητικά νοσοκομεία που έχουν σοβαρό συγκοινωνιακό έλλειμμα, όπως τα Νοσοκομεία Λήμνου και Μυτιλήνης, Ικαρίας-Σάμου. Ελαττώνει το ιατρικό νοσηλευτικό και διοικητικό προσωπικό. Ιδιαίτερα στο Νοσοκομείο Χίου, κύριε Υπουργέ, όπου εκλέγεστε, ο νέος οργανισμός προβλέπει εννιά γιατρούς λιγότερους, πέντε νοσηλευτές λιγότερους και πέντε άτομα λιγότερα στο διοικητικό προσωπικό.
Δεν θα αναφερθώ τώρα στα άλλα νοσοκομεία, λόγω ελλείψεως χρόνου. Όμως, μικρές και απομονωμένες νησιωτικές κοινότητες, όπως ο Άγιος Ευστράτιος, παραμένουν κατά καιρούς επί μήνες χωρίς ιατρική κάλυψη. Δεν υπάρχουν κίνητρα, για να στελεχωθούν τα αγροτικά ιατρεία. Οι δε συνθήκες παραμονής και διαβίωσης αποτρέπουν νέους γιατρούς από το να επιλέξουν και να παραμείνουν στα απομονωμένα αγροτικά ιατρεία των νησιών.
Μία από τις πολλές επιπτώσεις –και θα ήθελα να το προσέξετε λίγο αυτό- στη ζωή και στην οικονομία των νησιωτικών κοινωνιών που προκαλεί η συρρίκνωση των δημόσιων δομών υγείας στα νησιά είναι και η παρατηρούμενη αυξητική τάση της εσωτερικής μετακίνησης πληθυσμού από μικρές κοινότητες χωρίς ιατρική κάλυψη προς τη νησιωτική πρωτεύουσα και γειτονικά νησιά με καλύτερη για το πρόβλημά τους υγειονομική κάλυψη. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Δώστε μου μισό λεπτό ακόμη, κύριε Πρόεδρε. 
Ενδεικτικά αναφέρω ότι η έλλειψη Μονάδας Τεχνητού Νεφρού στην Ικαρία ανάγκασε όλους τους πάσχοντες από χρόνια νεφρική ανεπάρκεια, που υποβάλλονται σε αιμοκάθαρση, να εγκατασταθούν στη γειτονική Σάμο. 
Ακόμη, νησιά με ανεπάρκεια στην αντιμετώπιση οξέων και επειγόντων ιατρικών περιστατικών δεν προσελκύουν ως μέρος διακοπών μεγάλες ομάδες τουριστών. 
Το δημόσιο σύστημα υγείας δέχεται μεγάλη πίεση –πολύ περισσότερη από το παρελθόν- στο να εξυπηρετεί πάσχοντες, εξαιτίας τού ότι πολλοί νησιώτες παραμένουν ανασφάλιστοι. Έχουν διακόψει τις ασφαλιστικές τους συνδρομές στα ασφαλιστικά ταμεία. 
Επομένως έχουμε ένα σύστημα υγείας το οποίο δεν μπορεί να ικανοποιήσει τις ανάγκες των πολιτών στα νησιά –και όχι μονάχα τις ανάγκες των πολιτών- αλλά και τις ανάγκες των τουριστών. Όσον αφορά κάποιον τουρίστα που θέλει να εγκατασταθεί σε ένα νησί –έστω προσωρινά- και να επιλέξει όλες αυτές τις μορφές τουρισμού τις οποίες ανέφερε ο συνάδελφος κ. Γάκης, θα είναι αποτρεπτικό για κάποιον που έχει ένα πρόβλημα υγείας να επιλέξει συγκεκριμένα νησιά ως τουριστικό προορισμό.  
Η οικονομική κρίση, βέβαια, προκαλεί νοσηρότητα και στον ήδη υπάρχοντα πληθυσμό. Υπάρχει έρευνα που αναφέρει ότι υπάρχει έξαρση κυρίως της αγχώδους διαταραχής, της κατάθλιψης, των αυτοκτονιών και του εμφράγματος του μυοκαρδίου. 
Τα υπόλοιπα θα τα αναλύσω στη δευτερολογία μου, κύριε Πρόεδρε.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΙΩΑΝΝΗΣ ΖΕΡΔΕΛΗΣ",153
"32206"," Ο κ. Γλέζος έχει το λόγο, αν το επιθυμεί, για τρία λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"32207"," Κάναμε αντικατάσταση, κύριε Πρόεδρε.","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"32208"," Στη θέση του Δημήτρη Τσουκαλά μιλάω.","ΜΑΝΩΛΗΣ ΓΛΕΖΟΣ",143
"32209"," Εμείς θα δίναμε το λόγο στον κ. Γλέζο, επειδή είναι εδώ και τιμά τη συνεδρίασή μας. 
Ορίστε, κύριε Γλέζο, έχετε το λόγο για τρία λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"32210"," Αγαπητέ Πρόεδρε, γιατί έχω εγώ τρία λεπτά, όταν οι άλλοι έχουν πέντε;","ΜΑΝΩΛΗΣ ΓΛΕΖΟΣ",143
"32211"," Μετά τον πέμπτο υπογράφοντα, ο χρόνος είναι τρία λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"32212"," Είναι πάρα πολύ δύσκολο, βέβαια, να γίνει γνωστό σε ολόκληρη την Ελλάδα και στην οικουμένη το τι σημαίνει νησιωτική Ελλάδα. Ευφυέστατα ο συνάδελφος Γιώργος Σταθάκης την ονόμασε «υδάτινη πόλη».
Θα αναφέρω μόνο ότι ο πρώτος ευρωπαϊκός πολιτισμός αναπτύχθηκε στο Αιγαίο. Τι σημαίνει ευρωπαϊκός πολιτισμός; Η τρόπιδα εφευρέθηκε στο Αιγαίο. Ο αγγειοπλαστικός τροχός εφευρέθηκε στο Αιγαίο. Το πέτρινο κεραμίδι εφευρέθηκε στο Αιγαίο. Το νόμισμα ως μέσο ανταλλαγής αξιών εφευρέθηκε στο Αιγαίο. 
Θα έλεγα -αν αυτά αφορούν τον παλιό πολιτισμό- ότι έχουμε μία έξαρση του αιγαιακού πολιτισμού στην περίοδο «της μεγάλης σκλαβιάς». 
Δεν είναι, βέβαια, γνωστό και δεν μπορώ να έχω απαίτηση καθένας να ξέρει ότι ο Κολόμβος, πριν κάνει το ταξίδι του στην Αμερική, πήγε στα Μεστά, εγκαταστάθηκε και είναι γνωστό το σπίτι του. Γιατί πήγε στη Χίο; Έτσι, «στα κουτουρού»; Κάτι πήγε να αναζητήσει, να μάθει από τους ποντοπόρους Χιώτες εκείνης της εποχής. 
Εάν ανατρέξουμε στα ΑΚΑΣ, στα Αρχεία της Κοινότητας Άνω Σύρου, θα δούμε πώς λειτουργούσε η αυτοδιοίκηση αιώνες ολόκληρους στα νησιά μας. Εάν ανατρέξουμε και στον Κώδικα της Καλύμνου, θα δούμε το πιο σημαντικό από όλα. Υπάρχει εκεί μία φράση καταπληκτική για όποιον θέλει να βοηθήσει το λαό να έρθει στην εξουσία, η οποία είναι η εξής: «Η δημογεροντία την οποία εκλέγουμε δεν έχει δικαίωμα να διαχειρίζεται θέματα που προηγούμενα δεν έχουμε συζητήσει σύμπας ο λαός στη λαϊκή συνέλευση». 
Αυτό είναι το καταπληκτικότερο δημοκρατικό θεμέλιο για το μέλλον όλων των χωρών και όχι μονάχα πριν από αιώνες, που έγινε στην Κάλυμνο.
Αγαπητοί φίλοι, θα ήθελα να αναφέρω, επίσης, την Ύδρα, τις Σπέτσες, τα Ψαρά. Θα ήθελα να αναφέρω την Αγιάσο.
Νομίζω, αγαπητέ Υπουργέ, ότι κάποια σχέση έχετε εκεί με την πατρίδα.","ΜΑΝΩΛΗΣ ΓΛΕΖΟΣ",143
"32213"," Με τα Ψαρά.","ΚΩΝΣΤΑΝΤΙΝΟΣ ΜΟΥΣΟΥΡΟΥΛΗΣ",333
"32214"," Με τα Ψαρά. Από τα Ψαρά είστε;","ΜΑΝΩΛΗΣ ΓΛΕΖΟΣ",143
"32215"," Από τη Χίο είμαι, αλλά…","ΚΩΝΣΤΑΝΤΙΝΟΣ ΜΟΥΣΟΥΡΟΥΛΗΣ",333
"32216"," Όλα τα Ψαρά θυσιάστηκαν. Έγινε παγκόσμιος πίνακας για την καταστροφή των Ψαρών. Αποτέλεσε στοιχείο δημιουργίας φιλελληνισμού η καταστροφή των Ψαρών και δεν μπορούμε να αγνοούμε αυτά τα γεγονότα.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)","ΜΑΝΩΛΗΣ ΓΛΕΖΟΣ",143
"32217"," Κύριε Γλέζο, ολοκληρώστε, παρακαλώ.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"32218"," Αγαπητοί φίλοι, όταν ήμουν Ευρωβουλευτής μαζί με άλλους συναδέλφους προσπαθήσαμε και δημιουργήθηκε Επιτροπή των Ευρωπαϊκών Νησιών. Τόσο πολλή σημασία έδιναν.
Αν εμείς δίνουμε, λοιπόν, σημασία, ένα μονάχα λέω: Έπρεπε να πούμε ότι, οτιδήποτε γίνει στην Ελλάδα, εξαιρούνται τα νησιά. Αυτό λέω μονάχα. Τίποτα άλλο δεν θέλω να πω. Αυτό νομίζω ότι τα λέει όλα: Εξαιρούνται τα νησιά. Τίποτα άλλο.
Είδατε, αγαπητέ Πρόεδρε, ότι τελείωσα στην ώρα μου.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΜΑΝΩΛΗΣ ΓΛΕΖΟΣ",143
"32219"," Βλέπω ότι ο κ. Βούτσης χειροκροτεί, αν και δεν είναι από νησί. Ίσως δεν αντιλήφθηκε τι σημαίνει αυτή η πρόταση του κ. Γλέζου.
Ολοκληρώθηκε ο κατάλογος των επερωτώντων Βουλευτών.
Κύριε Υπουργέ, θα μιλήσετε τώρα;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"32220"," Μάλιστα, κύριε Πρόεδρε.","ΚΩΝΣΤΑΝΤΙΝΟΣ ΜΟΥΣΟΥΡΟΥΛΗΣ",333
"32221"," Πριν δώσω το λόγο στον κύριο Υπουργό, κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, σαράντα μαθητές και μαθήτριες και δύο εκπαιδευτικοί από το 7ο Δημοτικό Σχολείο Χαλκίδας.
Τους καλωσορίζουμε στη Βουλή.
(Χειροκροτήματα από όλες τις πτέρυγες της Βουλής)
Κύριε Υπουργέ, έχετε το λόγο για είκοσι λεπτά, με την παράκληση να μην υπάρξει υπέρβαση, γιατί υπάρχει κάποιος περιορισμός.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"32222"," Θα προσπαθήσω, κύριε Πρόεδρε.
Κυρίες και κύριοι συνάδελφοι, η νησιωτική Ελλάδα είναι μία μοναδική περιοχή του κόσμου, με ιδιαίτερα χαρακτηριστικά, αλλά και κοινές αναπτυξιακές ευκαιρίες. Αυτά τα δύο δεδομένα συγκρούονται. Ως προς την υδάτινη πόλη, γνωρίζω πού αναφέρεστε κύριε Σταθάκη. Μάλιστα, η ακτοπλοΐα είχε ονομαστεί «μετρό» της πόλης αυτής. Δεν θυμάμαι πώς ακριβώς λεγόταν αυτός που είχε συνεισφέρει στην εκδήλωση αυτή, η οποία ήταν καταπληκτική.
Ο νησιωτικός πλούτος ευνοεί τις ευκαιρίες που έχουν τα νησιά με βάση τα χαρακτηριστικά τους. Όμως, η απομόνωση τις απομακρύνει. Εκεί είναι η αντινομία.
Εγώ πιστεύω ότι όλες οι κυβερνήσεις προσπάθησαν. Άλλες προσπάθησαν με προγράμματα και άλλες με πολιτικές, όπως για παράδειγμα τα κίνητρα. Δεν αναφέρομαι στα φορολογικά, αλλά στα χρηματοδοτικά κίνητρα του επενδυτικού νόμου ή ακόμα και στις υπηρεσίες κοινής ωφέλειας, δηλαδή, το γεγονός ότι ο νησιώτης πολίτης πληρώνει την ίδια τιμή της κιλοβατώρας με τον πολίτη της ηπειρωτικής χώρας. Κίνητρα είναι και αυτά, αλλά δεν απέδωσαν. Ποιος είναι ο λόγος;
Κατά τη γνώμη μου, ένας βασικός λόγος είναι η έλλειψη νησιωτικής πολιτικής, την οποία πρέπει να συζητήσουμε και να οριοθετήσουμε το περιεχόμενό της. Τι σημαίνει νησιωτική πολιτική; Θα με καταλάβετε παρακάτω.
Ένα είναι βέβαιο, ότι αυτά που πρέπει να γίνουν είναι πιο πολλά, αλλά και διαφορετικά σε σχέση με το παρελθόν.
Ας δούμε, κατ’ αρχάς, το ευρωπαϊκό επίπεδο, στο οποίο αναφέρθηκε και ο κ. Γλέζος. Σίγουρα χρειάζεται εξειδίκευση της περιφερειακής πολιτικής της Ευρωπαϊκής Ένωσης στο νησιωτικό χώρο. Η Ευρωπαϊκή Επιτροπή, όμως, είναι επιφυλακτική σε αυτό, παρά το γεγονός ότι η Συνθήκη της Λισαβόνας κάνει ρητή αναφορά στην ανάγκη να λαμβάνονται υπ’ όψιν τα ιδιαίτερα χαρακτηριστικά των νησιών και παρά τα θετικά ψηφίσματα άλλων θεσμικών οργάνων. Αναφέρεσθε σχετικά και στην ερώτησή σας.
Θέλω εδώ να τονίσω ότι η πρόσφατη διαπραγμάτευση που έκανε η ελληνική Κυβέρνηση στο πλαίσιο των δημοσιονομικών προοπτικών της περιόδου 2014-2020 δεν απέδωσε μόνο σε χρήμα.
Υπήρξε μία σημαντική αποτύπωση για πρώτη φορά σε Ευρωπαϊκό Συμβούλιο. Παρακολουθώ πάρα πολλά χρόνια το θέμα και σας λέω ότι ποτέ δεν υπήρξε άλλη τέτοια διατύπωση σε συμπεράσματα συμβουλίου. Αναφέρεται στην ειδική κατάσταση των νησιών, η οποία πρέπει να ληφθεί υπ' όψιν για τις χρηματοδοτήσεις. Αυτό ανοίγει μία πόρτα στο αρμόδιο Υπουργείο Ανάπτυξης, που τώρα θα κληθεί να διαπραγματευθεί τους κανονισμούς για την επόμενη περίοδο, αλλά και τις στρατηγικές κατευθυντήριες γραμμές για τις κρατικές ενισχύσεις, να «πατήσει» πάνω σ' αυτό και να πετύχει ευνοϊκές ρυθμίσεις. 
Επίσης, η επερχόμενη ελληνική προεδρία είναι μία πάρα πολύ σημαντική ευκαιρία, ώστε ως νησιωτική χώρα να αναλάβουμε πρωτοβουλίες και να τις αξιοποιήσουμε. 
Εμείς, ως Υπουργείο Ναυτιλίας και Αιγαίου, και στο πλαίσιο αυτό, αλλά και με την προετοιμασία του νέου ΕΣΠΑ -ή αλλιώς «Σύμβαση Εταιρικής Σχέσης»- έχουμε κάνει συγκεκριμένη στρατηγική πρόταση. Αυτή η πρόταση είναι να συνδέσουμε τον πρωτογενή τομέα, τη γεωργία, τον τουρισμό, τον πολιτισμό και το περιβάλλον με τις τοπικές πρώτες ύλες. Άκουσα ότι κάποιος συνάδελφος από το ΣΥΡΙΖΑ έδωσε έμφαση σ' αυτό και φυσικά εμείς συμφωνούμε. Όμως, δεν θέλουμε να συνδέσουμε τον πρωτογενή τομέα μόνο με τις τοπικές πρώτες ύλες, αλλά και με το φυσικό και ανθρώπινο κεφάλαιο και βεβαίως με την παράδοση. 
Στο σημείο αυτό, θα ήθελα καταθέσω στα Πρακτικά το σχετικό κείμενο της στρατηγικής μας πρότασης, το οποίο μπορείτε να βρείτε και στην ιστοσελίδα του Υπουργείου Ναυτιλίας. Με χαρά θα ακούσω και τις απόψεις σας επ’ αυτού. 
(Στο σημείο αυτό ο Υπουργός Ναυτιλίας και Αιγαίου κ. Κωνσταντίνος Μουσουρούλης καταθέτει για τα Πρακτικά το προαναφερθέν κείμενο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Ταυτόχρονα, όμως, με το στρατηγικό κείμενο, προχωρήσαμε και σε ένα ακόμη βήμα. Εξειδικεύσαμε αυτήν τη στρατηγική και μάλιστα την αποτυπώσαμε σε ένα επιχειρησιακό σχέδιο, το οποίο παρουσιάστηκε σε δύο συνεδριάσεις στη Βουλή, κυρίως στους νησιώτες Βουλευτές. 
Σε όσους δεν ήταν εδώ, θα ήθελα να θυμίσω ότι αυτό το σχέδιο περιλαμβάνει ως άξονες τη στροφή της νησιωτικής παραγωγής σε τοπικά προϊόντα και αγαθά, έτσι ώστε να πετύχουμε ανταγωνιστικότητα, τη μείωση της χρήσης των φυσικών πόρων, όπως είναι το νερό –και θα σας πω παρακάτω σχετικά με την τελευταία μας πρωτοβουλία με την ΕΥΔΑΠ- και την παροχή ισοδύναμης ποιότητας υπηρεσιών στο νησιώτη, σε σχέση με την υπόλοιπη χώρα. 
Και εσείς θα μου πείτε: «Μα, δεν ακούγατε τι λέγαμε τόση ώρα; Δεν είναι εφικτό αυτό υπό τις σημερινές παρούσες συνθήκες». Ναι, αλλά εμείς μέσα από τη στρατηγική μας αντιπρόταση λέμε –και νομίζω ότι κανείς δεν μπορεί να διαφωνήσει- ότι πρέπει να αξιοποιήσουμε στο έπακρο τις τεχνολογίες πληροφορικής και επικοινωνιών, όπως είναι για παράδειγμα η τηλεϊατρική, που επίσης αναφέρθηκε, προκειμένου να γεφυρώσουμε το χάσμα. 
Καταθέτω, επίσης, στα Πρακτικά το κείμενο του επιχειρησιακού σχεδίου. 
(Στο σημείο αυτό ο Υπουργός Ναυτιλίας και Αιγαίου κ. Κωνσταντίνος Μουσουρούλης καταθέτει για τα Πρακτικά το προαναφερθέν κείμενο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Και συνεχίζω, κυρίες και κύριοι συνάδελφοι, με μία αναφορά στο συνέδριο που κάναμε, προσκαλώντας όλους τους νησιώτες φορείς, στον Πειραιά τον τελευταίο Δεκέμβριο, όπου συζητήσαμε και το στρατηγικό αλλά και το επιχειρησιακό σχέδιο και από την οποία συνάντηση βγήκαν πολύτιμα συμπεράσματα. 
Παραδέχομαι ότι δεν έγινε ευρύτατη ενημέρωση στα νησιά. Όμως, τα κείμενα που κατέθεσα, αποτελούν μία πρώτης τάξεως ευκαιρία να συζητήσετε με τις τοπικές κοινωνίες, εκεί που εκλέγεστε και γνωρίζετε τους ανθρώπους, τα προβλήματα και την καθημερινότητά τους, ώστε να βοηθήσετε και εμάς να βελτιώσουμε, να εξελίξουμε, αυτόν το σχεδιασμό. Μόνοι μας δεν μπορούμε να το κάνουμε. 
Επίσης, θέλω να πω ότι σε συνεργασία με τα αρμόδια Υπουργεία –γιατί υπάρχει και ένα θέμα αρμοδιότητας και ο κ. Δρίτσας αναφέρθηκε σ' αυτό- προετοιμάζουμε πέντε συγκεκριμένα σχέδια δράσης. Ελπίζω αυτά να αποτελέσουν το «παραδοτέο μας» μέσα σε αυτήν την χρονιά. 
Προετοιμάζουμε, ένα σχέδιο δράσης για την αγροτική νησιωτική παραγωγή -με έμφαση στη στήριξη της παραγωγής πρώτων υλών- την πρώτη μεταποίηση και τυποποίηση, αλλά και τις διαδικασίες πιστοποίησης ποιότητας νησιωτικών προϊόντων, ένα σχέδιο δράσης για την προώθηση ηλεκτρονικών υπηρεσιών, ένα σχέδιο δράσης για την αύξηση της επιχειρηματικότητας, ένα ακόμα για την ενίσχυση της δια βίου μάθησης και τέλος ένα σχέδιο δράσης για τη στήριξη της απασχόλησης ευπαθών κοινωνικών ομάδων και ανέργων και όλα αυτά σε συνεργασία πάντα με τα συναρμόδια Υπουργεία. 
Ασφαλώς, δεν περιοριζόμαστε σε κείμενα, αλλά υλοποιούμε ήδη συνεχιζόμενες πολιτικές του Υπουργείου Ναυτιλίας και Αιγαίου και αναλαμβάνουμε και καινούργιες. 
Θα αναφέρω επιγραμματικά τη δημιουργία του παρατηρητηρίου βιώσιμου τουρισμού –είναι πρόσφατο, έγινε πριν από δέκα μέρες- υπό την αιγίδα του Παγκόσμιου Οργανισμού Τουρισμού για το Αιγαίο, την ανάπτυξη ενός συστήματος ποιότητας παρακολούθησης του θαλασσίου περιβάλλοντος και, ειδικά για τη Χίο, τη συγκρότηση μιας επιτροπής εμπειρογνωμόνων γνωστών ακαδημαϊκών, οι οποίοι μελέτησαν τις επιπτώσεις που είχαν οι πυρκαγιές στο φυσικό περιβάλλον και πρότειναν συγκεκριμένες δράσεις αντιμετώπισης. 
Και στο σημείο αυτό, κυρία Καλογερή, θα ήθελα να σας πω ότι ενοχλούμαι ιδιαίτερα όταν επανέρχεται το θέμα του Ταμείου Αλληλεγγύης. 
Σας μιλά κάποιος που ως Γενικός Γραμματέας του Υπουργείου Οικονομίας έφερε στην Ελλάδα χρήματα από αυτό το Ταμείο δύο φορές. Μια για τον Έβρο και μια για τις πυρκαγιές της Ηλείας Πριν και μετά από μένα επιχείρησαν τρεις-τέσσερις φορές, χωρίς αποτέλεσμα. 
Διαβάστε σας παρακαλώ τον Κανονισμό και μην επανέλθετε ξανά σε αυτό θέμα, εκτός και εάν είστε της απόψεως -που μεταφέρθηκε από μερικούς συναδέλφους- «ε, δεν βαριέσαι, βρε αδελφέ, στείλτε μια αίτηση στις Βρυξέλλες και ας την απορρίψουν. Εμείς θα είμαστε εντάξει με τους ψηφοφόρους μας». Εγώ αυτήν την άποψη δεν την συμμερίζομαι. 
Επανέρχομαι σε δράσεις και θέλω να αναφέρω μια τελευταία: Υπογράψαμε πλαίσιο συμφωνίας με την ΕΥΔΑΠ. Γιατί με την ΕΥΔΑΠ; Διότι είναι ο κατ’ εξοχήν φορέας που έχει την τεχνογνωσία για την διαχείριση υδατικών πόρων. Θα μας προσφέρει συμβουλευτικές και τεχνικές υπηρεσίες για την ολοκληρωμένη διαχείριση του νερού και των λυμάτων των νησιών, με προτεραιότητες στα δεκαπέντε νησιά όπου μεταφέρουμε νερό με υδροφόρα πλοία.
Ξέρετε, δαπανούμε 5,5 εκατομμύρια το χρόνο για αυτήν την υπόθεση, χωρίς να αναφέρω και διάφορα που ακούγονται για τη μεταφορά ύδατος. Αυτό πρέπει να τελειώσει.
Θα προχωρήσουμε, λοιπόν, μέσα σε αυτό το πλαίσιο σε τριμερείς συμβάσεις, το Υπουργείο Ναυτιλίας και Αιγαίου, δηλαδή η Γενική Γραμματεία Αιγαίου και Νησιωτικής Πολιτικής, η  ΕΥΔΑΠ και ο δήμος που θέλει ενταχθεί, σε συγκεκριμένες δεσμεύσεις, προκειμένου να γίνουν έργα κατά προτεραιότητα αφαλατώσεων, ανάλογα βέβαια και με τις υδρολογικές συνθήκες του νησιού. Να πούμε επίσης ότι δεν καλύπτουμε το σύνολο των αναγκών με τα υδροφόρα πλοία, αλλά ένα μέρος τους.
Τώρα, έρχομαι στο θέμα του υπό κατάθεση νομοσχεδίου του Υπουργείου Ναυτιλίας και Αιγαίου, ένα νομοσχέδιο δεκατεσσάρων κεφαλαίων, ένα νομοσχέδιο, κυρίες και κύριοι συνάδελφοι, που έχει λοιδορηθεί από Βουλευτές του ΣΥΡΙΖΑ, χωρίς καν να το έχουν μελετήσει. Δεν το υποψιάζομαι, είμαι βέβαιος.
Με το νομοσχέδιο αυτό, κύριε Δρίτσα, κατ’ αρχάς επεκτείνουμε το ρόλο της Γενικής Γραμματείας Αιγαίου και Νησιώτικης Πολιτικής πέρα από το Αιγαίο. Υπάρχει ρητή διατύπωση ότι θα καλύπτει όλο τον ελληνικό νησιώτικο χώρο. Επίσης, αναδεικνύουμε το Υπουργείο ως φορέα πρωτοβουλιών για το σχεδιασμό και για την εφαρμογή νησιωτικής πολιτικής, αλλά και ως φορέα που θα παρεμβαίνει με τη λεγόμενη ρήτρα νησιωτικότητας που θεσπίζουμε. 
Τι είναι η ρήτρα νησιωτικότητας; Ακούγεται πολύ τεχνοκρατικός όρος. Τι είναι, λοιπόν;  Είναι ο εκ των προτέρων έλεγχος των νομοθετικών πρωτοβουλιών της Κυβέρνησης ή και των κανονιστικών πράξεων ως προς τις επιπτώσεις που θα έχουν στο νησιωτικό χώρο και η πρόταση λήψης μέτρων. 
Όπως ξέρετε, τα νομοσχέδια που εξετάζουμε εδώ στη Βουλή, συνοδεύονται από μία έκθεση αξιολόγησης συνεπειών ρυθμίσεων. Κατ’ αρχάς θα υπάρχει υποχρεωτικά ένα δελτίο που θα επιβεβαιώνει ότι οι ρυθμίσεις ή έχουν ή δεν έχουν επιπτώσεις. Και αν έχουν επιπτώσεις, θα γίνεται και συζήτηση στη Βουλή. 
Νομίζω ότι είναι μια πρωτοβουλία ιδιαίτερα σημαντική, μαζί με μια ακόμα που περιλαμβάνεται στο νομοσχέδιο: Τη σύσταση Συμβουλίου Νησιωτικής Πολιτικής με ευρεία εκπροσώπηση των νησιών, το οποίο θα γνωμοδοτεί για τις βασικές αρχές χάραξης των πολιτικών. 
Μια πρώτη γεύση πήραμε, ο κ. Συρμαλένιος ήταν εκεί, στο συνέδριο στον Πειραιά. Πείτε μου στη δευτερολογία σας, δεν ξέρω αν θα λάβετε το λόγο, αν ήταν θετική αυτή η εμπειρία...","ΚΩΝΣΤΑΝΤΙΝΟΣ ΜΟΥΣΟΥΡΟΥΛΗΣ",333
"32223"," Ναι.","ΝΙΚΟΛΑΟΣ ΣΥΡΜΑΛΕΝΙΟΣ",488
"32224"," Νησιά, κεντρικά Υπουργεία, φορείς. Νομίζω ότι ήταν ένα θετικό βήμα. Και πάνω σε αυτήν την εμπειρία θα οργανώσουμε και το Συμβούλιο Νησιωτικής Πολιτικής. 
Και ερωτώ τώρα: Προτίθεται ο ΣΥΡΙΖΑ και οι Βουλευτές να υπερψηφίσουν αυτές τις ρυθμίσεις, όταν θα κατατεθεί το νομοσχέδιο; Κάντε και μια φορά την υπέρβαση σας! Τέτοιου είδους αγκυλώσεις που διαπιστώνονται με την απόρριψη συλλήβδην ενός νομοθετήματος έχουν περάσει στα αζήτητα του πολιτικού λόγου. Και πραγματικά, ακούγοντας όλους τους συναδέλφους σήμερα δεν βρέθηκε ένας –συνάδελφος- να πει, όχι μια καλή κουβέντα, αλλά να σημειώσει κάτι θετικό από όλα αυτά που σας είπα μέχρι τώρα. 
Πριν πάω και στα υπόλοιπα, καυτά θέματα, έχω να κάνω δύο αναφορές σε πτυχές των πολιτικών αρμοδιοτήτων του Υπουργείου που συνδέονται ευθέως με τη νησιωτικότητα.
Και, πρώτα απ’ όλα, η λιμενική πολιτική. Έχουμε διαφωνία, το ξέρουμε. Εμείς θέλουμε να αξιοποιήσουμε τις δυνατότητες των λιμανιών με ευέλικτη και αποτελεσματική διοικητική λειτουργία –δείτε τα λιμενικά σας ταμεία και πείτε μου ότι δουλεύουν σωστά- για να μπορέσουν να προσελκύσουν ιδιωτικά κεφάλαια ώστε να κάνουν τις αναγκαίες επενδύσεις, με απώτερο στόχο να παρέχουν υπηρεσίες υψηλότερης ποιότητας σε καλύτερες τιμές. Αυτό μόνο με επενδύσεις γίνεται. Με άλλο τρόπο δεν γίνεται. Και βέβαια, να αυξήσουν –όχι όλα τα λιμάνια- τη συμμετοχή τους στο διεθνές εμπόριο. Θεωρώ ότι η ορθότητα αυτών των στόχων δεν μπορεί να αμφισβητηθεί, υπό την προϋπόθεση ότι η επίτευξή τους θα επιφέρει προφανή αποτελέσματα στις τοπικές κοινωνίες. 
Καταθέτω για τα Πρακτικά το σχέδιο της εθνικής λιμενικής στρατηγικής, το οποίο, σύμφωνα με το νομοσχέδιο του Υπουργείου προβλέπει μια ειδική συνεδρίαση της Ολομέλειας, κατά την οποία θα συζητήσουμε πάνω στη στρατηγική για τα λιμάνια μας. Μην το μπλέκουμε με το μοντέλο ιδιωτικοποίησης. Άλλο το πώς θα φτάσω στο στόχο, δηλαδή το μέσο και άλλο ο στόχος. 
(Στο σημείο αυτό ο Υπουργός Ναυτιλίας και Αιγαίου κ. Κωνσταντίνος Μουσουρούλης,  καταθέτει για τα Πρακτικά το προαναφερθέν σχέδιο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Όσον αφορά τα θέματα των επενδύσεων στα νησιά του Αιγαίου: 
Θέλω να καταστήσω σαφές ότι η Κυβέρνηση, σε κάθε τομέα, επιθυμεί την προσέλκυση αξιόπιστων επενδυτών, για να ενισχύσει την απασχόληση και την ανάπτυξη. Διαφυλάσσει, όμως, τα εθνικά συμφέροντα κατά τον καλύτερο δυνατό τρόπο, με γνώμονα πάντα το σεβασμό των κανόνων και των αρχών του διεθνούς δικαίου. 
Με αφορμή, όμως, την παρατήρηση που κάνατε και εσείς, θα ήθελα κύριοι συνάδελφοι, να επισημάνω ορισμένες αντιφάσεις και αντιθέσεις, οι οποίες διατυπώθηκαν και στην ερώτησή σας.
Μας κατηγορείτε στην ερώτησή σας για εκποίηση λιμένων, αεροδρομίων και μαρινών, εννοώντας προφανώς την αξιοποίησή τους μέσω συμβάσεων παραχώρησης. Στο ίδιο, όμως, σημείο της ερώτησης αναφέρεσθε και στην «οικονομική δυναμική που αναπτύσσεται στα δυτικά παράλια της Μικράς Ασίας». Είναι ή δεν είναι αντίφαση αυτό; Πώς αναπτύσσονται τα δυτικά παράλια στον θαλάσσιο τουρισμό; Με δημόσιες επενδύσεις; Ασφαλώς με ιδιωτικές επενδύσεις και παραχωρήσεις. Δεν έχω μελετήσει σχετικά, αλλά δεν εκτιμώ ότι οι όροι των παραχωρήσεων στην απέναντι πλευρά είναι σε αρμονία με το κοινοτικό δίκαιο. Μην το αναφέρετε, λοιπόν, γιατί είστε σε αντίφαση. 
Θα καταθέσω για τα Πρακτικά επιστολή δημάρχου ακριτικού νησιού της χώρας, ο οποίος είναι σαφέστατα, υπέρ της ιδιωτικοποίησης. Μπορεί να είναι εξαίρεση, όμως νομίζω ότι πρέπει να ακούσουμε και αυτές τις  φωνές, ακόμη κι αν είναι μειοψηφία σήμερα.
(Στο σημείο αυτό ο Υπουργός Ναυτιλίας και Αιγαίου κ. Κωνσταντίνος Μουσουρούλης καταθέτει για τα Πρακτικά την προαναφερθείσα επιστολή, η οποία βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Για την εθνική διάσταση του Αιγαίου, που επισημαίνω ότι την έχετε αναφέρει δύο-τρεις φορές, δεν θέλω να πω τίποτε. Έχω καλυφθεί από τον τρόπο που χειριστήκατε τα λεγόμενα του συντρόφου σας, του κ. Θεοδωρίδη. 
Το δεύτερο θέμα που θέλω να θίξω είναι η ακτοπλοΐα, η οποία συνδέεται με τη νησιωτική πολιτική.
Η ακτοπλοΐα είναι ο αιμοδότης των νησιών, κύριε Σταθάκη. Υπάρχουν νησιά που δεν έχουν αυτάρκεια σε καύσιμα, αγαθά, πρώτες ύλες και με περιορισμένες έως καθόλου εναλλακτικές λύσεις. Υπάρχουν εβδομήντα νησιά περίπου που δεν έχουν ούτε αεροδρόμιο ούτε ελικοδρόμιο. Γι’ αυτό το λόγο, γι’ αυτά τα νησιά, εμείς μέσα στη λιμενική μας στρατηγική έχουμε κρατήσει διακριτό ρόλο για τον κλάδο. Για την ακτοπλοΐα κανείς δεν μπορεί να πει το αντίθετο, ακόμη και εκείνοι που νομίζουν ότι φταίει για όλα η ολιγοπωλιακή δομή της αγοράς καυσίμων.
Κύριε Δρίτσα, να σας πω ότι το καύσιμο που προμηθεύονται οι ακτοπλόοι είναι αποφορολογημένο. Αν θέλετε, να συζητήσουμε κάποια στιγμή για το premium. Τα καύσιμα όμως είναι αποφορολογημένα. Διεθνής τιμή καυσίμου συν, premium. Αλλά, επειδή το έχω ποσοτικοποιήσει, δεν είναι αυτό που έριξε έξω τον κλάδο. 
Διαχειριζόμαστε, λοιπόν, μία πολύ δύσκολη κατάσταση.","ΚΩΝΣΤΑΝΤΙΝΟΣ ΜΟΥΣΟΥΡΟΥΛΗΣ",333
"32225"," …και εσείς και οι ακτοπλόοι, που ζητούν μείωση του κόστους εργασίας.","ΘΕΟΔΩΡΟΣ ΔΡΙΤΣΑΣ",139
"32226"," Μην τα συνδέετε. Η απόκτηση ρευστότητας δεν είναι θέμα εργασιακού κόστους. Η απόκτηση ρευστότητας είναι θέμα της ύφεσης, η οποία εκτός των άλλων έχει μειώσει και τη ζήτηση. Είναι σαφές. Αν δεν έρθει η ανάπτυξη, δεν πρόκειται να αυξηθεί η ζήτηση, ακόμα και τζάμπα να είναι τα εισιτήρια. 
Να σας πω επίσης ότι εμείς, παρά τις συνθήκες αυτές, διατηρήσαμε όλες τις δρομολογιακές γραμμές και τις συνδέσεις. Δεν υπάρχει καμμία δρομολογιακή γραμμή, η οποία να κόπηκε, γιατί κάτι τέτοιο υπονοεί το κείμενο. Αποφύγαμε τις δικαστικές προσφυγές που θα επηρέαζαν τα δρομολόγια και θα δημιουργούσαν εμπλοκές σε νέες διαγωνιστικές διαδικασίες –η κ. Καλογερή θυμάται μία ερώτηση που μου υπέβαλε, και πιστεύω ότι ορθά τότε τις αποφύγαμε- και καλύψαμε τις συμβατικές υποχρεώσεις, επιταχύνοντας την καταβολή μισθωμάτων. Αυτό δεν έχει ξαναγίνει. Με το που έρχονται τα δικαιολογητικά, αμέσως πληρώνονται οι ακτοπλόοι.
Γιατί κινδυνολογείτε, λοιπόν; Δεν μπορώ να καταλάβω γιατί αναφέρετε στην ερώτησή σας ότι πολλά μικρά νησιά κινδυνεύουν τουλάχιστον τη χειμερινή περίοδο να παραμείνουν χωρίς ακτοπλοϊκή συγκοινωνία για μεγάλο διάστημα. Πείτε μου, ποια νησιά κινδυνεύουν και δεν το ξέρουμε; Μήπως εννοείτε ότι κινδυνεύουν από το νομοσχέδιο;
(Θόρυβος στην Αίθουσα)
Θα σας πω και θα σας παρακαλέσω -γιατί αυτά θα τα συζητήσουμε όταν θα έρθει η ώρα του νομοσχεδίου- να σταματήσει το ψεύδος…","ΚΩΝΣΤΑΝΤΙΝΟΣ ΜΟΥΣΟΥΡΟΥΛΗΣ",333
"32227"," Προχθές στη Βουλή…","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"32228"," Να ολοκληρώσει ο κύριος Υπουργός και μετά θα έχετε την ευχέρεια να απαντήσετε.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"32229"," …οι εκπρόσωποι, οι περιφερειάρχες, οι δήμαρχοι…","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"32230"," Κύριε Κουρουμπλή, να ολοκληρώσει ο κύριος Υπουργός και αμέσως μετά απ’ ότι βλέπω μιλάτε εσείς.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"32231"," Απευθύνθηκε…","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"32232"," Να μιλάμε όλοι τώρα από κάτω και να μην ακούμε τον ομιλητή!","ΦΩΤΕΙΝΗ ΠΙΠΙΛΗ",430
"32233"," Κυρία Πιπιλή, ευχαριστώ για τη βοήθεια.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"32234"," Ευχαριστώ, κύριε Πρόεδρε.
Να παρακαλέσω να σταματήσει το ψεύδος που συντηρείται από ορισμένους. Με το νέο νομοσχέδιο δεν καταργείται η ετήσια δρομολόγηση. Δεν καταργείται, δηλαδή, η υποχρέωση για συγκοινωνιακή κάλυψη όλο το χρόνο. Δεν αλλάζει το καθεστώς της δωδεκάμηνης δρομολόγησης των πλοίων. Η δρομολόγηση είναι ετήσια.
Η δυνατότητα διακοπής δρομολογίων για δύο μήνες για επιθεώρηση διατηρείται, όπως ισχύει από το 2001 που έγινε ο ν.2932 . Διακοπή πέραν του διμήνου θα δίνεται μετά από σύμφωνη γνώμη του Συμβουλίου Ακτοπλοϊκών Συγκοινωνιών και υπό την προϋπόθεση ότι οι συγκοινωνιακές ανάγκες της γραμμής θα καλύπτονται από δρομολογημένα πλοία. Πού είναι ο κίνδυνος; Εγώ δεν τον βλέπω.
Θέλω, όμως, στο σημείο αυτό να αναδείξω κι ένα ακόμα ψεύδος, αυτό της δήθεν κατάργησης των συλλογικών συμβάσεων εργασίας στην ακτοπλοΐα. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υπουργού)
Έκανα, όπως ξέρετε, εξαντλητικές διαπραγματεύσεις, εξαντλητικές συνεννοήσεις, αντάλλαξα έγγραφες προτάσεις με την Πανελλήνια Ναυτική Ομοσπονδία. Γνωρίζουν οι ναυτικοί ότι συζητήθηκαν τα πάντα και σε βάθος. Αποτέλεσμα των συζητήσεων αυτών αλλά και των παρεμβάσεων, των διαμεσολαβήσεων -για να είμαι ακριβής- είναι η πρόσκληση που μου γνωστοποιήθηκε- από το Σύνδεσμο Επιχειρήσεων Επιβατηγού Ναυτιλίας προς την Πανελλήνια Ναυτική Ομοσπονδία να ξεκινήσουν την Πέμπτη 21 Φεβρουαρίου διαπραγματεύσεις για τη συλλογική σύμβαση εργασίας. 
Μου λέτε εδώ ότι καταργούμε τις συλλογικές συμβάσεις εργασίας στην ακτοπλοΐα. Είναι ή δεν είναι ψεύδος; Παρακαλώ καταθέτω για τα Πρακτικά το σχετικό έγγραφο.
(Στο σημείο αυτό ο Υπουργός Ναυτιλίας και Αιγαίου κ. Κωνσταντίνος Μουσουρούλης καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)
Θέλω, επίσης, να επισημάνω κι άλλη μία ανακρίβεια στην ερώτησή σας και παρακαλώ να λάβω μία απάντηση. Λέτε ότι το Υπουργείο Ναυτιλίας, «αποφάσισε αυθαίρετα την αύξηση των τιμών των εισιτηρίων». Ουδέν ψευδέστερον.
Από το 2002 οι ναύλοι για όλες τις κατηγορίες επιβατών και οχημάτων, όπως ξέρετε, καθορίζονται ελεύθερα βάσει κάποιων κριτηρίων. Εξαίρεση αποτελούν οι άγονες γραμμές και οι συνδέσεις των νησιών που δεν πληρούν τα κριτήρια. Εκεί μόνο το κράτος καθορίζει μία ανώτατη τιμολόγηση και όχι για όλες τις θέσεις, αλλά για την οικονομική θέση, για ΙΧ οχήματα μέχρι τέσσερα μέτρα και είκοσι πέντε εκατοστά, καθώς και για φορτηγά ανά μέτρο. Εκεί παρεμβαίνει το κράτος. Την τιμολόγηση αυτή, σύμφωνα με το νόμο, την αναπροσαρμόζει κάθε χρόνο, ανάλογα με το δείκτη τιμών καταναλωτή του προηγούμενου έτους.
Τι κάναμε, λοιπόν, εμείς; Για τις άγονες γραμμές και για τη συγκεκριμένη κατηγορία εφαρμόσαμε το νόμο, δηλαδή δώσαμε τη δυνατότητα, αύξησης 2,4%, όσο ο δείκτης τιμών καταναλωτή του προηγούμενου έτους, σ’ αυτά τα συγκεκριμένα εισιτήρια. Πού είναι λοιπόν αυτό που λέτε, ότι αποφασίσαμε αυθαίρετα την αύξηση της τιμής; Αυθαίρετο είναι το να εφαρμόζεις το νόμο; Δεν σας καταλαβαίνω, ειλικρινά.
Στη δευτερολογία μου, κύριε Πρόεδρε, θα αναφερθώ στα άλλα ερωτήματα που θέσατε για τα τελωνεία, ΔΟΥ, βρεφονηπιακούς σταθμούς. Επίσης θα κάνω κάποια σχόλια σε σχέση μ’ αυτά που είπαν οι συνάδελφοι.
Κλείνοντας και επειδή αντιλαμβάνομαι ότι κάποιοι θα θέλουν να δευτερολογήσουν πάνω σ’ αυτά που είπα σε σχέση με το νομοσχέδιο, δείτε, παρακαλώ, την ανακοίνωση του ΣΥΡΙΖΑ στις 6 Φεβρουαρίου του 2013 με την οποία στηρίζει αγωνιστικά την απεργία των ναυτεργατών, όπου αναφέρονται ακριβώς αυτά που είπα και προηγουμένως. Δηλαδή, περιορισμός της υποχρεωτικής δρομολόγησης των πλοίων, κατάργηση των συλλογικών συμβάσεων εργασίας και αντικατάστασή τους με ατομικές συμβάσεις ελαστικής και κακοπληρωμένης εργασίας.
Σας ευχαριστώ πολύ.","ΚΩΝΣΤΑΝΤΙΝΟΣ ΜΟΥΣΟΥΡΟΥΛΗΣ",333
"32235"," Επειδή θα περάσουμε τώρα στον κατάλογο των Κοινοβουλευτικών Εκπροσώπων, θα ήθελα να σας ενημερώσω ότι η Χρυσή Αυγή ορίζει ως Κοινοβουλευτικό Εκπρόσωπο τον κ. Κούζηλο, Βουλευτή Α’ Πειραιά. 
Επίσης, σας υπενθυμίζω ότι ο Κοινοβουλευτικός Εκπρόσωπος του επερωτώντος κόμματος έχει δώδεκα λεπτά και οι υπόλοιποι έχουν έξι λεπτά χωρίς δικαίωμα δευτερολογίας.
 Το λόγο έχει ο κ. Κουρουμπλής για δώδεκα λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"32236"," Κύριε Πρόεδρε, δυο-τρεις παρατηρήσεις πριν μπω στο πολύ σημαντικό θέμα που σήμερα επιχειρεί να προσεγγίσει η Βουλή με την επερώτηση που κατέθεσε η Αξιωματική Αντιπολίτευση.
Η πρώτη παρατήρηση που θα ήθελα να κάνω, κύριε Πρόεδρε, απευθύνεται στο Προεδρείο της Βουλής και έχει να κάνει με ένα αίτημα που έχει τεθεί εδώ και τέσσερις μήνες από την Αξιωματική Αντιπολίτευση μετά την απόφαση που πήραν οι δύο επιτροπές που συνεδρίασαν πέρυσι τέτοιο καιρό στη Βουλή και αφορά τις εκκρεμότητες των κατοχικών αποζημιώσεων και του κατοχικού δανείου. Είναι ένα αίτημα που έχει υποβληθεί με βάση το άρθρο 44 του Κανονισμού της Βουλής και νομίζω ότι είναι τόσος ο χρόνος που έχει παρέλθει, ώστε πρέπει να μας δώσετε μία απάντηση επ’ αυτού του θέματος, κύριε Πρόεδρε.
Το δεύτερο ζήτημα που θα ήθελα να θέσω πριν μπω στη συζητούμενη επερώτηση, είναι το εξής. Έκπληκτος πριν από λίγο, κύριε Πρόεδρε, βγήκα από τη Βουλή να πάω προς συνάντηση μίας κινητοποίησης των κινητικά κυρίως αναπήρων έξω από το Κοινοβούλιο και αντί να συναντήσω τους αναπήρους που είχαν κινητοποιηθεί, συνάντησα μία μεγάλη κινητοποίηση των ΜΑΤ. Ρώτησα, λοιπόν, τον υπεύθυνο των ΜΑΤ τι έννοια είχε η παρουσία τους. Υπέθεσα ότι γινόταν κάποια άλλη κινητοποίηση. Μου λέει «έχουν κινητοποίηση οι ανάπηροι». 
Καλό θα είναι, λοιπόν, κ. Βούλτεψη, πριν προβείτε στην προστασία του Υπουργού, να πάτε να συναντήσετε τους αναπήρους και να τους ρωτήσετε γιατί βρίσκονται έξω από τη Βουλή οι κινητικά ανάπηροι που είναι μια ανοικτή αναπηρία, κυρίες και κύριοι συνάδελφοι. Και τους περικόπτετε τα φάρμακα υποβάλλοντάς τους στην υποχρέωση να αναλαμβάνουν αυτοί τη συμμετοχή περιορίζοντας τα εννιακόσια περίπου φάρμακα –τα πιο ακριβά- στα διακόσια πενήντα. Διακόσια τριάντα είναι τα φάρμακα που πλέον, κυρίες και κύριοι συνάδελφοι, θα καλύπτουν τα ασφαλιστικά ταμεία. 
Αυτήν την λογική έχει ο αποτεφρωτήρας της τρόϊκας, της εσωτερικής και της εξωτερικής, που κατεδαφίζει το κοινωνικό κράτος και τα κοινωνικά δικαιώματα. Συσσωρεύει εβδομήντα χιλιάδες αναπήρους προς εξέταση, διακόπτοντας το επίδομά τους, ανεξάρτητα αν το δικαιούνται ή όχι, αφού είναι ευθύνη του κράτους εγκαίρως να τους έχει εξετάσει. Από την άλλη, απολύει υπαλλήλους από το ΙΚΑ χωρίς να λαμβάνει υπ’ όψιν της την πρόταση που καταθέσαμε χθες και με την οποία είναι σύμφωνες όλες οι πτέρυγες της Βουλής, αυτοί οι άνθρωποι να επαναπροσληφθούν για να μπορέσουμε πραγματικά να αντιμετωπίσουμε αυτό το μεγάλο πρόβλημα, ιδιαίτερα για αυτούς τους ανθρώπους που αποτελούν την πιο ευπαθή ομάδα του πληθυσμού.
Κύριε Πρόεδρε, έρχομαι στη συζητούμενη επερώτηση. Η Κυβέρνηση, πράγματι, έχει ασκηθεί σε μια πολύ υψηλής σύλληψης ικανότητα, να δημιουργεί μια μεγάλη εικόνα, η οποία κρύβει ό,τι επακολουθεί και ό,τι συντελείται μέσα στην πραγματικότητα και αφορά τη δημόσια και την κοινωνική ζωή. 
Κύριε Πρόεδρε, μπορεί να μιλήσει κανείς για ισοπολιτεία στο Αιγαίο; Μπορεί να μιλήσει έτσι, με επιχειρήματα πραγματικά και πειστικά, να πει ότι οι πολίτες του Αιγαίου μπορούν να νιώθουν ότι ανήκουν σε μια πολιτεία που εννοεί την έννοια της ισοπολιτείας;
Κυρίες και κύριοι συνάδελφοι, το Αιγαίο δεν είναι μια τυχαία περιοχή. Είναι, αν θέλετε, το τέλος της Ευρώπης προς Aνατολάς και είναι η αρχή της Ευρώπης από την Ανατολή. Ένα σημείο αναφοράς υψηλού πολιτισμού αιώνων, για τον οποίο η Ευρώπη οφείλει να επιδεικνύει έναν ιδιαίτερο σεβασμό, γιατί έχει να κάνει με την πολιτιστική της ταυτότητα. 
Το Αιγαίο, όμως, δεν είναι ένας χώρος μόνο πολιτισμού, κυρίες και κύριοι συνάδελφοι. Αποτελεί για όλους μας -και καλό θα είναι να είμαστε λίγο προσεκτικοί όλοι σε αυτού του είδους τα ζητήματα- έναν χώρο πατριωτικής ευθύνης, όλων όσων υπηρετούμε αυτήν την Αίθουσα. Και με μια τέτοια προσέγγιση πρέπει να προσεγγίζουμε τα ζητήματα του Αιγαίου. 
Θα πει κανείς ότι σήμερα η χώρα βιώνει μια μεγάλη οικονομική κρίση και κατ’ επέκταση κοινωνική. Το αντιλαμβάνομαι. Δεν νομίζω ότι είναι κανείς έξω απ’ αυτήν την πραγματικότητα. Όμως, κύριε Υπουργέ, υπάρχουν και προτεραιότητες στην πολιτική πρακτική και το Αιγαίο θα πρέπει να είναι μια πολιτική προτεραιότητα για όλους μας, είτε για εσάς, που είστε στην Κυβέρνηση και τη συγκυβέρνηση, είτε για εμάς, που είμαστε στην Αντιπολίτευση.
Με μια τέτοια ευθύνη πρέπει να προσεγγίσουμε το ζήτημα του Αιγαίου. Γιατί το Αιγαίο είναι πολλά πράγματα μαζί. Είναι η εθνική ακεραιότητα της χώρας. Είναι πελώρια οικονομικά συμφέροντα, που αναδεικνύονται τους τελευταίους καιρούς με τον ορυκτό πλούτο. Είναι μεγάλης αξίας πολιτιστική παρακαταθήκη. Είναι πραγματικά ένα σημείο μεγάλης αναφοράς. Με τέτοιες σκέψεις πρέπει να προσεγγίσουμε το Αιγαίο.
Το Αιγαίο σήμερα, λοιπόν, βιώνει μαρτυρικές στιγμές αυτού που λέμε κοινωνική ανασφάλεια, κατά πρώτον. Διότι πώς μπορεί, ακόμα και οι ιδιωτικές σας επενδύσεις, κύριε Υπουργέ, να γίνουν, όταν δεν αισθάνεται ένα πολίτης που θα πάει εκεί ότι μπορεί ανά πάσα στιγμή που θα κινδυνεύσει η υγεία του να έχει την απαραίτητη, άμεση και αποτελεσματική υγειονομική στήριξη; Διότι από εκεί ξεκινούν πάρα πολλά πράγματα. 
Εάν σε μια περιοχή έχεις εξασφαλίσει δομές, που ο πολίτης, ως άνθρωπος, αισθάνεται ότι ανά πάσα στιγμή θα μπορεί να έχει πρόσβαση σε τέτοιου είδους υπηρεσίες για να προστατεύσει την υγεία του, είναι βέβαιο ότι από εκεί και πέρα διαμορφώνεις συνθήκες, οι οποίες πραγματικά μπορούν να βοηθήσουν και τις δημόσιες επενδύσεις -που βεβαίως πρέπει να γίνονται- και ενδεχομένως και τις ιδιωτικές.
Εμείς, λοιπόν, με την επερώτησή μας αυτή προσπαθούμε να αναδείξουμε όλα αυτά τα ζητήματα με μέτρο και με ευθύνη. Γιατί, ακριβώς, θέλουμε να βοηθήσουμε, κύριε Υπουργέ. 
Έρχεστε, λοιπόν, εσείς αντί να μπείτε σε έναν διάλογο παραγωγικό και δημιουργικό, να μας πείτε ότι ψευδόμαστε γι’ αυτό, ψευδόμαστε για εκείνο, ψευδόμαστε για το άλλο. 
Να σας ρωτήσω: ψευδόμαστε για τον φάκελο που δεν πήγε εγκαίρως στην Ευρωπαϊκή Ένωση για τις πυρκαγιές της Χίου; Ψευδόμαστε, κύριε Υπουργέ, -εσείς ο ίδιος το ομολογήσατε- για το ότι δεν υπήρξε ποτέ νησιωτική πολιτική, ένα σχέδιο που πραγματικά να αγγίζει όλα αυτά τα ζητήματα του Αιγαίου για να μπορέσουμε πραγματικά να βάλουμε μια τέτοια επεξεργασμένη πρόταση και σε προτεραιότητα στην Ευρωπαϊκή Ένωση; 
Λέτε ότι η Ευρωπαϊκή Ένωση δεν θέλει, επιφυλάσσεται. Η απόφαση της Ευρωπαϊκής Ένωσης, κάθε φορά που θα προτείνει κάποιος κάτι, εξαρτάται από το πώς το προτείνει και σε τι θέση το προτείνει, ώστε να μπορεί πραγματικά να έχει αποτέλεσμα.
Ελάτε, λοιπόν, εδώ να δούμε τις προτάσεις αυτές, να δούμε τα σχέδιά σας και να τα συζητήσουμε. Διότι μας είπατε ότι εδώ δεν συμβαίνει τίποτα από αυτά που λέμε. 
Προχθές, κύριε Υπουργέ, έγινε μία σύσκεψη Υπουργών της Κυβέρνησης, παραγόντων του Αιγαίου και ακούστηκαν εντελώς άλλα πράγματα από αυτά που μας είπατε εσείς. Δεν τα είπαμε εμείς. Δεν τα είπε ο ΣΥΡΙΖΑ. Ούτε είναι εκπρόσωποι του ΣΥΡΙΖΑ οι περιφερειάρχες, οι δήμαρχοι, όλοι αυτοί οι άνθρωποι που ήρθαν και κατέθεσαν την αγωνία τους, την ανησυχία τους, διότι βλέπουν μέρα με τη μέρα τα πράγματα να βρίσκονται σε φθίνουσα πορεία.
Και το Αιγαίο, κύριε Υπουργέ -για να πούμε και κάποια άλλα πράγματα που είναι πίσω από την κουρτίνα- δεν είναι μόνο τα μεγάλα νησιά. Είναι τα ενενήντα έξι νησιά –αν δεν κάνω λάθος- που κατοικούνται. Κι από αυτά, τα περισσότερα είναι μικρά νησιά. Και υπάρχει πράγματι πρόβλημα εσωτερικής μετανάστευσης, γιατί δεν υπάρχουν δομές που να στηρίζουν την οικογένεια να παραμείνει σε νησιά που δεν έχουν μόνο οικονομική σημασία, έχουν και εθνική σημασία. Και το ξέρετε καλύτερα από εμένα, γιατί είστε ένας άνθρωπος που το ζείτε, είστε από εκεί. 
Μου έλεγε ένας καθηγητής του Πανεπιστημίου Μυτιλήνης χθες, κύριε Υπουργέ, ότι το 80% των προϊόντων που καταναλώνουν τα ξενοδοχεία της Ρόδου έρχεται από το εξωτερικό. Ενώ η Μυτιλήνη έχει προϊόντα υψηλής ποιότητας -όπως και άλλα νησιά μας έχουν πραγματικά προϊόντα υψηλής ποιότητας και ονομασίας προέλευσης- λόγω του ότι δεν υπάρχει αυτή η εσωτερική σύνδεση των νησιών, το κόστος για να φτάσουν κάποια στιγμή στη Ρόδο είναι τέτοιο, που είναι απαγορευτικό. 
Αυτά τα ζητήματα πρέπει να λύσουμε, στα οποία όλοι -συμπολιτευόμενοι και αντιπολιτευόμενοι- νομίζω ότι πραγματικά θέλουμε κάτι να συνεισφέρουμε. Και σε τέτοιου είδους ζωτικής σημασίας περιοχές, όπως είναι το Αιγαίο, η αντιπολίτευση για την αντιπολίτευση, περισσεύει, είναι πολυτέλεια. 
Νομίζω, λοιπόν, ότι σ’ αυτόν τον όμορφο τόπο -όπως πολύ καλά τον χαρακτήρισε ο Γιώργος Σταθάκης, μία «υδάτινη πόλη», εγώ θα προσέθετα μία «ζαφειρένια υδάτινη πόλη»- ο μοναδικός ουρανός, οι μοναδικές θάλασσες, ο μοναδικός αέρας δημιουργούν την τριλογία του Ελύτη. 
Σας ευχαριστώ. 
(Χειροκροτήματα από την πτέρυγα του ΣΥΡΙΖΑ-ΕΚΜ)
ΠΡΟΕΔΡΕΩΝ (Ιωάννης Δραγασάκης): Ευχαριστούμε κι εμείς.
Το λόγο έχει η κ. Βούλτεψη για έξι λεπτά.","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"32237"," Ευχαριστώ πάρα πολύ, κύριε Πρόεδρε.
Είναι μία πολύ ενδιαφέρουσα συζήτηση αυτή που κάνουμε σήμερα. Πολλά από αυτά που ακούστηκαν στην Αίθουσα είναι σωστά. Τα έχουμε πει, τα έχουμε ξαναπεί υπό διαφορετικές ιδιότητες. Το πρόβλημα είναι ότι πρέπει κάποτε να σταματήσουμε να περιγράφουμε την κατάσταση και να κάνουμε κάποιες δημιουργικές προτάσεις. Και, βέβαια, θα πρέπει να αναλαμβάνει η πολιτεία, ο έχων την ευθύνη να τις υλοποιεί και να τις εφαρμόζει.
Η προσωπική μου άποψη –το έχω πει πάρα πολλές φορές- είναι ότι η ύπαρξη των νησιών μας -επειδή το αρχιπέλαγός μας είναι μοναδικό- εξαρτάται αποκλειστικά από την τουριστική τους ανάπτυξη –και δεν εννοώ την άναρχη-  και βέβαια, για τα μεγαλύτερα νησιά από την αγροτική τους ανάπτυξη. 
Θέλω να πω, επίσης, ότι το θέμα της νησιωτικότητας –το είπαν και άλλοι συνάδελφοι εδώ από τους επερωτώντες- υπάρχει παντού: και στο Σύνταγμά μας και σε όλες τις αποφάσεις της Ευρωπαϊκής Ένωσης. Και επειδή άκουσα και τον κ. Γλέζο να λέει κάτι, δεν μας φταίνε πάντα οι άλλοι, υπάρχει και μέσα στο μνημόνιο. Το τελευταίο μνημόνιο εξαιρεί τα νησιά μας από μία σειρά μέτρων.
Άρα, λοιπόν, θέλω να πω ότι το πρόβλημα δεν είναι πάντα αυτό που μας επιβάλλουν οι άλλοι. Είμαστε ο εαυτός μας.
Ας πούμε για το σύστημα υγείας. Πώς θα λυθούν αυτά τα προβλήματα όταν είμαστε έρμαια των παθογενειών μας;
Πόσες φορές έχουμε ακούσει –και έχω και ίδια γνώμη- ότι γιατροί διορίζονται σε νησιά, δεν πηγαίνουν και μένουν τα νησιά χωρίς γιατρό; Εδώ λιμενάρχες ψάχνουμε να βρούμε…","ΣΟΦΙΑ ΒΟΥΛΤΕΨΗ",73
"32238"," Γιατί οι μισθοί…","ΘΕΟΔΩΡΟΣ ΔΡΙΤΣΑΣ",139
"32239"," Οι μισθοί είναι συγκεκριμένοι. Υπάρχει και ένα επιμίσθιο. Το δέχομαι. Δεν πάνε, όμως. 
Να πω και κάτι άλλο; Είναι και γιατροί και άλλο προσωπικό –γιατί άκουσα και για τις ελλείψεις- που δέχονται το διορισμό σε προκηρύξεις για συγκεκριμένα νησιά και στο πίσω μέρος του εγκεφάλου τους έχουν το πολιτικό μέσο για την απόσπαση στην Αθήνα. 
Αυτά τα θέματα, λοιπόν, δεν είναι θέματα τα οποία μας επιβάλλουν άλλοι. Είναι δικά μας θέματα, της κοινωνίας μας, όπως είναι δικό μας θέμα να καταλάβουμε ότι εφόσον θέλουμε ανάπτυξη των νησιών δια του τουρισμού και ό,τι άλλο μπορεί να γίνει εκεί και να αναπτυχθεί, διότι έχουν και πολύ καλά αγροτικά προϊόντα, τα νησιά δεν μπορεί να είναι αποκλεισμένα. Είναι αδύνατον αυτό να συμβεί. Μετά, πώς φωνάζουμε, γιατί επιβάλλεται ένα μέτρο που δεν αρέσει σε κανέναν; 
Τα νησιά δεν πρέπει να αποκλείονται. Δεν γίνεται, πρέπει να βρίσκεται άλλη λύση. Για να βρεθεί άλλη λύση, πρέπει ο συνδικαλισμός να μην είναι μαξιμαλιστικός. Μόνο στην Ελλάδα συμβαίνει αυτό, να είναι επιτυχία η απεργία και να σου λένε τα συνδικαλιστικά σωματεία και οι κεφαλές «κάναμε τόσες απεργίες». Μα, επιτυχία στο συνδικαλισμό είναι να μην χρειαστεί να φθάσεις στην απεργία. Να πεις δέκα, να πάρεις τα τέσσερα, να διεκδικήσεις τα πέντε, να επανέλθεις. Πρώτη φορά γίνονται αυτά στη χώρα! Έχουμε κάνει όλοι συνδικαλισμό. 
Στη Γερμανία –το λέω με αφορμή και το κλείσιμο των λιμανιών και όλα αυτά- είναι ο κ. Χούμπερ, ο λεγόμενος και «φιλόσοφος», γιατί έχει μελετήσει την αρχαία ελληνική γραμματεία, ο οποίος είναι σοσιαλδημοκράτης, δεν είναι μερκελιστής και ο οποίος, όταν πήγε να γίνει φασαρία με μεγάλη απεργία, αυτός που εκπροσωπεί δύο εκατομμύρια τριακόσιες χιλιάδες πραγματικά εργαζομένους, όχι συνδικαλιζομένους, στην «IG Metal» είπε «δεν θα καταστρέψουμε τη βιομηχανική παραγωγή της Γερμανίας, επειδή εγώ δεν είμαι με τη Μέρκελ». Εδώ, πώς με τόση ευκολία αποφασίζουμε ότι δεν θα πάει το καράβι εκεί, δεν θα κάνει ετούτο, δεν θα γίνει το άλλο; 
Επίσης, πώς με μεγάλη ευκολία υπερασπιζόμαστε τα πάντα; Γιατί άκουσα κάτι που είπε ο κ. Κουρουμπλής περί προστασίας, ότι εγώ ως Κοινοβουλευτικός Εκπρόσωπος προστατεύω την Κυβέρνηση, ενώ ο ίδιος προστατεύει το λαό. Είναι εύκολο, όταν είμαστε στην Αντιπολίτευση, να λέμε στους πάντες ότι δεχόμαστε τα αιτήματά τους. Όμως, πρέπει κάποτε να αποφασίσουμε τι θέλουμε. Πρέπει και η Αντιπολίτευση να αποφασίσει –και το λέω κυριολεκτικά- και να μας πει αν είναι με το βιαστή ή με το θύμα, αν είναι με το Διεθνές Νομισματικό Ταμείο ή δεν είναι, αν έκανε λάθος το Διεθνές Νομισματικό Ταμείο ή δεν έκανε. Το λέω, γιατί ακούμε αντικρουόμενα πράγματα. Τη μία γίνεται μεγάλη φασαρία και την άλλη ο Αρχηγός σας λέει ότι δεν πιστεύει πως ήταν λάθος, ότι ήταν συνειδητό. Συνεπώς, πρέπει να υπάρχει μια συνέπεια σε αυτά που λέμε, για να μπορέσουμε να συνεννοηθούμε. 
Για παράδειγμα, όταν στο συνδικαλισμό ακούγονται μαξιμαλιστικά συνθήματα του τύπου «επιστροφή στο πρότερο κοινωνικοασφαλιστικό καθεστώς», αυτό πώς μπορεί να γίνει για μια κατηγορία μόνο εργαζομένων; Όταν λέει μηδενική φορολόγηση, δεν μπορεί να υιοθετούνται τα πάντα. Είναι μέσα στα αιτήματα αυτά. 
Οι συλλογικές συμβάσεις -το ακούσατε- είναι ένα ζήτημα. Βεβαίως, οι συλλογικές συμβάσεις γίνονται με έναν τρόπο. Το Υπουργείο μπορεί να παρέμβει. Τα δεδουλευμένα είναι άλλο ζήτημα. Παρεμβαίνει το Υπουργείο και είδατε ότι θα αρχίσουν να καταβάλλονται. Βεβαίως και είναι απαράδεκτο να μην πληρώνουν τα δεδουλευμένα οι εργοδότες. Δεν υπάρχει ζήτημα γι’ αυτό. Όμως, δεν μπορούμε να λέμε μαξιμαλιστικά. 
Για παράδειγμα, ζήτησαν να μην πάει το ΓΕΝΕ στον ΟΑΕΔ. Το πέτυχαν. Ζήτησαν να μην πάνε κατευθείαν στον ΕΟΠΥΥ, αλλά να εξετάζονται στον «Οίκο Ναύτου». Το πέτυχαν. Ζήτησαν παρέμβαση του Υπουργείου για τις συλλογικές συμβάσεις. Παρενέβη. Ζήτησαν παρέμβαση, για να πληρωθούν τα δεδουλευμένα. Παρενέβη. Όταν όμως αρχίζει ο μαξιμαλισμός, δηλαδή κλείνω τα λιμάνια και τα νησιά, μετά πώς να τα υπερασπιστούμε; Επόμενο αίτημα την άλλη φορά. Δηλαδή, αυτή η σύγκρουση, η στρατηγική της έντασης, δεν έχει να κάνει μόνο με το τι γίνεται στην κορυφή, έχει να κάνει και με το τι κάνουμε κάτω. 
Όσον αφορά την οικονομία μας, δεν μπορούμε να καταστρέψουμε την οικονομία μας, επειδή κάθε φορά κάποιος λέει «τα θέλω όλα ή τίποτα». Είναι πολύ σημαντικό αυτό και χαίρομαι που σήμερα κάνουμε μια πολιτισμένη συζήτηση. Ο Υπουργός λαμβάνει υπ’ όψιν του αυτά που λέτε. 
Υπάρχει ένα νομοσχέδιο στο οποίο πρέπει να συμβάλλουμε όλοι και κυρίως να μαζευτούμε λίγο. Αντί να λέμε σε όλους «ναι», να μαζέψουμε λίγο αυτό το «ναι», γιατί αύριο το «ναι» θα γίνει «όχι». Και εσείς έχετε μέσα στις αποφάσεις σας κρυμμένα πράγματα, τα οποία δεν διαβάζουν αυτοί που τα ακούνε. Λέτε, ας πούμε, στην απόφαση της κεντρικής επιτροπής: «Είμαστε έτοιμοι να αναμετρηθούμε με τη χειρότερη έκβαση και θα έχουμε το λαό πλάι μας». Αυτό δεν το ξέρει ο λαός. Τι θα πει «χειρότερη έκβαση»; Να του το πείτε. Και πού το ξέρετε ότι είναι ο λαός πλάι σας, άμα δεν πάρει υπ’ όψιν του...","ΣΟΦΙΑ ΒΟΥΛΤΕΨΗ",73
"32240"," Η ανάλυση των αποφάσεων των κομμάτων μπορεί να γίνει και σε άλλους χώρους, κυρία Βούλτεψη.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"32241"," Εντάξει, κύριε Πρόεδρε. Κοιτάξτε τώρα. Δεν πειράζει, ας αναλύσουμε και ένα από τα κείμενά σας. Δεν είναι κακό. Αφού δεν αναλύονται πουθενά, είναι κρυφά κείμενα. Είναι τα πιο κρυφά κείμενα της ζώσας μνήμης αυτά.
Σας ευχαριστώ πολύ.","ΣΟΦΙΑ ΒΟΥΛΤΕΨΗ",73
"32242"," Ευχαριστούμε και εμείς.
Η συνάδελφος κ. Μαρία Ρεπούση ζητεί άδεια ολιγοήμερης απουσίας στο εξωτερικό. Η Βουλή εγκρίνει;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"32243"," Μάλιστα, μάλιστα.","ΠΟΛΛΟΙ ΒΟΥΛΕΥΤΕΣ",NA
"32244"," Η Βουλή ενέκρινε τη ζητηθείσα άδεια. 
Το λόγο έχει ο κ. Χρυσοχοίδης, Κοινοβουλευτικός Εκπρόσωπος του","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"32245"," Ευχαριστώ, κύριε Πρόεδρε.
Άκουσα με πολύ ενδιαφέρον τις περιγραφές των συναδέλφων του ΣΥΡΙΖΑ που υπέγραψαν την επερώτηση, οι οποίες ενίοτε είχαν και έναν ποιητικό χαρακτήρα, μια ποιητική έκφραση. Ωστόσο, η πραγματικότητα είναι εξαιρετικά δύσκολη και ενίοτε θα έλεγα ότι είναι και σκληρή, ιδιαίτερα όταν αναφερόμαστε σε μικρά νησιά ή απομονωμένες περιοχές μεγαλυτέρων νησιών. 
Ουσιαστικά τίθεται ένα ζήτημα, το οποίο ανέφερε και ο Υπουργός νομίζω, το θέμα της νησιωτικής πολιτικής. Απαντών σήμερα είναι ένας Υπουργός ο οποίος έχει να κάνει ελαχίστως με όλα αυτά τα ζητήματα τα οποία συζητήθηκαν και εθίγησαν. Ο Υπουργός Ναυτιλίας έχει να κάνει με τα ζητήματα που αναφέρονται στη μίσθωση των πλοίων για την ενδονησιωτική επικοινωνία και έχει να κάνει με κάποια επιμέρους ζητήματα που αφορούν το πρώην Υπουργείο Αιγαίου. 
Πιστεύω ότι δεν είναι σοβαρά πράγματα αυτά. Επιτέλους πρέπει να σκεφτούμε σύγχρονα, ιδιαίτερα για τη νησιωτική Ελλάδα. Νησιωτική πολιτική σημαίνει πρωτίστως αποκέντρωση, να μεταφέρουμε στην περιφέρεια όλες τις αναγκαίες αρμοδιότητες, έτσι ώστε να μπορέσουν η περιφέρεια και οι τοπικές κοινωνίες να οργανώσουν τη νησιωτική πολιτική με βάση το χρηματοδοτικό και  νομοθετικό πλαίσιο που ψηφίζει η Βουλή των Ελλήνων και εφαρμόζει η εκάστοτε Κυβέρνηση. Αυτή είναι η σοβαρή κατεύθυνση που πρέπει να πάρουμε από εδώ και πέρα. 
Σκεφτείτε, κύριε Πρόεδρε, επειδή ασχολείστε με τα οικονομικά, ότι σήμερα τους διαγωνισμούς για την ενδονησιωτική επικοινωνία τους κάνει το Υπουργείο Ναυτιλίας. Για ποιο λόγο; Για ποιο λόγο γίνεται αυτό και αποφασίζει ο Υπουργείο για μία γραμμή από τους Λειψούς μέχρι τη Λέρο, για παράδειγμα; Για ποιο λόγο; Και για αυτό λαμβάνονται μια σειρά από κακές αποφάσεις στο τέλος και καταλήγουμε πολλές φορές σε δράματα για την πολιτική ζωή της χώρας.
Τίθεται, λοιπόν, ένα ζήτημα νησιωτικής πολιτικής. Όλα τα ζητήματα που εθίγησαν σήμερα αφορούν το Υπουργείο Τουρισμού, το Υπουργείο Γεωργίας, το Υπουργείο Ανάπτυξης και πρέπει να δούμε πώς αυτές οι αποφάσεις θα μεταφερθούν στις δύο μεγάλες περιφέρειες της νησιωτικής Ελλάδας –με την Κρήτη τρεις- έτσι ώστε να οργανωθεί μια αποτελεσματική πολιτική για να μην επαναλαμβάνουμε τα ίδια επί πολλά χρόνια. 
Το δεύτερο ζήτημα το οποίο θέλω να θέσω έχει σχέση με την επιβίωση ουσιαστικά της νησιωτικής Ελλάδας. Υπάρχει, για παράδειγμα, το ενεργειακό ζήτημα. Σε ένα Αιγαίο που το δυναμικό του ανέμου είναι τεράστιο, ουσιαστικά σήμερα ηλεκτροδοτείται η νησιωτική Ελλάδα -με πρώτη την Κρήτη- με πετρέλαιο. Κατ’ αρχάς, είναι μία αντιτουριστική παράμετρος, μία αντιτουριστική δραστηριότητα, όταν παράγουμε ηλεκτρική ενέργεια με το κατ’ εξοχήν κοστοβόρο αλλά και ταυτόχρονα βλαπτικό για το περιβάλλον υλικό, το πετρέλαιο, το οποίο μολύνει την ατμόσφαιρα και επιβαρύνει την υγεία των ανθρώπων. 
Δεύτερον, αυτό το δυναμικό πρέπει να αξιοποιηθεί με στόχο να δημιουργηθούν επενδύσεις στα νησιά και να υπάρξει βεβαίως και η λεγόμενη ενεργειακή διασύνδεση των νησιών. 
Δεν ξέρω πού βρίσκονται όλα αυτά, κύριε Υπουργέ, πού βρίσκονται όλες αυτές οι δραστηριότητες. Αναφέρομαι στη διασύνδεση των νησιών με την ηλεκτρική ενέργεια με το καλώδιο.
Υπάρχει το θέμα της υδροδότησης. Χρόνια ολόκληρα υπάρχουν προγράμματα του ΕΣΠΑ -και σήμερα για το θέμα της αφαλάτωσης- τα οποία δυστυχώς δεν λειτουργούν. Και δεν λειτουργούν, διότι φοβούμαι ότι πάλι δεν έχουν γίνει οι αναγκαίες προσπάθειες σε περιφερειακό επίπεδο με τις τοπικές κοινωνίες, με την τοπική επιχειρηματικότητα, με την τοπική αυτοδιοίκηση για να βρεθούν λύσεις, με αποτέλεσμα να ισχύουν ακόμα δραστηριότητες και λειτουργίες του 20ου αιώνα, της δεκαετίας του 1950, δηλαδή με τους νερουλάδες της ΕΥΔΑΠ.
Πρέπει, επίσης, να δούμε το ζήτημα της ενδονησιωτικής επικοινωνίας με έναν άλλο τρόπο. Υπάρχουν εγχειρήματα, ορισμένα από αυτά απέτυχαν, ορισμένα απέτυχαν εν μέρει. Γιατί, δεν τα βλέπουμε, λοιπόν; Υπάρχουν εγχειρήματα που πράγματι δεν απέδωσαν. Υπάρχουν, όμως, και κάποια άλλα που οι τοπικές κοινωνίες δρομολόγησαν και έχουν πετύχει. 
Γιατί, λοιπόν, δεν αξιοποιούμε ένα μέρος των προγραμμάτων προς την κατεύθυνση αυτή, πάντα στο πλαίσιο της επιχειρηματικότητας χωρίς να δημιουργούμε επιχειρήσεις με ελλείμματα;
Τέλος θέλω να αναφερθώ σε εκείνο του ζήτημα που υπάρχει ως ωρολογιακή βόμβα. Το έθεσε ο κ. Δρίτσας πρώτος. Κοιτάξτε, πρέπει να είμαστε ειλικρινείς μεταξύ μας. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή) 
Θα τελειώσω, κύριε Πρόεδρε.
Εδώ έχουν γίνει μεγάλες επενδύσεις, ανανεώθηκε ο στόλος στην ακτοπλοΐα, υπήρξαν μεγάλες προσδοκίες. Ουσιαστικά, όμως, η ακτοπλοΐα μας κατέρρευσε για ενάμιση λόγο. Ο ένας λόγος είναι οι τράπεζες, οι οποίες δυστυχώς αντιμετωπίζουν τα γνωστά προβλήματα και είναι οι βασικοί μέτοχοι των περισσοτέρων τουλάχιστον ακτοπλοϊκών επιχειρήσεων. Από την άλλη πλευρά ο μισός λόγος, στον οποίο αναφέρομαι, είναι η αύξηση του κόστους της ενέργειας, το πετρέλαιο το οποίο φαίνεται ότι ξεπερνάει το 50% σε συνδυασμό με την πτώση της ζήτησης και την πτώση της επιβατικής κίνησης. Αυτό, όμως, οδηγεί σε ένα μεγάλο αδιέξοδο και χρειάζεται πολύ μεγάλη προσοχή, γιατί είναι όρος επιβίωσης για τη νησιωτική Ελλάδα. Ταυτόχρονα είναι πολύ μεγάλο το κόστος μεταφοράς των προϊόντων, πολλά από τα οποία εξάγονται κυρίως από την Κρήτη, όπως ξέρετε.
Γι’ αυτό, λοιπόν, θα πρότεινα, κύριε Υπουργέ, που εσείς χειρίζεστε πια αυτό το ζήτημα, να το δείτε μέσα στο πλαίσιο και της τρόικας, με την έννοια ότι παρακολουθείται από την τρόικα το θέμα των τραπεζών, έτσι ώστε να μην οδηγηθούμε σε ένα ατύχημα οικονομικό. Διότι, εάν υπάρξει ένα οικονομικό ατύχημα και πέσει μια εταιρεία, φοβούμαι ότι θα πέσουν όλες στη συνέχεια.
Ευχαριστώ, κύριε Πρόεδρε.","ΠΑΣΟΚ
ΜΙΧΑΗΛ ΧΡΥΣΟΧΟΪΔΗΣ",554
"32246"," Ευχαριστούμε και εμείς.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"32247"," Κύριε Πρόεδρε, θέλω το λόγο για ένα λεπτό.","ΚΩΝΣΤΑΝΤΙΝΟΣ ΜΟΥΣΟΥΡΟΥΛΗΣ",333
"32248"," Βεβαίως. Μια σύντομη παρέμβαση από τον Υπουργό.
Παρακαλώ, κύριε Υπουργέ, έχετε το λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"32249"," Ευχαριστώ πολύ.
Κύριε Χρυσοχοΐδη, κάνατε πολύ σωστά να αναφερθείτε στο θέμα της διασύνδεσης των ηλεκτρικών συστημάτων της ηπειρωτικής με τη νησιωτική Ελλάδα. Να πω εδώ ότι υπήρξε στο παρελθόν μία μελέτη ενεργειακού σχεδιασμού, η οποία στην ουσία κατέληγε σε μία μελέτη ανάπτυξης του συστήματος μεταφοράς που προέβλεπε ιδιωτικές επενδύσεις για να γίνουν αυτές οι μεγάλες διασυνδέσεις. 
Αυτό είναι πολύ θετικό και πολύ στρατηγικό, γιατί αλλιώς δεν μπορούμε να μιλάμε για μικρές ή μεγάλες –δεν έχει σημασία- ΑΠΕ στα νησιά. Επίσης, δεν μπορούμε να γνωρίζουμε εάν το σύστημα θα αντέξει όλο αυτό το διάστημα τον επιμερισμό του κόστους πετρελαίου στα τιμολόγια. Δεν το ξέρουμε αυτό. Δεν θέλω να πω τίποτα αλλά δεν το ξέρουμε στο μέλλον.
Κάνω αυτήν την παρέμβαση, κύριε Πρόεδρε, για να πω ότι δυστυχώς οι τοπικές κοινωνίες σε ορισμένες περιπτώσεις εμποδίζουν τα έργα διασυνδέσεων. Σταματημένα κέντρα υπερυψηλής τάσης –έχω στο μυαλό μου περιοχές της χώρας- καλώδια, πόντιση έχουμε αντίστοιχα στη Νέα Μάκρη, που πρόκειται για ένα πολύ σημαντικό έργο.
Εδώ πρέπει, λοιπόν, να βοηθήσουμε κι εμείς, να κατανοήσουν οι τοπικές κοινωνίες ότι πρόκειται για εθνικής σημασίας έργο η διασύνδεση των ηλεκτρικών συστημάτων. 
Ευχαριστώ.","ΚΩΝΣΤΑΝΤΙΝΟΣ ΜΟΥΣΟΥΡΟΥΛΗΣ",333
"32250"," Χωρίς να θέλω να παρέμβω στο έργο σας -νομίζω ετέθη από τον κ. Χρυσοχοϊδη και άλλους- υπάρχει και το θέμα των διανησιωτικών διασυνδέσεων, ενεργειακών, ακτοπλοϊκών και άλλων. Αν θέλετε, μετά δώστε μας μια εικόνα, διότι όντως το θέμα είναι σοβαρό.
Ο κ. Μαριάς έχει το λόγο για έξι λεπτά.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, κύριε Υπουργέ, κύριοι Βουλευτές, το θέμα της επίκαιρης επερώτησης είναι σαφές. Το πλήγμα για το χώρο και τα νησιά του Αιγίου και τα σχεδιαζόμενα φορολογικά και άλλα μέτρα της τρόικας είναι το θέμα που συζητάμε. Άκουσα από τους Κοινοβουλευτικούς Εκπροσώπους της συγκυβέρνησης πάρα πολλά αλλά επί του θέματος τίποτε. 
Επιτρέψτε μου, λοιπόν, να αναφερθώ στα ζητήματα αυτά, διότι το ζήτημα του Αιγαίου και τι επιπτώσεις υπάρχουν από τα μέτρα της τρόικας πρέπει να το βάλουμε στο εξής πλαίσιο.
Πρώτον, δεν μπορεί να συζητηθεί ξεκομμένα από τη γεωστρατηγική σημασία που έχει το Αιγαίο και τα προβλήματα άμυνας και ασφάλειας, τα οποία παρουσιάζονται, ιδίως με βάση τις προκλητικές πλέον δηλώσεις του τελευταίου διαστήματος από την πλευρά της Τουρκίας, το ότι διακυβεύονται μία σειρά ζητήματα, όπως είναι η ΑΟΖ, όπως είναι η αξιοποίηση του υποθαλάσσιου πλούτου. Εάν αυτό δεν το λάβουμε υπ’ όψιν, δεν μπορούμε να συζητάμε για θέματα στο Αιγαίο. 
Δεύτερο, πρέπει να λάβουμε υπ’ όψιν τις τεράστιες μεταναστευτικές ροές οι οποίες υπάρχουν και χιλιάδες άτομα, τα οποία χωρίς χαρτιά, έρχονται παράνομα και μπαίνουν στη χώρα μας. Δημιουργούν και αυτοί συγκεκριμένα προβλήματα  και ασφάλειας στο χώρο των νησιών του Αιγαίου.
Το τρίτο θέμα -και το πιο σημαντικό, φυσικά- είναι το μνημόνιο, διότι βάζει ένα συγκεκριμένο πλαίσιο παραχωρήσεων είτε λιμανιών είτε αεροδρομίων είτε μαρίνων. Σημερινό δημοσίευμα της εφημερίδος «ΤΑ ΝΕΑ» λέει: «Σχέδιο για σαράντα οχτώ μαρίνες θα δοθούν σε ιδιώτες». Έχουν ήδη δοθεί οι μαρίνες Φλοίσβου, Ζέας, Κέρκυρας, Λευκάδας στην τουρκική εταιρεία «DOĞUS GROUP», που είναι του γνωστού μεγαλοεπιχειρηματία Koç, ο οποίος έχει σχέση και με παραγωγή οπλικών συστημάτων. Συνεχίζουμε τώρα και στο Αιγαίο και με βάση το χάρτη και τα δεδομένα θα δοθούν οι εξής μαρίνες. Στο Καστέλο της Χίου, στον Άγιο Κήρυκο Ικαρίας, στο Μαραθόκαμπο της Σάμου, στην Πάτμο, στην Κω, στη Νίσυρο, στη Ρόδο, στην Αστυπάλαια, στην Κάρπαθο, στην Άνδρο, στη Νάξο, στην Πάρο, στη Σέριφο. 
Αυτά, λοιπόν, είναι που έχουν αποφασιστεί από πλευράς Κυβέρνησης ότι θα γίνουν και είναι δεδομένο. Δεν είναι μόνο ότι πάμε για τις παραχωρήσεις, που θα φτάσουν σε πάρα πολύ μεγάλο χρονικό διάστημα. Θυμάμαι ότι σε προηγούμενη συζήτηση ειπώθηκε ότι θα είναι για τουλάχιστον είκοσι πέντε έως και τριάντα έτη, αλλά το ερώτημα προς τον Υπουργό είναι αν μπορούν να φτάσουν μέχρι και ενενήντα εννιά χρόνια.  
Δεύτερον, βάλαμε ένα ζήτημα σε σχέση με τα ζητήματα εθνικής ασφάλειας. Δεν μπορεί, πλέον, να τουρκοποιηθούν τα λιμάνια, τα αεροδρόμια, οι μαρίνες και αυτά όλα να είναι στο όνομα του μνημονίου και της εξόφλησης δήθεν του χρέους. Άρα, αυτός είναι ένας σημαντικός παράγοντας που θα ληφθεί υπ’ όψιν.
Επόμενο σημείο είναι οι απαιτήσεις της τρόικας που έλεγε ότι τα νησιά που έχουν κάτω από εκατόν πενήντα κατοίκους δεν χρειάζεται να διατηρηθούν στην οικονομική ζωή. Αυτό σημαίνει εγκατάλειψη των νησιών αυτών και πρόβλημα στην ΑΟΖ, στην υφαλοκρηπίδα. Αυτά είναι βασικά ζητήματα.
Θέμα δεύτερο είναι η οικονομία. Προσέξτε τα σημερινά στοιχεία της εφημερίδας «ΝΑΥΤΕΜΠΟΡΙΚΗ». Για το 2011 η ανεργία στο Αιγαίο τον ενδέκατο μήνα ήταν 12,8%. Τον ίδιο μήνα, ενδέκατο μήνα του 2012, η ανεργία είναι 20,1% στην περιοχή των νησιών του Αιγαίου. Αυτό δείχνει την καταστροφική πολιτική του μνημονίου. Για να μη λέτε, βεβαίως, ότι δίνουμε αυτά τα στοιχεία επιλεκτικά και θέλετε –ας πούμε – να πάμε στον Αύγουστο του 2012, εκεί η ανεργία είναι 18,3%. Και τι αποδεικνύει αυτό; Αυτό που είπαν κάποιοι συνάδελφοι, ότι δεν απασχολείται το τοπικό δυναμικό στις παραγωγικές και τις τουριστικές επιχειρήσεις του Αιγαίου, όπως γίνεται και στην Κρήτη αλλά έρχονται πάρα πολλοί άλλοι με «Stage» και παίρνουν τις θέσεις αυτών των εργαζομένων. Αυτά είναι τα στοιχεία που προκύπτουν στη σημερινή «ΝΑΥΤΕΜΠΟΡΙΚΗ». Μπορείτε να το δείτε το θέμα αυτό.
Άρα, λοιπόν, δύο βασικά ζητήματα έχουν σχέση με την ασφάλεια και με την οικονομία. Από εκεί και πέρα, το μνημόνιο, φυσικά, κάνει μια συνολική επίθεση. Έχουμε πλήρη εγκατάλειψη στα νησιά. 
Έχουμε το θέμα με τις ΔΟΥ. Φεύγουν όλες οι ΔΟΥ. Θα πρέπει, πλέον, οι κάτοικοι να ψάχνουν να βρουν έναν τρόπο για να εξυπηρετηθούν. 
Μια και μιλάμε για τις ΔΟΥ –κύριε Υπουργέ, το λέω σ’ εσάς αλλά να το ακούσει ο Υπουργός Οικονομικών- θέλουμε να μας πείτε, τι θα γίνει με τις τριακόσιες πενήντα καθαρίστριες που απολύσατε από το Υπουργείο Οικονομικών, οι οποίες έχουν χάσει τη δουλειά τους. Θα πρέπει και το θέμα αυτό να λυθεί. Και το έχουμε φέρει το θέμα αυτό πολλές φορές στη Βουλή. Δούλευαν είκοσι πέντε χρόνια κι έχουν μείνει στον αέρα. 
Συνεχίζω, λοιπόν, λέγοντας ότι στα νησιά του Αιγαίου υπάρχει θέμα με το ΙΚΑ. Τα ειρηνοδικεία έχουν σταματήσει να λειτουργούν. 
Αντίστοιχα, προβλήματα υπάρχουν φυσικά και στην Κρήτη. Παρ’ ότι η Κρήτη είναι μεγάλο νησί, επί της ουσίας υπάρχουν τα ίδια προβλήματα. Και αυτά είναι προβλήματα της μνημονιακής πολιτικής. 
Όσον αφορά το πρόγραμμα «Βοήθεια στο Σπίτι» για προβλήματα –αν θέλετε- κοινωνικής παρέμβασης τι δείχνει όλη η ανάλυση που κάνουμε; Δείχνει ότι αυτήν τη στιγμή ιδίως στην περιοχή του Αιγαίου γίνεται μια επίθεση από τη μνημονική πολιτική. Τα αποτελέσματα είναι τραγικά. 
Κι αν πρέπει να επισημάνουμε –που τα επισημαίνουμε- αυτά τα προβλήματα πολλές φορές για όλη την Ελλάδα, για την περιοχή του Αιγαίου είναι πλέον και εθνικά επικίνδυνο, σε σχέση με βλέψεις της Τουρκίας. Καταλάβετέ το αυτό. Πρέπει να υπάρξει ιδιαίτερη προσοχή στο θέμα αυτό. 
Στο νομοσχέδιο, το οποίο θα φέρετε θέλουμε να διασφαλιστεί ότι θα υπάρξει η συνεχής επικοινωνία των νησιών με τη χώρα, ότι θα υπάρξουν οι δεσμεύσεις που υπήρχαν από τους εφοπλιστές, ότι δεν θα έχουν μόνο την επικοινωνία των νησιών τους καλούς μήνες αλλά και τις εποχές που είναι δύσκολες. Πρέπει να στηριχθούν τα νησιά. Αυτό είναι ένα σημαντικό θέμα. 
Στο ελάχιστο χρόνο, τον οποίο έχω, θα ήθελα να πω ότι πιστεύουμε ότι στο θέμα του Αιγαίου πρέπει να υπάρξει μια στρατηγική και της αποκέντρωσης –αποκέντρωση, όμως, με πόρους- και της διασύνδεσης των νησιών μεταξύ τους και της στήριξης με ενεργειακούς πόρους. Άρα, θα πρέπει να υπάρξει μια συνολική στρατηγική, η οποία θα πρέπει να συζητηθεί στο Κοινοβούλιο. 
Άκουσα με ενδιαφέρον ότι έχετε τέτοια πρόθεση. Θα πρέπει να τα δούμε αναλυτικά αυτά για να συζητηθούν στις αντίστοιχες επιτροπές –και φυσικά στην Ολομέλεια- ούτως ώστε ο καθένας με άνεση χρόνου και όχι υπό την πίεση που έχει αυτήν τη στιγμή κάποιος στο πλαίσιο μιας επίκαιρης επερώτησης να τοποθετηθεί συνολικά για την πολιτική στα θέματα αυτά.
Επισημαίνουμε, κύριε Υπουργέ –και κλείνω με αυτό- ότι η πολιτική του μνημονίου βλάπτει σοβαρά την οικονομία, βλάπτει σοβαρά τη δημοκρατία, βλάπτει σοβαρά την υγεία και βλάπτει, πλέον, σοβαρά και τους κατοίκους του Αιγαίου. Λάβετέ το υπ’ όψιν αυτό. 
Βεβαίως -όπως είπε πριν λίγη ώρα ο κ. Στουρνάρας- παρ’ ότι η πολιτική σας και η συνταγή του μνημονίου είναι λάθος, εσείς συνεχίζετε αυτήν την καταστροφική πολιτική με ανεργία 27% σε επίπεδο χώρας και 61,5% σε επίπεδο νεολαίας.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"32251","  Ολοκληρώστε, σας παρακαλώ.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Ολοκληρώνω, κύριε Πρόεδρε.
Αντιλαμβάνεστε ότι με τέτοιες πολιτικές η χώρα καταστρέφεται και φτωχοποιείται. 
Για το λόγο αυτό, πρέπει να σταματήσει αυτή η πολιτική, την οποία θα ανατρέψουν οι ίδιοι οι πολίτες, παλεύοντας με ειρηνικό και δημοκρατικό τρόπο.
Ευχαριστώ πολύ.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"32252"," Ευχαριστώ πολύ.  
Το λόγο έχει ο κ. Κούζηλος για έξι λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"32253"," Ευχαριστώ, κύριε Πρόεδρε.
Κύριε Υπουργέ, η Ελλάδα διαθέτει την ιδιαιτερότητα να έχει χιλιάδες νησιά. Το ελληνικό κράτος θα έπρεπε να μεριμνά, ώστε να λύνει τα  προβλήματα αυτών των περιοχών. 
Αντ’ αυτού, η Κυβέρνηση, κατόπιν εντολών της τρόικας, αυξάνει το ΦΠΑ, αυξάνει τη φορολογία, καταργεί ΔΟΥ, νοσοκομεία, ειρηνοδικεία, κοινωνικές υπηρεσίες δήμων και περιφερειών και δεν μεριμνά για τη στελέχωση των σχολείων. 
Επιπλέον, η αύξηση στα ακτοπλοϊκά εισιτήρια απομονώνει τους νησιώτες από την ηπειρωτική χώρα και επιβαρύνει τον οικογενειακό προϋπολογισμό για τις μετακινήσεις τους. Δεν μπορούμε να δεχτούμε ότι ο ήδη επιβαρυμένος Έλληνας νησιώτης θα κληθεί να πληρώσει επιπρόσθετα την τροϊκανή πολιτική. 
Η θέση της Χρυσής Αυγής είναι να αναγνωριστεί η ιδιαιτερότητα των νησιωτικών περιοχών και να καταργηθούν όλα τα καταστροφικά μέτρα. Πρέπει να δοθεί έμφαση στην εντοπιότητα για να λυθεί το δημογραφικό μας πρόβλημα. Πρέπει να βοηθήσετε την τοπική παραγωγή, ώστε το κάθε νησί να είναι αυτάρκες. 
Μειώστε τη φορολογία, το ΦΠΑ. Ενισχύστε την αγροτική και κτηνοτροφική παραγωγή, τις τοπικές μικρές επιχειρήσεις. Προωθήστε την πρωτογενή παραγωγή. Αλλάξτε την οργανική σύνθεση πληρωμάτων για να μειωθεί η ανεργία των ναυτικών, πολλοί από τους οποίους προέρχονται από τα νησιά.
Κύριε Πρόεδρε, κύριε Υπουργέ, με την πολιτική που εφαρμόζετε αναγκάζονται οι νησιώτες να φεύγουν από τον τόπο τους. Δείτε πόσο έχει μειωθεί ο πληθυσμός των νησιών τα τελευταία τριάντα χρόνια. Με το να πουλάτε μαρίνες, λιμάνια, επιχειρήσεις, νησιά και βραχονησίδες δεν θα φέρετε ανάπτυξη στις νησιωτικές περιοχές.
Κύριοι της Κυβέρνησης, λέμε όχι στη νησιωτική σας πολιτική. Η Ελλάδα ανήκει στους Έλληνες και όχι στην τρόικα. 
Ευχαριστώ.","ΝΙΚΟΛΑΟΣ ΚΟΥΖΗΛΟΣ",242
"32254"," Ευχαριστούμε πολύ τον κ. Κούζηλο.
Το λόγο έχει ο κ. Οικονόμου για έξι λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"32255"," Πείτε και από ποιο κόμμα είμαι, κύριε Πρόεδρε. Πείτε το όλο, μη ντρέπεστε.","ΒΑΣΙΛΕΙΟΣ ΟΙΚΟΝΟΜΟΥ",378
"32256"," Ο Κοινοβουλευτικός Εκπρόσωπος της Δημοκρατικής Αριστεράς. 
Κύριε Οικονόμου, δεν τίθεται θέμα ντροπής. Μία πολιτισμένη συζήτηση, όπως είπε πριν η κ. Βούλτεψη, να μην τη χαλάσουμε. Για όνομα του Θεού!","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"32257"," Αν χρειαστεί θα τη χαλάσουμε, αν δεν γίνονται όπως πρέπει τα πράγματα.","ΒΑΣΙΛΕΙΟΣ ΟΙΚΟΝΟΜΟΥ",378
"32258"," Έχετε το λόγο, κύριε Οικονόμου, για έξι λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"32259"," Θα είστε αυστηρός μαζί μου απ’ ό,τι βλέπω.","ΒΑΣΙΛΕΙΟΣ ΟΙΚΟΝΟΜΟΥ",378
"32260"," Μπορείτε να έχετε ό,τι προεδρείο θέλετε και μαλακό και μη μαλακό και αυστηρό και τυπικό και άτυπο. 
Έχετε το λόγο για έξι λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"32261"," Θα τα πούμε, κύριε Πρόεδρε, μην αγχώνεστε.
Ερχόμαστε σήμερα εδώ να συζητήσουμε την ενδιαφέρουσα επίκαιρη επερώτηση του ΣΥΡΙΖΑ. Και είναι από κάθε άποψη ενδιαφέρουσα, διότι θίγει ένα πολύ σημαντικό ζήτημα, το ζήτημα της νησιωτικής πολιτικής και των νησιών μας. Και μάλιστα όταν τα πράγματα δεν πάνε όπως τα θέλουμε, δεν μπορεί κάποιος να πει ότι δεν έχει αξία μια συζήτηση στη Βουλή θεμάτων τα οποία μπορούν να δώσουν λύση ειδικά σ’ αυτόν τον ευαίσθητο χώρο των νησιών μας. 
Παρ’ όλο που όταν λέμε νησιωτική πολιτική, ουσιαστικά όλοι προσδιορίζουν τα νησιά του Αιγαίου, εγώ θα βάλω μέσα και τα νησιά του Ιονίου, γιατί συνήθως τα ξεχνάμε. Καταλαβαίνετε βέβαια ότι οι πολιτικές που μία κυβέρνηση θα εφαρμόσει για τα νησιά του Αιγαίου πρέπει να είναι πολιτικές μελετημένες, ρεαλιστικές και να δίνουν λύσεις και απαντήσεις. 
Τα προηγούμενα χρόνια έγιναν κάποιες προσπάθειες που δεν πρέπει να τις ακυρώνουμε και ειδικά οι Βουλευτές οι οποίοι προέρχονται από τα νησιά τις γνωρίζουν. Γνωρίζετε, κύριε Γλέζο, ότι το 2000 όταν ψηφίστηκε ο  ν. 2859/2000 υπήρξε η μείωση 30% των φόρων. Ήταν μια θετική ρύθμιση. Και το 2010 με τον
 ν. 3899, όταν το 13% του ΦΠΑ πήγε στο 9% και το 6,5% στο 5% και αυτό ήταν μία θετική ρύθμιση. Ήταν μία ανάσα για τα νησιά μας, την οποία ανάσα δεν την έκανε από φιλανθρωπία η Κυβέρνηση και η πολιτεία αλλά ήταν υποχρεωμένη να την κάνει. 
Το Σύνταγμα ορίζει ρητά ότι πρέπει να υπάρχει ειδική πολιτική για τα νησιά μας. Το άρθρο 101 παράγραφος 4 του Συντάγματος είναι καθαρό. Η Ευρωπαϊκή Ένωση με την ευρωπαϊκή της συνθήκη και με το άρθρο 158 ορίζει ότι πρέπει να υπάρχει ειδική πολιτική στήριξης των νησιών και οι κυβερνήσεις ανταποκρίθηκαν λίγο ή πολύ, σε αυτές τις απαιτήσεις. 
Άκουσα με προσοχή τον Υπουργό -όχι όλους τους ομιλητές του ΣΥΡΙΖΑ επειδή δεν ήμουν από την αρχή εδώ- και ενώ, κύριε Υπουργέ, είπατε ενδιαφέροντα πράγματα από το Βήμα της Βουλής, θέλω να σας δώσω μια συμβουλή επειδή είμαι και περισσότερα χρόνια εδώ στην Αίθουσα από εσάς και έχω δει πολλούς Υπουργούς να περνάνε από εδώ -κάποιοι είναι πρώην τώρα, κάποιοι είναι σπίτι τους και κάποιοι δεν ξέρω πού είναι- και να  παθαίνουν όλοι την ίδια ασθένεια. Ενώ κάνουν κάποια πράγματα μέσα σ’ αυτόν τον κόσμο που ζούνε, του Υπουργείου τους και των υπηρεσιών τους και με τις προσπάθειες που κάνουν θεωρούν ότι υπάρχει μία πληρότητα, δεν τα γνωρίζει κανένας έξω από το Υπουργείο. 
Διαχέεται στην κοινή γνώμη μία άποψη «τι κάνει αυτός ο Υπουργός» -για παράδειγμα- «Ναυτιλίας και Νησιωτικής Πολιτικής ή γενικά η Κυβέρνηση;». Ο ίδιος, όμως, έχει την αίσθηση ότι έχει κάνει πολλά πράγματα. 
Εγώ, ακούγοντάς σας σήμερα εδώ –δεν είμαι από νησιωτική περιοχή, δεν είμαι υποχρεωμένος δηλαδή να παρακολουθώ κάθε θέμα, αλλά λάβετέ με υπ’ όψιν σας ως ένα πολίτη ενεργό που παρακολουθεί λίγο τα πράγματα- σας λέω ότι δεν είχα την αίσθηση ότι είχαν γίνει τόσα πράγματα. 
Αναφέρατε, μάλιστα, μια σύσκεψη στον Πειραιά και είπατε ο ίδιος «τα είπαμε στη σύσκεψη του Πειραιά, αλλά τα νησιά δεν ξέρουν τίποτα, τουλάχιστον εμείς δεν είπαμε τίποτα από το Υπουργείο. Πηγαίνετε εσείς από το ΣΥΡΙΖΑ να τα πείτε». 
Μα εσείς θα τα πείτε, κύριε Υπουργέ. Ο ΣΥΡΙΖΑ θα πάει να τα πει ή κάθε κόμμα θα πάει να πει τι θέλετε να κάνετε ή τι θα κάνετε; Αυτό είναι το πρώτο. 
Δεύτερον, άκουσα με ικανοποίηση τη στρατηγική πρόταση για τα νησιά. Μιλήσατε για επιχειρησιακά προγράμματα, αφαλάτωση για το νερό, πολλά ενδιαφέροντα πράγματα, αγροτική νησιωτική παραγωγή, σημαντικά ζητήματα. Τα ξέρουν τα νησιά αυτά; Δεν ξέρω. Τα ξέρουν; 
Ξέρετε γιατί το λέω αυτό; Το λέω, διότι η Κυβέρνηση είναι ήδη στον όγδοο μήνα της. Δεν είστε στον πρώτο μήνα, δεύτερο μήνα, για να σας υποδεχθούμε εδώ με αγάπη και συμπάθεια και κατανόηση και με πολύ γαλαντόμα διάθεση. Στους οκτώ μήνες δεν θα σας υποδεχθούμε εδώ με τέτοια διάθεση. Θα είμαστε λίγο αυστηροί μαζί σας, όχι με εσάς προσωπικά, αλλά με όλη την Κυβέρνηση. Πρέπει οι Υπουργοί στους οκτώ μήνες να έχουν κάνει συγκεκριμένα πράγματα. Οι σχεδιασμοί καλοί είναι. Έχω ακούσει και έχω δει Υπουργούς με δεκάδες ωραίους σχεδιασμούς. Αποτέλεσμα; Μηδέν. Και το αποτέλεσμα εισπράττει ο πολίτης. Ο πολίτης πρέπει να εισπράξει συγκεκριμένα πράγματα. 
Δεν θα ανοίξω τη συζήτηση για το νόμο περί λιμενικής πολιτικής, γιατί θα είναι μεγάλο κεφάλαιο. Θα τα συζητήσουμε αργότερα. 
Όμως, ειλικρινά αυτά που έχετε σχεδιάσει –και από ό,τι ακούω είναι πολλά- αρχίστε να τα βγάζετε προς την κοινή γνώμη, διότι τότε και η κριτική θα έχει βάση. Αν είναι στρεβλή κριτική, θα είναι κακό να έχει βάση. Αν είναι καλοπροαίρετη, θα είναι κακό πάλι, γιατί αυτός που προσπαθεί δεν μπορεί να δείξει και να αποδείξει τι έχει κάνει. 
Τελειώνοντας –προσπαθώντας να μαζέψω και εγώ λίγο το χρόνο μου- υπάρχει μία αντίφαση και πρέπει να το παραδεχθείτε, κύριε Δρίτσα, κύριε Βούτση. Δεν μπορεί να ζητάτε οικονομική ανάπτυξη και να συνδράμετε σε υστερικά, ανόητα και κάκιστα αιτήματα που πολλές φορές βάζουν οι τοπικές κοινωνίες ή κάποιοι που λένε ότι εκπροσωπούν τις τοπικές κοινωνίες.","ΒΑΣΙΛΕΙΟΣ ΟΙΚΟΝΟΜΟΥ",378
"32262"," Όπως;","ΘΕΟΔΩΡΟΣ ΔΡΙΤΣΑΣ",139
"32263"," Δεν γίνεται, κύριε Δρίτσα, να λέμε «τώρα πουθενά μαρίνα». Έχω ακούσει κάποιους –και είναι οι άλφα, βήτα, γάμα, ας μην μπούμε στην ψυχολογία καθενός- να λένε «πουθενά μαρίνα. Στον τόπο μου δεν θέλω μαρίνα, να πάει δίπλα». Και στην Αττική θα σας πω ότι ακούω αιτήματα «εγώ δεν θέλω καθόλου μαρίνα», στα νησιά ακούω «δεν θέλουμε καθόλου μαρίνες, να μην ανοίξουμε το λιμάνι, να μην ανοίξουμε το αεροδρόμιο, να μην κάνουμε τίποτα». Την ίδια στιγμή, όμως, αναπολείτε και βλέπετε με αγάπη και συμπάθεια και εσείς…","ΒΑΣΙΛΕΙΟΣ ΟΙΚΟΝΟΜΟΥ",378
"32264"," Την πολιτική μας για τις μαρίνες δεν την ξέρετε.","ΘΕΟΔΩΡΟΣ ΔΡΙΤΣΑΣ",139
"32265"," Ακούστε με ένα λεπτό. Το προϊόν…","ΒΑΣΙΛΕΙΟΣ ΟΙΚΟΝΟΜΟΥ",378
"32266"," Δεν μπορεί να γίνει διάλογος τώρα. 
Πείτε τις απόψεις σας, κύριε Οικονόμου.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"32267"," Οι μαρίνες –ξέρετε- δεν είναι μια πολυτέλεια ή μια δική σας αποκλειστικότητα. Και εμείς στην περιοχή μου ψάχνουμε αυτό το ζήτημα. Τι ψάχνουμε; Ψάχνουμε να ανοίξουμε το τουριστικό προϊόν. Ας μην το εμβαθύνουμε εδώ. 
Θα σας πω δύο προβληματισμούς μόνο.
Ακούστε, κύριε Δρίτσα. Σας σέβομαι. Ξέρετε, όμως, ότι δεν μπορούμε όλα τα θέματα να τα βλέπουμε μονοδιάστατα. 
Υπάρχει και ένα άλλο ζήτημα. Άκουσα τον αγαπητό μου φίλο κ. Μαριά. 
Είναι θλιβερό, κύριε Μαριά –και συγγνώμη που θα σας το πω- να υπάρχει λαϊκό αίτημα «να κρατήσω την εφορία και τον έφορό μου». Δεν υπάρχει σε άλλη χώρα στον κόσμο, είναι παγκόσμια πρωτοτυπία να υπάρχει αίτημα «θέλω τον έφορό μου». Δεν υπάρχει. Είναι γελοίο. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Γίνεται αυτό γιατί σε λίγο θα δώσουν σε εισπρακτικές ιδιωτικές εταιρείες να εισπράξουν. Γι’ αυτό είπα εγώ…","ΒΑΣΙΛΕΙΟΣ ΟΙΚΟΝΟΜΟΥ",378
"32268"," Κύριε Μαριά, δεν έχετε το λόγο. 
Ολοκληρώστε, κύριε Οικονόμου.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"32269"," Δώστε μου ένα λεπτό ακόμη, κύριε Πρόεδρε. 
Το ξέρετε ότι σας εκτιμώ. Δώστε μου ένα λεπτό ακόμη, σας παρακαλώ.","ΒΑΣΙΛΕΙΟΣ ΟΙΚΟΝΟΜΟΥ",378
"32270"," Έχετε την ανοχή του Προεδρείου. Θα σας εξηγήσω μετά γιατί είμαι λίγο πιεστικός.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"32271"," Ευχαριστώ. 
Καταλαβαίνω το θέμα με τις ιδιωτικές εταιρείες αλλά -προσέξτε να δείτε- μία σύγχρονη δομημένη πολιτεία ευρωπαϊκού τύπου -δυτικού τύπου- δεν μπορεί να έχει σε κάθε χωριό και εφορία και σε κάθε πόλη διεύθυνση εφοριών. Πρέπει να είναι μηχανογραφημένα τα θέματα, αυτόματα ο πολίτης να εξυπηρετείται και να μη βλέπει τον έφορο. Μπορούμε να πετύχουμε να μη βλέπει τον έφορό του ο πολίτης; Αυτό θα είναι η μεγάλη επιτυχία. Δεν θα ανακαλύψουμε την Αμερική εδώ σε αυτήν τη χώρα! Έλεος! Δηλαδή, δεν μπορεί να είναι το αίτημά μας…
(Θόρυβος στην Αίθουσα)","ΒΑΣΙΛΕΙΟΣ ΟΙΚΟΝΟΜΟΥ",378
"32272"," Παρακαλώ, κύριε Οικονόμου, κάντε προσπάθεια να ολοκληρώσετε. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Σε άλλη συζήτηση θα τα πούμε καλύτερα αυτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"32273"," Σταματώ εδώ. Σε άλλη συζήτηση θα ανοίξουμε αυτό το θέμα. 
Εγώ δεν είμαι υπέρ –και το ξέρετε- των ιδιωτικών εισπρακτικών εταιρειών. 
Όμως, πρέπει να είναι το αίτημά μας ο εκσυγχρονισμός και η ανάπτυξη ενός λογικού συστήματος.
Δεν θέλω να ακούω άλλα θέματα. Νομίζω ότι έβαλα το σκεπτικό.
Για να κλείσω, κύριε Υπουργέ, πρέπει να ξέρετε ότι εμείς όχι μόνο δεν είμαστε υπέρ της μείωσης του ΦΠΑ αλλά έχω φέρει στη Βουλή πρόταση να ισχύει αυτό και για τα νησιά του Ιονίου.
Εμείς, η Δημοκρατική Αριστερά, ζητάμε τη μείωση του ΦΠΑ για την εστίαση. Το γνωρίζετε αυτό. Εμείς θεωρούμε ότι, για να πάρει μπρος η τουριστική βιομηχανία και ειδικά αυτό το κομμάτι της επιχειρηματικότητας, πρέπει να δώσουμε κίνητρα. Ένα αξιόλογο κίνητρο είναι η μείωση του ΦΠΑ. Όχι μόνο να μην υποκύψουμε σε πιέσεις τέτοιου τύπου, να μειωθεί το ΦΠΑ για τα νησιά κάτω των τριών χιλιάδων εκατό κατοίκων, αλλά πρέπει να δείξουμε σθεναρή στάση, το Υπουργείο πρέπει να επιδείξει σθεναρή στάση, η Κυβέρνηση πρέπει να επιδείξει σθεναρή στάση, διότι άλλωστε αυτοί οι οποίοι κάνουν αυτές τις προτάσεις, έχουν κάνει τα λάθη τους μέχρι τώρα.
Ευχαριστώ.","ΒΑΣΙΛΕΙΟΣ ΟΙΚΟΝΟΜΟΥ",378
"32274"," Κυρίες και κύριοι συνάδελφοι, υπάρχει κάποιο πρακτικό πρόβλημα. Έχει Υπουργικό Συμβούλιο στις 14.00΄. Με κάποια καλή θέληση μπορούμε να τελειώσουμε, αν όχι στις 14.00΄, τουλάχιστον στις 14.10΄.
Ολοκληρώνεται ο κύκλος των πρωτολογιών με τον Κοινοβουλευτικό Εκπρόσωπο του ΚΚΕ κ. Μωραΐτη. Μετά έχουμε τις δευτερολογίες, τις οποίες, όμως, δεν δικαιούστε όλοι. Γι’ αυτό είμαι κάπως πιεστικός.
Με βάση, δηλαδή, τους χρόνους που έχουν καταγραφεί εδώ, μπορεί να πάρει το λόγο ο κ. Συρμαλένιος, εκπροσωπώντας και ευρύτερα τους επερωτώντες, ο κ. Σταθάκης, που μίλησε πέντε λεπτά και ό,τι προλάβουμε, εν πάση περιπτώσει. Ο κ. Γάκης δεν δικαιούται.
Αυτό είναι το πρακτικό πρόβλημα. Με κατανόηση μπορεί να λυθεί. Βεβαίως, αν υπάρξει επιμονή, θα δούμε πώς θα το χειριστούμε.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"32275"," Κύριε Πρόεδρε, εγώ δεν θα δευτερολογήσω.","ΚΩΝΣΤΑΝΤΙΝΟΣ ΜΟΥΣΟΥΡΟΥΛΗΣ",333
"32276"," Ο κύριος Υπουργός δήλωσε ότι δεν θα δευτερολογήσει. Άρα, προχωρούμε. Έχουμε ένα τέταρτο. Όπως είπα, τελειώνουν οι πρωτολογίες.
Κύριε Μωραΐτη, έχετε το λόγο, με την παράκληση να μείνετε στα έξι λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"32277"," Μην εξαντλήσετε, όμως, σε εμένα την αυστηρότητά σας, κύριε Πρόεδρε! Τέλος πάντων.
Πέρα από τα όσα ακούστηκαν σήμερα εδώ, η ζωή επιβεβαιώνει ότι όσο διατηρείται η εξουσία της αστικής τάξης, των μονοπωλίων, όσο τα μέσα παραγωγής, οι πηγές του πλούτου είναι καπιταλιστική ιδιοκτησία, όσο τα πλοία είναι στα χέρια των εφοπλιστών, όσο η ανάπτυξη της οικονομίας και της ναυτιλίας έχουν κριτήριο το κέρδος, δεν μπορούν να ικανοποιηθούν οι ανάγκες των εργαζομένων, των νησιωτών. Τα προβλήματα θα οξύνονται, θα χειροτερεύει η κατάστασή τους.
Η Ελλάδα έχει μεγάλες αναξιοποίητες παραγωγικές δυνατότητες, που μπορούν να απελευθερωθούν μόνο με την κοινωνικοποίηση των μέσων παραγωγής, των λιμανιών, με στόχο την ικανοποίηση των σύγχρονων αναγκών. Μόνο έτσι θα έχουμε εξυπηρέτηση των συγκοινωνιακών αναγκών όλων των νησιών, σε όλη τη διάρκεια του χρόνου, με ασφαλή και σύγχρονα πλοία, με φθηνά εισιτήρια, με ουσιαστικές και σύγχρονες υπηρεσίες.
Βασική προτεραιότητα θα είναι η σύνδεση της ηπειρωτικής Ελλάδας με τα νησιά, που θα στοχεύει στην ολόπλευρη οικονομική και κοινωνική ανάπτυξη του νησιωτικού πλέγματος και των παραθαλάσσιων και θαλάσσιων περιοχών.
Κύριοι της συγκυβέρνησης, κύριε Υπουργέ, με δεδομένο τα όσα κάνατε το προηγούμενο διάστημα, τα νησιά δεν κινδυνεύουν από τους ναυτεργάτες. Κινδυνεύουν από την αντιλαϊκή πολιτική σας. Σε αυτήν την Ελλάδα, στη νησιωτική Ελλάδα είναι που οι εφοπλιστές με τις πλάτες των κυβερνώντων, των κυβερνήσεων διαχρονικά, έχουν από το 2004 έως σήμερα επιβάλει αυξήσεις 500% στις τιμές των εισιτηρίων.
Για παράδειγμα, από 10,27 ευρώ που είχε το εισιτήριο για τη Σάμο, έφθασε τον περασμένο Αύγουστο στα 50 ευρώ: Αύξηση 387%. Από 8,5 ευρώ που είχε το εισιτήριο για την Ικαρία, έφθασε στα 47,5 ευρώ: Αύξηση 460%. Από 10,5 ευρώ που είχε το εισιτήριο για τη Μυτιλήνη, έφθασε στα 42 ευρώ: Αύξηση 300%. Από 10,85 ευρώ για Πάρο, έφθασε στα 32,5 ευρώ: Αύξηση 200%.
Αλήθεια, ποιος νησιώτης, ποιος εργαζόμενος είχε τέτοια αύξηση στο εισόδημά του; Αυτούς υπηρετείτε, το μεγάλο κεφάλαιο.
Ανεξάρτητα από αυτά που είπατε, κύριε Υπουργέ, αυτά τα νησιά στα οποία συμπυκνώνεται το νόημα της πολιτικής των άγονων γραμμών, της πολιτικής που αφήνει τα νησιά «ομήρους» στους εφοπλιστές χωρίς δυνατότητα μετακίνησης, δεν θα έχουν συγκοινωνίες καθ’ όλη τη διάρκεια του χρόνου. 
Όσον αφορά τώρα την πολιτική και στον τομέα της υγείας, πραγματικότητα αποτελεί αυτό που λέει ο λαός μας «αλίμονο αν αρρωστήσεις». Στο πλαίσιο αυτής της πολιτικής, με το νέο οργανισμό και τις συγχωνεύσεις των νοσοκομείων καταργείτε, για παράδειγμα, την Ογκολογική Κλινική στη Μυτιλήνη που κάθε έτος καλύπτει πάνω από χίλιες νοσηλείες καρκινοπαθών. Λόγω αυτής της πολιτικής επίτευγμα και λόγω της μη ανάπτυξης του ΕΚΑΒ σε όλα τα νησιά -όπως στην Τήνο- τα νοσοκομεία «πέφτουν στα νύχια» των ιδιωτικών εταιρειών συνάπτοντας ιδιωτικές συμβάσεις για τις αερομεταφορές των ασθενών.
Στην Πάρο, το Κέντρο Υγείας έχει σχεδόν κατεβάσει ρολά, αφού δεν έχει ούτε γενικό γιατρό ούτε νοσηλευτές. Δεν υπάρχει παιδίατρος για δυόμισι χιλιάδες παιδιά της Πάρου και της Αντιπάρου. 
Στους Λειψούς η διάγνωση γίνεται ακόμη και μέσω τηλεφώνου, όταν απουσιάζει ο μοναδικός γιατρός. Για μία απλή εξέταση αίματος αναγκάζονται οι νησιώτες να ταξιδεύουν για ώρες σε μεγαλύτερα νησιά.
 Στη Λέσβο πριν από λίγο καιρό πέθανε ένας άνθρωπος, γιατί το μοναδικό ασθενοφόρο που υπήρχε ήταν ακινητοποιημένο λόγω της έλλειψης οδηγού.
Στην Ιεράπετρα οι κάτοικοι είναι σε αναβρασμό, σε κινητοποιήσεις για το νοσοκομείο που οδηγείται σε κλείσιμο. 
Τώρα όσον αφορά τη φτωχή αγροτιά -για την οποία λέτε ότι νοιάζεστε, κύριε Υπουργέ- η πολιτική σας είναι αυτήν που τους ξεκληρίζει και όλοι οι φτωχοί αγρότες των νησιών βιώνουν τις συνέπειες και τις επιπτώσεις της αντιαγροτικής πολιτικής της Ευρωπαϊκής Ένωσης -της ΚΑΠ- και των ελληνικών κυβερνήσεων που συναποφασίζουν και εφαρμόζουν αυτή την πολιτική, η οποία εκτοξεύει το κόστος παραγωγής και κάνει δυσβάσταχτες τις μετακινήσεις, λόγω του κόστους μεταφοράς, μέσων και εφοδίων στα νησιά. Όλα αυτά έχουν ως αποτέλεσμα να είναι απλησίαστα για τους φτωχούς αγρότες. 
Επίσης, έχουμε το κλείσιμο των σφαγείων που οδηγεί σε απόγνωση χιλιάδες κτηνοτρόφους. Αυτή η πολιτική οδηγεί τη φτωχή αγροτιά στην εξαθλίωση. Δεν φταίνε οι ναυτεργάτες, εναντίον των οποίων θέλετε να στρέψετε τη φτωχή αγροτιά. Βέβαια, οι αγρότες μας κατανοούν όλο και περισσότερο ότι είναι κοινός ο αντίπαλος και είναι ο ίδιος που οδηγεί και αυτούς και τους ναυτεργάτες και τους εργαζόμενους στην εξαθλίωση. Είναι η βάρβαρη πολιτική που πηγάζει από την Ευρωπαϊκή Ένωση, την οποία εφαρμόζουν οι κυβερνήσεις του κεφαλαίου. Είναι η πολιτική που οδηγεί σε μαρασμό και σε απόγνωση τους νησιώτες. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Όμως, μέσα σε όλα αυτά, από το 2000 μέχρι το 2013, είχαμε επιδοτήσεις 700 εκατομμυρίων ευρώ, οι οποίες έφτασαν στα ταμεία των εφοπλιστών. Αυτή η αντιλαϊκή πολιτική των κυβερνήσεων της Ευρωπαϊκής Ένωσης οδηγεί στα ύψη την ανεργία και στα νησιά. Για παράδειγμα, στα νησιά του Ιονίου τον τελευταίο χρόνο είχαμε εκτόξευση της ανεργίας από το 17% στο 24%. Στην Περιφέρεια Νοτίου Αιγαίου η ανεργία από το 14,5% έφτασε στο 17%, ενώ στην Κρήτη από το 16,9% έφτασε στο 24%.
Η ίδια βάρβαρη πολιτική, είναι αυτή που σπρώχνει ιδιαίτερα τους νέους ανθρώπους να στοιβάζονται σε στρατιές για την εξωτερική και εσωτερική μετανάστευση. 
Μέσα σε όλα αυτά και μέσα από τις επιταγές του μνημονίου, έχουμε το ξεπούλημα των λιμανιών μέσω του Ταμείου Αξιοποίησης Ιδιωτικής Περιουσίας του Δημοσίου. Αυτή είναι η στρατηγική της Ευρωπαϊκής Ένωσης για την κοινή ναυτιλιακή πολιτική, τη λεγόμενη «Ολοκληρωμένη Θαλάσσια Πολιτική», η οποία συνδυάζεται απόλυτα με την αντιλαϊκή στρατηγική της Ευρώπης του 2020. 
Βασικά στοιχεία αυτής της αντιλαϊκής πολιτικής είναι η ανταγωνιστικότητα των ευρω-ενωσιακών μεγάλων ομίλων στις μεταφορές, στα λιμάνια, στα ναυπηγεία, στον τουρισμό, στην αλιεία και στις ιχθυοκαλλιέργειες. 
Για όλα αυτά, λοιπόν, δεν ακούσαμε κουβέντα από τα κόμματα του ευρωμονόδρομου, όπως δεν ακούσαμε κουβέντα και από τους υπηρετούντες Βουλευτές του ΣΥΡΙΖΑ, γιατί όλοι σας «πίνετε νερό» στο όνομα της Ευρωπαϊκής Ένωσης και τα ρίχνετε όλα στη διαπραγματευτική ανικανότητα των ελληνικών κυβερνήσεων.","ΝΙΚΟΛΑΟΣ ΜΩΡΑΪΤΗΣ",355
"32278"," Ολοκληρώστε, κύριε συνάδελφε, σας παρακαλώ.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"32279"," Τελειώνω, κύριε Πρόεδρε. 
Βλέπετε το πρόβλημα μόνο στα μνημόνια και το κάνετε συνειδητά. Σηκώνετε κουρνιαχτό, προκειμένου να κρύψετε τις πραγματικές αιτίες που οδηγούν και τους νησιώτες, αλλά και τα φτωχά λαϊκά στρώματα στην εξαθλίωση.
Το Κομμουνιστικό Κόμμα Ελλάδος μιλάει για αποκλειστικά κρατικά λιμάνια, αεροδρόμια, σύγχρονα και ασφαλή, με υποδομές στήριξης και διακίνησης των προϊόντων και εξυπηρέτησης των επιβατών, σύνδεση των λιμανιών με το οδικό και σιδηροδρομικό δίκτυο και τα αεροδρόμια της χώρας για ένα δημόσιο, ενιαίο σύστημα μεταφορών, που θα εξυπηρετεί τις σύγχρονες κοινωνικές ανάγκες και όχι την κερδοφορία των εφοπλιστών. 
Μιλάμε για αποκλειστικά δημόσιο και δωρεάν σύστημα υγείας σε όλες τις βαθμίδες. 
Για μία τέτοια πολιτική θα πρέπει να παλέψουν και οι νησιώτες μαζί με τους υπόλοιπους κατοίκους της χώρας.
Σας ευχαριστώ.","ΝΙΚΟΛΑΟΣ ΜΩΡΑΪΤΗΣ",355
"32280"," Κι εμείς ευχαριστούμε. 
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη  συνεδρίασή μας παρακολουθούν από τα άνω δυτικά θεωρεία είκοσι δύο μαθητές και μαθήτριες και δύο εκπαιδευτικοί από το Γενικό Λύκειο Σπερχειάδας Φθιώτιδας.
 Η Βουλή τούς καλωσορίζει. 
(Χειροκροτήματα από όλες τις πτέρυγες της Βουλής)
 Το Προεδρείο ευχαριστεί για την κατανόηση του Σώματος. Για να διευκολύνουμε όλες τις πλευρές της συζήτησης, θα πάρει το λόγο ο πρώτος επερωτών Βουλευτής και θα κλείσουμε.
Κύριε Υπουργέ, εάν θέλετε, μπορείτε να πείτε στο τέλος κάτι. Διαφορετικά, θα κλείσουμε τη συνεδρίαση μας. Σήμερα νομίζω ότι ήταν όντως μια ουσιαστική συζήτηση που ασφαλώς θα συνεχιστεί. 
Ορίστε, κύριε Συρμαλένιε, έχετε το λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"32281"," Κύριε Πρόεδρε, κύριε Υπουργέ, αναγκάζομαι να πάρω το λόγο μόνον εγώ και να παραιτηθούν οι άλλοι συνάδελφοι του ΣΥΡΙΖΑ, διότι θέλουμε να σας διευκολύνουμε να πάτε στο Υπουργικό Συμβούλιο -είναι το τρίτο βέβαια που γίνεται σε οχτώ μήνες- αλλά εν πάση περιπτώσει, είναι πρόβλημα και για εμάς, επειδή δεν μπορούμε να τοποθετηθούμε αναλυτικά και στις δευτερολογίες σε πολλά ζητήματα τα οποία θίξατε και χρειάζονται συγκεκριμένες απαντήσεις. 
Είπατε πολλά πράγματα αλλά δεν είπατε και πολλά άλλα. Δεν αναφερθήκατε παραδείγματος χάριν καθόλου στα φορολογικά ζητήματα, το οποίο αποτελούσε και το κύριο θέμα, το κεντρικό θέμα της επίκαιρης επερώτησης που κάναμε για τις καταργήσεις των φοροαπαλλαγών στα μικρά νησιά κάτω από τρεις χιλιάδες εκατό κατοίκους, που ήδη έχει συντελεστεί και με προηγούμενες φορολογικές διατάξεις, για την απειλούμενη αύξηση των μειωμένων συντελεστών του ΦΠΑ στο Αιγαίο που θα είναι ένα τεράστιο πλήγμα για την οικονομία και την ανάπτυξη των νησιών μας, εάν προκύψει με το επερχόμενο φορολογικό νομοσχέδιο που έχετε πει ότι θα έρθει κατά την Άνοιξη.
Είπατε διάφορα πράγματα στα οποία θέλετε να μας αποδώσετε ότι ψευδώς υποστηρίζουμε κάποια πράγματα. Και θα σας πω συγκεκριμένα. 
Κατ’ αρχάς στο ζήτημα των συλλογικών συμβάσεων για την ακτοπλοΐα. Εμείς δεν είπαμε ότι καταργούνται οι συλλογικές συμβάσεις στην ακτοπλοΐα. Είπαμε ότι καταργούνται οι συλλογικές συμβάσεις στην ποντοπόρο ναυτιλία. Και όντως αυτό προβλέπει το υπό ψήφιση νομοσχέδιό σας, του οποίου -ειρήσθω εν παρόδω- έχουμε διαβάσει όλες τις εκδοχές μέχρι σήμερα -και την πρώτη και τη δεύτερη και την τρίτη και δεν ξέρω αν θα υπάρξει και τέταρτη μέχρι να κατατεθεί. Εν πάση περιπτώσει, το έχουμε διαβάσει. Άρα, ξέρουμε ότι καταργούνται και γίνονται ατομικές συμβάσεις για τα κατώτερα πληρώματα, κάτι το οποίο ανοίγει το δρόμο και για τους αξιωματικούς.
Δεύτερον, για το θέμα της ακτοπλοΐας είπατε ορισμένα πράγματα. Και εδώ μπαίνει έμμεσα το ζήτημα της κατάργησης των συλλογικών συμβάσεων -εάν θέλετε- ότι με τη μείωση των οργανικών θέσεων των συνθέσεων των πλοίων κατά τους χειμερινούς μήνες –και όταν λέμε στην ακτοπλοΐα «χειμερινούς μήνες» για τη νησιωτική Ελλάδα περιλαμβάνει περίπου επτά με οχτώ μήνες το χρόνο και όχι τρεις μήνες- μειώνονται τα ακτοπλοϊκά δρομολόγια, διότι κατ’ αρχάς υπάρχει πρόβλεψη, όπως υπήρχε στο ν.2932, για ετήσια δρομολόγηση των τακτικών δρομολογιακών γραμμών. 
Όσον αφορά τις τακτικές δρομολογιακές γραμμές, όπως ξέρετε κύριε Υπουργέ, δηλώνεται από τις πλοιοκτήτριες εταιρείες ποιες θα πάρουν και ποια νησιά θα πάρουν. 
(Στο σημείο αυτό την Προεδρική Έδρα  καταλαμβάνει ο  Α’ Αντιπρόεδρος της Βουλής κ.  ΙΩΑΝΝΗΣ ΤΡΑΓΑΚΗΣ ) 
Άρα, αυτές οι οποίες θα καλυφθούν με ένα πλοίο σε ετήσια βάση θα είναι αυτές που θα δηλωθούν. Και, βεβαίως, καταργώντας έμμεσα τη δεκάμηνη υποχρεωτική δρομολόγηση, δίνετε το δικαίωμα και για δεύτερο πλοίο της ίδιας εταιρείας για τέσσερις μήνες το χρόνο. Άρα, έμμεσα καταργείται η δεκάμηνη, διότι σε αυτά τα πλοία που θα μπουν για τέσσερις και όχι για δέκα μήνες το υπόλοιπο χρονικό διάστημα τι θα γίνει με τα πληρώματα; Θα είναι στην ανεργία, ναι ή όχι; Προφανώς, θα είναι στην ανεργία. 
Ξέρετε πολύ καλά, λοιπόν, ότι εάν δεν δηλωθούν αυτά τα νησιά από τις εταιρείες και δεν είναι τακτικές γραμμές, πάμε στη διαδικασία των γραμμών δημοσίου συμφέροντος. Ποιοι εφοπλιστές και ποιες εταιρείες θα καλύψουν τις γραμμές δημοσίου συμφέροντος, όταν έχουν μειωθεί οι επιδοτήσεις κατά 18 εκατομμύρια φέτος και θα μειωθούν ακόμα παραπάνω αυτές οι επιδοτήσεις; Είναι ορατός ο κίνδυνος να μείνουν πολλά νησιά χωρίς συγκοινωνίες, ναι ή όχι; 
Ήδη φέτος πολλά νησιά έχουν μείνει χωρίς συγκοινωνία. Οι δυτικές Κυκλάδες, παραδείγματος χάριν, έχουν δρομολόγιο δύο φορές τη βδομάδα, επίσης καταργούνται πλοία ή βγαίνουν εκτός δρομολόγησης, διότι δεν του φτάνουν τα κονδύλια. Πλοία όπως το «ΑΡΤΕΜΙΣ» και άλλα, έχουν βγει εκτός λειτουργίας στις υπόλοιπες περιοχές του Αιγαίου. Άρα καταργούνται δρομολόγια και μένουν πολλά νησιά χωρίς συγκοινωνία.
Από εκεί και έπειτα, αναφερθήκατε σε ζητήματα τα οποία έγιναν ή δεν έγιναν στο παρελθόν. Εμείς λέμε και το λέγαμε από χρόνια ότι αυτό το μοντέλο ανάπτυξης το οποίο υπήρξε στα νησιά μας, ήταν ένα μοντέλο ανάπτυξης άναρχο, ανεξέλεγκτο, ανορθολογικό, το οποίο οδήγησε σε μια τουριστική μονοκαλλιέργεια χωρίς χωροταξικό σχεδιασμό, χωρίς προγραμματικό σχέδιο κ.λπ..
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Σήμερα, συντελείται πολιτική συγκέντρωσης και κατάργησης της όποιας αποκέντρωσης από το 1981 και μετά κατακτήθηκε και με τους αγώνες των νησιωτών. Κλείνουν τόσες υπηρεσίες, στις εφορίες δεν μπορεί να εξυπηρετείται ο πολίτης ηλεκτρονικά -που αυτό θέλουμε, δεν θέλουμε την επαφή του εφόρου με τον πολίτη- και το TAXIS δεν έχει γίνει, γιατί δεν δίνετε την παράταση μέχρι τέλους του 2013, έτσι ώστε από το 2014 να λειτουργήσουν; Γιατί κλείνετε τα παραρτήματα του ΙΚΑ, γιατί κλείνετε τις Επιθεωρήσεις Εργασίας, γιατί κλείνετε τα τελωνεία, γιατί κλείνετε τα ειρηνοδικεία;
Έχουμε διαβάσει το σχέδιό σας. «Πράσινα νησιά, ποιοτικά νησιά, νησιά ίσης ευκαιρίας» αυτό είναι το τρίπτυχο το οποίο λέτε εσείς ως επιχειρησιακό σχέδιο. Αυτό, όμως το επιχειρησιακό σχέδιο για να εφαρμοστεί χρειάζονται κι άλλες πολιτικές εκτός μνημονίου. Διότι αυτές οι πολιτικές του μνημονίου μάς βάζουν στο στενό κορσέ των δημοσιονομικών περιορισμών, όπως και τα εισοδήματα αλλά και τις δυνατότητες ανάπτυξης. Το κλείσιμο των υπηρεσιών, το κλείσιμο ή η συγχώνευση σχολείων και νοσοκομείων κι όλα αυτά τα ζητήματα είναι απόρροια αυτών των πολιτικών.
Μιλάω γρήγορα γιατί θέλω να σας απαλλάξω να φύγετε. 
Εν πάση περιπτώσει, σε εκείνο που θέλω να καταλήξω είναι ότι με το μοντέλο ανάπτυξης που ακολουθήσαμε και με τις σημερινές πολιτικές δεν μπορεί να υπάρξει νησιωτική ιδιαιτερότητα.","ΝΙΚΟΛΑΟΣ ΣΥΡΜΑΛΕΝΙΟΣ",488
"32282"," Κύριε συνάδελφε, ολοκληρώστε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"32283"," Ολοκληρώνω, λέγοντας ένα θετικό στοιχείο για το υπό ψήφιση νομοσχέδιο, επειδή είπατε ότι δεν λέμε θετικά.
Το Παρατηρητήριο Νησιωτικότητας και το Συμβούλιο Νησιωτικής Πολιτικής είναι θετικά στοιχεία. Προσέξτε, όμως, στο Συμβούλιο Νησιωτικής Πολιτικής δεν μπορεί να μην μετέχουν οι εκπρόσωποι των εργαζομένων. Ας πούμε, εκπρόσωποι εργατικών κέντρων δεν περιλαμβάνονται πουθενά στο νομοσχέδιο, όπως επίσης δεν περιλαμβάνονται και εκπρόσωποι των οικολογικών και περιβαλλοντικών οργανώσεων από τη στιγμή που λέμε ότι το περιβάλλον και ο πολιτισμός είναι τα δύο συγκριτικά πλεονεκτήματα του Αιγαίου.
Δείτε τα και θα τα ξαναπούμε στη συζήτηση του νομοσχεδίου.","ΝΙΚΟΛΑΟΣ ΣΥΡΜΑΛΕΝΙΟΣ",488
"32284"," Ευχαριστούμε, κύριε συνάδελφε. Ευχαριστώ και για την κατανόηση των συναδέλφων.
Κηρύσσεται περαιωμένη η συζήτηση επί της υπ’ αριθμόν 23/17/14-11-2012 επίκαιρη επερώτηση των Βουλευτών του ΣΥΡΙΖΑ – ΕΚΜ, προς τους Υπουργούς Οικονομικών, Ναυτιλίας και Αιγαίου, Ανάπτυξης, Ανταγωνιστικότητας, Υποδομών, Μεταφορών και Δικτύων, Εξωτερικών και Εσωτερικών, σχετικά με την φορολογική επιβάρυνση στα νησιά του Αιγαίου.
Κύριοι συνάδελφοι, δέχεστε στο σημείο αυτό να λύσουμε τη συνεδρίαση;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"32285"," Μάλιστα, μάλιστα.
Με τη συναίνεση του Σώματος και ώρα 14.04΄ λύεται η συνεδρίαση για την Δευτέρα 18 Φεβρουαρίου 2013 και ώρα 18.00΄, με αντικείμενο εργασιών του Σώματος: νομοθετική εργασία σύμφωνα με την ημερήσια διάταξη που έχει διανεμηθεί. 
Ο","ΟΛΟΙ ΟΙ ΒΟΥΛΕΥΤΕΣ",NA
