"","Content","name","ParlmemberID"
"97301","Date","29-12-2014",NA
"97302"," Σύμφωνα με την από 23-12-2014 εξουσιοδότηση του Σώματος επικυρώθηκαν με ευθύνη του Προεδρείου τα Πρακτικά της ΝΣΤ΄ συνεδριάσεώς του, της Τρίτης 29 Δεκεμβρίου 2014, σε ό,τι αφορά τη φανερή ονομαστική ψηφοφορία για την εκλογή Προέδρου της Δημοκρατίας)
Πριν εισέλθουμε στην ειδική ημερήσια διάταξη, θα ήθελα να πω ότι παρακολουθούμε με αγωνία την επιχείρηση διάσωσης των επιβατών και του πληρώματος του επιβατηγού πλοίου στο οποίο εκδηλώθηκε πυρκαγιά χθες ανοιχτά της Κέρκυρας. 
Εύχομαι ολόψυχα εκ μέρους όλου του Σώματος τη θετική έκβαση της επιχείρησης διάσωσης και την επιστροφή των επιβαινόντων σώων και υγιών στις οικογένειές τους.
Επίσης, θέλω να εκφράσω την οδύνη μας και τα θερμά συλλυπητήριά μας στην οικογένεια του άτυχου επιβάτη.
Θέλω, επίσης, να εκφράσω τη συμπαράστασή μου προσωπικά και του συνόλου της Βουλής των Ελλήνων στους επιβαίνοντες, οι οποίοι βιώνουν μια πρωτόγνωρη περιπέτεια εν μέσω εορτών, αλλά και στις οικογένειές τους που αγωνιούν για τους ανθρώπους τους.
Οι ελληνικές σωστικές δυνάμεις συνεπικουρούμενες από τις ιταλικές, καταβάλλουν κάθε δυνατή προσπάθεια σε ιδιαίτερα δύσκολες καιρικές συνθήκες, προκειμένου η όλη επιχείρηση να έχει αίσιο τέλος, το οποίο ευχόμαστε.
Κυρίες και κύριοι συνάδελφοι, εισερχόμεθα στην 
ΕΙΔΙΚΗ ΗΜΕΡΗΣΙΑ ΔΙΑΤΑΞΗ
Μοναδικό θέμα της σημερινής συνεδρίασης είναι, σύμφωνα με την ειδική ημερήσια διάταξη που κυκλοφόρησε στις 23 Δεκεμβρίου 2014, δηλαδή προ πέντε πλήρων ημερών, η διεξαγωγή της τρίτης ονομαστικής φανερής ψηφοφορίας για την εκλογή Προέδρου Δημοκρατίας, σύμφωνα με τις διατάξεις των άρθρων 32 του Συντάγματος και 140 του Κανονισμού της Βουλής, δεδομένου ότι κατά τη διεξαχθείσα στις 23 Δεκεμβρίου 2014 δεύτερη ψηφοφορία δεν επετεύχθη η απαιτούμενη από το Σύνταγμα πλειοψηφία των 2/3 του συνολικού αριθμού των Βουλευτών.
Σας υπενθυμίζω ότι για την εκλογή του Προέδρου της Δημοκρατίας το άρθρο 140 παράγραφος 5 του Κανονισμού της Βουλής ορίζει ότι η Βουλή ψηφίζει ύστερα από προτάσεις που μπορούν να γίνουν μόνο από τις κοινοβουλευτικές ομάδες. Άλλες υποψηφιότητες δεν υπάρχουν και δεν ανακοινώνονται στη Βουλή.
Κατ’ εφαρμογή, λοιπόν, του Κανονισμού σάς ανακοίνωσα ήδη από την πρώτη ψηφοφορία ότι υπεβλήθησαν στον Πρόεδρο της Βουλής δύο έγγραφες προτάσεις, της κοινοβουλευτικής ομάδας της Νέας Δημοκρατίας και της κοινοβουλευτικής ομάδας του ΠΑΣΟΚ, με τις οποίες προτείνουν τον κ. Σταύρο Δήμα ως υποψήφιο Πρόεδρο της Δημοκρατίας.
Σύμφωνα με το άρθρο 140 παράγραφος 6 του Κανονισμού της Βουλής, οι Βουλευτές που δεν επιθυμούν να εκφράσουν την προτίμησή τους υπέρ του προτεινομένου ως υποψηφίου, δηλώνουν «παρών».
Η διαδικασία που θα ακολουθηθεί είναι η εξής: Θα κληθούν επί του καταλόγου δύο Βουλευτές, οι οποίοι θα εκφωνήσουν τα ονόματα των συναδέλφων και θα καταμετρήσουν τις ψήφους, δηλαδή θα εκτελέσουν στο τέλος της ψηφοφορίας και καθήκοντα ψηφολέκτου. Ο Κανονισμός επιβάλλει να είναι ένας από τη Συμπολίτευση και ένας από την Αντιπολίτευση.
Κατόπιν αυτού, καλούνται επί του καταλόγου ο κ. Ιορδάνης Τζαμτζής από τη Νέα Δημοκρατία και ο κ. Απόστολος Αλεξόπουλος από τον ΣΥΡΙΖΑ.
Κάθε Βουλευτής που θα ακούει το όνομά του, θα εγείρεται από τη θέση του και θα αναφέρει ευκρινώς την προτίμησή του, δηλαδή το όνομα του προτεινομένου ως υποψηφίου Προέδρου της Δημοκρατίας ή τη δήλωση «παρών». Οι ψηφολέκτες θα καταχωρίζουν, ο καθένας χωριστά, την εκφρασθείσα προτίμηση των συναδέλφων στην ειδική στήλη του καταλόγου και έναντι του ονόματος του ψηφίσαντος συναδέλφου. Ευνόητο είναι ότι για να μη γίνονται λάθη, η εκφώνηση του καταλόγου θα γίνεται σε αργό ρυθμό, ώστε να δίνεται χρόνος για την ακριβή σημείωση της προτίμησης του κάθε συναδέλφου.
(LA)
(FT)
Στο τέλος της ψηφοφορίας οι ψηφολέκτες θα συγκεντρώσουν από τις ειδικές στήλες, στις οποίες διακρίνεται ο ονομαστικός κατάλογος της ψηφοφορίας, το εξαγόμενο αποτέλεσμα ως προς τον προτεινόμενο, καθώς και τις ψήφους με την ένδειξη «παρών» και αφού υπογράψουν τον κατάλογο που επέχει θέση Πρακτικού, θα τον παραδώσουν στον Πρόεδρο της Βουλής για την ανακοίνωση του αποτελέσματος στο Σώμα.
Στη συνέχεια, ο κατάλογος, αφού υπογραφεί από τους Γραμματείς της Βουλής και τον Πρόεδρο, θα καταχωριστεί στα Πρακτικά της σημερινής συνεδριάσεως. Για το λόγο αυτό, παρακαλώ τους κυρίους Γραμματείς της Βουλής να μην αποχωρήσουν μετά το πέρας της ψηφοφορίας, αλλά να παραμείνουν για την υπογραφή του Πρακτικού της ψηφοφορίας.
Υπενθυμίζω, επίσης, ότι κατά τον Κανονισμό της Βουλής, άρθρο 140, σε καμία περίπτωση δεν επιτρέπεται αιτιολόγηση της ψήφου και ότι της εκλογής του Προέδρου της Δημοκρατίας δεν προηγείται συζήτηση.
Σύμφωνα, λοιπόν, με το άρθρο 32 παράγραφος 3 του Συντάγματος, Πρόεδρος της Δημοκρατίας εκλέγεται όποιος συγκεντρώσει κατά την τρίτη ψηφοφορία την πλειοψηφία των 3/5 του συνολικού αριθμού των Βουλευτών.
Παρακαλώ, κύριοι συνάδελφοι, να αρχίσει η εκφώνηση του καταλόγου.
(ΨΗΦΟΦΟΡΙΑ)
(ΜΕΤΑ ΤΗΝ ΨΗΦΟΦΟΡΙΑ)","ΕΠΙΚΥΡΩΣΗ ΠΡΑΚΤΙΚΩΝ",NA
"97303"," Παρακαλώ, να επαναληφθεί η ανάγνωση του καταλόγου ως προς τους απόντες.
(ΜΕΤΑ ΚΑΙ ΤΗ ΔΕΥΤΕΡΗ ΑΝΑΓΝΩΣΗ ΤΟΥ ΚΑΤΑΛΟΓΟΥ)","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"97304"," Υπάρχει συνάδελφος που δεν άκουσε το όνομά του και δεν ψήφισε;
Ουδείς.
Κυρίες και κύριοι συνάδελφοι, κηρύσσεται περαιωμένη η ψηφοφορία και παρακαλώ τους κυρίους ψηφολέκτες να προβούν στην καταμέτρηση των ψήφων και την εξαγωγή του αποτελέσματος.
(ΚΑΤΑΜΕΤΡΗΣΗ)
(ΑΤ)
(LA)
(ΜΕΤΑ ΤΗΝ ΚΑΤΑΜΕΤΡΗΣΗ)","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"97305"," Κυρίες και κύριοι συνάδελφοι, έχω την τιμή να ανακοινώσω στο Σώμα το αποτέλεσμα της διεξαχθείσης φανερής ονομαστικής ψηφοφορίας για την εκλογή Προέδρου της Ελληνικής Δημοκρατίας. 
Εψήφισαν συνολικά 300 Βουλευτές. 
Υπέρ του κ. Σταύρου Δήμα εψήφισαν 168 Βουλευτές.
(Ζωηρά και παρατεταμένα χειροκροτήματα)
Εψήφισαν «παρών» 132 Βουλευτές.
(Ζωηρά και παρατεταμένα χειροκροτήματα)
Εκ του ανακοινωθέντος αποτελέσματος διαπιστώνεται ότι η πλειοψηφία που απαιτείται κατά το άρθρο 32 παράγραφος 3 του Συντάγματος δεν έχει συγκεντρωθεί.
Κυρίες και κύριοι συνάδελφοι, παρακαλώ το Σώμα να εξουσιοδοτήσει το Προεδρείο για την υπ’ ευθύνη του επικύρωση των Πρακτικών της σημερινής συνεδρίασης, καθώς και των κατωτέρω συνεδριάσεων: ΙΖ΄ της Παρασκευής 31 Οκτωβρίου 2014, ΙΗ΄ της Δευτέρας 3 Νοεμβρίου 2014, ΙΘ΄ της Τρίτης 4 Νοεμβρίου 2014, Κ΄ της Τετάρτης 5 Νοεμβρίου 2014, ΚΑ΄ της Πέμπτης 6 Νοεμβρίου 2014, ΚΒ΄ της Παρασκευής 7 Νοεμβρίου 2014, ΚΓ΄ της Δευτέρας 10 Νοεμβρίου 2014, ΚΔ΄ της Τρίτης 11 Νοεμβρίου 2014, ΚΕ΄ της Τετάρτης 12 Νοεμβρίου 2014, ΚΣΤ΄ της Πέμπτης 13 Νοεμβρίου 2014, ΚΖ΄ της Παρασκευής 14 Νοεμβρίου 2014, ΚΗ΄ της Δευτέρας 17 Νοεμβρίου 2014, ΚΘ΄ της Τρίτης 18 Νοεμβρίου 2014, Λ΄ της Τετάρτης 19 Νοεμβρίου 2014, ΛΑ΄ της Πέμπτης 20 Νοεμβρίου 2014, ΛΒ΄ της Παρασκευής 21 Νοεμβρίου 2014, ΛΓ΄ της Δευτέρας 24 Νοεμβρίου 2014, ΛΔ΄ της Τρίτης 25 Νοεμβρίου 2014, ΛΕ΄ της Τετάρτης 26 Νοεμβρίου 2014, ΛΣΤ΄ της Πέμπτης 27 Νοεμβρίου 2014, ΛΖ΄ της Παρασκευής 28 Νοεμβρίου 2014, ΛΗ΄ της Δευτέρας 1 Δεκεμβρίου 2014, ΛΘ΄ της Τρίτης 2 Δεκεμβρίου 2014, ΜΕ΄ της Δευτέρας 8 Δεκεμβρίου 2014, ΜΣΤ΄ της Τρίτης 9 Δεκεμβρίου 2014, ΜΖ΄ της Τετάρτης 10 Δεκεμβρίου 2014, ΜΗ΄ της Πέμπτης 11 Δεκεμβρίου 2014, ΜΘ΄ της Παρασκευής 12 Δεκεμβρίου 2014, Ν΄ της Τρίτης 16 Δεκεμβρίου 2014, ΝΒ΄ της Πέμπτης 18 Δεκεμβρίου 2014, ΝΓ΄ της Παρασκευής 19 Δεκεμβρίου 2014, ΝΔ΄ του Σαββάτου 20 Δεκεμβρίου 2014 και ΝΕ΄ της Δευτέρας 22 Δεκεμβρίου 2014.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"97306"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"97307"," Το Σώμα παρέσχε τη ζητηθείσα εξουσιοδότηση.
Κυρίες και κύριοι συνάδελφοι, δέχεστε στο σημείο αυτό να λύσουμε τη συνεδρίαση;","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"97308"," Μάλιστα, μάλιστα. 
Με τη συναίνεση του Σώματος και ώρα 12.45΄ λύεται η συνεδρίαση.
Ο","ΟΛΟΙ ΟΙ ΒΟΥΛΕΥΤΕΣ",NA
