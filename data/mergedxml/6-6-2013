"","Content","name","ParlmemberID"
"130425","Date","6-6-2013",NA
"130426"," Σύμφωνα με την από 4-6-2013 εξουσιοδότηση του Σώματος επικυρώθηκαν με ευθύνη του Προεδρείου τα Πρακτικά της ΡϞΑ΄ συνεδριάσεώς του, της Τρίτης 4ης Ιουνίου 2013, σε ό,τι αφορά την ψήφιση στο σύνολο του σχεδίου νόμου: «Κύρωση των Συμφωνιών α) μεταξύ της Ελληνικής Δημοκρατίας και της Δημοκρατίας του Ιράκ για την αναδιάρθρωση των οφειλών του προς το Ελληνικό Δημόσιο και β) μεταξύ του Υπουργικού Συμβουλίου της Δημοκρατίας της Αλβανίας και του Υπουργείου Οικονομίας και Οικονομικών της Ελληνικής Δημοκρατίας και του Οργανισμού Ασφάλισης Εξαγωγικών Πιστώσεων (ΟΑΕΠ)»).
Έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, είκοσι εννέα μαθητές και μαθήτριες και δύο εκπαιδευτικοί συνοδοί τους από το 72ο Δημοτικό Σχολείο Αθηνών «Ανδρέας Κάλβος». 
Η Βουλή τούς καλωσορίζει. 
(Χειροκροτήματα απ’ όλες τις πτέρυγες της Βουλής)
Καλό είναι πάντως τα σχολεία να παίρνουν κάποιο όνομα. Έχουμε τόσα να δώσουμε.
Κυρίες και κύριοι συνάδελφοι, εισερχόμεθα στην 
ΕΙΔΙΚΗ ΗΜΕΡΗΣΙΑ ΔΙΑΤΑΞΗ
ΤΗΣ ΟΛΟΜΕΛΕΙΑΣ ΤΗΣ ΒΟΥΛΗΣ
Συζήτηση και λήψη απόφασης επί της προτάσεως που κατέθεσαν πενήντα τέσσερις Βουλευτές, σύμφωνα με τα άρθρα 86 παρ. 1-3 του Συντάγματος και 154 & 155 του Κανονισμού της Βουλής, με την οποία αιτούνται όπως η συσταθείσα και λειτουργούσα Ειδική Κοινοβουλευτική Επιτροπή που διενεργεί προκαταρκτική εξέταση κατά του πρώην Υπουργού κ. Γεωργίου Παπακωνσταντίνου, σχετικά με την υπόθεση του ψηφιακού δίσκου ηλεκτρονικών αρχείων της Τράπεζας HSBC, να επεκτείνει τη διεξαγόμενη ήδη προκαταρκτική εξέταση, προκειμένου να διερευνηθούν τυχόν ποινικές ευθύνες του εν λόγω Υπουργού και για το αξιόποινο αδίκημα της απιστίας στην Υπηρεσία (άρθρο 256 περ. γ΄ υποπερ. α΄ και β΄ Π.Κ.) και σύμφωνα με τα διαλαμβανόμενα στην πρόταση.
Η συζήτηση της πρότασης θα διεξαχθεί σύμφωνα με το άρθρο 155 του Κανονισμού της Βουλής όπως ισχύει και με ανάλογη εφαρμογή του άρθρου 137 παράγραφος 2 του Κανονισμού της Βουλής, δηλαδή, με τη διαδικασία της γενικευμένης συζήτησης επερώτησης.
Μετά την ολοκλήρωση της συζητήσεως, η Ολομέλεια της Βουλής θα αποφασίσει με μυστική ψηφοφορία επί της ως άνω προτάσεως. Η σχετική απόφαση λαμβάνεται με την απόλυτη πλειοψηφία του όλου αριθμού των Βουλευτών.
Η συζήτηση, σύμφωνα και με την ομόφωνη απόφαση της Διάσκεψης των Προέδρων, θα αρχίσει με έναν πρώτο κύκλο οκτώ κατά προτεραιότητα ομιλητών, δηλαδή με έναν από κάθε Κοινοβουλευτική Ομάδα και με έναν από τους Ανεξάρτητους Βουλευτές. Οι επτά πρώτοι ομιλητές θα είναι εκείνοι που θα υποδείξουν οι Κοινοβουλευτικές Ομάδες, στις οποίες ανήκει έκαστος και ο ανεξάρτητος Βουλευτής θα είναι εκείνος που θα εγγραφεί πρώτος με το ηλεκτρονικό σύστημα.
Ο κάθε ομιλητής από αυτόν τον πρώτο κύκλο θα λαμβάνει το λόγο για δεκαπέντε λεπτά χωρίς δικαίωμα δευτερολογίας. Όποιος άλλος Βουλευτής επιθυμεί να ομιλήσει θα εγγραφεί με το ηλεκτρονικό σύστημα από την έναρξη της συζητήσεως ως το τέλος της ομιλίας του τρίτου αγορητή.
Επιπροσθέτως εφόσον τα κόμματα το επιθυμούν, θα υποβάλουν κατάλογο ομιλητών, όπως προβλέπει το άρθρο 65 παράγραφος 5 του Κανονισμού της Βουλής. Οι Βουλευτές που θα δοθούν από τα κόμματα με κατάλογο θα προηγηθούν εκείνων που θα εγγραφούν με το ηλεκτρονικό σύστημα. Στη συνέχεια, θα καταρτιστεί ενιαίος κατάλογος με ομιλητές που θα εναλλάσσονται κατά αναλογία της κοινοβουλευτικής δύναμης των κομμάτων που εκπροσωπούν. 
Ο κάθε κύκλος ομιλητών θα αποτελείται από έντεκα Βουλευτές. Οι Βουλευτές της Συμπολιτεύσεως θα εναλλάσσονται με τους Βουλευτές της Αντιπολιτεύσεως, όπως το είχαμε κάνει και στην πρώτη συζήτηση για τη δημιουργία της ειδικής αυτής επιτροπής. 
Οι χρόνοι ομιλιών θα είναι για τους οκτώ πρώτους ομιλητές –ένας από κάθε κόμμα και ένας Ανεξάρτητος Βουλευτής- δεκαπέντε λεπτά χωρίς δικαίωμα δευτερολογίας, όπως προβλέπεται από τον Κανονισμό, για τους ομιλητές του ενιαίου καταλόγου πέντε λεπτά χωρίς δικαίωμα δευτερολογίας. Για τους Προέδρους των Κοινοβουλευτικών Ομάδων ο χρόνος προβλέπεται από τις διατάξεις του άρθρου 97 του Κανονισμού της Βουλής. Για τους αρμόδιους Υπουργούς ο χρόνος είναι δεκαοκτώ λεπτά –εγώ θα πρότεινα το χρόνο αυτό να τον μειώσουμε- για τους Κοινοβουλευτικούς Εκπροσώπους δώδεκα λεπτά, με την επιφύλαξη του περιορισμού που θέτει το άρθρο 167 παράγραφος 2 του Κανονισμού, όταν έχουν μιλήσει δηλαδή οι Αρχηγοί των κομμάτων τους.
Επίσης, η Βουλή μπορεί να επιτρέψει στο πρόσωπο, κατά του οποίου στρέφεται η πρόταση, να παραστεί ενώπιόν της προκειμένου να ακούσει τις απόψεις του κατά τη διάρκεια της συζήτησης της πρότασης, σύμφωνα με την παράγραφο 6 του άρθρου 155 του Κανονισμού. Ο πρώην Υπουργός Οικονομικών κ. Γεώργιος Παπακωνσταντίνου εξεδήλωσε την επιθυμία να λάβει το λόγο στη σημερινή συνεδρίαση. Προτείνω να λάβει το λόγο για τριάντα λεπτά, όπως έχει γίνει κάθε φορά. 
Επίσης, θα ήθελα να ενημερώσω το Σώμα ότι οι συνάδελφοι Βουλευτές και τα μέλη της Κυβέρνησης που ευρίσκονται σε αποστολή της Βουλής και της Κυβέρνησης στο εξωτερικό θα ψηφίσουν με επιστολική ψήφο, σύμφωνα με το άρθρο 70Α του Κανονισμού της Βουλής. Σε αυτήν την περίπτωση, πριν από την ψηφοφορία, θα παραδοθεί στο Προεδρείο το ψηφοδέλτιο εκάστου μέσα σε σφραγισμένο φάκελο. Αυτός ο φάκελος θα έχει τοποθετηθεί σε έναν άλλο επίσης κλειστό φάκελο, ο οποίος και θα αναγράφει το όνομα του Βουλευτή ή του μέλους της Κυβέρνησης που θα ψηφίσει με επιστολική ψήφο. Ο φάκελος θα συνοδεύεται από διαβιβαστικό έγγραφο που θα απευθύνεται προς τον κύριο Πρόεδρο της Βουλής. Η παράδοση των φακέλων με τα ψηφοδέλτια θα γίνει από διαπιστευμένους συνεργάτες των Βουλευτών ή των μελών της Κυβέρνησης που πρόκειται να ψηφίσουν με βάση το άρθρο 70Α του Κανονισμού της Βουλής.
Μετά την ολοκλήρωση της συζήτησης και σύμφωνα με ομόφωνη απόφαση της Διάσκεψης των Προέδρων, θα διεξαχθεί μυστική ψηφοφορία με αντικείμενο η συσταθείσα και λειτουργούσα ήδη Κοινοβουλευτική Επιτροπή που διενεργεί προκαταρκτική εξέταση κατά του πρώην Υπουργού κ. Γεωργίου Παπακωνσταντίνου, σχετικά με την υπόθεση του ψηφιακού δίσκου ηλεκτρονικών αρχείων της Τράπεζας HSBC, να επεκτείνει τη διεξαγόμενη ήδη προκαταρκτική εξέταση, προκειμένου να διερευνηθούν τυχόν ποινικές ευθύνες του εν λόγω Υπουργού και για το αξιόποινο αδίκημα της απιστίας στην υπηρεσία (άρθρο 256 περίπτωση γ΄ υποπερίπτωση α΄ και β΄ του Π.Κ.) κατά τα οριζόμενα στα άρθρα 73 και 155 παράγραφος 8 του Κανονισμού της Βουλής).
Τέλος, προτείνω η συζήτηση να ολοκληρωθεί στις 17.00’. Εάν έχει εξαντληθεί ο κατάλογος των ομιλητών νωρίτερα, εμείς θα αποφασίσουμε πότε θα γίνει και η ψηφοφορία.
Δέχεται το Σώμα την πρόταση αυτή;","ΕΠΙΚΥΡΩΣΗ ΠΡΑΚΤΙΚΩΝ",NA
"130427"," Μάλιστα, μάλιστα.","ΠΟΛΛΟΙ ΒΟΥΛΕΥΤΕΣ",NA
"130428"," Συνεπώς η πρόταση...","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"130429"," Κύριε Πρόεδρε, μπορώ να έχω το λόγο;","ΘΕΟΔΩΡΟΣ ΔΡΙΤΣΑΣ",139
"130430"," Είστε Κοινοβουλευτικός Εκπρόσωπος και έχετε το δικαίωμα λόγου.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"130431"," Ευχαριστώ πολύ κύριε Πρόεδρε.
Όντως όπως το περιγράψατε εισάγεται σήμερα στην ειδική ημερήσια διάταξη της Ολομέλειας της Βουλής η πρόταση που κατέθεσαν πενήντα τέσσερις Βουλευτές για την επέκταση του ελέγχου της διερευνώμενης υπόθεσης με την προσθήκη του ποινικού αδικήματος της απιστίας στην υπηρεσία για τον πρώην Υπουργό τον κ. Παπακωνσταντίνου, δηλαδή, η ενίσχυση και από άλλους Βουλευτές ενός τμήματος της πρότασης που είχαν καταθέσει οι Βουλευτές του ΣΥΡΙΖΑ.
Κύριε Πρόεδρε, πέρα από το παράδοξο –θα μας δοθεί η δυνατότητα να το συζητήσουμε- το ότι υπογράφουν αυτήν την πρόταση πενήντα τέσσερις Βουλευτές οι οποίοι, τύποις τουλάχιστον, δεν γνωρίζουν τα Πρακτικά και τη διαδικασία όπως έχει εξελιχθεί μέσα στην επιτροπή και δεν δόθηκε η ευκαιρία στην επιτροπή να δώσει προς την ολομέλεια της επιτροπής μία έκθεση με αυτά τα στοιχεία που στοιχειοθετούν την ανάγκη αυτής της πρότασης, τίθεται ένα σοβαρό ζήτημα.   
Επί πέντε μήνες τώρα η ελληνική κοινωνία –εντός εισαγωγικών- «πληροφορείται» ή και παραπληροφορείται πολλές φορές από διαρροές. Και έρχεται για πρώτη φορά μετά σε αυτό το ενδιάμεσο διάστημα η δυνατότητα σε μία επίσημη συνεδρίαση της Βουλής όχι να αναφέρουμε λεπτομέρειες ή ειδικά ή ευαίσθητα ζητήματα σχετικά με τα υλικά της δικογραφίας, αλλά να αναδείξουμε ζητήματα σοβαρά και κρίσιμα για τα οποία πρέπει το Σώμα να αποφασίσει και ο ελληνικός λαός να ενημερωθεί γι’ αυτά.
Λέω, λοιπόν, ότι η διαδικασία όπως έχει επιλεγεί είναι αρκετά ασφυκτική και περιοριστική. Υπάρχει η δυνατότητα με μία διευρυμένη ερμηνεία των σχετικών άρθρων, όπως εισάγεται με μία διασταλτική ερμηνεία να προχωρήσουμε στη γενίκευση της συζήτησης και στη δυνατότητα να συνεχιστεί η συζήτηση σε δύο ημέρες και όχι σε μία. Αυτό το θέτω στην κρίση σας. Μπορεί ο Υπουργός να  το προτείνει, μπορεί το Σώμα να το αποφασίσει, μπορεί να δοθεί αυτή η δυνατότητα να πάρουν το λόγο όσο γίνεται περισσότεροι Βουλευτές ή να υπάρχει η άνεση από όλες τις πλευρές της Βουλής να ενημερώσουν και το Σώμα και τον ελληνικό λαό με αυθεντικότητα και πληρότητα.
(Στο σημείο αυτό κτυπάει το κουδούνι λήξης του χρόνου ομιλίας του κυρίου Βουλευτή)
Τελειώνω, κύριε  Πρόεδρε.
Όλη αυτή μας η παρέμβαση νομίζω ότι συντείνει σε μία θετική κατεύθυνση. Το ελάχιστο, όμως που θα σας ζητούσα είναι να δοθεί η δυνατότητα για δευτερολογίες των εισηγητών και των Κοινοβουλευτικών Εκπροσώπων. Είναι απαραίτητο για να υπάρξει μία πληρέστερη εικόνα και στους Βουλευτές που θα ψηφίσουν και στον ελληνικό λαό που θα παρακολουθήσει αυτές τις εργασίες.
Σας ευχαριστώ.","ΘΕΟΔΩΡΟΣ ΔΡΙΤΣΑΣ",139
"130432"," Ευχαριστώ, κύριε  Δρίτσα, θα λάβει υπ’ όψιν του το Προεδρείο αυτές τις παρατηρήσεις σας.
Έχει ζητήσει το λόγο ο κ. Χρυσοχοΐδης καθώς και ο κ. Μαριάς.
Ορίστε, κύριε  Χρυσοχοΐδη, έχετε το λόγο.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"130433"," Ευχαριστώ, κύριε  Πρόεδρε.
Πριν λίγες ημέρες οι Βουλευτές όλων των Κοινοβουλευτικών Ομάδων, οι Κοινοβουλευτικές Ομάδες και η Κυβέρνηση που είναι παρούσα, λάβαμε ένα έγγραφο της επιτροπής με το οποίο καλείται η επιτροπή να προσθέσει ένα πολύ συγκεκριμένο δίκαιο με βάση, όπως ρητά και σωστά αναφέρει ο Πρόεδρος της επιτροπής, την παράγραφο 3 του άρθρου 154 του Κανονισμού της Βουλής σε συνδυασμό με το άρθρο 86 του Συντάγματος. 
Νομίζω ότι είναι πάρα πολύ συγκεκριμένη, επιτακτική ανάγκη και καθήκον μας σήμερα, από το νόμο, να υποβοηθήσουμε το έργο της επιτροπής, να της δώσουμε άδεια να προχωρήσει στο έργο της και όταν θα ολοκληρώσει το έργο της, θα γίνει όλο αυτό που είπε ο κ. Δρίτσας, το οποίο είναι αυτονόητο ότι θα γίνει μία συζήτηση στη Βουλή, προκειμένου να ληφθούν οι αποφάσεις περαιτέρω με βάση το νόμο, το Σύνταγμα και τον Κανονισμό της Βουλής. 
Σας ευχαριστώ.","ΜΙΧΑΗΛ ΧΡΥΣΟΧΟΪΔΗΣ",554
"130434"," Το λόγο έχει ο κ. Μαριάς.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"130435"," Κύριε  Πρόεδρε, θα ήθελα να αποσαφηνίσω κάτι. Είναι πολύ αναγκαίο.","ΘΕΟΔΩΡΟΣ ΔΡΙΤΣΑΣ",139
"130436"," Όχι, ήσασταν σαφέστατος.
Να πει και ο κ. Μαριάς την άποψή του, για να το κλείσουμε το θέμα αυτό.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"130437"," Θα ήθελα να πω κάτι για την ενημέρωση του Σώματος, κύριε  Πρόεδρε.","ΘΕΟΔΩΡΟΣ ΔΡΙΤΣΑΣ",139
"130438"," Είναι κάτι διαδικαστικό.","ΖΩΗ ΚΩΝΣΤΑΝΤΟΠΟΥΛΟΥ",272
"130439"," Θα σας δώσω το λόγο αργότερα.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"130440"," Κύριε Πρόεδρε, θα παρακαλούσα να λάβω και εγώ το λόγο.","ΜΑΥΡΟΥΔΗΣ ΒΟΡΙΔΗΣ",69
"130441"," Θα σας δώσω το λόγο αργότερα.
Ορίστε, κύριε  Μαριά, έχετε το λόγο για δύο λεπτά.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε  Πρόεδρε, στις 9 Ιανουαρίου οι Ανεξάρτητοι Έλληνες κατέθεσαν εμπεριστατωμένη πρόταση για τη σύσταση Κοινοβουλευτικής Επιτροπής για τη διεξαγωγή προκαταρκτικής εξέτασης για να διερευνηθούν ενδεχόμενες ποινικές ευθύνες τόσο του πρώην Πρωθυπουργού Γιώργου Παπανδρέου, του πρώην Πρωθυπουργού Λουκά Παπαδήμου, καθώς και των πρώην Υπουργών Οικονομικών Ευάγγελου Βενιζέλου και Γεωργίου Παπακωνσταντίνου.
Είχαμε εξηγήσει και αναλύσει, σε σχέση με τον κ. Παπακωνσταντίνου, στην εμπεριστατωμένη πρότασή μας ότι πρέπει να παραπεμφθεί και με τις διατάξεις του άρθρου 256 του Ποινικού Κώδικα για απιστία περί την υπηρεσία. Δεν έγινε δεκτή η πρότασή μας, έγινε δεκτή η πρόταση της πλειοψηφίας, παρ’ ό,τι είχαμε επισημάνει ότι υπήρχαν επαρκή στοιχεία για να υπάρξει η παραπομπή με  το συγκεκριμένο άρθρο. 
Σήμερα, λοιπόν, συζητούμε μία συγκεκριμένη πρόταση. Προφανώς, δεν μπορεί να γίνει γενικευμένη συζήτηση –και το εξηγώ- αλλά ειδική συζήτηση επί της συγκεκριμένης κατηγορίας, προκειμένου να υπάρξει η αποδοχή ή όχι της συγκεκριμένης κατηγορίας. 
Όμως, κύριε  Πρόεδρε, θα πρέπει να δοθεί άνεση, ούτως ώστε να συμμετέχουν όσο το δυνατόν περισσότεροι Βουλευτές. Επομένως, το ότι είπατε ως πρόταση να τελειώσουμε τη συζήτηση στις 17.00΄ νομίζω ότι αυτό δεν πρέπει να είναι θέσφατο. Πιστεύω ότι πρέπει από την πλευρά του Προεδρείου να δοθεί σημαντικός χρόνος σε όσους από τους συναδέλφους θέλουν να τοποθετηθούν, για τη μέγιστη δυνατή συμμετοχή των συναδέλφων και να δει αυτό το θέμα το Προεδρείο.
Επίσης, ως προς το χρόνο των δεκαοκτώ λεπτών για τους Υπουργούς, αυτό θα πρέπει να περιοριστεί.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"130442"," Θα περιοριστεί, το είπα ήδη.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Ταυτόχρονα, πρέπει να δούμε αν μπορεί αυτή η συζήτηση να πάει όσο το δυνατόν πιο μακριά από τη στιγμή που θα υπάρξουν συνάδελφοι που επιθυμούν να τοποθετηθούν.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"130443"," Ωραία, σας ευχαριστώ πολύ.
Το λόγο έχει ο κ. Βορίδης.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"130444"," Κύριε Πρόεδρε, εδώ έχουμε μία πρόταση, στην οποία ουσιαστικά εκείνο το οποίο ζητείται, αυτό είναι το αιτούμενο της προτάσεως, είναι να προστεθεί μία ακόμα κατηγορία, η συγκεκριμένη που περιγράφεται εδώ, άρα να διευρυνθεί –ας το πω- η ποινική δίωξη. 
Από ό,τι καταλαβαίνω, εκείνο το οποίο θέτει ο κ. Δρίτσας είναι ένα ζήτημα για να έχουμε μία άνεση χρόνου, προκειμένου να συζητήσουμε τη συγκεκριμένη πρόταση.","ΜΑΥΡΟΥΔΗΣ ΒΟΡΙΔΗΣ",69
"130445"," Στο Σώμα.","ΘΕΟΔΩΡΟΣ ΔΡΙΤΣΑΣ",139
"130446"," Στο Σώμα, εδώ στην Ολομέλεια.
Στην πραγματικότητα η πρόταση αυτή, κύριε Πρόεδρε, είναι εστιασμένη και λέει συγκεκριμένα πράγματα και αναφέρεται σε πράγματα τα οποία λίγο έως πολύ έχουν συζητηθεί σε ένα μέρος τους. Υπάρχουν βέβαια ορισμένα νέα στοιχεία, τα οποία έχουν προστεθεί και τα οποία αναφέρει η συγκεκριμένη πρόταση. Δεν είναι δηλαδή, μία υπόθεση που την προσεγγίζει το Σώμα, αυτό είναι το πρώτον. Την έχουμε ξανασυζητήσει, την έχουμε δει. Υπάρχουν όμως ορισμένα πρόσθετα νέα στοιχεία, αυτά που θέτει υπ’ όψιν μας η συγκεκριμένη πρόταση του συναδέλφου. 
Η δική μας άποψη, κύριε  Πρόεδρε, στο ζήτημα αυτό είναι ότι θα πρέπει ως προς το διαδικαστικό μέρος, δηλαδή το μέρος του πώς θα συζητήσουμε τη συγκεκριμένη πρόταση, να εμμείνουμε στην απόφαση της Διάσκεψης των Προέδρων. Η απόφαση της Διάσκεψης των Προέδρων ήταν ομόφωνη. Να εμμείνουμε σε αυτή. Υπάρχει πλήρης άνεση χρόνου. Ούτως ή άλλως, να μην το ξεχνάμε αυτό, δεν περαιώνεται η διαδικασία εδώ. Μετά την ολοκλήρωση του έργου της επιτροπής, θα έλθει ξανά εδώ, προκειμένου να ληφθούν οι τελικές αποφάσεις.
Σας ευχαριστώ.","ΜΑΥΡΟΥΔΗΣ ΒΟΡΙΔΗΣ",69
"130447"," Το λόγο έχει ο κ. Τσούκαλης.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"130448"," Κύριε Πρόεδρε, θεωρούμε αυτονόητο ότι  το Προεδρείο θα πρέπει να έχει την ευελιξία αυτή, ...","ΝΙΚΟΛΑΟΣ ΤΣΟΥΚΑΛΗΣ",520
"130449"," Θα δείξει ευελιξία.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"130450"," …ούτως ώστε να τηρήσει την ομόφωνη απόφαση της Διάσκεψης των Προέδρων και συγχρόνως να μη δώσει το δικαίωμα σε κανέναν να πει ότι υπάρχει μία προσπάθεια φίμωσης ή παρεμπόδισης και ανάπτυξης οποιασδήποτε άποψης. 
Κατόπιν αυτού, λέω να ξεκινήσουμε και μπορούμε στην πορεία να αξιολογήσουμε όλη τη διαδικασία, γιατί μπορεί να τελειώσουμε και πριν τις 17.00΄.
Σας ευχαριστώ πολύ.","ΝΙΚΟΛΑΟΣ ΤΣΟΥΚΑΛΗΣ",520
"130451"," Σας ευχαριστώ πάρα πολύ.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"130452"," Κύριε Πρόεδρε, θα ήθελα να προσθέσω κάτι επί της διαδικασίας.","ΘΕΟΔΩΡΟΣ ΔΡΙΤΣΑΣ",139
"130453"," Ορίστε, έχετε το λόγο.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"130454"," Θέλω να ενημερώσω και εσάς, κύριε  Πρόεδρε, και το Σώμα ότι το έγγραφο στο οποίο αναφέρθηκε ο κ. Χρυσοχοΐδης, οι Βουλευτές του ΣΥΡΙΖΑ και υποθέτω και άλλων κομμάτων, δεν το έχουν λάβει ποτέ και δεν θα μπορούσαν να το λάβουν, διότι δεν υπήρξε τέτοιο έγγραφο από την επιτροπή. Η επιτροπή δεν εξέδωσε τέτοιο έγγραφο.
Συμπληρώνω, όμως, ότι ζητάμε δευτερολογία. Είναι γενική πρόβλεψη του Κανονισμού η δυνατότητα δευτερολογίας και κυρίως να εξαντληθεί ο κατάλογος των ομιλητών και να μιλήσουν όσοι Βουλευτές το επιθυμούν.","ΘΕΟΔΩΡΟΣ ΔΡΙΤΣΑΣ",139
"130455"," Σας ευχαριστούμε.
Θέσατε στο Προεδρείο το πρόβλημα να τετραγωνίσει τον κύκλο. Εσείς ζητάτε δευτερολογία των ειδικών αγορητών, που για εμένα είναι σωστό, παρά το γεγονός ότι δεν το προβλέπει ο Κανονισμός, όπως γνωρίζετε, γιατί η διαδικασία είναι αυτή της γενικευμένης επερώτησης. 
Άλλοι Κοινοβουλευτικοί Εκπρόσωποι ζήτησαν να μιλήσουν όσοι το δυνατόν περισσότεροι Βουλευτές. Αντιλαμβάνεστε, λοιπόν, ότι το ένα είναι εις βάρος του άλλου.
Εγώ θα προσπαθήσω πράγματι να δώσω μια λύση. Κατ’ αρχάς, το Προεδρείο ήρθε σε επαφή με την Κυβέρνηση ώστε οι Υπουργοί που θα μιλήσουν να είναι μόνο δύο και ο χρόνος ομιλίας τους να είναι από δέκα ή δώδεκα λεπτά το πολύ για να μην καταναλώσει χρόνο. Η 17.00’ παραμένει ότι θα είναι η καταληκτική ώρα. 
Ωστόσο, θα πρότεινα το Σώμα να αποδεχθεί παρά τον Κανονισμό –γιατί το Σώμα είναι το κυρίαρχο- τουλάχιστον στους εισηγητές και στους ειδικούς αγορητές να δώσουμε το δικαίωμα δευτερολογίας για πέντε λεπτά. Το τονίζω: για πέντε λεπτά. Αυτό σημαίνει ότι στις πρωτολογίες τους θα είναι συνεπείς στο χρόνο που προβλέπει ο Κανονισμός.
Ερωτάται το Σώμα: Γίνεται δεκτή η πρόταση;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"130456"," Δεκτή, δεκτή.","ΠΟΛΛΟΙ ΒΟΥΛΕΥΤΕΣ",NA
"130457"," Κατά πλειοψηφία.","ΖΩΗ ΚΩΝΣΤΑΝΤΟΠΟΥΛΟΥ",272
"130458"," Συνεπώς η πρόταση έγινε δεκτή.
Συνεπώς εισερχόμεθα στον πρώτο κύκλο ομιλητών. Έχω την τιμή να σας ανακοινώσω ότι η Κοινοβουλευτική Ομάδα της Νέας Δημοκρατίας έχει υποδείξει τον Βουλευτή κ. Κουτσούμπα, η Κοινοβουλευτική Ομάδα του Συνασπισμού της Ριζοσπαστικής Αριστεράς-Ενωτικό Κοινωνικό Μέτωπο έχει υποδείξει τη Βουλευτή κ. Ζωή Κωνσταντοπούλου, η Κοινοβουλευτική Ομάδα του Πανελλήνιου Σοσιαλιστικού Κινήματος έχει υποδείξει τον Βουλευτή κ. Παναγιώτη Ρήγα, η Κοινοβουλευτική Ομάδα των Ανεξάρτητων Ελλήνων έχει υποδείξει τον Βουλευτή κ. Βασίλειο Καπερνάρο, η Κοινοβουλευτική Ομάδα του Λαϊκού Συνδέσμου - Χρυσή Αυγή έχει υποδείξει τον Βουλευτή κ. Ηλία Κασσιδιάρη, η Κοινοβουλευτική Ομάδα της Δημοκρατικής Αριστεράς έχει υποδείξει τον Βουλευτή κ. Βασίλειο Οικονόμου και η Κοινοβουλευτική Ομάδα του Κομμουνιστικού Κόμματος Ελλάδος έχει υποδείξει τον Βουλευτή κ. Σπυρίδωνα Χαλβατζή. Είναι όλοι τους μέλη της επιτροπής. 
Ως προς τους Ανεξάρτητους, όπως σας είπα, με τη σειρά εγγραφής, όποιος βάλλει πρώτος την κάρτα θα μπει στον κύκλο των ομιλητών. Απ’ αυτή τη στιγμή όσοι θέλουν μπορούν να βάλουν τις κάρτες τους για εγγραφή. 
Το λόγο έχει ο κ. Ανδρέας Κουτσούμπας.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"130459"," Ευχαριστώ, κύριε Πρόεδρε. 
Κυρίες και κύριοι συνάδελφοι, όπως γνωρίζετε στις 17 Ιανουαρίου 2013 συζητήθηκε στην Ολομέλεια της Βουλής πρόταση Βουλευτών της Νέας Δημοκρατίας, του ΠΑΣΟΚ και της Δημοκρατικής Αριστεράς για τη συγκρότηση Ειδικής Κοινοβουλευτικής Επιτροπής για τη διενέργεια προκαταρκτικής εξέτασης για την γνωστή υπόθεση της λίστας Λαγκάρντ –αυτή που αφορούσε ονόματα Ελλήνων καταθετών σε ελβετική τράπεζα- και συγχρόνως εζητείτο η άσκηση ποινικής δίωξης για τα αναφερόμενα σ’ αυτή αδικήματα της νόθευσης του εγγράφου και της παράβασης καθήκοντος.
Η πρόταση αυτή, κατά τη γενικευμένη τότε συζήτηση στην Ολομέλεια της Βουλής, έγινε δεκτή με μεγάλη πλειοψηφία. Πρέπει δε να τονίζουμε ότι πράγματι απορρίφθηκε η σχετική πρόταση του ΣΥΡΙΖΑ αλλά και των Ανεξάρτητων Ελλήνων και της Χρυσής Αυγής, που ζητούσαν μεταξύ των άλλων για το αδίκημα της απιστίας περί την υπηρεσία, όπως εξειδικεύετο η κάθε μία. 
Θεωρώ ότι πολύ σωστά απορρίφθηκε τότε η πρόταση αυτή, για να ασκηθεί και να διερευνηθεί η υπόθεση για το αδίκημα της απιστίας περί την υπηρεσία, γιατί τα πραγματικά περιστατικά τα οποία είχε τότε υπ’ όψιν η Βουλή –είχαν τεθεί υπ’ όψιν μας- δεν ενέπιπταν στον κανόνα δικαίου, εκείνο τον κανόνα δικαίου, που θα θεμελίωνε το αδίκημα της απιστίας περί την υπηρεσία. 
Την επιλογή μου αυτή, κυρίες και κύριοι Βουλευτές και κύριοι συνάδελφοι, και τη συμμετοχή στη συσταθείσα επιτροπή, την έγκριση αυτής από την Ολομέλεια, τη θεώρησα τιμή, αλλά και συγχρόνως πρόκληση για την ουσιαστική διερεύνηση, αλλά και για την προάσπιση των θεσμών του κοινοβουλευτισμού, του δημοσίου συμφέροντος, ενάντια τότε πολύ περισσότερο, στο γενικό κλίμα απαξίωσης αυτών.
Κατά την πρώτη τοποθέτησή μου στην Ολομέλεια είχα τονίσει ότι πρέπει με σύνεση, με νηφαλιότητα, με καθαρή νομική σκέψη να εξετάσουμε τα γεγονότα, τα στοιχεία και τα πραγματικά εκείνα περιστατικά, για τα οποία είχαμε λάβει συγκεκριμένη ειδική εντολή, περιορισμένη, όπως επιτάσσει ο καταστατικός χάρτης της Ελλάδας και ο Κανονισμός της Βουλής και μέσα σε αυτό το πλαίσιο να κινηθούμε και να διερευνήσουμε την υπόθεση, τις ευθύνες δηλαδή του τότε Υπουργού Οικονομικών της Κυβέρνησης Παπανδρέου, του κ. Παπακωνσταντίνου, αφού βάσει αυτών των στοιχείων αυτά τα πραγματικά περιστατικά είχαν τεθεί υπ’ όψιν μας και αυτά τα πραγματικά περιστατικά θεμελιώνουν τον κανόνα δικαίου της παραβίασης προς διερεύνηση των ποινικών αξιόλογων πράξεων της νόθευσης του εγγράφου και της παράβασης του καθήκοντος. Αυτές ήταν οι ενδείξεις και βάσει αυτών έπρεπε η επιτροπή να ερευνήσει και η Ολομέλεια σωστά έδωσε αυτή την εντολή. 
Πρέπει εδώ να κάνω μια παρένθεση. Είχαμε δώσει -τόσο η επιτροπή όσο και η Ολομέλεια- μια υπόσχεση τότε στον φερόμενο ως κατηγορούμενο. Αντιλαμβάνεστε ότι για κάθε άνθρωπο πολίτη και πολύ περισσότερο πολιτικό, όταν δημιουργείται ένα τέτοιο θέμα, αυτό διογκώνεται και είναι πράγματι μια θλιβερή κατάσταση. Βάσει αυτής της υπόσχεσης, λοιπόν, είχαμε υποχρέωση τόσο ως μέλη της επιτροπής, αλλά και η ίδια η Ολομέλεια της Βουλής να τηρήσουμε το βασικό κανόνα του ποινικού μας δικαίου, ότι πάνω απ’ όλα υπάρχει το τεκμήριο της αθωότητας. Συγχρόνως, είχαμε δώσει και άλλη μία υπόσχεση στον ελληνικό λαό, ότι μέσα από εκείνα τα στοιχεία και τα γεγονότα που θα προκύψουν είμαστε υποχρεωμένοι να οδηγήσουμε την υπόθεση στο άκρο. Όχι μόνο δεν έχουμε το δικαίωμα, αλλά έχουμε την υποχρέωση να μην συγκαλύψουμε και να τα δώσουμε όλα στο λαό.
Κυρίες και κύριοι συνάδελφοι, σ’ αυτό το διάστημα της λειτουργίας της επιτροπής πρέπει να σας ενημερώσω για τον χρόνο και τον τρόπο που λειτούργησε: Διακόσιες είκοσι ώρες –μέχρι σήμερα- συνεδριάσεων, εβδομήντα δηλαδή ημέρες συνεδριάσεων. Εκατόν δέκα μάρτυρες. Δεκατρείς χιλιάδες σελίδες, τουλάχιστον, Πρακτικών. 
Αυτά τα στοιχεία και μόνο απαντούν σε ένα βασικό ερώτημα, αν θέλετε, σε μια βασική πολιτική σκοπιμότητα και για λόγους επικοινωνιακούς που διέτρεχαν όλο αυτό το διάστημα τον πολιτικό κόσμο και τον έξω, επικοινωνιακό χώρο, που ήταν αν πραγματικά αυτή η επιτροπή θέλει να βρει την αλήθεια. 
Αυτά και μόνο τα στοιχεία μαρτυρούν ότι αυτή η επιτροπή εργάστηκε. Με ρωτάτε: Επιτέλεσε έργο; Πράγματι, επιτέλεσε έργο. Απ’ όλα τα μέλη της επιτροπής; Απ’ όλα. Με σαφείς και στοχευμένες ερωτήσεις. Προσπάθησαν όλα τα μέλη, κύριοι συνάδελφοι της επιτροπής, να βρουν την αλήθεια.
Πρέπει, όμως, να πούμε και κάτι άλλο. Μέσα απ’ αυτήν τη στάση υπήρχαν και εντάσεις. Υπερέβαλλε; Είναι αλήθεια ότι υπερέβαλλε. Ξέφυγε από το έργο της; Ξέφυγε πολλές φορές. Πρέπει να το πούμε και να το ομολογήσουμε, όχι για να δικαιολογήσουμε την παρουσία μας ή ότι έγιναν, αλλά για να δείξουμε, κυρίες και κύριοι συνάδελφοι, ότι –και το λέω για εμάς που αποφασίσαμε να συμμετάσχουμε και κύρια γιατί κατηγορηθήκαμε πολλές φορές, τα μέλη της Πλειοψηφίας που υποστηρίζουν την Κυβέρνηση, ότι κάναμε μια προσπάθεια δήθεν συγκάλυψης του σκανδάλου- τα στοιχεία που σας προανέφερα αποδεικνύουν ακριβώς το αντίθετο. 
Μερικοί έκαναν λάθος για λόγους πολιτικούς, για κομματικές σκοπιμότητες, για επικοινωνιακούς λόγους. Δεν είμαστε, κυρίες και κύριοι συνάδελφοι, εξεταστική επιτροπή. Δεν μας έχει ανατεθεί η εντολή να κρίνουμε και να διερευνήσουμε τις παθογένειες του πολιτικού συστήματος. Δεν μας έχει δοθεί εντολή να κρίνουμε το φορολογικό σύστημα και τη φοροδιαφυγή. 
Μας είχε δοθεί μια συγκεκριμένη εντολή, να δούμε αν μέσα απ’ αυτά τα πραγματικά γεγονότα –από τη διερεύνηση- ο τότε Υπουργός κ. Παπακωνσταντίνου είχε διαπράξει τα συγκεκριμένα αδικήματα. Και αυτό κάναμε με σοβαρότητα παρά τις συνεχείς καταγγελίες και με μεθοδικότητα επιτελέσαμε το έργο μας.
Ας κάνουμε μια μικρή αναδρομή. Είχαμε ορθά αποφασίσει τη σύσταση γι’ αυτό που λάβαμε τότε απόφαση. Με τα σημερινά γεγονότα και με αυτά που είχαμε τότε νομίζω ότι κανείς δεν μπορεί να αρνηθεί ότι σωστά η επιτροπή είχε λάβει τη συγκεκριμένη απόφαση για να γίνει διερεύνηση της υπόθεσης για τα συγκεκριμένα αδικήματα. 
Ποιοι ήταν οι βασικοί ισχυρισμοί και τα γεγονότα τα οποία είχαν τεθεί τότε υπ’ όψιν σας και τα θέσαμε; Ότι αυτό το περιβόητο cd που αφορούσε τα ονόματα των Ελλήνων καταθετών αποτελούσε προϊόν κλοπής, ότι έγινε άτυπη παράδοση μέσω της τότε Υπουργού Οικονομικών της κ. Λαγκάρντ, ότι τυχόν δημοσιοποίηση που αποτελούσε και ισχυρισμό –θα το δείτε στα Πρακτικά- του κ. Παπακωνσταντίνου θα διατάρασσε τις σχέσεις των κρατών Ελλάδας-Γαλλίας και Ελβετίας, ότι και τα δικαστήρια σε τελική ανάλυση της Ελλάδος ένα τέτοιο προϊόν υποκλοπής βάσει της κείμενης νομοθεσίας δεν θα μπορούσαν να το αξιολογήσουν. 
Αυτά ήταν τα στοιχεία που είχε τότε η Βουλή και ορθά απέρριψε τις άλλες δύο προτάσεις που αφορούσαν την απιστία και έκανε δεκτή την πρόταση της Πλειοψηφίας για να διερευνηθεί η υπόθεση για το αδίκημα της νόθευσης του εγγράφου και της παράβασης του καθήκοντος. 
Ήρθαν, όμως, τα γεγονότα και γι’ αυτό είπα από την αρχή –και το επαναλαμβάνω- ότι εμείς σαν επιτροπή ούτε κατασκευάζουμε ενόχους, ούτε αθωώνουμε, αλλά ούτε καταδικάζουμε. Ήρθαμε μόνο για να διερευνήσουμε.
Τι απεδείχθη από έγγραφο που περιήλθε πριν από λίγες ημέρες στην επιτροπή μας; Ότι η διαδρομή του περιβόητου cd ήταν πράγματι αυτή που ανέφερε ο τότε Υπουργός Παπακωνσταντίνου με τον κ. Χαλαστάνη. Μας είχαν πει όμως –και το τόνισε και πάλι προχθές και στην προηγούμενη κατάθεσή του ο κ. Χαλαστάνης- ότι –και αυτό πρέπει να το κρατήσετε για να στοιχειοθετήσουμε το αδίκημα της απιστίας- ο τότε Υπουργός ο κ. Παπακωνσταντίνου του είχε πει: «Θα μου το στείλεις άτυπα, κρυφά, εμπιστευτικά, με εχεμύθεια, με αγγελιοφόρο». 
Κρατήστε το αυτό, γιατί θα μας χρειαστεί -στους νομικούς και μη νομικούς- για να στοιχειοθετήσουμε το αδίκημα της απιστίας. 
Αυτόν τον τρόπο μεταχειρίστηκε τότε ο κ. Παπακωνσταντίνου. Όμως, πώς έγινε η παράδοση του cd; Δεν ήταν καθόλου άτυπη. Είχε προηγηθεί έγγραφο αίτημα της χώρας μας από τις 13 Σεπτεμβρίου του 2010 –που δυστυχώς δεν ενθυμείτο ο κ. Πλασκοβίτης ότι το είχε γράψει, το θυμήθηκε μόλις χθες- ότι η παράδοση –με την ενεργοποίηση της διοικητικής συνδρομής, όπως προέβλεπε η σύμβαση του 1963 και του 1977 μεταξύ Ελλάδος και Ευρωπαϊκής Ένωσης- έγινε με τρόπο πανηγυρικό και στο έγγραφο υπήρχε η ρητή επισήμανση ότι θα χρησιμοποιηθεί για φορολογικούς σκοπούς. Με λίγα λόγια δηλαδή, για να έχουμε τη στοιχειοθέτηση του αδικήματος της απιστίας, αυτό το στοιχείο που παραδόθηκε -με τον τρόπο που παραδόθηκε, ανεξαρτήτως του πώς έγινε ο χειρισμός του- έπρεπε να καταστεί περιουσιακό στοιχείο του κράτους. 
Αυτό δυστυχώς δεν το έκανε ο τότε Υπουργός Οικονομικών ο κ. Παπακωνσταντίνου. Γιατί ο τότε Υπουργός ζήτησε να γίνουν όλα αυτά όπως προανέφερα, ενώ όφειλε να το καταστήσει περιουσιακό στοιχείο του ελληνικού κράτους, να το πρωτοκολλήσει, να το διαβιβάσει στο ΣΔΟΕ και να το αξιοποιήσει με την εντολή του προς στις αρμόδιες υπηρεσίες, ως όφειλε ως αρμόδιος Υπουργός των Οικονομικών. 
Όμως, το cd, όπως θυμάστε, παραδόθηκε στην διευθύντριά του με αγγελιοφόρο. Το επιβεβαίωσε πάλι προχθές ο κ. Χαλαστάνης. Δηλαδή ο τρόπος της μεταφοράς και παράδοσης του cd μέσω του διπλωματικού σάκου δεν ήταν ασφαλής και ήταν πιο ασφαλής μέσω αγγελιοφόρου. Δεν πρωτοκολλήθηκε, παραλήφθηκε από τον ίδιο, νοθεύτηκε, χάθηκε και ουδείς γνωρίζει. 
Ακούστε το παράξενο της υπόθεσης: Παρ’ ότι εξετάσαμε σαράντα μάρτυρες, όλους τους υπαλλήλους -ευτυχώς δεν εξετάσαμε και τους περαστικούς που περνούσαν κάτω από το Υπουργείο Οικονομικών- κανένας δεν έχει ακούσει επί δύο χρόνια τίποτα στο Υπουργείο Οικονομικών για αυτό το cd! Κανένας, κυρίες και κύριοι συνάδελφοι! Όλη η Ελλάδα συζητούσε για τη λίστα Λαγκάρντ αλλά στο Υπουργείο Οικονομικών κανένας δεν είχε ακούσει κάτι. 
Γελάτε, κύριε Μπούρα και κυρία Βούλτεψη, με αυτό που είπα αλλά πράγματι παραλίγο όπου ακούγαμε το όνομα «Σοφία», να καλούσαμε την κυρία και να την εξετάσουμε!
Όλα αυτά τα περιστατικά, λοιπόν, τα οποία σας ανέφερα, συνιστούν νέα πραγματικά περιστατικά και μάλιστα –γιατί αυτό έχει σημασία- διαφορετικά από εκείνα που υπήρχαν στις προτάσεις του ΣΥΡΙΖΑ –της κοινής πρότασης των Ανεξάρτητων Ελλήνων και της Χρυσής Αυγής- διότι αν ήταν τα ίδια πραγματικά περιστατικά σύμφωνα με την κείμενη νομοθεσία –άρθρο 86 παράγραφος 3 του Συντάγματος και του Κανονισμού της Βουλής- δεν θα μπορούσε να εισαχθεί πάλι αυτή η πρόταση. 
Είμαστε λοιπόν δικαιωμένοι εμείς ή εκείνοι που είχαν κάνει αυτές τις προτάσεις; Εγώ δεν διεκδικώ τα πρωτεία, δεν λέω ότι εμείς δικαιωθήκαμε τώρα. Εγώ διεκδικώ τα πρωτεία ως προς το ότι όλη η επιτροπή έβγαλε μία άκρη. Το να μαλώνουμε λέγοντας ότι εμείς την είχαμε καταθέσει τότε, πριν από εσάς, και εσείς την καταθέτετε τώρα, είναι πέρα από την πραγματικότητα και για να κάνουμε -αν θέλετε- επίκαιρα και επικοινωνιακά τεχνάσματα. 
Ένα είναι το γεγονός, ότι αυτά τα πραγματικά περιστατικά αποδείχτηκαν τώρα και σωστά ήρθε η πρόταση των Βουλευτών αυτήν τη στιγμή. Από αυτά τα περιστατικά προκύπτουν σοβαρές ενδείξεις της διάπραξης του αξιοποίνου αδικήματος της απιστίας στην υπηρεσία, όπως ακριβώς προβλέπεται στο άρθρο 256 περ. γ´ υποπερ. α´ και β´ του Ποινικού Κώδικα. 
Τι είναι η απιστία, κυρίες και κύριοι συνάδελφοι; Να το πούμε με πιο απλά λόγια, όπως το μεταφέρει ο Ποινικός Κώδικας. Απιστία είναι εκείνη η πράξη, η οποία προσβάλλει το έννομο αγαθό της καλής διαχείρισης των περιουσιακών στοιχείων του δημοσίου. Η απιστία τιμωρείται με κάθειρξη μέχρι δέκα ετών, εάν ο υπαίτιος μεταχειρίστηκε ιδιαίτερα τεχνάσματα και η ζημία εκτιμάται ότι είναι πάνω από 30.000 ευρώ ή εάν η συνολική ζημία ή το περιουσιακό όφελος είναι πάνω από 120.000 ευρώ. 
Εκείνο στο οποίο θα ήθελα να εμμείνω, γιατί έχει σημασία για τη στοιχειοθέτηση του αδικήματος -μιας που θα έχουμε και τον κ. Παπακωνσταντίνου και θα τον ακούσουμε στη συνέχεια- είναι να δούμε αν στη συγκεκριμένη πρόταση υπάρχουν αυτά τα στοιχεία που απαιτεί ο νόμος -και βλέπετε ότι υπάρχουν- και αν πράγματι υπήρχαν αυτά τα ιδιαίτερα τεχνάσματα που απαιτεί η σχετική διάταξη του Ποινικού Κώδικα. 
Κοιτάξτε να δείτε τι λέει η νομολογία μας και το λέω για τους μη νομικούς. Τι είναι ιδιαίτερα τεχνάσματα; Είναι οι χρησιμοποιηθείσες υλικές ενέργειες και μέθοδοι, κεκρυμμένες, μη εμφανώς διακριτές, με τις οποίες καθίσταται δυσχερής η αποκάλυψη, αποσκοπώντας στην παρεμπόδιση του ελέγχου. 
Δεν σας παραπέμπει αυτό στις ενέργειες του κ. Παπακωνσταντίνου; Κρυφά πήρε στην άκρη τον κ. Χαλαστάνη, κρυφά του είπε «θα το φέρω», με αγγελιοφόρο το έστειλε. Δεν αποτελεί αυτό ιδιαίτερο τέχνασμα; Αυτό το τέχνασμα, δηλαδή το απόκρυφο των πράξεων, δεν το καθιστά ιδιαίτερο αλλά και πρόσφορο παραπλάνησης, αποσκοπώντας στη μη δυνατότητα ελέγχου; 
Αυτό έκανε λοιπόν ο κ. Παπακωνσταντίνου, γι’ αυτό θεωρούμε ότι από τη συμπεριφορά του κ. Παπακωνσταντίνου συμβαίνει στη συγκεκριμένη περίπτωση να υπάρχουν εκείνα τα στοιχεία -υπάρχουν πράγματι ενδείξεις- για την τέλεση του αδικήματος της απιστίας περί την υπηρεσία. 
Κυρίες και κύριοι συνάδελφοι, μετά από αυτά, νομίζω ότι η πρόταση των Βουλευτών και βάσει των στοιχείων που υπάρχουν στη συγκεκριμένη πρόταση, πρέπει να γίνει δεκτή από την Ολομέλεια. 
Το άλλο ζήτημα το οποίο τίθεται είναι δικονομικό και αφορά το αν έχει αρμοδιότητα επέκτασης της έρευνας αυτή η επιτροπή, χωρίς απόφαση της Ολομέλειας. Όπως γνωρίζετε -έχει ειπωθεί πολλές φορές, το έχετε ακούσει και οι μεν νομικοί το έχετε διαβάσει- η επιτροπή μας ασκεί τα καθήκοντα του εισαγγελέως πλημμελειοδικών, λειτουργεί δηλαδή σύμφωνα με τις διατάξεις του Κώδικα Ποινικής Δικονομίας σε συνδυασμό με τις διατάξεις του Κανονισμού της Βουλής. 
Με μια πρώτη ανάγνωση, θα μπορούσε να πει κανείς ότι θα ήταν δυνατόν και να επεκτείνουμε την έρευνά μας αλλά και να έρθουμε μετά με πόρισμά μας στην Ολομέλεια της Βουλής και να ζητήσουμε την άσκηση ποινικής δίωξης και για αυτό το αδίκημα, χωρίς απόφαση της Ολομέλειας της Βουλής. 
Όμως, σύμφωνα με το ν.3126/2003 περί ποινικής ευθύνης των Υπουργών, σε συνδυασμό με το άρθρο 154 παράγραφος 3 του Κανονισμού της Βουλής, η θεσμοθετημένη διαδικασία προκαταρκτικής εξέτασης είναι μια ειδική ρύθμιση και κατισχύει των διατάξεων του Κώδικα της Ποινικής Δικονομίας. Απαιτείται δηλαδή άδεια της Βουλής με σαφή προσδιορισμό των αξιοποίνων πράξεων και των διατάξεων που προβλέπονται, αφού η συσταθείσα επιτροπή που λειτουργεί μέχρι σήμερα είχε μια συγκεκριμένη, περιορισμένη εντολή. 
Απαιτείται, λοιπόν, να δοθεί νέα άδεια από τη Βουλή για τη διεξαγωγή προκαταρκτικής εξέτασης για το αδίκημα της απιστίας περί την υπηρεσία σε βαθμό κακουργήματος, σύμφωνα με το άρθρο 86 παράγραφος 3 του Συντάγματος, σε συνδυασμό με το άρθρο 154 του Κανονισμού της Βουλής. 
Το δεύτερο ερώτημα που τίθεται είναι αν απαιτείται ή όχι η συγκρότηση νέας επιτροπής. Αν δηλαδή θα πάμε φτου και από την αρχή να κάνουμε μια άλλη επιτροπή και άντε να ξαναεξετάσουμε μάρτυρες και να καλούμε καθέναν περαστικό γύρω από τη Βουλή για το θέμα. Μα, νομίζω ότι το θέμα αυτό για την επιτροπή που έχει εξετάσει τόσους μάρτυρες είναι συναφές, το έχει εξετάσει και σύμφωνα με τις διατάξεις του Κώδικα της Ποινικής Δικονομίας –άρθρο 129- πρόκειται περί συναφούς εγκλήματος που έχει εξεταστεί από την Επιτροπή και κατά το άρθρο 128 του Κώδικα Ποινικής Δικονομίας, «συναφή εγκλήματα εφόσον δεν προκαλούν βλάβη στη διερεύνηση μπορούν να εξεταστούν από την ίδια επιτροπή». 
Το αδίκημα, λοιπόν, της απιστίας είναι απόλυτα συναφές με τα διερευνώμενα από την επιτροπή, η οποία έχει τη δυνατότητα και την αρμοδιότητα να το εξετάσει. Πρέπει η Βουλή, κυρίες και κύριοι συνάδελφοι, να παράσχει την απαιτούμενη άδεια και να επεκτείνει το έργο της η παρούσα επιτροπή. 
Καταθέτω πριν κλείσω, κύριε Πρόεδρε, ένα δελτίο Τύπου ως προς τον τρόπο λειτουργίας της επιτροπής -είπα ότι όλοι εργάστηκαν- γιατί πρέπει το κλίμα να διατηρηθεί ήρεμο και θέλω να προλάβω αυτούς που κατά περίπτωση έλεγαν ότι προσπαθούσαν κάποιοι να συγκαλύψουν. Από την πρώτη στιγμή είχα εντοπίσει αυτόν τον τρόπο λειτουργίας και τον είχα καταγγείλει. Τους είχα πει «αφήστε τους επικοινωνιακούς τρόπους και τις πολιτικές σκοπιμότητες». Έκανα αυτή τη δήλωση από την πρώτη μέρα της λειτουργίας της επιτροπής. Παρακαλώ, λοιπόν, έχουμε όλοι ευθύνη να λειτουργήσουμε. 
(Στο σημείο αυτό ο Βουλευτής κ. Ανδρέας Κουτσούμπας καταθέτει για τα Πρακτικά το προαναφερθέν δελτίο Τύπου, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής.)
Σας ευχαριστώ. 
(Χειροκροτήματα από την πτέρυγα της Νέας Δημοκρατίας)","ΑΝΔΡΕΑΣ ΚΟΥΤΣΟΥΜΠΑΣ",259
"130460"," Ευχαριστούμε. 
Το λόγο έχει η συνάδελφος κ. Ζωή Κωνσταντοπούλου.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"130461"," Κυρίες και κύριοι Βουλευτές, η υπόθεση της λίστας Λαγκάρντ αποτελεί σκάνδαλο που έχει στιγματίσει όχι μόνο όσους ενεπλάκησαν και ενέχονται στην εξαρχής διαχείριση, μεταχείριση, απόκρυψη, εξωθεσμική και παραθεσμική χρήση του ηλεκτρονικού αρχείου ονομάτων καταθετών στην Τράπεζα HSBC, αλλά και τη σημερινή Κυβέρνηση και την κοινοβουλευτική Πλειοψηφία, που ασθμαίνουσες τώρα προσπαθούν να διαχειριστούν το έγκλημα με τη μικρότερη δυνατή έκθεση και τις λιγότερες δυνατές απώλειες σε πολύτιμους και χρήσιμους στυλοβάτες του μνημονιακού οικοδομήματος.  
Πέρασαν οκτώ μήνες από τότε που ο κ. Βενιζέλος αναγκάστηκε, υπό το βάρος της δημοσιότητας των αποκαλύψεων και της προκαταρτικής εξέτασης που παρήγγειλαν οι οικονομικοί εισαγγελείς μετά από διάβημα που κάναμε και οι Βουλευτές του ΣΥΡΙΖΑ, να παραδεχτεί δημόσια ότι είχε στην κατοχή του το USB που του είχε παραδώσει ο κ. Διώτης από το 2011. 
Το αρχείο αυτό βρίσκεται έκτοτε στην κατοχή του Υπουργείου Οικονομικών και του σημερινού ΣΔΟΕ υπό τον επικεφαλής του τον κ. Στασινόπουλο, προσωπική επιλογή του Πρωθυπουργού. Και μέχρι σήμερα δεν έχει ολοκληρωθεί ούτε ένας φορολογικός έλεγχος, δεν έχει συνταχθεί πόρισμα για τους καταθέτες και την περιουσία τους και από κανέναν δεν έχει ελεγχθεί ο κ. Στασινόπουλος ως επικεφαλής του ΣΔΟΕ, που έχει την ευθύνη για τη σύνταξη αυτού του πορίσματος.
Σήμερα, οκτώ μήνες μετά την αποκάλυψη της κορυφής του σκανδάλου, έχει επίσης αποκαλυφθεί, στο πλαίσιο των εργασιών της επιτροπής, μετά από πάρα πολύ κόπο και μετ’ εμποδίων εκ μέρους όσων αγωνιζόμαστε πραγματικά και μαχόμαστε για τη διερεύνηση της αλήθειας, ότι οι εμπεπιστευμένοι αξιωματούχοι και Υπουργοί και της σημερινής Κυβέρνησης γνώριζαν πολύ περισσότερα από όσα νομίζαμε και από όσα κατέθεταν και είχαν πολύ μεγαλύτερη εμπλοκή στην υπόθεση από όσα τότε ομολογούσαν.
Ο κ. Στασινόπουλος κατά το χρόνο που είχε στην κατοχή του το ηλεκτρονικό αρχείο, στις 2 Οκτωβρίου 2012, κατέθεσε ότι δεν το άνοιξε ποτέ. Από την εργαστηριακή πραγματογνωμοσύνη προέκυψε ότι την κρίσιμη μέρα και ώρα ανοίχθηκαν πέντε αρχεία. Το ένα αφορά συγγενή εξ αγχιστείας κορυφαίου κομματικού στελέχους και Βουλευτή της Νέας Δημοκρατίας. Το άλλο αφορά τον κ. Σάμπυ Μιωνή, τον μάρτυρα αυτόν που εμποδίζετε επί τόσους μήνες να εξεταστεί διά ζώσης από την επιτροπή και θα πρέπει να εξηγήσετε οι της Κυβέρνησης γιατί σπαταλήσατε τόσο χρόνο για να μην εξεταστεί ο κ. Σάμπυ Μιωνής ως συνδεόμενος επαγγελματικά και φιλικά με τον κ. Παπασταύρου, σύμβουλο του κυρίου Πρωθυπουργού σήμερα και επίσης συνδεδεμένο με τη λίστα Λαγκάρντ, το πρόσωπο αυτό που η σημερινή Κυβέρνηση του κ. Σαμαρά απέστειλε στην Ελβετία το Σεπτέμβριο για να διαπραγματευτεί για τη σύναψη σύμβασης με την Ελβετία για Έλληνες καταθέτες της Ελβετίας, τον ίδιο, δηλαδή, που συνδέεται με καταθέσεις στη λίστα Λαγκάρντ, όπως έχει αποδειχθεί.
Όλα αυτά δεν τα γνωρίζαμε και δεν θα τα γνωρίζαμε εάν δεν είχε μεσολαβήσει η εργαστηριακή πραγματογνωμοσύνη, που ευτυχώς παρήγγειλαν οι οικονομικοί εισαγγελείς, αυτοί οι οικονομικοί εισαγγελείς που φροντίσατε με νομοθετική ρύθμιση να τους αφαιρέσετε την αρμοδιότητα και την ύλη, να τους αφαιρέσετε, δηλαδή, τη δυνατότητα να συνεχίσουν να ερευνούν την υπόθεση της λίστας Λαγκάρντ. Θα έρθω σε αυτό το θέμα εν συνεχεία.
Από όσα, επίσης, αναγκάστηκε να προσκομίσει ο κ. Χαλαστάνης στην επιτροπή τον Ιανουάριο, προέκυψε ότι γνώση άγνωστων πτυχών της υπόθεσης είχε και το Διπλωματικό Γραφείο του Πρωθυπουργού και το Γραφείο του Υπουργού Εξωτερικών. Και για του λόγου το αληθές θα καταθέσω για τα Πρακτικά το από 10 Οκτωβρίου 2012 εμπιστευτικό και επείγον έγγραφο του κ. Χαλαστάνη, κοινοποιούμενο προς το Διπλωματικό Γραφείο του Πρωθυπουργού και το Διπλωματικό Γραφείο του Υπουργού, όπου αποκαλύπτει όλη την αρχική του αφήγηση και την εμπλοκή και της κ. Χατζή και του κ. Παπακωνσταντίνου.
Το καταθέτω για τα Πρακτικά.
(Στο σημείο αυτό η Βουλευτής κ. Ζωή Κωνσταντοπούλου καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)
Τότε στην Επιτροπή Θεσμών και Διαφάνειας ο ΣΥΡΙΖΑ, χωρίς να έχει την προνομιακή πληροφόρηση που είχε η Κυβέρνηση και ο Πρωθυπουργός, ζητούσε να κληθούν τον Οκτώβριο του 2012 οι κύριοι Χαλαστάνης, Πλασκοβίτης, Μπίκας, η κ. Χατζή, αλλά και ο κ. Παπανδρέου. Και οι κυβερνητικοί Βουλευτές καταψήφιζαν τον Οκτώβριο του 2012 την πρόταση αυτή. Όμως αποδεικνύεται ότι γνώση της υπόθεσης είχαν σε προηγούμενο χρόνο και άλλα κυβερνητικά πρόσωπα και αξιωματούχοι. 
Ο νυν Διοικητής της ΕΥΠ κ. Δραβίλλας, επίσης προσωπική επιλογή του Πρωθυπουργού, έχει ενημερωθεί για τη λίστα Λαγκάρντ από τον Ιούνιο του 2012, σύμφωνα με την κατάθεση του κ. Μπίκα. Θα κληθεί ο κ. Δραβίλλας στην επιτροπή που ερευνά, κύριε Κουτσούμπα; Θα κληθεί ο κ. Δραβίλλας ή θα είναι άλλος ένας μάρτυρας που η κυβερνητική πλειοψηφία εμποδίζει την εξέτασή του, όπως εμπόδισε την εξέταση του κ. Παπανδρέου, εμπόδισε την εξέταση του κ. Παπαδήμου, εμπόδισε την εξέταση άλλων ενεχομένων προσώπων που συνδέονται με τη λίστα και συστηματικά παρακωλύει τη διερεύνηση για να μην φτάσει σε επικίνδυνα σημεία και πεδία;
Ενώ, λοιπόν, αυτή η αντιμετώπιση επιφυλάσσεται στα κυβερνητικά και κρατικά στελέχη, που είναι φίλοι του Πρωθυπουργού και στους οποίους ο ίδιος έχει αναθέσει νευραλγικούς τομείς της δημόσιας σφαίρας και του δημοσίου τομέα, τιμωρούνται και μάλιστα με δόλιο, αλλά και συστηματικό τρόπο, και απενεργοποιούνται όλοι όσοι σε οποιοδήποτε στάδιο προσπαθούν να συμβάλουν στην αποκάλυψη της αλήθειας. Και γι’ αυτό δεν είναι τυχαία η ρύθμιση για τους οικονομικούς εισαγγελείς που τους αφαίρεσε την αρμοδιότητα και για την οποία προειδοποιήσαμε τον κ. Ρουπακιώτη και τους Βουλευτές της συγκυβέρνησης όταν ψηφιζόταν ως δήθεν μεταρρύθμιση ίδρυσης του εισαγγελέως διαφθοράς. Και φυσικά δεν είναι τυχαία πάρα πολλά άλλα πράγματα για τα οποία πρέπει να αναρωτηθείτε εσείς που ψηφίζετε νομοθετικές ρυθμίσεις. 
Είναι τυχαίο ότι αντίστοιχες νομοθετικές ρυθμίσεις αποτελούν το αντικείμενο της σημερινής διερεύνησης για τη λίστα Λαγκάρντ, αφού και ο κ. Παπακωνσταντίνου, ως παντοδύναμος Υπουργός, έφερε διατάξεις που η τότε Βουλή ψήφιζε καταχειροκροτώντας όρθια και σύσσωμη, -η πλειοψηφία εννοώ- και από τις οποίες επωφελούντο καταθέτες της λίστας Λαγκάρντ;
Είναι τυχαίο ότι νομοθετικές ρυθμίσεις που επηρεάζουν ή ωφελούν καταθέτες της λίστας έφερε και ο κ. Βενιζέλος, σε χρόνο κατά τον οποίο, όπως από όλα τα στοιχεία καταφαίνεται, είχε στα χέρια του τη λίστα Λαγκάρντ; Να πιστέψουμε ότι ο κ. Βενιζέλος και ο κ. Παπακωνσταντίνου δεν είχαν δει στη λίστα -που ως αρχείο πολύτιμο διακίνησης, δύναμης και επιρροής παρέδωσε ο κ. Διώτης στον κ. Βενιζέλο- τα ονόματα Μπόμπολας και Λαυρεντιάδης; 
Είναι τυχαίο ότι και σήμερα προωθούνται νομοθετικές ρυθμίσεις ή ερμηνείες που επηρεάζουν όχι εμμέσως, αλλά άμεσα και ευνοούν καταθέτες στη λίστα; Είναι τυχαίο ότι Γενικός Γραμματέας Εσόδων από τη σημερινή Κυβέρνηση διορίστηκε ο κ. Χάρης Θεοχάρης συνεργάτης του κ. Παπακωνσταντίνου, που με εγκύκλιό του πριν από τρεισήμισι μήνες μεριμνά για επωφελή μεταχείριση που επιδρά και σε καταθέτες της λίστας Λαγκάρντ; Είναι τυχαίες οι ρυθμίσεις της σκανδαλώδους τροπολογίας που ήρθε από το «παράθυρο» για την αμνήστευση απιστίας σε βάρος του δημοσίου εκ μέρους τραπεζικών στελεχών που χορήγησαν δάνεια; 
Είναι τυχαίο ότι όλοι όσοι έπαιξαν ενεργό ρόλο στην υπόθεση της λίστας Λαγκάρντ και όσοι φέρονται ότι γνώριζαν ή αποδεικνύεται ότι γνώριζαν και όσοι ενέχονται και εμπλέκονται ως μάρτυρες βρίσκονται και σήμερα σε αδρά αμειβόμενες και νευραλγικές κρατικές θέσεις; Είναι τυχαίο ότι η κ. Σοφία Ρίτσου ασκεί και σήμερα δημόσια εξουσία από πολύ ευαίσθητη θέση; Είναι τυχαίο ότι ο κ. Ζανιάς, που αποδεικνύεται ότι ήταν εκ των προσώπων που συνόδευσαν τον κ. Παπακωνσταντίνου το Σεπτέμβρη του 2010 στο Παρίσι, όταν φέρεται ότι έγινε η κρίσιμη συνεννόηση με τον κ. Χαλαστάνη, είναι σήμερα Πρόεδρος της Ένωσης Ελληνικών Τραπεζών;
Είναι τυχαίο που ο κ. Μαρκογιαννάκης και η κυβερνητική πλειοψηφία της Επιτροπής αποτρέπουν ξανά και ξανά την κλήση του κ. Ζανιά; Ελπίζω μετά το χθεσινό έγγραφο να δοθεί μία απάντηση. Το καταθέτω για τα Πρακτικά.
(Στο σημείο αυτό η Βουλευτής κ. Ζωή Κωνσταντοπούλου καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)
Είναι τυχαίο που ο κ. Ηλίας Πλασκοβίτης, εκείνος που αναγκάζεται σήμερα να παραδεχθεί ότι είναι ο υπογράφων το έγγραφο διακρατικής συνεργασίας για την παράδοση της λίστας Λαγκάρντ, εκείνος που προφασιζόταν ότι ατύπως όλα έγιναν και τίποτα δεν γνωρίζει, σήμερα υπηρετεί στην Τράπεζα της Ελλάδος ως μέλος του Διοικητικού Συμβουλίου και μέλος του Συμβουλίου Νομισματικής Πολιτικής; Το καταθέτω για τα Πρακτικά.
(Στο σημείο αυτό η Βουλευτής κ. Ζωή Κωνσταντοπούλου καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)
Είναι τυχαίο ότι το σημερινό επιτελείο του κ. Στουρνάρα απαρτίζεται από πρόσωπα που γνώριζαν και τότε και ήταν συνεργάτες του κ. Παπακωνσταντίνου; Είναι τυχαία τα ονόματα κάποιων καταθετών στη λίστα; 
Επειδή είναι παρών ο κ. Αθανασίου, θέλω να τον ρωτήσω -διότι δεν πήρα απάντηση στην επιτροπή- αν γνωρίζει το όνομα «Ιωάννης Παγίδας». Συνδέεται με κανένα πρόσωπο της Κυβερνήσεως αυτό το όνομα;
Είναι τυχαίο ότι εμποδίστηκε η κατάθεση τόσων και τόσων μαρτύρων; Όχι, βέβαια.
Γι’ αυτό το λόγο η σημερινή συζήτηση αποτελεί μία νίκη και δικαίωση του ΣΥΡΙΖΑ, γιατί αποδεικνύει ότι υπό την πίεσή μας μέσα στην επιτροπή, υπό το βάρος των καταιγιστικών και συντριπτικών αποκαλύψεων, εσείς που καταψηφίσατε την πρότασή μας για το αδίκημα της απιστίας τον Γενάρη του 2013, έρχεστε σήμερα και υπογράφετε την πρόταση αυτή ως δική σας πρόταση. 
Εσείς που το Γενάρη λέγατε ότι η πρόταση του ΣΥΡΙΖΑ για απιστία είναι προπετής –αυτή ήταν η διατύπωση του κ. Μαρκογιαννάκη- σήμερα αναγκάζεστε να την προσυπογράφετε και να τη διεκδικείτε ως δική σας. Εμείς θα την ψηφίσουμε –εννοείται- γιατί είναι η πρότασή μας του Γενάρη. 
Εσείς που επιδεικτικά ψηφίζατε μόνο σε μία κάλπη υπό το άγρυπνο και εποπτεύον βλέμμα του κ. Βενιζέλου, που έχει το δικό του «συνήγορο υπεράσπισης» μέσα στην επιτροπή τον κ. Ρήγα, εσείς αναγκάζεστε σήμερα να στήσετε ξανά την κάλπη που περιφρονούσατε, γιατί αντιλαμβάνεστε ότι οι πολίτες σας κατάλαβαν πια και δεν μπορείτε αβρόχοις ποσί να υποθάλπετε τους «ημετέρους».
Σας είχα ρωτήσει κατά τη συζήτηση στις 17 Γενάρη του 2013 γιατί δεν θέλετε να απαντηθούν όλα εκείνα τα ερωτήματα που και σήμερα υπάρχουν και να ερευνηθούν όλα τα ζητήματα. Γιατί είστε διατεθειμένοι να προσθέσετε επάξια τους εαυτούς σας σε μία ακόμη λίστα, τη λίστα εκείνων που με οδηγό τη σκοπιμότητα και όχι τη νομιμότητα, συγκάλυψαν διαχρονικά εγκλήματα σε βάρος του ελληνικού λαού και του δημοσίου συμφέροντος; Το καταθέτω για τα Πρακτικά.
(Στο σημείο αυτό η Βουλευτής κ. Ζωή Κωνσταντοπούλου καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)
Αποδεικνύεται ότι, μολονότι ήσασταν διατεθειμένοι το Γενάρη, αντιλαμβάνεστε σήμερα ότι δεν μπορείτε πια να ακολουθήσετε τις πρακτικές που είχατε εγκαθιδρύσει ως καθεστωτική λειτουργία του κράτους. Δεν μπορείτε πια να συμμετέχετε στην υπόθαλψη και στη συγκάλυψη χωρίς συνέπειες.","ΖΩΗ ΚΩΝΣΤΑΝΤΟΠΟΥΛΟΥ",272
"130462"," Ολοκληρώστε, σας παρακαλώ.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"130463"," Θέλω λίγη ακόμα ώρα, κύριε Πρόεδρε.","ΖΩΗ ΚΩΝΣΤΑΝΤΟΠΟΥΛΟΥ",272
"130464"," Αλλιώς, θα σας κρατήσω το χρόνο από τη δευτερολογία σας. Σας το λέω από τώρα.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"130465"," Επιτρέψτε μου, κύριε Πρόεδρε.","ΖΩΗ ΚΩΝΣΤΑΝΤΟΠΟΥΛΟΥ",272
"130466"," Πήραμε μία απόφαση, την οποία θα τηρήσουμε. Όσο χρόνο υπερβείτε από τα δεκαπέντε λεπτά, θα τον κρατήσω από τη δευτερολογία σας, κρατώντας και τα δεκαπέντε δευτερόλεπτα που εγώ σας κάλυψα τώρα. Συνεχίστε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"130467"," Κύριε Πρόεδρε, δεν θέλω να απαντήσω σε αυτό. 
Συνεχίζω και λέω το εξής:
Ακολουθείτε τη μεθοδολογία της συνένοχης υπόθαλψης γιατί και πάλι περιορίζετε την κατηγορία. Αφού αποδεικνύεται πια απροσμάχητα ότι είναι επίσημο έγγραφο η λίστα Λαγκάρντ και ήλθε επισήμως, γιατί δεν διατυπώνετε κατηγορία και αίτηση ελέγχου για το αδίκημα της υπεξαγωγής εγγράφου; Γιατί δεν το κάνετε; Γιατί δεν λέτε τίποτε για τον κ. Βενιζέλο, για τον οποίο ενισχύονται τα στοιχεία μέσα από τη διερεύνηση; Γιατί δεν λέτε τίποτα για τον κ. Παπανδρέου, για τον οποίο, επίσης, έχουν ενισχυθεί τα στοιχεία μέσα από τη διερεύνηση; Ποιος νοθεύει μέχρι και σήμερα τα Πρακτικά της επιτροπής; Ποιος διαγράφει αυτά που λέγονται και αυτά που ρωτιούνται και ποιος χαριεντίζεται με μάρτυρες, οι οποίοι αποδεικνύεται ότι έχουν ένοχο και ύποπτο ρόλο;
Κυρίες και κύριοι Βουλευτές, επιφυλασσόμενη να πω στη δευτερολογία μου όσα τώρα ο κύριος Πρόεδρος με προτρέπει να περικόψω, έχω να πω το εξής: Η αλήθεια εκδικείται όσους επιχειρούν να την «κόψουν και να τη ράψουν στα μέτρα τους». Το δημόσιο και συλλογικό συμφέρον είναι υπέρτερο ηθικό και κοινωνικό αγαθό από τις μικρολογίες και μικροσκοπιμότητες των συνδιαχειριστών της εξουσίας και νομέων της διακυβέρνησης. Αυτό θυμηθείτε το τις επόμενες μέρες που ο ΣΥΡΙΖΑ θα σας θέσει προ των ευθυνών σας φέρνοντας τις προτάσεις εκείνες που εσείς δεν διαλάβατε στη σημερινή σας πρόταση.
Ευχαριστώ.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΖΩΗ ΚΩΝΣΤΑΝΤΟΠΟΥΛΟΥ",272
"130468"," Δεν μας είπατε αν είστε υπέρ ή κατά.","ΑΝΔΡΕΑΣ ΚΟΥΤΣΟΥΜΠΑΣ",259
"130469"," Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, τριάντα επτά μαθητές και μαθήτριες και δύο εκπαιδευτικοί συνοδοί από το 38ο Δημοτικό Σχολείο Αθηνών. 
Η Βουλή τούς καλωσορίζει.
(Χειροκροτήματα απ’ όλες τις πτέρυγες της Βουλής)
Το λόγο έχει ο συνάδελφος κ. Ρήγας.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"130470"," Κυρίες και κύριοι συνάδελφοι, σήμερα περισσότερο από ποτέ ο ελληνικός λαός απαιτεί να ακούσει την αλήθεια, όχι μόνο για το θέμα που συζητάμε, αλλά για όλα τα ζητήματα τα οποία σχετίζονται με τη διαχείριση σημαντικών εθνικών υποθέσεων. 
Εμείς, το ΠΑΣΟΚ, έχουμε ευθύς εξαρχής πάρει τις αποφάσεις μας, αποφάσεις επώδυνες αλλά σταθερές, αποφάσεις με σημαντικές πολιτικές συνέπειες σε βάρος ενός κόμματος το οποίο έχει γονατίσει επειδή ανέλαβε μόνο του να διαχειριστεί την κρίση σ’ ένα πολύ σημαντικό για τη χώρα σημείο, για να μπορέσει η χώρα να κρατηθεί ζωντανή και έχουμε δώσει όρκο τιμής ότι όποιο και να είναι το αποτέλεσμα, δεν πρόκειται κανένας και τίποτα να κρυφτεί και να παραμείνει στο απυρόβλητο. Ήταν μια σταθερή απόφασή μας. Την εκφράσαμε από την πρώτη στιγμή, όταν συζητήθηκε στην Ολομέλεια της Βουλής η πρόταση για την παραπομπή του πρώην Υπουργού, και σ’ αυτό εμμένουμε καθ’ όλη τη διάρκεια των εργασιών της επιτροπής που διεξάγει την προκαταρκτική εξέταση. Αυτή ήταν η δική μας απόφαση. 
Προφανώς, όμως, ούτε η απόφαση ούτε κυρίως η πρόθεση κάποιων -και συγκεκριμένα του ΣΥΡΙΖΑ και κάποιων άλλων αντιμνημονιακών και ταυτιζόμενων με το ΣΥΡΙΖΑ στη λογική τους- ούτε και η πρακτική τους είναι αυτή μέσα στην επιτροπή. Υπηρετούν τα ίδια σενάρια, τις ίδιες πολιτικές σκοπιμότητες, που ευθύς εξαρχής μέσα στην πρώτη συζήτηση στην Ολομέλεια απεκάλυψαν, με προκατασκευασμένες κατηγορίες, συκοφαντική διάθεση, έλλειψη στοιχείων και, κυρίως, εμμονή σε προκατασκευασμένες και προειλημμένες αποφάσεις για το ποιος είναι αθώος και ποιος είναι ένοχος.
Ο κ. Κουτσούμπας για να δείξει πόσο εργάστηκε η επιτροπή, έφερε κάποια ποσοτικά στοιχεία. 
Κύριε Κουτσούμπα, καταλαβαίνω και την πρόθεσή σας και την ευγένειά σας και την καλή σας θέληση να φανεί ότι όλα τα μέλη της επιτροπής εργάστηκαν προς αυτήν την κατεύθυνση.
Έ, όχι, κύριε Κουτσούμπα, δεν είναι έτσι. Δεν χρειαζόντουσαν παρά μόνον πέντε συνεδριάσεις της επιτροπής, δεν χρειαζόντουσαν παρά μόνον πέντε αποδεικτικά στοιχεία για να φθάσουμε σ’ αυτό το αποτέλεσμα.
Όλα τα άλλα ήταν ατέρμονες συζητήσεις που δεν έβγαλαν τίποτα –μα το παραμικρό- εξάντλησαν μάρτυρες, εξάντλησαν τα μέλη της επιτροπής, εξάντλησαν τα όρια και τις ανοχές της σοβαρότητας και της λογικής και δεν απέδωσαν το παραμικρό.","ΠΑΝΑΓΙΩΤΗΣ ΡΗΓΑΣ",443
"130471"," Ποιος, όμως;","ΧΡΗΣΤΟΣ ΜΑΡΚΟΓΙΑΝΝΑΚΗΣ",307
"130472"," Δεν υπήρχε τίποτα το οποίο να προέκυψε από αυτές τις τρομερές και πιεστικές ερωτήσεις, από αυτές τις ανακριτικές προσπάθειες κάποιων εκ συστήματος κηνσόρων και τιμητών αυτής της διαδικασίας και όλα προέκυψαν από δύο πραγματογνωμοσύνες και από τρία έγγραφα, τα οποία ήρθαν από το γαλλικό Υπουργείο Οικονομικών. Αυτή ήταν η πραγματικότητα, διότι αυτοί που δεν ήθελαν να πουν τίποτα δεν είπαν τίποτα, παρ’ όλο που εξαντλητικά πιέστηκαν επί τέσσερις και πέντε ώρες με ανούσιες ερωτήσεις, άσχετες με το θέμα και δεν αποκάλυψαν τίποτα. 
Όταν ήρθαν, λοιπόν, οι πραγματογνωμοσύνες, όταν ήρθαν οι αποδείξεις ότι τα στικάκια δεν ήταν ένα, αλλά δύο, τρία, τέσσερα και πέντε, όταν ήρθαν από το γαλλικό Υπουργείο Οικονομικών τα στοιχεία, τι αποκαλύφθηκε; Αποκαλύφθηκε ότι οι «Κλουζώ» της πολιτικής μας ζωής αναδιπλώθηκαν. Δεν ήρθε η λίστα με τον Μπίκα και τις μυστικές υπηρεσίες, όπως έλεγαν, την άνοιξη, ήρθε το Σεπτέμβριο.
Από εκεί και πέρα, έπρεπε να προσαρμοστούν. Άρχισαν, λοιπόν, να ανασκευάζουν κάποιους από τους αρχικούς τους ισχυρισμούς και προσπάθησαν, συνεχίζοντας, όμως, στο ίδιο μοτίβο, να εμπλέκουν πολιτικά πρόσωπα, για τα οποία η διαδικασία και οι πραγματογνωμοσύνες -όχι ό,τι ισχυρίζεται καθένας, αλλά οι πραγματογνωμοσύνες- περίτρανα απέδειξαν ότι τίποτα από όλα αυτά που ακόμα και σήμερα ισχυρίζονται δεν είναι αληθές. Μύθοι, λοιπόν, με αλήθειες συγκρούστηκαν σε αυτήν την επιτροπή. Συγκρούστηκαν πραγματικά στοιχεία με προκατασκευασμένα στοιχεία. 
Και τι αποδείχθηκε από όλη αυτήν την ιστορία; Αποδείχθηκε, πράγματι, μία απαράδεκτη, προβληματική και επιζήμια για το δημόσιο συμφέρον διαχείριση της συγκεκριμένης υπόθεσης. Από την άλλη πλευρά, όμως, αποδείχθηκε και κάτι άλλο, ότι έγινε προσπάθεια, από πλευράς του ΣΥΡΙΖΑ κυρίως, η υπόθεση αυτή να αναδειχθεί ως το μείζον αποδεικτικό στοιχείο για το ότι δεν έγινε καμμία προσπάθεια στο παρελθόν να ελεγχθεί η φοροδιαφυγή, ότι δεν έγινε καμμία προσπάθεια σε θεσμικό επίπεδο να περάσουν μέτρα τα οποία πατάσσουν τη φοροδιαφυγή και ότι εν πάση περιπτώσει, το πολιτικό σύστημα στο σύνολό του ένοχο, φοβισμένο και ύποπτο προσπαθούσε να καλύψει τις υποθέσεις. 
Τσιμουδιά, βεβαίως, για το γεγονός ότι η λίστα Λαγκάρντ είναι ένα μικρό υποσύνολο της λίστας των πενήντα τεσσάρων χιλιάδων συγκεκριμένων επωνύμων, οι οποίοι σε ένα μεγάλο ποσοστό αποδεδειγμένα δεν μπορούν να καλύψουν την έξοδο χρημάτων στο εξωτερικό. Γι’ αυτό τσιμουδιά! Γι’ αυτό πολύ λίγες ερωτήσεις. Η λίστα Λαγκάρντ σημαία!
Κατά την άποψή μου, από αυτήν την εξέταση, από τις πραγματογνωμοσύνες και τα πραγματικά στοιχεία, το αποδεικτικό υλικό αποδεικνύεται τι; Αποδεικνύεται ότι η λίστα Λαγκάρντ έφθασε στην Ελλάδα με τις τυπικές διαδικασίες, όπως προβλέπει η διακρατική συμφωνία. Αυτό, όμως, αποδείχθηκε από τα έγγραφα, τα οποία μας απέστειλε το Υπουργείο Οικονομικών. Ο κ. Παπακωνσταντίνου αυτό δεν το δημοσιοποίησε ποτέ. Αντίθετα, εμφάνιζε ένα άλλο σενάριο, πραγματικό ως προς το χρόνο, όμως προβληματικό ως προς τη διαδικασία. Από εκεί και πέρα, η λίστα ήρθε κανονικά. Αντί να πρωτοκολληθεί, όπως έπρεπε, αντί να δοθεί στις αρμόδιες αρχές του Υπουργείου Οικονομικών και κυρίως στο ΣΔΟΕ, αντί να ξεκινήσει με ταχύτατους ρυθμούς ο έλεγχος, η λίστα αυτή χάθηκε ή –εν πάση περιπτώσει- δεν είναι γνωστό πού βρίσκεται μέχρι τώρα, η λίστα αυτή –και είναι ερευνητέο, αυτό ψάχνουμε- νοθεύτηκε, γιατί αφαιρέθηκαν τρία ονόματα, αλλά το κυριότερο, δεν υπήρξε αποτέλεσμα όσον αφορά τους φορολογικούς ελέγχους. 
Το κυριότερο, όμως, που αποκαλύφθηκε μέσα από αυτήν τη διαδικασία είναι ότι δεν παραδόθηκε με κανέναν επίσημο τρόπο στον επόμενο Υπουργό Οικονομικών δηλαδή τον κ. Βενιζέλο, παραδόθηκε στον επικεφαλής του ΣΔΟΕ με άτυπο πάλι τρόπο και αφού του δημιουργήθηκε η εντύπωση ότι η λίστα έφθασε στην Ελλάδα μέσω των μυστικών υπηρεσιών. Αυτή ήταν η γνώση που είχε ο κ. Διώτης για τον τρόπο με τον οποίο έφθασε η λίστα στην Ελλάδα και αυτήν τη γνώση μετέφερε στον κ. Βενιζέλο με μία διαφορά, ότι δεν του μετέφερε και το μοναδικό USB το οποίο του είχε παραδοθεί, αλλά δημιούργησε ο ίδιος -για λόγους που θα κληθεί κάποια στιγμή να εξηγήσει- και δεύτερο και τρίτο μέχρι στιγμής αποδεδειγμένο USB, το οποίο το κράτησε, το διαχειρίστηκε, δεν ξέρω με ποιο τρόπο και για ποιο λόγο. 
Άρα, το σενάριο είναι πολύ συγκεκριμένο. Η ιστορία είναι ξεκάθαρη. Έχουμε μία περίπτωση όπου ο υπεύθυνος Υπουργός Οικονομικών για λόγους τους οποίους θα κληθεί να καταθέσει δεν απεκάλυψε τον τρόπο με τον οποίο ήρθε η λίστα στην Ελλάδα, τη διαχειρίστηκε με τρόπο απαράδεκτο, υπονόμευσε –αν θέλετε- και την περαιτέρω αξιοποίηση της λίστας, δίνοντας μια λανθασμένη πληροφόρηση για το πώς είχε έρθει στην Ελλάδα και τελικά, δημιούργησε ζημία, η οποία, βέβαια, πρέπει να ελεγχθεί σε βάρος του ελληνικού δημοσίου. 
Όμως, όλα αυτά ενισχύουν την αρχική μας πεποίθηση, αλλά και την αρχική μας πρόθεση. Για εμάς κανένας δεν είναι εκ των προτέρων ένοχος. Δεν μπορούσαμε, λοιπόν, να στηρίξουμε ευθύς εξαρχής το αδίκημα της απιστίας στην υπηρεσία, όπως έκανε ο ΣΥΡΙΖΑ, στηριζόμενοι σε προκατασκευασμένα στοιχεία, δεν μπορούμε χωρίς να έχουμε στη διάθεσή μας αποδεικτικά στοιχεία να προχωρήσουμε σε μία τέτοια κατηγορία. 
Άρα, σήμερα –που σας είπα ποια είναι τα στοιχεία και όχι αυτά που αναφέρονται, ότι κάποιοι εξαναγκάστηκαν να πουν την αλήθεια- που έχουμε συγκεκριμένα αποδεικτικά στοιχεία στα χέρια μας, προχωρούμε στην πρόταση αυτή, η οποία έχει ως στόχο να πάρουμε την έγκριση από την Ολομέλεια της Βουλής, προκειμένου να προχωρήσουμε στην εξέταση. 
Όλος αυτός, λοιπόν, ο μύθος –γιατί τα Πρακτικά έρχονται στη δημοσιότητα με διαρροές και επιλεκτικά- ότι κάποιοι ή κάποιος εκεί πέρα κρατάει στην πλάτη του όλη την προσπάθεια αποκάλυψης της αλήθειας είναι άλλος ένας μύθος ο οποίος έχει σχέση με τους υπόλοιπους που αναπτύχθηκαν γύρω από αυτήν την υπόθεση. Ευτυχώς, αυτός ο μύθος έχει καταρριφθεί. Στην αρχή λίγο άντεξε, στη συνέχεια η κοινή γνώμη κατάλαβε περί τίνος πρόκειται και τι γίνεται και έχει πλέον κατανοήσει πλήρως ότι αυτή είναι μία υπόθεση πολύ συγκεκριμένη, με συγκεκριμένους ελεγχόμενους ως ενόχους και βεβαίως, δεν μπορεί να χρησιμοποιηθεί για τους λόγους που τη χρησιμοποίησε ο ΣΥΡΙΖΑ. 
Ποιοι ήταν αυτοί οι λόγοι; Η συλλογική ενοχοποίηση του ΠΑΣΟΚ, η ενοχοποίηση του πρώην Πρωθυπουργού Γιώργου Παπανδρέου και το να βάλει στο κάδρο, σπιλώνοντας και κατασυκοφαντώντας το σημερινό Πρόεδρο του ΠΑΣΟΚ το Βαγγέλη Βενιζέλο. Αυτή ήταν εξαρχής η εμμονή τους. Τη μετέφεραν, βέβαια λίγο, χρονικά μετά, για να εμπλέξουν τον κ. Στουρνάρα, τον κ. Σαμαρά και πάει λέγοντας. Όποιος –εν πάση περιπτώσει- είναι πολιτικός τους αντίπαλος, κατά την άποψη και τη λογική του αριστερού κατά τα άλλα ΣΥΡΙΖΑ, θα πρέπει να μπει στο κάδρο. Με στοιχεία; Βεβαίως, όχι. Χωρίς στοιχεία, με εικασίες, με ιδεοληψίες, γιατί είναι πολιτικός μας αντίπαλος. Και σε αυτήν τους την προσπάθεια, η οποία δεν έχει όρια, κατασυκοφαντούν τα πάντα, θεσμούς, Δικαστικό Σώμα. Ακούσαμε την εξής περίεργη αντίληψη. Είπαν «σας προειδοποιήσαμε, μην προχωρήσετε στη θεσμική αλλαγή για τον εισαγγελέα της διαφθοράς, διότι θα παρεμποδιστεί ο έλεγχος της υπόθεσης». Ακούστε αντίληψη! Καλλιστεία μεταξύ των δικαστών! Δηλαδή αν –ο μη γένοιτο- συνταξιοδοτηθεί ή πάθει κάτι ένας δικαστής, σταματάει πλέον η δυνατότητα του Δικαστικού Σώματος…","ΠΑΝΑΓΙΩΤΗΣ ΡΗΓΑΣ",443
"130473"," Είναι ευθεία παρέμβαση στη δικαιοσύνη!","ΖΩΗ ΚΩΝΣΤΑΝΤΟΠΟΥΛΟΥ",272
"130474"," Μη με διακόπτετε! Αρκετά το κάνετε στην επιτροπή!","ΠΑΝΑΓΙΩΤΗΣ ΡΗΓΑΣ",443
"130475"," Είναι ευθεία παρέμβαση στη δικαιοσύνη αυτή!","ΖΩΗ ΚΩΝΣΤΑΝΤΟΠΟΥΛΟΥ",272
"130476"," Ευθεία παρέμβαση είναι αυτή που κάνετε εσείς! Αυτή που κάνετε εσείς είναι ευθεία παρέμβαση!","ΠΑΝΑΓΙΩΤΗΣ ΡΗΓΑΣ",443
"130477"," Δώστε της μία απάντηση! Πείτε της για αυτά που κάνει στην επιτροπή!","ΧΡΗΣΤΟΣ ΜΑΡΚΟΓΙΑΝΝΑΚΗΣ",307
"130478"," Παρακαλώ, μη διακόπτετε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"130479"," Δεν έχετε κανένα δικαίωμα να απαξιώνετε το Δικαστικό Σώμα, κάνοντας καλλιστεία μεταξύ των δικαστών. Εκτός από τον κ. Πεπόνη που κάνει καλά τη δουλειά του υπάρχουν άλλοι εκατό, άλλοι χίλιοι. Αν θέλετε να χρεωθείτε συγκεκριμένους δικαστές -γιατί αυτή είναι η συμπεριφορά σας, προσπαθείτε να κάνετε κομματική πελατεία πλέον μέσα σε όλους τους θεσμούς- βγείτε και τολμήστε το. Αφήστε, λοιπόν, τα επόμενα.","ΠΑΝΑΓΙΩΤΗΣ ΡΗΓΑΣ",443
"130480"," Μια χαρά πάμε, μην το χαλάσουμε τώρα.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"130481"," Και επειδή εμάς η πρόθεσή μας εξαρχής ήταν ξεκάθαρη, επειδή η πρόθεσή μας εξαρχής ήταν φανερή, δεν έχουμε καμμία διάθεση να αποδεχθούμε ούτε καταγγελία ούτε κατηγορία που δεν μας αντιστοιχεί. Κάνουμε τη δουλειά μας όπως πρέπει. 
Και επειδή δεν θέλω να φάω το χρόνο με προσωπικό ζήτημα, επειδή αποκλήθηκα και συνήγορος του κ. Βενιζέλου, δεν θα απαντήσω παρά μόνον με έναν τρόπο: Κύριοι του ΣΥΡΙΖΑ –και απευθύνομαι σε όλα τα κόμματα-, να προσέχετε ποιους επιλέγετε ως μέλη σε τόσο σοβαρές επιτροπές. Τίποτα άλλο.
Κατά τα άλλα το έργο της επιτροπής θα ολοκληρωθεί. Έχουμε τώρα περιθώριο μέχρι τις 17 Ιουνίου. Θα προστεθεί και η εξέταση, με τον τρόπο που θα αποφασίσουμε, του αδικήματος της απιστίας στην υπηρεσία και θα κατατεθεί πόρισμα στη Βουλή. 
Από όλη, λοιπόν, αυτήν τη διαδικασία προέκυψαν συγκεκριμένα συμπεράσματα όσον αφορά τις συμπεριφορές, τις πράξεις και τις παραλείψεις προσώπων. Προέκυψαν, όμως, και κάποια σημαντικά πολιτικά συμπεράσματα. Ναι, κυρίες και κύριοι συνάδελφοι, προέκυψαν πολιτικά συμπεράσματα. Προέκυψαν πολιτικά συμπεράσματα όσον αφορά τη λειτουργία του πολιτικού συστήματος, η οποία δεν μας τιμά καθόλου και την οποία οφείλουμε πρώτα και κύρια εμείς να διορθώσουμε. Ναι, προέκυψε το συμπέρασμα ότι για ολόκληρο χρονικό διάστημα υπήρχε φοροδιαφυγή, υπήρχε διαπλοκή και βεβαίως υπήρξαν και παράνομες δραστηριότητες μη πολιτικών, αλλά και πολιτικών προσώπων. Αυτό ούτε μας συμφέρει ούτε πρέπει ούτε μπορούμε να το αποκρύψουμε. 
Δεν κάνουμε, όμως, κυνήγι μαγισσών μέσα από αυτές τις υποθέσεις. Προσδιορίζουμε τα πραγματικά στοιχεία της υπόθεσης, προσδιορίζουμε αυτούς που εξετάζουμε εάν είναι ένοχοι και αποδίδουμε ευθύνες. 
Αποκαλύφθηκε, όμως, και κάτι άλλο, το οποίο μάς αφορά όλους, ότι η Δημόσια Διοίκηση και κυρίως οι φοροελεγκτικοί μηχανισμοί ήταν και παραμένουν αναποτελεσματικοί. Επί κυβέρνησης ΠΑΣΟΚ του Γιώργου Παπανδρέου, και στη συνέχεια με Υπουργό το Βαγγέλη τον Βενιζέλο ελήφθησαν πολύ σημαντικές αποφάσεις για τεράστιες θεσμικές αλλαγές, οι οποίες είναι και παραμένουν πρωτόγνωρες για τη χώρα. Το αποτέλεσμα ήταν ελάχιστο. Το συμπέρασμα, που βγήκε μέσα από αυτή τη διαδικασία είναι ότι δεν αρκούν οι θεσμικές αλλαγές, δεν αρκούν οι νόμοι. Χρειάζεται σημαντική τομή και όσον αφορά την πολιτική βούληση, αλλά και όσον αφορά κυρίως τη λειτουργία των φοροελεγκτικών μηχανισμών. Γιατί οκτώ μήνες μετά την αποκάλυψη ότι η λίστα βρίσκεται στα χέρια του Υπουργείου Οικονομικών και του ΣΔΟΕ –γιατί στο ΣΔΟΕ ήταν η λίστα στον κ. Διώτη, δεν ξέρω τι την έκανε, εάν την έχασε- βλέπουμε σήμερα ότι τρεις άνθρωποι από τη λίστα δεν μπορεί να ελεγχθούν πλήρως φορολογικά. Επομένως, θα χρειαστούμε εκατό χρόνια, εάν είναι αυτοί οι ρυθμοί. 
Εκεί είναι το πρόβλημα. Δεν είναι μέσα στους ισχυρισμούς του ΣΥΡΙΖΑ ότι κάποιοι κακοί εμποδίζουν. Είναι επιτακτική εθνική ανάγκη να υπάρξει βαθιά τομή στη Δημόσια Διοίκηση και στους φοροελεγκτικούς μηχανισμούς. Τα ευχολόγια, οι πολιτικές κορόνες δεν φέρνουν αποτέλεσμα.","ΠΑΝΑΓΙΩΤΗΣ ΡΗΓΑΣ",443
"130482"," Ολοκληρώστε, παρακαλώ, κύριε συνάδελφε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"130483"," Ολοκληρώνω, κύριε Πρόεδρε.
Εμείς, λοιπόν, καταθέτουμε την πρότασή μας με συγκεκριμένα στοιχεία και είμαστε αποφασισμένοι, στο πλαίσιο της λειτουργίας της επιτροπής, αλλά και εδώ στην Ολομέλεια, να τηρήσουμε την αρχική μας δέσμευση και υπόσταση. Η υπόθεση αυτή θα κλείσει. Θα βρεθεί η αλήθεια και θα αποδοθούν οι ευθύνες εκεί όπου ανήκουν.
Σας ευχαριστώ.
(Χειροκροτήματα)","ΠΑΝΑΓΙΩΤΗΣ ΡΗΓΑΣ",443
"130484"," Κυρίες και κύριοι συνάδελφοι, έχω την τιμή να ανακοινώσω στο Σώμα ότι από τα άνω δυτικά θεωρεία παρακολουθούν τη συνεδρίαση, αφού συμμετείχαν στο εκπαιδευτικό πρόγραμμα «Εργαστήρι Δημοκρατίας», που οργανώνει το Ίδρυμα της Βουλής, δεκαεννέα μαθητές και μαθήτριες και δύο εκπαιδευτικοί συνοδοί τους από το ιδιωτικό δημοτικό σχολείο «Άγιος Ιωσήφ» της Ελληνογαλλικής Σχολής Αθηνών.
Η Βουλή τούς καλωσορίζει.
(Χειροκροτήματα απ’ όλες τις πτέρυγες της Βουλής)
Το λόγο έχει ο συνάδελφος ο κ. Καπερνάρος.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"130485"," Κυρίες και κύριοι συνάδελφοι, όπως διαπιστώσατε, εξακολουθούμε σε αυτήν εδώ την Αίθουσα να πολιτικολογούμε για θέματα τα οποία δεν είναι τόσο πολύ πολιτικά, παρά είναι κυρίως νομικά. Όπως θα διαπιστώσετε, ήρθατε σήμερα εδώ διότι η επιτροπή μας, στην οποία έχω την τιμή να συμμετέχω, λέει ότι πρέπει να έρθετε για να αποφασίσετε, προκειμένου να διερευνηθούν και τυχόν ποινικές ευθύνες του εν λόγω Υπουργού και για το αξιόποινο αδίκημα της απιστίας στην υπηρεσία (άρθρο 256, περίπτωση γ΄, υποπερίπτωση α΄ και β΄ του Ποινικού Κώδικα).
Θα αποφανθείτε, λοιπόν, εάν επεκταθεί στο σύνολο των κατηγοριών για τον συγκεκριμένο πρώην Υπουργό και αυτό το αδίκημα. Συνεπώς έχουμε σήμερα θέματα καθαρώς νομικά.
Άκουσα τις ομιλίες καλών συναδέλφων εν τη επιτροπή και εν τη δικηγορία. Θα ήθελα να παρατηρήσω στον εκλεκτό συνάδελφο, στον εκπρόσωπο της Νέας Δημοκρατίας σήμερα, ότι όχι μόνο δεν διεκδικείτε τα πρωτεία, αλλά θα διεκδικήσετε τα «εσχατεία», λόγω της στάσης σας όσον αφορά αυτά που είχαμε πει εμείς, αγαπητέ συνάδελφε, ως προς τα αδικήματα και αυτά που είχατε πει εσείς.
Όσον αφορά τον εκπρόσωπο του ΠΑΣΟΚ, θα ήθελα να τονίσω –όπως διαπίστωσα, του αρέσει ο αριθμός 5 και λέει ότι θα είχαμε τελειώσει σε πέντε συνεδριάσεις στην επιτροπή, με πέντε αποδεικτικά στοιχεία, για να έρθουμε σε αυτό το αποτέλεσμα- ότι, εάν μέσα σε πέντε, σχεδόν, ημέρες δεν ερχόταν το αποδεικτικό στοιχείο από τη Γαλλία τότε δεν θα είχατε νόημα υπάρξεως εδώ μέσα. Η πρόταση της επεκτάσεως στο πλαίσιο των αδικημάτων για τον συγκεκριμένο πρώην Υπουργό έγινε με βάση ένα έγγραφο το οποίο πάλι οι Γάλλοι, πάλι οι ξένοι, πάλι ευρωπαϊκή χώρα μάς έστειλε, να μας ανοίξει τα μάτια και να μας πει «ξέρετε, εδώ σας στέλνω στοιχεία για να προσθέσετε –όπως έγινε- ένα πρόσθετο αδίκημα στον πρώην Υπουργό», που είναι το συγκεκριμένο του άρθρου 256, της απιστίας στην υπηρεσία. 
Συνεπώς πώς θα είχαμε τελειώσει σε πέντε ημέρες ή σε πέντε εβδομάδες; Όσον αφορά αυτά που λέτε εγώ σας κατανοώ, όταν μάλιστα υπάρχει ένας εντός εισαγωγικών –αν θέλετε, βάζω εντός πολλών εισαγωγικών τη λέξη «γελοίος»- γελοίος Κανονισμός, ο οποίος βεβαίως και πρέπει να αλλάξει, διότι βεβαίως αυτό είναι όνειδος. Τότε θα είχαμε την ευχέρεια να πούμε ότι πράγματι συναποτελούμε αυτό που λέει ο νόμος, τον εισαγγελέα πλημμελειοδικών, και πράγματι εμείς είμαστε υπεύθυνοι για τη συγκέντρωση του ποινικού αποδεικτικού υλικού για να υπαγάγουμε στον προσήκοντα κανόνα δικαίου τα πραγματικά περιστατικά, τα οποία είμαστε υποχρεωμένοι να συλλέξουμε κατά τη διάρκεια του χρόνου αυτής της επιτροπής. Σημειωτέον ότι, σύμφωνα με το νόμο, η προκαταρκτική επιτροπή, που εμείς συναποτελούμε, έχει τρεις μήνες χρονική διάρκεια σύμφωνα με τη δικονομία και εάν δεν επαρκέσει αυτός ο χρόνος, άλλους τρεις μήνες, με εισαγγελική διάταξη. Εμείς ξεκινήσαμε για να τελειώσουμε στις 25 Φεβρουαρίου. 
Θυμάστε πολύ καλά ότι κάθε φορά που παρετείνετο ο χρόνος ήταν θέμα αυτού που είπα, της «γελοιότητος» του Κανονισμού. Είναι αυτό το νόθο σύστημα που θέλει τη μεν προκαταρκτική επιτροπή, την ειδική αυτή επιτροπή της Βουλής, να λειτουργεί ως εισαγγελέας πλημμελειοδικών και παράλληλα να λειτουργεί ως μία συνήθης, τακτική επιτροπή της Βουλής. Γιατί; Γιατί κρίσιμα θέματα τα βάζουμε στη λοταρία. Τα βάζουμε στην ψηφοφορία. Δηλαδή εάν δεν ήταν ο κ. Οικονόμου –που τον τιμά και το λέω δημοσίως, τον οποίο βεβαίως τον δέσμευσα, καθώς σε ένα κοινό πάνελ στην τηλεόραση είχαμε πει ότι εάν διευρυνθούν τα στοιχεία για να επεκταθούν τα αδικήματα βεβαίως και θα γίνει, βεβαίως και εάν βρεθούν στοιχεία να επεκταθούν και σε πρόσωπα- ο οποίος ήρθε μαζί μας και έτσι, με ψήφους έξι κατά προς επτά υπέρ, πήραμε αντίγραφα της λίστας Λαγκάρντ. Θα ήμασταν μία επιτροπή που θα ερευνούσαμε το σκάνδαλο της λίστας Λαγκάρντ και δεν θα είχαμε αντίγραφα της λίστας Λαγκάρντ! Γιατί είναι «γελοίος» ο Κανονισμός της Βουλής και νόθο το σύστημα που εφαρμόζεται, διότι υπεισέρχεται σε καθαρά ποινικά, δικονομικά, εισαγγελικά καθήκοντα, ο οποίος αφορά άλλες επιτροπές. Νόθο! Τι κάνουμε; Βάζουμε στην ψηφοφορία. Οι ψήφοι ήταν επτά προς έξι. Δεν θα παίρναμε τη λίστα. Ήρθε ο κ. Οικονόμου μαζί μας από την άλλη πλευρά. Έτσι, με πλειοψηφία επτά προς έξι πήραμε αντίγραφα της λίστας.
Οι κύριοι της Νέας Δημοκρατίας, του ΠΑΣΟΚ δεν πήραν λίστες. Φοβήθηκαν, λέει, να μη διαρρεύσει και έχουν ποινικές και αστικές επιπτώσεις και δεν πήραν τη λίστα Λαγκάρντ. Δηλαδή εξετάζουν μάρτυρες χωρίς να έχουν στα χέρια τους τη λίστα Λαγκάρντ, τουλάχιστον επισήμως. Αυτά όσον αφορά τη λειτουργία της επιτροπής. Να ξέρετε, δε, ότι στη λειτουργία της επιτροπής το μεμπτόν, το επίψογον είναι ότι εάν υπάρξει κάποια δικονομική αντίρρηση, κάποιο δικονομικό θέμα, κάποιο καθαρώς νομικό θέμα, τι κάνουμε; Το βάζουμε σε ψηφοφορία. Είναι περισσότεροι. Ο κ. Οικονόμου εκεί τους συνδράμει, στη συντριπτική πλειοψηφία των περιπτώσεων, και με πλειοψηφία επτά προς έξι αυτά που ζητάμε αποκλείονται.
Και ερχόμαστε και λέμε –γιατί είναι βασικό, είναι ζωτικής σημασίας αυτός ο θεσμός του Κανονισμού της Βουλής και αυτό είναι σωστό- τα εξής:
Πρώτα απ’ όλα πρέπει να καταργηθεί –αυτή είναι η άποψη των Ανεξάρτητων Ελλήνων, το έχουμε εξαγγείλει- το σύστημα του άρθρου 86 Συντάγματος και των επιτροπών, γιατί αυτό είναι ντροπή. Είναι προσβλητικό πια όχι μόνο για την προσωπικότητα πολλών ικανών συναδέλφων μέσα στη Βουλή, αλλά κυρίως για την προσωπικότητα του Έλληνα πολίτη. Δεν είναι δυνατόν ο Έλληνας πολίτης να αντιμετωπίζει την τακτική δικαιοσύνη και οι Υπουργοί ή οι Υφυπουργοί να αντιμετωπίζουν συναδέλφους τους Βουλευτές –αντιλαμβάνεστε πολύ καλύτερα οι περισσότεροι από εδώ μέσα, αφού είστε πολύ εμπειρότεροι της ταπεινότητάς μου- και μάλιστα όταν οι εφημερίδες γράφουν ότι επίκειται και ανασχηματισμός.
Κυρίες και κύριοι συνάδελφοι, εμείς, οι Ανεξάρτητοι Έλληνες, είχαμε πει ότι δεν θέλαμε να αισθανθούμε πικρή δικαίωση. Και δεν θέλαμε να αισθανθούμε πικρή δικαίωση, γιατί βλέπαμε πως θα ερχόταν αυτή η στιγμή και θα διαπιστωνόταν κατά την έρευνα στην επιτροπή ότι θα υπήρχαν πραγματικά περιστατικά τα οποία έπρεπε να υπαγάγουμε στον προσήκοντα κανόνα δικαίου, στον οποίο εμείς από τον Ιανουάριο βάλαμε μέσα το αδίκημα της απιστίας στην υπηρεσία, όπως είχαμε βάλει και άλλα αδικήματα. Αισθανθήκαμε δικαιωμένοι; Όχι. 
Δεν θέλουμε να αισθανόμαστε δικαιωμένοι, ούτε αισθανόμαστε δικαιωμένοι. Θέλουμε εσείς να αισθάνεστε δικαιωμένοι όταν παίρνετε αποφάσεις και καταλογίζετε αδικήματα, «άντε να βάλουμε προσχηματικά κι ένα κακούργημα σε βαθμό πλημμελήματος και αν βγει αυτό». 
Σας είπαμε από την αρχή να διευρύνουμε και τα αδικήματα και τα πρόσωπα και βεβαίως το τεκμήριο της αθωότητος. Βεβαίως, επειδή είμαστε προκαταρκτική επιτροπή, είπαμε να βάλουμε μέσα τα τέσσερα πρόσωπα που πρωταγωνίστησαν και αποδεικνύεται ότι ήταν –θα το αποδείξουμε- και να βάλουμε και τα αδικήματα που τέλεσαν, έτσι ώστε να μην φτάσουμε στο σημείο να έχουμε τη σημερινή και άλλες συζητήσεις που θα κάνουμε γι’ αυτό το λόγο, όπως προβλέπει ο Κανονισμός.
Χάθηκε, λοιπόν, πολύτιμος χρόνος, πλέον του εξαμήνου. Υπήρξε και αποπροσανατολισμός της έρευνας από το μείζονος σημασίας αδίκημα της απιστίας, την ώρα που η κοινωνία –και δικαίως- επιζητεί επιτέλους άμεση και ουσιαστική απόδοση δικαιοσύνης. Από πού; Από το κράτος δικαίου. Υπάρχει; Όχι. 
Μεγάλα ερωτηματικά, λοιπόν, για την απόρριψη της προτάσεώς μας, παρά τις ισχυρότατες ενδείξεις που εναργώς είχαμε επισημάνει, πολλώ δε μάλλον όταν ιεραρχεί την έρευνα της νόθευσης και υπεξαγωγής εγγράφου, δεύτερον της απιστίας σχετικά με την υπηρεσία, τρίτον της παράβασης καθήκοντος και τέταρτον της άμεσης συνέργειας σε φοροδιαφυγή, όπως είχαμε εξαρχής προτείνει και μάλιστα όχι μόνο εις βάρος του κ. Παπακωνσταντίνου αλλά και σε βάρος των κυρίων Γεωργίου Παπανδρέου, Λουκά Παπαδήμου και Ευάγγελου Βενιζέλου. Η πρότασή μας εξασφάλιζε αφ’ ενός την ολόπλευρη, σφαιρική και εις βάθος προσέγγιση των ποινικών ευθυνών απάντων των εμπλεκομένων πολιτικών προσώπων, αφ’ ετέρου δεν θα επιβάρυνε σε χρόνο ή κόστος την όλη διαδικασία. 
Δεν θα πούμε, «Σας τα λέγαμε εμείς». Θα πούμε, «Σας τα λέμε εμείς». Αν είχαμε τη συνδρομή των διαφόρων κρατικών υπηρεσιών -εν προκειμένω του ΣΔΟΕ- και έστελνε το ΣΔΟΕ έγγραφο -όπως φημολογείται και κατεγράφη στις εφημερίδες της Κυριακής που μας πέρασε- ότι δεν δικαιολογούνται τα ποσά των εξαδέλφων του κ. Παπακωνσταντίνου, τι θα ερχόσασταν να πείτε μετά; Ότι δικαιωθήκατε και διεκδικείτε τα πρωτεία; Μήπως θα διεκδικείτε τα εσχατεία όταν θα ξανάρθουμε εδώ στη Βουλή να δούμε για το αδίκημα της άμεσης συνέργειας στη φοροδιαφυγή, διότι τα ξαδέρφια του κ. Παπακωνσταντίνου δεν δικαιολογούν τα ποσά που αναφέρονται στη λίστα Λαγκάρντ; 
Έχουμε ή δεν έχουμε το αδίκημα της άμεσης συνέργειας σε φοροδιαφυγή; Θα ξανακαλέσετε ή όχι τη Βουλή να έρθει να ψηφίσει, για να προσθέσει και να διευρύνει το πλαίσιο των αδικημάτων; Εμείς, βέβαια, σας είπαμε και των προσώπων. Και θα σας αποδείξουμε γιατί είπαμε και των προσώπων. Διότι τα αδικήματα τα έφτιαξαν ίδια πρόσωπα. Άλλαξαν τα πρόσωπα. Η διοίκηση είναι ενιαία. Οι ρόλοι είναι ενιαίοι. Το Υπουργείο Οικονομικών είναι ενιαίο. Η Πρωθυπουργία είναι ενιαία. 
Συνεπώς δεν μπορεί να ευθύνεται μόνο ένας Υπουργός Οικονομικών και να μην έχει συνευθύνη, για το ίδιο αδίκημα, ένα άλλο πρόσωπο που αρνηθήκατε να βάλετε, ενώ αποτελεί τη διάδοχο κατάσταση ως προς το ενιαίο και είναι ο κ. Βενιζέλος. 
Τι περισσότερο έκανε ο κ. Παπακωνσταντίνου του κ. Βενιζέλου ή τι λιγότερο έκανε ο κ. Βενιζέλος από τον κ. Παπακωνσταντίνου; Το ξέρετε και αν το φιλτράρετε στη συνείδησή σας, θα δείτε ότι είστε μαζί μας και συμφωνείτε μαζί μας. 
Σημειωτέον -μιας και ακούει ο ελληνικός λαός και οι συνάδελφοι που δεν ανήκουν στην επιτροπή- δεν έχει έρθει ούτε ένα έγγραφο από το ΣΔΟΕ μέχρι τώρα για να διευκολύνει την προσπάθεια που κάνουμε ως προς τη διερεύνηση και τη διακρίβωση της αλήθειας. Ούτε ένα! 
Επαναλαμβάνω: Εάν έρθει το έγγραφο και διαπιστωθεί ότι πράγματι δεν δικαιολογούνται τα ποσά των εξαδέλφων του, γιατί μόνο γι’ αυτούς γίνεται έρευνα;
Δυστυχώς, αυτή είναι η Ελλάδα, αυτό είναι το κράτος δικαίου και αυτή είναι η Δημόσια Διοίκηση, κύριε Υπουργέ. Γνωρίζουμε άλλωστε πολύ καλά, λόγω των ιδιοτήτων μας, αν αυτά που συζητάμε απολαμβάνουν ειλικρίνειας ή όχι, απολαμβάνουν αξιοπιστίας ή όχι. 
Ούτε ένα έγγραφο μέχρι τώρα δεν έχει έρθει από το ΣΔΟΕ. Θέλαμε, μάλιστα, να κλείσουμε την επιτροπή, αφού υποτίθεται θα είχαμε τελειώσει το έργο μας, στις 25 Φεβρουαρίου. Και ξέρετε γιατί; Οι προθεσμίες δεν ορίζονται με τη δικονομία, κύριε Υπουργέ, αλλά με την ψηφοφορία, επτά προς έξι. Βάλτε το, να ψηφίσουμε. Απορρίπτεται; Επτά προς έξι. Βάλτε το, να ψηφίσουμε. Έτσι δουλεύει νομικά, δικονομικά η επιτροπή, κύριε Υπουργέ, με αυτό το αίσχος, το όνειδος, που λέγεται Κανονισμός της Βουλής, με αυτή τη νόθα κατάσταση όπου λέμε ότι αντιμετωπίζουμε με σοβαρότητα τέτοιες καταστάσεις.
Θα σας διαβάσω το έγγραφο ένεκα του οποίου είστε εδώ. Για ποιο λόγο εστάλη; Θα μιλήσω μόνο λίγα λεπτά. Είναι σημαντικό αυτό. Τα υπόλοιπα θα τα πω στη δευτερολογία μου για το τυπικό του θέματος. Νομίζω ότι αυτό το θέμα έχει εξαντληθεί. Μίλησαν οι καλοί συνάδελφοι ως προς το νομικό μέρος, δηλαδή για ποιο λόγο αιτιολογείται η διεύρυνση του πεδίου ως προς τα αδικήματα. Γιατί εμείς ζητήσαμε και  διεύρυνση του πεδίου ως προς τα πρόσωπα. 
Αν θυμάστε καλά, το Σεπτέμβριο του 2010 στην Έκθεση της Θεσσαλονίκης υπήρξε ένας δημοσιογράφος, ονόματι Γιάννης Ντάσκας, που για λογαριασμό της εφημερίδας «Παρασκήνιο» έκανε μία ερώτηση τότε στους συγκεκριμένους δημοσιογράφους στους οποίους έδινε συνέντευξη Τύπου ο τότε Πρωθυπουργός Γιώργος Παπανδρέου.
Ο Γιάννης Ντάσκας κατέθεσε στην επιτροπή ότι κάποιος Υπουργός του ΠΑΣΟΚ, σημαίνον στέλεχος και ηχηρό όνομα, του είπε: «Κοίταξε να δεις, κάνε ερώτηση να δεσμεύσεις τον Πρωθυπουργό, διότι πάνε να κλείσουν την υπόθεση με τις λίστες του εξωτερικού και κυρίως τις λίστες της Ελβετίας». 
Ο ίδιος γνωρίζει τον Υπουργό. Ερωτήθηκε επανειλημμένως, αλλά δεν τον κατονόμασε. Καλά έκανε, διότι είναι επαγγελματίας. Γνωρίζει όμως. Πιστεύω ότι κάποια στιγμή θα αποκαλυφθεί ο Υπουργός, αν δεν έρθει ο ίδιος ως πρώην Υπουργός, που είχε ορκιστεί κάποτε στη Βουλή των Ελλήνων, να πει: «Ναι, θα διευκολύνω την επιτροπή. Είμαι εγώ. Εγώ το είπα». Μέχρι τότε τον βάζουμε σε παρένθεση ότι είναι ένας νομοταγής πρώην Υπουργός. 
(Στο σημείο αυτό κτυπάει προειδοποιητικά το κουδούνι λήξεως του χρόνου ομιλίας του κυρίου Βουλευτού)
Κύριε Πρόεδρε, αν είναι ζήτημα χρόνου δεν θα δευτερολογήσω. Μη μου διακόπτετε τον ειρμό.
Στις 12 Σεπτεμβρίου 2010 ερωτάται ο κ. Παπανδρέου: «Κύριε Πρόεδρε, τα προηγούμενα χρόνια μιλήσατε για την κλεπτοκρατία και την καταγγείλατε με σκληρά λόγια. Πριν από λίγο μιλήσατε για χρέη τα οποία κληρονομήσατε και βρήκατε στην Κυβέρνησή σας. Κύριε Πρόεδρε, μέχρι τώρα στη χώρα μας έχει διαπιστωθεί τεράστια φοροδιαφυγή. Χώρες όπως η Γερμανία και οι Ηνωμένες Πολιτείες έχουν ζητήσει από την Ελβετία και από άλλες χώρες επίσημους καταλόγους για τα κεφάλαια που έφυγαν».
Και παρακάτω, ολοκληρώνοντας την ερώτησή του: «Πώς νομίζετε ότι ο ελληνικός λαός πρέπει να αμυνθεί ή μπορεί να αμυνθεί στο πολιτικό σύστημα που κρύβει ονόματα κλεπτοκρατών…» -δικά σας λόγια λέει ο δημοσιογράφος στον Πρωθυπουργό, ότι είναι δικά του τα λόγια, τη λέξη «κλεπτοκράτες» την είχε πει ο Πρωθυπουργός- «…ονόματα φοροφυγάδων και ονόματα απλών κακοποιών. Σκοπεύετε να πάρετε κάποια μέτρα για να μάθουμε επιτέλους καταλόγους με ονόματα;».
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτού)
Ακούστε τι απαντάει ο τότε Πρωθυπουργός Γεώργιος Α. Παπανδρέου: «Είναι σωστό το ερώτημα. Πιστεύω ότι ένα πολύ μεγάλο ζήτημα, όχι μόνο για την Ελλάδα, αλλά διεθνώς, είναι το θέμα των φορολογικών παραδείσων. Οι φορολογικοί παράδεισοι κλέβουν από τους λαούς όλων των χωρών. Εκεί όπου έπρεπε να πληρώσουν για να βοηθηθεί η κοινωνία, η κοινωνική πρόνοια, το κοινωνικό κράτος, η ανάπτυξη, τα μεταφέρουν σε φορολογικούς παραδείσους για να μπορούν να γεύονται τεράστιες περιουσίες, τεράστια ποσά και να συσσωρεύουν τεράστιο κεφάλαιο».
Και ολοκληρώνει ο πρώην Πρωθυπουργός σας, γιατί δικός μου δεν υπήρξε ποτέ, με το εξής:
«Θέλω να διαβεβαιώσω τον ελληνικό λαό, αλλά ακόμη περισσότερο αυτούς τους φοροφυγάδες, ότι εμείς ήδη έχουμε ξεκινήσει διαδικασίες…» -προσέξτε παρακαλώ- «…για να πάρουμε στοιχεία διεθνώς και από τράπεζες του εξωτερικού, όπου ξέρουμε ότι υπάρχει φοροδιαφυγή και Ελλήνων. Και θα κάνουμε κάθε τι για να τους αποκαλύψουμε». Προσέξτε! «Ήδη έχουμε ξεκινήσει διαδικασίες. Δεν θέλω να αποκαλύψω άλλα στοιχεία, αλλά το κυνήγι θα είναι αμείλικτο». 
Συνδυάστε τα με αυτά που είπε στον Ντάσκα ο Υπουργός. «Δέσμευσέ τον». Και δεσμεύτηκε. Είπε, «Ήδη έχουμε αρχίσει εργασίες, θα τους αποκαλύψουμε, θα κάνουμε το κάθε τι και το κυνήγι θα είναι αμείλικτο».
Την επομένη μέρα, κυρίες και κύριοι συνάδελφοι, φεύγει επιστολή με υπογραφή Πλασκοβίτη και στέλνεται στη Γαλλία. Στις 12 Σεπτεμβρίου δόθηκε η συνέντευξη Τύπου, στις 12 είχαμε τη δέσμευση Παπανδρέου και στις 13 Σεπτεμβρίου έφυγε η επιστολή. Τι λέει η επιστολή; 
(Στο σημείο αυτό κτυπάει ξανά το κουδούνι λήξεως του χρόνου ομιλίας του κυρίου Βουλευτή)
Είναι αμείλικτος ο χρόνος και αμειλικτότερος ο κύριος Πρόεδρος.
Απόσπασμα από την επιστολή λέει: «Αντιλαμβανόμεθα ότι οι γαλλικές αρχές έχουν στην κατοχή τους παρόμοια πληροφόρηση, που έχει ιδιαίτερη σημασία για τις ελληνικές φορολογικές αρχές. Το αίτημα αυτό βασίζεται στις σχετικές διατάξεις που αφορούν στην αμοιβαία βοήθεια από τις αρμόδιες αρχές των κρατών-μελών στον τομέα της άμεσης φορολόγησης…» -έχει τον αριθμό της οδηγίας- «…καθώς και στη διμερή συμφωνία μεταξύ της Ελλάδος και της Γαλλικής Δημοκρατίας για την αποφυγή της διπλής φορολόγησης. Όλες οι πληροφορίες θα τύχουν εμπιστευτικής μεταχείρισης…» -λέει ο εκπρόσωπος του Υπουργείου Οικονομικών του ελληνικού κράτους- «…από τις φορολογικές αρχές στον αγώνα εναντίον της φοροδιαφυγής και σε συμφωνία με τη γαλλική φορολογική αρχή». Αυτό έχει ημερομηνία 13 Σεπτεμβρίου 2010.
Έρχεται η απάντηση από τη Γαλλία στις 29 Σεπτεμβρίου και λέει: «Πάρτε, κύριοι, τη λίστα». Έχω το έγγραφο, το οποίο έχετε κι εσείς. Και με βάση αυτό το έγγραφο –επαναλαμβάνω- είστε σήμερα εδώ για τη διεύρυνση του αδικήματος και την πρόσθεση της απιστίας στην υπηρεσία. Χωρίς αυτό το έγγραφο θα είχε παραμείνει εκείνο το έωλο που λέει ο φίλος μου κ. Κουτσούμπας, «Εμείς δικαιωνόμαστε, αλλά δεν διεκδικούμε πρωτεία». Και του είπα, «Θα διεκδικήσετε στο τέλος τα εσχατεία»! 
Έρχεται, λοιπόν, αυτό το έγγραφο και λέει: «Η από 13 Σεπτεμβρίου του 2010 επιστολή σας.» Με βάση ποια; Τη διακρατική συμφωνία. Κι έρχεται ο νόμος και το Σύνταγμα και λέει: «Κύριε Πρωθυπουργέ, κύριοι Υπουργοί, απαγορεύεται να αγνοείτε το νόμο, διότι κι αν τον αγνοούσατε, έχετε ενημερωθεί.» και ειδικά ο κ. Παπανδρέου, ο οποίος είπε δεσμευόμενος: «Έχουμε ξεκινήσει διαδικασίες». Και, πράγματι, είχαν ξεκινήσει οι διαδικασίες. Είχαν ξεκινήσει και νωρίτερα, πριν, δηλαδή, από τη συνέντευξη, όπου εκεί δεσμεύτηκε. Και στις 13 Σεπτεμβρίου επισημοποιείται η δέσμευση και η γνώση του θέματος και της διακρατικής συμφωνίας, ότι εμείς στείλαμε και γνωρίζουμε τι γίνεται με τη λίστα Λαγκάρντ.
(Στο σημείο αυτό κτυπάει επανειλημμένα το κουδούνι λήξεως του χρόνου ομιλίας του κυρίου Βουλευτή)
Ολοκληρώνω, κύριε Πρόεδρε. 
Συνεπώς αποδεικνύεται ή δεν αποδεικνύεται, σύμφωνα και με το άρθρο 82 του Συντάγματος –εάν το σεβόμαστε- το οποίο λέει «Ο Πρωθυπουργός εξασφαλίζει την ενότητα της Κυβέρνησης και κατευθύνει τις ενέργειές της, καθώς και των δημοσίων γενικά υπηρεσιών για την εφαρμογή της κυβερνητικής πολιτικής μέσα στο πλαίσιο των νόμων»; Είναι υποχρεωμένος να γνωρίζει ο Πρωθυπουργός, ναι ή όχι; Εκτός αν είναι ηθελημένα ή σκοπίμως άσχετος. Εγώ έχω την εντύπωση, όπως διαπιστώνετε κι εσείς, ότι δεν επιτρέπεται και δεν δικαιούται να αγνοεί το νόμο. 
Συνεπώς το αποδεικνύουμε για άλλη μία φορά. Και θα ξαναζητήσουμε να υλοποιηθεί, να πραγματωθεί το αίτημά μας, της προτάσεως που από τον Ιανουάριο εκκρεμεί. Και δεν εκκρεμεί μόνο στην επιτροπή, εκκρεμεί και στη συνείδησή σας, γιατί θα έχετε να δώσετε λόγο στον ελληνικό λαό, ο οποίος περιμένει δίκαιο από κράτος-δικαίου. Εκτός αν συνομολογείτε ότι δεν υπάρχει κράτος-δικαίου. Διότι όπως λειτουργεί η επιτροπή -με τον τρόπο που λειτουργεί από τον Κανονισμό - εάν λειτουργεί κι έτσι η Βουλή, τότε έχουμε να δώσουμε λόγο στον ελληνικό λαό ως υπόλογοι, για να μην πω ως ένοχοι.
(Στο σημείο αυτό κτυπάει επανειλημμένα το κουδούνι λήξεως του χρόνου ομιλίας του κυρίου Βουλευτή)","ΒΑΣΙΛΕΙΟΣ ΚΑΠΕΡΝΑΡΟΣ",185
"130486"," Παρακαλώ, ολοκληρώσατε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"130487","  Κύριε Πρόεδρε, είστε εξαιρετικός διαχειριστής του χρόνου και πατάτε πολύ ελαφρά τα πλήκτρα!
Σας ευχαριστώ πολύ. Να είστε καλά.
(Χειροκροτήματα από την πτέρυγα των ΑΝΕΛ)","ΒΑΣΙΛΕΙΟΣ ΚΑΠΕΡΝΑΡΟΣ",185
"130488","  Έχω μια μικρή παρατήρηση, βέβαια. Παρουσία του Προεδρεύοντος, ο Κανονισμός δεν είναι όνειδος. Δεν ήθελα να σας διακόψω εκείνη την ώρα.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"130489"," Δώστε μας το δικαίωμα να τον τροποποιήσουμε, να δείτε πώς θα καμαρώνετε.","ΒΑΣΙΛΕΙΟΣ ΚΑΠΕΡΝΑΡΟΣ",185
"130490","  Το λόγο έχει ο Βουλευτής του Λαϊκού Συνδέσμου - Χρυσή Αυγή κ. Ηλίας Κασιδιάρης για δεκαπέντε λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"130491"," Όσον αφορά τον Παπακωνσταντίνου, ασφαλώς και πρέπει να διευρυνθεί το κατηγορητήριο, όπως είχε εξαρχής προτείνει η Χρυσή Αυγή και να παραπεμθεί για απιστία, με βάση το άρθρο 256 του Ποινικού Κώδικα. 
Έχει διαπραχθεί επίσης –και αυτό το είχαμε πει εξαρχής- το αδίκημα της άμεσης συνέργειας σε φοροδιαφυγή στην κακουργηματική μορφή του. Η λίστα Λαγκάρντ είναι πάνω απ’ όλα υπόθεση συγκάλυψης της πολύ μεγάλης φοροδιαφυγής των πολύ πλουσίων του πολύ μεγάλου κεφαλαίου.
Ασφαλώς και θα προκύψουν νέα στοιχεία, πληροφορίες που διαχέονται, όσον αφορά σβησμένους λογαριασμούς συγγενών, κρύβουν αδικαιολόγητα εκατομμύρια, κρύβουν μαύρο χρήμα, υποκρύπτουν παράνομες δραστηριότητες. 
Και βέβαια, υπάρχει κι εδώ χαμένο χρήμα για το ελληνικό δημόσιο, που δεν εισπράχθηκε ποτέ ως φόρος. 
Υπάρχει, όμως, ένα άλλο βαρύτατο αδίκημα που εμπλέκει και άλλα πρόσωπα σε αυτή τη σκοτεινή υπόθεση. Από όλα τα έως τώρα δεδομένα, από τις καταθέσεις και κυρίως, από τα έγγραφα και τα ντοκουμέντα, προκύπτει ότι η ομάδα Παπανδρέου, Παπακωνσταντίνου και Μπίκα –του τέως διοικητή της ΕΥΠ- λειτούργησαν ως εγκληματική οργάνωση, με στόχο να συγκαλύψουν μια τεράστιας εθνικής σημασίας ποινική υπόθεση και να στερήσουν εκατομμύρια εσόδων από τα δημόσια ταμεία.
Πρόκειται, λοιπόν, για άλλο ένα βαρύτατο κακούργημα, το αδίκημα του άρθρου 187 του Ποινικού Κώδικα, «Σύσταση εγκληματικής οργάνωσης». «Με κάθειρξη τιμωρείται όποιος συγκροτεί ή εντάσσεται ως μέλος σε δομημένη με διαρκή δράση ομάδα από τρία ή περισσότερα πρόσωπα που επιδιώκει τη διάπραξη κακουργημάτων, όπως νόθευση, υπεξαίρεση και απάτη.» 
Παπανδρέου, Βενιζέλος και Παπακωνσταντίνου νόθευσαν τη λίστα Λαγκάρντ, υπεξαίρεσαν τα χρήματα του ελληνικού λαού, τον εξαπάτησαν για να τον βάλουν στο μνημόνιο. Η λίστα Λαγκάρντ δεν ήταν το μόνο κακούργημα που διέπραξε αυτή η εγκληματική οργάνωση. Κακουργήματα απορρέουν: Από τον τρόπο ένταξής μας στο μνημόνιο. Από την παρεμπόδιση της αξιοποίησης του ελληνικού ενεργειακού πλούτου. Από την εκχώρηση της εθνικής μας κυριαρχίας. Από τη συστηματική προσπάθεια αλλοίωσης της εθνολογικής σύστασης της χώρας και των Ενόπλων Δυνάμεων με το νόμο Ραγκούση και τις υπουργικές αποφάσεις Βενιζέλου. 
Συγκεκριμένα, για τη λίστα Λαγκάρντ παρατηρείται και μία τεράστια αντίφαση ακόμη και στα λεγόμενα των προηγούμενων εισηγητών. Από τη μία ασφαλώς μιλάμε για μία υπόθεση φοροδιαφυγής, που από τα επίσημα έγγραφα προκύπτει ότι αφορά το ελληνικό και το γαλλικό Υπουργείο Οικονομικών. Αυτό προκύπτει από την επίσημη αλληλογραφία, που πολύ πρόσφατα, πράγματι, ήρθε στο φως.
Από την άλλη πλευρά, όμως, έχουμε παράτυπα μία υπόγεια διαδρομή μεταξύ Πρωθυπουργού, Διοικητή ΕΥΠ, επικεφαλή ΣΔΟΕ και Υπουργού Οικονομικών. Και αυτό προκύπτει με απόλυτη βεβαιότητα και πάλι από ντοκουμέντα, από την ηλεκτρονική αλληλογραφία Μπίκα και Διώτη η οποία κατετέθη στην επιτροπή. 
Συγκεκριμένα, προέκυψε αυτό κατά την εξέτασή του. Ο κ. Μπίκας είπε ψέματα ενόρκως. Εμείς, η Χρυσή Αυγή, ζητήσαμε την άμεση σύλληψή του για το αδίκημα της ψευδορκίας. Κάτι τέτοιο το αρνήθηκε το Προεδρείο. Αρνήθηκε να προχωρήσει στη σύλληψη του Μπίκα με βάση την αυτόφωρη διαδικασία, φέρνοντας ως πρόσχημα το ότι είναι Πρέσβης στη Μεγάλη Βρετανία και θα προέκυπτε πολιτικό θέμα. 
Με αυτόν τον τρόπο θα επιβληθεί η πολιτική κάθαρση; Με το να καλύπτουμε ανθρώπους οι οποίοι καταφανώς παρανομούν ακόμη και μέσα στο Κοινοβούλιο, καταθέτοντας ενόρκως ψέματα; 
Μιλάμε, λοιπόν, για μία ολοφάνερη συγκάλυψη ποινικών ευθυνών από όλο το πολιτικό κατεστημένο. Πολύ συγκεκριμένα, οι ποινικές αυτές ευθύνες αφορούν τον πρώην Πρωθυπουργό κ. Παπανδρέου.
Εμφανίστηκε, μάλιστα, στην επιτροπή κι ένας δημοσιογράφος, ο κ. Ντάσκας, ο οποίος κατέθεσε ενόρκως ότι ο κ. Παπανδρέου ήταν πρώτος από όλους ενήμερος για την έλευση της λίστας Λαγκάρντ και συγκεκριμένα δεχόταν πιέσεις από το βαθύ ΠΑΣΟΚ, από Υπουργούς του ΠΑΣΟΚ, τους οποίους δεν ονομάτισε, οι οποίοι του έλεγαν, «Πρέπει να αποκαλύψεις τη συγκεκριμένη υπόθεση».
Και βέβαια, υπάρχουν -έχουν καταγραφεί και στον Τύπο- και συγκεκριμένες ερωτήσεις που ετέθησαν στον πρώην Πρωθυπουργό στη Διεθνή Έκθεση Θεσσαλονίκης.
Μιλάμε -επαναλαμβάνω- για συγκάλυψη πολιτικών ευθυνών Παπανδρέου από όλο το πολιτικό κατεστημένο, από τη Νέα Δημοκρατία, αλλά και το ΣΥΡΙΖΑ, διότι και τα δύο κόμματα αρχικά καταψήφισαν την πρόταση της Χρυσής Αυγής για διενέργεια προανακριτικής επιτροπής για τον Παπανδρέου κι εν συνεχεία, στην επιτροπή, αρνήθηκαν τη βίαιη προσαγωγή του ως μάρτυρα, την ώρα που ο εν λόγω κύριος εμπαίζει ολόκληρο τον ελληνικό λαό και τη Βουλή, κάνοντας ταξιδάκια αναψυχής και παραδίδοντας μαθήματα στο Χάρβαρντ! Αρνήθηκε και η Νέα Δημοκρατία και ο ΣΥΡΙΖΑ την πρότασή μας για βίαιη προσαγωγή του Παπανδρέου, γιατί –όπως είπαν- πως το μέτρο αυτό είναι ακραίο και δεν μπορεί να περιοριστεί Βουλευτής. 
Εγώ προσωπικά ως Βουλευτής έχω περιοριστεί πάρα πολλές φορές. Τη συγκεκριμένη περίοδο που γινόταν αυτή η συζήτηση, δεχόμουν χημικά από την Αστυνομία στην Πλατεία Συντάγματος. Βεβαίως, το έγκλημά το δικό μας, των Χρυσαυγιτών, στην προκειμένη περίπτωση ήταν ότι μοιράζαμε τρόφιμα στον ελληνικό λαό. Γι’ αυτό το λόγο και περιοριστήκαμε. 
Αντιθέτως, ο κ. Παπανδρέου, που εμπλέκεται σε μια τόσο σκοτεινή υπόθεση, δεν έπρεπε με κανένα τρόπο να περιοριστεί. Και σε αυτό συμφώνησε και ο ΣΥΡΙΖΑ και η Νέα Δημοκρατία, δηλαδή και η Συμπολίτευση και η Αντιπολίτευση. 
Με βάση όλα τα παραπάνω, δηλώνουμε εξαρχής πως το όποιο τελικό πόρισμα της επιτροπής είναι ήδη διάτρητο. Αυτό πιστεύει η Χρυσή Αυγή. 
Δεσμευόμαστε ότι θα παρουσιάσουμε όλα τα στοιχεία για ποινικές ευθύνες όλων των πολιτικών προσώπων που εμπλέκονται σε αυτή την άθλια υπόθεση. 
Και ερχόμαστε τώρα στο έτερο εμπλεκόμενο πολιτικό πρόσωπο, τον Πρόεδρο του ΠΑΣΟΚ Βενιζέλο, που όσον αφορά τον συγκεκριμένο μού απαγόρευσε το Προεδρείο της επιτροπής να του θέσω ερωτήσεις δημοκρατικότατα και συνταγματικότατα. Εν συνεχεία, κατέθεσα, βεβαίως, πρόταση μομφής κατά του Προέδρου. Και η απάντηση που έλαβα από τον Πρόεδρο στα Μέσα Μαζικής Ενημέρωσης ήταν αστεία. Ήταν πως έβγαλε τα γυαλιά του σε μια στιγμή έντασης, γιατί φοβήθηκε να μην του δώσω μπουνιά και σπάσουν τα κρύσταλλα και του μπουν στα μάτια. Για τέτοιες σκηνές γραφικότητας ομιλούμε. Και, βεβαίως, η λέξη «γραφικότητα» χάνει στην προκείμενη περίπτωση τη σημασία της. 
Να επανέλθω, όμως, στο Βενιζέλο: Καίγεται ο Βενιζέλος από τα έγγραφα του γαλλικού Υπουργείου Οικονομικών. Έλεγε ψέματα ότι δε μπορούσε να χρησιμοποιήσει τη λίστα, γιατί η λίστα δήθεν δεν ήταν νόμιμη. Τον βγάζουν ψεύτη οι Γάλλοι με τα επίσημα έγγραφά τους. Για άλλους λόγους έθαψε ο κ. Βενιζέλος και ο κ. Παπανδρέου τη λίστα Λαγκάρντ. Και πρέπει, ασφαλώς, να κληθεί ξανά ο κ. Βενιζέλος στην επιτροπή, για να πει την αλήθεια. Και αυτήν τη φορά, ασφαλώς, θα του θέσει ερωτήματα η Χρυσή Αυγή. Με κανέναν παράτυπο τρόπο δεν πρόκειται να μας αφαιρεθεί αυτό το δικαίωμα.
Θεωρούμε βασικό υπεύθυνο για τη συγκάλυψη της εν λόγω υπόθεσης τον Πρωθυπουργό κ. Σαμαρά. Προκλητικά ο κ. Σαμαράς ακύρωσε την προηγούμενη διαδικασία, διότι κατά τη διάρκεια της ψήφισης, ψήφισε σε μια κάλπη επιδεικτικά, για να τον ακολουθήσουν τυφλά οι Βουλευτές του. Χωρίς τη συγκάλυψη εκ μέρους του κ. Σαμαρά των Βενιζέλου και Παπανδρέου, τα δύο συγκεκριμένα πολιτικά πρόσωπα θα βρίσκονταν σήμερα στα πρόθυρα του Ειδικού Δικαστηρίου. Και τότε θα υπήρχε μια ακτίνα φωτός, θα υπήρχε, πράγματι, μια ελπίδα για πολιτική κάθαρση στη χώρα.
Να έρθω σε πιο συγκεκριμένες λεπτομέρειες για την υπόθεση. Απ’ ό,τι προέκυψε και τις τελευταίες ημέρες, πρόσωπο κλειδί για την ιστορία αυτή, ένας άνθρωπος που γνωρίζει πάρα πολλά μυστικά κυρίως για τον επίμαχο λογαριασμό των 500 δισεκατομμυρίων δολαρίων, είναι ο Εβραίος κ. Μιωνής. Είναι ο διαχειριστής των αμοιβαίων κεφαλαίων, στον οποίο εμπιστεύονταν τα χρήματά τους τα υψηλόβαθμα μέλη της εγχώριας οικονομικής και πολιτικής νομενκλατούρας. Είναι ένας άνθρωπος που αν δεν ανήκει στο περιβάλλον Σαμαρά, είναι ασφαλώς προσωπικός θαυμαστής και οπαδός του κ. Σαμαρά. Και αυτό προκύπτει από την αρθρογραφία του. Είναι, βεβαίως, κολλητός με τον κ. Παπασταύρου, ο οποίος είναι δεξί χέρι του Πρωθυπουργού μας. Και είδαμε στην επιτροπή να σκίζονται για τον κ. Μιωνή οι Βουλευτές της Νέας Δημοκρατίας. Ακούσαμε από κάποιους άσχετους να λένε ότι το συγκεκριμένο πρόσωπο είναι εκπρόσωπος Τύπου του Ισραηλινού Στρατού. Κάτι τέτοιο ασφαλώς δεν συμβαίνει. Και τον άδειασε τον κ. Μιωνή στη συγκεκριμένη περίπτωση ακόμα και ο Ισραηλινός Πρέσβης. 
Και τι έκανε αυτός ο συγκεκριμένος κύριος; Είπε ότι δεν έρχεται στην Επιτροπή της Βουλής των Ελλήνων, γιατί συμμετέχουν σε αυτή αρνητές του Ολοκαυτώματος. Ασφαλώς και συμμετέχουν αρνητές του Ολοκαυτώματος στην επιτροπή αυτή. Εν συνεχεία, είπε ότι δεν έρχεται λόγω οικογενειακής παράδοσης. Κι εν τέλει, διέσυρε την επιτροπή της Βουλής των Ελλήνων, λέγοντας, «ελάτε εσείς στο Ισραήλ», προκαλώντας έτσι προσωπικά εμένα και τη Χρυσή Αυγή, διότι εμείς δεν έχουμε καμμία δουλειά να πάμε στο παράνομο και δολοφονικό κράτος των Σιωνιστών, στο κράτος που δολοφονεί αμάχους. Όταν, όμως, θα υπάρχει εθνικό καθεστώς στην Ελλάδα και όταν αυτός ο κύριος, που σήμερα κρύβει πολλούς απατεώνες και δε λέει την αλήθεια, πατήσει το πόδι του στη χώρα μας, τότε άμεσα θα οδηγηθεί στη δικαιοσύνη, για να δώσει εξηγήσεις.
Βεβαίως, στην τελική του κατάθεση είπε αυτός ο κύριος μια μεγάλη αλήθεια, στην ερώτηση που του τέθηκε, αν είχε ειδοποιηθεί ο κάθε καταθέτης της Τράπεζας HSBC για τη διαρροή της λίστας από τον Φαλτσιανή. Απάντησε πως βεβαίως και είχε ειδοποιηθεί. Επομένως, οι καταθέτες που περιλαμβάνονται στη λίστα Λαγκάρντ γνώριζαν από την πρώτη στιγμή ότι κυκλοφορεί το συγκεκριμένο αρχείο. Το γνώριζαν και οι συγγενείς του κ. Παπακωνσταντίνου, καθώς επίσης και άλλα πολιτικά διαπλεκόμενα πρόσωπα με λογαριασμούς στην εν λόγω ελβετική τράπεζα.
Η κυβέρνηση Παπανδρέου υπήρξε ασφαλώς άριστα ενημερωμένη για το ζήτημα. Και αποτελούσε εξαρχής κοινό μυστικό στα γραφεία των αρμοδίων υπηρεσιών ότι η λίστα έκρυβε φοροδιαφυγή δισεκατομμυρίων.
Εάν εξεταζόταν ενδελεχώς από το ΣΔΟΕ, θα επιβάλλονταν βαρύτατα πρόστιμα σε ισχυρά πρόσωπα, στους αστέρες της οικονομικής ελίτ της χώρας, σε πρωταγωνιστές ακόμα και της πολιτικής μας ζωής και επιπλέον σε διεφθαρμένους κρατικούς λειτουργούς.
Να έρθω στις ευθύνες του ΣΔΟΕ: Καταγγέλλω για αδράνεια και ανικανότητα, που υποκρύπτει δόλο, τη Διοίκηση του ΣΔΟΕ, που κάνει ό,τι είναι δυνατό για να μην προχωρήσει η έρευνα. Πέρασαν μήνες και δεν έγινε απολύτως τίποτα ούτε για τη λίστα Λαγκάρντ ούτε για τη λίστα του Λουξεμβούργου ούτε για τα ακίνητα του Λονδίνου. Υπάρχουν επαρκή στοιχεία για να κερδίσει χρήματα το δημόσιο. Υπάρχουν επαρκή στοιχεία για να χτυπηθεί η φοροδιαφυγή. Υπάρχουν στοιχεία για να τσακιστούν οι φορείς του μαύρου χρήματος. Οι αρμόδιες υπηρεσίες, όμως, αδρανούν. Είναι στην ουσία ανύπαρκτες. 
Το ψάρι, βεβαίως, γνωρίζουμε πολύ καλά ότι βρωμάει από το κεφάλι. Οι ευθύνες αυτές βαραίνουν πρωτίστως τον Υπουργό Οικονομικών και τον ίδιο τον Πρωθυπουργό που δεν έθεσαν ως πρώτη τους προτεραιότητα να σπάσει αυτό το απόστημα. Δεν το κάνουν, γιατί θίγονται και δικά τους συμφέροντα. Πίσω από τη λίστα Λαγκάρντ κρύβονται αυτοί που στηρίζουν το μνημονιακό καθεστώς της διαφθοράς και της υποταγής στους τοκογλύφους. 
Θα κλείσω, μιλώντας για τις θέσεις του κόμματός μου όσον αφορά τη μεγάλη υπόθεση της πολιτικής κάθαρσης: 
Το επιμύθιο της διερεύνησης ποινικών  ευθυνών για τον κ. Παπακωνσταντίνου είναι ότι πράγματι υπάρχει απόλυτη διάθεση συγκάλυψης σκανδάλων. Κάθε φορά η Βουλή έχει την αποστολή να κάψει ένα ήδη καμένο χαρτί, όπως ήταν ο Τσοχατζόπουλος παλαιότερα, όπως είναι ο Παπακωνσταντίνου σήμερα. Εκτελείται ένα πολιτικό πτώμα και οι συνένοχοί του, που παραμένουν σε υψηλά κλιμάκια εξουσίας, που συγκυβερνούν τη χώρα, τη βγάζουν καθαρή. 
Απαιτείται μια εθνική ηγεσία για να επιβληθεί επιτέλους πολιτική κάθαρση. Και πολιτική κάθαρση σημαίνει κατάργηση της βουλευτικής ασυλίας -για εμάς, τη Χρυσή Αυγή, ήδη έχει καταργηθεί η βουλευτική ασυλία ασφαλώς, η βουλευτική ασυλία αφορά τους Βουλευτές όλων των άλλων κομμάτων πλην της Χρυσής Αυγής- κατάργηση του νόμου - εκτρώματος περί ευθύνης Υπουργών, απαλλαγή της δημόσιας ζωής από τους διεφθαρμένους και τους απατεώνες, σύσταση ειδικών ελεγκτικών ομάδων που θα αναζητήσουν τους υπευθύνους για τη διασπάθιση του δημοσίου χρήματος σε όλα τα Υπουργεία και τους κρατικούς οργανισμούς, παραπομπή τους σε Ειδικό Δικαστήριο, φυλάκιση των ενόχων και δήμευση της περιουσίας τους. 
Και θα κλείσω με ένα σχόλιο για την υπόθεση που προαναφέρθηκε από άλλους ομιλητές, όσον αφορά την αντικατάσταση των Οικονομικών Εισαγγελέων και το διορισμό της κ. Ράικου στη θέση του Εισαγγελέα κατά της διαφθοράς. 
Από τη συγκεκριμένη κυρία έχω πικρό παράδειγμα. Χειρίστηκε μια προσωπική μου υπόθεση. Και, βέβαια, καταχράστηκε την εξουσία που της δόθηκε. Ήδη η υπόθεση αυτή τρέχει στα δικαστήρια, διότι δε λειτούργησε ως λειτουργός της δικαιοσύνης, αλλά ως φερέφωνο της πολιτικής εξουσίας. 
Ευχαριστώ.","ΗΛΙΑΣ ΚΑΣΙΔΙΑΡΗΣ",204
"130492"," Κυρίες και κύριοι συνάδελφοι, έχω την τιμή να ανακοινώσω στο Σώμα ότι από τα άνω δυτικά θεωρεία παρακολουθούν τη συνεδρίασή μας, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, σαράντα οκτώ μαθητές και μαθήτριες και τρεις εκπαιδευτικοί συνοδοί τους από το 2ο Δημοτικό Σχολείο Λουτρακίου. 
Η Βουλή τούς καλωσορίζει. 
(Χειροκροτήματα απ’ όλες τις πτέρυγες της Βουλής)","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"130493"," Το λόγο έχει ο συνάδελφος από τη Δημοκρατική Αριστερά κ. Βασίλειος Οικονόμου.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"130494"," Κύριε Αθανασίου, επειδή είδα ότι για το αντιρατσιστικό αρθρογραφήσατε και ήσασταν λαλίστατος, να σας κάνω μία ερώτηση; Ποια θα ήταν η αντιμετώπιση του αρνητή του ολοκαυτώματος στη Γερμανία; Σας ρωτάω. Ξέρετε;","ΒΑΣΙΛΕΙΟΣ ΟΙΚΟΝΟΜΟΥ",378
"130495"," Στη Γερμανία;","ΧΑΡΑΛΑΜΠΟΣ ΑΘΑΝΑΣΙΟΥ",10
"130496"," Στη Γερμανία.","ΒΑΣΙΛΕΙΟΣ ΟΙΚΟΝΟΜΟΥ",378
"130497"," Ο αρνητής του Ποντιακού Ολοκαυτώματος ποιος θα ήταν;","ΓΕΩΡΓΙΟΣ ΓΕΡΜΕΝΗΣ",90
"130498"," Παρακαλώ. Ακούσατε τόσα άλλα και αυτό σας πείραξε;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"130499"," Αφήστε τον λίγο.","ΒΑΣΙΛΕΙΟΣ ΟΙΚΟΝΟΜΟΥ",378
"130500"," Παρακαλώ! Καμμία διακοπή!","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"130501"," Ποια θα ήταν η αντιμετώπιση του αρνητή του Ολοκαυτώματος στη Γερμανία;","ΒΑΣΙΛΕΙΟΣ ΟΙΚΟΝΟΜΟΥ",378
"130502"," Δεν ξέρω.","ΧΑΡΑΛΑΜΠΟΣ ΑΘΑΝΑΣΙΟΥ",10
"130503"," Επειδή, λοιπόν, πέρασε εδώ από το Βήμα προηγουμένως αρνητής του Ολοκαυτώματος των Εβραίων, υπάρχει ποινική αντιμετώπιση αυτής της κατάπτυστης συμπεριφοράς;","ΒΑΣΙΛΕΙΟΣ ΟΙΚΟΝΟΜΟΥ",378
"130504"," Υπάρχει ποινική αντιμετώπιση...","ΓΕΩΡΓΙΟΣ ΓΕΡΜΕΝΗΣ",90
"130505"," Τέρμα η συζήτηση!","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"130506"," Θα απαντήσω.","ΧΑΡΑΛΑΜΠΟΣ ΑΘΑΝΑΣΙΟΥ",10
"130507"," Όταν, λοιπόν, κύριε Αναπληρωτά Υπουργέ, κύριε Αθανασίου, σας λέγαμε ότι πρέπει να υπάρχει αυτό το αντιρατσιστικό νομοσχέδιο, περί άλλα τυρβάζετε, δυστυχώς. Και λυπούμαι πάρα πολύ, γιατί έρχεται πολύ σύντομα η ίδια η πραγματικότητα να σας δείξει το πολύ άσχημο πρόσωπό της και την ανάγκη μία ευνομούμενη ευρωπαϊκή πολιτεία να αντιμετωπίσει αυτά τα θέματα.","ΒΑΣΙΛΕΙΟΣ ΟΙΚΟΝΟΜΟΥ",378
"130508"," Το περιέχει η πρόταση της Νέας Δημοκρατίας.","ΧΑΡΑΛΑΜΠΟΣ ΑΘΑΝΑΣΙΟΥ",10
"130509"," Να σταματήσουμε. Να κλείσει αυτό το θέμα. Το περιέχει η πρόταση της Νέας Δημοκρατίας, λέει ο κ. Αθανασίου.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"130510"," Δεν ξέρω τι περιέχει η πρόταση της Νέας Δημοκρατίας, κύριε Πρόεδρε. Ξέρω, όμως, ποια πρέπει να είναι η αντιμετώπιση και η συμπεριφορά της ελληνικής πολιτείας. Γιατί εδώ σήμερα ερχόμαστε και μιλάμε για την αλήθεια και ερχόμαστε και συζητούμε για το πώς κάθε πολιτική πτέρυγα εδώ μέσα, αλλά και εκτός Βουλής, αντιμετωπίζει τα ζητήματα της παραβατικής συμπεριφοράς πολιτικών προσώπων και εάν αυτή η συμπεριφορά πρέπει να αντιμετωπίζεται με τρόπο σταθερό, συστηματικό από την ελληνική πολιτεία.
Εδώ, λοιπόν, από το Γενάρη του 2013 έχει συσταθεί μία ειδική επιτροπή η οποία εκ των πραγμάτων καλείται να αντιμετωπίσει το ποινικό ζήτημα μιας πολύ μεγάλης υπόθεσης, η οποία ταλανίζει τα τελευταία τρία χρόνια την ελληνική κοινωνία, την ελληνική πολιτεία και μπορώ να πω ότι έχει και διεθνείς διαστάσεις.
Καταλαβαίνετε, βέβαια, κύριε Πρόεδρε, ότι, όταν πήραμε την απόφαση εδώ, στη Βουλή, δηλαδή, οι πολιτικές πτέρυγες οι οποίες πήραν την πρωτοβουλία για να διερευνήσουν τυχόν ποινικές ευθύνες του τότε Υπουργού Οικονομικών κ. Παπακωνσταντίνου, οι οποίες ποινικές ευθύνες οριοθετούνταν σε σχέση με τη νόθευση εγγράφων και την παράβαση καθήκοντος, είναι φανερό ότι αυτή η πρότασή μας στηρίχθηκε πάνω στα πραγματικά περιστατικά που ήταν εις γνώση, τότε, των πολιτικών προσώπων και των πολιτικών κομμάτων.
(Στο σημείο αυτό την Προεδρική Έδρα καταλαμβάνει η ΣΤ΄ Αντιπρόεδρος της Βουλής κ. ΜΑΡΙΑ ΚΟΛΛΙΑ-ΤΣΑΡΟΥΧΑ )
Είχα πει, μάλιστα, τότε -γιατί ήμουν πάλι εισηγητής- ότι δεν μπορούμε να ασκούμε ποινικές διώξεις, ειδικά για πολιτικά πρόσωπα, όταν δεν έχουμε ντοκουμέντα στα χέρια μας και στοιχεία που να οριοθετούν και να στοιχειοθετούν τέτοια αδικήματα, γιατί τότε θα πέφταμε στην κακή συμπεριφορά να διώκουμε τον πολιτικό αντίπαλο, ότι διαμορφώνουμε συνθήκες στην πολιτική ζωή καθαρής εμπάθειας, συνθήκες ζούγκλας.
Η Δημοκρατική Αριστερά από την ίδρυσή της πριν τρία χρόνια, συστηματικά καταθέτει στη δημόσια συζήτηση και στον πολιτικό διάλογο τη διάθεσή της να κινείται έξω από τέτοιες νοοτροπίες που στο παρελθόν ταλάνισαν και βασάνισαν την πολιτική ζωή και αυτήν εδώ την Αίθουσα, δηλαδή, να ασκούνται ποινικές διώξεις έναντι πολιτικών απλά γιατί έτσι εξυπηρετούσαν τις πολιτικές παρατάξεις που το έκαναν. Βασανίστηκε η πολιτική ζωή του τόπου από τέτοιες συμπεριφορές.
Αυτό στο οποίο, λοιπόν, εμείς στηριχθήκαμε και πρυτάνευσε στη δική μας απόφαση το Γενάρη του 2013, ήταν ότι ασκήσαμε μία ποινική δίωξη βάσει αυτών των στοιχείων που είχαμε στα χέρια μας. Τότε, πραγματικά, ο ΣΥΡΙΖΑ και οι πολιτικές δυνάμεις, όπως ήταν οι Ανεξάρτητοι Έλληνες μαζί με τη Χρυσή Αυγή -το τονίζω αυτό και το θυμίζω- είχαν προτείνει ένα διευρυμένο κατηγορητήριο και με άλλα πολιτικά πρόσωπα. «Όλα τα σφάζω, όλα τα μαχαιρώνω» θύμιζαν τότε οι πολιτικές προτάσεις -γιατί ήταν πολιτικές προτάσεις- καθότι δεν στηρίζονταν πάνω σε στοιχεία.
Στους πέντε μήνες, κύριε Υπουργέ και κύριε Πρόεδρε της επιτροπής, λειτουργίας αυτής της επιτροπής, διαψεύστηκαν αυτοί που είχαν κάνει την τότε πρόταση και επιβεβαιώθηκαν αυτοί που τα είχαν βάλει όλα πάνω στο τραπέζι; Δεν μπορώ να δω τη διάψευση των πρώτων, γιατί μάλιστα το έγγραφο, το οποίο εμείς σήμερα προσκομίζουμε -και όταν λέω «εμείς», εννοώ οι Βουλευτές οι οποίοι πήραν την πρωτοβουλία για τη διεύρυνση του κατηγορητηρίου- ήρθε μόλις το Μάιο του 2013.
Και, κύριε Κοντονή, εννοώ το έγγραφο το οποίο αποδεικνύει ότι όχι μόνο δεν ήταν άτυπη η παράδοση -και θυμάστε εσείς πολύ καλά...","ΒΑΣΙΛΕΙΟΣ ΟΙΚΟΝΟΜΟΥ",378
"130511"," Και την απιστία.","ΧΑΡΑΛΑΜΠΟΣ-ΣΤΑΥΡΟΣ ΚΟΝΤΟΝΗΣ",236
"130512"," Και την απιστία που είχατε προτείνει εσείς. Γι’ αυτό δεν είχαμε συνυπογράψει την πρότασή σας, διότι δεν είχαμε το έγγραφο αυτό. Και πολύ καλά θυμάστε εμένα να θέτω ερωτήσεις στους μάρτυρες και να τους λέω -και όταν λέω «μάρτυρες», εννοώ πρέσβεις, τον κ. Μπίκα και κορυφαία ονόματα κρατικών λειτουργών- το εξής: «Πώς βλέπετε εσείς την άτυπη παράδοση;». Το είχα πει πολλές φορές και διαψεύστηκα, όπως και εσείς και όλοι μας, από τα πραγματικά περιστατικά.","ΒΑΣΙΛΕΙΟΣ ΟΙΚΟΝΟΜΟΥ",378
"130513"," Τι σχέση έχει με την απιστία;","ΧΑΡΑΛΑΜΠΟΣ-ΣΤΑΥΡΟΣ ΚΟΝΤΟΝΗΣ",236
"130514"," Διότι μέχρι τότε ήταν άτυπη η παράδοση στο μυαλό μας. Γι’ αυτό, άλλωστε, τον κ. Παπακωνσταντίνου δεν τον παραπέμψαμε.","ΒΑΣΙΛΕΙΟΣ ΟΙΚΟΝΟΜΟΥ",378
"130515"," Όχι, κάνετε πολύ μεγάλο λάθος.","ΧΑΡΑΛΑΜΠΟΣ-ΣΤΑΥΡΟΣ ΚΟΝΤΟΝΗΣ",236
"130516"," Ήταν άτυπη, γιατί όλοι συζητούσαμε και όλοι είχαμε δεχθεί την υπόθεση ότι πήρε χωρίς να υπάρχουν οι αλληλογραφίες, τα επίσημα αιτήματα, τα κρατικά, χωρίς να υπάρχουν τα πρωτόκολλα, τη λίστα από τις γαλλικές αρχές ο Πρέσβης και μετά την παρέδωσε στον Υπουργό. Τελικά, με το έγγραφο αποδείχθηκε ότι φυσικά και εδόθη επίσημα -πανηγυρικώς, όπως λέμε- υπήρξε αλληλογραφία επίσημη, υπήρξε επίσημη παράδοση.
Ατύπως παρεδόθη και μυστηριωδώς -παρεδόθη, βέβαια- η λίστα, το cd τότε, από τον Πρέσβη στον Υπουργό. Βέβαια, ο Υπουργός, ως μη όφειλε, χειρίστηκε το θέμα με τρόπο σκοτεινό τουλάχιστον. Δηλαδή, ήταν πρωτοφανές γεγονός να μην υπάρχει πρωτοκόλληση και η παράδοση και η χρήση από τον Υπουργό να μη γίνεται βάσει των κανονισμών και των κανόνων και των νομικών διατάξεων που γίνονται πάντα σε όλα τα Υπουργεία από όλους τους Υπουργούς και από όλους τους αξιωματούχους.
Πέρασαν πολλοί πρώην Υπουργοί, πέρασαν πολλά στελέχη της Δημόσιας Διοικήσεως. Όλοι απόρησαν με τον τρόπο που ο κ. Παπακωνσταντίνου χειρίστηκε το θέμα. Θα δώσει λόγο και θα πρέπει να εξηγήσει τη συμπεριφορά του. Βέβαια -και συμφωνώ και είναι έτσι ακριβώς τα πράγματα- στο Γραφείο του Υπουργού δεν παρέλαβε κανένας αυτή τη λίστα.
Αναζητείται το αρχικό cd και αναζητείται και ο λόγος εξαφάνισης των ονομάτων μέχρι να παραλάβουμε στις 10 Ιουνίου -απ’ ό,τι είναι γνωστό, κύριε Πρόεδρε, όπως μας έχει πει και το ΣΔΟΕ- το πόρισμα για τη φορολογική κατάσταση της οικογενείας του. Τότε, μπορεί να διαλυθούν πολλές υποψίες, υπονοούμενα, συζητήσεις, υπόνοιες -όπως θέλετε πείτε το- για ποιο λόγο και ποιο ήταν το κίνητρο του ανδρός. Δηλαδή, αν πραγματικά αληθεύουν αυτά τα οποία ακούγονται ότι υπάρχει απόκλιση 2-2,5 εκατομμυρίων ευρώ στις φορολογικές δηλώσεις και στο εισοδηματικό προφίλ της οικογενείας με αυτά τα οποία βρήκαμε μέσα στη λίστα, τότε πραγματικά προκύπτουν σοβαρά ζητήματα, κακουργηματικού επιπέδου -λείπει ο αγαπητός μου κ. Καπερνάρος, ο έγκριτος νομικός- και δεν χρειάζεται να ξαναέρθουμε εδώ στην Αίθουσα να ξαναζητήσουμε τη διεύρυνση του κατηγορητηρίου, αφού η νόθευση εγγράφων, ως γνωστόν, υπάρχει και σε κακουργηματικό επίπεδο από τη στιγμή που αφορά πάνω από 123.000 ευρώ όφελος ή ζημία υπέρ τρίτου ή περί του ιδίου.
Άρα, λοιπόν, με αυτά τα κλασικά νομικά και τα εργαλεία που μπορεί να έχουμε, σαφέστατα κακουργηματικώς βλέπουμε τη νόθευση εγγράφων και την παράβαση καθήκοντος, ακόμη και για την περίπτωση της αλλοίωσης, της νόθευσης, της πλαστογραφίας των ντοκουμέντων. Το λέω αυτό, γιατί είναι μία συζήτηση που θα την ανοίξουμε με το πέρας και το πόρισμα το οποίο θα έχουμε σαν επιτροπή.
Εκτιμώ, κύριε Μαρκογιαννάκη -και συμφωνώ με την πρότασή σας- ότι μέχρι το τέλος Ιουνίου θα υπάρξει αυτό το πόρισμα και θα έχει ψηφίσει η Ολομέλεια την παραπομπή ή όχι του κ. Παπακωνσταντίνου.
Θα ολοκληρωθεί, δηλαδή, σε εύλογο χρόνο. Δεν θα επεκταθεί σε αόριστο χρόνο αυτή η υπόθεση, γιατί θα πρέπει να τελειώνουμε σύντομα. 
Κοιτάξτε να δείτε, κυρίες και κύριοι συνάδελφοι. Πραγματικά ήταν πολύωρες και μαραθώνιες οι συνεδριάσεις της επιτροπής. Όπως είπε και ο κ. Κουτσούμπας προηγουμένως, ήταν χιλιάδες οι ώρες των συνεδριάσεων. Όμως, δεν ξέρω –και εδώ θα συμφωνήσω με τον κ. Ρήγα- αν είχαν νόημα. Δεν ξέρω πραγματικά αν είχαν νόημα όλες αυτές οι ώρες φοβερών συζητήσεων και ερωτήσεων και όλης αυτής της κοπιώδους προσπάθειας που έγινε. Το αποτέλεσμα, βέβαια, είναι αυτό που συζητάμε σήμερα και το οποίο θα μπορούσε να γίνει και με πολύ λιγότερη δουλειά. 
Βέβαια, όλη αυτή η εργώδης προσπάθεια αποκάλυψε πολλά άλλα θέματα τα οποία δεν αφορούν, όμως, το ποινικό κομμάτι αυτής της υπόθεσης. Και συμφωνείτε και εσείς σ’ αυτό. Ουσιαστικά για τα ίδια πράγματα συζητάμε. Για παράδειγμα, όλη αυτή η προσπάθεια φυσικά και αποκάλυψε την προβληματική λειτουργία του ΣΔΟΕ, όπως και την προβληματική λειτουργία του κράτους, αλλά και το μυστήριο ρόλο πολλών προσώπων. 
Άκουσα με προσοχή τα ερωτήματα που έθεσε η κ. Κωνσταντοπούλου και συνυπογράφω τα περισσότερα. Φυσικά υπάρχουν ερωτήματα. Το βασικό ερώτημα, όμως, είναι για το δια ταύτα εδώ, για το ποινικό κομμάτι. Έχουν να συνεισφέρουν σε κάτι, λοιπόν, αυτά τα ερωτήματα; Διότι φυσικά έχουν να συνεισφέρουν στη γενικότερη πολιτική συζήτηση. Όμως, σήμερα εδώ δεν έχουμε εν εξελίξει εξεταστική επιτροπή, αλλά προκαταρκτική επιτροπή, κάτι που γνωρίζετε πολύ καλά, κυρία Κωνσταντοπούλου, γιατί είστε και εσείς έγκριτος νομικός και έχετε συμβάλει ουσιαστικά στη λειτουργία της επιτροπής, πέραν από κάποιες υπερβολές οι οποίες δεν χρειάζονταν. Όμως, εκ των πραγμάτων εμείς εξετάζαμε δύο αδικήματα και τώρα φέρνουμε και ένα τρίτο. 
Απαντώντας στον αγαπητό κ. Καπερνάρο, θα ήθελα να πω ότι τουλάχιστον εγώ ως εκπρόσωπος της Δημοκρατικής Αριστεράς θα ψηφίζω πάντα κατά συνείδηση και στην επιτροπή, αλλά και στην Αίθουσα της Ολομέλειας, αλλά και στη ζωή μου ολόκληρη. Μπορεί να μην άρεσε η ψήφος που έδωσα χθες και να αρέσει η σημερινή ή μπορεί να αρέσει η μεθαυριανή. Πάντως, εγώ έτσι θα ψηφίζω, μόνο κατά συνείδηση και θα παίρνω και την ευθύνη των αποφάσεών μου. 
Εκεί, λοιπόν, όταν χρειάστηκε να τεθούν αληθινά ζητήματα, πήραμε αποφάσεις τις οποίες εκείνη τη στιγμή έκρινε η επιτροπή ως τις καλύτερες και δικονομικά και πολιτικά. Διότι ενώ δεν θα έπρεπε να είναι πολιτική η επιτροπή, λειτουργούσε πολλές φορές και ως πολιτική, γιατί είχαμε ένα μόνιμο κατηγορητήριο από τους τρεις συναδέλφους του ΣΥΡΙΖΑ περί συγκαλύψεως. Μόλις ξεκινούσε και σταματούσε η επιτροπή, μιλούσαν για συγκάλυψη. Δεν πρόκειται για συγκάλυψη. Αν δεν προκύπτει το αποτέλεσμα που θέλουμε, αυτό δεν σημαίνει αυτομάτως ότι έχουμε και συγκάλυψη, αλλά θα πρέπει να δούμε μήπως το αποτέλεσμα που βγαίνει από την έρευνα και τα πραγματικά περιστατικά δεν δικαιώνει τις αρχικές μας επιθυμίες, επιδιώξεις και υποψίες. 
Εγώ δεν λέω ότι είναι όλα στημένα. Εγώ λέω ότι έχετε πραγματικό ενδιαφέρον, όπως και εμείς, για να λάμψει η αλήθεια. Αν, όμως, δεν μας βγαίνει έτσι όπως το είχαμε σχεδιάσει, δεν σημαίνει ότι έχει υπάρξει και συγκάλυψη. Άλλωστε, οι συνάδελφοι δεν ψηφίζουν κατά συνείδηση; Εγώ δεν θεωρώ ότι υπάρχει συνάδελφος που μπορεί να ψηφίζει καθ’ υπόδειξη ή ότι μπορεί να ψηφίζει υπέρ μιας εξέλιξης -ειδικά σε ποινικά θέματα- η οποία θα μπορούσε να οδηγήσει κάποιον στο Ειδικό Δικαστήριο και στη φυλακή χωρίς βάσανο. Μπορούμε να παίζουμε εμείς μέσα στην Αίθουσα ή στην επιτροπή με τέτοια θέματα; Θα ψηφίσει, για παράδειγμα, με ένα συγκεκριμένο τρόπο ο κ. Χαλβατζής, γιατί έτσι του υπέδειξε το κόμμα του; Ή μήπως θα ψηφίσω εγώ με ένα συγκεκριμένο τρόπο, γιατί έτσι θα μου πει ο Φώτης ο Κουβέλης, πράγμα που δεν θα διανοούνταν να το κάνει ποτέ άλλωστε; Άρα, λοιπόν, ψηφίζουμε κατά συνείδηση. Άρα, λοιπόν, αν το κόμμα πει…","ΒΑΣΙΛΕΙΟΣ ΟΙΚΟΝΟΜΟΥ",378
"130517"," Δεν διέγραψε δύο Βουλευτές εν όψει της ψήφου τους, κύριε Οικονόμου;","ΖΩΗ ΚΩΝΣΤΑΝΤΟΠΟΥΛΟΥ",272
"130518","  Δεν διέγραψε δύο Βουλευτές;","ΧΑΡΑΛΑΜΠΟΣ-ΣΤΑΥΡΟΣ ΚΟΝΤΟΝΗΣ",236
"130519"," Σας παρακαλώ, κύριοι συνάδελφοι, μην κάνουμε διάλογο. 
Κύριε Οικονόμου, ολοκληρώστε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130520"," Όσον αφορά, κυρία Κωνσταντοπούλου, τους Βουλευτές που διαγράφηκαν -γιατί το έχετε πει και στην επιτροπή- θα σας έλεγα ότι ήταν πολιτικό-κομματικό ζήτημα της Δημοκρατικής Αριστεράς και δεν έχει καμμιά σχέση μ’ αυτό, γιατί δεν υπάρχει κανένας άλλος Βουλευτής της Δημοκρατικής Αριστεράς -εκτός από εμένα- που να είναι μέλος της επιτροπής, ώστε να πείτε ότι δεν υπάκουσε ή ότι υπάκουσε στα κελεύσματα της ηγεσίας. Εγώ είμαι ο εκπρόσωπος της Δημοκρατικής Αριστεράς στην επιτροπή και εγώ πράττω κατά συνείδηση και νομίζω ότι θα συμφωνήσετε μαζί μου, ακόμα και αν δεν σας αρέσουν οι αποφάσεις που παίρνω εγώ και ψηφίζω.
Όμως, αυτό που λέμε εμείς εδώ είναι ότι παίρνουμε σήμερα την απόφαση και θα δούμε αν υπάρχουν πραγματικά δυνατότητες ή υποψίες για περαιτέρω ζητήματα. Πάντως, ξέρετε και εσείς πολύ καλά ότι έχει ολοκληρωθεί ο κύκλος σ’ αυτό το σημείο που έχουμε φτάσει. Πιστεύετε ότι θα άλλαζε δραματικά η κατάσταση για το συγκεκριμένο κατηγορητήριο αν ο Μιωνής κατέθεσε στον Πρόξενο στο Τελ Αβίβ ή αν κατέθετε εδώ;","ΒΑΣΙΛΕΙΟΣ ΟΙΚΟΝΟΜΟΥ",378
"130521"," Ναι, θα άλλαζε.","ΖΩΗ ΚΩΝΣΤΑΝΤΟΠΟΥΛΟΥ",272
"130522"," Θα άλλαζε για το συγκεκριμένο κατηγορητήριο; Προσέξτε! Δεν λέω για να δημιουργηθούν ευρύτερα πολιτικές εντυπώσεις. Όμως, όσον αφορά το συγκεκριμένο κατηγορητήριο, νομίζω ότι δεν θα άλλαζε κάτι. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή) 
Τουλάχιστον εγώ γι’ αυτό ψήφισα ότι μπορεί και ο Πρόξενος, όπως έχει το δικαίωμα και ο κάθε Έλλην πολίτης στο εξωτερικό, να καταθέσει στην προξενική αρχή. 
Όσον αφορά τώρα τους μάρτυρες για τους οποίους λέτε ότι δεν τους καλέσαμε και ότι εκεί κάναμε συγκάλυψη, πιστεύετε ότι θα άλλαζε κάτι δραματικά για το συγκεκριμένο νομικό ζήτημα που έχουμε αν δεν πήγαιναν στον εισαγγελέα και ερχόταν σε εμάς; Δεν θα άλλαζε, γιατί αν υπήρχε νόθευση, τη βρήκαμε. Αν τώρα ψάχνουμε να δούμε αν είναι κακουργηματικού ή πλημμεληματικού επιπέδου και μας προκύπτει μια «ρουκέτα» -επιτρέψτε μου την έκφραση- με το έγγραφο του Υπουργείου Οικονομικών της Γαλλίας, τότε σημαίνει ότι βρισκόμαστε μπροστά και σε ένα άλλο αδίκημα, το αδίκημα της απιστίας. Άρα, λοιπόν, αυτά αντιμετωπίζουμε. 
Θα μου πείτε, εγώ θέλω να δω τι κάνει και ο Βενιζέλος, εγώ θέλω να βάλω στο κάδρο και το Βενιζέλο, θέλω να βάλω και τον Παπανδρέου, θέλω να βάλω και δεν ξέρω και εγώ ποιον, τη μισή Ελλάδα, δεν ξέρω τι θέλετε να βάλετε. Αυτό, λοιπόν, αποτελεί πολιτική στόχευση. Εμείς εδώ κοιτάμε το ποινικό και το νομικό κομμάτι και εκεί θα μείνουμε σαν Δημοκρατική Αριστερά. 
Αν, όμως, προκύψουν ντοκουμέντα και στοιχεία που να αποδεικνύουν ότι υπάρχει ευθύνη και για άλλα πρόσωπα και για άλλες κατηγορίες, να είστε σίγουροι ότι κατά συνείδηση θα υποστηρίξουμε και θα ψηφίσουμε αυτό που θα πρέπει να επιτάσσει η αλήθεια και η δικαιοσύνη σ’ αυτόν τον τόπο. 
Ευχαριστώ πολύ. 
(Χειροκροτήματα)","ΒΑΣΙΛΕΙΟΣ ΟΙΚΟΝΟΜΟΥ",378
"130523"," Ευχαριστούμε, κύριε Οικονόμου.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130524"," Κυρία Πρόεδρε, μπορώ να έχω το λόγο;","ΧΑΡΑΛΑΜΠΟΣ ΑΘΑΝΑΣΙΟΥ",10
"130525"," Κύριε Υπουργέ, ζητήσατε το λόγο για μια μικρή παρέμβαση, γιατί θα έπρεπε ίσως να ολοκληρώσουμε τον κύκλο…","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130526"," Μάλιστα, κυρία Πρόεδρε.","ΧΑΡΑΛΑΜΠΟΣ ΑΘΑΝΑΣΙΟΥ",10
"130527"," Έχετε το λόγο για δύο λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130528"," Κυρία Πρόεδρε, σας ευχαριστώ, γιατί θα ήθελα να δώσω μερικές διευκρινίσεις, δεδομένου ότι ειπώθηκαν εδώ μερικά ζητήματα τα οποία χρειάζονται διευκρίνιση.","ΧΑΡΑΛΑΜΠΟΣ ΑΘΑΝΑΣΙΟΥ",10
"130529"," Όχι, κυρία Πρόεδρε, να τις δώσει μετά τις διευκρινίσεις ο κύριος Υπουργός.","ΣΠΥΡΙΔΩΝ ΧΑΛΒΑΤΖΗΣ",534
"130530"," Εντάξει, κυρία Πρόεδρε, ας μιλήσει και ο κ. Χαλβατζής και εγώ θα πάρω μετά το λόγο.","ΧΑΡΑΛΑΜΠΟΣ ΑΘΑΝΑΣΙΟΥ",10
"130531"," Κύριε Υπουργέ, αυτό ήθελα να σας πω πριν από λίγο. Έχουμε ακόμα και τον κ. Χαλβατζή, προκειμένου να ολοκληρωθεί ο κύκλος των βασικών ομιλητών.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130532"," Με συγχωρείτε, κύριε Χαλβατζή.","ΧΑΡΑΛΑΜΠΟΣ ΑΘΑΝΑΣΙΟΥ",10
"130533"," Κύριε Χαλβατζή, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130534"," Κύριε Υπουργέ, παρενέβην, γιατί είπατε ότι θέλετε να δώσετε ορισμένες απαντήσεις. Αν επρόκειτο για μία απάντηση, δεν θα είχα πρόβλημα. Όμως, εσείς έχετε να δώσετε πολλές. 
Σήμερα, λοιπόν, έχουμε να αντιμετωπίσουμε μια συμπληρωματική πρόταση, δεδομένου ότι προστίθεται και η απιστία σε βάρος του κ. Παπακωνσταντίνου, επειδή δεν αξιοποιήθηκε η λίστα Λαγκάρντ, κάτι που και εμείς είχαμε προτείνει στην πρώτη συζήτηση. Επομένως συμφωνούμε μ’ αυτήν την πρόταση και την ψηφίζουμε. 
Στην πρώτη περίπτωση είχατε περιοριστεί ως συγκυβέρνηση στην αλλοίωση. Αυτό ήταν μια μεθόδευση με πολλαπλούς στόχους. Σήμερα και κάτω από τη ροή των γεγονότων είναι επόμενο, την ανάγκη φιλοτιμίαν ποιούντες, να επιχειρείτε να διευρυνθεί το κατηγορητήριο. Και αυτό, όμως, γίνεται μόνο για τον κ. Παπακωνσταντίνου και όχι, λόγου χάριν, για τον κ. Βενιζέλο, που και αυτός παρακράτησε τη λίστα. Και ο πρώτος και ο δεύτερος ήξεραν ότι τα δικαστήρια στην Ιταλία και τη Γαλλία είπαν ότι δεν μπορούσε να αξιοποιηθεί η λίστα. Ταυτόχρονα όμως,  ήξεραν και ο κ. Παπακωνσταντίνου αλλά και ο κ. Βενιζέλος ότι η λίστα αξιοποιήθηκε στη Γερμανία, την Αγγλία και την Αυστρία. Θα μιλήσουμε παρακάτω για την αξιοποίηση, την οποία κάποιοι θεωρούν ως πανάκεια. 
Εμείς ως Κομμουνιστικό Κόμμα Ελλάδας είχαμε δίκιο όταν υποστηρίζαμε ότι έχει ευθύνη και ο Βενιζέλος ως Υπουργός Οικονομικών, αφού δεν αξιοποίησε τη λίστα Λαγκάρντ, όπως και όλοι οι Πρωθυπουργοί. Και εδώ έχουμε μια εικόνα. Όλοι ή σχεδόν όλοι από αυτούς που ήρθαν στην επιτροπή ψεύδονται. Μας έλεγαν διάφορα αποπροσανατολιστικά, όπως ότι έγινε μια άτυπη παράδοση μέσω μυστικών υπηρεσιών. Είναι πασίδηλο, όπως λένε και οι νομικοί, ότι μπλέχτηκαν οι μυστικές υπηρεσίες. Όμως η πραγματικότητα είναι ότι η παράδοση έγινε επίσημα, με όλους τους τύπους, κάτι που εμείς υποστηρίζαμε, αλλά οι μάρτυρες το αρνούνταν. 
Και όλα αυτά γίνονται την ίδια στιγμή που παίρνονταν τα πιο σκληρά και τα πιο βάρβαρα αντιλαϊκά και αντεργατικά μέτρα, που οδήγησαν και οδηγούν στο «στράγγισμα» της εργατικής τάξης και των πιο πλατιών λαϊκών στρωμάτων. Κόβατε μισθούς, συντάξεις, επιδόματα. Συρρικνώσατε τις κρατικές δαπάνες στην παιδεία, την υγεία και την πρόνοια, ενώ οδηγήσατε ενάμισι εκατομμύριο ανθρώπους στην ανεργία. Και την ίδια στιγμή, δεν πήρατε ούτε ένα ευρώ από τη φοροδιαφυγή του μεγάλου κεφαλαίου. 
Γι’ αυτό κάνουμε λόγο για ποινικές ευθύνες του κ. Παπακωνσταντίνου και κατ’ αρχάς πολιτικές ευθύνες του κ. Βενιζέλου και του κ. Παπανδρέου, που ως Πρωθυπουργός γνώριζε όλη την υπόθεση της λίστας Λαγκάρντ, όπως αποκαλύφθηκε και από τα μηνύματα Παπακωνσταντίνου-Διώτη που κατατέθηκαν στην επιτροπή. Γνώριζαν, απέκρυψαν και δεν έδρασαν και έτσι ζημίωσαν το δημόσιο.
Τι διαπιστώσαμε στην, περίπου, πεντάμηνη λειτουργία της επιτροπής, που εξέταζε μάρτυρες για τη λίστα Λαγκάρντ;
Πρώτον, υπήρξε και εξακολουθεί να υπάρχει έλλειψη πολιτικής βούλησης για πάταξη της φοροδιαφυγής του μεγάλου κεφαλαίου. Υπάρχει τεράστια συγκέντρωση πλούτου στο μεγάλο κεφάλαιο. Υπάρχουν φοροαπαλλαγές, τα λεγόμενα κίνητρα, ζεστό χρήμα για το μεγάλο κεφάλαιο. 
Θα μιλήσω παρακάτω αναλυτικά. Στο όχι μακρινό παρελθόν η φορολογία του μεγάλου κεφαλαίου ήταν 45%. Το ΠΑΣΟΚ μείωσε αυτό το ποσοστό. Η Νέα Δημοκρατία ξαναμείωσε το ποσοστό φορολογίας του μεγάλου κεφαλαίου. Σήμερα είναι 20% και γίνεται λόγος να πάει στο 15%. Η υπηρέτηση, λοιπόν, του μεγάλου κεφαλαίου και η διασφάλιση της κερδοφορίας του είναι η φροντίδα σας. Αυτή είναι η πραγματικότητα. 
Συνεπώς δεν υπήρχε καμμία πολιτική βούληση για πάταξη της φοροδιαφυγής, όπως και αν την ονομάζατε είτε ως ΠΑΣΟΚ είτε ως Νέα Δημοκρατία είτε στη σημερινή τρικομματική Κυβέρνηση. Άλλωστε, αυτό αποδεικνύεται και από το γεγονός ότι από τον Οκτώβρη μέχρι σήμερα, που είναι Ιούνιος, δεν ελέγχθηκαν ούτε οι τρεις συγγενείς του Παπακωνσταντίνου. Πέρασαν οκτώ ολόκληροι μήνες και δεν έχουμε κανένα απολύτως αποτέλεσμα. 
Δεύτερον, μετά από αυτά που μέχρι σήμερα δεν έγιναν από τους ελεγκτικούς μηχανισμούς, μπαίνουν κάποια ερωτήματα: Τι θα γίνει με τα άλλα δύο χιλιάδες πενήντα εννέα ονόματα στις καρτέλες; Τι θα γίνει με τα εξήντα τρία ονόματα που κατά προτεραιότητα ψάχνει το ΣΔΟΕ; Τι γίνεται και πού βρίσκεται η συμφωνία με την Ελβετία; Ποιος είναι ο ρόλος της Ελβετίας; Γιατί δεν ξέρει κανένας ότι στην Ελβετία λειτουργεί ο ατσάλινος νόμος του καπιταλισμού, που προστατεύει απόλυτα τη διακίνηση, τη διαχείριση των κεφαλαίων και των καταθετών; 
Το συμπέρασμα είναι ότι κανένας δεν ήθελε να αποκαλύψει το ρόλο της Ελβετίας, ούτε ο ΣΥΡΙΖΑ. Γιατί; Διότι κανένας δεν αμφισβήτησε και δεν αμφισβητεί την ελευθερία κίνησης κεφαλαίων, που είναι η κύρια αρχή του Μάαστριχτ. Δεν αμφισβητήθηκαν οι νόμοι λειτουργίας των offshore εταιρειών και των άλλων νόμων του καπιταλισμού, σε σχέση με την αξιοποίηση και μέσω ανώνυμων τίτλων των κεφαλαίων, καθώς και το ρόλο των φορολογικών παραδείσων. 
Όλα τα κόμματα που δέχονται τη συνθήκη του Μάαστριχτ, αποδέχονται την ελευθερία κίνησης του κεφαλαίου. Δηλαδή και ο ΣΥΡΙΖΑ δεν έχει ουσιαστικά διαφορετική άποψη για τη φορολογία του μεγάλου κεφαλαίου. Μιλά, λόγου χάριν, για φορολόγηση του μεγάλου κεφαλαίου γενικά και αόριστα και δεν έρχεται σε αντίθεση, σε σύγκρουση, με την πολιτική της Ευρωπαϊκής Ένωσης, με τις επιλογές της Ευρωενωσιακής πολιτικής. Βεβαίως, υποστηρίζει ότι είναι καλύτερος διαχειριστής και πως, εάν παταχθεί η φοροδιαφυγή, εάν αξιοποιηθεί πλήρως η λίστα Λαγκάρντ, εάν ελεγχθούν οι πενήντα τέσσερις χιλιάδες ονόματα καταθετών σε τράπεζες του εξωτερικού, θα μειωθούν τα βάρη που υφίσταται η εργατική τάξη και τα πλατιά λαϊκά στρώματα. Αυτή η άποψη ούτε αφελής δεν μπορεί να χαρακτηριστεί.
Σημειώνουμε ότι από τα τρία κόμματα της συγκυβέρνησης δεν επιδιώχθηκε να ανοιχτούν τα ζητήματα. Από τα πρακτικά βγαίνει ότι κάθε φορά που εμείς ως ΚΚΕ θέταμε ζητήματα, η απάντηση που μας έδιναν ήταν ότι είμαστε εκτός απόφασης της Βουλής και της εντολής που έχει η επιτροπή.
Ποια είναι τα μέχρι σήμερα αποτελέσματα; Σε ό,τι αφορά τον έλεγχο, δεν έγινε απολύτως τίποτα. Γιατί; Επειδή δεν θέλετε να αποκαλυφθεί τίποτα από όσα λέτε ότι επιδιώκετε. Δεν υπάρχει ανάλογο προσωπικό για να κάνει τους ελέγχους. Δεν υπάρχει πολιτική βούληση να γίνουν έλεγχοι. Δεν υπάρχει πολιτική βούληση ούτε καν να περιορίσετε τη φοροδιαφυγή του μεγάλου κεφαλαίου. Αντίθετα, πλάι στις νόμιμες φοροαπαλλαγές, προωθήθηκαν και ρυθμίσεις για ασυλία των λεγόμενων επαναπατριζόμενων κεφαλαίων –παλαιότερα, επί Αλογοσκούφη και μετά με την τροπολογία του Παπακωνσταντίνου, θα αναφερθώ και παρακάτω.
Γιατί μέχρι σήμερα δεν δόθηκε καμμιά απάντηση; Ο Υπουργός Οικονομικών διατυμπάνιζε για ελέγχους που ξεκίνησαν για τις πενήντα τέσσερις χιλιάδες εμβάσματα από το 2009 μέχρι το 2013. Τι έγινε; Καμμία απάντηση. Τι έγινε με τα ακίνητα του Λονδίνου, τα πανάκριβα ακίνητα που αγοράστηκαν από Έλληνες, προφανώς όχι από εργάτες, από αυτοαπασχολούμενους, αλλά από μεγαλοκαπιταλιστές; Τι έγινε με τη λίστα του Λουξεμβούργου; Λοιπόν, υπάρχουν πολλές λίστες: Λιχτενστάιν, Λουξεμβούργου. Τι έγινε με τα χίλια επτακόσια πενήντα ονόματα καταθετών του μεγάλου πλούτου; Μιλούσατε για ελεγκτική επέλαση και τα στοιχεία μάς λένε ότι 3,5 έως 4 εκατομμύρια ευρώ εισπράχθηκαν έως τώρα. 
Πολλά από τα χίλια επτακόσια πενήντα ονόματα του μεγάλου πλούτου είναι κοινά με τη λίστα Λαγκάρντ. Τι έγινε; Πού βρίσκονται αυτές οι υποθέσεις; Προφανώς πάγωσαν. Γι’ αυτό υποστηρίζουμε ότι δεν υπάρχει πολιτική βούληση για την αντιμετώπιση της φοροδιαφυγής του μεγάλου κεφαλαίου. 
Άλλωστε, ανώτατα στελέχη, κρατικοί και άλλοι υπάλληλοι που ήρθαν στην επιτροπή, που εξέταζε πέντε μήνες την υπόθεση, ούτε είδαν ούτε άκουσαν ούτε ενδιαφέρθηκαν, ούτε για τη λίστα ούτε για τους ελέγχους που έπρεπε και από αυτούς τους ίδιους να διενεργηθούν. Μερικά ονόματα να αναφέρουμε: Καπελέρης, Διώτης-επικεφαλής του ΣΔΟΕ-Πλασκοβίτης -Γενικός Γραμματέας του Υπουργείου Οικονομικών- Χατζή -Διευθύντρια του γραφείου του Παπακωνσταντίνου- Ρίτσου και Λεμονιά Παπαδάκου -στενές συνεργάτιδες του Παπακωνσταντίνου. Άρνηση απαντήσεων, άγνοια για τα πάντα, σαν να ήταν στο Υπουργείο για να πλέκουν κάλτσες και πουλόβερ και όχι για να κάνουν μια δουλειά για την οποία πληρώνονταν και αδρά! Όλοι τους έλεγαν συνειδητά ψέματα. Αυτή είναι η πραγματικότητα.
Βεβαίως, αυτή η διαχρονική έλλειψη πολιτικής βούλησης για την αντιμετώπιση της φοροδιαφυγής του μεγάλου κεφαλαίου έχει αιτίες. Και τώρα, με αφορμή την εξέταση της υπόθεσης της λίστας Λαγκάρντ στην επιτροπή, αναδείχθηκαν πλευρές που μόνο το Κομμουνιστικό Κόμμα Ελλάδας έχει επισημάνει και έχουν να κάνουν με την ίδια τη φύση του καπιταλιστικού τρόπου παραγωγής και αφορούν στην ανάγκη εξασφάλισης της κερδοφορίας του μεγάλου κεφαλαίου και με την παρέμβαση προς αυτήν την κατεύθυνση του κράτους, που εκφράζει τα συμφέροντα και την εξουσία τους.
Πρόκειται για πλευρές που τα μεν κόμματα της συγκυβέρνησης –Νέα Δημοκρατία, ΠΑΣΟΚ και Δημοκρατική Αριστερά- θα επιθυμούσαν να αποκρύψουν ή να συσκοτίσουν, ο δε ΣΥΡΙΖΑ και τα υπόλοιπα κόμματα επιθυμούν να περιορίσουν και να υποβαθμίσουν, αν είναι σχέσεις διαπλοκής της πλουτοκρατίας, με τα κυρίαρχα πολιτικά κόμματα εξουσίας –μα, αυτό είναι διαχρονικό, δεν είναι σημερινό- ή τις διαρθρωτικές αδυναμίες οργάνωσης της κρατικής ελεγκτικής μηχανής, που πολλοί πιστεύουν ότι με μια καλύτερη διαχείριση μπορεί να έχουμε άριστα αποτελέσματα. 
Υπάρχουν φοροαπαλλαγές και φοροελαφρύνσεις –το είπαμε και προηγούμενα- με χαρακτηριστικές τις περιπτώσεις της αυξημένης ισχύος μέτρων για την προστασία του εφοπλιστικού κεφαλαίου, το αφορολόγητο στο πετρέλαιο το οποίο χρησιμοποιούν οι εφοπλιστές, την ίδια στιγμή που εκατοντάδες σχολειά σε όλη τη χώρα –να μην πούμε χιλιάδες- πάγωσαν φέτος το χειμώνα, γιατί δεν είχαν θέρμανση. 
Βεβαίως, διαχρονικό είναι και το πρόβλημα της φοροασυλίας του μεγάλου κεφαλαίου, κυρίως αυτού που έχει εξαχθεί στο εξωτερικό και στο οποίο εξασφαλίζεται φορολογική ασυλία για την επαναεισαγωγή του στη χώρα. 
Είναι ο ν. 3259/2004 επί Αλογοσκούφη που επέτρεψε αυτόν τον επαναπατρισμό κεφαλαίων από το εξωτερικό, με την εξάντληση της φορολογικής υποχρέωσης στο 3% για το ποσό της μεταφοράς.
Βεβαίως, έχουμε κι άλλες περιπτώσεις, δηλαδή ρυθμίσεις τις οποίες αξιοποίησε ένας από τους συγγενείς του Παπακωνσταντίνου, ο οποίος έφερε κεφάλαια μετά από τη ρύθμιση που έφερε ο κ. Παπακωνσταντίνου. Αναφέρεται ένα ποσό 720.000 δολαρίων. Έτσι, ο λογαριασμός του που αναφέρεται στη λίστα Λαγκάρντ αναφέρεται μηδενικός.
Από την επισκόπηση, λοιπόν, της λίστας Λαγκάρντ γίνεται φανερό ότι ο μεγάλος πλούτος που συσσωρεύεται από την εκμετάλλευση και τον ιδρώτα των εργαζομένων, εφόσον δεν μπορεί –ή δεν επιθυμούν οι κεφαλαιοκράτες- να επενδυθεί σε παραγωγικές δραστηριότητες, μεταφέρεται σε καταθέσεις, επενδυτικά προϊόντα -όπως ονομάζονται τα αμοιβαία κεφάλαια- αξιοποιώντας βασικές αρχές και αξίες του καπιταλιστικού δρόμου ανάπτυξης, όπως είναι η ελευθερία κίνησης κεφαλαίων, το τραπεζικό και επιχειρηματικό απόρρητο, η ανωνυμία που εξασφαλίζεται σε ορισμένες μορφές επενδύσεων ή και εταιρικές μορφές.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Αυτή είναι η πραγματικότητα, όπως είναι και οι φορολογικοί παράδεισοι, για τους οποίους η τρικομματική Κυβέρνηση δεν κάνει απολύτως τίποτα.
Τελειώνω, κυρία Πρόεδρε, με ορισμένα ερωτήματα τα οποία τίθενται. 
Τα συμπεράσματα που αβίαστα βγαίνουν απ’ όλη αυτήν τη διαδικασία, κατά την άποψή μας, είναι ότι τα περιθώρια που υπάρχουν γι’ αυτές τις επιτροπές είναι από ελάχιστα έως ανύπαρκτα, για να αποκαλύψουν και κυρίως να αποφασίσουν κάτι θετικό για τους εργαζόμενους, για το λαό. Αυτό γίνεται, γιατί, όσο παραμένει πρώτο και κυρίαρχο το κέρδος, καμμία δραστηριότητα της όποιας επιτροπής δεν θα έχει αποτελέσματα. Όσο λειτουργούν αυτοί ακριβώς οι μηχανισμοί του αστικού κράτους, που προστατεύουν το κέρδος, που διασφαλίζουν τα συμφέροντα και τα κέρδη του μεγάλου κεφαλαίου, φιλολαϊκή πολιτική δεν θα φανεί.
Υπάρχουν ορισμένα ζητήματα για απόφαση. Τελικά, κυρία Πρόεδρε, ποια διαδικασία θα ακολουθηθεί; Ποια θα είναι η επιτροπή που θα συνεχίσει την προσπάθεια ελέγχου σ’ αυτήν την υπόθεση της λίστας Λαγκάρντ; Πότε θα έρθει το πόρισμα του ΣΔΟΕ; Πότε θα εξεταστούν συγγενείς του Παπακωνσταντίνου αλλά και κάποια άλλα πρόσωπα που πρέπει πλέον να εξεταστούν;
Είναι ερωτήματα που απαιτούν, κατά την άποψή μας, εντελώς συγκεκριμένες απαντήσεις τώρα κι όχι στο μέλλον.
Ευχαριστώ, κυρία Πρόεδρε.","ΣΠΥΡΙΔΩΝ ΧΑΛΒΑΤΖΗΣ",534
"130535"," Ευχαριστούμε κι εμείς, κύριε Χαλβατζή.
Κυρίες και κύριοι συνάδελφοι, έχει ζητήσει το λόγο ο κύριος Υπουργός.
Κύριε Υπουργέ, έχετε το λόγο για πέντε λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130536"," Ευχαριστώ, κυρία Πρόεδρε.
Ήθελα να δώσω μερικές διευκρινίσεις, οι οποίες είναι μεν εκτός διαδικασίας και εκτός θέματος, αλλά, επειδή ειπώθηκαν, πρέπει να υπάρχει μία απάντηση. Η απάντηση αυτή αφορά τους εισαγγελείς διαφθοράς. Όπως ξέρετε, αυτός είναι ένας θεσμός, ο οποίος θεσμοθετήθηκε ταυτόχρονα σε πολλές ευρωπαϊκές χώρες. Αυτός θεσμοθετήθηκε για να ξεκαθαριστεί το θέμα του τι θα κάνουν οι οικονομικοί εισαγγελείς, όποιοι κι αν είναι, με τον εισαγγελέα διαφθοράς. Όσον αφορά τους οικονομικούς εισαγγελείς –το λέει και η λέξη- το νομοθέτημα προβλέπει ποιες είναι οι αρμοδιότητές τους. Ο εισαγγελέας διαφθοράς έχει άλλες αρμοδιότητες, πέραν από τις καθαρά φορολογικές και οικονομικές που έχουν οι οικονομικοί εισαγγελείς και γι’ αυτό ακριβώς ψηφίστηκε αυτή η διάταξη.
Όσον αφορά τη θητεία των υπαρχόντων εισαγγελέων διαφθοράς, αυτή έληξε. Απ’ ό,τι πληροφορηθήκαμε στον Τύπο, οι ίδιοι δεν ήθελαν την ανανέωση της θητείας τους και έτσι, λοιπόν, οι άξιοι εισαγγελείς που ήταν πριν, αντικαταστάθηκαν από το Ανώτατο Δικαστικό Συμβούλιο από άλλους άξιους συναδέλφους τους.
Το δεύτερο θέμα είναι το εξής: Ειπώθηκε ότι κατά την ψήφιση για τη σύσταση της επιτροπής, ο Πρωθυπουργός ψήφισε πρώτος, για να δώσει μία κατεύθυνση στους Βουλευτές. Ο συνάδελφος που το είπε δεν θα θυμάται ότι ο Πρωθυπουργός ήρθε και μάλιστα ψήφισε εκτός σειράς. Όταν ήταν να ψηφίσει με την εκλογική του περιφέρεια, τη Μεσσηνία, ψήφισε πολύ αργότερα. Συνεπώς δεν είναι αληθές.
Ένα τρίτο θέμα είναι το εξής: Λέμε κοινά πράγματα. Όλα τα κόμματα της Βουλής έχουν πει ότι το άρθρο 86 του Συντάγματος, που αναφέρεται στην ευθύνη των Υπουργών, αλλά και ο σχετικός νόμος θα τροποποιηθούν. Μιλάμε για αναθεώρηση του άρθρου 86 και για τροποποίηση του νόμου. Δεν νομίζω να υπάρχει κανείς εδώ που να διαφωνεί. Υπάρχει δέσμευση και από την Κυβέρνηση και από τα κόμματα της Συμπολίτευσης, αλλά και από τα κόμματα της Αντιπολίτευσης. Πρόσφατα, μάλιστα, υπήρξε αναφορά και από τα κόμματα του ΣΥΡΙΖΑ και των Ανεξαρτήτων Ελλήνων. 
Όμως, χρειάζεται συνταγματική αναθεώρηση. Έγινε μία προσπάθεια επί υπουργίας Καστανίδη να βελτιωθούν μερικά ζητήματα. Βελτιώθηκαν, αλλά χρειάζεται ριζική αναμόρφωση με την αναθεώρηση του Συντάγματος.
Ένα τέταρτο θέμα αφορά στο αντιρατσιστικό που είπατε, κύριε Οικονόμου, αν και δεν είναι του παρόντος να το αναφέρουμε. Είναι ένα θέμα που είναι τόσο σοβαρό, κατά τη γνώμη μου, που χρειάζεται σύνεση και ψυχραιμία, ούτως ώστε να υπάρχει η μεγαλύτερη δυνατή συναίνεση στις επιτροπές, για να δούμε ποιο είναι το πιο σωστό να κάνουμε. 
Τώρα, αν θέλαμε καινούργιο νόμο ή ήθελε τροποποιήσεις το παλαιό νομοθετικό πλαίσιο, εγώ εξέφρασα άποψη και είπα ότι χρειάζονται απλές τροποποιήσεις στο νόμο-πλαίσιο, για να μην υπάρχουν επικαλύψεις. Σας αναφέρω μόνο ένα παράδειγμα. Εισάγεται η διάταξη να διώκονται αυτεπάγγελτα μερικά αδικήματα, γιατί δεν τα προέβλεπε ο ν. 927/1979. Όμως, το 2005 τα προέβλεψε ειδική διάταξη. Άρα, λοιπόν, για να αποφύγουμε αυτές τις επικαλύψεις που δημιουργούν σύγχυση ακόμα και στους δικαστές, λόγω της πολυνομίας, έπρεπε να ξεκαθαρίσουν μερικά ζητήματα.
Τώρα, όσον αφορά το ζήτημα που είπατε, σας πληροφορώ ότι η πρόταση της Νέας Δημοκρατίας είναι καθαρή και θα σας τη διαβάσω. Είναι πρόταση, την οποία, βέβαια, θα τη συζητήσουμε στις επιτροπές, για να βρούμε όλα τα κόμματα τη χρυσή τομή. Λέει, λοιπόν, «όποιος με πρόθεση, δημόσια, προφορικά…», κ.λπ., «…επιδοκιμάζει ή υποτιμά τη σοβαρότητα γενοκτονιών αναγνωρισμένων από την ελληνική Βουλή…» και διερωτώμαι γιατί κανένα άλλο κόμμα δεν καταθέτει μία τέτοια πρόταση που να αφορά τις γενοκτονίες…","ΧΑΡΑΛΑΜΠΟΣ ΑΘΑΝΑΣΙΟΥ",10
"130537"," Κυρία Πρόεδρε, θα συζητήσουμε τώρα για το αντιρατσιστικό;","ΠΑΝΑΓΙΩΤΗΣ ΛΑΦΑΖΑΝΗΣ",279
"130538"," Κύριε Υπουργέ, μπαίνετε σε λεπτομέρειες, αν μου επιτρέπετε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130539"," Μα, πρέπει να απαντήσω.","ΧΑΡΑΛΑΜΠΟΣ ΑΘΑΝΑΣΙΟΥ",10
"130540"," Θα ανοίξετε κύκλο συζητήσεων, κύριε Υπουργέ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130541"," Κυρία Πρόεδρε, θα ήθελα το λόγο.","ΒΑΣΙΛΕΙΟΣ ΟΙΚΟΝΟΜΟΥ",378
"130542"," Κύριε Οικονόμου, έχετε το λόγο και σηκωθήκατε; Κι άλλοι θα σηκώνονταν με την ίδια λογική. Σας παρακαλώ να καθίσετε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130543"," Να μου δώσετε το λόγο, γιατί ο κύριος Υπουργός…","ΒΑΣΙΛΕΙΟΣ ΟΙΚΟΝΟΜΟΥ",378
"130544"," Κύριε Οικονόμου, εσείς ανοίξατε τη συζήτηση…","ΧΑΡΑΛΑΜΠΟΣ ΑΘΑΝΑΣΙΟΥ",10
"130545"," Κύριε Υπουργέ, αν μου επιτρέπετε, μην τοποθετείστε καθόλου επί του ρατσιστικού…","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130546"," Ολοκλήρωσα, κυρία Πρόεδρε.","ΧΑΡΑΛΑΜΠΟΣ ΑΘΑΝΑΣΙΟΥ",10
"130547"," …γιατί είναι μεγάλο θέμα και διάφοροι συνάδελφοι θα ήθελαν να λάβουν το λόγο. Κι αυτό είναι λογικό. Σας παρακαλώ πάρα πολύ, αναφερθείτε στο θέμα επί του οποίου συζητάμε σήμερα.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130548"," Σύμφωνοι, κυρία Πρόεδρε. Απλώς, ειπώθηκε κάτι…","ΧΑΡΑΛΑΜΠΟΣ ΑΘΑΝΑΣΙΟΥ",10
"130549"," Σας παρακαλώ. Θα πάρουν το λόγο κι άλλοι συνάδελφοι και με το δίκιο τους.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130550"," Διευκρινίζω, λοιπόν, ότι στο ζήτημα αυτό που είπατε για το Ολοκαύτωμα και για τα εγκλήματα πολέμου που αναγνωρίστηκαν υπάρχει πρόταση από τη Νέα Δημοκρατία.","ΧΑΡΑΛΑΜΠΟΣ ΑΘΑΝΑΣΙΟΥ",10
"130551"," Κύριε Υπουργέ, ξέρετε τι γίνεται στη Γερμανία;","ΒΑΣΙΛΕΙΟΣ ΟΙΚΟΝΟΜΟΥ",378
"130552"," Αφήστε τη Γερμανία.","ΧΑΡΑΛΑΜΠΟΣ ΑΘΑΝΑΣΙΟΥ",10
"130553"," Ευχαριστώ, κύριε Υπουργέ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130554"," Μιλάτε για το Ολοκαύτωμα, κύριε Υπουργέ, και δεν ξέρετε τι γίνεται στη Γερμανία;","ΒΑΣΙΛΕΙΟΣ ΟΙΚΟΝΟΜΟΥ",378
"130555"," Σας παρακαλώ, κύριε Οικονόμου.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130556"," Μα, τώρα τι να σας πω;","ΧΑΡΑΛΑΜΠΟΣ ΑΘΑΝΑΣΙΟΥ",10
"130557"," Κύριε Οικονόμου, τι θέλετε τώρα; Θέλετε να σας απαντήσει…","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130558"," Θα ήθελα το λόγο, κυρία Πρόεδρε.","ΒΑΣΙΛΕΙΟΣ ΟΙΚΟΝΟΜΟΥ",378
"130559"," Όχι, δεν έχετε το λόγο, κύριε Οικονόμου.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130560"," Κύριε Οικονόμου, εγώ δεν αντιδικώ μαζί σας.","ΧΑΡΑΛΑΜΠΟΣ ΑΘΑΝΑΣΙΟΥ",10
"130561"," Κυρία Πρόεδρε, ως Κοινοβουλευτικός Εκπρόσωπος…","ΒΑΣΙΛΕΙΟΣ ΟΙΚΟΝΟΜΟΥ",378
"130562"," Όχι, κύριε Οικονόμου.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130563"," Κύριε Οικονόμου, δεν αντιδικούμε. Το καλύτερο πρέπει να κάνουμε όλοι μαζί και θα το κάνουμε. Είμαι βέβαιος ότι θα το κάνουμε. Όμως, μη λέτε ότι η Νέα Δημοκρατία δεν έχει πρόταση.","ΧΑΡΑΛΑΜΠΟΣ ΑΘΑΝΑΣΙΟΥ",10
"130564"," Ολοκληρώσατε μ’ αυτό, κύριε Υπουργέ. Θα τα πούμε, όταν θα έρθει η ώρα του αντιρατσιστικού. Εκεί θα έχουμε να λέμε.
Κυρίες και κύριοι συνάδελφοι, θα ήθελα να κάνω κάποιες ανακοινώσεις.
1. Οι Υπουργοί Εθνικής Άμυνας, Οικονομικών, Εξωτερικών και Δικαιοσύνης, Διαφάνειας και Ανθρωπίνων Δικαιωμάτων κατέθεσαν σχέδιο νόμου: «Κύρωση του Μνημονίου Κατανόησης μεταξύ του Υπουργείου Άμυνας της Τσέχικης Δημοκρατίας, του Ομοσπονδιακού Υπουργείου Άμυνας της Ομοσπονδιακής Δημοκρατίας της Γερμανίας, του Υπουργείου Εθνικής Άμυνας της Ελληνικής Δημοκρατίας, του Υπουργείου Άμυνας της Ιταλικής Δημοκρατίας, του Υπουργείου Άμυνας της Ρουμανίας, του Υπουργείου Άμυνας της Σλοβακικής Δημοκρατίας, του Υπουργείου Άμυνας της Δημοκρατίας της Σλοβενίας και του Υπουργείου Άμυνας του Ηνωμένου Βασιλείου της Μεγάλης Βρετανίας και της Βόρειας Ιρλανδίας, που αφορά στην ίδρυση, διοίκηση και λειτουργία του Διακλαδικού Κέντρου Αριστείας Χημικής, Βιολογικής, Ραδιολογικής και Πυρηνικής Άμυνας (JCBRN Defense COE Operation MOU).
2. Οι Υπουργοί Ανάπτυξης, Ανταγωνιστικότητας, Υποδομών, Μεταφορών και Δικτύων, Οικονομικών και Εξωτερικών κατέθεσαν σχέδιο νόμου: «Κύρωση της Συμφωνίας Αεροπορικών Μεταφορών μεταξύ της Κυβέρνησης της Δημοκρατίας της Ζάμπια και της Κυβέρνησης της Ελληνικής Δημοκρατίας».
3. Οι Υπουργοί Εθνικής Άμυνας, Οικονομικών, Εξωτερικών και Δικαιοσύνης, Διαφάνειας και Ανθρωπίνων Δικαιωμάτων κατέθεσαν σχέδιο νόμου: «Κύρωση του Μνημονίου Κατανόησης μεταξύ του Υπουργείου Άμυνας της Τσέχικης Δημοκρατίας, του Ομοσπονδιακού Υπουργείου Άμυνας της Ομοσπονδιακής Δημοκρατίας της Γερμανίας, του Υπουργείου Εθνικής Άμυνας της Ελληνικής Δημοκρατίας, του Υπουργείου Άμυνας της Ιταλικής Δημοκρατίας, του Υπουργείου Άμυνας της Ρουμανίας, του Υπουργείου Άμυνας της Σλοβακικής Δημοκρατίας, του Υπουργείου Άμυνας της Δημοκρατίας της Σλοβενίας και του Υπουργείου Άμυνας του Ηνωμένου Βασιλείου της Μεγάλης Βρετανίας και της Βόρειας Ιρλανδίας και του Στρατηγείου της Ανώτατης Συμμαχικής Διοίκησης Μετασχηματισμού σχετικά με τη Λειτουργική Σχέση, που αφορά το Διακλαδικό Κέντρο Αριστείας Χημικής, Βιολογικής, Ραδιολογικής και Πυρηνικής Άμυνας (JCBRN Defense COE Functional Relationship MOU).
Παραπέμπονται στις αρμόδιες Διαρκείς Επιτροπές.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130565"," Κυρία Πρόεδρε, θα ήθελα το λόγο.","ΒΑΣΙΛΕΙΟΣ ΟΙΚΟΝΟΜΟΥ",378
"130566"," Τι θέλετε τώρα; Τι θέλετε; Ένα λεπτό. Για ποιο θέμα; Για το αντιρατσιστικό;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130567"," Όχι, δεν είναι το αντιρατσιστικό.","ΒΑΣΙΛΕΙΟΣ ΟΙΚΟΝΟΜΟΥ",378
"130568"," Αφού γι’ αυτό θα πείτε, γιατί λέτε όχι;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130569"," Ακούστε ένα λεπτό, κυρία Πρόεδρε.","ΒΑΣΙΛΕΙΟΣ ΟΙΚΟΝΟΜΟΥ",378
"130570"," Γιατί λέτε όχι; Αφού γι’ αυτό θα πείτε! Γιατί λέτε όχι, όμως; Πείτε για το αντιρατσιστικό, για να είναι και η Πρόεδρος εντάξει μαζί σας και να αρχίσουμε, λοιπόν, νέο κύκλο συζητήσεων. Ωραία, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130571"," Ακούστε με, κυρία Πρόεδρε. Ακούστηκε από το Βήμα της Βουλής ότι υπήρξε Βουλευτής, ο οποίος έκανε δήλωση καθαρής άρνησης του Ολοκαυτώματος. Αυτές οι συμπεριφορές και το Προεδρείο –συγγνώμη που το λέω- θα πρέπει…","ΒΑΣΙΛΕΙΟΣ ΟΙΚΟΝΟΜΟΥ",378
"130572"," Παρακαλώ, παρακαλώ. Το Προεδρείο θέλει να κρατήσει λίγο χαμηλά τους τόνους. Έχουμε σήμερα πολύ σοβαρό θέμα να συζητήσουμε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130573"," Όλα σοβαρά είναι.","ΒΑΣΙΛΕΙΟΣ ΟΙΚΟΝΟΜΟΥ",378
"130574"," Δεν είναι της ώρας το αντιρατσιστικό και κακώς –αν μου επιτρέπει ο κύριος Υπουργός και δεν ξέρω και ποιος άλλος συνάδελφος, δεν ήμουν στην Έδρα- υπήρξε τοποθέτηση.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130575"," Συμφωνώ, κυρία Πρόεδρε.","ΒΑΣΙΛΕΙΟΣ ΟΙΚΟΝΟΜΟΥ",378
"130576"," Λοιπόν, δεν θα μιλάμε επί παντός επιστητού, όταν έχουμε ένα άλλο σοβαρό θέμα να συζητήσουμε. Δεν γίνεται αυτό.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130577"," Ένα λεπτό, κυρία Πρόεδρε.","ΒΑΣΙΛΕΙΟΣ ΟΙΚΟΝΟΜΟΥ",378
"130578"," Πείτε μας, λοιπόν.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130579"," Αφήστε με να μιλήσω, κυρία Πρόεδρε. Μου δώσατε το λόγο και μιλάτε εσείς. 
Συμφωνώ ότι είναι πολύ σοβαρά όλα τα θέματα και συμφωνώ ότι δεν θα το λύσουμε σήμερα εδώ. Όμως, στην ερώτηση -αν ξέρει ο κύριος Υπουργός, ο οποίος είναι λαλίστατος κατά τα άλλα- «ποια είναι η ποινική αντιμετώπιση στη Γερμανία της άρνησης του Ολοκαυτώματος», τον ενημερώνω ότι είναι πέντε χρόνια φυλάκιση, για να το ξέρει. Αυτό το θέμα, λοιπόν, θα έπρεπε να το έχει υπ’ όψιν του, διότι, όταν συζητάμε εδώ και θα νομοθετήσουμε αύριο «ναι» ή «όχι», πρέπει να ξέρουν…","ΒΑΣΙΛΕΙΟΣ ΟΙΚΟΝΟΜΟΥ",378
"130580"," Θα μιλήσουμε τότε και θα τα πούμε και όσοι πρέπει να τα μάθουμε καλύτερα θα τα μάθουμε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130581"," …οι φέροντες την πρωτοβουλία ότι εδώ, όταν βλέπουμε τα πράγματα και προκύπτουν, προκύπτουν ξαφνικά σαν χιονοστιβάδα και μας καταπνίγουν.
Αυτό είναι το πρόβλημα, κύριε Υπουργέ.","ΒΑΣΙΛΕΙΟΣ ΟΙΚΟΝΟΜΟΥ",378
"130582"," Ευχαριστούμε, κύριε Οικονόμου.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130583"," Μπορώ να έχω το λόγο, κυρία Πρόεδρε;","ΖΩΗ ΚΩΝΣΤΑΝΤΟΠΟΥΛΟΥ",272
"130584"," Όχι, κυρία Κωνσταντοπούλου. 
Μισό λεπτό, ο κ. Οικονόμου μίλησε ως Κοινοβουλευτικός Εκπρόσωπος. Αυτήν τη στιγμή εγώ Κοινοβουλευτικό Εκπρόσωπο του ΣΥΡΙΖΑ βλέπω τον κ. Δρίτσα.
Έχετε το λόγο, κύριε Δρίτσα, για δύο λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130585"," Είναι επί προσωπικού.","ΖΩΗ ΚΩΝΣΤΑΝΤΟΠΟΥΛΟΥ",272
"130586"," Όχι, κυρία Κωνσταντοπούλου.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130587"," Ο κ. Οικονόμου είναι εισηγητής, δεν είναι Κοινοβουλευτικός Εκπρόσωπος σήμερα.","ΖΩΗ ΚΩΝΣΤΑΝΤΟΠΟΥΛΟΥ",272
"130588"," Η κ. Κωνσταντοπούλου ζητάει επί προσωπικού. Εγώ ζητάω το λόγο ως Κοινοβουλευτικός Εκπρόσωπος.","ΘΕΟΔΩΡΟΣ ΔΡΙΤΣΑΣ",139
"130589"," Ορίστε, κύριε Δρίτσα.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130590"," Κυρία Πρόεδρε, σήμερα συζητούμε…","ΘΕΟΔΩΡΟΣ ΔΡΙΤΣΑΣ",139
"130591"," Να αφήσουμε το Κολωνάκι σήμερα, να συζητήσουμε τα προσωπικά!","ΑΝΔΡΕΑΣ ΛΥΚΟΥΡΕΝΤΖΟΣ",288
"130592"," Κυρία Πρόεδρε, παρακαλώ να έχω το λόγο χωρίς διακοπές και παρεμβάσεις από τα υπουργικά έδρανα!","ΘΕΟΔΩΡΟΣ ΔΡΙΤΣΑΣ",139
"130593"," Ο κύριος Υπουργός πήγε τη συζήτηση αλλού.","ΠΑΝΑΓΙΩΤΗΣ ΛΑΦΑΖΑΝΗΣ",279
"130594"," Συνεχίστε, κύριε Δρίτσα.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130595"," Κυρία Πρόεδρε, έχει σημασία να επισημανθεί το ατόπημα του Υπουργού, του κ. Αθανασίου. Συζητάμε ένα σοβαρό ζήτημα, που απασχολεί όλη την ελληνική κοινωνία. Έχει αρνηθεί η Κυβέρνηση -προεξάρχοντος του κ. Αθανασίου- τη συζήτηση για το ρατσισμό και για τα νομοσχέδια και ασθμαίνων έρχεται εμβόλιμα να θέσει το θέμα, με όρους, μάλιστα, εντελώς παραπλανητικούς, να κλείσει το μάτι προς την ακροδεξιά πτέρυγα, για να κάνει τα παιγνίδια του και να αποπροσανατολίσει τη συζήτηση. Δεν έπρεπε να το επιτρέψετε καν και αυτή είναι μία ακόμα ένδειξη της ιδιοκτησιακής νοοτροπίας για τους θεσμούς και τη λειτουργία τους που έχουν οι Υπουργοί. Ο κ. Αθανασίου πρέπει να μπει στη θέση του.","ΘΕΟΔΩΡΟΣ ΔΡΙΤΣΑΣ",139
"130596"," Ευχαριστούμε, κύριε Δρίτσα. Καταγράφηκε η θέση σας. 
Συνεχίζουμε, λοιπόν…","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130597"," Κυρία Πρόεδρε, θέλω το λόγο.","ΖΩΗ ΚΩΝΣΤΑΝΤΟΠΟΥΛΟΥ",272
"130598"," Όχι, κυρία Κωνσταντοπούλου, δεν έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130599"," Κυρία Πρόεδρε, έκανα μία ερώτηση στον κ. Αθανασίου.","ΖΩΗ ΚΩΝΣΤΑΝΤΟΠΟΥΛΟΥ",272
"130600"," Δεν θα φωνάζετε, όμως, έτσι εδώ, κυρία Κωνσταντοπούλου. Όχι, δεν έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130601"," Όχι, κυρία Πρόεδρε, αφήστε τη να φωνάζει, για να καταλάβει ο κόσμος τι γίνεται.","ΧΡΗΣΤΟΣ ΜΑΡΚΟΓΙΑΝΝΑΚΗΣ",307
"130602"," Ο κ. Οικονόμου πώς πήρε το λόγο;","ΖΩΗ ΚΩΝΣΤΑΝΤΟΠΟΥΛΟΥ",272
"130603"," Δεν έχετε το λόγο!","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130604"," Κύριε Αθανασίου, τον κ. Ιωάννη Παγίδα τον γνωρίζετε;","ΖΩΗ ΚΩΝΣΤΑΝΤΟΠΟΥΛΟΥ",272
"130605"," Δεν έχετε το λόγο εδώ! Πάμε με μία σειρά και μία συντεταγμένη διαδικασία. Όταν έρθει η ώρα και πάρετε δευτερολογία, θα μπορέσετε να μιλήσετε.
Ο κ. Μαρκογιαννάκης έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130606"," Κύριε Αθανασίου, σας έκανα μία ερώτηση! Τον κ. Ιωάννη Παγίδα τον γνωρίζετε; Τον γνωρίζετε; Απαντήστε μου!","ΖΩΗ ΚΩΝΣΤΑΝΤΟΠΟΥΛΟΥ",272
"130607"," Θα απαντήσει όταν έρθει η ώρα του. Δεν έχει το δικαίωμα. Δεν καταγράφεται τίποτα από αυτά.
Ο κ. Μαρκογιαννάκης έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130608"," Κυρία Κωνσταντοπούλου, τουλάχιστον στην Αίθουσα της Ολομέλειας αφήστε με να κάνω τη δουλειά μου.","ΧΡΗΣΤΟΣ ΜΑΡΚΟΓΙΑΝΝΑΚΗΣ",307
"130609"," Τη δουλίτσα σας μια χαρά την κάνετε!","ΖΩΗ ΚΩΝΣΤΑΝΤΟΠΟΥΛΟΥ",272
"130610"," Κύριε Πρόεδρε, έχετε πέντε λεπτά. Πρέπει να πείτε αυτά που πρέπει, σας παρακαλώ, και αφήστε το αντιρατσιστικό για άλλη συζήτηση.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130611"," Κύριοι συνάδελφοι, είχα κάνει μία πρόταση όταν ξεκίνησε να λειτουργεί η επιτροπή: να είναι δημόσιες οι συνεδριάσεις της.","ΧΡΗΣΤΟΣ ΜΑΡΚΟΓΙΑΝΝΑΚΗΣ",307
"130612"," Και εμείς την κάναμε αυτήν την πρόταση.","ΣΠΥΡΙΔΩΝ ΧΑΛΒΑΤΖΗΣ",534
"130613"," Εάν είχα εισακουσθεί τότε, πολλά από αυτά τα οποία ελέχθησαν σήμερα δεν θα ελέγοντο, διότι θα ήταν μάρτυρας ο ελληνικός λαός και θα έβλεπε ποιοι είναι οι θύτες και ποιοι είναι τα θύματα.
Δεν απαντώ στις προσωπικές αναφορές της κ. Κωνσταντοπούλου, που με το γνωστό καλοσυνάτο της ύφος εξαπέλυσε εναντίον μου, ούτε και στη γεμάτη ρατσισμό και φιλοναζισμό ομιλία του κ. Κασιδιάρη.
Θα απαντήσω, όμως, στον κ. Χαλβατζή. Δεν μπορούμε να συνεννοηθούμε. Δεν είπαμε ότι στις 10 του μήνα που θα έρθει το πόρισμα του ΣΔΟΕ, ευθύς αμέσως θα καλέσουμε του συγγενείς του κ. Παπακωνσταντίνου, ευθύς αμέσως θα καλέσουμε τον κ. Παπακωνσταντίνου και τελειώνουμε;
Κύριοι συνάδελφοι, θέλω να πιστεύω ότι η επιτροπή αυτή η οποία συνεστήθη και λειτουργεί, κάνει με πολλή σοβαρότητα και υπευθυνότητα τη δουλειά της. Πρέπει να ξέρουμε όλοι όταν έχουμε να κάνουμε με προκαταρκτική επιτροπή σε βάρος πολιτικών προσώπων ότι είναι μία οδυνηρή διαδικασία και πρέπει να είμαστε πάρα πολύ προσεκτικοί.
Εμείς έχουμε μία συγκεκριμένη εντολή και είχα πει από την αρχή ότι, εάν κατά τη διάρκεια της προκαταρκτικής εξέτασης προκύψουν στοιχεία τα οποία ενδεχομένως να συνιστούν αξιόποινα αδικήματα -είτε για τον ίδιο τον κ. Παπακωνσταντίνου είτε για άλλους Υπουργούς- τότε από τους τριακοσίους συναδέλφους Βουλευτές χρειαζόταν τριάντα για να γίνει καινούργια πρόταση και νέα κατηγορία, νέα έρευνα. Αυτό επιβάλλει η υπευθυνότητα.
Οφείλω να πω ότι συμφωνώ απολύτως με τον κ. Ρήγα…","ΧΡΗΣΤΟΣ ΜΑΡΚΟΓΙΑΝΝΑΚΗΣ",307
"130614"," Αυτό έλειπε!","ΖΩΗ ΚΩΝΣΤΑΝΤΟΠΟΥΛΟΥ",272
"130615"," …στο ότι θα μπορούσαμε να έχουμε τελειώσει μέσα σε ένα μήνα το πολύ, διότι -τρία είναι τα στοιχεία τα οποία προέκυψαν –όχι παραπάνω- τα οποία θεμελιώνουν τις κατηγορίες –που ήδη έχουμε από την αρχική εντολή- και τη νέα κατηγορία.
Ποια είναι τα τρία στοιχεία; Πρώτον, η –εντός εισαγωγικών- «απώλεια» του cd. Δεύτερον, το έγγραφο το οποίο τώρα μας ήρθε και μας οδήγησε στο να κάνουμε την καινούργια πρόταση. Τρίτον, η έκθεση πραγματογνωμοσύνης της ΔΕΕ. Τίποτα περισσότερο δεν χρειαζόταν για να προχωρήσουμε εκ του ασφαλούς στην πρόταση προς την Εθνική Αντιπροσωπεία για την άσκηση της ποινικής δίωξης. Αυτό επέβαλλε η σοβαρότητα και η υπευθυνότητα που εμείς ως πλειοψηφία της επιτροπής αλλά και ως πλειοψηφία γενικά των συναδέλφων που συμμετέχουν σε αυτήν, προκρίναμε. 
Για να δείτε το πόσο συκοφαντούμαστε, αγαπητοί συνάδελφοι, θα πω το εξής πράγμα. Το έγγραφο αυτό, το οποίο ήρθε από τη Γαλλία πρόσφατα, πώς ήρθε; Μπορείτε να μου πείτε; Έγινε λόγος στην αρχή όταν ήρθε ο κ. Χαλαστάνης στις 31 Ιανουαρίου και κατέθεσε να ελεγχθεί η αξιοπιστία του και να ζητηθεί το έγγραφο. Έκτοτε, όμως, ουδεμία υπόμνηση…","ΧΡΗΣΤΟΣ ΜΑΡΚΟΓΙΑΝΝΑΚΗΣ",307
"130616"," Βεβαίως, από τον ΣΥΡΙΖΑ! Εσείς τον προστατεύατε.","ΖΩΗ ΚΩΝΣΤΑΝΤΟΠΟΥΛΟΥ",272
"130617"," Σας παρακαλώ αφήστε με τουλάχιστον εδώ να κάνω τη δουλειά μου. Σας παρακαλώ πάρα πολύ!","ΧΡΗΣΤΟΣ ΜΑΡΚΟΓΙΑΝΝΑΚΗΣ",307
"130618"," Σας παρακαλώ πολύ.
Κύριε Μαρκογιαννάκη, ηρεμήστε και συνεχίστε, παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130619"," Κύριοι συνάδελφοι, αντιλαμβάνεστε τώρα, όταν μας παρακολουθεί αυτήν τη στιγμή ο ελληνικός λαός και μας κρίνει και συμβαίνουν αυτά τα πράγματα από την κυρία συνάδελφο, καταλαβαίνετε τι γίνεται στη μυστική συνεδρίαση…","ΧΡΗΣΤΟΣ ΜΑΡΚΟΓΙΑΝΝΑΚΗΣ",307
"130620"," Θα βάλει προσωπικό θέμα και θα έχουμε θέμα!","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130621"," Να βάλει όσα θέλει.","ΧΡΗΣΤΟΣ ΜΑΡΚΟΓΙΑΝΝΑΚΗΣ",307
"130622"," Συνεχίστε, παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130623"," Κύριοι συνάδελφοι, το έγγραφο αυτό ζητήθηκε από τον ομιλούντα και ζητήθηκε μετά από μεγάλη, αγωνιώδη, θα έλεγα, προσπάθεια, διότι με τη διαδικασία της δικαστικής συνδρομής θα καθυστερούσε πάρα πολύ, η ΔΔΟΣ ηρνείτο και προσεφέρθη ο Υπουργός Οικονομικών, με τον οποίο συνομιλούσα κάθε εβδομάδα, προκειμένου επιτέλους να έρθει το έγγραφο. 
Και ερωτώ εγώ: Εάν πράγματι θέλαμε να συγκαλύψουμε, εάν πράγματι θέλαμε να κουκουλώσουμε, θα ήταν ποτέ δυνατόν να κάνουμε αυτήν την προσπάθεια για να έρθει αυτό το έγγραφο, το οποίο δένει την κατηγορία και την επεκτείνει; Πώς εκτοξεύονται τέτοιες συκοφαντίες; 
Απέναντι σε αυτήν την υπευθυνότητα έχουμε την ανευθυνότητα, το λαϊκισμό και τα ψεύδη. Θα αναφέρω δύο-τρία παραδείγματα, για να δείτε με ποιον τρόπο ήθελαν κάποιοι να ερευνήσουμε την υπόθεση. Πρώτον, κατάθεση μάρτυρος μιάμιση σελίδα ενώπιον του εισαγγελέως, και οι εισαγγελείς ξέρουν να κάνουν τη δουλειά τους με σοβαρότητα και υπευθυνότητα. Στην επιτροπή τριακόσιες πενήντα σελίδες από συνάδελφο, όλο το υλικό, που δεν ήταν τίποτα. Ήταν μιάμιση σελίδα που είχε λεχθεί ενώπιον του κυρίου εισαγγελέως.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Κυρία Πρόεδρε, σε ένα λεπτό τελειώνω.
Πλατειασμός! Τίποτα να μη λέμε. Έτσι, χάριν βασανισμού του μάρτυρα και των υπολοίπων μελών της επιτροπής, που στωικά ο εκάστοτε προεδρεύων υπέμενε ώρες ατέλειωτες αυτό το μαρτύριο.
Δεύτερον, η ανευθυνότητα της πρότασης μαρτύρων. Να καλέσουμε –λέει- την κ. Λαγκάρντ! Το ακούσατε αυτό; Να καλέσουμε την κ. Λαγκάρντ στην επιτροπή! Αυτό προτάθηκε. Να καλέσουμε Βουλευτές από το ελβετικό και το γερμανικό Κοινοβούλιο. Και, το σημαντικότερο, ελέχθη από συνάδελφο.
Όταν, πράγματι, ο κ. Ντάσκας είπε ότι κάποιος Υπουργός είπε στον τότε Πρωθυπουργό, τον κ. Παπανδρέου, κάτι το οποίο, όμως, αρνήθηκε να μας πει ποιος Υπουργός τού το είπε, βρέθηκε συνάδελφος της επιτροπής και είπε το εξής: «Να καλέσουμε όλους τους Υπουργούς της εποχής εκείνης να τους ρωτάμε έναν-έναν “εσύ ήσουν εκείνος που είπε στον κ. Ντάσκα αυτό το οποίο ο κ. Ντάσκας μάς είπε εδώ;”». Αν είναι δυνατόν να μιλάμε κατόπιν τούτου για σοβαρότητα! 
Πέραν τούτου όμως, θα πρέπει να πω ότι υπέστην το μαρτύριο της διαρκούς αμφισβήτησης.
Θα ήθελα να πω και κάτι τελευταίο. Γίνεται λόγος εδώ για τον κ. Μιωνή και για το γιατί δεν καλέσαμε τον κ. Μιωνή, ότι θα μας λύσει το πρόβλημα ο κ. Μιωνή και δεν τον καλέσαμε.
Τι είπαμε ως πλειοψηφία; Κύριοι, η εξέταση στο εξωτερικό είναι υποχρεωτική, εφόσον δεν έρχεται ο μάρτυρας -δικαίωμά του να έρθει- αλλά, εν πάση περιπτώσει, προκειμένου να μεταβούμε στο εξωτερικό χωρίς το οτιδήποτε, προηγουμένως να στείλουμε λίστα ερωτήσεων προς τον κ. Μιωνή, να αξιολογήσουμε την κατάθεσή του στο προξενείο και εφόσον δεν μας ικανοποιεί, τότε να πάει πράγματι εκεί μια υποεπιτροπή να τον εξετάσει. Αυτή ήταν η απόφαση. Και ήρθε ήδη η κατάθεση. Το απόγευμα μάλιστα θα αποφασίσουμε σχετικώς. Αυτό είναι σοβαρότητα. Αυτό είναι υπευθυνότητα. Έτσι να λειτουργήσουμε και όχι όπως θέλουν κάποιοι άλλοι. 
Τελειώνω, κύριοι συνάδελφοι, γιατί δεν έχω χρόνο. 
Θέλω να συμφωνήσω και εγώ πραγματικά στο ότι υπάρχουν ζητήματα. Υπάρχει το ζήτημα της λειτουργίας του ΣΔΟΕ. Υπάρχει το ζήτημα του πώς επιλέγονται οι Βουλευτές οι οποίοι συμμετέχουν στις επιτροπές αυτές. Υπάρχει το ζήτημα της δημοσιότητας των εργασιών των επιτροπών αυτών.","ΧΡΗΣΤΟΣ ΜΑΡΚΟΓΙΑΝΝΑΚΗΣ",307
"130624"," Ολοκληρώστε, κύριε συνάδελφε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130625"," Ολοκληρώνω, κυρία Πρόεδρε.
Υπάρχουν πάρα πολλά ζητήματα, τα οποία προφανώς, όταν κατατεθεί το πόρισμα, θα πρέπει να επισημανθούν και να αποτελέσουν αντικείμενο στη συνέχεια συζήτησης, είτε σε μια εξεταστική επιτροπή είτε στο διάλογο ο οποίος θα αναπτυχθεί μέσα στο Κοινοβούλιο μεταξύ των κομμάτων. 
Σε κάθε περίπτωση, τελειώνοντας θα ήθελα να πω το εξής. Κύριοι συνάδελφοι του ΣΥΡΙΖΑ, η παρελκυστική τακτική την οποία επιδεικνύετε μέσα στο χώρο της αιθούσης στην οποία συνεδριάζουμε ως επιτροπή επεδείχθη και σήμερα. Τι μας είπατε; Είπατε ότι θα καταθέσετε στη συνέχεια νέα πρόταση κατηγορίας, η οποία θα έρθει να συζητηθεί εδώ, πλήρη, με πολλές κατηγορίες και με πολλά πρόσωπα. 
Γιατί δεν την καταθέσατε χθες, προχθές, να τη συζητήσουμε σήμερα, ούτως ώστε να υπάρχει ενιαία απόφαση και να προχωρούμε με ταχύτητα;","ΧΡΗΣΤΟΣ ΜΑΡΚΟΓΙΑΝΝΑΚΗΣ",307
"130626"," Γιατί…(Δεν ακούστηκε)","ΖΩΗ ΚΩΝΣΤΑΝΤΟΠΟΥΛΟΥ",272
"130627"," Εκτός και εάν θέλετε να σέρνεται η υπόθεση για κάποια χρόνια προς χάριν μικροπολιτικών ωφελημάτων.
Σας ευχαριστώ πολύ.
(Χειροκροτήματα από την πτέρυγα της Νέας Δημοκρατίας)","ΧΡΗΣΤΟΣ ΜΑΡΚΟΓΙΑΝΝΑΚΗΣ",307
"130628"," Το λόγο έχει ο κ. Σταύρος Κοντονής.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130629"," Ευχαριστώ, κυρία Πρόεδρε. 
Διαδέχομαι στο Βήμα τον κ. Μαρκογιαννάκη, Πρόεδρο της επιτροπής, ο οποίος αναλώθηκε κατά το μέγα μέρος της ομιλίας του σε κατηγορίες κατά των Βουλευτών εκπροσώπων του ΣΥΡΙΖΑ και κατά του κόμματός μας. 
Θέλω να σας υπενθυμίσω, κύριε Μαρκογιαννάκη, -και διαβάστε τα πρακτικά της 31ης  Ιανουαρίου- ότι, όταν εξέταζα τον κ. Πλασκοβίτη και του υπέβαλα το ερώτημα «πώς είναι δυνατόν, κύριε Πλασκοβίτη, οι Γάλλοι να λένε ότι δυνάμει της συμφωνίας του 1963 και της διοικητικής συνδρομής δίνουν αυτά τα στοιχεία, εσείς να μας λέτε ότι κάνατε απλά δύο τηλεφωνήματα;», με διακόψατε τρεις φορές, λέγοντάς μου ότι το ερώτημα είναι άσχετο με την υπόθεση που εξετάζουμε. Και ήρθε το έγγραφο από το γαλλικό Υπουργείο Οικονομικών, το οποίο κατέθεσε στην επιτροπή ο Πρέσβης κ. Χαλαστάνης, για να αποδειχθεί ότι ούτε οι ερωτήσεις ήταν άσχετες αλλά και οι υποψίες ήταν βάσιμες και το κατηγορητήριο, η πρόταση, την οποία είχε καταθέσει ο ΣΥΡΙΖΑ ενώπιον της Ολομέλειας, ήταν απολύτως βάσιμη και απολύτως  στοιχειοθετημένη. 
Μην απευθύνετε, λοιπόν, κύριε Μαρκογιαννάκη, κατηγόριες στους Βουλευτές του ΣΥΡΙΖΑ. Μην απευθύνετε κατηγορίες στο κόμμα μας, διότι αποδείξαμε κατ’ επανάληψη και εμπράκτως ότι με τη βασανιστική εργασία μας και την προσπάθειά μας έχουν αποκαλυφθεί όσα σήμερα αποκαλύπτονται, τα οποία εσείς χαρακτηρίζατε ως άσχετα με την υπό εξέταση υπόθεση και σήμερα αυτή έχει πάρει άλλη διάσταση. 
Επομένως σας επιστρέφουμε τους χαρακτηρισμούς για κωλυσιεργίες και λαϊκισμούς. Αυτά αφορούν εσάς, το κόμμα σας και κυρίως τον Πρόεδρο του ΠΑΣΟΚ, τον οποίο κατά σύστημα προστατεύετε.
 Κυρίες και κύριοι Βουλευτές, η διαχείριση της λίστας Λαγκάρντ αποτελεί το πιο κραυγαλέο παράδειγμα ακραίας συγκάλυψης της φοροδιαφυγής και της φοροκλοπής εις βάρος του ελληνικού λαού, της εργατικής τάξης, των μισθωτών και των συνταξιούχων από τις μνημονιακές κυβερνήσεις. Αποτελεί ακραίο παράδειγμα, γιατί τη στιγμή που κρατικοί λειτουργοί, Υπουργοί -όπως ο κ. Παπακωνσταντίνου και ο κ. Βενιζέλος- υπηρεσιακοί παράγοντες -όπως ο κ. Πλασκοβίτης, ο κ. Διώτης και ο κ. Καπελέρης- ήταν υποχρεωμένοι να ενεργοποιήσουν το μηχανισμό είσπραξης, τη δυνατότητα την οποία τους έδινε η λίστα Λαγκάρντ, αυτοί οι κύριοι θεσμοθετούσαν και νομοθετούσαν τα χαράτσια εις βάρος του ελληνικού λαού, εις βάρος των εργαζομένων και των συνταξιούχων.
Αποτελεί ακραίο παράδειγμα συγκάλυψης, γιατί, με τη συμμετοχή μεγαλόσχημων παραγόντων, Υπουργών και στελεχών της κυβέρνησης κυρίως του ΠΑΣΟΚ, επιδιώχθηκε και τελικά στήθηκε αυτή η ιστορία περί ατύπου παράδοσης και παραλαβής της λίστας από το γαλλικό δημόσιο, ιστορία η οποία κονιορτοποιήθηκε κατά κυριολεξία από το έγγραφο το οποίο έχει στα χέρια της η επιτροπή. 
Αποτελεί ακραίο παράδειγμα συγκάλυψης, διότι μένουν στο απυρόβλητο επί χρόνια όλοι αυτοί οι μεγαλόσχημοι, όλοι αυτοί οι οποίοι διαχειρίζονται ένα μεγάλο μέρος του παραγόμενου πλούτου στην Ελλάδα και μέχρι σήμερα η Κυβέρνησή σας -αν και ο Πρωθυπουργός υποσχέθηκε τέσσερις μήνες μετά την ανάληψη της εξουσίας ότι θα φέρει στη Βουλή το φορολογικό νομοσχέδιο και ενώ υπήρξε και δεύτερη προθεσμία, την οποία οι ίδιοι θέσατε στους εαυτούς σας τον Μάιο του 2013- μέχρι σήμερα δεν έχετε κάνει απολύτως τίποτα. 
Γιατί τα λέμε αυτά; Λέμε ότι υπάρχει συγκάλυψη και το τονίζουμε, διότι ξεκίνησε με τη διαγραφή των δύο Βουλευτών της ΔΗΜΑΡ, αμέσως μόλις δήλωσαν ότι κατά συνείδηση θα ψήφιζαν την πρόταση του ΣΥΡΙΖΑ. 
(Στο σημείο αυτό κτυπάει προειδοποιητικά το κουδούνι λήξεως του χρόνου ομιλίας του κυρίου Βουλευτή)
Σας λέμε ότι υπάρχει προσπάθεια συγκάλυψης, διότι εσείς συντάξατε μια πρόταση για νόθευση εγγράφου, ενώ ξέρατε ότι το έγγραφο αυτό έχει χαθεί ή έχει καταστραφεί ή σκοπίμως αποκρύβεται από τη Βουλή και από τις διωκτικές αρχές. Διότι, ενώ σας προτείναμε τον Ιανουάριο του 2013 την κατηγορία της απιστίας και για τον κ. Παπακωνσταντίνου, εσείς με προπέτεια δεκαπέντε καρδιναλίων μάς είπατε ότι αυτά είναι στη σφαίρα της φαντασίας μας. Σήμερα, οι ίδιοι που μας κατηγορούσατε γι’ αυτό το ζήτημα έρχεστε και φέρνετε την πρόταση επέκτασης του κατηγορητηρίου!
Και σας ερωτώ, κύριοι Βουλευτές της Νέας Δημοκρατίας και της συγκυβέρνησης, τι σχέση έχει το έγγραφο του γαλλικού Υπουργείου και του κ. Πλασκοβίτη που είχε στείλει στους Γάλλους, όπου αποδεικνύεται ότι η λίστα έφτασε δυνάμει της διακρατικής συμφωνίας του 1963 και της ενεργοποίησης της διοικητικής συνδρομής, με την απιστία; 
(Θόρυβος από τις πτέρυγες της Νέας Δημοκρατίας και της ΔΗΜΑΡ)
Η απιστία είναι αδίκημα άσχετο με αυτήν την ιστορία. Η απιστία συνδέεται και έχει να κάνει με τη μη είσπραξη, με δόλιο τρόπο, από δημόσιο λειτουργό φόρων και χρημάτων. Αυτό είναι η απιστία. 
Το θέμα του εγγράφου συνέχεται άμεσα με την υπεξαγωγή, δηλαδή με το γεγονός ότι ο κ. Παπακωνσταντίνου ούτε το πρωτοκόλλησε ούτε ενεργοποίησε τη διαδικασία. Μας λέει σήμερα ότι το έχασε και βρισκόμαστε στο κενό. 
Γιατί, λοιπόν, δεν αξιοποιείται αυτό το έγγραφο για να επεκταθεί η κατηγορία εκεί όπου πρέπει, στην υπεξαγωγή; Διότι για την υπεξαγωγή ξέρετε πολύ καλά ότι ευθύνεται και ο βασικός σας συνέταιρος, ο κ. Βενιζέλος, ο οποίος το έγγραφο το πήρε, δεν το πρωτοκόλλησε, δεν ήλεγξε κανένα δημόσιο λειτουργό εάν το αξιοποιεί και στο τέλος έκανε και το εξής φοβερό: το πήρε και στο σπίτι του.","ΧΑΡΑΛΑΜΠΟΣ-ΣΤΑΥΡΟΣ ΚΟΝΤΟΝΗΣ",236
"130630"," Ολοκληρώστε, κύριε Κοντονή.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130631"," Όμως στο σπίτι του ο κ. Βενιζέλος έχει πάρει όχι μόνο τη λίστα Λαγκάρντ, αλλά και τα αμυντικά σχέδια της χώρας! Επομένως, κύριοι Βουλευτές, η κατηγορία μας για τη συγκάλυψη είναι πολιτική κατηγορία, η οποία δεν μπορεί να απαντηθεί με βάση την πρακτική σας. Αυτό που θέλουμε να πούμε –και τελειώνω, κυρία Πρόεδρε- είναι ότι πράγματι βγαίνουν πολιτικά συμπεράσματα απ’ όλη αυτήν την ιστορία. Και το κυρίαρχο πολιτικό συμπέρασμα είναι ότι το κόμμα εκείνο που έταξε στον εαυτό του να βάλει στο χρονοντούλαπο της ιστορίας τη Δεξιά είναι αυτό που της προσφέρει σήμερα κοινοβουλευτικά δεκανίκια, όχι προς χάριν της πατρίδας και του έθνους, αλλά για να μείνει στο απυρόβλητο της ποινικής διαδικασίας ο Αρχηγός του, ο κ. Βενιζέλος! Άξιος ο μισθός σας!
(Χειροκροτήματα από την πτέρυγα του ΣΥΡΙΖΑ-ΕΚΜ)","ΧΑΡΑΛΑΜΠΟΣ-ΣΤΑΥΡΟΣ ΚΟΝΤΟΝΗΣ",236
"130632"," Ευχαριστώ, κύριε Κοντονή.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, είκοσι τέσσερις μαθητές και μαθήτριες και τρεις  εκπαιδευτικοί-συνοδοί τους από το 4ο Δημοτικό Σχολείο Χανίων Κρήτης. 
Η Βουλή τούς καλωσορίζει. 
(Χειροκροτήματα από όλες τις πτέρυγες της Βουλής)
Το λόγο έχει ο κ. Βαρβιτσιώτης.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130633"," Κυρίες και κύριοι συνάδελφοι, πραγματικά μπερδεύτηκα. Ψηφίζει ο ΣΥΡΙΖΑ υπέρ της διεύρυνσης του κατηγορητηρίου για την απιστία ή όχι; Η κ. Κωνσταντοπούλου μάς είπε ότι ήταν δικιά της ιδέα στην πρόταση που κατέθεσε τον Ιανουάριο. Ο κ. Κοντονής μάς είπε ότι είναι λάθος σήμερα να διευρύνουμε το κατηγορητήριο για απιστία. Αυτό δείχνει όχι μόνο το μέγεθος της διάστασης των απόψεων ανάμεσα στους συμμετέχοντες στην ίδια επιτροπή…
(Θόρυβος στην Αίθουσα)","ΜΙΛΤΙΑΔΗΣ ΒΑΡΒΙΤΣΙΩΤΗΣ",52
"130634"," Αυτό καταλάβατε;","ΖΩΗ ΚΩΝΣΤΑΝΤΟΠΟΥΛΟΥ",272
"130635"," Κύριοι συνάδελφοι, όλοι έχουμε σκέψη και λογική και κρίση. Μη διακόπτετε τον κ. Βαρβιτσιώτη.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130636"," Δεν τον ακούσατε τον κ. Κοντονή πριν από λίγο; Μονίμως έχετε βάλει ένα ιδιαίτερο ακουστικό στο αυτί σας να ακούτε μόνο ό,τι θέλετε; Ε, αλίμονο!","ΜΙΛΤΙΑΔΗΣ ΒΑΡΒΙΤΣΙΩΤΗΣ",52
"130637"," Εσείς μάλλον δεν ακούσατε.","ΖΩΗ ΚΩΝΣΤΑΝΤΟΠΟΥΛΟΥ",272
"130638"," Ακούσαμε με πολύ μεγάλη σαφήνεια γιατί είναι λάθος και προσχηματική η διεύρυνση του κατηγορητηρίου σε ό,τι αφορά την απιστία. Διότι ο κ. Κοντονής δεν θεωρεί αρκετό το γεγονός ότι ήρθε με επισημότητα, με όλους τους τύπους η λίστα Λαγκάρντ, με στόχο τη διερεύνησή της για φορολογικούς και μόνο λόγους από το ελληνικό κράτος. Και η απόδειξη αυτού; Διότι η παράλειψη φορολογικού ελέγχου -κατά τα όσα μάς είπε- ή η παράλειψη αξιοποίησης κρίσιμων στοιχείων τα οποία τίθενται υπ’ όψιν της πολιτικής ηγεσίας δεν συνιστά απιστία. 
Δυστυχώς, για ακόμη μια φορά -όπως κάνετε τους τελευταίους πέντε μήνες- δεν ασχολείστε με την ουσία της υπόθεσης. Δεν ασχολείστε με το αντικείμενο της έρευνάς μας. Ασχολείστε με όλα τα άλλα θέματα, για τα οποία η επιτροπή δεν έχει την εξουσιοδότηση της Ολομέλειας. Ασχολείστε με σενάρια φαντασίας, ότι αυτή η λίστα -προϊόν μυστικών υπηρεσιών- είχε έρθει διά μέσου του Πρέσβη κ. Κλη, ο οποίος συνεργαζόταν –έχει φύγει από πρέσβης- με το ΣΕΒ και διά μέσου μιας περίεργης οδού, της Ρωσίας, θα ερχόταν στην Ελλάδα για να αξιοποιηθεί. Δεν έχουμε καταλάβει ακόμα για ποιο λόγο.
Δεύτερον, μας είπατε ότι όλο αυτό αποτελεί ένα αντικείμενο διαπλοκής, διότι μέσα σ’ αυτά τα πρόσωπα που είναι οι καταθέτες θα πρέπει να διερευνήσουμε το λόγο και την αιτία γιατί δεν έγινε η έρευνα. Μέχρι τώρα δεν έχει προκύψει τίποτα. Μάλιστα, ορισμένοι -τους οποίους αρνούμαι να κατονομάσω- πριν από λίγο σ’ αυτό εδώ το Βήμα μάς είπαν ότι ο λόγος για τον οποίον έγινε αυτό είναι επειδή τυγχάνει άνθρωποι εβραϊκής-ισραηλιτικής καταγωγής να είναι καταθέτες και ως εκ τούτου, η διεθνής σιωνιστική συνωμοσία επέβαλε το μη έλεγχό τους. Βεβαίως χρησιμοποίησαν απαράδεκτους στη συνέχεια χαρακτηρισμούς σε ό,τι αφορά το Ολοκαύτωμα κ.ο.κ., άκρως ρατσιστικά σχόλια, που δείχνουν όμως μια νοοτροπία, ότι, αντί να εξετάζουμε τόσον καιρό τις πράξεις και τις παραλείψεις της διοίκησης και του κ. Παπακωνσταντίνου, εξετάζουμε με μια διάθεση κουτσομπολιού και στιγματισμού τον οποιονδήποτε έχει καταθέσεις στο εξωτερικό, χωρίς να έχουμε το δικαίωμα της άσκησης του φορολογικού ελέγχου, αν δηλαδή νόμιμα ή παράνομα έχει καταθέσεις στο εξωτερικό κάποιος. Κρεμάνε, λοιπόν, –δεν το κάνω εγώ- συνάδελφοι κάθε εβδομάδα καινούργια πρόσωπα στα μανταλάκια προς χάριν καλλιέργειας εντυπώσεων, ενώ η ουσία είναι μία: ο κ. Παπακωνσταντίνου παρέλαβε με τον πλέον επίσημο τρόπο μια λίστα για τη διενέργεια φορολογικών ελέγχων, την «έθαψε», την αλλοίωσε, δεν έκανε κανέναν έλεγχο, δεν έδωσε ποτέ καμμία εντολή και παραπλάνησε τους διαδόχους του ως προς τον τρόπο κτήσης αυτού του συγκεκριμένου στοιχείου. Αυτή είναι η πραγματικότητα και αυτήν οφείλουμε να εξετάσουμε. Δεν οφείλουμε να εξετάσουμε ποιος και γιατί έχει καταθέσεις στο εξωτερικό. 
Δυστυχώς, άλλες υπηρεσίες του δημοσίου, οι οποίες δεν λειτουργούν, έπρεπε να το έχουν κάνει. Αν συνέβαλε αυτή η επιτροπή σε κάτι –ζητώ την ανοχή σας, κυρία Πρόεδρε- είναι επιτέλους, μετά από τόσα χρόνια που συζητάμε για τον έλεγχο που πρέπει να γίνεται στους τραπεζικούς λογαριασμούς από το ΣΔΟΕ, να καταλήξουν το ΣΔΟΕ -με πίεση του Προέδρου, του κ. Μαρκογιαννάκη- και η Ένωση Ελληνικών Τραπεζών σε μια συμφωνία-πλαίσιο για το πώς θα ανταλλάσσουμε στοιχεία. Γιατί μέχρι τώρα, κύριε Πρόεδρε, τα στοιχεία ξέρετε πώς τα έστελναν, όταν ήλεγχαν τους λογαριασμούς; Έκαναν εκτυπώσεις χιλιάδων σελίδων οι τράπεζες και τις έστελναν στο ΣΔΟΕ, το οποίο έπρεπε εκ νέου να τις μηχανογραφήσει. Πρώτη φορά καταρτίστηκε ένα μνημόνιο συνεργασίας. 
Όμως και ο τρόπος λειτουργίας και εκμετάλλευσης αυτής της επιτροπής από αυτούς που θέλουν να την κρατάνε συνεχώς ανοικτή, για να δημιουργούν μια οσμή στην κοινή γνώμη, δείχνει πόσο λάθος είναι και το άρθρο 86. Η Βουλή έπρεπε να σταματάει την ενασχόλησή της, παραδίδοντας την αρμοδιότητα στη δικαιοσύνη να ασκήσει τον προκαταρκτικό έλεγχο. Το πόρισμα της δικαιοσύνης θα έπρεπε να συζητάει πάλι η Βουλή. Θα έπρεπε να είχαμε καταφύγει από την αρχή στη συνδρομή της δικαιοσύνης, έτσι όπως ο Κανονισμός μάς δίνει το δικαίωμα. Έπρεπε να μην έχουμε κάνει μια επιτροπή που κάποιοι την είδαν ως ευκαιρία προσωπικής πολιτικής καταξίωσης και δημόσιας προβολής. 
Κυρίες και κύριοι συνάδελφοι, εδώ δεν πρόκειται για το μεγαλύτερο σκάνδαλο των τελευταίων ετών, όπως κάποιοι θέλουν να παρουσιάζουν. Αποτελεί, όμως, τη χειρότερη πράξη που μπορούσε να κάνει ένας Υπουργός ο οποίος καθημερινά εδώ έβγαζε πύρινους λόγους καταπολέμησης της φοροδιαφυγής και ο ίδιος και το επιτελείο του και οι συνεργάτες του και οι γενικοί του γραμματείς και όλα τα πρόσωπα του γραφείου του συστηματικά δημιουργούσαν  προβλήματα στην άσκηση των φορολογικών ελέγχων. 
Θεωρώ, κυρίες και κύριοι συνάδελφοι, ότι πλέον των καθηκόντων αυτής της επιτροπής οφείλουμε να κάνουμε και κάτι άλλο ολοκληρώνοντας τις εργασίες μας. Θα πρέπει πολλές από τις καταθέσεις ανώτατων κρατικών λειτουργών, οι οποίοι ήρθαν στην επιτροπή μας και ανερυθρίαστα μας είπαν ψέματα, να τις παραπέμψουμε στη δικαιοσύνη και να ασκηθούν διώξεις για ψευδορκία. Διότι κάποιοι νομίζουν ότι η ελληνική Βουλή θα συνεχίσει να παίζει και κάποιοι που σήμερα κατέχουν δημόσιες θέσεις, ενώ έχουν προφανέστατα ψευδομαρτυρήσει ενώπιον της επιτροπής μας, οφείλουν άμεσα να παραιτηθούν, γιατί είναι ντροπή να έρχονται ανώτατοι κρατικοί λειτουργοί και να μας λένε «δεν θυμάμαι». Άνθρωποι που διαχειρίζονται τις μυστικές υπηρεσίες της χώρας δεν θυμούνται! Απαντήσεις του είδους «φαντάζομαι ότι θα του είπα» και «φαντάζομαι ότι θα μου είπε», προκειμένου να αφήνουν το περιθώριο της μετέπειτα διάψευσης.","ΜΙΛΤΙΑΔΗΣ ΒΑΡΒΙΤΣΙΩΤΗΣ",52
"130639"," Ολοκληρώστε, σας παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130640"," Κυρία Πρόεδρε, νομίζω ότι, για τη θεσμική θωράκιση της ίδιας της Βουλής, το πόρισμα, σε ό,τι αφορά τις ευθύνες του κ. Παπακωνσταντίνου, θα πρέπει να είναι ομόφωνο από τα κόμματα. Γιατί, αν δεν είναι ομόφωνο από τα κόμματα και από αυτούς που συμμετέχουν σε ό,τι αφορά τον κ. Παπακωνσταντίνου, γιατί συμπληρωματικά μπορεί να καταθέσουν και τη δική τους ερμηνεία, θεωρώ ότι θα χάσουμε μια πολύ μεγάλη ευκαιρία να αποδείξουμε ότι οι πολιτικοί αυτής της χώρας έχουμε τη διάθεση επιτέλους και της αυτοκάθαρσης.
Ευχαριστώ.
(Χειροκροτήματα από την πτέρυγα της Νέας Δημοκρατίας)","ΜΙΛΤΙΑΔΗΣ ΒΑΡΒΙΤΣΙΩΤΗΣ",52
"130641"," Κυρία Πρόεδρε, παρακαλώ το λόγο επί προσωπικού.","ΧΑΡΑΛΑΜΠΟΣ-ΣΤΑΥΡΟΣ ΚΟΝΤΟΝΗΣ",236
"130642"," Κύριε Κοντονή, νομίζω ότι πολιτικά απάντησε ο κ. Βαρβιτσιώτης, αν μπορώ να κρίνω σωστά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130643"," Ένα λεπτό, κυρία Πρόεδρε, επί προσωπικού.","ΧΑΡΑΛΑΜΠΟΣ-ΣΤΑΥΡΟΣ ΚΟΝΤΟΝΗΣ",236
"130644"," Ορίστε, κύριε Κοντονή, έχετε το λόγο να μας αναφέρετε το προσωπικό.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130645"," Κυρία Πρόεδρε, ο κ. Βαρβιτσιώτης, κατά την έναρξη της ομιλίας του, ανέφερε ότι εγώ «αδειάζω» την κ. Κωνσταντοπούλου, τη συντρόφισσά μου και συνάδελφό μου, διότι άφησα να εννοηθεί ότι ο ΣΥΡΙΖΑ είναι κατά της υπερψήφισης της συμπληρωματικής πρότασης.
Θέλω να πω, κυρία Πρόεδρε, ότι δεν ξέρω αν υπάρχει άλλος συνάδελφος στην Ολομέλεια που να κατάλαβε αυτό που κατάλαβε ο κ. Βαρβιτσιώτης.","ΧΑΡΑΛΑΜΠΟΣ-ΣΤΑΥΡΟΣ ΚΟΝΤΟΝΗΣ",236
"130646"," Εγώ.","ΜΑΥΡΟΥΔΗΣ ΒΟΡΙΔΗΣ",69
"130647"," Εσείς, κύριε Βορίδη; Τι να σας πω, λυπάμαι για λογαριασμό σας. Μέχρι τώρα ήξερα ότι αντιλαμβάνεστε πολύ περισσότερα απ’ ό,τι ο μέσος συνετός άνθρωπος.","ΧΑΡΑΛΑΜΠΟΣ-ΣΤΑΥΡΟΣ ΚΟΝΤΟΝΗΣ",236
"130648"," Παρακαλώ, επί της ουσίας, κύριε Κοντονή.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130649"," Θέλω να τονίσω, κυρία Πρόεδρε, ότι η αναφορά που έγινε από εμένα στο θέμα της απιστίας είχε να κάνει ως προς τούτο: Ότι αυτό που μας φέρνουν σήμερα εμείς το είχαμε προτείνει από τον Ιανουάριο και δεν αποτελεί επιγενόμενο στοιχείο το έγγραφο το οποίο έχουν παρουσιάσει, διότι ουδεμία επιρροή έχει στο αδίκημα της απιστίας.
Επομένως δεν διαφοροποιήθηκα εγώ ούτε από τον Κοινοβουλευτικό Εκπρόσωπο ούτε από την εισηγήτρια του κόμματός μου στο ότι την πρόταση θα την υπερψηφίσουμε. Τόνισα τη διάσταση των λόγων της Νέας Δημοκρατίας τον Ιανουάριο και σήμερα και τόνισα, στο νομικό επίπεδο, ότι αυτό δεν αποτελεί προϋπόθεση, διότι η απιστία αναφέρεται αποκλειστικά στην είσπραξη εσόδων και όχι σε άλλα πράγματα. Αυτό είχαμε προτείνει και αυτό έρχονται σήμερα να θεμελιώσουν.","ΧΑΡΑΛΑΜΠΟΣ-ΣΤΑΥΡΟΣ ΚΟΝΤΟΝΗΣ",236
"130650"," Κυρία Πρόεδρε, παρακαλώ το λόγο.","ΜΙΛΤΙΑΔΗΣ ΒΑΡΒΙΤΣΙΩΤΗΣ",52
"130651"," Ορίστε, κύριε Βαρβιτσιώτη, έχετε το λόγο για ένα λεπτό.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130652"," Κυρία Πρόεδρε, όπως καταλαβαίνετε, προσωπικό δεν υπάρχει. Είναι προσχηματική όμως η αναφορά του κυρίου συναδέλφου για ένα λόγο. Ήθελε να δώσει για άλλη μια φορά τα διαπιστευτήριά του στην κ. Κωνσταντοπούλου και αυτό το έχει κάνει πολλές φορές μέσα στην επιτροπή. 
(Θόρυβος, διαμαρτυρίες από την πτέρυγα του ΣΥΡΙΖΑ-ΕΚΜ)","ΜΙΛΤΙΑΔΗΣ ΒΑΡΒΙΤΣΙΩΤΗΣ",52
"130653"," Τώρα όμως είναι προσωπικό.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130654"," Κυρία Πρόεδρε, αυτό εδώ είναι επίπεδο κοινοβουλευτικού διαλόγου; Είναι επίπεδο σοβαρής αντιπαράθεσης ότι Βουλευτής του ΣΥΡΙΖΑ δίνει διαπιστευτήρια σε άλλη Βουλευτή του ΣΥΡΙΖΑ; Εμείς, κυρία Πρόεδρε, στο ΣΥΡΙΖΑ, για να το τονίσουμε, δεν έχουμε ούτε βαρονίες ούτε φέουδα απ’ αυτά που γνωρίζει πολύ καλά ο κ. Βαρβιτσιώτης. Επομένως τέτοιου είδους διαπιστευτήρια να τα δίνουν οι βαρόνοι της Νέας Δημοκρατίας μεταξύ τους ή οι υποδεέστεροι Βουλευτές στους βαρόνους της Νέας Δημοκρατίας.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΧΑΡΑΛΑΜΠΟΣ-ΣΤΑΥΡΟΣ ΚΟΝΤΟΝΗΣ",236
"130655"," Ευχαριστούμε, κύριε Κοντονή.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130656"," Κυρία Πρόεδρε, παρακαλώ το λόγο.","ΑΠΟΣΤΟΛΟΣ ΚΑΚΛΑΜΑΝΗΣ",172
"130657"," Ορίστε, κύριε Κακλαμάνη, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130658"," Πράγματι, κυρία Πρόεδρε, δεν είναι το επίπεδο που ταιριάζει στη Βουλή των Ελλήνων, το επίπεδο όχι μόνο αυτής της στιγμής της συζήτησης, αλλά από την αρχή αυτής της συζήτησης. Για να μην πω από την αρχή που ήρθε στην Ολομέλεια αυτό το θέμα. Αυτό το ζήτημα ετέθη για πρώτη φορά τον Οκτώβριο του παρελθόντος έτους στην Επιτροπή Θεσμών και Διαφάνειας, όταν πολλές πλευρές, λαλίστατες τώρα, σιωπούσαν. 
Ο υποφαινόμενος, ως μέλος της Επιτροπής Θεσμών και Διαφάνειας, ζήτησα να έρθει ο κ. Κλαδάς, ο κ. Διώτης, ο κ. Καπελέρης και ο κ. Στασινόπουλος. Αν και εγώ πιστεύω ότι σ’ αυτές τις επιτροπές δεν υπάρχουν κόμματα, υπάρχουν Βουλευτές, οι οποίοι είναι ελεύθεροι από οποιαδήποτε κομματική δέσμευση, και μόνο η δήλωση του κόμματος στο οποίο ανήκουν, κατά τη γνώμη μου, σημαίνει και δήλωση αίσθησης τουλάχιστον δέσμευσης που υπάρχει. Εκεί, λοιπόν, επί δύο μήνες είχαμε συγκεντρώσει αρκετά στοιχεία, όχι μόνο από τους γενικούς γραμματείς, αλλά και από τους Υπουργούς. Έσπευσε να ζητηθεί από Βουλευτές της επιτροπής και μάλιστα πριν ακουστούν αυτοί που θα μας έδιναν την άμεση πληροφόρηση, υπήρχε η σπουδή της κομματικοποίησης του ζητήματος. 
Εν πάση περιπτώσει, η Επιτροπή Θεσμών και Διαφάνειας συγκέντρωσε υλικό με το οποίο θα μπορούσαμε αμέσως -ήδη υπήρξε η σκέψη να μεταβληθεί εκείνη σε εξεταστική επιτροπή- να προχωρήσουμε και στην επιτροπή προκαταρκτικής εξέτασης, τη λεγόμενη προανακριτική. 
Δυστυχώς αυτό που διαπιστώνω εγώ ως τώρα, επί τόσους μήνες, είναι ότι δεν πλήττεται μόνο το κύρος του Κοινοβουλίου, καθώς πλείστοι όσοι καλοθελητές είναι έτοιμοι ακόμα και για ασήμαντα ζητήματα να διασύρουν μέλη του Κοινοβουλίου ή και ολόκληρο το Κοινοβούλιο. Αυτές τις ημέρες έχω κουραστεί να διαβάζω σχόλια, άρθρα, αρθρίδια και σε σοβαρές, υποτίθεται, εφημερίδες, που προσπαθούν να ανασκολοπίσουν την κ. Βούλτεψη για κάτι που είπε. Και όμως ορισμένοι εδώ υποκρινόμαστε ότι δεν ξέρουμε και δεν παίρνουμε τα μηνύματα αυτής της εικόνας και όλων αυτών τα οποία λέγονται από το Βήμα. Καλός συνάδελφος προηγουμένως εθίγη, καλώς, ίσως είχε δίκιο, αλλά τι να πω εγώ, όταν κατά πρόσωπο μου λέγεται «άξιος ο μισθός σου», διότι ενώ το κόμμα στο οποίο ανήκω είχε επαγγελθεί ότι θα βάλει τη Δεξιά στο χρονοντούλαπο της ιστορίας, τώρα λέει, «για να περισωθεί ο Αρχηγός μου, στηρίζω»; 
Έχω παρακαλέσει, λοιπόν, πολλές φορές το Προεδρείο. Ή θα εφαρμόζεται ο Κανονισμός και με αυτοσεβασμό, για να διεκδικεί και το σεβασμό και των άλλων στο πρόσωπό του, όποιος ανεβαίνει στο Βήμα πρέπει να προσέχει ό,τι λέει να βγαίνει από το μυαλό του τουλάχιστον και να πηγαίνει στη γλώσσα του κι όχι από τα οποιαδήποτε συναισθήματα που μπορεί να τον διακατέχουν. Αυτό διαπιστώνουμε σε όλη αυτήν τη συζήτηση. 
Εγώ λυπάμαι. Δεν θέλω να εξατομικεύσω, να πω ότι ο κ. Ρήγας που είναι από το ΠΑΣΟΚ στάθηκε εντάξει, ενώ κάποιος άλλος όχι κ.λπ.. Σας βεβαιώ, όμως, ότι δεν θα αισθανόμουν καμμία εγγύηση ασφάλειας για την τιμή και την υπόληψή μου, αν επρόκειτο αυτοί που θα διερευνούσαν ενδεχόμενες ευθύνες μου να έχουν τόσο πάθος εναντίον αλλήλων, να έχουν τόση κομματική πειθαρχία και προσήλωση στο κόμμα όπου είναι ενταγμένοι. 
Κατά συνέπεια, κυρία Πρόεδρε, υπενθυμίζω την πρόταση που έχω κάνει πολλές φορές, ότι αυτές οι επιτροπές πρέπει να συγκροτούνται με κλήρωση μεταξύ των τριακοσίων Βουλευτών, τηρώντας βέβαια την αναλογία των μελών βάσει της κοινοβουλευτικής δύναμης κάθε κόμματος. Επίσης, βάσει αυτής της πρότασης, θα αυτοεξαιρείται ή θα φεύγει από την οποιαδήποτε επιτροπή οποιοσδήποτε δημοσιοποιεί οτιδήποτε σχετικό στα κανάλια, στους διαδρόμους, στα σκαλιά της Βουλής, εξευτελίζοντας το δικαστικό του ρόλο. Ο ρόλος αυτός είναι ανακριτικός. Τα μέλη της επιτροπής έχουν καθήκοντα εισαγγελέως που κάνει ανάκριση. 
Θα μιλήσω, κυρία Πρόεδρε, για ένα άλλο θέμα σε ένα λεπτό και έκλεισα. Σχετικά με το ΣΔΟΕ, εμένα μου κάνει εντύπωση ότι υπάρχουν τράπεζες που λένε ότι δεν κρατούν στοιχεία πέραν της δεκαετίας. Μα, προ ημερών ψηφίσαμε νόμο για τις καταθέσεις που δεν κινούνται για είκοσι χρόνια και αποφασίσαμε ότι αυτές θα περνούν στο δημόσιο. Το ΣΔΟΕ επί μήνες υποτίθεται ότι έκανε ελέγχους για να βρει επιτέλους το ζητούμενο, εάν τα συγγενικά πρόσωπα του κ. Παπακωνσταντίνου είχαν φοροδιαφύγει, οπότε βεβαίως εκεί εξετάζεται -και αυτό θα ήταν το έργο της επιτροπής και ημών- ο δόλος, που στοιχειοθετεί το βαρύτερο από τα αδικήματα αυτά. 
Διερωτώμαι όμως -μιας και «ταΐζουμε» τον ελληνικό λαό επί ένα χρόνο σχεδόν με τη λίστα Λαγκάρντ, που αφορά καταθέσεις της δεκαετίας του ’80 και του ’90- για τις εξήντα χιλιάδες καταθετών από το 2008 μέχρι τώρα, στον ύποπτο χρόνο που η χώρα βούλιαζε, αυτές οι περιπτώσεις πότε θα εξεταστούν από το ΣΔΟΕ; Πολλοί είναι λαλίστατοι εδώ -και σωστά- για αυτούς της λίστας Λαγκάρντ, αλλά γιατί δεν είναι λαλίστατοι και για το τι γίνεται στη συνέχεια; Εάν ασχολούμεθα μόνο με αυτά τα θέματα, εννοώ τις συγκεκριμένες πράξεις και τα αδικήματα που στοιχειοθετούνε, θα μπορούσαν ήδη εδώ και μήνες να είχαν κλείσει και να είχε λειτουργήσει και το Ειδικό Δικαστήριο. 
Διερωτώμαι, λοιπόν, τι πράγματι κάνουμε και αν αυτό το κάνουμε όπως οφείλουμε κατά το Σύνταγμα ή αν το κάνουμε διότι θέλουμε να δημιουργήσουμε πολιτικά ζητήματα, να εκμεταλλευτούμε φήμες, γιατί όχι και τη λάσπη; Άκουσα πολλά για τον κ. Βενιζέλο. Τι να πω; Πολύ πάθος! Δικαιολογημένο το πάθος, όχι λόγω της ακρίβειας αυτών που λέγονται, αλλά λόγω της κατάστασης που υπάρχει αυτήν τη στιγμή στη χώρα. 
Αυτήν τη στιγμή όμως υπάρχει κυβερνητική σταθερότητα και αυτό είναι το μείζον που χρειάζεται η χώρα. Βλέπουμε τι γίνεται αλλού. Και φυσικά αυτό οφείλεται στο ότι το ΠΑΣΟΚ, παρ’ όλα όσα προηγήθηκαν «βάζει πλάτη». Διότι όλες οι πλευρές εδώ, από τον σημερινό Πρωθυπουργό μέχρι την Αριστερά, τη Δεξιά, όποιους θέλετε, όταν πέφταμε -το επαναλαμβάνω- στη φωτιά, κοίταζαν τι θα κερδίσουν από τα αποκαΐδια. Ναι, λοιπόν, εμείς εξακολουθούμε να μπαίνουμε στη φωτιά, γιατί θέλουμε αυτή η πατρίδα να σωθεί και ας βαλλόμεθα από παντού! Αυτός θα είναι τίτλος τιμής για εμάς, όταν ο ιστορικός του μέλλοντος αποτυπώσει τα γεγονότα και όταν ο ελληνικός λαός πάψει να είναι χειραγωγούμενος, όπως είναι σήμερα σε μεγάλο ποσοστό του, τότε θα φανεί τι ήταν το ΠΑΣΟΚ, όχι μόνο από την άνοιξη του 2010 αλλά από τον Σεπτέμβρη του 1974.","ΑΠΟΣΤΟΛΟΣ ΚΑΚΛΑΜΑΝΗΣ",172
"130659","  Ευχαριστούμε, κύριε Πρόεδρε. 
Το λόγο έχει ο κ. Παναγιώτης Κουρουμπλής.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130660"," Κυρία Πρόεδρε, τη στιγμή αυτή συζητούμε ένα τόσο κρίσιμο θέμα, το οποίο, χωρίς να αποτελεί την ολότητα του προβλήματος, αναδεικνύει ένα μεγάλο ζήτημα που ενδημεί στην ελληνική κοινωνία και είναι το ζήτημα της κοινωνικής αδικίας. 
Είναι εκτεθειμένο ολόκληρο το πολιτικό σύστημα, όταν με πολύ εύκολο τρόπο και με πυγμή τα τελευταία τρία χρόνια, επιχειρηματολογώντας για τις ανάγκες της χώρας, περικόπτει μισθούς και συντάξεις, περικόπτει κοινωνικά επιδόματα και με ευρηματικό τρόπο βρίσκει λύσεις προκειμένου να περικόψει κοινωνικές δαπάνες, όπως έκανε πρόσφατα με το ΕΚΑΣ. Ενώ με τον ισχύοντα νόμο υπολογιζόταν το ΕΚΑΣ, κυρία Πρόεδρε, βάσει του πραγματικού εισοδήματος, έρχεται σήμερα η Κυβέρνηση και λέει ότι θα υπολογίζεται βάσει του τεκμαρτού εισοδήματος. Το κάνει αυτό η Κυβέρνηση για να κοπούν και από εκεί μερικά εκατομμύρια ευρώ, όχι γιατί θα σωθεί η οικονομία. 
Από την άλλη μεριά, προσπαθούμε με διάφορα τερτίπια να λειάνουμε την αδυναμία του πολιτικού συστήματος να συγκρουστεί με την παθογένεια της διαπλοκής. Σήμερα, η Παγκόσμια Οργάνωση για τη Διαφθορά, κυρία Πρόεδρε, έχει φέρει ένα νέο στοιχείο, που λέει ότι το 1999 στην Ελλάδα το 28% της οικονομίας της ήταν παραοικονομία. Και τώρα είναι το 24% της οικονομίας παραοικονομία. Δηλαδή μέσα σε δεκατρία χρόνια δεν μπορέσαμε να περιορίσουμε αυτό το φαινόμενο, που επικεντρώνεται κυρίως στο σύστημα διαπλοκής των μεγάλων συμφερόντων. 
Καλά είναι να λέμε ωραία λόγια εδώ μέσα. Καλά είναι να ισχυριζόμαστε ό,τι θέλουμε, γιατί η ελληνική γλώσσα έχει πολύ μεγάλες δυνατότητες, να μετατρέπουμε την αλήθεια σε αληθοφάνεια. Όμως στον ελληνικό λαό τι θα πούμε για το ότι δεν μπορέσαμε να αποκαταστήσουμε αυτό το αίσθημα της κοινωνικής δικαιοσύνης; 
Ήμουν Βουλευτής του ΠΑΣΟΚ, κυρία Πρόεδρε, και επικαλούμαι την μαρτυρία όλων των Βουλευτών που ήμασταν στον ΚΤΕ Οικονομίας. Ήταν το μόνιμο ρεφρέν που έλεγα στον κ. Παπακωνσταντίνου, τον πανίσχυρο τότε Υπουργό. Του έλεγα: «Κύριε Παπακωνσταντίνου, είμαι ρεαλιστής. Καταλαβαίνω τις δυσκολίες. Δεν είμαι εξωπραγματικός άνθρωπος. Όμως εκείνο που δεν καταλαβαίνω είναι γιατί το ΠΑΣΟΚ, που κουβαλάει μια ολόκληρη κοινωνική ιστορία, που έχει κοινωνικές ευαισθησίες και το αίσθημα της κοινωνικής δικαιοσύνης, δεν μπορεί αυτήν τη στιγμή να εμπεδώσει το αίσθημα της κοινωνικής δικαιοσύνης στον ελληνικό λαό, να αισθανθεί ο ελληνικός λαός ότι σε αυτήν την κρίση πληρώνουμε όλοι. Μπορούμε, λοιπόν, να απαντήσουμε στον ελληνικό λαό ότι πληρώνουμε όλοι;».
Μόλις πριν από λίγο ο κ. Κακλαμάνης αναφέρθηκε στις πενήντα έξι με εξήντα χιλιάδες περιπτώσεις που εντοπίστηκαν και για τις οποίες έχει γίνει πολύς λόγος γιατί έβγαλαν τα χρήματα στο εξωτερικό. Και δεν μπορούμε να πούμε στον ελληνικό λαό μέχρι αυτήν τη στιγμή πόσα από αυτά τα χρήματα βγήκαν δικαίως, νομίμως και πόσα βγήκαν χωρίς να ελεγχθεί το «πόθεν έσχες» τους. 
Κυρία Πρόεδρε, δεν θα συζητούσαμε σήμερα για τη λίστα Λαγκάρντ και δεν είναι αυτάρεσκο αυτό που θα σας πω. Στις 8 Αυγούστου του 2012 ο ομιλών μαζί με την κ. Κωνσταντοπούλου και τον κ. Λαφαζάνη καταθέτουμε μία ερώτηση και ζητούμε πληροφορίες για τη λίστα Φαλτσιάνι, όπως λέγαμε τότε, και για τα δύο cd που πήρε για άλλη μια φορά η γερμανική κυβέρνηση, το κράτος της Νυρεμβέργης, που ήταν προϊόν υποκλοπής, παρακαλώ. Δηλαδή είμαστε πιο ευαίσθητοι εμείς από τη Γερμανία στα ζητήματα τα συνταγματικά και του δικαίου. Και η Γερμανία για τρίτη φορά αγόρασε από την παραοικονομία τα cd και κάλεσε όλους αυτούς τους κυρίους, χωρίς να δώσει και τα ονόματά τους -δεν υπήρχε κανένας λόγος να δοθεί κανένα όνομα- και τους είπε «ελάτε εδώ και αποκαταστήστε αυτήν την εκκρεμότητα που έχετε με το δημόσιο». 
Κυρία Πρόεδρε, ξέρετε τι μας απάντησε ο κ. Στουρνάρας; Θα το καταθέσω για τα Πρακτικά. Ότι είναι προϊόν υποκλοπής και δεν μπορούμε να αντιδράσουμε.
 Ρώτησα, λοιπόν, σε μια συνάντηση που έτυχε να βρεθώ με Γερμανούς Βουλευτές και τους διατύπωσα ακριβώς την απάντηση του κ. Στουρνάρα. Ξέρετε ποια ήταν η απάντηση, κυρία Πρόεδρε; Ένα χαμόγελο περίεργο.
Τι θα πούμε, λοιπόν, στον ελληνικό λαό, όταν έρχεται ο Πρόεδρος του ΠΑΣΟΚ και καταθέτει και λέει το εξής πραγματικό: «Μόνο η λίστα Λαγκάρντ είναι; Τόσες λίστες δεν έχουν ελεγχθεί». Τι θα απαντήσουμε σε αυτόν τον πολίτη που τηλεφωνεί σε όλους μας; Γιατί εδώ μέσα, κυρία Πρόεδρε, η συντριπτική πλειοψηφία του Κοινοβουλίου, όλων των πτερύγων, είμαστε Βουλευτές που καταγόμαστε από τα ίδια κοινωνικά στρώματα, ζούμε το μαρτύριο που ζει ο ελληνικός λαός. Δεν έχει κανένας περισσότερη ευαισθησία από τον άλλο. Άρα τι θα του πούμε; Ότι τρία χρόνια είχαμε κρίση και δεν μπορέσαμε να διεκπεραιώσουμε όχι τις τόσες λίστες, αλλά τουλάχιστον αυτήν τη λίστα;
Τηλεφώνησα, κυρία Πρόεδρε, σήμερα το πρωί στον διευθυντή του διαπεριφερειακού ελεγκτικού κέντρου και τον ρώτησα πού βρίσκεται η λίστα των χιλίων επτακοσίων φυσικών προσώπων μεγάλης ακίνητης εμπορικής περιουσίας. 
Όλοι ξέρουμε, κυρία Πρόεδρε, τι έγινε πριν από τρία χρόνια. Αν θέλετε, ακόμα και η τρόικα ζήτησε να γίνει έλεγχος. Ενώ ξεκίνησε ο έλεγχος, ολοκληρώθηκαν οι τετρακόσιες πενήντα εκθέσεις, πήγαν στο ΣΔΟΕ, παρακαλώ, ανάγκασε το Υπουργείο Οικονομικών την κ. Φραντζεσκάκη, μία αξιόλογη δημόσια υπάλληλο που τιμά την ιδιότητά της, να παραιτηθεί, πήρε την αρμοδιότητα από εκεί και πήρε πίσω και τους τετρακόσιους πενήντα φακέλους, όταν χειμάζεται και δοκιμάζεται αυτός ο τόπος και αυτός ο λαός, και τους πήγε στο διαπεριφερειακό κέντρο. Περίμεναν άλλον ένα χρόνο εκεί και τώρα μου είπε ο Διευθυντής κ. Κωσταλιός ότι έφυγε η συγκεκριμένη αρμοδιότητα από τον κ. Κωσταλιό και πήγε σε άλλη δημόσια υπηρεσία.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"130661"," Ολοκληρώστε, κύριε συνάδελφε. Έχει περάσει το οκτάλεπτό σας.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130662"," Όταν, λοιπόν, κυρία Πρόεδρε, υπάρχουν αυτού του είδους οι εκκρεμότητες, πώς μπορεί να σταθούν με αξιοπρέπεια συγκεκριμένοι άνθρωποι; Γιατί πρέπει να πούμε κάποτε εδώ ότι την ευθύνη δεν την έχουν συλλήβδην οι Βουλευτές, ακόμα και των κυβερνητικών κομμάτων. Ττην ευθύνη την έχει ένα κλειστό κύκλωμα εξουσίας, που κυβερνούσε την Ελλάδα εναλλάξ και καλούσε τους Βουλευτές, κάτω από συγκεκριμένες συνθήκες που όλοι γνωρίζουμε, να νομιμοποιούν όλες αυτές τις επιλογές.
Αλλά ακόμα και αυτό να το αντιπαρέλθουμε, πώς θα πούμε στον ελληνικό λαό ότι πρέπει να υποστεί και άλλες θυσίες, όταν δεν έχουμε απαντήσει σε αυτού του είδους τα ζητήματα, προκειμένου να αποκαταστήσουμε το αίσθημα της κοινωνικής δικαιοσύνης στην ψυχή του χειμαζόμενου και δοκιμαζόμενου ελληνικού λαού;
Σας ευχαριστώ.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"130663"," Σας ευχαριστώ κι εγώ.
Το λόγο έχει ο κ. Δημήτριος Σαλτούρος.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130664"," Ευχαριστώ, κυρία Πρόεδρε.
Κυρίες και κύριοι συνάδελφοι, η προσωπική μου άποψη όσον αφορά τη σημερινή συζήτηση εδράζεται στις ίδιες αρχές, οι οποίες διαμόρφωσαν τη στάση μου και κατά την προηγούμενη συζήτηση για σύσταση της επιτροπής για τη διεξαγωγή προκαταρτικής εξέτασης κατά του πρώην Υπουργού κ. Παπακωνσταντίνου. Εδράζεται στην απόλυτη πεποίθησή μου ότι δεν πρέπει επ’ ουδενί οι σχετικές αποφάσεις μας να εμπεριέχουν το παραμικρό ψήγμα πολιτικής σκοπιμότητας.
Πρόκειται για μία αμιγώς ποινική διαδικασία και συνεπώς για μια ιερή διαδικασία. Δεν χρειάζεται να είναι κανείς ποινικολόγος, ώστε να αναγνωρίζει αυτήν την ιερότητα. Πρόκειται για θεμελιώδη αξία του πολιτισμού μας και όχι μόνο του νομικού μας πολιτισμού.
Φυσικά δεν υποβαθμίζω την αναγκαιότητα της πολιτικής συζήτησης, που νομοτελειακά ανοίγει ταυτοχρόνως και παράλληλα. Κάθε άλλο μάλιστα. Είναι καθήκον όλων μας -και μάλιστα πρωταρχικό- να εξετάζουμε, να αναδεικνύουμε, να στηλιτεύουμε, να κριτικάρουμε κάθε πράξη των δημοσίων και πολιτικών προσώπων, να αποδίδουμε τις πολιτικές ευθύνες όπου και όπως αναλογούν.
Όταν, όμως, έρχεται η ώρα των ποινικών ευθυνών, πρέπει να είμαστε απόλυτα έτοιμοι να υποστηρίξουμε το θεσμικό μας ρόλο με εντιμότητα, ευσυνειδησία, ψυχραιμία και καθαρότητα, όπως ένας γιατρός κατά την εκτέλεση του καθήκοντός του δεν επηρεάζεται από το ποιος είναι ο ασθενής, όπως ένας μηχανικός που, όταν σχεδιάζει τη θεμελίωση ενός σπιτιού, δεν εξετάζει ποιος θα το κατοικήσει. 
Αυτό θα ήταν έγκλημα χειρότερο από αυτά του Ποινικού Κώδικα, θα ήταν έγκλημα κατά της δημοκρατίας. Και τούτος εδώ ο τόπος σαφώς έχει να επιδείξει Τερτσέτηδες και Πολυζωίδηδες, έχει, όμως, υποφέρει πολύ κατά καιρούς στη νεότερη ιστορία του από τη, σκοπούμενη έστω, απόπειρα διαπλοκής της πολιτικής με το τελευταίο καταφύγιο του πολίτη, που είναι η δικαιοσύνη.
Εμείς, λοιπόν, που ανήκουμε στη μεγάλη δημοκρατική παράταξη δεν το ξεχνάμε αυτό. Θα στηλιτεύουμε με τον πιο έντονο τρόπο όσους για χάρη ενός κοντόφθαλμου κομματικού συμφέροντος λειαίνουν σήμερα το έδαφος σε μελλοντικές εκτροπές, που θα πλήττουν πρώτιστα τα δημοκρατικά δικαιώματα του λαού μας.
Κυρίες και κύριοι συνάδελφοι, δεν θα ήθελα να επεκταθώ περαιτέρω. Νομίζω ότι το μήνυμα είναι σαφές και χαίρομαι, διότι το μήνυμα αυτό σε μεγάλο βαθμό το ενστερνίζεται πλέον και μεγάλο μέρος της Αντιπολίτευσης. Μετά την πλήρη κατάρρευση της απαράδεκτης επιλογής της αποτυχημένης απόπειρας να πληγεί ο Πρόεδρος του ΠΑΣΟΚ και μέσω αυτού όλο το ΠΑΣΟΚ, με την περιβόητη πρόταση σύστασης εξεταστικής επιτροπής εις βάρος του, έχει καταστεί ξεκάθαρο και σε αυτούς ότι η επιλογή αυτή ήταν ένα τραγικό λάθος, ένα λάθος που έγινε κάτω από την πίεση της αναστροφής του γενικότερου κλίματος. Έτσι σήμερα απέμεινε σε ορισμένους μόνο ο άχαρος ρόλος της οπισθοφυλακής, διά της, όχι τόσο θορυβώδους πια, περιληπτικής επανάληψης κραυγών, που -από άποψη ουσίας- δεν ακούγονται ούτε καν σαν ψίθυροι στα αυτιά της συντριπτικής πλειοψηφίας του ελληνικού λαού.
Σχετικά με την υπό συζήτηση πρόταση, ουσιαστικά δηλαδή της διεύρυνσης της αρμοδιότητας της υπάρχουσας επιτροπής  να επεκτείνει τη διεξαγόμενη ήδη προκαταρτική εξέταση, θα ήθελα να επισημάνω τα εξής και σε ό,τι φυσικά αφορά την ουσία της προτάσεως. Θεωρώ ότι η Ολομέλεια του Σώματος θα πρέπει να δώσει τη συγκατάθεσή της και να υπερψηφίσει την πρόταση. Άλλωστε δεν προκαταλαμβάνεται σήμερα το περιεχόμενο του πορίσματος της επιτροπής. Γι’ αυτόν ακριβώς το λόγο, όμως, θα ήθελα να εκφράσω την επιφύλαξή μου και να τη θέσω υπ’ όψιν της επιτροπής, σε περίπτωση που η πρόταση υπερψηφιστεί.
Κατ’ αρχάς, θα ήθελα να εκφράσω την επιφύλαξή μου ως προς τη διαπίστωση ότι οι ισχυρισμοί του πρώην Υπουργού Οικονομικών επέδρασαν ουσιωδώς στην αρχική απόρριψη της πρότασης ως προς το αδίκημα της απιστίας. Ήταν τα στοιχεία που δεν ήταν ικανά να στηρίξουν την παραπομπή του και όχι οι ισχυρισμοί του. Άλλωστε υπό το φως των νέων στοιχείων διεξάγεται και η σημερινή συζήτηση.
Περαιτέρω και ειδικότερα το άρθρο 256 ορίζει ότι το αδίκημα της απιστίας στην υπηρεσία διαπράττει ο υπάλληλος που κατά τον προσδιορισμό, την είσπραξη, τη διαχείριση φόρων, δασμών, τελών ή άλλων φορολογημάτων ή οποιωνδήποτε εσόδων ελαττώνει εν γνώσει του και για να ωφεληθεί ο ίδιος ή άλλος τη δημόσια, τη δημοτική, κοινοτική περιουσία ή την περιουσία νομικού προσώπου δημοσίου δικαίου, της οποίας η διαχείριση του είναι εμπιστευμένη. 
Δηλαδή, για τη στοιχειοθέτηση του εγκλήματος της απιστίας περί την υπηρεσία απαιτείται να συντρέχουν αθροιστικώς: η ελάττωση της δημόσιας κ.λπ. περιουσίας, η διαχείριση της οποίας είναι εμπιστευμένη στον υπάλληλο. Η ελάττωση να λαμβάνει χώρα κατά τον προσδιορισμό, την είσπραξη ή κατά τη διαχείριση των φόρων, των δασμών, των τελών ή άλλων φορολογημάτων ή των οιωνδήποτε εσόδων. Ο άμεσος δόλος του υπαλλήλου, που συνίσταται στη θέλησή του να ελαττώσει τη δημόσια κ.λπ. περιουσία και τη γνώση του ότι με την πράξη του ή την παράλειψή του επέρχεται η ελάττωση ως και ο σκοπός του ίδιου να ωφεληθεί ο ίδιος ή άλλος.
Ιδιαίτερη προσοχή, λοιπόν, θα πρέπει να επιδειχθεί τόσο στη διαπίστωση του αν ελαττώθηκε και σε ποιο βαθμό η δημόσια περιουσία, όσο και στο αν μετέπειτα η ελάττωση της περιουσίας αυτής έλαβε χώρα κατά τον προσδιορισμό ή την είσπραξη των φόρων κ.λπ.. Διότι, ναι μεν ο Υπουργός Οικονομικών είναι αυτός που εποπτεύει τις υπηρεσίες που είναι αρμόδιες για τον προσδιορισμό και την είσπραξη, ωστόσο κρίσιμο ερώτημα είναι ο χρόνος ή, εν πάση περιπτώσει, το σημείο έναρξης του προσδιορισμού των εσόδων, καθώς, βεβαίως, η είσπραξη και η διαχείριση έπονται χρονικά.
Κυρίες και κύριοι συνάδελφοι, ακούω με προσοχή όλες τις απόψεις που εκφράζονται σήμερα. Ελπίζω να εξέφρασα με κάποιον τρόπο την κοινή συνισταμένη της συντριπτικής πλειοψηφίας των απόψεων των παρισταμένων. Διότι -επαναλαμβάνω και κλείνω με αυτό- η σημερινή συζήτηση ως προς το ποινικό της σκέλος αποτελεί ένα πεδίο στο οποίο μπορεί να επέλθει μία ευρεία συναίνεση, αν την αντιμετωπίσουμε όπως έχουμε καθήκον να την αντιμετωπίσουμε.
Ευχαριστώ πολύ.","ΔΗΜΗΤΡΙΟΣ ΣΑΛΤΟΥΡΟΣ",450
"130665"," Ευχαριστούμε τον κ. Σαλτούρο.
Η κ. Μαρίνα Χρυσοβελώνη έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130666"," Κυρίες και κύριοι συνάδελφοι, η σημερινή συζήτηση από μόνη της αποτελεί δικαίωση των Ανεξάρτητων Ελλήνων. Όπως εκτενώς ανέφερε και ο συνάδελφος Βασίλης Καπερνάρος, τον περασμένο Ιανουάριο σας προτείναμε τη διερεύνηση για τον κ. Παπακωνσταντίνου, μεταξύ άλλων αδικημάτων, και του κακουργήματος της απιστίας στην υπηρεσία, με τη χρήση ιδιαίτερων τεχνασμάτων. Σήμερα, σχεδόν πέντε μήνες μετά, αυτή είναι τελικά και η θέση της συγκυβέρνησης. 
«Κάλλιο αργά, παρά ποτέ» θα πει κανείς. Το θέμα είναι πόσο αργά πάτε τελικά. Και δεν μιλώ, βέβαια, μόνο για τις εργασίες της αρμόδιας επιτροπής της Βουλής. Αναφέρομαι στην ουσία της λίστας Λαγκάρντ, την οποία ακόμη και σήμερα διαχειρίζεται το Υπουργείο Οικονομικών.
Κύριε Υπουργέ, πόσοι κλήθηκαν να πληρώσουν από τους φοροφυγάδες και πόσοι τελικά πλήρωσαν; Φοβάμαι ότι το αποτέλεσμα είναι πάντοτε το ίδιο, όποια χρονιά κι αν το εξετάσουμε. Τα ίδια εισέπραξε το ελληνικό δημόσιο το 2010, όπως και το 2011 και το 2012 από τους μεγαλοκαταθέτες της Ελβετίας, δηλαδή μηδέν, όσα ακριβώς έχετε εισπράξει μέχρι σήμερα από έσοδα συνολικού ύψους 600 εκατομμυρίων ευρώ που θα μπορούσαν να έχουν εισρεύσει στη χειμαζόμενη Ελλάδα του μνημονίου.
Σε ό,τι αφορά τώρα το ξέπλυμα «μαύρου» χρήματος. Πόσοι άραγε από αυτούς που τα ονόματά τους βρέθηκαν στη λίστα παραπέμφθηκαν τελικά στη δικαιοσύνη; 
Τις απαντήσεις τις γνωρίζουμε, δυστυχώς, όλοι. Αυτό που κάποιοι, όμως, ξεχνούν είναι πως η γενικευμένη, σχεδόν κατοχυρωμένη από το σύστημα εξουσίας, ατιμωρησία των διαπλεκομένων οδηγεί αναπόφευκτα στο τέλος του ιδίου του συστήματος που εκείνοι υπηρετούν.
Πριν από πέντε μήνες σάς προτείναμε τη διερεύνηση των ποινικών ευθυνών τεσσάρων πολιτικών προσώπων και εσείς την απορρίψατε. Πολλοί, μάλιστα, συνάδελφοι το έκαναν με εξαιρετικά προκλητικό τρόπο, επιδεικνύοντας φανερά μια διάθεση συγκάλυψης. Απέφυγαν ακόμη και να ψηφίσουν στις τρεις από τις τέσσερις κάλπες που στήθηκαν. Δεν είμαι βέβαιη ότι σήμερα θα αισθάνονται δικαιωμένοι ή υπερήφανοι για την επιλογή τους αυτή. Αν ήμουν στη θέση τους, θα ένιωθα αυτήν τη στιγμή ιδιαίτερη ανησυχία για την προκλητική ασυλία που δόθηκε σε κάποιους τον περασμένο Ιανουάριο.
Υπενθυμίζω εδώ ότι η αντίθεση στην πρόταση των Ανεξάρτητων Ελλήνων προήλθε τότε κυρίως από τρεις πλευρές: από το ΠΑΣΟΚ, λόγω της αναμφίβολης εμπλοκής του κ. Βενιζέλου, από τον κ. Σαμαρά, γιατί ο κ. Βενιζέλος είναι νυν συνεργάτης του και ο κ. Παπανδρέου πρώην συμμαθητής του, και, βέβαια, από το κόμμα των τραπεζιτών, που ενδιαφέρονται κυρίως για το συνάδελφό τους κ. Παπαδήμο, τον οποίο διατηρούν σαν χρυσή εφεδρεία για το μέλλον.
Η άποψη των κυρίων Σαμαρά και Βενιζέλου είναι ξεκάθαρη. Υπόλογος δεν μπορεί να είναι ο εκάστοτε Πρωθυπουργός ή ο Αντιπρόεδρος της Κυβέρνησης, ανεξάρτητα, βέβαια, από το τι λέει το Σύνταγμα. Υπεύθυνοι μπορεί να είναι μόνο οι υφιστάμενοι. Εν προκειμένω ο Υπουργός Οικονομικών, κατά προτίμηση ο κ. Παπακωνσταντίνου, ο Ειδικός Γραμματέας του ΣΔΟΕ, κατά προτίμηση ο κ. Διώτης κ.ο.κ..
Αυτή, βέβαια, η λογική από μόνη της ανοίγει μία μικρή πόρτα, που τότε δεν σας ενδιέφερε και πάρα πολύ να την κλείσετε. Ανοίγει πλέον διάπλατα την προοπτική πιθανών ποινικών ευθυνών και του Γεωργίου Παπανδρέου και μάλιστα όχι μόνο ως Πρωθυπουργού, ο οποίος βάσει του άρθρου 82 του Συντάγματος ήταν υποχρεωμένος να κατευθύνει τις ενέργειες της Κυβέρνησης. Ανοίγει εκ νέου το ζήτημα της διερεύνησης των ευθυνών του ως Υπουργού Εξωτερικών και άμεσου προϊσταμένου του Πρέσβη κ. Χαλαστάνη. Θυμίζω ότι μέχρι τις 7 Σεπτεμβρίου του 2010 ο κ. Παπανδρέου ήταν και Υπουργός Εξωτερικών, αρμόδιος για τις επαφές της χώρας μας με τη γαλλική κυβέρνηση. 
Αυτή, κυρίες και κύριοι συνάδελφοι, είναι μία εξαιρετικά κρίσιμη ημερομηνία, ένα κομβικό σημείο της έρευνας για το πότε ακριβώς αποφασίστηκε από την ελληνική πλευρά ο χειρισμός του αιτήματος που έγινε για τη λίστα Λαγκάρντ στο γαλλικό Υπουργείο Οικονομικών.
Η έρευνα πρέπει να καλύψει το καλοκαίρι του 2010, αναδεικνύοντας και άλλα πιθανώς χαμένα έγγραφα της αλληλογραφίας μεταξύ του Υπουργείου Εξωτερικών και της πρεσβείας μας στο Παρίσι. Ενδεχομένως, μαζί με αυτά, να αναδείξει και ευθύνες γνωστών πολιτικών.
Μέχρι τώρα για τη συγκυβέρνηση οι μόνοι που έχουν διαπιστωμένα ποινικές ευθύνες για τη λίστα Λαγκάρντ ήσαν ο Γεώργιος Παπακωνσταντίνου και ο Κώστας Βαξεβάνης. Ο δημοσιογράφος, δηλαδή, που αποκάλυψε τη λίστα Λαγκάρντ έχει ποινικές ευθύνες, όχι, όμως, όλοι οι άλλοι, οι οποίοι συγκάλυψαν το περιεχόμενό της.
Σήμερα, έστω και με τον ατελή τρόπο με τον οποίο το πράττετε, ανακαλύπτετε με καθυστέρηση πέντε μηνών ιδιαίτερα τεχνάσματα που οδήγησαν στην απόκρυψη τόσο της λίστας, όσο και της αυθεντικής προέλευσής της. Ανακαλύπτετε τώρα, σε βάρος, όμως, αποκλειστικά του Γεωργίου Παπακωνσταντίνου, το κακούργημα της απιστίας στην υπηρεσία, που περιέγραψαν οι Ανεξάρτητοι Έλληνες τον περασμένο Ιανουάριο. Με ευθύνες, όμως, και άλλων ασφαλώς δεν ασχολείστε, μέχρι την επόμενη αποκάλυψη κάποιου άλλου επίσημου εγγράφου, που θα σας αναγκάσει να αναθεωρήσετε εκ νέου τη στάση σας.
Αυτή, όμως –και λυπάμαι- δεν είναι στάση ευθύνης, δεν δείχνει πραγματική διάθεση λογοδοσίας, διαφάνεια και ειλικρίνεια έναντι του ελληνικού λαού. Είναι μια στάση που θα σας καθιστά ομήρους του παρελθόντος, δεσμεύει συνειδήσεις και, βέβαια, περιορίζει αναίτια το εύρος της προκαταρκτικής εξέτασης της λίστας Λαγκάρντ.
Ο ελληνικός λαός, όμως, κυρίες και κύριοι συνάδελφοι, απαιτεί από εμάς ομόθυμα την απόδοση πραγματικής δικαιοσύνης για όλους ανεξαιρέτως. Χρέος μας είναι να ξεκινήσουμε, επιτέλους, την ουσιαστική διερεύνηση που ζητούν οι πολίτες και όχι να ολοκληρώσουμε μία ακόμη συγκάλυψη. Χρέος μας είναι να αλλάξουμε το αποσαθρωμένο σύστημα εξουσίας και όχι να μετατρέψουμε τη Βουλή σε κολυμβήθρα του Σιλωάμ. Χρέος μας είναι να ανακτήσουμε κάποια έστω από τα χαμένα 600 εκατομμύρια ευρώ αγνοούμενων φόρων και όχι να κάνουμε πανάκριβα δώρα σε προνομιούχους φίλους και συγγενείς, την ώρα που λεηλατείται η ελληνική οικογένεια από τα μνημόνια. 
Κοινή υποχρέωση όλων μας είναι όχι μόνο να τιμωρήσουμε τους υπαιτίους, αλλά και να αναζητήσουμε τα χρήματα του καταρημαγμένου ελληνικού λαού. Μόνον έτσι θα πείσουμε τους πολίτες ότι εργαζόμαστε προς όφελος των πολλών και όχι για την εξυπηρέτηση των λίγων.
Σας ευχαριστώ.
(Χειροκροτήματα από την πτέρυγα των ΑΝΕΛ)","ΜΑΡΙΝΑ ΧΡΥΣΟΒΕΛΩΝΗ",553
"130667"," Ευχαριστούμε, κυρία Χρυσοβελώνη.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130668"," Η Κυβέρνηση έχει αποχωρήσει. Δεν ήταν κανένας στην ομιλία της κ. Χρυσοβελώνη.","ΝΙΚΟΛΑΟΣ ΒΟΥΤΣΗΣ",75
"130669"," Παρακαλώ, μισό λεπτό. Θέλω να ανακοινώσω κάτι. Θα έλθει, προφανώς, η Κυβέρνηση.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία της Βουλής, αφού ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, δεκαεννέα φοιτητές και φοιτήτριες της Ελληνικής Γλώσσας και Πολιτισμού του Πανεπιστημίου της Ουάσιγκτον, οι οποίοι στο πλαίσιο της επίσκεψής τους στη χώρα μας πραγματοποιούν επίσκεψη και στη Βουλή. 
Η Βουλή τούς καλωσορίζει.
(Χειροκροτήματα από όλες τις πτέρυγες της Βουλής)
Το λόγο έχει ο κ. Άδωνις Γεωργιάδης.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130670"," Ευχαριστώ πολύ, κυρία Πρόεδρε. 
Θα περίμενε κανείς, κυρίες και κύριοι συνάδελφοι, ότι στη σημερινή συζήτηση θα επικρατούσε πνεύμα ομονοίας στην Αίθουσα. Και το λέω αυτό, γιατί ακούγοντας τους συναδέλφους της Αντιπολιτεύσεως να διαγωνίζονται ποιο κόμμα είχε βάλει πρώτο τις περισσότερες κατηγορίες για τα περισσότερα πολιτικά πρόσωπα –έχω ακούσει ήδη τον ΣΥΡΙΖΑ να θεωρεί ότι αυτός έβαλε όλες τις κατηγορίες και προ ολίγου τους Ανεξάρτητους Έλληνες ότι έχουν βάλει και επιπλέον κατηγορίες- θα έλεγε κανείς ότι, εν πάση περιπτώσει, το ότι διευρύνουμε την κατηγορία για τον κ. Παπακωνσταντίνου είναι κάτι το οποίο θα μας έβρισκε επί της αρχής όλους σύμφωνους και δεν θα υπήρχε καμμία αφορμή στη σημερινή συζήτηση για φασαρίες. 
Δυστυχώς, το πνεύμα της ομονοίας, το οποίο είναι απολύτως απαραίτητο στη χώρα για να ξεφύγουμε από την κρίση, ούτε τώρα μπορεί να μας βάλει σε μία κοινή συνισταμένη. 
Δίνω μόνο ένα μικρό παράδειγμα. Κατά την έναρξη της σημερινής συνεδριάσεως από την πλευρά του ΣΥΡΙΖΑ ετέθη η γνωστή ένσταση, ότι η διαδικασία είναι σύντομη, ότι έπρεπε να υπάρχει περισσότερος χρόνος, ότι έπρεπε να δοθεί χρόνος να μιλήσουν περισσότεροι Βουλευτές, να διευρυνθεί η συζήτηση. Έχω εδώ τον κατάλογο των ομιλητών. Πλην των ορισμένων από τα κόμματα από την αρχή, δηλαδή αυτών που θα μίλαγαν ούτως ή άλλως, από πλευράς ΣΥΡΙΖΑ δεν έχει εγγραφεί ούτε ένας. Ούτε ένας!","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"130671"," Αφού απαγορεύτηκε!","ΖΩΗ ΚΩΝΣΤΑΝΤΟΠΟΥΛΟΥ",272
"130672"," Όχι, δεν απαγορεύτηκε. Έχουν μπει ακριβώς μετά, κυρία Κωνσταντοπούλου, Βουλευτές από τους Ανεξάρτητους Έλληνες, τη Νέα Δημοκρατία κ.λπ..","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"130673"," Μπήκε όριο για τις 17.00΄.","ΝΙΚΟΛΑΟΣ ΒΟΥΤΣΗΣ",75
"130674","  Αφού μπήκε όριο στις 17.00΄…","ΧΑΡΑΛΑΜΠΟΣ-ΣΤΑΥΡΟΣ ΚΟΝΤΟΝΗΣ",236
"130675"," Λέω, κύριε Κοντονή, ότι, αφού είχατε τόσο μεγάλη αγάπη και τόσο μεγάλη ένταση για τη συζήτηση…","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"130676"," Ελπίζω να μη μας κόψετε…","ΖΩΗ ΚΩΝΣΤΑΝΤΟΠΟΥΛΟΥ",272
"130677"," Σας παρακαλώ, κυρία Κωνσταντοπούλου, αφήστε να τοποθετηθεί ο συνάδελφος.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130678"," Γιατί το λέω αυτό; Δεν έχει νόημα να τσακωνόμαστε διαρκώς. Δεν είναι αυτή ωραία εικόνα που δίνουμε στον ελληνικό λαό. Σημασία έχει και να μπορούμε να συνεννοούμαστε στα αυτονόητα. 
Πάμε, λοιπόν, στη σημερινή συζήτηση, να καταλάβει ο ελληνικός λαός που μας ακούει τι κάνουμε. Τον ελληνικό λαό δεν τον ενδιαφέρει αν, παραδείγματος χάριν, οι Ανεξάρτητοι Έλληνες είχαν έρθει εδώ πέρα τον Ιανουάριο και είχαν καταθέσει μία πρόταση με το μισό Ποινικό Κώδικα για τους μισούς Έλληνες πολίτες, για να μπορούν να πουν αύριο «μα, εμείς είχαμε προβλέψει για τον άλφα, είχαμε προβλέψει για τον βήτα». Τον ελληνικό λαό τον ενδιαφέρει αν τελικά θα φθάσουμε σε ένα άλφα αποτέλεσμα. Αυτό είναι που αφορά και τους πολίτες και εμάς. 
Πάμε, λοιπόν, στο συγκεκριμένο. Τι λέγαμε τον Ιανουάριο; Λέγαμε ότι, αν προκύψουν περαιτέρω στοιχεία στην πορεία διερευνήσεως της υποθέσεως, θα διευρύνουμε το κατηγορητήριο για τον κ. Παπακωνσταντίνου. Αν προκύψουν περαιτέρω στοιχεία για έτερο πρόσωπο, για διαφορετικό πρόσωπο, πλην του κ. Παπακωνσταντίνου, θα διευρύνουμε το κατηγορητήριο για επιπλέον πρόσωπα. Δεν πρόκειται να υπάρξει κανενός είδους συγκάλυψη. Αυτό είπαμε από την πρώτη μέρα. 
Τι κάνουμε σήμερα εδώ; Τι αποδεικνύεται με τη σημερινή μας πρόταση; 
Παρενθετικά να πω ότι διαρκώς ακούω για την επιτροπή μας από κάποιες πτέρυγες ότι τα κόμματα της συγκυβερνήσεως θέλουν να προκαλέσουν συγκάλυψη. Και προσέξτε πού εδράζεται το επιχείρημα περί συγκαλύψεως. Εδράζεται στο ότι δεν επιτρέψαμε την εξέταση μαρτύρων. Δεν υπάρχει κανένας μάρτυρας που προτάθηκε και δεν εξετάστηκε. Η μόνη διαφορά είναι ότι μία σειρά μαρτύρων, λόγω χρόνου, εξετάστηκαν από τους αρμόδιους εισαγγελείς. Βεβαίως, προφανώς κάποια από τα μέλη της επιτροπής θεωρούν ότι οι αρμόδιοι εισαγγελείς δεν κάνουν καλά τη δουλειά τους, ότι μόνο εκείνοι μπορούν να τους εξετάσουν κατά τον προσήκοντα τρόπο και ότι οι έμπειροι εισαγγελείς είναι περίπου ανίκανοι για να εξετάσουν τους μάρτυρες. 
Δεν έχει υπάρξει, όμως, κυρίες και κύριοι συνάδελφοι, ούτε ένας προτεινόμενος μάρτυρας που να μην έχει εξεταστεί, είτε από την επιτροπή μας είτε από τους εισαγγελείς. Για ποια, λοιπόν, συγκάλυψη μιλάμε; 
Και πάμε τώρα στο προκείμενο Γιατί γίνεται η σημερινή πρόταση; Διότι πάρα πολύ απλά στην πορεία εξετάσεως αυτής της υποθέσεως στην επιτροπή προέκυψαν στοιχεία τα οποία δεν είχαμε στη διάθεσή μας τον Ιανουάριο. Αυτός είναι ο λόγος για τον οποίο είμαστε εδώ σήμερα. Και ποιο συγκεκριμένο στοιχείο προέκυψε; Προέκυψε ότι η βασική υπερασπιστική γραμμή του κ. Παπακωνσταντίνου, όπως ελέχθη μέσα σε αυτήν την Αίθουσα, ότι δηλαδή δεν πρωτοκόλλησε τη λίστα Λαγκάρντ, διότι αυτό ήταν προϊόν μιας άτυπης συμφωνίας με την κ. Λαγκάρντ και το γαλλικό Υπουργείο Οικονομικών, μετά την απάντηση του γαλλικού Υπουργείου Οικονομικών, αυτός του ο ισχυρισμός ήταν ψευδής. Γι’ αυτό διευρύνεται το κατηγορητήριο. 
Δεν διευρύνουμε το κατηγορητήριο ούτε γιατί θέλουμε να κατηγορήσουμε αδίκως ανθρώπους ούτε γιατί θέλουμε να κάνουμε συγκάλυψη. Βάσει των στοιχείων που βρίσκουμε προχωράμε και αυτό κάνουμε. 
Και πρέπει να είναι βέβαιος ο ελληνικός λαός ότι δεν πρόκειται να συγκαλύψουμε κανέναν και για κανένα λόγο και ότι όποιος είναι υπεύθυνος θα πληρώσει. 
Κλείνοντας, οφείλω να πω ως Βουλευτής του ελληνικού Κοινοβουλίου αλλά και ως μέλος της επιτροπής ότι νιώθω, κυρία Πρόεδρε, βαθύτατα προσβεβλημένος από τις συνεχείς ψευδομαρτυρίες μαρτύρων στην επιτροπή για τη λίστα Λαγκάρντ. 
Θέλω να αναφερθώ ιδιαίτερα στη χθεσινή κατάθεση του κ. Πλασκοβίτη, ο οποίος τι μας είπε; Μας είπε πως δεν θυμόταν προ δύο μηνών, όταν εξετάστηκε, ότι είχε στείλει τη σχετική επιστολή στο γαλλικό Υπουργείο Οικονομικών. 
Θέλω να παρακαλέσω το Προεδρείο να εξετάσει -έστω και κοινοβουλευτική πρωτοβουλία- όχι μόνο την άσκηση δίωξης εναντίον του κ. Πλασκοβίτη για ψευδομαρτυρία, αλλά και την αποπομπή του από το Ινστιτούτο Νομισματικής Πολιτικής. Θεωρώ παντελώς αδιανόητο να επιβραβεύει η ελληνική πολιτεία με μια τόσο υψηλή θέση έναν άνθρωπο ο οποίος εις γνώσιν του ήρθε και κορόιδεψε τη Βουλή των Ελλήνων. Διότι κανένας δεν πιστεύει στα αλήθεια ότι, όταν ήρθε πριν από δύο μήνες, δεν γνώριζε ότι είχε στείλει τη σχετική επιστολή στο γαλλικό Υπουργείο Οικονομικών. Άρα όλα όσα μάς έλεγαν στη Βουλή και εκείνος και ο κ. Διώτης και ο κ. Παπακωνσταντίνου ήταν παντελώς ψευδή. 
Ευχαριστώ πάρα πολύ. 
(Χειροκροτήματα από την πτέρυγα της Νέας Δημοκρατίας)","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"130679"," Ευχαριστούμε, κύριε Γεωργιάδη. 
Ο Κοινοβουλευτικός Εκπρόσωπος των Ανεξαρτήτων Ελλήνων κ. Επαμεινώνδας Μαριάς έχει το λόγο. 
(Στο σημείο αυτό την Προεδρική Έδρα καταλαμβάνει ο Β΄ Αντιπρόεδρος της Βουλής κ. ΓΕΩΡΓΙΟΣ ΚΑΛΑΝΤΖΗΣ )
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κυρία Πρόεδρε και κύριε Πρόεδρε, κύριε Υπουργέ, κύριοι Βουλευτές, πράγματι σήμερα η συζήτηση είναι ιδιαίτερα ενδιαφέρουσα για δύο λόγους. 
Πρώτα από όλα, αποδεικνύει ορισμένα ζητήματα που έχουν σχέση με τον Κανονισμό. Διότι θα παρατηρήσατε –και δικαίως- ότι όσοι συνάδελφοι - μέλη της επιτροπής έχουν μιλήσει –και σωστά μίλησαν- έχουν πολλή περισσότερη γνώση του θέματος από τους υπόλοιπους. Και αυτό είναι λογικό, μια και συμμετέχουν στην επιτροπή. Όταν, όμως, γίνεται μία συζήτηση, προφανώς θα πρέπει να γίνεται επί ίσοις όροις, δηλαδή να έχουν την ίδια εικόνα και την ίδια πρόσβαση στα στοιχεία και σε μάρτυρες και στο κλίμα και στη διαδικασία και οι υπόλοιποι Βουλευτές. 
Κατά την έννοια αυτή, θα πρέπει να εξεταστεί το πώς από εδώ και πέρα θα λειτουργεί αυτός ο Κανονισμός. Διότι θα πρέπει να δοθεί –και αυτό είναι σωστό, κατά τη γνώμη μας- δημοσιότητα -πλήρης δημοσιότητα- στις εργασίες της επιτροπής, ούτως ώστε και αυτά που λένε οι μάρτυρες να κρίνονται και να ακούγονται αλλά και να υπάρχει ενημέρωση του ελληνικού λαού και προφανώς και ενημέρωση και των υπολοίπων Βουλευτών, οι οποίοι, βεβαίως, όταν έρθει το συνολικό πόρισμα, να έχουν όλα τα στοιχεία για να τοποθετηθούν και για να κρίνουν. Τώρα, όμως, εμβόλιμα, σε τέτοιες διαδικασίες, προφανώς –και πολύ καλά κάνουν οι συνάδελφοι που γνωρίζουν τα θέματα και μας τα λένε- εμείς έχουμε περιορισμένη εικόνα των θεμάτων. 
Το πιο σημαντικό, όμως, που εγώ πιστεύω ότι αποδεικνύεται για άλλη μία φορά, είναι το εξής. Να πάμε στην πλήρη κατάργηση του άρθρου 86, όπου υπάρχει αυτή η ιδιότυπη προστασία όσων ασκούν υπουργικά καθήκοντα, και να είναι πλέον και αυτοί αντιμέτωποι με το φυσικό δικαστή. Και αυτό είναι κάτι που πρέπει να το αναδεικνύουμε. Και δεν το αναδεικνύουμε μόνο εμείς. Έχει ειπωθεί και από άλλους Βουλευτές. 
Η τρίτη παρατήρηση είναι ότι εμείς, με ολοκληρωμένη πρόταση την οποία καταθέσαμε στις 9-1-2013, είχαμε από τότε επισημάνει ότι υπάρχουν πολύ συγκεκριμένα στοιχεία για την παραπομπή του κ. Παπακωνσταντίνου, για τον οποίο συζητούμε τώρα, και για το αδίκημα της απιστίας. 
Ειπώθηκε τότε από την πλευρά της Πλειοψηφίας ότι δεν είναι έτσι τα πράγματα και ότι δεν υπήρχαν επαρκή στοιχεία. Και επέμεναν στη δική τους πρόταση. 
Θα σας διαβάσω κάτι από την πρόταση της Πλειοψηφίας. Λέει: «Γνωστό είναι, λόγω της δημοσιότητας που έχει λάβει το όλο θέμα, αλλά και των προσφάτων καταθέσεων στην Επιτροπή Θεσμών και Διαφάνειας της Βουλής, ότι περί τα μέσα του έτους 2010 το γαλλικό Υπουργείο Οικονομικών παρέδωσε στον Έλληνα Πρέσβη στο Παρίσι κ. Χαλαστάνη έναν ψηφιακό δίσκο, στον οποίο περιέχονται δύο χιλιάδες εξήντα δύο ηλεκτρονικά αρχεία». Αυτή είναι η πρόταση παραπομπής της Πλειοψηφίας. 
Άρα εσείς οι ίδιοι λέτε ότι το γαλλικό Υπουργείο Οικονομικών παρέδωσε. Επομένως η παράδοση αυτή ήταν νόμιμη. Δεν υπήρχε κανένα θέμα να αμφισβητηθεί η παράδοση. Αυτό το λέτε στην εισήγησή σας και με βάση αυτό παραπέμψατε τον κ. Παπακωνσταντίνου. 
Κι αν διαβάσετε τα Πρακτικά -γιατί καλό θα είναι να διαβάσουμε όλοι τα Πρακτικά της 17ης Ιανουαρίου, για να ξέρουμε τι είχε πει καθένας- θα δείτε ότι σας είχαμε πει πως ακόμα και από την πρότασή σας –εγώ, μάλιστα, στην εισήγησή μου στηρίχθηκα στη δική σας πρόταση, για να σας αποδείξω ότι πρέπει να διευρυνθεί το κατηγορητήριο- εφόσον δέχεσθε ότι το γαλλικό Υπουργείο Οικονομικών παρέδωσε στον Έλληνα Πρέσβη στο Παρίσι, τον κ. Χαλαστάνη, το cd κι εν προκειμένω ο κ. Παπακωνσταντίνου εν συνεχεία δεν έκανε τίποτε, υπήρχε η απιστία κι έπρεπε να το είχατε βάλει μέσα στο κατηγορητήριο. Τι σας έδωσε παραπάνω το έγγραφο που ήρθε; Τι λέει παραπάνω; Τίποτα. 
Συνεπώς το ξέρατε. Διότι αλλιώς πού το βρήκατε και το γράψατε; Θα πρέπει να δεχθούμε ότι γράψατε κάτι το οποίο δεν ίσχυε. Ίσχυε, λοιπόν. Εγώ το δέχομαι. Και σας είχα πει από τότε ότι τα πράγματα είναι δεδομένα, ότι δεν υπήρχε καμμία παρανομία και ότι από τότε έπρεπε να τον παραπέμψετε  για απιστία. Δεν το κάνατε, όμως. Δεν το κάνατε γιατί θέλατε να συγκαλύψετε; Για ποιο λόγο δεν το κάνατε;
Εγώ, λοιπόν, να σας πω το εξής: Μήπως δεν το κάνατε γιατί δεν θέλατε να ανοίξετε μία διαδικασία που αφορά στην παραπομπή Υπουργών Οικονομικών για απιστία; Διότι αυτό είναι το θέμα όλο. Το ποινικό και το πολιτικό ζήτημα που προκύπτει είναι αυτό. Και στην εισήγησή μου τότε σας είχα πει: «Πρέπει να καταλάβουμε ότι ο Υπουργός Οικονομικών δεν είναι μόνο για να βάζει φόρους, αλλά για να κοιτάζει πώς θα εισπράξει και ποσά τα οποία μπορεί να εισπράξει.». 
Εάν, λοιπόν, δεν ενεργεί ορθά, σύμφωνα τώρα με το νέο κατηγορητήριο που βάζετε, λέτε: Με βάση το άρθρο 256 του Ποινικού Κώδικα υπάλληλος που κατά τον προσδιορισμό, την είσπραξη ή τη διαχείριση φόρων, δασμών, τελών ή άλλων φορολογημάτων ή οποιωνδήποτε εσόδων –προσέξτε τη λέξη «εσόδων»- ελαττώνει εν γνώσει του τη δημόσια, τη δημοτική ή την κοινοτική περιουσία ή την περιουσία νομικού προσώπου δημοσίου δικαίου, της οποίας η διαχείριση του είναι εμπιστευμένη, για να ωφεληθεί ο ίδιος ή άλλος, τιμωρείται. 
Παρακάτω λέτε: «Ο Υπουργός Οικονομικών…» -αυτό θυμηθείτε το γιατί θα έρθουν και άλλες τέτοιες υποθέσεις, έχει αξία- «…είναι ο κατ’ εξοχήν αρμόδιος υπάλληλος κατά την έννοια των άρθρων 13 και 256 του Ποινικού Κώδικα…» –αυτά που σας είχα πει εγώ τον Ιανουάριο- «…που εποπτεύει, κατευθύνει τις δημόσιες υπηρεσίες, οι οποίες έχουν αρμοδιότητα για τον προσδιορισμό, την είσπραξη και τη διαχείριση φόρων κ.λπ..». Μου αρέσει αυτό το «κ.λπ.», γιατί θα έχει ενδιαφέρον για αργότερα. «Με αυτό το δεδομένο και λαμβανομένου υπ’ όψιν… ο Παπακωνσταντίνου να παραπεμφθεί». Πολύ ωραία. 
Συνεχίζω τι σας είχα πει τότε.  Σας είχα πει τότε ότι ο Υπουργός Οικονομικών δεν είναι μόνο για να βάζει φόρους. Και αυτό ας είναι ένα μήνυμα προς άλλους. Όταν μπορείς να εισπράξεις δισεκατομμύρια από το κατοχικό δάνειο και δεν κάνεις καμμία κίνηση, ο Υπουργός Οικονομικών ας το λάβει σοβαρά υπ’ όψιν. Και επειδή από αυτό το Βήμα σάς είπαμε ότι πλέον σας είχαμε καταστήσει σαφές με ερωτήσεις, παρεμβάσεις και στοιχεία ό,τι αφορά τις γερμανικές αποζημιώσεις, το κατοχικό δάνειο και ότι, όσο δεν ενεργούσατε, εμπίπτατε σε αυτές τις διατάξεις, σπεύσατε μετά από λίγο να διαμορφώσετε μία πρόταση να εξετάσει το Νομικό Συμβούλιο του Κράτους πώς θα εισπράξει τις γερμανικές αποζημιώσεις, για να καλυφθείτε. 
Γι’ αυτό, λοιπόν, έχει ενδιαφέρον αυτό που κάνατε κι έχει ενδιαφέρον και για τα σημερινά.
 Και τι λένε τα σημερινά; Έχουμε ένα μνημόνιο, το οποίο έχει αποτύχει. Σήμερα το ΔΝΤ δέχτηκε ότι υπήρχε πλήρης αποτυχία. Η χώρα ζημιώθηκε. Το ερώτημα –σας έχω κάνει και σχετική επίκαιρη ερώτηση- είναι το εξής: Εφόσον η χώρα ζημιώθηκε, εφόσον συνομολογεί το ΔΝΤ -τώρα και άλλες φορές- εφόσον συνομολογεί και η Ευρωπαϊκή Ένωση ότι ήταν λάθος η συνταγή και η ζημία υφίσταται, θα κάνετε αγωγή αποζημιώσεως εις βάρος της τρόικας, για να εισπράξει το ελληνικό δημόσιο τη ζημία, η οποία ανέρχεται σε αρκετά δισεκατομμύρια; Εάν δεν την κάνετε, μήπως από εδώ και πέρα, με όλη αυτήν τη διαδικασία, θα έρθει κάποια στιγμή που θα κληθεί κάποιος, που δεν κάνει αυτές τις ενέργειες, να λογοδοτήσει; Προσέξτε το! Διότι εφόσον ζημιώθηκε η χώρα και εφόσον υπάρχει ειδικό άρθρο στη δανειακή σύμβαση την πρώτη, που λέει ότι όλες οι διαφορές μεταξύ των μερών επιλύονται στο Δικαστήριο της Ευρωπαϊκής Ένωσης, οφείλετε να κάνετε αγωγή αποζημιώσεως και όχι να λέτε «θα αξιοποιήσουμε το λάθος του ΔΝΤ για να κάνουμε διαπραγμάτευση». Αυτό είναι λάθος! Θα προσδιορίσετε οικονομικά τη ζημία και θα κάνετε αγωγή αποζημιώσεως. Αλλιώς εμείς επιφυλασσόμαστε με αυτήν τη διαδικασία να επανέλθουμε, εάν δεν γίνει. 
Και πώς θα χαρακτηρίσετε έναν Υπουργό Οικονομικών ο οποίος γνώριζε ότι είναι λάθος η συνταγή; Είχε, λέει, προειδοποιήσει και ταυτόχρονα εφαρμόσει τη λάθος συνταγή. 
Διαβάζω, λοιπόν, από το σημερινό φύλλο της εφημερίδας «ΤΑ ΝΕΑ» στη σελίδα 9: «Γιάννης Στουρνάρας: Τους τα είχα πει. Είναι πολύ θετικό να μαθαίνουμε από τα λάθη μας, παρατηρεί με νόημα ο Υπουργός Οικονομικών, Γιάννης Στουρνάρας…», παρατίθεται και φωτογραφία, «…απαντώντας σε ερώτηση των «ΝΕΩΝ» σχετικά με το νέο έγγραφο του Διεθνούς Νομισματικού Ταμείου.» Εννοεί αυτό που αναφέρει ότι υπήρχε λάθος. «Ο ίδιος συνέβαλε…», προσέξτε!, «…στη διαμόρφωση του εγγράφου, αφού είχε ερωτηθεί σχετικά για τις αδυναμίες του προγράμματος υπό την ιδιότητα του τότε προέδρου του ΙΟΒΕ.». Τον είχαν ρωτήσει τον άνθρωπο. Και συνεχίζει: «Όπως λέει τώρα, είχε τότε επισημάνει στους τεχνοκράτες ότι κακώς το πρόγραμμα έδινε έμφαση κυρίως στη μείωση του ελλείμματος και όχι στις διαρθρωτικές αλλαγές.». 
Άρα, λοιπόν, τους λέει τότε «το πρόγραμμά σας είναι λάθος». Και μετά τι κάνει; Παρ’ ότι ήξερε ότι το πρόγραμμα είναι λάθος, ως Υπουργός Οικονομικών το εφαρμόζει. Και υφίσταται ζημία η χώρα! Υπάρχει κανένα ζήτημα με αυτό; Δεν ξέρω. Σκεφτείτε το.
Άρα, λοιπόν, έχει μία μεγάλη αξία η σημερινή διαδικασία, διότι αποδεικνύει ότι εδώ υπήρχαν όλες οι χρονικές δυνατότητες προ πέντε μηνών να έχει ξεκινήσει η διαδικασία για την απιστία και να έχουν μπει μέσα στο κάδρο και άλλοι. Γιατί δεν μπορεί να βάζεις μόνο τον Υπουργό Οικονομικών. Με το άρθρο 82 του Συντάγματος, με την ίδια ανάλυση και την ίδια λογική και την ίδια επιχειρηματολογία, στο κάδρο είναι και ο Πρωθυπουργός, ο Γιώργος Παπανδρέου τότε, και συνεχίζει το αδίκημα να πιάνει και τον Ευάγγελο Βενιζέλο και τον κ. Παπαδήμο, που ήταν Πρωθυπουργός. Αυτή είναι η πραγματικότητα. Αλλά δεν το κάνετε. 
Κοιτάξτε, όμως, το εξής. Είναι σημαντικό ότι σήμερα –απ’ ό,τι βλέπω- ομοφώνως θα δεχθεί η Βουλή –δεν ξέρω αν έχει ξαναγίνει άλλη φορά- ότι για τον Υπουργό Οικονομικών, ο οποίος έχει τη δυνατότητα να προχωρήσει σε είσπραξη φόρων, στο χτύπημα της φοροδιαφυγής και δεν το κάνει, ανοίγει ο δρόμος ποινικών ευθυνών, πέραν των πολιτικών ευθυνών. 
Αυτό, πιστεύω, ότι είναι ένα μήνυμα σημαντικό στη σημερινή εποχή, που χειμάζεται ο ελληνικός λαός, που με την έκθεση του ΔΝΤ ετοιμάζεστε να του βάλετε άλλα δύο χρόνια νέο μνημόνιο, να τον καθηλώσετε, ενώ μπορείτε να εισπράξετε φόρους, μπορείτε να εισπράξετε ή να επιχειρήσετε να εισπράξετε το κατοχικό δάνειο και τις γερμανικές αποζημιώσεις. 
Άρα, λοιπόν, δεν είναι πλέον πολιτικά τα ζητήματα για τις γερμανικές αποζημιώσεις, για το κατοχικό δάνειο, για τη διεκδίκηση αποζημίωσης από την τρόικα για την καταστροφή, που έλεγε εδώ ο Αναπληρωτής Υπουργός Οικονομικών, απαντώντας σε ερώτησή μου, ότι αυτά δεν γίνονται.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130680"," Ολοκληρώστε, κύριε συνάδελφε.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Τελειώνω, κύριε Πρόεδρε.
Τώρα, λοιπόν, με την απόφαση που θα λάβει η Βουλή, ανοίγει ένας δρόμος προς γνώσιν και διά τας νομίμους συνεπείας σε σχέση με αυτούς που κυβερνούν και αυτούς που εκτελούν τα μνημόνια.
Ευχαριστώ.
(Χειροκροτήματα από την πτέρυγα των ΑΝΕΛ)","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130681"," Εμείς ευχαριστούμε, κύριε Μαριά.
Κύριε Παππά, έχετε το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130682"," Κύριε Πρόεδρε, είναι η πρώτη συνεδρίαση της Ολομελείας μετά το τραγικό περιστατικό του θανάτου ενός εικοσάχρονου στρατιώτη εν ώρα καθήκοντος. Το ελληνικό Κοινοβούλιο θα όφειλε, σε ένδειξη ελάχιστης τιμής, να τηρήσει ενός λεπτού σιγή. Θα έπρεπε κατ’ εμάς να έχει κηρυχθεί εθνικό πένθος. Τίποτα από αυτά δεν έγινε, βεβαίως. Κάτι τέτοιο δεν συμφέρει τα πολιτικά κόμματα του μνημονίου.
 Ο θάνατος του Έλληνα οπλίτη συνδέεται άρρηκτα με πράξεις και παραλείψεις του καθεστώτος. Ούτε βέβαια τα κόμματα της Αριστεράς, που είναι βέβαια εξ ιδεολογίας αντίθετα με την ύπαρξη ενός εθνικού στρατού, συμφέρει κάτι τέτοιο. Οι φθαρμένες ερπύστριες, τα ελαττωματικά υλικά μπορούν να υπάρχουν στο στράτευμα και να σκοτώνουν τους νέους Έλληνες! Ο κ. Στουρνάρας δεν φταίει; Ο Υπουργός Εθνικής Άμυνας δεν φταίει; Λίγη ντροπή εάν είχαν πάνω τους, θα είχαν παραιτηθεί. 
Δεν τους απασχολεί, όμως. Θα τους απασχολούσε, αν υπήρχε ένας αυτομαστιγούμενος λαθρομετανάστης και έβγαινε φωτογραφίες γρατσουνισμένος. Τότε θα είχατε αφρίσει όλοι οι ανθέλληνες επαγγελματίες, προοδευτικάριοι, οι διαπλεκόμενοι της πολιτικής, των ΜΚΟ και των ΜΜΕ.
Ποια κυβέρνηση να νοιαστεί για το παιδί του Έλληνα που πηγαίνει να υπηρετήσει τη θητεία του με ενθουσιασμό και δέχεται να οδηγήσει οχήματα καρμανιόλες από τον καιρό του πολέμου του Βιετνάμ; Αυτοί είστε. Μια Κυβέρνηση λαθρολάγνων, αρνητών της ελληνικής ιστορίας και δημίων της Ελλάδος και των Ελλήνων. 
Αυτός ο νέος Έλληνας, ο εικοσάχρονος, ο λεβέντης έφυγε άδικα, αλλά έφυγε περήφανος, οδηγώντας το άρμα και φορώντας τα πεζοναυτόσημά του, όπως είπε και ο πατέρας του, ενώ οι ηθικοί αυτουργοί αυτού του εγκλήματος, της παραμέλησης δηλαδή και της υποβάθμισης των Ενόπλων Δυνάμεων, ως πολιτικοί σκώληκες θα σέρνονται για μια ζωή. 
Εμείς σας το τονίσαμε επανειλημμένως κατά τη διάρκεια του κοινοβουλευτικού ελέγχου. Προσέξτε τις Ένοπλες Δυνάμεις! Εσείς είτε θέλετε Ένοπλες Δυνάμεις για τις μίζες είτε δεν τις θέλετε, πήγατε τώρα να ρίξετε στάχτη στα μάτια του κόσμου, οργανώνοντας βεβιασμένα κάποιες στρατιωτικές ασκήσεις. 
Βλέπετε το φάσμα της τουρκικής απειλής και επεκτατικότητας να διογκώνεται και εσείς προσπαθείτε άρον-άρον να θέσετε το στράτευμα σε ετοιμότητα. Αυτά τα πράγματα, κύριοι, δεν γίνονται την τελευταία στιγμή και όταν γίνονται να τα αποτελέσματα. Εμείς λέμε: Αν θέλεις ειρήνη, ετοιμάσου για πόλεμο. 
Ο Έλληνας πολίτης, κυρίες και κύριοι, έχει να αντιμετωπίσει την οικονομική κρίση, μία κρίση που δημιούργησαν αυτοί που κυβέρνησαν τη χώρα τα τελευταία σαράντα χρόνια, σε όποιο κόμμα και αν ανήκουν σήμερα. Οι ίδιοι άνθρωποι με περισσό θράσος υπόσχονται τώρα ότι θα βγάλουν τη χώρα από την κρίση. Ο ελληνικός λαός σάς πήρε χαμπάρι, δεν σας πιστεύει πια. Όσα τρικ και αν σκαρφιστείτε, δεν σας πιστεύει. Μία λύση υπάρχει, να φύγετε άμεσα για να σωθεί η χώρα και να γλιτώσει ο ελληνικός λαός. 
Δεν έφτανε μόνο η κρίση. Ο ελληνικός λαός έρχεται καθημερινά αντιμέτωπος με την εγκληματικότητα, με την εισαγόμενη εγκληματικότητα, που του χτυπάει την πόρτα. Η ελληνική οικονομία γονατίζει από το οργανωμένο έγκλημα, που διεξάγει ανεμπόδιστα λαθρεμπόριο και παραεμπόριο. Υπάρχει μία οικονομία παραεμπορίου, που βγάζει δισεκατομμύρια ευρώ. 
Καθημερινά οι Έλληνες –στην Ελλάδα ζούμε, το βλέπετε και εσείς- ξυλοκοπούνται βάναυσα από ληστές και δολοφονούνται με άγριο τρόπο. Η λαθρομετανάστευση οργιάζει, πιο ανεξέλεγκτη σήμερα παρά ποτέ. Η Κυβέρνησή σας και ο κ. Σαμαράς λένε ότι περιμένουν δεκαεπτά εκατομμύρια τουρίστες φέτος. Μήπως μέσα σε αυτά βάζετε και κάποια εκατομμύρια λαθρομετανάστες; 
Ο Υπουργός Οικονομικών είναι ο ηθικός αυτουργός για τις αυτοκτονίες τριών χιλιάδων Ελλήνων. Ο Υπουργός Άμυνας είναι ο ηθικός αυτουργός για τον τραγικό θάνατο του στρατιώτη. Ο Υπουργός Δημόσιας Τάξης, Υπουργός ΠΡΟΠΟ, είναι ο ηθικός αυτουργός για την καθημερινή ανθρωποσφαγή Ελλήνων από λαθρομετανάστες. 
Και τι βλέπουμε; Καμμία παραίτηση, καμμία ευθιξία. Τι απασχολεί τα κόμματα του «συνταγματικού τόξου»; Έτσι αποφάσισε να αυτοχριστεί το κόμμα των πολιτικών κομμάτων, για να αντιμετωπίσει από κοινού την κάθαρση που έρχεται. 
Ποιο αποφάσισαν ότι είναι το πρόβλημα της Ελλάδος; Ο ρατσισμός σε βάρος των αλλοδαπών. Καταθέτουν, λοιπόν, σαν τα στραγάλια το ένα αντιρατσιστικό πίσω από το άλλο. Δεν φθάνουν στον ελληνικό λαό τα προβλήματα που του φόρτωσαν; Βγήκαν τώρα να του πουν ότι για τα προβλήματα αυτά φταίει από πάνω ο ελληνικός λαός; Ο πολιτικός δοσιλογισμός σας δεν έχει όρια. 
Ο ΣΥΡΙΖΑ, στη δική του πρόταση νόμου, λέει ότι οι πιο αξιόπιστοι μάρτυρες για το θέμα του ρατσισμού στην Ελλάδα είναι οι ταξιδιωτικές οδηγίες των ξένων πρεσβειών. Προσέξτε, ΣΥΡΙΖΑ, των ξένων πρεσβειών, των ΜΚΟ και του απόλυτα συστημικού και μνημονιακού Μούιζνιεκς. Το αντιρατσιστικό του ΣΥΡΙΖΑ ισοδυναμεί με νομιμοποίηση όλων των λαθρομεταναστών. Ο Έλληνας πια, πενόμενος, πληρώνει εκατοντάδες ευρώ για κάθε νομική ενέργεια. Για τους λαθρομετανάστες νομική βοήθεια δωρεάν. 
Αναρωτιούνται οι δημοσιογράφοι για την άνοδο της Χρυσής Αυγής. Ο κόσμος, κύριοι, στρέφεται στο μοναδικό κόμμα που στέκεται δίπλα του και αφουγκράζεται τα προβλήματά του, στο κόμμα που χαράζει τη χρυσή αυγή του Ελληνισμού, το μοναδικό κόμμα που κατέθεσε πρόταση με αποτελεσματικές ρυθμίσεις για την πάταξη της πραγματικής εγκληματικότητας και του πραγματικού ρατσισμού, την πρόταση νόμου της Χρυσής Αυγής, που κατέθεσε για τον πραγματικό ρατσισμό που υπάρχει κατά των Ελλήνων. 
Να έρθουμε, όμως, και στο προκείμενο, που είναι η σημερινή ειδική ημερήσια διάταξη. Μας καλείτε να τοποθετηθούμε και να αποφασίσουμε για το αδίκημα της απιστίας. Γιατί, όμως, της απιστίας μόνο του κ. Παπακωνσταντίνου; Όλο το σύστημα, κύριοι, όλοι οι Υπουργοί Οικονομικών και οι προϊστάμενοί τους Πρωθυπουργοί, όλοι τους δεν υπήρξαν άπιστοι προς τον ελληνικό λαό; Τι άλλο ήταν η Μεταπολίτευση, παρά μία μεγάλη υπόθεση απιστίας; 
Πρέπει να γίνει, λοιπόν, ένα Ειδικό Δικαστήριο και να συμπεριλάβει όλους τους πολιτικάντηδες από το 1974 και μετά, όλους αυτούς που έφθασαν τον τόπο μας σε αυτό το κατάντημα, όλους αυτούς που κατέστρεψαν τις ζωές των Ελλήνων, που κατέστρεψαν τα όνειρα μιας ολόκληρης γενιάς, που έφεραν τους οικογενειάρχες στο σημείο να μην μπορούν να πληρώσουν το ρεύμα για το σπίτι τους. Μία πρέπει να είναι η δικογραφία, μία η υπόθεση, αλλά με πολλούς κατηγορούμενους για απάτη, για απιστία, για εσχάτη προδοσία. 
Επειδή δεν χαϊδεύουμε αυτιά, δεν εξαιρούμε τους πολίτες, το λαό και τις ευθύνες του. Δεν εξαιρούμε αυτούς που ψήφιζαν μέχρι πρότινος τα κόμματα του «συνταγματικού τόξου», παρ’ όλο που έβλεπαν την πατρίδα να καταστρέφεται. Τους ψήφιζαν, γιατί έβαζαν παραπάνω από το ελληνικό, από το εθνικό συμφέρον, το ατομικό συμφέρον. Αυτή  είναι η πικρή αλήθεια. 
Τώρα, λοιπόν, που το μαχαίρι έφθασε στην πληγή, ο λαός αφυπνίζεται και ζητάει ένα κίνημα με ισχυρή πολιτική βούληση, ένα κίνημα που να του προσφέρει ένα σταθερό σύστημα αξιών. Ζητάει τη Χρυσή Αυγή. Για όλα τα παραλειπόμενα της υπόθεσης της λεγομένης λίστας Λαγκάρντ, σας ομίλησε ο συναγωνιστής μου Ηλίας Κασιδιάρης, που είναι και μέλος της επιτροπής. Εγώ έχω να κάνω κάποιες επισημάνσεις, επειδή άκουσα με προσοχή όλους τους ομιλητές.
Άκουσα τον αγορεύοντα της Νέας Δημοκρατίας, τον κ. Βαρβιτσιώτη, ο οποίος διερρήγνυε τα ιμάτιά του, λέγοντας ότι στιγματίζονται άνθρωποι που έχουν τα χρήματά τους στο εξωτερικό. Ακούστε τι είπε ο άνθρωπος! Αυτούς εκπροσωπεί ο κ. Βαρβιτσιώτης και το κόμμα του. Αυτούς υπερασπίζεται, αυτούς που έχουν τα χρήματά τους στο εξωτερικό. Ας βγάλουν τα συμπεράσματά τους οι ψηφοφόροι της Νέας Δημοκρατίας.
Τα κόμματα της εγχώριας τρόικας προσπαθούν να περιορίσουν την υπόθεση μόνο στο πρόσωπο του Γεωργίου Παπακωνσταντίνου και το κάνουν αυτό γιατί βλέπουν έναν πολιτικά τελειωμένο και για να αφήσουν τους υπολοίπους στο απυρόβλητο. 
Ο κ. Παπακωνσταντίνου είναι ένοχος για την απόκρυψη της λίστας Λαγκάρντ, δεν είναι όμως ο εγκέφαλος. Ο κ. Παπακωνσταντίνου είναι απλά ένας εντολοδόχος. Μαζί του πρέπει να διωχθούν και οι εγκέφαλοι της συμμορίας, γιατί υπάρχει, όπως σας είπε και ο Ηλίας Κασιδιάρης, μία εγκληματική συμμορία. Ποιοι είναι αυτοί; Βενιζέλος-Παπανδρέου είναι οι εγκέφαλοι της συμμορίας. Η συγκυβέρνηση αυτούς τους αφήνει στο απυρόβλητο.
Κύριε Πρόεδρε, η κατάσταση έχει ως εξής. Από τη μία είναι η Χρυσή Αυγή και από την άλλη ο ελληνικός λαός, που επιθυμούν –Χρυσή Αυγή και λαός- την απαλλαγή από τη θηλιά του μνημονίου. Από τη μια, λοιπόν, είμαστε εμείς, λαός και Χρυσή Αυγή, και από την άλλη είναι οι υπόλοιποι, που τα μασάνε. Αυτή είναι η μεγάλη και πικρή αλήθεια.
Άλλο σημερινό -και τελειώνω, κύριε Πρόεδρε- είναι ότι ακούσαμε κάποιον να κατηγορεί τη Χρυσή Αυγή για ρατσισμό και να λέει ότι εάν αυτά λεγόντουσαν στο γερμανικό Κοινοβούλιο τι ποινές θα είχε ο Βουλευτής κ.λπ. Ας αποφασίσουν, λοιπόν, αυτοί που κατηγορούν τη Χρυσή Αυγή σε ποια Βουλή θέλουν να είναι Βουλευτές. Στη Βουλή των Ελλήνων ή στη Βουλή του Ισραήλ; Στη Βουλή των Ελλήνων ή στη Βουλή του Πακιστάν; Στη Βουλή των Ελλήνων ή στη Βουλή της Γερμανίας; Το πρόβλημα δεν είναι δικό μας. Το πρόβλημα είναι δικό σας. 
Ο κατάπτυστος νόμος, λοιπόν, περί ευθύνης Υπουργών, αυτές οι συνοπτικές παραγραφές που γίνονται εδώ μέσα, όλα αυτά πρέπει να καταργηθούν και θα τα καταργήσει η Χρυσή Αυγή. Έρχεται μία κάθαρση του βρώμικου πολιτικού κατεστημένου με τη Χρυσή Αυγή και τον ελληνικό λαό.","ΧΡΗΣΤΟΣ ΠΑΠΠΑΣ",418
"130683"," Ευχαριστούμε πολύ, κύριε Παππά. 
Θα μου επιτρέψετε να σας πω ότι και η μανούλα του λαθρομετανάστη, όταν πεινάει ή όταν πονάει ο γιος της, πονάει, όπως και η δική μου και η δική σας.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130684"," Να κάνουμε ενός λεπτού σιγή για τη μανούλα του λαθρομετανάστη!","ΧΡΗΣΤΟΣ ΠΑΠΠΑΣ",418
"130685"," Όπως και η δική μου και η δική σας. 
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, τριάντα τρεις μαθητές και μαθήτριες και πέντε εκπαιδευτικοί-συνοδοί τους από το 1ο Δημοτικό Σχολείο Σοφάδων Καρδίτσας. 
Η Βουλή σάς καλωσορίζει. 
(Χειροκροτήματα από όλες τις πτέρυγες της Βουλής)
Το λόγο έχει τώρα ο συνάδελφος κ. Κωνσταντίνος Γιοβανόπουλος.
Θα σας παρακαλέσω να είμαστε συνεπείς στο χρόνο μας. Δεν αφορά αυτό εσάς που τυχαίνει τώρα να ανεβαίνετε στο Βήμα.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130686"," Όλοι μίλησαν από οκτώ και εννιά λεπτά. Οι ομιλητές δεν είναι πάρα πολλοί.","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"130687"," Ξέρω σε ποιον απευθύνομαι. Έτυχε να ανεβαίνετε εσείς στο Βήμα.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130688"," Θα προσπαθήσω να κάνω το καλύτερο.","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"130689"," Ξέρω ότι και το λόγο χειρίζεστε σωστά και καταλαβαίνετε γιατί κάνω αυτήν την επισήμανση για τη χρήση του χρόνου.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130690"," Ναι, κύριε Πρόεδρε. Ευχαριστώ πολύ.
Η αλήθεια είναι ότι κάθε μέρα διδάσκομαι μέσα σε αυτό το Κοινοβούλιο. Κάθε μέρα γίνομαι και λίγο σοφότερος. Σοφότερος γίνομαι από μερικούς καλούς συναδέλφους. Για παράδειγμα, βλέπω μπροστά μου τον κ. Χαλβατζή, του οποίου ο πυκνός πολιτικός λόγος και χθες που τον παρακολουθούσα με δίδασκε πώς να σκέφτομαι καλύτερα και πώς να εκφράζομαι σωστότερα για την επόμενη μέρα.
Ωστόσο, θέλω να του απευθύνω –πολυπείρος καθώς είναι- μια ερώτηση ως νέος Βουλευτής. Πώς αντέχετε τόσα χρόνια εδώ μέσα; Πώς μπορέσατε και βιώσατε έναν τέτοιο Κανονισμό, με έναν τέτοιο εσμό συμφερόντων να υπερίπταται μέσα σε αυτό το Κοινοβούλιο; 
Αυτό που νιώθει ο μέσος άνθρωπος είναι ότι υπάρχει, προς το παρόν, ένα ανίκητο τρίγωνο. Η μια πλευρά είναι η ολιγαρχία, οι αρχοντοχωριάτες, θα πω εγώ, οι οποίοι  στο προσκήνιο και στο παρασκήνιο ρυθμίζουν πράγματα και καταστάσεις. Η άλλη πλευρά είναι κάποιοι που υποδύονται τους κυβερνήτες κι εκτελούν εντολές και συμβόλαια, περνούν ψηφοφορίες και ρυθμίζουν επιτροπές. Η τρίτη πλευρά είναι τα Μέσα Ενημέρωσης, που παρουσιάζουν όλο αυτό το βρώμικο σύστημα ως τον ανθό της κοινωνίας.
Πώς αντέχετε, λοιπόν, καλέ μου συνάδελφε, τόσα χρόνια με έναν Κανονισμό, ο οποίος έρχεται και γίνεται η χειρότερη λαίλαπα σε έναν άνθρωπο που θέλει να σκεφτεί σωστά. Βλέπει προκαταρκτικές, εξεταστικές, πίσω, μπρος και ξανά το ίδιο για το ένα και το άλλο κι ενώ τα πράγματα βοούν και είναι ολοκάθαρο ότι έχουν γίνει εγκλήματα, είναι ολοκάθαρο ότι κάποιοι δεν τήρησαν το λόγο τους, δεν ήταν εύορκοι, παρ’ όλα αυτά τούς ανέχεστε τόσα χρόνια. Πραγματικά για εμένα είναι πάρα πολύ δύσκολο. 
Διάβασα λίγο τα πρακτικά της επιτροπής και ένας από του ύπατους μάρτυρες από τις δημόσιες υπηρεσίες που πληρώνει ο ελληνικός λαός απάντησε σε μία κρίσιμη ερώτηση ως εξής: «Δεν νομίζω ότι θυμάμαι». Αν υπάρχει τέτοια έκφραση στην ελληνική γλώσσα, να τα σκίσουμε όλοι και τα χαρτιά μας και τα πτυχία μας και τις γνώσεις μας. «Δεν νομίζω ότι θυμάμαι» είπε ο άνθρωπος αυτός. 
Άκουγα τους εισηγητές των δύο κυρίως κομμάτων της Συμπολίτευσης. Άκουγα για παράδειγμα τον εισηγητή του ΠΑΣΟΚ, που έλεγε ότι προέκυψαν πολιτικά συμπεράσματα. Υπήρχε φοροδιαφυγή. Υπήρχε διαπλοκή. Το αναγνωρίζει. «Κι εσύ τι έκανες», θα τον ρωτήσει ο μελλοντικός χαρτογράφος, «όταν βρήκες μπροστά σου αυτήν τη διαπλοκή;» 
Δεν ξεχνιόμαστε. Εδώ ήμασταν, όταν σε κάποιες κάλπες δεκάδες Βουλευτές από αυτήν εδώ την μεριά υποχρεώθηκαν να μην προσέλθουν μπροστά στις κάλπες. «Κι εσύ τι έκανες;» θα σας ρωτήσει αύριο ο μεταπτυχιακός φοιτητής που θα έρθει και θα τα ερευνά όλα αυτά. Γιατί, ξέρετε, στις δημοκρατίες η ευθύνη είναι ατομική. Στις δημοκρατίες η ευθύνη είναι προσωπική. Είναι δική μας η ευθύνη, δεν είναι της επιτροπής. Ο καθένας μας έχει την αξία και τη δύναμη του λόγου και της ψήφου του. 
Ακούω και άλλους οι οποίοι τώρα ξεχνούν την αρχή της ηθικής απόδειξης στα νομικά, για τα οποία θα μιλήσω. Είναι πάρα πολύ φτωχά, ούτως ή άλλως αλλά θα είναι πάρα πολύ λίγα, γιατί καταλαβαίνω ότι είναι βαρετό σε αυτήν εδώ τη συγκέντρωση να μιλάμε νομικά. 
Η αρχή της ηθικής απόδειξης έχει αποδειχτεί πλήρως, σε συνέχεια των επιχειρημάτων του κ. Μαριά. Δεν μπορεί όταν συζητούσαμε το πρώτο για το ποιοι και πώς θα παραπεμφθούν, να βγαίνουν ομιλητές από το ΠΑΣΟΚ και να λένε: «Πού ακούστηκε να δικαστεί ένας Πρωθυπουργός»; Ευτυχώς, ήταν η κ. Γιαταγάνα, η άξια Βουλευτής από τη Θεσσαλονίκη, και επιχειρηματολόγησε νομικά και ουσιαστικά. Τι θα πει «πού ακούστηκε»;
Σε όλα τα κοινοβούλια του κόσμου υπάρχουν αυτόφωρες διαδικασίες όχι μόνο για Βουλευτές, αρχηγούς και για Πρωθυπουργούς αλλά και για Προέδρους Δημοκρατίας. Κι εμείς εδώ έχουμε ακόμη μείνει στο «πού ακούστηκε».
Κυρίες και κύριοι συνάδελφοι, λοιπόν, με τέτοιες λογικές δεν μπορούμε να συνεχίσουμε και μην το περιμένετε, γιατί η απιστία είναι από τα πιο ατιμωτικά αδικήματα. Ο Ποινικός Κώδικάς την αντιμετωπίζει έναντι κακοποιών του κοινού ποινικού δικαίου -και μάλιστα, όπως έρχεται εδώ να παραπεμφθεί ο πρώην Υπουργός- και πρόκειται για ανθρώπους –λέει- οι οποίοι κατεργάστηκαν και ιδιαίτερα τεχνάσματα, πρόσφορα να παραπλανήσουν. Αυτό το έκανε μόνος του; Δεν είχε επόπτη τον Πρωθυπουργό του; Δεν είχε εκείνη την ηθική αυτουργία για να πράξει αυτά που έπραξε; 
Λυπάμαι πάρα πολύ που κι εγώ, ένας νέος Βουλευτής, φτάνω τώρα να διαχειρίζομαι τέτοιου είδους ποινικές κατηγορίες αλλά είναι κάτι που βλέπω ότι θα πρέπει να βγούμε όλοι μπροστά και να το αντιμετωπίσουμε εντίμως, δικαίως, ακομμάτιστα. 
Σκεφτείτε ότι σε μία συντροφιά που βρισκόμουν στη Βέροια, από την οποία εκλέγομαι, μου έλεγε ένας άνθρωπος κάποιας ηλικίας ότι όταν στις δημοκρατίες είναι τέτοιες οι πλειοψηφίες, θα πρέπει εσείς να το νιώσετε διαφορετικά γιατί είστε μυρμηγκάκια. Είστε μυρμήγκια. 
Η κοινωνία των μυρμηγκιών είναι μια πολύ ιδιαίτερη κοινωνία, η οποία τώρα ερευνάται από επιστήμονες και προσπαθούν να βρουν την άκρη. Είναι μία φωλιά, η οποία μετακινείται διαρκώς. Σε αυτή τη φωλιά, λοιπόν, όταν φτάνει η ώρα του κινδύνου, μιας μεγάλης βροχής, μιας μεγάλης καταιγίδας ή ένα μεγάλο ζώο που έρχεται να πατήσει τη φωλιά, βγαίνουν πάνω αυτοί που θα πολεμήσουν, οι στρατιώτες, οι πολεμιστές, οι εντολείς να πολεμήσουν. Ακούστε, όμως. Αυτοί οι στρατιώτες έχουν μία επιδίωξη. Γνωρίζουν το θάνατο και φροντίζουν η σορός τους να κλείσει την είσοδο της φωλιάς, χάριν της σωτηρίας όλων των υπολοίπων.
Με αυτήν τη πεποίθηση πάει μία κοινωνία μυρμηγκιών και οι στρατιώτες που βγαίνουν πάνω, βγαίνουν με την πεποίθηση ότι η σορός τους θα κλείσει την είσοδο της φωλιάς για να σωθούν όλοι οι υπόλοιποι. Ποιος από εμάς, κυρίες και κύριοι συνάδελφοι, έχει αυτήν την πεποίθηση; 
Αφήστε τις δικονομίες κάτω. Αφήστε τα τερτίπια και θυμηθείτε το ερώτημα: «Εσύ τι έκανες;».
Ευχαριστώ.
(Χειροκροτήματα από την πτέρυγα των Ανεξαρτήτων Ελλήνων)","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"130691","  Κι εμείς ευχαριστούμε, κύριε Γιοβανόπουλε, για το ακριβές της ώρας σας.
Παρακαλώ τον συνάδελφο Ηλία Βλαχογιάννη να πάρει το λόγο, για πέντε λεπτά.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130692"," Ευχαριστώ πολύ, κύριε Πρόεδρε.
Κύριε Υπουργέ, κυρίες και κύριοι συνάδελφοι, βρισκόμαστε σήμερα σε αυτήν την Αίθουσα σε μία πολύ κρίσιμη διαδικασία, στην ουσία, για να απαγγείλουμε κατηγορία σε έναν εκ των κορυφαίων Υπουργών της κυβέρνησης Παπανδρέου, τον Γεώργιο Παπακωνσταντίνου.
Ακούστηκαν πολλά για πατριώτες, για μειοδότες, για ανθέλληνες. Κυρίες και κύριοι συνάδελφοι, να ξεκαθαρίσουμε να πράγματα. Εγώ θεωρώ ότι όλοι οι Έλληνες είναι πατριώτες. Αν κάποιοι δεν θεωρούν εμάς πατριώτες, δικό τους πρόβλημα, δικό τους θέμα. Όμως, δικό μας θέμα είναι να υπερασπιστούμε τη δική μας αγάπη και αφοσίωση προς την πατρίδα και τουλάχιστον από τους νοσταλγούς του Χίτλερ που παρέδωσαν την ανατολική Μακεδονία και τη Θράκη στους Βουλγάρους δεν δεχόμαστε μαθήματα πατριωτισμού, τουλάχιστον η δική μας παράταξη.  
Κυρίες και κύριοι συνάδελφοι, πολλοί θα αναρωτιούνται γιατί δεν είχε παραπεμφθεί τότε, όταν συζήτησε η Βουλή τις κατηγορίες εναντίον του κ. Παπακωνσταντίνου για τη λίστα Λαγκάρντ για το αδίκημα της απιστίας περί την υπηρεσία. Αυτό είναι κυρίως το ζητούμενο. Είχε κατατεθεί πρόταση, πραγματικά, από την Αξιωματική Αντιπολίτευση και από το Κόμμα των Ανεξαρτήτων Ελλήνων και της Χρυσής Αυγής για το αδίκημα της απιστίας περί την υπηρεσία.
Μα, είναι απλό. Αν είχαμε παραπέμψει τότε τον κ. Παπακωνσταντίνου, θα είχε αθωωθεί, γιατί δεν θα είχαμε το έγγραφο το οποίο έχουμε σήμερα. Αυτό το έγγραφο σήμερα αποδεικνύει ξεκάθαρα ότι υπήρξε έγγραφη ενημέρωση της Κυβέρνησης σε εφαρμογή της διακρατικής συμφωνίας που ισχύει μεταξύ της Γαλλικής Δημοκρατίας και της Ελληνικής Δημοκρατίας και ότι αυτό το έγγραφο επέτρεπε και επέβαλε να γίνει φορολογική χρήση αυτής της λίστας αλλά απέτρεπε τη χρήση για άλλους σκοπούς, ποινικούς κ.λπ.. Άρα, αν δεν είχε έρθει αυτό το έγγραφο, δεν θα μπορούσε να κατηγορηθεί και να σταθεί η κατηγορία της απιστίας περί την υπηρεσία.
Πέραν αυτών, η ίδια η Κυβέρνηση ζήτησε με έγγραφό της από τη Γαλλική Δημοκρατία να ξαναστείλει το έγγραφο το οποίο έστειλε και τώρα έχουμε στη διάθεσή μας πλήρως όλα τα στοιχεία και μπορούμε, πράγματι, να έρθουμε στο Κοινοβούλιο και να πούμε ναι, εμείς προτείνουμε να απαγγελθεί και αυτή η κατηγορία εναντίον του τέως Υπουργού. Υπήρξε προσπάθεια συγκάλυψης; Από ποια πτέρυγα και γιατί υπήρξε προσπάθεια συγκάλυψης; Εμείς δεν κινήσαμε τη διαδικασία της σύστασης της αρμοδίας επιτροπής της Βουλής; Εμείς δεν ερχόμαστε τώρα και λέμε ναι, τώρα υπάρχουν επαρκή στοιχεία να απαγγείλουμε τη σχετική κατηγορία κατά του κ. Παπακωνσταντίνου; Δεν έπρεπε, επομένως, όλες οι πτέρυγες να πουν ένα μεγάλο «ΝΑΙ», έτσι ώστε αυτό το οποίο απαιτεί ο πολίτης, να χυθεί άπλετο φως στην υπόθεση, να το πράξουμε, έστω και τώρα, μετά από πολλές καθυστερήσεις;
Θα ρωτήσει κανείς καλόπιστα το εξής: Μα, είστε ικανοποιημένος από την πορεία των πραγμάτων; Προφανώς και δεν είμαι ικανοποιημένος, όπως δεν είναι ικανοποιημένα τα εκατομμύρια των Ελλήνων. Έπρεπε οι υπηρεσίες να τρέξουν νωρίτερα. Δεν έτρεξαν. Έπρεπε πολλοί συνεργάτες του κ. Παπακωνσταντίνου εγκαίρως να πράξουν το καθήκον τους. Δεν το έπραξαν και αυτό είναι το μεγάλο «γιατί;» των πολιτών. Απαιτούν από εμάς να αποδώσουμε δικαιοσύνη.
Τώρα έχουμε το ρόλο να απαγγείλουμε κατηγορία. Η δικαιοσύνη δεν αποδίδεται με μνησικακία. Η δικαιοσύνη αποδίδεται, όταν πραγματικά ο δικαστής έχει υπ’ όψιν του όλα τα πραγματικά περιστατικά της πράξης που έχει τελεστεί, έτσι ώστε να αποφασίσει με νηφαλιότητα και να αποδώσει αυτό το οποίο ο ελληνικός λαός περιμένει να αποδοθεί.
Μας είπατε ότι ήρθαμε περίπου σαν πρόβατα να ψηφίσουμε σε μια κάλπη και ότι ο Σαμαράς στην ουσία μάς επέβαλε να περάσουμε από μια κάλπη.
Κυρίες και κύριοι συνάδελφοι, εγώ τουλάχιστον μέχρι τώρα δεν έχω κατηγορηθεί ότι είμαι αντισαμαρικός. Κανείς δεν μου επέβαλε να πάω σε μια κάλπη. Πήγα και στις τέσσερις κάλπες και ψήφισα και κανείς δεν μου είπε γιατί πήγες και στις τέσσερις κάλπες και ψήφισες. Έπραξα αυτό που επέβαλε το καθήκον μου.
Μη θεωρείτε τους Βουλευτές της Νέας Δημοκρατίας ως Βουλευτές άλλων κομμάτων που είναι λόχοι. Οι Βουλευτές της Νέας Δημοκρατίας πράττουν κατά συνείδηση, υπηρετούν την πατρίδα κατά τον καλύτερο τρόπο και να είστε σίγουροι ότι αυτά που έλεγαν και το 2009 και το 2010 και το 2011 θα τα κάνουν πράξη μέσα σε αυτήν την τετραετία. Γι’ αυτό πιστεύω ότι όλες οι πτέρυγες πρέπει να ψηφίσουμε τη συγκεκριμένη πρόταση που φέρνει η Κυβέρνηση.
Ευχαριστώ πολύ.
(Χειροκροτήματα από την πτέρυγα της Νέας Δημοκρατίας)","ΗΛΙΑΣ ΒΛΑΧΟΓΙΑΝΝΗΣ",64
"130693"," Και εμείς ευχαριστούμε, κύριε Βλαχογιάννη.
Κύριε Πρόεδρε, ζητήσατε το λόγο;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130694"," Μάλιστα, κύριε Πρόεδρε.","ΠΑΝΟΣ ΚΑΜΜΕΝΟΣ",181
"130695"," Ορίστε, έχετε το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130696"," Κύριε Πρόεδρε, κυρίες και κύριοι συνάδελφοι, είμαστε σήμερα εδώ δυστυχώς λίγοι Βουλευτές, συζητώντας για την επέκταση του κατηγορητηρίου της επιτροπής που διερευνά ένα μέρος του μεγάλου εγκλήματος που έχει γίνει στη χώρα μας. Το αδίκημα, το έγκλημα που έχει γίνει είναι ληστεία μετά φόνου. Ληστεία στην περιουσία του ελληνικού λαού και φόνοι, φόνοι που συμπεριλαμβάνουν τις πέντε χιλιάδες αυτοκτονίες, φόνοι που συμπεριλαμβάνουν το ένα εκατομμύριο οκτακόσιες χιλιάδες ανέργους, φόνοι που συμπεριλαμβάνουν τις κλειστές μικρομεσαίες επιχειρήσεις, τα αδιέξοδα στα οποία έχουν έρθει οι Ελληνίδες και οι Έλληνες. Το έγκλημα αυτό στο σύνολό του είναι ότι η χώρα παράνομα, αντισυνταγματικά, κατά παράβαση των διεθνών συνθηκών μπήκε σε ένα μηχανισμό στήριξης, έγινε θύμα των τοκογλύφων, έγινε θύμα της νέας τάξης πραγμάτων.
Σήμερα, εξετάζουμε σε αυτήν τη ληστεία μετά φόνου την παράβαση ενός σηματοδότη ενός αυτοκινήτου που πήρε μέρος σε αυτήν τη ληστεία. Διότι τα πρόσωπα είναι τα ίδια. Οι κατηγορούμενοι είναι οι ίδιοι. Σήμερα εξετάζουμε ένα από τα αδικήματα για έναν από τους κατηγορουμένους, τον πρώην Υπουργό Οικονομικών, τον κ. Παπακωνσταντίνου.
Εμείς μιλήσαμε για απιστία από την πρώτη στιγμή, όπως μιλήσαμε και για την ανάγκη παραπομπής εκτός του Παπακωνσταντίνου, του πρώην Πρωθυπουργού Γιώργου Παπανδρέου, του πρώην Πρωθυπουργού της συγκυβέρνησης, του κ. Παπαδήμου, για να εξετάσει η Βουλή τα πιθανά αδικήματα και να αποφασίσει αν θα τους παραπέμψει στο ειδικό δικαστήριο.
Δυστυχώς, αυτό που παρακολουθούμε είναι σε μια προσπάθεια να πούμε στον ελληνικό λαό ότι κάτι γίνεται, να κόβουμε τα αδικήματα σε φέτες, να σαλαμοποιούμε τα αδικήματα, να ρίχνουμε στην πυρά ένα για να γλιτώσουμε τους άλλους.
Απευθύνομαι, πρώτα απ’ όλα, στους συναδέλφους μου της Κοινοβουλευτικής Ομάδας της Νέας Δημοκρατίας και ερωτώ. Υπάρχει ένας από τους ψηφοφόρους σας, που ήταν και ψηφοφόροι μου επί είκοσι χρόνια, που να πιστεύει ότι ο πρώην Πρωθυπουργός Γιώργος Παπανδρέου δεν είναι υπεύθυνος γι’ αυτό το έγκλημα; Δεν υπάρχει ούτε ένας ή μάλλον μόνο ένας, ο σημερινός Πρωθυπουργός, ο οποίος στην προσπάθειά του να διασώσει το συμμαθητή του, σύρει ένα ολόκληρο κόμμα, μια ολόκληρη παράταξη στο να παρέχει ασυλία σε εκείνον που εγκλημάτησε. Το παραδέχονται σήμερα ακόμη και πρώην συνεργάτες του τέως Πρωθυπουργού.
Απευθύνομαι και στους συναδέλφους του ΠΑΣΟΚ, διότι, πράγματι, πιστεύω ότι υπάρχουν και έντιμοι άνθρωποι εδώ, στη Βουλή οι οποίοι δεν θέλουν να απολογούνται για τα εγκλήματα που έκανε μια συμμορία, που άρπαξε την εξουσία επί χρόνια και πλούτισε. Διότι υπάρχουν συνάδελφοι Βουλευτές οι οποίοι αποδίδουν λόγο στον ελληνικό λαό και είναι φτωχότεροι από την ημέρα που μπήκαν στο Κοινοβούλιο.
Απευθύνομαι σε όλους τους συναδέλφους όλων των κομμάτων, λέγοντάς τους ότι είναι η ώρα που μπορούμε ακόμη και τώρα να διασώσουμε την πατρίδα μας. Μπορούμε να ενωθούμε όλοι μαζί και να αποδείξουμε, όπως σιγά-σιγά αποδεικνύει η δικαιοσύνη, ότι το έγκλημα που έγινε είναι ένα έγκλημα το οποίο έστησαν εκτός Ελλάδος κύκλοι κερδοσκόπων, κύκλοι διεθνιστών που προσπαθούν να οδηγήσουν με βία τη μετατροπή της Ευρώπης των εθνών-κρατών σε μια Ευρώπη των τραπεζών, την Ευρώπη των κυρίαρχων κρατών σε μια Ευρώπη της επικυριαρχίας των Γερμανών. Θέλουν να καταργήσουν τη δημόσια και την ιδιωτική περιουσία.
Εάν ενωθούμε όλοι μαζί και αποδείξουμε ότι με δόλο έγινε αυτό με τη μια και μόνη περίφημη εξεταστική την οποία είχε προαναγγείλει ο Πρωθυπουργός εάν δείξουμε ότι παραποίησαν τα στατιστικά στοιχεία της χώρας όπως πράγματι έγινε, εάν αποδείξουμε ότι κάποιοι συνεργάστηκαν με κερδοσκόπους, είναι κόλαφος η απόφαση που έβγαλε το πολυμελές πρωτοδικείο προχθές στην αγωγή που έκανε εναντίον μου ο αδερφός του πρώην Πρωθυπουργού, σε σχέση με τη μαφία που συνεργάστηκε με συγγενικά πρόσωπα και κέρδισε από την είσοδο της χώρας στο Διεθνές Νομισματικό Ταμείο και στο μηχανισμό στήριξης. 
Να πούμε, λοιπόν, ότι προϊόν όλης αυτής της προσπάθειας που έγινε από ξένα κέντρα –και με Έλληνες συνεργούς- είναι τα μνημόνια και η πολιτική αυτή που οδηγεί στο θάνατο, οδηγεί στην καταστροφή, οδηγεί στη δήμευση των περιουσιών, οδηγεί στο Αγγλικό Δίκαιο, οδηγεί στις εισπρακτικές εταιρείες που μπουκάρουν πλέον στα σπίτια του ελληνικού λαού, οδηγεί στο δάκρυ σε πατεράδες, σε παππούδες, σε παιδιά, σε γυναίκες, σε μάνες, στις οικογένειές μας! Και όταν αποδείξουμε το δόλο, τότε όλοι μαζί να κάνουμε αυτό που έκαναν οι Γερμανοί το ’50, να διαγράψουμε το παράνομο αυτό χρέος της χώρας που χτίστηκε επάνω σε μια συνωμοσία που έστησαν εις βάρος του ελληνικού λαού. Το απεχθές και επονείδιστο χρέος!
(Χειροκροτήματα από την πτέρυγα των Ανεξαρτήτων Ελλήνων)
Έδωσαν –λέει- 350 δισεκατομμύρια για να σώσουν τις τράπεζες. Να σώσουν, τι; Να σώσουν 160 δισεκατομμύρια. Πού είναι τα υπόλοιπα; Βγαίνει η λάθος συνταγή που έλεγε ο Πρωθυπουργός; Όχι απλώς δεν βγαίνει αλλά έρχονται σήμερα με θράσος από το Διεθνές Νομισματικό Ταμείο και λένε ότι έγινε λάθος. Κατά λάθος οδηγηθήκαμε σε αυτήν την ιστορία και στο λάθος αυτό –λέει- δεν μπορούμε να κάνουμε πίσω. 
Τολμά ο Υπουργός Οικονομικών, το πολιτικό παιδί του Σημίτη, να έρχεται σήμερα στην εφημερίδα «ΤΑ ΝΕΑ» και να αναφέρει αυτό που είπε ο Κοινοβουλευτικός μας Εκπρόσωπος, ότι δηλαδή εκείνος τα είχε πει και είχε προειδοποιήσει. Όταν ήταν στο ΙΟΒΕ, το 2010 έλεγε ότι το 2012 θα βγούμε στις αγορές. Ο ίδιος κύριος!
Κυρίες και κύριοι συνάδελφοι. Ο πρώην Υπουργός, ο κ. Παπακωνσταντίνου, στη λίστα Λαγκάρντ δεν ήταν μόνος του, όπως δεν ήταν μόνος του ο Άκης Τσοχατζόπουλος, που εγώ τον έστειλα στον Κορυδαλλό, με τις καταγγελίες από το 1998 απ’ τη δικαιοσύνη και την έρευνα που κάναμε τότε. Συναποφάσισε με το ΚΥΣΕΑ, με τον Σημίτη, με τον Παπανδρέου, με τους υπόλοιπους Υπουργούς, που ήξεραν τότε και για τα υποβρύχια και για τους TOR-M1. 
(Χειροκροτήματα από την πτέρυγα των Ανεξαρτήτων Ελλήνων)
Το σκάνδαλο ήταν γνωστό και το ίδιο συμβαίνει και τώρα με τη λίστα Λαγκάρντ. Μας λέει ο πρώην γραμματέας του Υπουργείου Οικονομικών ότι ξέχασε να πει στην επιτροπή ότι είχε στείλει αίτημα. Και το αίτημα το έστειλε, όπως απέδειξε ο εισηγητής μας, μια μέρα μετά από την ερώτηση που απάντησε στο Γιάννη Ντάσκα στην Έκθεση Θεσσαλονίκης ο πρώην Πρωθυπουργός, ο Γιώργος Παπανδρέου, ότι διερευνούμε τους λογαριασμούς στο εξωτερικό. Βεβαίως και γνώριζε και όσοι έχουμε θητεύσει σε Υπουργεία γνωρίζουμε καλά, ότι κανένας πρέσβης, όπως ο κ. Χαλαστάνης, δεν είναι δυνατόν να είναι γνώστης μιας πληροφορίας τέτοιας ποιότητας και να μην την έχει μεταδώσει στον Υπουργό του. Και Υπουργός του Χαλαστάνη ήταν ο Παπανδρέου τότε! 
 Άρα, κυρίες και κύριοι συνάδελφοι, εδώ έχουμε την ευκαιρία να επεκτείνουμε την έρευνα σε όλους αυτούς, τους οποίους εμείς οι Ανεξάρτητοι Έλληνες ζητήσαμε από την πρώτη στιγμή, σε αυτούς που απαγόρευσε ο Πρωθυπουργός –για να προφυλάξει το συμμαθητή του- να ψηφίσουν οι εκλεγμένοι βουλευτές της Νέας Δημοκρατίας. Ογδόντα δύο αρνήθηκαν και ψήφισαν την παραπομπή του Γιώργου Παπανδρέου!
Εάν δεν προχωρήσουμε στη διερεύνηση και στην τιμωρία, στη δήμευση των περιουσιών, δεν θα μπορέσουμε να προχωρήσουμε στη δήμευση του επαχθούς και επονείδιστου χρέους, στο να βγει η πατρίδα μας πια από τα μνημόνια, στο να μη μας ξεφτιλίζει ο κάθε Φούχτελ και ο Ράιχενμπαχ, στο να μην έρχεται, κύριε Χατζηδάκη, στο Υπουργείο σας ο Επίτροπος. Είστε εκλεγμένος Βουλευτής και Υπουργός του ελληνικού λαού και προϊστάμενός σας έρχεται ένας εγκάθετος από την τρόικα. 
Πρέπει να γίνει πάλι η Ελλάδα μια κυρίαρχη χώρα. Να δουλέψουμε σκληρά να ρίξουμε τους φόρους, να δώσουμε τη δυνατότητα στην αγορά να ανοίξει. Να ρυθμίσουμε τα χρέη των μικρομεσαίων. Να τους βγάλουμε από τον «Τειρεσία». Να πάρουν ασφαλιστική και φορολογική ενημερότητα και να αρχίσει πλέον να δουλεύει η αγορά και να προσλάβει ανθρώπους ανέργους. Να κατεβάσουμε τους φόρους κάτω από τη Βουλγαρία, κάτω από την Τουρκία. Και προσέξτε. Να φορολογήσουμε σκληρά αυτούς, οι οποίοι τα αρπάξανε και φύγανε έξω, γιατί ξέρανε το κόλπο.
Μέσα στη λίστα Λαγκάρντ, είναι τα ίδια πρόσωπα, οι ίδιες εταιρίες που συναντήσαμε στη «SIEMENS»! είναι τα ίδια πρόσωπα και οι ίδιες εταιρείες που συναντήσαμε στα υποβρύχια! Είναι τα ίδια πρόσωπα και οι ίδιοι δρόμοι χρήματος που συναντήσαμε στους TOR-M1. Είναι τα ίδια πρόσωπα, τα οποία τα αρπάξανε με το γιουγκοσλαβικό καλαμπόκι το ΄82 και σήμερα τολμούν να κάνουν και αγωγές. Είναι αυτοί, οι οποίοι δέσανε πολιτικούς με παράνομο χρηματισμό, τους φωτογράφισαν «με τη γίδα στην πλάτη» και τώρα τους εκβιάζουν!
(Χειροκροτήματα από την πτέρυγα των Ανεξαρτήτων Ελλήνων)
Εμείς δεν ζητάμε να διχαστούν οι Έλληνες. Εμείς, ως Ανεξάρτητοι Έλληνες, σας ζητάμε να ενωθούμε, να αντιμετωπίσουμε το ρατσισμό και το ναζισμό που μπήκε στη Βουλή των Ελλήνων και από αυτό εδώ το Βήμα είπαν ότι δεν αναγνωρίζουν το Ολοκαύτωμα. Αύριο δεν θα αναγνωρίσουν τη Γενοκτονία του Πόντου, δεν θα αναγνωρίσουν τη Γενοκτονία των Αρμενίων! Δεν μπορεί να βάζουμε τους ναζί, για να δημιουργούν τον κακό με τον καλό. Γιατί αυτοί που θέλουνε να υποτάξουν τη χώρα, θα χρησιμοποιήσουν την παλιά, καλή συνταγή της διχόνοιας, που πληρώσανε οι πατεράδες μας και οι παππούδες μας. 
Τελείωσαν τα «αριστερά» και τα «δεξιά». Πάμε όλοι μαζί, κάτω απ’ την ελληνική σημαία, να απελευθερώσουμε την πατρίδα. Πάμε όλοι μαζί, να δημιουργήσουμε ένα μεγάλο ενιαίο δημοκρατικό μέτωπο, προκειμένου να βγούμε από τη λογική των μνημονίων. Και ας πάρουμε συμμάχους –εάν η Γερμανία και η Ευρωπαϊκή Ένωση δεν θέλει η Ελλάδα να μετατραπεί σε ένα γερμανικό προτεκτοράτο- τους πραγματικούς μας συμμάχους που μας στήριξαν στο Β΄ Παγκόσμιο Πόλεμο. Ας πάρουμε δίπλα μας τις Ηνωμένες Πολιτείες της Αμερικής, που σήμερα είναι ευκαιρία με αυτό που συμβαίνει στην Τουρκία να αποκτήσουν έναν σύμμαχο σταθερότητας. Ας πάρουμε τη Ρωσία, την Κίνα, τις τρίτες αγορές και ας προχωρήσουμε σε μια καινούργια μέρα για τον ελληνικό λαό. 
Ας αποκλείσουμε εκείνους που χρησιμοποιούν τη βία, προκειμένου να δώσουν δήθεν διέξοδο στους πολίτες. Ας τους αφοπλίσουμε με δημοκρατικά μέσα και ας πάμε στο αύριο, έχοντας απομονώσει όλους τους διεφθαρμένους μέσα από την πολιτική ζωή του τόπου στη φυλακή και με δήμευση των περιουσιών και όχι μόνο αυτών αλλά και εκείνων που περιμένουν με τα χρήματα στην Ελβετία ή σε εξωτικούς τραπεζικούς παραδείσους να αγοράσουν την πτωχευμένη Ελλάδα. 
Γιατί στο χειμώνα που έρχεται –δεν ξέρω ποιες θα είναι οι πολιτικές εξελίξεις- το βέβαιο είναι ότι θα σας αναγκάσουν να κάνετε αυτό που είπε ο Υφυπουργός προχθές, να αρθεί η δυνατότητα να προστατεύουμε την πρώτη κατοικία. Θα μπουκάρουν οι εισπρακτικές εταιρείες με το Αγγλικό Δίκαιο και θα παίρνουν τα σπίτια των Ελλήνων. Θα πετάνε με τις κλοτσιές έξω οικογένειες. Θα πτωχεύσει η χώρα! Τα 8 δισεκατομμύρια δεν βρίσκονται πουθενά. Αύριο θα γίνουν 16, 32, 64 δισεκατομμύρια! Τώρα να σταματήσουμε τη ληστεία αυτή μετά του φόνου. Να καταδικάσουμε εκείνους που τη διέπραξαν και να μπορέσουμε να δώσουμε ελπίδα στον ελληνικό λαό. Μπορούμε έστω και τώρα. Αποφασίστε το και εμείς οι Ανεξάρτητοι Έλληνες θα είμαστε μαζί!
(Χειροκροτήματα από την πτέρυγα των Ανεξαρτήτων Ελλήνων)","ΠΑΝΟΣ ΚΑΜΜΕΝΟΣ",181
"130697"," Κυρίες και κύριοι συνάδελφοι, έχω την τιμή να ανακοινώσω στο Σώμα ότι από τα άνω δυτικά θεωρεία παρακολουθούν τη συνεδρίασή μας, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, δεκαεννέα μαθητές και μαθήτριες και δύο εκπαιδευτικοί συνοδοί τους από το 8ο Δημοτικό Σχολείο Χίου. 
Η Βουλή τούς καλωσορίζει. 
(Χειροκροτήματα απ’ όλες τις πτέρυγες της Βουλής)","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130698"," Παρακαλώ το λόγο έχει ο συνάδελφος κ. Κωνσταντίνος Κατσαφάδος.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130699"," Ευχαριστώ, κύριε Πρόεδρε.
Κυρίες και κύριοι συνάδελφοι, στην ελληνική κοινωνία υπάρχει μεγάλη ωριμότητα. Υπάρχει, όμως και συσσωρευμένη οργή για τις πολλές δεκαετίες ατιμωρησίας. Ένας πρώην Πρωθυπουργός, ο οποίος δεν βρίσκεται πλέον στη ζωή, φέρεται να είχε πει σε στέλεχος του κόμματός του, το οποίο είχε τοποθετήσει ως επικεφαλής σε κάποια ΔΕΚΟ, «είπαμε να κάνει ένα δωράκι στον εαυτό του, αλλά όχι και 500 εκατομμύρια δραχμές»!
Όταν, λοιπόν, το δώρο που δικαιούται να κάνει κάποιος βάζοντας το δάκτυλο στο μέλι, αποκτά διατίμηση και νομιμοποίηση, ας μην απορούμε για το κλίμα οργής που επικρατεί στις μέρες μας για την ισοπέδωση της πολιτικής που επήλθε, αφού πιο πριν είχαν ισοπεδωθεί όλες οι αξίες με κύρια ευθύνη της πολιτικής. 
Σήμερα, κυρίες και κύριοι συνάδελφοι, πρέπει να λέμε τα πράγματα με το όνομά τους. Ως νέος Βουλευτής που είμαι, με ενοχλεί και με προσβάλλει η αντίληψη ότι όλοι είμαστε το ίδιο. Πρέπει να μας ενοχλεί όλους όσοι πιστεύουμε ότι πρέπει να υπάρξουν άλλα πρότυπα συμπεριφοράς, όλους όσοι πιστεύουμε ότι η πολιτική πρέπει να αποκατασταθεί ως έννοια και ως λειτουργία στα μάτια όλων των πολιτών.
Γίνεται πολύς λόγος για τη συνταγματική Αναθεώρηση και την αντιμετώπιση που πρέπει να έχει ο απαράδεκτος νόμος περί ευθύνης Υπουργών. Δεν είμαι νομικός, είμαι οικονομολόγος. Σ’ αυτήν την περίπτωση, όμως, θέλω να εκφράσω τη θέληση των νέων ανθρώπων, την καθολική απαίτηση της ελληνικής κοινωνίας να αλλάξει επιτέλους αυτός ο νόμος, να απαλειφθούν οι προκλητικές διατάξεις της παραγραφής και ο πολιτικός να αντιμετωπίζεται με τον ίδιο ακριβώς τρόπο που αντιμετωπίζεται κάθε πολίτης.
Συζητάμε, λοιπόν, σήμερα την πρόταση που υπογράφουν πενήντα τέσσερις Βουλευτές, ανάμεσα στους οποίους είμαι κι εγώ, για να επεκταθεί η προκαταρκτική εξέταση διερεύνησης τυχόν ποινικών ευθυνών του πρώην Υπουργού Οικονομικών κ. Παπακωνσταντίνου για το αδίκημα της απιστίας στην Υπηρεσία, εκτός όλων των άλλων που ήδη εξετάζονται. 
Όμως, κυρίες και κύριοι συνάδελφοι, εδώ δεν δικάζουμε. Πράττουμε το καθήκον μας, τηρούμε το Σύνταγμα και τους νόμους και διευκολύνουμε τη διαδικασία διερεύνησης. Κυρίως, όμως, δεν συγκαλύπτουμε. 
Ο πρώην Υπουργός κ. Παπακωνσταντίνου, τον οποίο οφείλουμε και πρέπει να ακούσουμε όλοι με προσοχή και μετά να αποφασίσουμε, ισχυρίστηκε αρχικά ότι η λίστα Λαγκάρντ αποτελούσε προϊόν υποκλοπής και παρεδόθη ατύπως στη χώρα μας. Μ’ αυτόν τον τρόπο, αντιλαμβάνομαι ότι ήθελε να υπερασπιστεί τον εαυτό του από τις κατηγορίες. 
Όμως, τα νεότερα δεδομένα ανατρέπουν αυτούς τους ισχυρισμούς ή, αν θέλετε, τους αμφισβητούν. Το γαλλικό Υπουργείο Οικονομικών, με έγγραφό του στις 29 Σεπτεμβρίου 2010 προς τον Έλληνα πρέσβη στο Παρίσι, παρέδωσε τον ψηφιακό δίσκο με τρόπο που μόνο ανεπίσημος δεν είναι. Επιπλέον, ο Πρέσβης κ. Χαλαστάνης παρουσίασε στην προανακριτική επιτροπή έγγραφο του τότε Γενικού Γραμματέα του Υπουργείου Οικονομικών, του κ. Πλασκοβίτη, με ημερομηνία 13 Σεπτεμβρίου 2010, με το οποίο είχε ζητηθεί ενημέρωση από τις γαλλικές αρχές για τα ονόματα που περιλαμβάνονται στη συγκεκριμένη λίστα –και τελικά ψηφιακό δίσκο- η οποία παραδόθηκε δεκαέξι μέρες μετά και περιήλθε επισήμως στο Υπουργείο Οικονομικών.
Είναι, λοιπόν, σαφές, όσο και ξεκάθαρο, ότι ανακύπτουν νέα δεδομένα στην υπόθεση, τα οποία οφείλουμε και πρέπει να διερευνήσουμε. Την ανάγκη της διερεύνησης, λοιπόν, προτάσσουμε σήμερα με την υπογραφή μας στην επέκταση της προκαταρκτικής εξέτασης για την ενδεχόμενη τέλεση του αδικήματος της απιστίας στην Υπηρεσία. Οποιαδήποτε άλλη επιλογή θα συνιστούσε συγκάλυψη, συσκότιση της αλήθειας αλλά και ένα νέο πλήγμα στην αξιοπιστία του λαβωμένου πολιτικού συστήματος.
Όμως, η Βουλή, κυρίες και κύριοι συνάδελφοι, δεν πρέπει να συγκαλύπτει, αλλά ούτε και να δικάζει. Η Βουλή ανοίγει και διευκολύνει τις διαδικασίες για την πλήρη διερεύνηση υποθέσεων που αφορούν ενδεχόμενες ευθύνες πολιτικών προσώπων. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Εκτιμώ ότι όλοι αυτό θέλουμε. Θέλουμε να λάμψει η αλήθεια, να αποδοθούν οι ευθύνες σ’ αυτούς που πρέπει αλλά με τους όρους και τις προϋποθέσεις του νομικού μας πολιτισμού, με τις διατάξεις που προβλέπουν οι νόμοι και μακριά από πρακτικές και λογικές ανθρωποφαγίας και κανιβαλισμού.
Όσο απωθητική είναι η αντίληψη της συγκάλυψης και της ατιμωρησίας, κυρίες και κύριοι συνάδελφοι, το ίδιο απωθητική είναι και η αντίληψη της ισοπέδωσης και του κανιβαλισμού. Γι’ αυτό και ο πολιτικός δεν πρέπει να δέχεται να αιωρούνται σκιές. Γι’ αυτό και το πολιτικό μας σύστημα πρέπει να αλλάξει τις προσλαμβάνουσες που έχει απέναντι σ’ αυτά τα ζητήματα.
Αυτό, λοιπόν, είναι ένα ζήτημα που σχετίζεται με την αποκατάσταση της σχέσης εμπιστοσύνης μεταξύ κοινωνίας και πολιτικής. Αυτή η σχέση θα αποκατασταθεί, όταν εμπεδωθεί η αντίληψη ότι η έννοια της βουλευτικής ασυλίας δεν αποτελεί ασπίδα και ανάχωμα στην ατιμωρησία αλλά προστατεύει το Βουλευτή κατά την άσκηση των καθηκόντων του από κακόβουλες πρακτικές.
Αυτή η σχέση θα αποκατασταθεί, όταν κυριαρχήσει η αντίληψη ότι ο πολιτικός ενώπιον του νόμου αντιμετωπίζεται με τον ίδιο τρόπο που αντιμετωπίζεται και κάθε απλός πολίτης, χωρίς ιδιαίτερες και επιλεκτικές διατάξεις παραγραφής, χωρίς προσκόμματα στις διαδικασίες διερεύνησης, προανάκρισης και απόδοσης ευθυνών.
Κυρίες και κύριοι συνάδελφοι, η κοινωνία για κάποιους θέλει αίμα. Κάποιοι, δυστυχώς, μέσα σ’ αυτήν εδώ την Αίθουσα προσπαθούν γι’ αυτό. Γίνονται εισαγγελείς, δημόσιοι κατήγοροι, υπερπατριώτες, οι οποίοι κατηγορούν όσους στηρίζουν την Κυβέρνηση ότι είναι προδότες και διαπλεκόμενοι. Όμως, δυστυχώς, στον πολιτικό τους λόγο δεν έχουν το στοιχείο του ρεαλισμού. Προσπαθούν να κρύψουν και τις δικές τους ευθύνες για τη σημερινή κατάσταση που βρίσκεται ο τόπος και τάζουν τα πάντα στους πάντες, για να είναι ευχάριστοι σε όλους, χωρίς προτάσεις για την επίλυση των τεραστίων προβλημάτων που ταλανίζουν τη χώρα.
Όμως, εγώ πιστεύω ότι αυτό το οποίο ζητά σήμερα η ελληνική κοινωνία είναι δικαιοσύνη. Η υπόθεση, λοιπόν, της λίστας Λαγκάρντ, σε όλο το εύρος και την έκταση της αντιμετώπισης και της διαχείρισής της, προκαλεί ερωτήματα και αυτή η έκφραση είναι επιεικής. Κάνοντας, βέβαια, αυτήν τη διαπίστωση, θέλω πάντα να σέβομαι το τεκμήριο της αθωότητας.
Κυρίες και κύριοι συνάδελφοι, οι πολίτες ζητούν την αλήθεια και εμείς έχουμε χρέος να υποβοηθήσουμε το έργο της προανακριτικής επιτροπής της Βουλής. Έχουμε καθήκον να μην αφήσουμε να πλανώνται σκιές. 
Σε ό,τι, λοιπόν, με αφορά, δεν σκοπεύω να συνδέσω την κοινοβουλευτική μου θητεία και την παραμονή μου σ’ αυτήν την Αίθουσα με πρακτικές του παρελθόντος. Αλήθεια, δικαιοσύνη και ρεαλισμός, κυρίες και κύριοι συνάδελφοι. Αυτός είναι ο δρόμος στον οποίο θα συναντηθούν και πάλι η κοινωνία με την πολιτική. 
Κάτω, λοιπόν, απ’ αυτό το πρίσμα, η ψήφος μου στη συγκεκριμένη πρόταση δεν μπορεί παρά να είναι θετική.
Ευχαριστώ.
(Χειροκροτήματα από την πτέρυγα της Νέας Δημοκρατίας)","ΚΩΝΣΤΑΝΤΙΝΟΣ ΚΑΤΣΑΦΑΔΟΣ",211
"130700"," Κι εμείς ευχαριστούμε, κύριε Κατσαφάδο.
Παρακαλώ να έρθει στο Βήμα ο συνάδελφος κ. Γεώργιος Γεωργαντάς.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130701"," Ευχαριστώ, κύριε Πρόεδρε.
Κύριε Πρόεδρε, κυρίες και κύριοι συνάδελφοι, ο Αριστοτέλης είπε «νόμος εστί νους άνευ ορέξεως». Όπως πολύ καλά μπορούμε να καταλάβουμε όλοι, αυτό σημαίνει ότι όταν καλούμαστε σε μία διαδικασία νομικής προσέγγισης ενός ζητήματος, όταν καλούμαστε σε μία συνεδρίαση η οποία δεν είναι μία από τις συνήθεις συνεδριάσεις του Σώματος αλλά είναι μία συνεδρίαση για την απόφαση περί σύστασης ειδικής επιτροπής για τη διεξαγωγή προκαταρκτικής έρευνας, η προσέγγιση των ζητημάτων πρέπει να γίνεται καθαρά με νομικούς όρους ή τουλάχιστον κατά βάση με νομικούς όρους.
Αυτό το λέω, γιατί σήμερα νομίζω ότι όλοι γίναμε μάρτυρες ομιλιών και τοποθετήσεων, οι οποίες είχαν καθαρά πολιτικό χαρακτήρα. Με βάση το πολιτικό εφαλτήριο, με βάση την πολιτική σκοπιμότητα του καθενός, έγινε επεξεργασία και κατάλληλη διαχείριση των όποιων ζητημάτων ήθελε να θέσει ως δεδομένα και ως προτεραιότητες και κατέληξε ο καθένας σε συμπεράσματα τα οποία μπορεί να εξυπηρετούν, βέβαια, την πολιτική σκοπιμότητά του αλλά σίγουρα δεν αρμόζουν σε μία συνεδρίαση η οποία έπρεπε κατά βάση να γίνεται με νομικά επιχειρήματα.
Κύριοι συνάδελφοι, μένει και κάτι άλλο από τη σημερινή συνεδρίαση. Τι θα αποκομίσει ο λαός; Σήμερα ακούστηκαν πολλά απαξιωτικά για τους Βουλευτές της Συμπολίτευσης. Ακούστηκε ότι γίνεται μία συγκάλυψη πρώην Υπουργών και πρώην Πρωθυπουργών. Ερωτώ, λοιπόν, το εξής: Αν, πράγματι, σήμερα συντελείται σ’ αυτήν την Αίθουσα, ως δεύτερο μέρος μίας διαδικασίας που ξεκίνησε τον Ιανουάριο, η συγκάλυψη πρώην Υπουργών και Πρωθυπουργών, έπρεπε να εγγραφούν μόνο δεκαέξι ομιλητές για τα τόσο σοβαρά ζητήματα τα οποία θεωρείται ότι αγγίζουμε σήμερα, εκ των οποίων οι οκτώ να είναι από την παράταξη της Νέας Δημοκρατίας;
Νομίζω ότι υπερβάλλουν οι συνάδελφοι και δεν ακολουθούν την αίσθηση που υπάρχει στην κοινωνία σε σχέση με τις ευθύνες για το συγκεκριμένο ζήτημα. 
Δύο πράγματα θέλει να ακούσει ο ελληνικός λαός σήμερα από εμάς. Το ένα είναι πώς θα γίνει η αξιοποίηση αυτής της λίστας και αυτών των δεδομένων έτσι ώστε να εισπραχθούν χρήματα τα οποία λείπουν από τον προϋπολογισμό μας. Και το άλλο είναι να καταλογιστούν ευθύνες εκεί όπου πρέπει να καταλογιστούν.
Η Κυβέρνηση αυτή με το που ανέλαβε και ήρθε υπ’ όψιν της το θέμα αυτό έδωσε αμέσως εντολή να έρθει αντίγραφο της πρωτότυπης λίστας από τη Γαλλία. Αυτό παρελήφθη άμεσα, δόθηκε στο αρμόδιο Σώμα, στη Δίωξη Οικονομικού Εγκλήματος, στο οποίο μάλιστα γίνονται επανειλημμένως οχλήσεις για να έχει γρήγορα ένα πόρισμα. Το πόρισμα αναμένεται και νομίζω ότι στο αμέσως επόμενο διάστημα θα αρχίσουμε να βλέπουμε και τα αποτελέσματα της έρευνας του αρμοδίου από το νόμο και από το Σύνταγμα οργάνου για κάτι τέτοιο. Είναι κάτι που δεν είχε γίνει όλα τα προηγούμενα χρόνια και μέσα στους λίγους μόλις μήνες κατά τους οποίους αυτή η Κυβέρνηση χειρίστηκε το θέμα νομίζω ότι γίνεται πολύ σύντομα.
Το δεύτερο, έχει να κάνει με τον καταλογισμό των ευθυνών. Κανείς δεν απαγόρευσε σε κανέναν και κανείς δεν απέτρεψε κανέναν από το να προσκομίσει στην επιτροπή ή στην Ολομέλεια οποιοδήποτε στοιχείο θεωρεί ότι υποδηλώνει ή αποτελεί ένδειξη για συμμετοχή και οποιουδήποτε άλλου προσώπου στις αξιόποινες συμπεριφορές οι οποίες έχουν σχέση με τη λίστα Λαγκάρντ. 
Δυστυχώς, όμως, και μέχρι σήμερα τα μόνα στοιχεία που και ένας πρωτοετής φοιτητής της Νομικής μπορεί να διαπιστώσει ότι έχουν υπάρξει ως ενδείξεις ενοχής, είναι μόνο για τον κ. Παπακωνσταντίνου. 
(Στο σημείο αυτό κτυπάει προειδοποιητικά το κουδούνι λήξεως του χρόνου ομιλίας του κυρίου Βουλευτή) 
Η Νέα Δημοκρατία βλέποντας με ρεαλισμό, με αυτοπεριορισμό και με τη σοβαρότητα που χρειάζεται μία τέτοια περίπτωση, μόλις προέκυψε το νέο στοιχείο της αλληλογραφίας με το Υπουργείο Εξωτερικών της Γαλλίας έφερε την πρότασή της για τη διεύρυνση της κατηγορίας.
Οποιαδήποτε από τις παρατάξεις της Αντιπολίτευσης, οποιοσδήποτε θεωρεί ότι υπάρχουν και άλλα στοιχεία για οποιοδήποτε άλλο πρόσωπο ή για τον ίδιο τον κ. Παπακωνσταντίνου, τα οποία πρέπει να κριθούν από την Ολομέλεια, μπορεί να τα φέρει προς διερεύνηση, προς εξέταση στην Ολομέλεια. Δεν έχει συμβεί κάτι τέτοιο. Ακούμε για προσπάθειες συγκάλυψης εδώ και πέντε μήνες, όμως καμμιά καινούργια πρόταση δεν ήρθε στην Ολομέλεια για ενδείξεις που υπάρχουν ή δεν υπάρχουν, έτσι ώστε να αναλάβει ο καθένας τις ευθύνες του.","ΓΕΩΡΓΙΟΣ ΓΕΩΡΓΑΝΤΑΣ",95
"130702"," Τώρα που θα έρθει, θα τις αναλάβετε.","ΖΩΗ ΚΩΝΣΤΑΝΤΟΠΟΥΛΟΥ",272
"130703"," Νομίζω ότι πλέον ήρθε η ώρα της κρίσης για όλους. Ευελπιστούμε να έρθουν οι όποιες άλλες προτάσεις, να αξιολογηθούν, να δούμε αν στέκουν νομικά και να αναλάβει ο καθένας την ευθύνη του, επαναλαμβάνω με νομική προσέγγιση και όχι με βάση το πολιτικό εφαλτήριο του καθενός.
Ευχαριστώ πολύ.
(Χειροκροτήματα από την πτέρυγα της Νέας Δημοκρατίας)","ΓΕΩΡΓΙΟΣ ΓΕΩΡΓΑΝΤΑΣ",95
"130704"," Ευχαριστούμε πολύ τον κ.  Γεωργαντά και για το ακριβές του χρόνου ομιλίας σας.
 Παρακαλώ τον κ. Πάρη Κουκουλόπουλο να πάρει το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130705"," Κυρίες και κύριοι συνάδελφοι, κύριε Πρόεδρε, χρησιμοποίησα τη δυνατότητα του Κανονισμού και εγγράφηκα στον κατάλογο των ομιλητών κατά τη διάρκεια της παρουσίασης των βασικών εισηγήσεων από τους ειδικούς αγορητές των κομμάτων. Δεν θα κάνω σχόλια. Θέλω να τοποθετηθώ σε δύο ζητήματα, τα οποία τέθηκαν με σαφήνεια, με διαφορετική οπτική, φυσικά, από τον καθένα και την καθεμία από τους ειδικούς αγορητές. 
Το πρώτο ζήτημα είναι εάν και ποιος δικαιώνεται με την κοινή κατ’ ουσίαν πρόταση διεύρυνσης του κατηγορητηρίου για τον κ. Παπακωνσταντίνου. 
Είναι απολύτως προφανές για εμάς που δεν είμαστε μέλη της προανακριτικής επιτροπής ότι αυτός που δικαιώνεται είναι ο ίδιος ο θεσμός του Κοινοβουλίου, η ίδια η επιτροπή, η οποία με καθαρότητα, με διαφάνεια και όταν βρέθηκε μπροστά σε νέα στοιχεία αξιολόγησε τα δεδομένα και μας έφερε μία πρόταση, τόσο απλά. Δεν χρειάζεται να τα πω σύνθετα, με νομική ορολογία. Έφερε νέα στοιχεία διεύρυνσης του κατηγορητηρίου. Τελεία. Όλα τα υπόλοιπα για εμάς που είχαμε ψηφίσει μία παραπομπή και είχαμε υπογράψει για την παραπομπή με ένα άλλο κατηγορητήριο, δεν έχουν κανένα νόημα.
Η Βουλή, όπως και κάθε δικαστήριο -γιατί ως δικαστήριο λειτουργεί η Βουλή- δεν μπορεί με εικασίες να σπιλώνει ανθρώπους και να απαγγέλλει κατηγορίες. Καμμία πολιτική σκοπιμότητα δεν είναι υπέρτερη από την αρχή της διαφάνειας και την απλή αλήθεια, που ζητάνε τόσο επίμονα οι πολίτες καθώς βιώνουν μία έντονη κρίση. 
Το δεύτερο σημείο, που είναι πιο σημαντικό και για το οποίο έχουμε και μία προαναγγελία νέου έργου την επόμενη εβδομάδα ή τις επόμενες ημέρες, εν πάση περιπτώσει, με άλλο κατηγορητήριο -δεν ξέρω τι ακριβώς εννοούσαν κάποιοι και κάποιες από τους αγορητές- αφορά το κρίσιμο ζήτημα της φοροδιαφυγής. Είναι ζήτημα για το οποίο υπάρχει έντονο ενδιαφέρον και υπέρτατη –θα έλεγα- ευαισθησία από κάθε πολίτη. 
Δεν θα σας κουράσω. Εξάλλου, δεν υπάρχει και ο χρόνος. Όμως, θέλω να πω με σαφήνεια ότι ανήκω στους Βουλευτές εκείνους που εδώ και τρία χρόνια -είκοσι έχουμε μείνει όλοι και όλοι στην Κοινοβουλευτική Ομάδα, το έχω πει πολλές φορές και από το Βήμα της Βουλής- εμείς οι είκοσι πρώτα από όλους, μαζί με τους πολίτες, είμαστε που κρατήσαμε όρθια τη χώρα, με βαρύτατο τίμημα και για τους πολίτες και για εμάς. Θέλω, λοιπόν, να δώσω σήμερα για μια ακόμη φορά μία πολύ καθαρή απάντηση, με τίτλους, στο κρίσιμο θέμα της φοροδιαφυγής. Με το μεσοπρόθεσμο, δηλαδή το ν.3986, ενισχύθηκε η ήδη υπάρχουσα διαδικασία για την άρση του τραπεζικού απορρήτου και πλέον οι φορολογικές αρχές δεν έχουν κανένα εμπόδιο προκειμένου να ελέγξουν φυσικά και νομικά πρόσωπα.
Πρέπει μάλιστα να πω, επειδή υπήρξα εισηγητής πριν από λίγες εβδομάδες στην Επιτροπή Οικονομικών σε νομοσχέδιο που αφορούσε την υπογραφή από τη χώρα μας της διακρατικής σύμβασης μεταξύ των χωρών του ΟΟΣΑ και της Ευρωπαϊκής Ένωσης για την ανταλλαγή πληροφοριών και τη διευκόλυνση της πρόσβασης σε τέτοιου είδους πληροφορίες, ότι είμαστε από τις ελάχιστες χώρες που έχουμε προχωρήσει στην καθολική άρση του τραπεζικού απορρήτου, ίσως και η μόνη. Και αυτό έγινε την 1-7-2011. Στη συνέχεια στις 23/8/2011 εκδόθηκε η υπ’ αριθμόν 1177 υπουργική απόφαση με την οποία εστάλησαν στη Βουλή οι άνω των 100.000 ευρώ καταθέσεις που έφυγαν στο εξωτερικό από τότε που ξεκίνησε η κρίση. Μέρος αυτών των καταστάσεων το είδαν και όσοι Βουλευτές επιθυμούσαν στο Γραφείο του Προέδρου της Βουλής. Και στη συνέχεια εκδόθηκε και άλλη υπουργική απόφαση το φθινόπωρο του 2011, ακριβώς για το επίμαχο θέμα της φοροδιαφυγής. Το έθιξε και ο ειδικός αγορητής του ΠΑΣΟΚ στην πρωτολογία του το πρωί. 
Αν υπάρχει ένα ουσιαστικό ζήτημα και αν υπάρχει πραγματικό ενδιαφέρον από όλες τις πτέρυγες της Βουλής για το κρίσιμο θέμα, πράγματι, της φοροδιαφυγής, να ζητήσουμε -όχι δίκην εισαγγελέως- από το Υπουργείο Οικονομικών να μας πει τι έχει απογίνει με όλα αυτά τα στοιχεία τα οποία είναι στη διάθεση του ΣΔΟΕ εδώ και περίπου δύο χρόνια. Αυτό είναι το ζήτημα, που αφορά τη φοροδιαφυγή: Τι κάνει με αυτόν τον τεράστιο όγκο το ΣΔΟΕ, όταν μάλιστα ακούσαμε το πρωί ότι για τρία φυσικά πρόσωπα δεν έχει ακόμα ολοκληρωθεί ο έλεγχος. 
(Στο σημείο αυτό κτυπάει προειδοποιητικά το κουδούνι λήξεως του χρόνου ομιλίας του κυρίου Βουλευτή) 
Εδώ είναι που πρέπει να σκύψουμε με ενδιαφέρον, να δούμε τι πραγματικά συμβαίνει. Αν θέλουμε να υιοθετούμε θεωρίες ότι κάποιοι προστατεύουν κάποιους, δεν πρόκειται ποτέ να φτάσουμε στην αλήθεια. Αυτό είναι το ζήτημα. Περισσότερα θα πούμε αν χρειαστεί και εφόσον υπάρξει εκ νέου επαναφορά του θέματος από την Αξιωματική Αντιπολίτευση, όπως επαπειλήθηκε το πρωί με μία τοποθέτηση. 
Ευχαριστώ.","ΠΑΡΙΣ ΚΟΥΚΟΥΛΟΠΟΥΛΟΣ",245
"130706"," Ανακοινώθηκε, δεν επαπειλήθηκε.","ΖΩΗ ΚΩΝΣΤΑΝΤΟΠΟΥΛΟΥ",272
"130707"," Ευχαριστούμε πάρα πολύ. 
Παρακαλώ να πάρει το λόγο ο συνάδελφος Βουλευτής Δωδεκανήσου κ. Εμμανουήλ Κόνσολας.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130708"," Ευχαριστώ, κύριε Πρόεδρε. 
Κύριε Υπουργέ, κυρίες και κύριοι συνάδελφοι, προηγουμένως ο κ. Κουκουλόπουλος, πράγματι, ανέδειξε κάποιες πτυχές που με αφορμή αυτήν την πολυεπίπεδη οικονομική κρίση ανέδειξε και η υπόθεση της λίστας Λαγκάρντ που συζητείται σήμερα στην Ολομέλεια της Βουλής. Επίσης, η συγκεκριμένη υπόθεση ανέδειξε και χειρισμούς που είναι βέβαιο ότι εγείρουν ερωτηματικά. 
Ο εισηγητής της Νέας Δημοκρατίας αλλά και άλλοι συνάδελφοι έχουν περιγράψει με ακρίβεια τα γεγονότα, τις ημερομηνίες και τα πρόσωπα που διαδραμάτισαν ρόλο σ’ αυτήν την υπόθεση και έτσι, οδήγησαν τους πενήντα τέσσερις συναδέλφους της Νέας Δημοκρατίας να συνυπογράψουν τη σχετική αυτή πρόταση, προκειμένου να υπάρξει επέκταση της προκαταρκτικής εξέτασης. 
Είναι γεγονός πως υπήρξε επίσημο αίτημα προς τις γαλλικές αρχές και παράλληλα υπήρξε παράδοση του ψηφιακού δίσκου από το γαλλικό Υπουργείο Οικονομικών προς τον Έλληνα πρέσβη. Και έτσι, οι καταθέσεις που έγιναν στη σχετική επιτροπή αποτυπώνουν τις επίσημες αυτές διαδικασίες που σήμερα συζητούμε όλοι μας. 
Όμως, επιτρέψτε μου να πω, κυρίες και κύριοι συνάδελφοι, πως δεν είμαστε εδώ για να κάνουμε δίκη προθέσεων, για να προκαταλάβουμε το έργο της προανακριτικής επιτροπής της Βουλής, κυρίως όμως της δικαιοσύνης. 
Η Βουλή κινείται στο πλαίσιο της συνταγματικής νομιμότητας στη συγκεκριμένη υπόθεση. Κάποιοι θεωρούν σημαντική αυτήν τη διαδικασία και κάποιοι τη θεωρούν άχαρη. Όμως, ο Κώστας Κατσαφάδος προηγουμένως έθεσε μια άλλη υπόθεση, μιαν άλλη διάσταση. Οι πολίτες μας παρακολουθούν. Είμαι βέβαιος πως οι περισσότεροι από εσάς έχουν την ίδια αντίληψη με εμένα, πως τα βλέμματα δηλαδή της μεγάλης πλειοψηφίας των πολιτών από τον Έβρο μέχρι την Κρήτη παρακολουθούν αυτές τις διαδικασίες αλλά κυρίως παρακολουθούν και τους δημιουργείται η εντύπωση πως όλοι είμαστε το ίδιο. 
Κυριαρχούν, λοιπόν, ισοπεδωτικά χαρακτηριστικά στην κριτική μιας μεγάλης μερίδας συμπολιτών μας. Και οι νέοι Βουλευτές –το μισό Κοινοβούλιο περίπου είναι νέοι Βουλευτές- αλλά και πολλοί από τους άλλους συναδέλφους που είναι από το παρελθόν στη Βουλή έχουν την ίδια εικόνα και παράλληλα τον ίδιο προβληματισμό. 
Αυτόν τον προβληματισμό, λοιπόν, θέλω να καταθέσω και εγώ σήμερα, έναν προβληματισμό που μας αφορά όλους, ακόμα και εκείνους τους συναδέλφους που είναι στην Αξιωματική Αντιπολίτευση και στις άλλες παρατάξεις. Δεν νομίζω να πιστεύει κανείς ότι παραμένει άκριτος στα βλέμματα των πολιτών επειδή υπηρετεί το θεσμό της Αντιπολίτευσης. Νομίζω ότι είναι ώρα να αποκαταστήσουμε την αλήθεια, να αποκαταστήσουμε τη σχέση εμπιστοσύνης με το λαό. Αυτό έχουμε υποχρέωση να κάνουμε σήμερα. 
Θέλω να ξεκαθαρίσω για άλλη μια φορά ότι εδώ δεν δικάζουμε και δεν καταδικάζουμε τον κ. Παπακωνσταντίνου. Αν συμβεί κάτι τέτοιο, θα είναι αρμοδιότητα και υπόθεση των φυσικών δικαστηρίων. Εδώ αποφασίζουμε την αποδέσμευση των διαδικασιών, προκειμένου να διερευνηθούν σε βάθος ενδεχόμενες κι άλλες ευθύνες. 
Κυρίες και κύριοι συνάδελφοι, ο νόμος περί ευθύνης Υπουργών είναι γνωστός σε όλους μας. Εγώ, λοιπόν, όπως και πολλοί άλλοι συνάδελφοι, θα ήθελα να διατυπώσω την ανάγκη αλλαγής αυτού του νόμου. 
Σήμερα άκουσα με έκπληξη συναδέλφους από πολλές παρατάξεις της Αίθουσας να λένε ότι συμφωνούν μ’ αυτήν την κατεύθυνση. Όμως, εμείς πιστεύουμε στην ανάγκη ύπαρξης μιας σημαντικής και βαθιάς αλλαγής και όχι μιας αλλαγής με επουσιώδη χαρακτηριστικά. Οι διατάξεις δύο ταχυτήτων που συσχετίζονται με την παραγραφή αδικημάτων για πολίτες και πολιτικούς βρίσκονται σε σύγκρουση με την κοινή λογική, με μια λογική που ο πολίτης την καταδικάζει, με αποτέλεσμα να μη μπορεί κανείς να υπερασπιστεί τη νομιμοποιητική τους βάση. 
Είναι επιβεβλημένο, λοιπόν, ο πολιτικός κόσμος να αντιμετωπίζει αυτήν τη διάσταση με ίδιους όρους, δηλαδή ο πολιτικός να αντιμετωπίζεται με τον ίδιο τρόπο που αντιμετωπίζεται και ο κάθε πολίτης αυτής της χώρας. 
Είμαι βέβαιος ότι όλοι ανεξαιρέτως οι συνάδελφοι στην προανακριτική επιτροπή –πολλοί από τους οποίους είναι σοβαροί νομικοί- έχουν καταθέσει τις απόψεις τους και τους έχουμε εμπιστοσύνη για την ανάδειξη της αλήθειας. 
Όμως, πρέπει να ξαναδούμε συνολικά το νόμο περί ευθύνης Υπουργών στο πλαίσιο της διερεύνησης ευθυνών των πολιτικών προσώπων. Θα πρέπει να ξαναδούμε το νόμο πάνω στην αρχή ότι οι πολιτικοί δεν μπορούν να διερευνούν ποινικές ευθύνες πολιτικών. Αυτή είναι η αλήθεια. Αυτό ζητάει η κοινωνία. Αυτή η συνολική αρμοδιότητα, λοιπόν, θα πρέπει να ανατεθεί στην ανεξάρτητη αρχή της δικαιοσύνης. Αυτό θα αποτελέσει και ένα πολύ ισχυρό μήνυμα προς την κοινωνία για το ότι εμείς θέλουμε να αλλάξουμε τα πράγματα. Η μεμψιμοιρία, η καχυποψία και η ατιμωρησία, για την οποία μίλησε πριν συνάδελφος, θα πρέπει να σταματήσουν εδώ και να θωρακιστεί το ίδιο το πολιτικό σύστημα απέναντι σ’ αυτές τις λογικές -πρόκειται για λογικές ισοπέδωσης- απέναντι σ’ αυτούς που χρησιμοποιούν αυτές τις λογικές για να πλήξουν την ίδια τη δημοκρατία. Πολλοί από εμάς σ’ αυτή την Αίθουσα συμφωνούμε. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Κυρίες και κύριοι συνάδελφοι, η ελληνική κοινωνία που δοκιμάζεται και έχει ματώσει τα τρία τελευταία χρόνια δεν έχει βίαια ένστικτα. Δεν θέλει ανθρωποθυσίες και αίμα στην αρένα ώστε να εξευμενιστεί το κακό. Όμως, επιζητεί απόδοση δικαιοσύνης και ίση μεταχείριση. Θέλει να μην υπάρχουν περιθώρια ατιμωρησίας, θέλει να καταρριφθεί αυτή η αίσθηση. Εμείς οι ίδιοι με τις πρωτοβουλίες μας πρέπει να την αποδυναμώσουμε και να την καταρρίψουμε. Εδώ, λοιπόν, ταιριάζει το να πούμε στον κ. Γιοβανόπουλο «εσύ τι έκανες;». Εμείς μπορούμε να ανατρέψουμε αυτήν την αντίληψη και να δημιουργήσουμε μια νέα σχέση εμπιστοσύνης με τους πολίτες, με βαθιές και ουσιαστικές αλλαγές, ξεκινώντας από την αλλαγή αυτού του νόμου, του νόμου περί ευθύνης Υπουργών. 
Η ψηφοφορία που θα ακολουθήσει, αγαπητές και αγαπητοί συνάδελφοι, είναι μυστική. Είναι θέμα συνείδησης και ευθύνης για όλους μας. Όμως, στη ζυγαριά βαραίνει πιο πολύ η ευθύνη για την υπεράσπιση της έννοιας της δικαιοσύνης, της δημοκρατίας, της ισότητας των νόμων αλλά και της τιμής του πολιτικού συστήματος. Αυτά είναι τα δικά μας κριτήρια και αυτά πρεσβεύουμε πολλοί από τους νέους Βουλευτές, όπως είπε και ο προλαλήσας συνάδελφος κ. Κατσαφάδος. Την ανάδειξη της αλήθειας και της απόδοσης της δικαιοσύνης απαιτεί η συντριπτική πλειοψηφία των Βουλευτών, όπως μου έλεγε προηγουμένως και μία συνάδελφος.  
Καταλήγοντας, θα ήθελα να πω πως είναι πολύ σημαντικό αυτήν την ώρα να υπάρχει ενότητα, στόχευση και σκοπιμότητα στη συζήτηση. Και υπ’ αυτήν την έννοια, κύριε Πρόεδρε, δεν είμαι από αυτούς τους Βουλευτές που συνυπέγραψαν το σχετικό κείμενο αλλά είμαι από αυτούς που μαζί με τους υπολοίπους στηρίζουμε αυτήν τη δυναμική αλλαγή που χρειάζεται να φέρει αυτό το Κοινοβούλιο όχι μόνο για τα μάτια των πολιτών αλλά και για τα μάτια της πολιτικής και ευρύτερα του πολιτικού συστήματος. 
Ευχαριστώ, κύριε Πρόεδρε. 
(Χειροκροτήματα)","ΕΜΜΑΝΟΥΗΛ ΚΟΝΣΟΛΑΣ",233
"130709"," Ευχαριστούμε πολύ, κύριε συνάδελφε. 
 Και βέβαια, κύριε συνάδελφε, πέραν των έγκριτων και έγκυρων δικηγόρων που συμμετέχουν στην επιτροπή, συμμετέχουν και δύο φαρμακοποιοί. 
Το λόγο έχει η συνάδελφος κ. Διονυσία Αυγερινοπούλου.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130710"," Ευχαριστώ πολύ, κύριε Πρόεδρε. 
Κυρίες και κύριοι συνάδελφοι, στηρίζω την πρόταση της προανακριτικής επιτροπής για τη διεύρυνση του κατηγορητηρίου κατά του κ. Παπακωνσταντίνου. Είναι ξεκάθαρο ότι υπάρχουν πραγματικά περιστατικά από τα οποία προκύπτουν σοβαρές ενδείξεις διάπραξης του αδικήματος της απιστίας περί την υπηρεσία σε βαθμό κακουργήματος κατά το άρθρο 256 του Ποινικού Κώδικα. 
Έγινε σαφές ότι υπήρξε επίσημο έγγραφο σε μορφή cd, το οποίο παραδόθηκε στο πλαίσιο της διακρατικής συνεργασίας Ελλάδας-Γαλλίας και το οποίο περιείχε λίστα Ελλήνων καταθετών σε τράπεζα του εξωτερικού. 
Ως επίσημο στοιχείο του κράτους έπρεπε να είχε πρωτοκολληθεί, να είχε παραδοθεί στο ΣΔΟΕ και να είχε ξεκινήσει άμεσα ο φορολογικός έλεγχος των καταθέσεων. Ο τότε αρμόδιος Υπουργός κ. Παπακωνσταντίνου, αντί να πράξει ό,τι ακριβώς όφειλε με βάση το νόμο, το παρέλαβε ο ίδιος, το νόθευσε –έτσι φέρεται- και το απέκρυψε ζημιώνοντας το ελληνικό δημόσιο. 
Στο σημείο αυτό θα πρέπει να σημειωθεί ότι από τις χώρες που έλαβαν γνώση της λίστας, μόνο η Ελλάδα επέλεξε να μην κάνει έρευνα και να μην την αξιοποιήσει. Η Γερμανία, η Γαλλία, η Μεγάλη Βρετανία και άλλα κράτη δικαίου τήρησαν τη νομιμότητα και ήλεγξαν τους φοροδιαφεύγοντες. Εξασφάλισαν τα διαφυγόντα έσοδα του δημοσίου προς όφελος του κράτους τους και του λαού τους. Μόνο ο κ. Παπακωνσταντίνου επέλεξε να μην το κάνει. Ταυτόχρονα, επέλεξε να αποπληρώνει το χρέος της χώρας όχι με τη συλλογή των διαφυγόντων φόρων από τους γνωστούς, τους συγγενείς και τους φίλους του αλλά φορτώνοντάς το στις πλάτες του ελληνικού λαού και μειώνοντας ταυτόχρονα τους μισθούς και τις συντάξεις μας. 
Τι νόμιζε ο κ. Παπακωνσταντίνου και οι τυχόν συνένοχοί του; Μήπως νόμιζε ότι η λίστα θα παρέμενε για πάντα κρυφή; Ο κάθε πολίτης μπορούσε να πληροφορηθεί την ύπαρξη της λίστας απλά κοιτάζοντας στο ίντερνετ. Σε ποια εποχή νομίζουν ορισμένοι αλαζόνες ότι ζούμε; Ο λαός πλέον γνωρίζει και δεν μπορεί να τον χειραγωγήσει κανείς. 
Προτείνω να γίνει έλεγχος νομιμότητας, αλλά ακόμα και σκοπιμότητας και σε άλλες πράξεις τις οποίες υπέγραψε ο κ. Παπακωνσταντίνου, όταν ήταν Υπουργός Οικονομικών και ΥΠΕΚΑ. 
Θα ήθελα να σας θυμίσω ότι ο κ. Παπακωνσταντίνου κατήργησε ως Υπουργός Οικονομικών το ταμείο Μολυβιάτη που περιείχε τις δωρεές καταθετών από την Ελλάδα και το εξωτερικό για την ανασυγκρότηση των πυρόπληκτων περιοχών μετά τις πυρκαγιές του 2007. 
Γιατί καταργήσατε το ταμείο Μολυβιάτη, κύριε Παπακωνσταντίνου; Τι σκοπούς είχατε; Το διοικητικό συμβούλιο του ταμείου παρείχε δωρεάν τις υπηρεσίες του στο κράτος, δεν το επιβάρυνε. Πού θα πήγαιναν τα 120 εκατομμύρια ευρώ των δωρητών που είχαν απομείνει; Ευτυχώς που τότε, με την παρέμβαση πολλών Βουλευτών των πυρόπληκτων νομών, μπήκαν τελικά τα χρήματα σε ειδικό λογαριασμό και δεν τα αποστερήσατε από τους πυρόπληκτους.
Η λίστα Λαγκάρντ είναι η κορυφή μόνο του παγόβουνου και μία μόνο ένδειξη για το τι μπορεί να έχει συμβεί κατά το παρελθόν με την οικονομική διαχείριση των δημοσίων χρημάτων. 
Η σημερινή Κυβέρνηση έχει μεγάλο έργο να φέρει εις πέρας. Πρέπει άμεσα να ρίξει φως και να πατάξει το σύνολο της φοροδιαφυγής. Για να γίνει αυτό πρέπει οι υπηρεσίες ειδικών ελέγχων να στελεχωθούν άμεσα με το απαραίτητο προσωπικό. Δεν είναι δυνατόν, για παράδειγμα, η Επιχειρησιακή Διεύθυνση Ειδικών Υποθέσεων Αθηνών από τις εκατόν πενήντα οργανικές θέσεις ελεγκτών που προβλέπει να έχει σήμερα μόλις σαράντα υπαλλήλους για να ελέγξουν χιλιάδες υποθέσεις και δεκάδες εισαγγελικές παραγγελίες. Δεν είναι δυνατόν η ΔΟΥ Ψυχικού να μην έχει σήμερα ούτε Διευθυντή, ούτε Υποδιευθυντή Ελέγχου, ούτε Επόπτη Ελέγχου. Και αυτά είναι μερικά μόνο από τα παραδείγματα.
Η αναδιάρθρωση του δημοσίου πρέπει να γίνει με ταχύτερους ρυθμούς για την εξυπηρέτηση του δημοσίου συμφέροντος και πρέπει άμεσα να γίνει και να ολοκληρωθεί ο έλεγχος του «πόθεν έσχες» για όσους κατείχαν θέσεις εξουσίας από το 1974 έως σήμερα. 
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Ένα λεπτό μόνο, κύριε Πρόεδρε.
Οι  πολίτες αναμένουν άμεσα και ορατά αποτελέσματα από τους ελέγχους του ΣΔΟΕ τόσο για τους καταθέτες της λίστας Λαγκάρντ όσο και για άλλες υποθέσεις, δημοσιοποιημένες και μη. 
Πρέπει από εδώ και πέρα να υιοθετήσουμε πλήρες σύστημα ανοικτών και δημοσίων δεδομένων για όλες τις δημόσιες δαπάνες που γίνονται, τόσο από την κεντρική κυβέρνηση, όσο και από τις δύο βαθμίδες της τοπικής αυτοδιοίκησης, δήμους και περιφέρειες, για να επέλθει η διαφάνεια και να γίνεται πλήρης ενημέρωση του φορολογούμενου πολίτη. 
Με αυτήν την επέκταση του κατηγορητηρίου δίνουμε σήμερα το μήνυμα ότι όλοι όσοι διαχειρίζονται δημόσια περιουσία αλλά και οι ιδιώτες που τείνουν να φοροδιαφύγουν δεν θα μείνουν χωρίς εποπτεία, δεν θα μείνουν χωρίς έλεγχο και κανείς δεν θα διαχειρίζεται κατά το δοκούν τα χρήματα και τις τύχες του ελληνικού λαού. Το δημόσιο συμφέρον και η χώρα μας είναι πάνω απ’ όλα!
Σας ευχαριστώ πολύ.
(Χειροκροτήματα από την πτέρυγα της Νέας Δημοκρατίας)","ΔΙΟΝΥΣΙΑ ΑΥΓΕΡΙΝΟΠΟΥΛΟΥ",44
"130711"," Και εμείς ευχαριστούμε, κυρία συνάδελφε.
Ενημερώνω το Σώμα ότι έκλεισε ο κατάλογος των συναδέλφων ομιλητών που είχαν ζητήσει και εγγραφεί και μπορούν να πάρουν το λόγο, όπως εκ του Κανονισμού ορίζεται, οι συνάδελφοι εκείνοι οι οποίοι δικαιούνται το λόγο και είναι οι πρωτολογήσαντες.
Γι’ αυτό ζητώ να λάβει το λόγο ο συνάδελφος κ. Ανδρέας Κουτσούμπας, για πέντε λεπτά.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130712"," Τι, τώρα θα κάνουμε τις δευτερολογίες;","ΖΩΗ ΚΩΝΣΤΑΝΤΟΠΟΥΛΟΥ",272
"130713"," Τώρα, κυρία Κωνσταντοπούλου, γιατί θα μιλήσει ο κύριος…","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130714"," Όχι, κύριε Πρόεδρε, να ολοκληρωθούν οι πρωτολογίες και μετά οι δευτερολογίες.","ΖΩΗ ΚΩΝΣΤΑΝΤΟΠΟΥΛΟΥ",272
"130715"," Μα, κύριε Πρόεδρε…!","ΑΝΔΡΕΑΣ ΚΟΥΤΣΟΥΜΠΑΣ",259
"130716"," Θα μιλήσετε εσείς για πέντε λεπτά, θα μιλήσει ο κ. Παπακωνσταντίνου και μετά θα μιλήσουν οι κύριοι Κοινοβουλευτικοί Εκπρόσωποι.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130717"," Οι δευτερολογίες θα γίνουν μετά τον κ. Παπακωνσταντίνου;","ΖΩΗ ΚΩΝΣΤΑΝΤΟΠΟΥΛΟΥ",272
"130718"," Θα μιλήσω και εγώ.","ΑΝΔΡΕΑΣ ΚΟΥΤΣΟΥΜΠΑΣ",259
"130719"," Εννοείται.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130720"," Προτείνω να κάνουμε διάλειμμα…","ΘΕΟΔΩΡΟΣ ΔΡΙΤΣΑΣ",139
"130721"," Κύριε Πρόεδρε, δεν μπορούμε να σταματήσουμε τώρα τη διαδικασία.","ΠΑΝΑΓΙΩΤΗΣ ΡΗΓΑΣ",443
"130722"," Κύριε Πρόεδρε, ο κ. Παπακωνσταντίνου νομίζω ότι έχει έρθει.","ΑΝΔΡΕΑΣ ΚΟΥΤΣΟΥΜΠΑΣ",259
"130723"," Είναι αυτονόητο ότι πρέπει να προηγηθεί…","ΖΩΗ ΚΩΝΣΤΑΝΤΟΠΟΥΛΟΥ",272
"130724"," Δεν μπορούμε να σταματήσουμε τώρα.
(Θόρυβος στην Αίθουσα)","ΠΑΝΑΓΙΩΤΗΣ ΡΗΓΑΣ",443
"130725"," Κύριε Πρόεδρε, θα ήθελα να λάβω το λόγο.","ΘΕΟΔΩΡΟΣ ΔΡΙΤΣΑΣ",139
"130726"," Ορίστε, κύριε Δρίτσα.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130727"," Κύριε Πρόεδρε, οφείλει το Σώμα και κάθε κόμμα και κάθε Βουλευτής και είναι αναγκαίο και για λόγους δημοκρατίας και δικαιοσύνης, σε αυτήν τη φάση, σε αυτό το σημείο της διαδικασίας να ακούσουμε τον ελεγχόμενο πρώην Υπουργό, τον κ. Παπακωνσταντίνου, εφόσον όπως έχει ανακοινωθεί, τώρα, στις 15.30΄ είναι η ώρα που προβλέπεται σύμφωνα με τον προγραμματισμό σας να έρθει. Είναι σωστό αυτό, για να μπορούμε να αξιολογήσουμε, να τοποθετηθούμε, να συμπεριλάβουμε στις τοποθετήσεις μας, και ως δευτερολογίες των εισηγητών και ως πρωτολογίες των Κοινοβουλευτικών Εκπροσώπων, στοιχεία που ενδεχομένως ο κ. Παπακωνσταντίνου θα παρουσιάσει ενώπιόν μας. 
Από αυτήν την άποψη ζητούμε να υπάρξει μία ευελιξία. Ας γίνει μία διακοπή ολιγόλεπτη της διαδικασίας, για να επανέλθουμε κανονικά.","ΘΕΟΔΩΡΟΣ ΔΡΙΤΣΑΣ",139
"130728"," Κύριε Πρόεδρε, δεν  μπορεί να σταματήσει η συνεδρίαση.","ΠΑΝΑΓΙΩΤΗΣ ΡΗΓΑΣ",443
"130729"," Κύριε Πρόεδρε, θα παρακαλούσα να έχω το λόγο.","ΜΙΧΑΗΛ ΧΡΥΣΟΧΟΪΔΗΣ",554
"130730"," Ορίστε, κύριε Χρυσοχοϊδη, έχετε το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130731"," Κύριε Πρόεδρε, νομίζω ότι σήμερα ήρθαμε εδώ, με βάση την πρόταση των πενήντα επτά συναδέλφων, για να αποφασίσει η Βουλή…","ΜΙΧΑΗΛ ΧΡΥΣΟΧΟΪΔΗΣ",554
"130732"," Πενήντα τέσσερις είναι. Δεν διαβάσατε καλά.","ΖΩΗ ΚΩΝΣΤΑΝΤΟΠΟΥΛΟΥ",272
"130733"," Άσε να πέσει και τίποτα κάτω!","ΑΝΔΡΕΑΣ ΚΟΥΤΣΟΥΜΠΑΣ",259
"130734"," Άσε μας πια!","ΧΡΗΣΤΟΣ ΜΑΡΚΟΓΙΑΝΝΑΚΗΣ",307
"130735"," Εντάξει. Καλείται, λοιπόν, η Βουλή, με βάση την πρόταση πενήντα τεσσάρων Βουλευτών, να αποφασίσει να επεκτείνει και να προσδιορίσει με σαφήνεια συγκεκριμένες κατηγορίες εναντίον του πρώην συναδέλφου μας, του κ. Παπακωνσταντίνου, ως αρμοδίου Υπουργού. 
Δεν έχει να κάνει με το τι θα πει ο κ. Παπακωνσταντίνου εδώ. Θα μπορούσε κάλλιστα ο κ. Παπακωνσταντίνου να μην έρθει καθόλου. Άρα, δεν επηρεάζεται η διαδικασία. Ο κ. Παπακωνσταντίνου θα έρθει την ώρα που θα εκτιμήσει ο ίδιος –και αυτό πρέπει να το σεβαστούμε- ότι πρέπει να έρθει.
Εμείς πρέπει να συνεχίσουμε τη διαδικασία, κύριε Πρόεδρε, ούτως ώστε να οδηγηθούμε, με βάση τις αποφάσεις που πήρε η Διάσκεψη των Προέδρων και με βάση τον Κανονισμό της Βουλής να καταλήξουμε στην ψηφοφορία.","ΜΙΧΑΗΛ ΧΡΥΣΟΧΟΪΔΗΣ",554
"130736"," Ορίστε, κύριε Κουτσούμπα, έχετε το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130737"," Κύριε Πρόεδρε, έχω ζητήσει το λόγο.","ΑΘΑΝΑΣΙΟΣ ΠΑΦΙΛΗΣ",425
"130738"," Συγγνώμη, κύριε Παφίλη. Προηγείστε.
Ορίστε, έχετε το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130739"," Νομίζω, κύριε Πρόεδρε, ότι το πιο λογικό είναι να έρθει ο κ. Παπακωνσταντίνου για να τον ακούσουμε, να τον λάβουν υπ’ όψιν τους και οι εισηγητές που έχουν σαφέστερη εικόνα σε ορισμένα πράγματα, και να τοποθετηθούμε και εμείς. Δεν καταλαβαίνουμε γιατί γίνεται αυτό.
Δεν θα έμπαινα…","ΑΘΑΝΑΣΙΟΣ ΠΑΦΙΛΗΣ",425
"130740"," Για τις 15.30΄είχε ανακοινωθεί.","ΘΕΟΔΩΡΟΣ ΔΡΙΤΣΑΣ",139
"130741"," Μην ξύνεστε κιόλας όμως, γιατί το πρωί λέγατε να μιλήσουμε μέχρι αύριο και τώρα δεν υπάρχουν ομιλητές.
Λέω, λοιπόν, ότι είναι λογικό αυτήν τη στιγμή –και φαντάζομαι ότι ο καθένας το πιστεύει και αν όχι, ας απαντήσει το αντίθετο- να ακούσουμε τον κ. Παπακωνσταντίνου, να δούμε τι έχει να μας πει και μετά να τοποθετηθούμε.","ΑΘΑΝΑΣΙΟΣ ΠΑΦΙΛΗΣ",425
"130742"," Δεν απολογείται ο κ. Παπακωνσταντίνου.","ΜΙΧΑΗΛ ΧΡΥΣΟΧΟΪΔΗΣ",554
"130743"," Ναι, αλλά η Βουλή δεν μπορεί να διακόψει. Όπως ξέρετε, ο κ. Παπακωνσταντίνου αν θέλει έρχεται. Δεν είναι υποχρεωμένος να έρθει.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130744"," Να έρθει ο κ. Παπακωνσταντίνου.","ΠΑΝΑΓΙΩΤΗΣ ΡΗΓΑΣ",443
"130745"," Μας είπατε ότι είναι εδώ.","ΖΩΗ ΚΩΝΣΤΑΝΤΟΠΟΥΛΟΥ",272
"130746"," Κύριε Πρόεδρε, με συγχωρείτε.
Παίρνουμε ως δεδομένο το ότι  μας ανακοινώσατε το πρωί ότι ο κ. Παπακωνσταντίνου θα έρθει.","ΑΘΑΝΑΣΙΟΣ ΠΑΦΙΛΗΣ",425
"130747"," Ναι, είπατε όμως κάτι πάρα πολύ εύστοχο. Δεν μπορεί να σταματήσει η Βουλή επειδή δεν υπάρχουν ομιλητές. Πρέπει να συνεχιστεί η διαδικασία.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130748"," Ο κ. Παπακωνσταντίνου θα έρθει ή δεν θα έρθει; Να συνεννοηθούμε κιόλας, γιατί μας είπατε το πρωί ότι ο κ. Παπακωνσταντίνου είπε ότι θα έρθει.","ΑΘΑΝΑΣΙΟΣ ΠΑΦΙΛΗΣ",425
"130749"," Και σας το λέω και τώρα ότι προτίθεται να έρθει.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130750"," Δεν θα έρθει;","ΑΘΑΝΑΣΙΟΣ ΠΑΦΙΛΗΣ",425
"130751"," Προτίθεται.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130752"," Θα έρθει ή δεν θα έρθει;","ΑΘΑΝΑΣΙΟΣ ΠΑΦΙΛΗΣ",425
"130753"," Προτίθεται.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130754"," Τι προτίθεται; Θα έρθει ή δεν θα έρθει;","ΑΘΑΝΑΣΙΟΣ ΠΑΦΙΛΗΣ",425
"130755"," Έχει πει ότι θα έρθει.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130756"," Πότε θα έρθει;","ΑΘΑΝΑΣΙΟΣ ΠΑΦΙΛΗΣ",425
"130757"," Αφού όμως αυτήν τη στιγμή δεν είναι στη Βουλή, τι να κάνουμε; Θα διακόψουμε τις διαδικασίες;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130758"," Μα μας είπατε ότι έχει έρθει.","ΖΩΗ ΚΩΝΣΤΑΝΤΟΠΟΥΛΟΥ",272
"130759"," Να προχωρήσουμε τη διαδικασία.","ΠΑΝΑΓΙΩΤΗΣ ΡΗΓΑΣ",443
"130760"," Κύριε Πρόεδρε, να προχωρήσετε τη διαδικασία.","ΧΡΗΣΤΟΣ ΜΑΡΚΟΓΙΑΝΝΑΚΗΣ",307
"130761"," Κύριε Πρόεδρε, θα ήθελα το λόγο.","ΠΑΝΑΓΙΩΤΗΣ ΡΗΓΑΣ",443
"130762"," Κύριε Ρήγα, έχετε ζητήσει το λόγο, θέλετε να πείτε κάτι;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130763"," Κύριε Πρόεδρε, εάν είναι να προχωρήσετε, προχωρήστε. Αυτό ήθελα να πω.","ΠΑΝΑΓΙΩΤΗΣ ΡΗΓΑΣ",443
"130764"," Να προχωρήσουμε, κύριε Πρόεδρε, γιατί …","ΑΝΔΡΕΑΣ ΚΟΥΤΣΟΥΜΠΑΣ",259
"130765"," Κύριε Κουτσούμπα, ο κ. Δρίτσας…","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130766"," Στον κ. Ρήγα δώσατε το λόγο;","ΖΩΗ ΚΩΝΣΤΑΝΤΟΠΟΥΛΟΥ",272
"130767"," Κυρία Κωνσταντοπούλου, για ποιο λόγο τώρα θορυβείτε;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130768"," Εφόσον δώσατε το λόγο στον κ. Ρήγα, θέλω κι εγώ το λόγο για ένα λεπτό.","ΖΩΗ ΚΩΝΣΤΑΝΤΟΠΟΥΛΟΥ",272
"130769","  Ορίστε, για μισό λεπτό έχετε το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130770"," Σας ευχαριστώ πολύ. 
Είναι σωστό και δεοντολογικά και δικονομικά να ακουστεί προ των δευτερολογιών ο κ. Παπακωνσταντίνου.
Μας έχετε ανακοινώσει από πλευράς Προεδρείου ότι είναι εδώ. Εάν δεν είναι εδώ, πείτε μας ότι αυτό δεν ισχύει. Γνωρίζαμε ότι στις 15.30΄ -και η ώρα είναι 15.35΄-  θα έρθει να μιλήσει. 
Πιστεύουμε ότι πρέπει όποιοι δευτερολογήσουν –εγώ ανήκω σ’ αυτούς που θα δευτερολογήσουν- πρέπει να έχουν ακούσει τον κ. Παπακωνσταντίνου. Εάν επιμένετε κάποιοι να δευτερολογήσουν χωρίς να ακούσουν, προσωπικά σας ζητώ να δευτερολογήσω μετά την τοποθέτησή του. Διότι είναι αστείο και προκλητικό να δευτερολογούμε χωρίς να έχουμε τουλάχιστον ακούσει αυτά τα οποία έχει να πει εκείνος που είναι ο ερευνώμενος.","ΖΩΗ ΚΩΝΣΤΑΝΤΟΠΟΥΛΟΥ",272
"130771"," Μα, κυρία συνάδελφε…
Κύριε Πρόεδρε, μου είχατε δώσει το λόγο.","ΑΝΔΡΕΑΣ ΚΟΥΤΣΟΥΜΠΑΣ",259
"130772"," Μα, κύριε Πρόεδρε…","ΧΡΗΣΤΟΣ ΜΑΡΚΟΓΙΑΝΝΑΚΗΣ",307
"130773"," Επιτρέψτε μου, κύριοι συνάδελφοι. Βεβαίως, θα δώσω το λόγο σε όλους.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130774"," Δεν είναι έτσι η διαδικασία εδώ.","ΜΑΥΡΟΥΔΗΣ ΒΟΡΙΔΗΣ",69
"130775"," Κυρία συνάδελφε, όπως ξέρετε, -είστε και έγκριτη δικηγόρος- εάν θέλει ο κ. Παπακωνσταντίνου παρίσταται.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130776"," Είναι εδώ ή δεν είναι, κύριε Πρόεδρε;","ΖΩΗ ΚΩΝΣΤΑΝΤΟΠΟΥΛΟΥ",272
"130777"," Ο κ. Παπακωνσταντίνου δήλωσε…","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130778"," Μα, είπατε ότι είναι εδώ.","ΖΩΗ ΚΩΝΣΤΑΝΤΟΠΟΥΛΟΥ",272
"130779"," Τι λέτε, ότι τον κρύβουμε; Δεν νομίζω να πιστεύετε ότι τον κρύβουμε.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130780"," Μα, είπατε ότι θα έρθει.","ΖΩΗ ΚΩΝΣΤΑΝΤΟΠΟΥΛΟΥ",272
"130781"," Είπε ότι θα έρθει. Αλλά είναι δυνατόν η συνεδρίαση να διακοπεί από τη στιγμή που υπάρχει σε εξέλιξη μια διαδικασία; Τι να κάνουμε τώρα;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130782"," Κύριε Πρόεδρε, σας παρακαλώ να λάβω το λόγο.","ΜΑΥΡΟΥΔΗΣ ΒΟΡΙΔΗΣ",69
"130783"," Κύριοι και κυρία συνάδελφε, παρακαλώ …","ΑΝΔΡΕΑΣ ΚΟΥΤΣΟΥΜΠΑΣ",259
"130784"," Κύριε Κουτσούμπα, δεν σας έδωσα το λόγο.
 Έχει ζητήσει το λόγο ο κ. Βορίδης.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130785"," Κύριε Πρόεδρε, η διαδικασία, με συγχωρείτε, είναι ενιαία.","ΜΑΥΡΟΥΔΗΣ ΒΟΡΙΔΗΣ",69
"130786"," Του είπε ο Μαρκογιαννάκης να μην έρθει!","ΕΥΑΓΓΕΛΟΣ ΔΙΑΜΑΝΤΟΠΟΥΛΟΣ",131
"130787"," Άσε το Μαρκογιαννάκη ήσυχο βρε σύ!","ΧΡΗΣΤΟΣ ΜΑΡΚΟΓΙΑΝΝΑΚΗΣ",307
"130788"," …(Δεν ακούστηκε)","ΖΩΗ ΚΩΝΣΤΑΝΤΟΠΟΥΛΟΥ",272
"130789"," Η κ. Κωνσταντοπούλου…","ΧΡΗΣΤΟΣ ΜΑΡΚΟΓΙΑΝΝΑΚΗΣ",307
"130790"," …(Δεν ακούστηκε)","ΖΩΗ ΚΩΝΣΤΑΝΤΟΠΟΥΛΟΥ",272
"130791"," Ο κ. Μαρκογιαννάκης…
(Θόρυβος στην Αίθουσα από την πτέρυγα του ΣΥΡΙΖΑ-ΕΚΜ)","ΕΥΑΓΓΕΛΟΣ ΔΙΑΜΑΝΤΟΠΟΥΛΟΣ",131
"130792"," Άντε από κει…","ΧΡΗΣΤΟΣ ΜΑΡΚΟΓΙΑΝΝΑΚΗΣ",307
"130793"," Καθίστε κάτω, κύριε Μαρκογιαννάκη, και μην απαντάτε. 
(Θόρυβος στην Αίθουσα)","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130794"," Ειρήνη υμίν!","ΜΑΥΡΟΥΔΗΣ ΒΟΡΙΔΗΣ",69
"130795"," Σας παρακαλώ! Υπάρχει λόγος τώρα να θορυβείτε;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130796"," Μάχη γενεών!","ΘΕΟΔΩΡΟΣ ΔΡΙΤΣΑΣ",139
"130797"," Ορίστε, κύριε Βορίδη, έχετε το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130798"," Κύριε συνάδελφε, με συγχωρείτε πολύ. Νομίζω ότι δημιουργούμε ένα θέμα εκ του μη όντος. Ο κ. Παπακωνσταντίνου κατά τον Κανονισμό έχει δικαίωμα ανά πάσα στιγμή να εμφανιστεί για να εκθέσει τις απόψεις του στο Σώμα. Το κρίσιμο είναι να γίνει προ της ψηφοφορίας. Γιατί εκεί κατατείνει η παρουσία του κ. Παπακωνσταντίνου, στο πώς θα εκλάβουν τις απόψεις του κ. Παπακωνσταντίνου οι Βουλευτές. Δεν είναι για να κάνουμε αντίκρουση των απόψεων του κ. Παπακωνσταντίνου ούτε είναι αυτό το ζήτημα. Ο κ. Παπακωνσταντίνου θα εκθέσει τις απόψεις του. Έχει εκτεθεί ένα κατηγορητήριο. Πάνω σε αυτό το κατηγορητήριο συζητούμε εμείς εδώ. O κ. Παπακωνσταντίνου έχει το δικαίωμα να απολογηθεί. Έχει δικαίωμα και να μην απολογηθεί. Έχει το δικαίωμα και να μην κάνει τίποτα. 
Επομένως, δεν έχει κανένα νόημα να διακόψουμε τη διαδικασία ή να έχουμε και ειδική πρόνοια για το πότε θα έρθει ή πότε δεν θα έρθει ο κ. Παπακωνσταντίνου. Δεν υπάρχουν αυτά. Ο κ. Παπακωνσταντίνου εμφανίζεται τη στιγμή που κρίνει -αν το κρίνει- και εμείς υποχρεούμεθα να τον ακούσουμε απολογούμενο προ της ψηφοφορίας, προ τη λήξεως της συζητήσεως. Η μόνη υποχρέωσή μας! 
Κατά τα λοιπά, εξελίσσεται κανονικά η συζήτηση σύμφωνα με τα προβλεπόμενα από τον Κανονισμό. Μην ακούμε τώρα καινοφανή πράγματα και διαδικασίες. Προχωράμε κανονικά.","ΜΑΥΡΟΥΔΗΣ ΒΟΡΙΔΗΣ",69
"130799"," Ο κ. Μαριάς έχει το λόγο.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, είναι προφανές ότι αποτελεί δικαίωμα του κ. Παπακωνσταντίνου να έρθει. Το ερώτημα είναι το εξής: Του ειπώθηκε συγκεκριμένη ώρα να έρθει από το Προεδρείο ή όχι; 
Αν, λοιπόν, ήταν στη διακριτική του ευχέρεια να έρθει από το πρωί, κατά τη γνώμη μας θα έπρεπε να έχει έρθει από το πρωί να μιλήσει. Αν, όμως, του έχει ειπωθεί να έρθει συγκεκριμένη ώρα, τότε είναι τελείως διαφορετικό. Και πιστεύω ότι αν ισχύει το δεύτερο, θα έπρεπε να μας το πει το Προεδρείο. Αν του έχει ειπωθεί να έρθει την τάδε ώρα, σημαίνει ότι δεν είναι ευθύνη του ιδίου. 
Επομένως, στην περίπτωση αυτή, αν βρίσκεται εδώ και του έχει ειπωθεί από το Προεδρείο συγκεκριμένη ώρα, ας πάρει το λόγο, ούτως ώστε οι εισηγητές στη δευτερολογία τους να λάβουν υπ’ όψιν ενδεχόμενα κάποιες απόψεις τις οποίες θα εκφράσει. Ας το θέσουμε και αυτό υπ’ όψιν. Μπορεί να πει κάποια πράγματα. Άλλως, αν ο ίδιος έχει επιλέξει να έρθει όποια ώρα θέλει, τότε η διαδικασία να συνεχιστεί κανονικά, διότι είναι ευθύνη δική του.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130800"," Ακριβώς αυτό που είπατε, το τελευταίο, ισχύει. Το Προεδρείο του έχει διαβιβάσει την ημερήσια διάταξη και μας είπε ότι θα έρθει. Δεν του έχουμε ορίσει ώρα.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130801"," Κύριε Πρόεδρε, μπορώ να έχω το λόγο;","ΘΕΟΔΩΡΟΣ ΔΡΙΤΣΑΣ",139
"130802"," Έχετε το λόγο, κύριε Δρίτσα.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130803"," Κύριε Πρόεδρε, να το αποσαφηνίσουμε, για να το λήξουμε. Δεν θα υπήρχε ζήτημα, αν δεν υπήρχε μία ενημέρωση ότι ήδη ο κ. Παπακωνσταντίνου έχει ζητήσει και θα είναι εδώ στις 15.30’ για να μιλήσει. Αυτήν την ενημέρωση είχαμε εμείς. Και επειδή η ώρα είχε παρέλθει, γι’ αυτό θέσαμε το ζήτημα.","ΘΕΟΔΩΡΟΣ ΔΡΙΤΣΑΣ",139
"130804"," Μπορεί να άλλαξε γνώμη.","Î¨Î¥Î§Î‘Î¡Î—Î£ Î‘Î�Î”Î¡Î•Î‘Î£ ",560
"130805"," Εάν ο κ. Παπακωνσταντίνου είναι εδώ και είχε πρόθεση να μιλήσει στις 15.30’ και άλλες επιλογές οδήγησαν στο να μη μιλήσει, εκεί υπάρχει πρόβλημα.","ΘΕΟΔΩΡΟΣ ΔΡΙΤΣΑΣ",139
"130806"," Εννοείται ότι δεν το ξέρει κανένας αν έχει έρθει. Έτσι δεν είναι, κύριε Δρίτσα;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130807"," Αλλιώς, βεβαίως, όποτε θέλει θα μιλήσει.","ΘΕΟΔΩΡΟΣ ΔΡΙΤΣΑΣ",139
"130808"," Δεν έχει ενημερωθεί. 
Ο κ. Κουτσούμπας έχει το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130809"," Προτού αρχίσετε το χρόνο, θα ήθελα να απαντήσω στο διαδικαστικό. 
Κατά την έναρξη της σημερινής διαδικασίας συμφωνήθηκε εδώ, με Προεδρεύοντα τον κ. Τραγάκη, ότι θα γίνουν οι πρωτολογίες και κατά παρέκκλιση θα έχουμε δευτερολογίες των εισηγητών, αφού σε τέτοιου είδους συνεδρίαση δεν προβλέπεται δευτερολογία. Οι δευτερολογίες γίνονται από τους εισηγητάς προς απάντηση μεταξύ των κομμάτων των στοιχείων που παρατίθενται και όχι για να απαντήσουμε στον κ. Παπακωνσταντίνου, παρ’ όλο που θα έλεγα ότι στην ουσία θα μπορούσαμε να τον είχαμε ακούσει. Δεν είναι, όμως, δυνατόν η Βουλή να αναμένει πότε θα έρθει ο κ. Παπακωνσταντίνου, για να περιμένετε εμένα να απαντήσω. Διότι εγώ θέλω να απαντήσω σε εσάς, κυρία Κωνσταντοπούλου, θέλω να απαντήσω στον κ. Καπερνάρο και σε κάθε άλλο εισηγητή που έλαβε το λόγο. 
Το ένα θέμα είναι αυτό.
Μπαίνω, λοιπόν, δευτερολογώντας –και τώρα βάλτε το χρόνο, κύριε Πρόεδρε- σε αυτά που ειπώθηκαν εδώ μέσα. 
Από την εξέλιξη της διαδικασίας διαπιστώνω τα εξής. Ελλείψει νομικών επιχειρημάτων, ουσιαστικών και τυπικών, προς νομική απαξίωση της πρότασης – πρωτοβουλίας των Βουλευτών που τέθηκε για συζήτηση στην Ολομέλεια, καταντήσαμε να συζητάμε μόνο πολιτικά. Καλώς. Δεν είναι κακό να συζητάς και πολιτικά στη Βουλή. Σε μία, όμως, τέτοια, ειδική, συγκεκριμένη συνεδρίαση συζητάς μόνο νομικά. Και νομικά -μπορώ να πω και ειδικότερα, αν θέλετε- υπερέβη τα όρια ο Πρόεδρος των Ανεξαρτήτων Ελλήνων. Μας εξεφώνησε ένα πολιτικό λόγο που θα λύσει όλα τα ζητήματα.
 Από εκεί και πέρα, για τα θέματα τα οποία τέθηκαν, θα είμαι συγκεκριμένος. Είναι δυνατόν, μετά από τέτοια συζήτηση, στην οποία -το είπε ο κ. Γεωργαντάς και θέλω να το συνεχίσω- μόνο δύο Βουλευτές από το ΣΥΡΙΖΑ πάτησαν το κουμπί για να μιλήσουν, να λέτε ότι γίνεται προσπάθεια συγκάλυψης  και όταν έχουν εξεταστεί εκατόν δέκα μάρτυρες; Ποιος σας πιστεύει; 
(Θόρυβος στην Αίθουσα)","ΑΝΔΡΕΑΣ ΚΟΥΤΣΟΥΜΠΑΣ",259
"130810"," Διορθώστε τον, κύριε Πρόεδρε.","ΘΕΟΔΩΡΟΣ ΔΡΙΤΣΑΣ",139
"130811"," Εκατόν δέκα μάρτυρες! 
Σας παρακαλώ, κύριε Δρίτσα, αφήστε τα αυτά. Αφήστε να μιλήσει και κάποιος άλλος.","ΑΝΔΡΕΑΣ ΚΟΥΤΣΟΥΜΠΑΣ",259
"130812"," Μα, είναι δεσμευτικός ο κατάλογος.","ΘΕΟΔΩΡΟΣ ΔΡΙΤΣΑΣ",139
"130813"," Μα, τι είναι αυτά που λέτε;","ΖΩΗ ΚΩΝΣΤΑΝΤΟΠΟΥΛΟΥ",272
"130814"," Συνεχίστε, κύριε Κουτσούμπα. Ας ηρεμήσουμε τώρα. 
(Θόρυβος στην Αίθουσα)
Σας παρακαλώ, κύριε Δρίτσα.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130815"," Μα είναι δυνατόν, όταν έχουν εξεταστεί εκατόν δέκα μάρτυρες, όταν εξετάσαμε όποιον πέρναγε γύρω από κάποια κρατική υπηρεσία στα πενήντα μέτρα, να λέτε ότι γίνεται προσπάθεια από την πλειοψηφία που στηρίζει την Κυβέρνηση να συγκαλύπτει τον κ. Παπακωνσταντίνου; Είναι δυνατόν να λέτε ότι έπρεπε να φέρουμε τους Υπουργούς όλους να μας πουν ποιος είπε να κάνει την ερώτηση; 
Και θα σας πω γιατί θύμωσα. Σας ζήτησα –και ψάξτε στα Πρακτικά και είμαι σίγουρος ότι ο κ. Κοντονής θα το θυμάται- να μας πείτε γιατί θέλετε να φέρουμε τους Υπουργούς και δεν λέτε στον κ. Ντάσκα να μας κατονομάσει ποιος είναι αυτός ο Υπουργός. Υπερτερεί το επαγγελματικό απόρρητο ή το δημόσιο συμφέρον που όλοι θέλετε να προστατεύσετε; Όταν είπε ο κ. Ντάσκας ότι υπάρχει άνθρωπος στην ΕΡΤ που συνεργάζεται με έμπορο ναρκωτικών …","ΑΝΔΡΕΑΣ ΚΟΥΤΣΟΥΜΠΑΣ",259
"130816","  Πιο ήρεμα, κύριε Κουτσούμπα.","ΣΠΥΡΙΔΩΝ ΧΑΛΒΑΤΖΗΣ",534
"130817"," Κύριε Κουτσούμπα, ηρεμήστε σας παρακαλώ.
(Θόρυβος στην Αίθουσα)","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130818"," Έχω δίκιο, κύριε Χαλβατζή; Έχω. 
Όταν είπε, λοιπόν, ο κ. Ντάσκας, που τον φέρατε σαν μάρτυρα, ότι υπάρχει στην ΕΡΤ άνθρωπος –εγώ το ξαναλέω- που συνεργάζεται με έμπορο ναρκωτικών και ζητήθηκε από εμένα προσωπικά να τον κατονομάσει και προέβαλε το επαγγελματικό απόρρητο, είναι δυνατόν να μιλάτε για συγκάλυψη; Είναι δυνατόν να το λέτε αυτό όταν άλλοι δημοσιογράφοι επικαλούνται επαγγελματικό απόρρητο, δηλαδή, βάζοντας σε δεύτερη μοίρα το δημόσιο συμφέρον; 
Από εκεί και πέρα, θα απαντήσω και προς τον κ. Καπερνάρο για τα περί γελοίου Κανονισμού. 
Απλώς, θα ήθελα να πω, αγαπητέ κύριε συνάδελφε, πως πρέπει να σεβαστούμε ότι και αυτόν τον Κανονισμό τον έκαναν συνάδελφοί μας και με πολύ μεγαλύτερη οντότητα, για να μη βάλω τον εαυτό σας, από εμένα τουλάχιστον. Άρα, δεν μπορούμε να θίγουμε συναδέλφους που έχουν περάσει, προσωπικότητες από τη Βουλή, που κατήρτισαν αυτόν τον Κανονισμό, όποιος και να είναι. Σε κοινοβουλευτικές δημοκρατίες γι’ αυτό υπάρχουν οι πλειοψηφίες, για να αλλάζει ο Κανονισμός. 
Δίνω απάντηση, συγχρόνως, σε αυτούς που λένε, πώς έλαβε απόφαση η επιτροπή. Ακούστε να δείτε, αν δεν έχετε συνηθίσει ότι τις αποφάσεις…","ΑΝΔΡΕΑΣ ΚΟΥΤΣΟΥΜΠΑΣ",259
"130819"," Είναι οι ίδιοι που έκαναν το άρθρο 86 του Συντάγματος.","ΒΑΣΙΛΕΙΟΣ ΚΑΠΕΡΝΑΡΟΣ",185
"130820"," Αν δεν έχετε συνηθίσει τα καθεστώτα στα οποία ζείτε, αν αγαπάτε άλλα καθεστώτα, πρέπει να καταλάβετε -και θα το τονίσω- το εξής. Στις κοινοβουλευτικές δημοκρατίες ισχύει, κατισχύει η αρχή της πλειοψηφίας. Τελεία και παύλα! 
Από εκεί και πέρα, για πρώτη φορά ακούστηκε και η νομικίστικη αντίληψη -και όχι νομική- από το συνάδελφο κ. Καπερνάρο, έγκριτο κατά τα άλλα νομικό, ότι έπρεπε να βάλουμε όλα τα άρθρα του Ποινικού Κώδικα και ό,τι δεν αποδεικνυόταν, να το πετάγαμε στην άκρη. Τέτοια νομική σκέψη εγώ πρώτη φορά ακούω. Δεν ακούγεται ως νομική σκέψη. Δηλαδή, να του βάζαμε και την απιστία και την κατάχρηση εξουσίας και ό,τι άλλο μπορεί να έκανε και από εκεί και πέρα αν δεν ήταν, να μην τον φέρναμε κατηγορούμενο. Έ, τέτοια νομική σκέψη και τέτοιος νομικός προβληματισμός δε νομίζω ότι μπορούν να υπάρξουν στην επιτροπή.
Κυρίες και κύριοι συνάδελφοι, νομίζω ότι η επιτροπή έκανε -και προσπαθεί να κάνει- το καλύτερο δυνατόν. Δεν υπάρχει προσπάθεια συγκάλυψης. Όλα τείνουν στην αποκάλυψη. Και να είστε βέβαιοι ότι το έργο μας θα το επιτελέσουμε.
Σας ευχαριστώ.
(Χειροκροτήματα από την πτέρυγα της Νέας Δημοκρατίας)","ΑΝΔΡΕΑΣ ΚΟΥΤΣΟΥΜΠΑΣ",259
"130821"," Κι εμείς σας ευχαριστούμε. 
Παρακαλώ την κ. Κωνσταντοπούλου να πάρει το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130822"," Εγώ σας ζήτησα να δευτερολογήσω.","ΖΩΗ ΚΩΝΣΤΑΝΤΟΠΟΥΛΟΥ",272
"130823"," Ε, δεν γίνεται. Ξέρω ότι σέβεστε τον Κανονισμό και τον ακολουθείτε.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130824"," Ξέρετε ότι οι δευτερολογίες γίνονται μετά το τέλος …","ΖΩΗ ΚΩΝΣΤΑΝΤΟΠΟΥΛΟΥ",272
"130825","  Οι δευτερολογίες έγιναν –ξέρετε πια, έμπειρη είστε- και κατά παρέκκλιση στην αρχή και τώρα γίνονται για να ανταλλαγούν οι απόψεις μεταξύ των κομμάτων. Δεν απαντάτε στον κ. Παπακωνσταντίνου.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130826"," Κύριε Καλαντζή, επειδή με τον ευπρεπή τρόπο που μου απευθυνθήκατε, κάνατε μία επισήμανση δικονομική, πριν βάλετε το λόγο, επιτρέψτε μου να σας απαντήσω. 
Πρώτον, ο Κανονισμός της Βουλής ρητώς ορίζει ότι όποιος πρωτολογεί, έχει δικαίωμα δευτερολογίας. Και δεύτερον γνωρίζετε άριστα, κάλλιον εμού, ότι είχε μία σημασία να υπάρξει μία ακρόαση του κ. Παπακωνσταντίνου. Και δεν ξέρω ποιος είναι που φοβάται να ακουστεί και τι θα ακουστεί. Αν θέλετε, όμως, μη μου βάζετε το χρόνο, όπως κάνατε και με τον κ. Κουτσούμπα. Βάλτε αν θέλετε από την αρχή το χρόνο. 
Λέω, λοιπόν, το εξής. Δεν θέλετε να το κάνετε. Καλώς.","ΖΩΗ ΚΩΝΣΤΑΝΤΟΠΟΥΛΟΥ",272
"130827"," Να τιμωρηθεί ο Πρόεδρος.","ΠΑΝΑΓΙΩΤΗΣ ΡΗΓΑΣ",443
"130828"," Σας παρακαλώ, κύριε συνάδελφε.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130829"," Ο βασικός ισχυρισμός που διατυπώνεται στην πρόταση που σήμερα πρέπει να κρίνει η Βουλή –αυτό υπογράφετε οι πενήντα τέσσερις Βουλευτές- είναι ο εξής. Οι βασικοί ισχυρισμοί που προέβαλε ο κ. Παπακωνσταντίνου, ήταν πως αποτελούσε προϊόν υποκλοπής, ότι παρεδόθη στη χώρα μας ατύπως από την τότε Υπουργό Οικονομικών της Γαλλίας κ. Λαγκάρντ, ότι τυχόν δημοσιοποίηση του γεγονότος αυτού θα μπορούσε να διαταράξει τις σχέσεις των δύο χωρών και ότι τα δικαστήρια της Ελλάδας κατά πάσα πιθανότητα θα δικαίωναν όσους θα προσέφευγαν σε αυτά συνεπεία του παρανόμου τρόπου κτήσης των αποδεικτικών μέσων. 
Οι ισχυρισμοί αυτοί ουσιωδώς επέδρασαν στην απόρριψη της πρότασης που είχαμε κάνει εμείς, ως προς το αδίκημα της απιστίας στην υπηρεσία. Αλήθεια; Του κ. Παπακωνσταντίνου ήταν αυτοί οι ισχυρισμοί ή ήταν του κ. Διώτη και του κ. Βενιζέλου, τους οποίους εξακολουθείτε να καλύπτετε; 
Ο κ. Παπακωνσταντίνου στις 5-10-2012 είχε πει στους οικονομικούς εισαγγελείς, τους έμπειρους, τους καλούς, αυτούς που καταργήσατε, αυτούς που τους αφαιρέσατε την υπόθεση με ευθεία παρέμβαση στη δικαιοσύνη και έχει καταγραφεί: «Έδωσα εντολή στο Γενικό Γραμματέα του Υπουργείου Οικονομικών τον κ. Πλασκοβίτη, να έρθει σε επαφή και τον Οκτώβριο του 2010 τα στοιχεία αυτά έφτασαν στην Αθήνα μέσω διπλωματικής οδού. Ειδικότερα, επρόκειτο για ένα cd χωρίς διακριτικά, συνοδευόμενο από ένα υπηρεσιακό σημείωμα χωρίς να ενθυμούμαι τίνος υπηρεσιακού προσώπου, από πλευράς Γαλλίας, έφερε υπογραφή το σημείωμα αυτό».
Καταθέτω στα Πρακτικά αυτήν την κατάθεση, για να σας θυμίσω τώρα ποιος έλεγε αυτά που λέτε ότι έλεγε ο κ. Παπακωνσταντίνου.
(Στο σημείο αυτό η Βουλευτής κ. Ζωή Κωνσταντοπούλου καταθέτει για τα Πρακτικά την προαναφερθείσα κατάθεση, η οποία βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Ο κ. Ευάγγελος Βενιζέλος, είπε στην Επιτροπή Θεσμών και Διαφάνειας, στις 10-10-2012 «Ο κ. Διώτης μου επεσήμανε ότι το υλικό του εδόθη ανεπισήμως. Επίσης μου ανέφερε ότι κατά την υπηρεσιακή και νομική του άποψη το υλικό αυτό, ως προϊόν υποκλοπής και υπεξαγωγής, δεν μπορούσε να καταστεί νομίμως αντικείμενο επεξεργασίας, ώστε να συγκροτηθεί αρχείο, σύμφωνα με το άρθρο 9Α του Συντάγματος –ως συνταγματολόγος τα ξέρει- και δεν συνιστά αποδεικτικό μέσο που έχει συλλεγεί νόμιμα και άρα, μπορεί να χρησιμοποιηθεί κατά το άρθρο 19, παράγραφος 3 του Συντάγματος. Προϊόντα μυστικών υπηρεσιών, υποκλοπών, υπεξαγωγών, τα οποία ήρθαν, όπως ήρθαν στην Ελλάδα, ατύπως, χωρίς έγγραφο, χωρίς πρωτόκολλο, χωρίς να έχουν καταχωριστεί, δεν μπορούν να σταλούν για επεξεργασία». Ερώτηση που του έκανα τότε εγώ στις 10 Οκτωβρίου 2012 «ποιος το κρίνει αυτό;». Ευάγγελος Βενιζέλος: «Εγώ και ο κ. Διώτης». 
Να τα χαίρεστε, λοιπόν, για να δείτε ποιους καλύπτατε και ποιους καλύπτετε, διότι, βεβαίως, είναι καταγέλαστοι αυτοί οι ισχυρισμοί, όποιος και εάν τους διατυπώνει, αλλά οφείλετε να έχετε την ειλικρίνεια να πείτε ότι οι κατεξοχήν εμπνευστές και υποστηρικτές αυτών των γελοίων θεωριών της μη αξιοποιήσιμης λίστας ήταν ο κ. Βενιζέλος και ο κ. Διώτης. 
Έρχομαι τώρα σε μία ερώτηση που έκανα στον κ. Αθανασίου, ο οποίος έφυγε, για να μην απαντήσει. Προτίμησε να απαντήσει για το αντιρατσιστικό. Τον ρώτησα αν γνωρίζει το όνομα Ιωάννης Παγίδας, αν συνδέεται με κυβερνητικό πρόσωπο ή με κυβερνητικά πρόσωπα. Και αφού ήρθε στην Αίθουσα ο κ. Μπαλτάκος και του μίλησε, απεχώρησαν και οι δύο. Περιμένω την απάντηση, περιμένω να μας πει. 
Για όσα διατυπώνονται για τους συγγενείς Παπακωνσταντίνου, θα ήθελα να ακούσω από τον κ. Στουρνάρα, αν είναι ποτέ δυνατόν ο συνήγορος υπεράσπισης των συγγενών του κ. Παπακωνσταντίνου, σήμερα σε υπόθεση κατά του ελληνικού δημοσίου, να είναι ταυτόχρονα συνήγορος υπεράσπισης του ΤΑΙΠΕΔ, δηλαδή συνήγορος του Υπουργού Οικονομικών σε υπόθεση του ελληνικού δημοσίου; Περιμένουμε τις απαντήσεις, για να δούμε ποιούς και γιατί συγκαλύπτετε. Περιμένω να ακούσω. Υπάρχει νυν Γενικός Γραμματέας της Κυβέρνησης που συνδέεται με την κατάθεση στη λίστα; Υπάρχουν πρώην Υπουργοί του ΠΑΣΟΚ που συνδέονται; Υπάρχει πρώην Υπουργός της Νέας Δημοκρατίας που συνδέεται; Υπάρχει πρώην Βουλευτής του ΠΑΣΟΚ που βρίσκεται μέσα στη λίστα; Υπάρχουν αυτά τα πρόσωπα ή τα φανταστήκαμε; 
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)","ΖΩΗ ΚΩΝΣΤΑΝΤΟΠΟΥΛΟΥ",272
"130830"," Πείτε τα ονόματα. Ασυλία έχετε, γιατί δεν τα λέτε;","ΜΑΥΡΟΥΔΗΣ ΒΟΡΙΔΗΣ",69
"130831"," Ο κ. Κλης, τον οποίο δεν ανέφερε ο ΣΥΡΙΖΑ, τον ανέφερε ο κ. Πλασκοβίτης, είναι ή δεν είναι δεύτερος ξάδελφος του Πρωθυπουργού και σύμβουλός του σήμερα; Εμείς επινοήσαμε αυτήν τη σχέση;","ΖΩΗ ΚΩΝΣΤΑΝΤΟΠΟΥΛΟΥ",272
"130832"," Παρακαλώ, κυρία συνάδελφε, να ολοκληρώσετε.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130833"," Επομένως, έχω να ρωτήσω και να θυμίσω και να αναφερθώ σε δύο θέματα, με την ανοχή σας...","ΖΩΗ ΚΩΝΣΤΑΝΤΟΠΟΥΛΟΥ",272
"130834"," Ολοκληρώστε, σας παρακαλώ.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130835"," Επειδή δεν κλείσατε το χρόνο, νομίζω ότι το δικαιούμαι. Πολύ σύντομα, κύριε Καλαντζή.","ΖΩΗ ΚΩΝΣΤΑΝΤΟΠΟΥΛΟΥ",272
"130836"," Σας έβαλα το χρόνο από την αρχή.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130837"," Θα έχω ολοκληρώσει πάρα πολύ σύντομα.","ΖΩΗ ΚΩΝΣΤΑΝΤΟΠΟΥΛΟΥ",272
"130838"," Όχι πολύ σύντομα, σε τριάντα δευτερόλεπτα.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130839"," Μην το κάνετε αυτό, κύριε Καλαντζή.","ΖΩΗ ΚΩΝΣΤΑΝΤΟΠΟΥΛΟΥ",272
"130840"," Το κάνω, γιατί ξέρω ότι δεν θέλετε να χαλάσει η διαδικασία.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130841"," Τη χαλάτε εσείς τη διαδικασία και σας παρακαλώ να μην το κάνετε, διότι δεν είστε σε εκείνους τους Βουλευτές της επιτροπής που όφειλαν να έχουν δώσει και δηλώσει αποχή, διότι έχουν σύγκρουση καθηκόντων οι τρεις από τους πέντε Βουλευτές της Νέας Δημοκρατίας, για να ερευνούν αυτήν τη λίστα, ο κ. Μαρκογιαννάκης, ο κ. Βαρβιτσιώτης και ο κ. Γεωργιάδης. Δεν είστε απ’ αυτούς, οπότε μη βάζετε τον εαυτό σας σε αυτήν την ομάδα.","ΖΩΗ ΚΩΝΣΤΑΝΤΟΠΟΥΛΟΥ",272
"130842"," Μα δεν είναι θέμα, εάν είμαι ή δεν είμαι, όπως και οι υπόλοιποι των συναδέλφων που ξέρω ότι δεν είναι. Μην είστε άδικη, λοιπόν. Δεν πρέπει να χαλάσουμε τώρα τη διαδικασία.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130843"," Περίμενα, επίσης, ο κ. Μαρκογιαννάκης, κάνοντας την αυτοκριτική του, να θυμηθεί πως όταν εμείς ζητούσαμε αυτό το επίσημο έγγραφο, όχι απλώς το Γενάρη, αλλά και στις 12-3-2013, εκείνος έλεγε ότι: «σε λίγο θα μας ζητήσετε και τα αμυντικά σχέδια της Γαλλίας». Και έλεγε ακόμη ότι: «δεν μπορούμε να εκτεθούμε κιόλας και δεν μπορούμε να ζητήσουμε πράγματα που δεν θα μας δώσουν». 
Τα καταθέτω στα Πρακτικά, για να δούμε ποιοι θέλουν την αποκάλυψη και ποιοι θέλουν τη συγκάλυψη. 
(Στο σημείο αυτό η Βουλευτής κ. Ζωή Κωνσταντοπούλου καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Επίσης, δεν μπορείτε να κρυφτείτε ως προς αυτό που είπατε περί βασανισμού, ότι αυτούς τους οποίους εμφανίσατε να βασανίζει ο ΣΥΡΙΖΑ, είναι ακριβώς εκείνοι οι οποίοι είναι υπόλογοι. Μας κατηγορήσατε ότι βασανίζουμε τον κ. Διώτη, με τον οποίο αστεϊζόσασταν, μας κατηγορήσατε ότι βασανίζουμε τον κ. Πλασκοβίτη, τον οποίο προστατεύσατε, μας κατηγορήσατε ότι βασανίζουμε τον κ. Μπίκα, τον κ. Χαλαστάνη, στον οποίο παρείχατε πολύτιμο χρόνο, διότι αυτό το επίμαχο έγγραφο, αυτό που αποτελεί νεότερο στοιχείο, έχει έρθει στα χέρια του Υπουργείου...
(Στο σημείο αυτό κτυπάει το επαναληπτικό κουδούνι λήξεως του χρόνου ομιλίας της κυρίας Βουλευτού)","ΖΩΗ ΚΩΝΣΤΑΝΤΟΠΟΥΛΟΥ",272
"130844"," Παρακαλώ, ολοκληρώστε.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130845"," Τελειώνω με αυτήν τη φράση, κύριε Πρόεδρε.","ΖΩΗ ΚΩΝΣΤΑΝΤΟΠΟΥΛΟΥ",272
"130846"," Δέχομαι ότι τελειώνετε με αυτήν τη φράση.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130847"," Αυτό το επίμαχο έγγραφο έχει έρθει στα χέρια του Υπουργείου από τις 14-5-2013, έχει έρθει στα χέρια του κ. Μαρκογιαννάκη από τις 15-5-2013, δεν το ανακοίνωσε στην επιτροπή και όταν του ζητούσαμε και ρωτούσαμε τι γίνεται, προσποιείτο ότι θα μας πει μετά. Έτσι, δόθηκαν στον κ. Χαλαστάνη τρεις πολύτιμες εβδομάδες και ροκανίστηκε ο χρόνος επί τρεις πολύτιμες εβδομάδες γι’ αυτό που σήμερα αναγκάζεστε να συνομολογήσετε ότι όντως είναι αποκαλυπτικό έγγραφο και οφείλατε να έχετε πράξει το παν για να έχει περιέλθει εγκαίρως στην επιτροπή.
Βεβαίως, γνωρίζετε όλοι καλά και γνωρίζουμε όλοι καλά, ότι εάν η επιτροπή είχε σταματήσει τις εργασίες της, όπως θέλατε, στις 25-2-2013, δεν θα είχε γίνει καμμία απ’ όλες αυτές τις αποκαλύψεις και γι’ αυτόν το λόγο προσπαθείτε σήμερα και πάλι να περιορίσετε την επόμενη διερεύνηση, ώστε να μη γίνουν πολλές περισσότερες.","ΖΩΗ ΚΩΝΣΤΑΝΤΟΠΟΥΛΟΥ",272
"130848"," Για τον ξάδελφο του Πρωθυπουργού δεν μας είπατε...","ΗΛΙΑΣ ΒΛΑΧΟΓΙΑΝΝΗΣ",64
"130849"," Έχω να σας πω, εάν μου δώσετε το λόγο. Αφού το ζητάτε, κύριε Βλαχογιάννη, βεβαίως, έχω να σας πω. Ρωτάτε να μάθετε σε τι ευθύνεται ο ξάδελφος του Πρωθυπουργού;","ΖΩΗ ΚΩΝΣΤΑΝΤΟΠΟΥΛΟΥ",272
"130850"," Κυρία Κωνσταντοπούλου, γιατί απαντάτε;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130851"," Είναι κάτι το οποίο πρέπει να ερευνήσει η επιτροπή, η οποία δεν καλεί τον κ. Παπανδρέου, δεν καλεί τον κ. Παπαδήμο και ήταν πρόταση του κ. Βαρβιτσιώτη να μην κληθούν αυτά τα πρόσωπα...","ΖΩΗ ΚΩΝΣΤΑΝΤΟΠΟΥΛΟΥ",272
"130852"," Κυρία Κωνσταντοπούλου, σας παρακαλώ, τελειώσατε. Δεν γράφεται τίποτα στα Πρακτικά. 
Ο κ. Μαρκογιαννάκης έχει το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130853"," Κύριε Πρόεδρε, έχω ζητήσει το λόγο επί προσωπικού, διότι από την κυρία συνάδελφο, κατά την προσφιλή της τακτική έγινε μία απόλυτη διαστρέβλωση εκείνων τα οποία έχουν διαδραματιστεί στην προκαταρκτική επιτροπή της οποίας προεδρεύω. 
Ειδικότερα, σύμφωνα με αυτά που είπε η κυρία συνάδελφος, περίπου εμφανίστηκα σαν να δυσθυμώ και να είμαι αποτρεπτικός από το να έρθει αυτό το έγγραφο το οποίο ήρθε τελευταία και το οποίο αλλάζει άρδην την εικόνα της υπόθεσης. 
Τι συνέβη στην πραγματικότητα; Όταν είπα ότι θα συντάξουμε ένα έγγραφο, το οποίο θα στείλουμε στο Υπουργείο Οικονομικών, ήθελα τις απόψεις των συναδέλφων, διότι πάντα λειτουργώ δημοκρατικά μέσα στην επιτροπή. 
Η κυρία συνάδελφος, λοιπόν, ως αρχηγός των συναδέλφων του ΣΥΡΙΖΑ, έφερε ένα έγγραφο με το οποίο ζητούσε να απευθυνθούμε στο Υπουργείο Οικονομικών της Γαλλίας. Με αυτό το έγγραφο, μόνο τον προϋπολογισμό της Γαλλίας δεν ζητούσαμε να μας δώσουν. Διακόσια ερωτήματα –ξέρω εγώ πόσα ήταν;- είχε το έγγραφο.","ΧΡΗΣΤΟΣ ΜΑΡΚΟΓΙΑΝΝΑΚΗΣ",307
"130854"," Αφήστε τον «προϋπολογισμό». Εξηγείστε τι ζητούσαμε.","ΘΕΟΔΩΡΟΣ ΔΡΙΤΣΑΣ",139
"130855"," Εν τέλει, κύριε Πρόεδρε, είπα το εξής: Για να είμαστε σοβαροί και να μας αντιμετωπίζουν σοβαρά, θα συντάξουμε ένα λιτό έγγραφο και θα ζητούμε εκείνο το οποίο μας ενδιαφέρει συγκεκριμένα, δηλαδή το συγκεκριμένο αποδεικτικό έγγραφο. Διότι ποιο ήταν το ζητούμενο; Αμφισβητείτο η συγκεκριμένη διαδρομή της λίστας. Δηλαδή, ότι πήγε από το Υπουργείο Οικονομικών  της Γαλλίας στον πρέσβη και από εκεί στο Υπουργείο Οικονομικών  της Ελλάδος. Αυτή ήταν η αμφισβήτηση. Και εζητείτο το αποδεικτικό το οποίο είχε υπογράψει ο κύριος πρέσβης, από το οποίο θα αποδεικνύετο ότι, πράγματι, έτσι είχαν τα πράγματα. 
Δεν είχαμε καμμία δουλειά και δεν μπορούσαμε να ζητούμε εμείς από το Υπουργείο Οικονομικών  της Γαλλίας να μας απαντήσουν πόσα έδωσαν στον Φαλτσιανί, πότε συνάντησαν τον Φαλτσιανί, από πού τα πήρε ο Φαλτσιανί, τι έκανε το Υπουργείο Δικαιοσύνης της Γαλλίας με τη λίστα Φαλτσιανί, τι κάνουν τα δικαστήρια της Γαλλίας για τη λίστα Φαλτσιανί και όλα αυτά τα οποία ζητούσαν οι συνάδελφοι του ΣΥΡΙΖΑ. 
Όταν λειτουργούμε στο πλαίσιο μιας επιτροπής, λειτουργούμε όπως λειτουργεί ο εισαγγελεύς. Γιατί είμαστε λέει εισαγγελείς. Έτσι λέει ο Κανονισμός της Βουλής. Και επειδή έχω κάνει και Εισαγγελεύς, όταν υπογράφω ένα χαρτί θέλω να έχω τη σοβαρότητα που έχει ένας εισαγγελεύς και όχι να πλατειάζω και να μην ξέρω τι ρωτάω. Διότι στο τέλος, αυτοί που θα απαντήσουν, θα μου πουν, «δεν ξέρετε τι ρωτάτε».","ΧΡΗΣΤΟΣ ΜΑΡΚΟΓΙΑΝΝΑΚΗΣ",307
"130856","  Ευχαριστούμε.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130857"," Κύριε Πρόεδρε, ζητώ το λόγο επί προσωπικού.","ΖΩΗ ΚΩΝΣΤΑΝΤΟΠΟΥΛΟΥ",272
"130858"," Όχι, απαντήσατε.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130859"," Θέλω να καταθέσω ένα έγγραφο.","ΖΩΗ ΚΩΝΣΤΑΝΤΟΠΟΥΛΟΥ",272
"130860"," Καταθέστε το.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130861","  Κύριε Πρόεδρε, επιτρέψτε μου να εξηγήσω τι καταθέτω.","ΖΩΗ ΚΩΝΣΤΑΝΤΟΠΟΥΛΟΥ",272
"130862"," Όχι, όχι.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130863"," Δώστε μου το λόγο, κύριε Πρόεδρε, να εξηγήσω τι καταθέτω.","ΖΩΗ ΚΩΝΣΤΑΝΤΟΠΟΥΛΟΥ",272
"130864"," Μα, αφού το καταθέτετε.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130865"," Επιτρέψτε μου, θέλω να καταχωριστεί αυτό.","ΖΩΗ ΚΩΝΣΤΑΝΤΟΠΟΥΛΟΥ",272
"130866"," Μα, αφού το καταθέτετε.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130867"," Θέλω να καταθέσω ένα έγγραφο.","ΖΩΗ ΚΩΝΣΤΑΝΤΟΠΟΥΛΟΥ",272
"130868"," Ε, καταθέστε το. Σας παρακαλώ, βοηθείστε με τώρα.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130869","  Επιτρέψτε μου να εξηγήσω.","ΖΩΗ ΚΩΝΣΤΑΝΤΟΠΟΥΛΟΥ",272
"130870","  Μα, θα χρειαστεί αντίλογος.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130871","  Ζητώ το λόγο.","ΖΩΗ ΚΩΝΣΤΑΝΤΟΠΟΥΛΟΥ",272
"130872"," Όχι, παρακαλώ. Καταθέστε το έγγραφο…","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130873"," Σας παρακαλώ ανοίξτε το μικρόφωνο. Θέλω να μιλήσω.","ΖΩΗ ΚΩΝΣΤΑΝΤΟΠΟΥΛΟΥ",272
"130874"," Δώστε της το λόγο, κύριε Πρόεδρε.","ΕΛΕΝΑ ΚΟΥΝΤΟΥΡΑ",248
"130875"," Τι έγινε, κυρία Κουντουρά; Τι πάθατε;","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130876"," Μα γινόμαστε ρεζίλι. Μας βλέπει ο κόσμος.
(Θόρυβος στην Αίθουσα)","ΕΛΕΝΑ ΚΟΥΝΤΟΥΡΑ",248
"130877"," Γινόμαστε ρεζίλι; Γιατί; Δεν νομίζω ότι γινόμαστε ρεζίλι. Πολύ εύκολα χρησιμοποιείτε εκφράσεις. Ποιος γίνεται ρεζίλι εδώ μέσα; Δεν βλέπω να γίνεται κανένας ρεζίλι.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130878"," Στον κόσμο που μας παρακολουθεί, γινόμαστε ρεζίλι. Φαίνεται ότι δεν αφήνετε την Αντιπολίτευση να μιλήσει. Δώστε της το λόγο.","ΕΛΕΝΑ ΚΟΥΝΤΟΥΡΑ",248
"130879"," Δεν ξέρω, δεν θέλω να κάνω αναφορά σε κάποιον. Επιτρέψτε μου, με όλο το σεβασμό που σας έχω…","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130880"," Αφήστε την για ένα λεπτό να πει αυτό που θέλει.","ΕΛΕΝΑ ΚΟΥΝΤΟΥΡΑ",248
"130881"," Επιτρέψτε μου. Δεν γίνεται κανένας εδώ ρεζίλι. 
Παρακαλώ, κυρία Κωνσταντοπούλου, έχετε το λόγο για μισό λεπτό.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130882"," Καταθέτω για τα Πρακτικά, τα Πρακτικά της επιτροπής προκαταρκτικής εξέτασης της 21ης Μαΐου του 2013. Ρωτώ: «Μήπως έχει υπάρξει κάποια απάντηση που δεν την έχουμε λάβει υπ’ όψιν εμείς; Μήπως αγνοώ κάτι; Πείτε μου.","ΖΩΗ ΚΩΝΣΤΑΝΤΟΠΟΥΛΟΥ",272
"130883"," Συνεχίστε.","ΧΡΗΣΤΟΣ ΜΑΡΚΟΓΙΑΝΝΑΚΗΣ",307
"130884"," Υπάρχει, κύριε Μαρκογιαννάκη;","ΖΩΗ ΚΩΝΣΤΑΝΤΟΠΟΥΛΟΥ",272
"130885"," Συνεχίστε.","ΧΡΗΣΤΟΣ ΜΑΡΚΟΓΙΑΝΝΑΚΗΣ",307
"130886"," Δεν υπάρχει;","ΖΩΗ ΚΩΝΣΤΑΝΤΟΠΟΥΛΟΥ",272
"130887"," Συνεχίστε είπα.","ΧΡΗΣΤΟΣ ΜΑΡΚΟΓΙΑΝΝΑΚΗΣ",307
"130888"," Αν υπάρχει κάτι που δεν μας έχετε κοινοποιήσει…","ΖΩΗ ΚΩΝΣΤΑΝΤΟΠΟΥΛΟΥ",272
"130889"," Δεν θέλω να διακόψω τον ειρμό της σκέψης σας…»","ΧΡΗΣΤΟΣ ΜΑΡΚΟΓΙΑΝΝΑΚΗΣ",307
"130890"," Ολοκληρώσατε.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130891"," Ολοκληρώνω.","ΖΩΗ ΚΩΝΣΤΑΝΤΟΠΟΥΛΟΥ",272
"130892"," Κύριε Πρόεδρε, γιατί καταπονείται το Σώμα έτσι;","ΜΑΥΡΟΥΔΗΣ ΒΟΡΙΔΗΣ",69
"130893"," Ολοκληρώστε, κυρία Κωνσταντοπούλου.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130894"," «","ΖΩΗ ΚΩΝΣΤΑΝΤΟΠΟΥΛΟΥ",272
"130895"," Δεν διακόπτετε τον ειρμό. Ρωτώ το εξής: Υπάρχει απάντηση του γαλλικού Υπουργείου Οικονομικών;","ΖΩΗ ΚΩΝΣΤΑΝΤΟΠΟΥΛΟΥ",272
"130896"," Έχετε άλλο μάρτυρα;». 
(Στο σημείο αυτό η Βουλευτής κ. Ζωή Κωνσταντοπούλου καταθέτει για τα Πρακτικά το προαναφερθέν απόσπασμα πρακτικών της επιτροπής προανακριτικής εξέτασης, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής.)","ΧΡΗΣΤΟΣ ΜΑΡΚΟΓΙΑΝΝΑΚΗΣ",307
"130897","  Ευχαριστούμε πολύ.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130898"," Αυτά στις 21 Μαΐου, ενώ είχε έξι μέρες την απάντηση του γαλλικού Υπουργείου Οικονομικών. Την είχε έξι μέρες στα χέρια του!
(Χειροκροτήματα από την πτέρυγα του ΣΥΡΙΖΑ-ΕΚΜ)","ΖΩΗ ΚΩΝΣΤΑΝΤΟΠΟΥΛΟΥ",272
"130899"," Ευχαριστούμε πολύ.
Παρακαλώ, κύριε Ρήγα, έχετε το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130900"," Παρακαλώ, κύριε Πρόεδρε, ζητώ το λόγο επί προσωπικού.","ΧΡΗΣΤΟΣ ΜΑΡΚΟΓΙΑΝΝΑΚΗΣ",307
"130901"," Είδατε τώρα, κυρία Κωνσταντοπούλου; 
Ορίστε, το λόγο έχει ο κ. Μαρκογιαννάκης.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130902"," Δεν μπορεί να διαστρεβλώνει η συνάδελφος τα πράγματα! Δεν είναι δυνατόν! Δεν είναι συμπεριφορά Βουλευτού αυτή.","ΧΡΗΣΤΟΣ ΜΑΡΚΟΓΙΑΝΝΑΚΗΣ",307
"130903","  Τα Πρακτικά είναι, κύριε Μαρκογιαννάκη. Να προσέχετε τι λέτε.","ΖΩΗ ΚΩΝΣΤΑΝΤΟΠΟΥΛΟΥ",272
"130904"," Τα ίδια πράγματα γίνονται, κύριε Πρόεδρε, και στην επιτροπή. Και είστε μάρτυρας, διότι συμμετέχετε. 
Το σχετικό έγγραφο ήρθε από το Υπουργείο Οικονομικών με αγγελιοφόρο το βράδυ της 15ης Μαΐου, αργά το βράδυ. Η συνεδρίαση της επιτροπής είχε σταματήσει το μεσημέρι. Το έστειλα εις το Υπουργείο Εξωτερικών για να γίνει η διερμηνεία. Την 23η Μαΐου είχαμε εξέταση μάρτυρος. Και τελειώνοντας ο μάρτυρας, η κυρία συνάδελφος παρενέβαινε στη μέση…","ΧΡΗΣΤΟΣ ΜΑΡΚΟΓΙΑΝΝΑΚΗΣ",307
"130905"," Εγώ την 21η Μαΐου σας ρώταγα και περί άλλων τυρβάζατε.","ΖΩΗ ΚΩΝΣΤΑΝΤΟΠΟΥΛΟΥ",272
"130906"," Εδόθη το έγγραφο. Και από εκεί και πέρα, ακολουθήθηκε η διαδικασία…","ΧΡΗΣΤΟΣ ΜΑΡΚΟΓΙΑΝΝΑΚΗΣ",307
"130907"," Το κρύβατε!","ΖΩΗ ΚΩΝΣΤΑΝΤΟΠΟΥΛΟΥ",272
"130908"," Για ποιο λόγο να το κρύψω; Σας παρακαλώ.","ΧΡΗΣΤΟΣ ΜΑΡΚΟΓΙΑΝΝΑΚΗΣ",307
"130909"," Έξι μέρες το κρύβατε!","ΖΩΗ ΚΩΝΣΤΑΝΤΟΠΟΥΛΟΥ",272
"130910"," Ακούστε να δείτε κάτι. Κάνετε αυτά που κάνετε στην επιτροπή. Είστε η αιτία, που η επιτροπή έχει πάει τρεις μήνες πίσω. Βασανίζετε τους μάρτυρες. Τουλάχιστον αφήστε την Ολομέλεια να κάνει τη δουλειά της.","ΧΡΗΣΤΟΣ ΜΑΡΚΟΓΙΑΝΝΑΚΗΣ",307
"130911"," Το λόγο έχει ο κ. Ρήγας.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"130912"," Ευχαριστώ, κύριε Πρόεδρε.
Η διαδικασία αυτή είναι αρκετά ουσιαστική -μολονότι δεν την παρακολουθούν αρκετοί από το Σώμα- για πολλούς λόγους. 
Ο ένας λόγος είναι για να καταλάβουν, όσοι εν πάση περιπτώσει παρακολουθήσουν τη διαδικασία, με ποιον τρόπο κάποιοι εννοούν να προχωρούν στην αποκάλυψη της αλήθειας, εάν τους ενδιαφέρει η αλήθεια και ποιες είναι οι πραγματικές τους στοχεύσεις. 
Μέσα στην επιτροπή, κυριαρχεί η κομματική εμπάθεια, η διαστρέβλωση της πραγματικότητας, το ροκάνισμα του χρόνου και όλα αυτά με μηδενικό αποτέλεσμα. Είπα και το πρωί ότι αρκούσαν δύο έγγραφα του Υπουργείου Οικονομικών της Γαλλίας και οι δύο πραγματογνωμοσύνες, για να καταλήξουμε πολύ γρήγορα και χωρίς καμμία παραπάνω κουβέντα σε αυτό που συζητάμε σήμερα.
(Στο σημείο αυτό την Προεδρική Έδρα καταλαμβάνει η ΣΤ´ Αντιπρόεδρος της Βουλής κ. ΜΑΡΙΑ ΚΟΛΛΙΑ-ΤΣΑΡΟΥΧΑ)
Όλα τα υπόλοιπα που έχουν να κάνουν με ιστορικές αναδρομές από γενέσεως του ελληνικού κράτους, με τις συγγένειες, τις φιλίες, τις κουμπαριές, τα συνωμοσιολογικά, το ποιος είναι κουμπάρος ποιου, για να τίθενται ερωτήσεις σαν και αυτές «Μήπως υπάρχει κανένας ξάδερφος του Πρωθυπουργού που είναι υπεύθυνος ή κανένας ξάδελφος του Αρχηγού του ΠΑΣΟΚ;», δεν είναι σοβαρά. Μήπως υπάρχει, κύριοι του ΣΥΡΙΖΑ -μήπως λέω, εγώ δεν ξέρω- κανένας συγγενής του κ. Τσίπρα μέσα;","ΠΑΝΑΓΙΩΤΗΣ ΡΗΓΑΣ",443
"130913","  Δεν υπάρχει.","ΖΩΗ ΚΩΝΣΤΑΝΤΟΠΟΥΛΟΥ",272
"130914"," Μα είναι σοβαρά πράγματα αυτά; Πείτε αυτό που θέλετε να πείτε και αφήστε τα υπονοούμενα. Όταν κάποιος θέλει να καταγγείλει κάτι, το καταγγέλλει και μπαίνει στην ουσία της υπόθεσης. 
Η υπόθεση, όμως, είναι μία. Και ακούσατε τη στρεψοδικία με την οποία εξήχθη το περίφημο συμπέρασμα ότι δήθεν αυτός που εξαπατούσε την επιτροπή δεν ήταν ο κ. Παπακωνσταντίνου αλλά ο κ. Βενιζέλος. Ποιο ήταν το επιχείρημα; Ότι ο κ. Βενιζέλος είπε στην Επιτροπή Θεσμών και Διαφάνειας το 2012 ότι το συγκεκριμένο cd ήρθε ατύπως. Άρα, ο κ. Βενιζέλος λέει ψέματα, γιατί το cd δεν ήρθε ατύπως. Και πώς αποδεικνύεται ότι το cd δεν ήρθε ατύπως; Το αναφέρει, λέει, ο κ. Παπακωνσταντίνου. Πότε το λέει, όμως, ο κ. Παπακωνσταντίνου; Το λέει το 2012. Ο κ. Παπακωνσταντίνου δεν το είπε τότε που έπρεπε να ενημερώσει τον κ. Διώτη, ο οποίος το πήρε, και τον κ. Βενιζέλο. Το λέει τώρα. 
Επομένως, εγώ είπα το πρωί ότι ο κ. Παπακωνσταντίνου ερευνάται αν διέπραξε το αδίκημα αυτό για το οποίο θέλουμε να πάρουμε σήμερα την έγκριση της Βουλής αλλά και εάν έκανε και κάτι άλλο που πρέπει να διερευνήσουμε: Εάν δημιούργησε λανθασμένη εντύπωση και στο διάδοχό του, τον κ. Βενιζέλο, περί του τρόπου περιέλευσης της λίστας στο ελληνικό δημόσιο. Και άρα, από εκεί και πέρα, παρέσυρε και όλες τις επόμενες πολιτικές αρχές, που ήταν υπεύθυνες για τη διαχείριση της λίστας, σε λάθος αφετηρία και σε λάθος συμπεράσματα. 
Επομένως, δεν μπορεί ο κ. Βενιζέλος να γνωρίζει τον τρόπο με τον οποίο ήρθε η λίστα στην Ελλάδα, αφού ο κ. Παπακωνσταντίνου δεν τον είπε τότε αλλά το 2012. 
Επομένως, όλες αυτές οι σοφιστείες, οι οποίες ακούστηκαν προηγουμένως, μία εξήγηση έχουν. Μίσος, πολιτική εμπάθεια και προκατασκευασμένες κατηγορίες. 
Υπάρχει πρόβλημα εδώ πέρα. Υπάρχει πρόβλημα, το οποίο δεν αντιμετωπίζεται πολιτικά. γιατί υπάρχουν πολιτικές αντιπαραθέσεις, υπάρχουν οξείες αντιπαραθέσεις. Όταν, όμως, υπάρχουν κάποια φαινόμενα τα οποία δεν αντιμετωπίζονται στο πλαίσιο της πολιτικής, δεν υπάρχει και τρόπος να τα αντιμετωπίσεις.
Και επειδή, λοιπόν, κάποια φαινόμενα βγαίνουν από τα όρια της πολιτικής, βγαίνουν από τα όρια της αντιπαράθεσης, εδώ δεν μπορείς παρά να σηκώσεις τα χέρια. Και στην επιτροπή έχουμε σηκώσει και εμείς τα χέρια και επιστήμη. 
Επομένως, αν θέλουμε να είμαστε ουσιαστικοί σε αυτό που κάνουμε, θα πω στους συναδέλφους που είναι παρόντες –το έχω πει, όμως, κατ’ επανάληψη και στον Πρόεδρο της Βουλής- ότι θα πρέπει αυτή η επιτροπή να μην επιτρέψει άλλο να παρασύρεται σε ατέρμονες συζητήσεις. Πρέπει να τελειώσουμε το έργο το οποίο μας έχει αναθέσει η ελληνική Βουλή. Κι αν θέλουμε να συμβάλλουμε σε κάτι εκτός από τη διερεύνηση αυτής της υπόθεσης, είναι αυτό που όλοι επισήμαναν. Να διαπιστώσουμε -και να κάνουμε και προτάσεις, αν είναι δυνατόν- το πώς σε ένα κράτος όπου το θεσμικό πλαίσιο είναι αρκετά σύγχρονο, σε ένα κράτος όπου έχουν παρθεί από την ελληνική Βουλή οι νομοθετικές πρωτοβουλίες κι έχουν θεσμοθετηθεί πολύ σημαντικά νομοθετήματα για την πάταξη της φοροδιαφυγής, ο διαλυμένος φοροεισπρακτικός μηχανισμός, η αδυναμία λειτουργίας του να έχουν ως αποτέλεσμα μετά από τρία χρόνια το να μην μπορέσουν να ερευνηθούν όχι μόνο αυτή η λίστα, αλλά και πολλές άλλες. Αυτός είναι ο στόχος και αυτό περιμένει ο ελληνικός λαός.
Σας ευχαριστώ.
(Χειροκροτήματα από την πτέρυγα του ΠΑΣΟΚ)","ΠΑΝΑΓΙΩΤΗΣ ΡΗΓΑΣ",443
"130915"," Ευχαριστούμε, κύριε Ρήγα.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130916"," Κυρία Πρόεδρε, θα ήθελα το λόγο επί προσωπικού.","ΒΑΣΙΛΕΙΟΣ ΚΑΠΕΡΝΑΡΟΣ",185
"130917"," Κύριε Καπερνάρο, έχετε το λόγο για ένα λεπτό επί προσωπικού.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130918"," Ευχαριστώ, κυρία Πρόεδρε.
Θέλω να απαντήσω στον εισηγητή της Νέας Δημοκρατίας, τον κ. Κουτσούμπα, που αναφέρθηκε προηγουμένως στο θέμα του Κανονισμού και να επαναλάβω για άλλη μία φορά το εξής: Αυτός ο Κανονισμός και αυτοί που έφτιαξαν αυτόν τον Κανονισμό, είναι παραδομένοι στην πανελλήνια χλεύη. Είναι αυτοί οι οποίοι έφτιαξαν τη διάταξη περί Κανονισμού που ρυθμίζει αυτήν την επιτροπή, διότι είναι συνάρτηση με το άρθρο 86 του Συντάγματος περί ατιμωρησίας Υπουργών και Υφυπουργών, όπου αυτό αποτελεί τη ντροπή και την προσβολή της προσωπικότητας του Έλληνα πολίτη.","ΒΑΣΙΛΕΙΟΣ ΚΑΠΕΡΝΑΡΟΣ",185
"130919"," Είναι και ο κ. Καμμένος σε αυτούς.","ΠΑΝΑΓΙΩΤΗΣ ΡΗΓΑΣ",443
"130920"," Ακούστε ελαφρυντικά που βρίσκουν για να δικαιολογήσουν αυτό που τους είπα, ότι ανήκουν στην πανελλήνια χλεύη.
Ένα άλλο το οποίο χρειάζεται για να αποδείξω αυτό που ισχυρίζομαι, είναι το εξής: Λέει ο Κανονισμός: «Η επιτροπή έχει όλες τις αρμοδιότητες του εισαγγελέα πλημμελειοδικών, όταν αυτός διενεργεί προκαταρτική εξέταση». Τελειώσαμε. 
Έχετε σκεφτεί, έχετε διανοηθεί εσείς, ότι υπάρχει εισαγγελέας -αν έρθει στα χέρια μας η λίστα Λαγκάρντ, όταν αυτή η επιτροπή δημιουργήθηκε για να ερευνήσει τα θέματα γύρω από τη λίστα Λαγκάρντ- ο οποίος βάζει σε ψηφοφορία να ζητήσουμε έγγραφα από δημόσιους οργανισμούς και από δημόσιους φορείς; Υπάρχει εισαγγελέας ο οποίος βάζει σε ψηφοφορία να στείλουμε άλλους μάρτυρες να εξεταστούν σε άλλους εισαγγελείς; Αυτά ποιος τα ρυθμίζει; Τα ρυθμίζει ο Κανονισμός της Βουλής με αυτήν τη νόθα κατάσταση που περιέγραψα το πρωί.
Και κάτι άλλο, κύριε Κουτσούμπα, για να μην ξανάρθουν άλλη φορά και όλοι αυτοί μαζεύονται διότι αλλιώς δεν θα έχει νόημα η ζωή τους…","ΒΑΣΙΛΕΙΟΣ ΚΑΠΕΡΝΑΡΟΣ",185
"130921"," Αν αναφέρεστε προσωπικά, όμως, θα έχουμε αλληλουχία προσωπικών.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130922"," Τελειώνω, κυρία Πρόεδρε. 
Εάν διαπιστωθεί –επαναλαμβάνω- ότι, πράγματι, δεν δικαιολογούνται τα ξαδέρφια του Παπακωνσταντίνου, όσον αφορά το ποσό της λίστας Λαγκάρντ, δεν θα έχουμε το αδίκημα της άμεσης συνέργιας για φοροδιαφυγή; Και, μάλιστα, το βάλετε εσείς. Δεν προλάβαμε να το βάλουμε εμείς. Το έβαλαν άνθρωποι της Νέας Δημοκρατίας που δεν είναι στην επιτροπή. Οι τέσσερις είναι στην επιτροπή. Τότε, λοιπόν, θα συγκληθεί πάλι η Ολομέλεια; Θα ξαναέρθετε να το ψηφίσετε;
Και κάτι ακόμα, κυρία Πρόεδρε…","ΒΑΣΙΛΕΙΟΣ ΚΑΠΕΡΝΑΡΟΣ",185
"130923"," Ολοκληρώστε, όμως, κύριε Καπερνάρε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130924"," Οι εισαγγελείς πλημμελειοδικών όταν βάζουν την κατηγορία, βάζουν όλα τα αδικήματα και τους κατηγορούμενους. Και όταν από την έρευνα και τη συλλογή του αποδεικτικού υλικού αποδειχθεί ότι δεν είναι αρκετό αυτό το αποδεικτικό υλικό, αντί για πόρισμα, όπως τώρα, βγαίνει το βούλευμα και λέει, να μη γίνει κατηγορία σε αυτόν, σε αυτόν και σε αυτόν, διότι δεν απεδείχθη. Και τότε μιλάμε για απαλλακτικό βούλευμα. Κι εν προκειμένω μιλάμε για απαλλακτικό πόρισμα. 
Ποια η χρεία, δηλαδή, να μην μπούνε όλοι μέσα; Αλλά έτσι εξυπηρετούνται πολιτικές σκοπιμότητες.
Αυτά τα λέω για να αποδείξω για άλλη μία φορά πως εμείς θέσαμε το θέμα ότι είναι καθαρά νομικό και όχι πολιτικό, όπως λένε οι περισσότεροι και μάλιστα της Κυβέρνησης, που εξήντλησαν το θέμα.","ΒΑΣΙΛΕΙΟΣ ΚΑΠΕΡΝΑΡΟΣ",185
"130925"," Ευχαριστούμε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130926"," Κυρία Πρόεδρε, θα ήθελα κι εγώ το λόγο επί προσωπικού.","ΑΝΔΡΕΑΣ ΚΟΥΤΣΟΥΜΠΑΣ",259
"130927"," Κύριε Κουτσούμπα, έχετε κι εσείς το λόγο για ένα λεπτό.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130928"," Θα τηρήσω το ένα λεπτό. 
Το προσωπικό συνίσταται στην έκφραση «πανελλήνια χλεύη». 
Κυρία Πρόεδρε, εδώ υπάρχουν μεγαλύτεροι. Ο κ. Κακλαμάνης είναι τόσα χρόνια στη Βουλή. Κι έχουν περάσει από αυτήν την Αίθουσα «μεγιστάνες» της πολιτικής -που εγώ ντρέπομαι να αναφέρω τα ονόματά τους, ο κ. Παπασπύρου, ο κ. Κονίτσας, ο κ. Παπακωνσταντίνου- οι οποίοι συνέβαλαν στο να γίνει ένας Κανονισμός και να έχει μία συνέχεια. Εάν αυτό το έργο της Βουλής, που το έκαναν επιλεγμένοι άνθρωποι του ελληνικού λαού, το θεωρούμε γελοίο, αφήνω εσάς να σας κρίνει ο ελληνικός λαός, κύριε Καπερνάρο.","ΑΝΔΡΕΑΣ ΚΟΥΤΣΟΥΜΠΑΣ",259
"130929"," Ευχαριστούμε, κύριε Κουτσούμπα.
Το λόγο έχει ο κ. Ηλίας Κασιδιάρης.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130930"," …(Δεν ακούστηκε)","ΒΑΣΙΛΕΙΟΣ ΚΑΠΕΡΝΑΡΟΣ",185
"130931"," Αυτό που λέτε «γελοίο», το ψήφισε ο Αρχηγός σας.","ΑΝΔΡΕΑΣ ΚΟΥΤΣΟΥΜΠΑΣ",259
"130932"," Σας παρακαλώ, κύριε συνάδελφοι! Τα είπατε! Καθίστε κάτω! Φθάνει τόσο! Είναι πιο ουσιαστικά τα πράγματα από αυτά που θέλουμε να κάνουμε στις διαπροσωπικές μας αντεκδικήσεις. Και αυτά που γίνονται στην επιτροπή, να μην τα μεταφέρουμε εδώ. Φθάνει τόσο! 
(Θόρυβος στην Αίθουσα)
Κύριε Κασιδιάρη, με συγχωρείτε.
Σας παρακαλώ, κύριοι συνάδελφοι, κάντε λίγη ησυχία. Ας κατέβουν οι τόνοι για να αποφασίσουμε όλοι νηφάλιοι τι θα κάνουμε. 
Κύριε Κασιδιάρη, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130933"," Ευχαριστώ.
Κατ’ αρχάς, οφείλω μία απάντηση στον εισηγητή της Νέας Δημοκρατίας που αναφέρθηκε στη λέξη «συγκάλυψη», την οποία εγώ είχα ως προμετωπίδα στην εισήγησή μου και ατυχώς ανέφερε το παράδειγμα του δημοσιογράφου κ. Ντάσκα. 
Υπενθυμίζω ότι στην εξέταση του συγκεκριμένου μάρτυρα εγώ προσωπικά του είχα βάλει τις φωνές, του είχα πει ότι δεν γίνεται να θέτει υπεράνω του εθνικού συμφέροντος, υπεράνω μίας μείζονος εθνικής σημασίας υποθέσεως το δημοσιογραφικό απόρρητο. Δεν θυμάμαι ποιος προήδρευε τη στιγμή εκείνη. Αυτός, όμως, που προήδρευε μου είπε ότι δεν γίνεται έτσι, δεν γίνεται με φωνές, έχει αυτό το δικαίωμα ο άνθρωπος. 
Από εκεί και πέρα, όταν εμείς μιλάμε για συγκάλυψη, μιλάμε βασιζόμενοι σε συγκεκριμένα γεγονότα. Δεν μιλάμε ποτέ γενικά για συγκάλυψη. Και ανέφερα συγκεκριμένα την περίπτωση της καταθέσεως Παπανδρέου, ο οποίος μπορούσε να είχε προσαχθεί αλλά έλειπε η πολιτική βούληση για να έρθει να καταθέσει ενώπιων της επιτροπής. Μιλάω, βεβαίως, για την περίπτωση του μάρτυρα Μπίκα, του τέως Διοικητή της ΕΥΠ, ο οποίος ήρθε, διέπραξε ενώπιων της επιτροπής το αδίκημα της ψευδορκίας και στο αίτημά μου να συλληφθεί αυτός ο άνθρωπος με το αυτόφωρο, να πάει στον εισαγγελέα αυτός ο άνθρωπος που ήρθε στη Βουλή για να πει ψέματα ενόρκως, απάντησε η επιτροπή -άλλα λόγια ν’ αγαπιόμαστε- ότι είναι πρέσβης μας στη Μεγάλη Βρετανία και θα δημιουργηθεί θέμα. 
Αυτά στα περί συγκάλυψης, διότι επαναλαμβάνω, η Χρυσή Αυγή μιλάει πάντα με πολύ συγκεκριμένα γεγονότα που δεν επιδέχονται αμφισβητήσεως. 
Από εκεί και πέρα, οφείλω και μία απάντηση σε αυτούς που μας προκάλεσαν προηγουμένως. Και καλώ τη ΔΗΜΑΡ να πάψει να λέει τη λέξη «ολοκαύτωμα», διότι κάποια υποκείμενα στις τάξεις της, αμφισβητούν τα ολοκαυτώματα των Ελλήνων. Το ίδιο κάνει και η Νέα Δημοκρατία, η οποία εξέδωσε το βιβλίο της Ρεπούση. Να μην το ξεχνάμε αυτό. Αυτό το άθλιο, ανθελληνικό, ανιστόρητο έκτρωμα το εξέδωσε η Νέα Δημοκρατία. 
Βάλτε το καλά στο μυαλό σας, κυρίες και κύριοι. Δεν πρόκειται να κάνετε την Ελλάδα Γερμανία. Δεν θα σας το επιτρέψει αυτό η Χρυσή Αυγή, που είναι θεματοφύλακας της ιστορικής μνήμης. Η Ελλάς δεν πρόκειται να γίνει Γερμανία! 
Βεβαίως, πράγματι, όλοι οι του δήθεν συνταγματικού τόξου, που στην ουσία αυτό το τόξο έχει καταργήσει το Σύνταγμα των Ελλήνων, αρρωσταίνουν με τη ραγδαία άνοδο της Χρυσής Αυγής. Αυτό το θέμα που δημιουργήθηκε προηγουμένως με τα ολοκαυτώματα κ.λπ., δημιουργήθηκε εντέχνως, διότι υπάρχουν συγκεκριμένες ποινικές ευθύνες πολιτικών προσώπων που αποτελούν στυλοβάτες της συγκυβέρνησης. Αυτά τα πολιτικά πρόσωπα πρέπει να διωχθούν ποινικά. Και, βεβαίως, αυτό που προέχει για εσάς είναι να συγκαλύψετε, ιδίως τους Παπανδρέου και Βενιζέλο, που, όπως ανέφερα και στην πρωτολογία μου, βαρύνονται με άλλο ένα κακούργημα, αυτό της σύστασης εγκληματικής οργάνωσης που διέπραξε εν συνεχεία σωρεία άλλων αδικημάτων.
Ευχαριστώ.","ΗΛΙΑΣ ΚΑΣΙΔΙΑΡΗΣ",204
"130934"," Όσο κι αν δεν συμφωνώ με αυτά που λέει η κ. Ρεπούση, θα παρακαλέσω να διαγραφεί από τα Πρακτικά η λέξη «υποκείμενο».
Το λόγο έχει ο εισηγητής από τη ΔΗΜΑΡ, κ. Βασίλης Οικονόμου.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130935"," Κυρία Πρόεδρε, δεν είναι το θέμα η χαρακτηρισμοί από τη Χρυσή Αυγή, γιατί είναι κλασική μέθοδος απαξίωσης του Κοινοβουλίου. Υπό αυτήν, λοιπόν, την έννοια οι χαρακτηρισμοί τους χαρακτηρίζουν.
Εμείς είπαμε το εξής στον κ. Αθανασίου που ήταν εδώ και με αφορμή μία δημόσια ομολογία πρωτοφανή που έγινε….","ΒΑΣΙΛΕΙΟΣ ΟΙΚΟΝΟΜΟΥ",378
"130936"," Σας παρακαλώ, κύριε Οικονόμου…","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130937"," Αφήστε, σας παρακαλώ, κυρία Πρόεδρε, την ευαισθησία σας. Αυτήν να την επιδεικνύετε υπό άλλες συνθήκες και για άλλα θέματα. Και λυπούμαι πάρα πολύ, που το Προεδρείο αφήνει τέτοιες πρωτοφανείς δηλώσεις αρνήσεως Ολοκαυτώματος, οι οποίες γίνανε πρώτη φορά στα χρονικά στο δημόσιο Βήμα της Βουλής, να περνάνε έτσι.
Εμείς είπαμε κάτι πολύ απλό. Ότι είναι επίκαιρη όσο ποτέ η κατάθεση του αντιρατσιστικού νόμου, νόμος ο οποίος θα προβλέπει ό,τι και όλη η Ευρώπη. Όλη η Ευρώπη ρατσιστικές και ξενοφοβικές συμπεριφορές, προτροπές και χαρακτηρισμούς, τους τιμωρεί αναλόγως. Δεν είπαμε να γίνει κάτι άλλο. Ό,τι γίνεται σε όλη την Ευρώπη, για τους θαυμαστές της Γερμανίας αλλά και για τους κατακριτές της Γερμανίας. 
Εμείς και ο Φώτης ο Κουβέλης λέμε ότι τα θέματα αυτά δεν είναι ούτε για να παίρνουμε δύο-τρεις ψήφους παραπάνω ούτε για να κάνουμε την πλάκα μας. 
Είναι πολύ σοβαρές υποθέσεις για να τις ευτελίζουμε σε επίπεδο τέτοιου χαμηλού διαλόγου.
Υπό αυτήν, λοιπόν, την έννοια και επειδή υπήρξαν πολλές συζητήσεις μέσα εδώ στην Αίθουσα, το θέμα είναι ακανθώδες και ταλαιπωρεί τον ελληνικό λαό εδώ και τρία χρόνια. Τους τελευταίους πέντε μήνες, μάλιστα, έχουμε στήσει ολόκληρη ειδική επιτροπή.
Άρα, το πως ο πολιτικός κόσμος, το πως η κοινωνία αντιμετωπίζει ζητήματα σκοτεινά για τη λειτουργία του πολιτεύματος, των πολιτικών προσώπων, των κομμάτων, θα έπρεπε να ήταν ένα ζήτημα, το οποίο για όλους μας θα έπρεπε να είναι πάνω από την ψηφοθηρική ή μικροκομματική συμπεριφορά.
Γιατί το λέω αυτό; Με έκπληξη σήμερα παρατηρώ ότι όλες οι πτέρυγες, συμφωνούν στην πρόταση των Βουλευτών -ή κάνω λάθος; ή τα έχω μπερδέψει εγώ εδώ μέσα σήμερα;- παρ’ όλα τα ωραία ζιγκ-ζάγκ κάποιων συναδέλφων να μην το πουν έτσι, να το πουν αλλιώς. Όλοι συμφωνούμε, λοιπόν, στην πρόταση περί απιστίας. Περί τίνος ο λόγος, λοιπόν, αυτός που γίνεται τόσες ώρες; Για να μας πει ο ΣΥΡΙΖΑ «το είπα πρώτος» και να μας πει ο αγαπητός και αξιοσέβαστος κ. Καπερνάρος «το είπαμε εμείς πρώτοι»;
Αυτό είναι το ζητούμενο σήμερα στην Αίθουσα; Αυτό είναι το ζητούμενο σήμερα για τον ελληνικό λαό, να δει ποιος πρώτος είπε το θέμα; Πραγματικά, όταν μιλάμε πολιτικά, θα μιλάμε πολιτικά και όταν μιλάμε νομικά, θα μιλάμε νομικά. Αν μιλάμε λίγο απ’ όλα, αυτό μου θυμίζει γιαουρτλού κεμπάπ.
Άρα, να ξέρουμε τι λέμε. Εμείς κάναμε μία πρόταση καθαρά νομική πάνω σ’ ένα ζήτημα, το οποίο νομικά καλείται να το αντιμετωπίσει η επιτροπή μας. Ποιο θέμα; Αν στοιχειοθετείται με τα πραγματικά περιστατικά η απιστία. Έχουμε ένα νέο δεδομένο, ένα έγγραφο που ήλθε το Μάιο του 2013. Η συζήτηση και οι προτάσεις των άλλων κομμάτων, έγιναν τον Ιανουάριο του 2013. Είχατε μυστική πληροφόρηση από το γαλλικό Υπουργείο Οικονομικών ότι θα ερχόταν το έγγραφο; Είχατε κάποιο πουλάκι που σας έλεγε τα νέα από τη Γαλλία και δεν το ξέραμε κι εμείς; Γιατί δεν μας το είπατε ότι υπάρχει αυτό το έγγραφο, να μη βασανιζόμαστε εδώ πέρα;
Άρα, βάσει των νέων δεδομένων, που έχουν άμεσα απόλυτη σχέση με την υπόθεση, αν στοιχειοθετείται η απιστία για το συνάδελφο που αναρωτιέται τι σχέση έχει το έγγραφο του Μαΐου, το έγγραφο που πήραμε για την υπόθεση απιστίας, φυσικά και έχει σχέση, διότι με αυτό το έγγραφο πιστοποιείται καθαρά ότι ο κ. Παπακωνσταντίνου έχει κάνει τις ενέργειες επίσημα. Άρα, λοιπόν, αν δεν τις έχει κάνει στο επόμενο στάδιο, δηλαδή στο στάδιο του να μαζέψει φόρους και έσοδα, είναι καθαρή «καραμπινάτη» περίπτωση απιστίας. Από εκεί αρχίζει και στοιχειοθετείται η υπόθεση, ότι υπάρχει η συμφωνία του 1963, ότι υπάρχει το έγγραφο και η αλληλογραφία και αυτή η υπόθεση δημιουργεί τη βάση για να «περπατήσουμε» πάνω και να πούμε ότι πάμε στο αδίκημα της απιστίας. 
Όλα τ’ άλλα είναι συζητήσεις όμορφες, ωραίες, μήπως μαζέψουμε καμμία ψήφο. Πάνω σ’ αυτήν την υπόθεση θα μαζεύουμε ψήφους; Έλεος!
Εμείς λέμε ότι εδώ το ζήτημα είναι πολύ λεπτό, πολύ δύσκολο, πολύ ευαίσθητο. Περιμένουμε να ακούσουμε έναν πρώην Υπουργό, ο οποίος είναι μπροστά στο φάσμα μιας παραπομπής του σε ειδικό δικαστήριο. Ας δείξουμε λίγο σεβασμό ακόμα και σ’ αυτές τις δύσκολες στιγμές κάποιου. Δεν είναι ώρα να πάμε να κάνουμε τους κανίβαλους και να πούμε ποιος θα μαζέψει τους ψήφους και ποιος το είπε πρώτος.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή) 
Υπό αυτήν, λοιπόν, την έννοια, εμείς, κυρία Πρόεδρε -και ολοκληρώνω- χαιρόμαστε που η Αίθουσα ομονοεί τουλάχιστον σ’ αυτό. Τώρα στο παιχνίδι του ποιος το είπε πρώτος δεν θα μπούμε, όπως δεν μπαίνουμε καθόλου
Στην επιτροπή, κύριε Καπερνάρο -και ευχαριστώ για τα καλά σας λόγια- βλέπετε ότι τουλάχιστον η Δημοκρατική Αριστερά, δεν επιδιώκει τον εντυπωσιασμό. Προσπαθούμε να δούμε την ουσία της υπόθεσης.","ΒΑΣΙΛΕΙΟΣ ΟΙΚΟΝΟΜΟΥ",378
"130938"," Μιλάω για τους άλλους, όμως.","ΒΑΣΙΛΕΙΟΣ ΚΑΠΕΡΝΑΡΟΣ",185
"130939"," Κύριε Καπερνάρο, δεν γίνεται όταν οι αποφάσεις σας αρέσουν και είναι ευχάριστες, να είμαστε πολύ καλοί και όταν δεν σας αρέσουν οι αποφάσεις που παίρνουμε, να είμαστε κακοί.","ΒΑΣΙΛΕΙΟΣ ΟΙΚΟΝΟΜΟΥ",378
"130940"," Συγκεντρώνουμε αποδεικτικό υλικό.","ΒΑΣΙΛΕΙΟΣ ΚΑΠΕΡΝΑΡΟΣ",185
"130941"," Ας μην αρχίσει ο διάλογος τώρα. 
Κλείστε, παρακαλώ, κύριε Οικονόμου.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130942"," Εμείς ψηφίζουμε, κυρία Πρόεδρε,  πάντα κατά συνείδηση. Άρα, λοιπόν, αυτές οι αποφάσεις που παίρνουμε και αυτές οι γραμμές που ακολουθούμε είναι αυτές που πιστεύουμε και όχι γιατί μας τις υποβάλλουν ή γιατί θέλουν κάποιοι να εξυπηρετηθούν. Υπό αυτήν την έννοια, λοιπόν, εμείς χαιρόμαστε που σήμερα τουλάχιστον όλες οι πτέρυγες δέχονται ότι αυτή η υπόθεση έχει ουσία και έχει αξία για να προχωρήσει και να ολοκληρωθεί το έργο της επιτροπής.","ΒΑΣΙΛΕΙΟΣ ΟΙΚΟΝΟΜΟΥ",378
"130943"," Ευχαριστώ πάρα πολύ.
Κυρίες και κύριοι συνάδελφοι, έχω την τιμή να ανακοινώσω στο Σώμα το δελτίο επικαίρων ερωτήσεων της Παρασκευής 7 Ιουνίου 2013.
Α. ΕΠΙΚΑΙΡΕΣ ΕΡΩΤΗΣΕΙΣ Πρώτου Κύκλου (Άρθρo130 παράγραφοι 2 και 3 του Κανονισμού της Βουλής)
1. Η με αριθμό 1504/4-6-2013 επίκαιρη ερώτηση του Β΄ Αντιπροέδρου της Βουλής και Βουλευτή Καβάλας της Νέας Δημοκρατίας κ. Γεωργίου Καλαντζή προς τους Υπουργούς Οικονομικών και Εργασίας, Κοινωνικής Ασφάλισης και Πρόνοιας, σχετικά με την επιδότηση του κόστους εργασίας στους Νομούς Δράμας και Καβάλας. 
 2. Η με αριθμό 1522/4-6-2013 επίκαιρη ερώτηση του Βουλευτή Νομού Αττικής του Συνασπισμού Ριζοσπαστικής Αριστεράς - Ενωτικό Κοινωνικό Μέτωπο κ. Αλεξίου Μητρόπουλου προς τον Υπουργό Οικονομικών, σχετικά με την επαρκή και έγκυρη ενημέρωση για τη φορολόγηση των επαναπατριζόμενων κεφαλαίων.
3. Η με αριθμό 1502/4-6-2013 επίκαιρη ερώτηση της Βουλευτού Κέρκυρας του Πανελλήνιου Σοσιαλιστικού Κινήματος κ. Αγγελικής Γκερέκου προς τον Υπουργό Εσωτερικών, σχετικά με την κατάργηση της Γενικής Γραμματείας Ισότητας.
 4. Η με αριθμό 1516/4-6-2013 επίκαιρη ερώτηση της Βουλευτού Α΄ Θεσσαλονίκης των Ανεξάρτητων Ελλήνων κ. Χρυσούλας – Μαρίας Γιαταγάνα προς τους Υπουργούς Οικονομικών και Εργασίας, Κοινωνικής Ασφάλισης και Πρόνοιας, σχετικά με τον αποκλεισμό των ασφαλιστικών ταμείων από τις αυξήσεις μετοχικού κεφαλαίου των τραπεζών.
 5. Η με αριθμό 1523/4-6-2013 επίκαιρη ερώτηση του Βουλευτή Σερρών του Λαϊκού Συνδέσμου - Χρυσή Αυγή κ. Αρτέμιου Ματθαιόπουλου προς τον Υπουργό Οικονομικών, σχετικά με το Ταμείο Εγγύησης Καταθέσεων και Επενδύσεων (ΤΕΚΕ) και την εγγύηση καταθέσεων μέχρι του ποσού των 100.000 ευρώ.
 6. Η με αριθμό 1509/4-6-2013 επίκαιρη ερώτηση του Βουλευτή Εύβοιας της Δημοκρατικής Αριστεράς κ. Δημητρίου Αναγνωστάκη προς τους Υπουργούς Οικονομικών και  Ανάπτυξης, Ανταγωνιστικότητας, Υποδομών, Μεταφορών και Δικτύων, σχετικά με την έκδοση κανονιστικών πράξεων για τη λειτουργία του συστήματος ελέγχου εισροών εκροών καυσίμων.
 7. Η με αριθμό 1513/4-6-2013 επίκαιρη ερώτηση του Βουλευτή Επικρατείας του Κομμουνιστικού Κόμματος Ελλάδας κ. Αθανασίου Παφίλη προς τον Υπουργό Εξωτερικών, σχετικά με την απόφαση για άρση του εμπάργκο όπλων προς τους αντικαθεστωτικούς στη Συρία.
 Β. ΕΠΙΚΑΙΡΕΣ ΕΡΩΤΗΣΕΙΣ  Δεύτερου Κύκλου ( Άρθρο 130 παράγραφοι 2 και 3 του Κανονισμού της Βουλής)
 1. Η με αριθμό 1505/4-6-2013 επίκαιρη ερώτηση του Βουλευτή Πέλλας της Νέας Δημοκρατίας κ. Ιορδάνη Τζαμτζή προς τον Υπουργό Αγροτικής Ανάπτυξης και Τροφίμων, σχετικά με τις αποζημιώσεις από τον ΕΛΓΑ στους πληγέντες αγρότες του Νομού Πέλλας.
 2. Η με αριθμό 1520/4-6-2013 επίκαιρη ερώτηση του Βουλευτή Β΄ Αθηνών του Συνασπισμού Ριζοσπαστικής Αριστεράς - Ενωτικό Κοινωνικό Μέτωπο κ. Δημητρίου Στρατούλη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την ανάκληση προηγούμενης γνωμοδότησης του Υπουργείου Εργασίας για την εφαρμογή του μισθολογίου του ΟΤΕ.
3. Η με αριθμό 1503/4-6-2013 επίκαιρη ερώτηση του Βουλευτή Κυκλάδων του Πανελλήνιου Σοσιαλιστικού Κινήματος κ. Παναγιώτη Ρήγα προς τον Υπουργό Υγείας, σχετικά με την αντιμετώπιση των προβλημάτων των υπηρεσιών του ΕΚΑΒ στις Κυκλάδες.
 4. Η με αριθμό 1517/4-6-2013 επίκαιρη ερώτηση του Βουλευτή Ημαθίας των Ανεξάρτητων Ελλήνων κ. Κωνσταντίνου Γιοβανόπουλου προς τον Υπουργό Υγείας, σχετικά με το κούρεμα στις ληξιπρόθεσμες οφειλές του ΕΟΠΥΥ.
 5. Η με αριθμό 1524/4-6-2013 επίκαιρη ερώτηση του Βουλευτή Β΄ Πειραιώς του Λαϊκού Συνδέσμου - Χρυσή Αυγή κ. Ιωάννη Λαγού προς τους Υπουργούς Ανάπτυξης, Ανταγωνιστικότητας, Υποδομών, Μεταφορών και Δικτύων και Οικονομικών, σχετικά με το φαινόμενο της λαθρεπιβίβασης στα μέσα μαζικής μεταφοράς.
 6. Η με αριθμό 1510/4-6-2013 επίκαιρη ερώτηση του Βουλευτή Νομού Αττικής της Δημοκρατικής Αριστεράς κ. Βασιλείου Οικονόμου προς τον Υπουργό Οικονομικών, σχετικά με την ανάγκη για άμεση παρέμβαση για την αμυντική βιομηχανία της χώρας μας.
 7. Η με αριθμό 1508/4-6-2013 επίκαιρη ερώτηση του Ανεξάρτητου Βουλευτή Β΄ Αθηνών κ. Δημητρίου (Μίμη) Ανδρουλάκη προς τον Υπουργό Εξωτερικών, σχετικά με τη στάση της ελληνικής κυβέρνησης στην απόφαση της Ευρωπαϊκής Ένωσης να άρει το εμπάργκο όπλων στον εμφύλιο της Συρίας.   
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία της Βουλής, αφού ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, σαράντα τρεις μαθητές και μαθήτριες και τέσσερις εκπαιδευτικοί συνοδοί από το 24ο Δημοτικό Σχολείο Λάρισας. 
Η Βουλή τούς καλωσορίζει.
(Χειροκροτήματα από όλες τις πτέρυγες της Βουλής)
Επίσης, θα ήθελα να σας ενημερώσω, επειδή πολλοί συνάδελφοι ρωτάτε, ότι ο κ. Παπακωνσταντίνου θα τοποθετηθεί με το πέρας των ομιλιών και των Κοινοβουλευτικών Εκπροσώπων και των δευτερολογιών, στο τέλος, δηλαδή, λίγο πριν την έναρξη της ψηφοφορίας.
Το λόγο έχει ο κ. Σπυρίδων Χαλβατζής.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130944"," Ευχαριστώ, κυρία Πρόεδρε.
Τρία σχόλια θέλω να κάνω στη δευτερολογία μου. Βεβαίως, πολλοί ισχυρίστηκαν ότι είναι αποκλειστικά νομικό το θέμα που συζητάμε σήμερα. Ασφαλώς, έχει πολλές νομικές πτυχές, αλλά είναι βαθύτατα πολιτικό. Δεν είναι απλά μια νομική υπόθεση.
Όσον αφορά στα σχόλια, πρώτον, δεν είναι μόνο η λίστα Λαγκάρντ. Φωνάζουμε, λέμε, μιλάμε, είναι η λίστα του Λουξεμβούργου, είναι η λίστα του Λιχτενστάιν, είναι τα χίλια επτακόσια πενήντα ονόματα καταθετών μεγάλου πλούτου στο εξωτερικό. Είναι τα πενήντα τέσσερις χιλιάδες ονόματα καταθετών, οι οποίοι από την έναρξη της κρίσης μέχρι σήμερα έχουν βγάλει τεράστια χρηματικά ποσά στο εξωτερικό. Είναι, επίσης, τα πανάκριβα ακίνητα που αγοράστηκαν στο Λονδίνο, στη Γενεύη και σε  άλλες πρωτεύουσες ευρωπαϊκές και αγοράστηκαν την ίδια περίοδο. Βεβαίως, το λέμε ξανά ότι αυτοί οι οποίοι αγόρασαν δεν είναι εργάτες και αυτοαπασχολούμενοι, είναι μεγαλοκαπιταλιστές.
Δεύτερον, δεν υπάρχει -όλα τα στοιχεία το έχουν αποδείξει αυτό- πολιτική βούληση για βαθύτερο έλεγχο της φοροδιαφυγής. Είναι χαρακτηριστικό. Δεν υπάρχουν ελεγκτές. Δεν υπάρχει προσωπικό να κάνει αυτούς τους έλεγχους. Και το ΣΔΟΕ και όλοι οι επικεφαλής του ΣΔΟΕ -πρώην, νυν και τέως- λένε ότι δεν έχουν προσωπικό. Οι εφορείες έχουν απογυμνωθεί. Πώς θα προχωρήσει αυτή η διαδικασία; Είπε κάποιος ομιλητής προηγουμένως- «Σχήμα λόγου… για να ελεγχθούν πενήντα τέσσερις χιλιάδες μεγαλοκαταθέτες του εξωτερικού, αυτόν τον πίνακα που έδωσε η Τράπεζα της Ελλάδος, θα χρειαστούν εκατό χρόνια». Δεν το καταλαβαίνουμε ότι αν υπάρχει πολιτική βούληση, μπορεί να προχωρήσουν και όταν δεν υπάρχει, δεν πρόκειται να γίνει τίποτα; Δεν προσλαμβάνονται υπάλληλοι.
Το τρίτο ζήτημα είναι ότι πολλοί είπαν πως η λίστα Λαγκάρντ είναι η «κορυφή του παγόβουνου» και μερικοί, ούτε λίγο, ούτε πολύ, άφησαν να εννοηθεί ότι αυτή η κορυφή του παγόβουνου, αν αντιμετωπιστεί, μπορεί να λύσει τα δραματικά προβλήματα που βιώνει σήμερα η εργατική τάξη και τα πιο πλατιά λαϊκά στρώματα στη χώρα μας.
Κοιτάξτε να δείτε, εμείς το έχουμε πει ξανά: Τα δισεκατομμύρια που βρίσκονται στο εξωτερικό σε καταθέσεις Ελλήνων, προφανώς όχι –το λέμε ξανά -μεροκαματιάρηδων, αλλά μεγαλοεπιχειρηματιών, δεν είναι μόνο στην Τράπεζα, στην οποία αναφέρεται η λίστα Λαγκάρντ. Υπάρχουν όχι δεκάδες, αλλά εκατοντάδες τράπεζες σε όλη την Ευρώπη. Υπάρχουν όχι εκατοντάδες αλλά χιλιάδες offshore εταιρείες. Υπάρχουν οι φορολογικοί παράδεισοι. Πάνω απ’ όλα και κυρίως είναι ότι υπάρχει απόλυτη ελευθερία κίνησης των κεφαλαίων με βάση τη συνθήκη του Μάαστριχτ, την οποία έχετε ψηφίσει όλοι και αποδέχεστε όλοι. Υπάρχει το τραπεζικό και επιχειρηματικό απόρρητο. Και το καθοριστικό είναι ότι τα πολλά τα εκατοντάδες δισεκατομμύρια ευρώ, πουν είναι στις τράπεζες του εξωτερικού, είναι αποτέλεσμα της συσσώρευσης τεράστιων κερδών του μεγάλου κεφαλαίου από την εκμετάλλευση της εργατικής τάξης και όλων των εργαζόμενων. Η διαχρονική εκμετάλλευση των εργαζομένων οδηγεί ακριβώς στη συσσώρευση αυτού του αμύθητου πλούτου. Σήμερα, έγραφαν οι εφημερίδες ότι το 1% των ανθρώπων στον πλανήτη έχει το 52% του παραγόμενου πλούτου. Αντιστοιχία υπάρχει και στην Ελλάδα. 
Η διαχρονική, λοιπόν, ενίσχυση του μεγάλου κεφαλαίου, τα προνόμια που έχουν δώσει όλες οι κυβερνήσεις, τα κίνητρα, οι φοροαπαλλαγές, οι φοροελαφρύνσεις οδήγησαν σε αυτήν την κατάσταση. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή) 
Τελειώνω, κυρία Πρόεδρε.
Βεβαίως, αυτή η κρίση είναι που επιβεβαίωσε ότι αυτό το σύστημα «έχει φάει τα ψωμιά του» και δεν έχει περιθώρια. Αυτό χρειάζεται, βεβαίως, να γίνει συνείδηση στην εργατική τάξη, στα πλατιά λαϊκά στρώματα, ούτως ώστε να αγωνιστούν, να συμπορευθούν, να συμπαραταχθούν με το Κομμουνιστικό Κόμμα Ελλάδας, όχι απλά για να αλλάξει αυτή η Κυβέρνηση, αλλά για την ανατροπή του ίδιου του εκμεταλλευτικού συστήματος.
Ευχαριστώ πολύ, κυρία Πρόεδρε.","ΣΠΥΡΙΔΩΝ ΧΑΛΒΑΤΖΗΣ",534
"130945","  Κι εγώ ευχαριστώ, κύριε Χαλβατζή. 
Εισερχόμαστε στις ομιλίες των Κοινοβουλευτικών Εκπροσώπων. 
Το λόγο έχει ο Κοινοβουλευτικός Εκπρόσωπος της Νέας Δημοκρατίας κ. Μαυρουδής Βορίδης.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130946"," Ευχαριστώ, κυρία Πρόεδρε.
 Κυρίες και κύριοι συνάδελφοι, αν ακούσει κανείς αυτήν τη συζήτηση, νομίζω ότι θα του δημιουργηθούν απορίες για το αντικείμενό της, γιατί υποτίθεται ότι αυτή η συζήτηση είναι για τη διεύρυνση του αξιοποίνου και την περαιτέρω απόδοση κατηγοριών ενός Υπουργού, μάλιστα με ένα σχετικά ασαφή και ορισμένο τρόπο. Διότι η συγκεκριμένη πρόταση λέει κάτι πάρα πολύ συγκεκριμένο: Περιγράφει, δηλαδή, ένα αδίκημα -την απιστία- και περιγράφει και τη συμπεριφορά, η οποία χαρακτηρίζει την απιστία. 
Υποτίθεται ότι εδώ σήμερα έπρεπε να τα συζητήσουμε αυτά. Έπρεπε να συζητήσουμε, δηλαδή, το κατά πόσο πειθόμεθα ότι όντως υπάρχουν ισχυρές ενδείξεις ότι τελέστηκε αυτή η συγκεκριμένη πράξη και να συμφωνήσουμε για το αν πρέπει να πάμε σε διεύρυνση του αξιοποίνου για να ερευνήσει περαιτέρω η επιτροπή. Αυτό είναι το αντικείμενο της συζητήσεως. 
Επ’ αυτού, εξαιρέσει του εισηγητού της Νέας Δημοκρατίας, του εισηγητού του ΠΑΣΟΚ, δεν άκουσα πολλά. Άκουσα για τη συγκάλυψη. Άκουσα για το μνημόνιο. Άκουσα για τις πολιτικές που εφαρμόζονται στην Εθνική Άμυνα…","ΜΑΥΡΟΥΔΗΣ ΒΟΡΙΔΗΣ",69
"130947"," Το είχαμε πει από τον Ιανουάριο.","ΣΤΑΥΡΟΣ ΚΟΝΤΟΝΗΣ",236
"130948"," Αναρωτιέμαι, κύριε Κοντονή, μιας και το θέτετε έτσι –και είναι ενδιαφέρουσα σκέψη- ποια είναι η ουσιώδης επιρροή αυτού του ισχυρισμού, ως προς τη συζήτησή μας.
Εγώ σας λέω, άντε και το είπατε από τον Ιανουάριο, άντε και είναι έτσι  –που δεν είναι έτσι, αλλά εν πάση περιπτώσει- εσείς τι εγκαλείτε; Εγκαλείτε τον πρόεδρο της επιτροπής ότι καθυστέρησε. Τι σημασία έχει; Γιατί είναι τόσο κρίσιμο αυτό το ζήτημα κατά τη γνώμη σας;","ΜΑΥΡΟΥΔΗΣ ΒΟΡΙΔΗΣ",69
"130949"," Δεν εγκαλούμε τον πρόεδρο.","ΣΤΑΥΡΟΣ ΚΟΝΤΟΝΗΣ",236
"130950"," Ποιον εγκαλείτε;","ΜΑΥΡΟΥΔΗΣ ΒΟΡΙΔΗΣ",69
"130951"," Την κυβερνητική πλειοψηφία.","ΣΤΑΥΡΟΣ ΚΟΝΤΟΝΗΣ",236
"130952"," Την κυβερνητική πλειοψηφία. 
Εδώ, λοιπόν, για να τα ξεκαθαρίσουμε ως προς αυτό τουλάχιστον, αν και σας ξαναλέω ότι δεν είναι ουσιώδες -βλέπετε, αναδεικνύετε ζητήματα έτσι για να κάνουμε κουβέντα -δεν έχουν καμμία σημασία, ως προς το αντικείμενό μας. 
Διότι εν συνεχεία, ακούστε το παράδοξο: Ενώ απαξιώνετε με αυτόν τον τρόπο και με αυτή τη συμπεριφορά μια κοινοβουλευτική διαδικασία, έρχεστε στη συνέχεια και λέτε: είδατε τι χάλια που είναι αυτή η κοινοβουλευτική διαδικασία; Πρέπει να την καταργήσουμε, διότι δεν λειτουργεί το Κοινοβούλιο και δεν είναι στο ύψος των περιστάσεων. Ε, ποιος δεν είναι στο ύψος των περιστάσεων; Ποιος είναι εκείνος, που κάνει συζήτηση για το μνημόνιο; Ποιος είναι εκείνος που κάνει συζήτηση για την εθνική άμυνα; Ποιος είναι εκείνος που θέλει να συζητήσει για τις αυτοκτονίες, την ώρα που συζητάμε για την απιστία του Παπακωνσταντίνου; Ναι ή όχι; Ποιος το κάνει αυτό; Το κάνουν αυτοί που ζητούν να καταργηθεί η διαδικασία, γιατί δυστυχώς, δεν μπορεί να εφαρμοστεί η σωστή διαδικασία στο συγκεκριμένο χρόνο και τόπο. 
Άρα, λοιπόν, να συνεννοηθούμε. Εγώ έχω μια απλή ερώτηση προς πάσα πτέρυγα και κατεύθυνση: Υπάρχει καμμία αντίρρηση ως προς τη διεύρυνση σε αυτήν την κατεύθυνση; Εξ όσων αντιλαμβάνομαι, δεν υπάρχει. Αν και άκουσα ορισμένα ενδιαφέροντα υπερασπιστικά επιχειρήματα, τα οποία θα μπορούσε να χρησιμοποιήσει ο Παπακωνσταντίνου και τα οποία ανέπτυξε ο ΣΥΡΙΖΑ, όπως παραδείγματος χάριν, ότι έχει απολεσθεί το έγγραφο. Άρα, αφού έχει απολεσθεί το έγγραφο, πως έχετε βάλει νόθευση εγγράφου; Αυτό είναι ένα επιχείρημα που μπορεί να το αξιοποιήσει ο Υπουργός προς υπεράσπισή του. Ή παραδείγματος χάριν, ότι εδώ δεν έχουμε ακριβή περιγραφή των πράξεων της απιστίας και επομένως, να ένα δεύτερο επιχείρημα. Υπάρχει ένα είδος αοριστίας. 
Εδώ, θέλω να καταλήξουμε. Με ποια πλευρά είμαστε; Διότι εάν έχετε άποψη υπερασπιστική, ευθαρσώς να βγείτε να πείτε ότι «αυτή η κατηγορία, έτσι όπως τη φέρνετε, δεν στοιχειοθετείται και δεν πρέπει να γίνει. Αν όμως δεν έχετε άποψη υπερασπιστική, τότε γιατί παράγετε εκ του αντιθέτου υπερασπιστικά επιχειρήματα; Αυτό, λοιπόν, ως προς ένα ζήτημα. 
Δεύτερον, άκουσα πάρα πολλά περί συγκαλύψεως. Σε τι συνίσταται η συγκάλυψη. Εγώ διερωτώμαι, κυρίες και κύριοι συνάδελφοι, ειλικρινά το λέω και καλόπιστα. Μετά την εξέταση εκατόν δέκα μαρτύρων –ακούω, κύριε Κουτσούμπα- και με Πρακτικά δέκα τρεις χιλιάδες σελίδες, στα πόσα κρίνετε ότι κάνετε τη δουλειά σας; Στις είκοσι έξι χιλιάδες σελίδες Πρακτικών και σε διακόσιους είκοσι μάρτυρες; Πόσοι είναι και τι είναι εκείνο το περαιτέρω, δηλαδή, το πρόσθετο που πρέπει να γίνει, για να είμαστε ευχαριστημένοι ότι εξαντλήθηκε το θέμα;","ΜΑΥΡΟΥΔΗΣ ΒΟΡΙΔΗΣ",69
"130953"," Ένα ευρώ στο ταμείο του κράτους.","ΖΩΗ ΚΩΝΣΤΑΝΤΟΠΟΥΛΟΥ",272
"130954"," Αυτή είναι μια νέα, ενδιαφέρουσα άποψη επίσης, για την Ποινική Δικονομία. Η άποψη για την Ποινική Δικονομία είναι ότι αν εισέρχονται ευρώ στα ταμεία του κράτους, κάνει δουλειά η επιτροπή της Βουλής, εάν όμως, δεν εισέρχονται χρήματα στα ταμεία του κράτους, τότε η επιτροπή της Βουλής που ερευνά τα αδικήματα του Παπακωνσταντίνου δεν κάνει δουλειά. Αντιλαμβάνεστε τι ακούμε; Διερωτώμαι, τι νόημα έχει αυτό; Τι σας προσθέτει; 
Διότι εγώ να συμφωνήσω μαζί σας ότι υπάρχει μείζον θέμα με τη φοροδιαφυγή. Δεν συμφωνώ, εξάλλου, μόνο εγώ. Το μνημόνιο συμφωνεί με το μείζον αυτό θέμα. Εδώ, τώρα νομίζω ότι θα συμπαραταχθείτε με μνημονιακές πολιτικές που βάζουν ως προτεραιότητα την αντιμετώπιση της φοροδιαφυγής. Ωραία, να συμφωνήσουμε όλοι. 
Θα συζητήσουμε τώρα για τη φοροδιαφυγή; Το αντικείμενο, πιστεύετε, της παρούσης συζητήσεως είναι γενικώς οι πολιτικές που πρέπει να ακολουθηθούν για τη φοροδιαφυγή; 
Προσέξτε, κυρίες και κύριοι συνάδελφοι, πού μας οδηγεί η στρουκτουραλιστική αντίληψη –για όσους είναι ρέκτες της συγκεκριμένης γλώσσας- για τα πράγματα. Διότι δεν εξειδικεύεται στα πλαίσια αυτά μιας δομικής αντίληψης για την κοινωνία, η ευθύνη. Φταίει ο Παπακωνσταντίνου γιατί έκανε αυτά, αυτά κι αυτά. Όχι, είναι το σύστημα που δεν θέλει να πιάσει τη φοροδιαφυγή. Να κάνουμε μια γενική κουβέντα. 
Αφήστε τώρα τη γενική κουβέντα. Να κάνουμε μια γενική κουβέντα, όμως, ελάτε να δούμε τις συγκεκριμένες ευθύνες και να συμφωνήσουμε ως προς αυτό. 
Δεν μπορώ, όμως, από την άλλη μεριά, κυρίες και κύριοι συνάδελφοι, να αποφύγω ορισμένα πράγματα που άκουσα. Άκουσα, παραδείγματος χάριν, από τον Κοινοβουλευτικό Εκπρόσωπο της Χρυσής Αυγής για το θέμα του ατυχήματος στην Εθνική Άμυνα, αυτό το θλιβερό περιστατικό. Δεν είναι το μόνο. Έχει συμβεί ξανά στο παρελθόν. Συμβαίνουν ατυχήματα. Υπάρχουν στρατιώτες που έχουν χάσει τη ζωή τους υπηρετώντας την πατρίδα. Πράγματι, πρέπει να αναγνωρίσει κανείς το ζήτημα αυτό. 
Άκουσα, όμως, να συνδέεται αυτό το περιστατικό με την ηθική αυτουργία, παραδείγματος χάριν, του Υπουργού Εθνικής Αμύνης. Είναι ηθικός αυτουργός ο Υπουργός Εθνικής Άμυνας όταν γίνονται ατυχήματα. Είναι ηθικός αυτουργός ο Υπουργός Προστασίας του Πολίτη –ακούστε επιχειρηματολογία- γιατί τελούνται εγκλήματα. Είναι ηθικός αυτουργός των φόνων. Κάποιος σκοτώνει κάποιον και είναι ηθική αυτουργία του Υπουργού Προστασίας του Πολίτη. Είναι ηθικός αυτουργός ο Υπουργός Οικονομικών γιατί κάποιος αυτοκτονεί. Ακούστε τι λένε. 
Και καταλήγει η Χρυσή Αυγή στο θεαματικό: Ένα δικαστήριο –εκεί νομίζω σας ξεπέρασαν, με τα δικαστήριο εννοώ, αυτό είναι πιο συνοπτικό- γενικότερα συνοπτικών διαδικασιών όπου θα οδηγηθούν όλοι οι πολιτικοί από το ’74 και μετά, προκειμένου –εκεί συνεχίζει τη σκέψη ο Πάνος Καμμένος- να εγκλειστούν στη φυλακή και να δημευθούν οι περιουσίες τους. 
Εγώ λέω, άντε να το κάνουμε. Μπορούμε, όμως, να συμφωνήσουμε, αφού τους βάλουμε όλους αυτούς στη φυλακή και αφού τους πάρουμε όλες τις περιουσίες τους, τι θα γίνει μετά; Γιατί το μείζον για τον ελληνικό λαό είναι το τι θα γίνει μετά. 
Με δύο λόγια, αφού τα κάνουμε όλα αυτά τα σπουδαία και τους κλείσουμε όλους στη φυλακή και τους πάρουμε και τις περιουσίες τους, όποιον πέρασε και άγγιξε στασίδι εδώ τα τελευταία σαράντα χρόνια, μαζικά –βέβαια, όλοι, δεν μένει και κανείς, γι’ αυτό είναι και συνοπτική, είναι ευσύνοπτος και ταχεία η διαδικασία της Χρυσής Αυγής και αποτελεσματική, φαντάζομαι στην ίδια λογική της διεκπεραιώσεως και του Ολοκαυτώματος, είναι σε αυτήν την ευθεία γραμμή, τακτικά, συνοπτικά, συγκροτημένα το τελειώνουμε-…","ΜΑΥΡΟΥΔΗΣ ΒΟΡΙΔΗΣ",69
"130955"," …","ΕΥΑΓΓΕΛΟΣ ΔΙΑΜΑΝΤΟΠΟΥΛΟΣ",131
"130956"," Πάμε, όμως, παρακάτω.
Ναι, πράγματι, η κατάληξη σε εσάς είναι διαφορετική, μένετε στη φυλακή, αν και μέχρι τότε μπορείτε να αναθεωρήσετε το ζήτημα, να βάλετε και μια θανατική ποινή. 
Πάμε, όμως, παρακάτω. Τελείωσε αυτό. 
Κύριε Διαμαντόπουλε, θέλω λεπτές διακρίσεις από σας. 
Προσέξτε, όμως, αφού τελείωσε όλο αυτό και τους έχουμε φυλακή ή τους έχουμε κρεμάσει ή εν πάση περιπτώσει, έχουμε κάνει όλα αυτά τα θεοσέβαστα και άγια πράγματα, τα οποία έχουμε κάνει, εγώ έχω απλά ερωτήματα. 
Κοινοβουλευτική δημοκρατία θα έχουμε; Είναι ένα απλό ερώτημα. Μετά ταύτα, ανθρώπινα δικαιώματα θα έχουμε; Εγώ σας λέω ότι τους βάλαμε όλους. Τοποθετηθείτε για το αύριο. Αυτό θέλει ο ελληνικός λαός, να ξέρει αν αύριο θα έχει δημοκρατία, άρα, θα μπορεί να σας αλλάξει, αν δεν του αρέσετε –και να μας αλλάξει- να ξέρει ότι θα έχει ανθρώπινα δικαιώματα, γιατί δεν θα μπορεί κανένας να μπαίνει μέσα στο σπίτι του να τον μαζεύει το βράδυ, γιατί δεν του άρεσαν οι απόψεις του, να ξέρει ότι θα μπορεί να ζήσει με ισονομία και ότι δεν θα υπάρχουν κατηγορίες πολιτών, να ξέρει δηλαδή ότι θα έχει τα βασικά κεκτημένα του δυτικού πολιτισμού, που νομίζω ότι εν ονόματι μιας οικονομικής κρίσης ορισμένες πτέρυγες έχουν βαλθεί να απολέσουν και να αποδομήσουν. Σε αυτά τοποθετηθείτε. Αυτό είναι το κρίσιμο αύριο. Αυτά θέλει να ακούσει ο ελληνικός λαός. 
Και θέλει να ακούσει ακόμα από τις πολιτικές δυνάμεις του τόπου εκτός από καταγγελίες και επισημάνσεις και καμμιά ιδέα για το πώς βγαίνουμε από το πρόβλημα, για το πώς θα φτιάξουμε μία θέση εργασίας -μία λέω εγώ, ας ξεκινήσουμε να φτιάχνουμε μία θέση εργασίας- για το πώς θα αντιμετωπίσουμε τα ελλείμματα της ανταγωνιστικότητας της οικονομίας που είναι καταβαραθρωμένα, για το πώς θα αρχίσουμε να παράγουμε κάτι, το οποίο να είναι ενδιαφέρον για την παγκόσμια οικονομία και την παγκόσμια αγορά, να θέλει κάποιος να το αγοράσει. 
Να ακούσουμε καμμιά ιδέα και από τη Χρυσή Αυγή γι’ αυτά, εκτός από το ότι θα τους κρεμάσετε όλους; Γιατί αυτό είναι το κρίσιμο και δεν το ακούμε. 
Κυρίες και κύριοι συνάδελφοι, επισημαίνω –αν μου επιτρέπετε, με όλο το σεβασμό- προς το σύνολο της Αιθούσης το ότι οι καιροί είναι δύσκολοι, δεν δικαιολογεί την έκπτωση του λόγου, την έκπτωση των αξιών, την έκπτωση των παραδόσεών μας, οι οποίες μας επιτρέπουν –να μην το ξεχνάμε- να βρισκόμαστε εδώ. Και υπάρχει μία κοινή μήτρα, την οποία όσοι αγαπούν τη διαλεκτική πρέπει να την αναγνωρίζουν και να την καταλαβαίνουν –ειδικώς όσοι αγαπούν τη διαλεκτική- και η μήτρα αυτή είναι το 1789, είναι ο Διαφωτισμός, είναι η παράδοση της δυτικής δημοκρατίας. Σε αυτήν τη μήτρα συνομιλούμε όλοι. 
Αν υπάρχουν οπαδοί του ancien regime, του παλαιού καθεστώτος, δηλαδή της απολυταρχίας και της φεουδαρχίας, έρχονται και το λένε, «μας αρέσει το παλαιό καθεστώς, να επιστρέψουμε εκεί, βασιλεύς, ήλιος, μονάρχης και λήξις».","ΜΑΥΡΟΥΔΗΣ ΒΟΡΙΔΗΣ",69
"130957"," Υπάρχει και πρόσφατη απολυταρχία, η χούντα.","ΖΩΗ ΚΩΝΣΤΑΝΤΟΠΟΥΛΟΥ",272
"130958","  Κύριε Βορίδη, έχει παρέλθει ο χρόνος σας. Ολοκληρώστε, σας παρακαλώ, τη σκέψη σας.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130959"," Υπάρχει, πράγματι, κυρία Κωνσταντοπούλου. 
Άρα, αν υπάρχουν και τέτοιοι οπαδοί, να το πουν. 
Κλείνω, λοιπόν, λέγοντας ότι αδικήσαμε τη σημερινή συζήτηση. Την αδικήσαμε γιατί δεν αναπτύχθηκαν επιχειρήματα επί του συγκεκριμένου, ίσως γιατί υπάρχει γενικότερη συμφωνία, γιατί με τον τρόπο αυτό δείχνουμε ότι δεν μπορούμε σε αυτά στα οποία υπάρχει καθολική ομοφωνία να τελειώνουμε, αλλά θέλουμε να πούμε κάτι παραπάνω και γιατί για μία ακόμη φορά απαξιώνουμε μία διαδικασία μέσα από πολιτικές αντεγκλήσεις, τη στιγμή που θα έπρεπε αυτή να μας οδηγεί παραγωγικά. 
Μπορώ να πω και κάτι ακόμα; Πρέπει να σεβόμαστε σε αυτήν τη διαδικασία και τα δικαιώματα του κατηγορουμένου ή του υπόπτου, αυτού που ελέγχουμε, γιατί σε τελευταία ανάλυση και αυτό πρέπει να κριθεί. Και αυτός πρέπει να καταλάβει και να ακούσει γιατί θα πάρει μια συγκεκριμένη απόφαση η Βουλή και να μην αισθάνεται ότι γίνεται αντικείμενο πολιτικών αντιπαραθέσεων, αλλά ότι οι Βουλευτές με υπευθυνότητα, σοβαρότητα, ευθύνη απέναντι στο δημόσιο συμφέρον παίρνουν την απόφαση της παραπομπής του, αυτή που φαίνεται ότι θα πάρουμε για την απιστία, όχι κινούμενοι από πολιτικά κίνητρα, όχι κινούμενοι από πολιτική αντεκδίκηση, όχι κινούμενοι από πολιτική εμπάθεια, αλλά με μόνο γνώμονα την αποτελεσματική προστασία του δημοσίου συμφέροντος και βεβαίως, την άσκηση της αξιώσεως ποινικής τιμωρίας όσων έβλαψαν με τις πράξεις τους το δημόσιο συμφέρον. Αυτή έπρεπε να είναι η σκέψη μας και αυτή πρέπει να είναι και η σκέψη που θα κυριαρχήσει κατά τη στιγμή της ψηφοφορίας. 
(Χειροκροτήματα από την πτέρυγα της Νέας Δημοκρατίας)","ΜΑΥΡΟΥΔΗΣ ΒΟΡΙΔΗΣ",69
"130960"," Ευχαριστούμε, κύριε Βορίδη. 
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, πενήντα δύο μαθητές και μαθήτριες και πέντε εκπαιδευτικοί-συνοδοί από το Δημοτικό Σχολείο Διακοπτού Αχαΐας. 
Η Βουλή σάς καλωσορίζει. 
(Χειροκροτήματα από όλες τις πτέρυγες της Βουλής)
Το λόγο έχει τώρα ο κ. Θεόδωρος Δρίτσας από το ΣΥΡΙΖΑ-Ενωτικό Κοινωνικό Μέτωπο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130961"," Ευχαριστώ, κυρία Πρόεδρε. 
Θεωρώ αναγκαίο, κυρίες και κύριοι Βουλευτές, να θυμίσω –ειδικά καλώ τον Κοινοβουλευτικό Εκπρόσωπο της Νέας Δημοκρατίας κ. Βορίδη να το θυμηθεί- ότι η ελληνική κοινωνία συνταράχθηκε από την υπόθεση της λίστας Λαγκάρντ όχι όταν ή όχι μόνο ή όχι τότε όταν έγινε γνωστό ότι υπήρχαν βάσιμες υποψίες ότι υπήρξε παρέμβαση και αλλοίωση και ενέχεται και ελέγχεται ο κ. Παπακωνσταντίνου για αυτό με την απάλειψη των τριών ονομάτων των συγγενών του πρώην Υπουργού, αλλά συνταράχθηκε όταν έμεινε εμβρόντητη μπροστά στα οδυνηρά βιώματα που είχε των τελευταίων ετών που επί σειρά ετών –δύο, δυόμισι ετών- υπεύθυνοι Υπουργοί, υπεύθυνοι Πρωθυπουργοί, αρμόδιοι επί των οικονομικών Υπουργοί και όχι μόνο ο κ. Παπακωνσταντίνου, αρμόδιοι ανώτατοι και διορισμένοι κρατικοί λειτουργοί στο ΣΔΟΕ και σε άλλες υπηρεσίες είχαν τη δυνατότητα εκείνοι, όχι η διοικητική μηχανή, εκείνοι στα χέρια τους με ειδικές διαδικασίες, που εκείνοι είχαν τον έλεγχό τους, να επιχειρήσουν έστω και να διεκδικήσουν τη δυνατότητα είσπραξης πόρων, αύξησης των πόρων και των εσόδων του κράτους, για να αμβλυνθεί η οδύνη της συντριπτικής πλειοψηφίας των Ελλήνων πολιτών, εργαζομένων, επισφαλώς εργαζομένων, ανέργων, φτωχών, αγροτών, μικροεπαγγελματιών, όλων αυτών. 
Εκεί συνταράχθηκε η ελληνική κοινωνία και το αίτημα της δικαίωσης της ελληνικής κοινωνίας δεν προέκυψε ως ποινικό αίτημα, ως αίτημα ποινικής δικαίωσης, αλλά ως αίτημα δικαιοσύνης και έτσι το έθεσε πολύ σωστά και ο κ. Κοντονής και η κ. Κωνσταντοπούλου και ειδικά –με ειδική αναφορά- ο κ. Κουρουμπλής. Έτσι άρχισε η ελληνική κοινωνία και η Βουλή των Ελλήνων να συζητά για την υπόθεση της λίστας Λαγκάρντ. 
Τώρα κάποιοι –και όχι τώρα, ήδη στη διαδρομή- έχουν αρχίσει να αναδεικνύουν την αδυναμία της δημόσιας διοίκησης, «με τέτοιο ΣΔΟΕ πώς μπορούσε η λίστα Λαγκάρντ…». Λέτε; 
Κεντρική πολιτική διαχείριση υπήρξε στην υπόθεση και απουσία συνεπούς πολιτικής διαχείρισης επ’ ωφελεία του ελληνικού λαού. Αυτός είναι ο πυρήνας της υπόθεσης της λίστας Λαγκάρντ. Γι’ αυτό και είναι κορυφαία και δεν μπορεί ούτε με τις πενήντα τέσσερις χιλιάδες να αντιπαρατεθεί ούτε με το ένα ούτε με το άλλο. Όχι γιατί θα μετρήσουμε τι ποσά είναι στο ένα ή στο άλλο ή ποια πρόσωπα, αλλά γιατί ακριβώς αυτή ήταν μία κεντρική λειτουργία και διαχείριση από το σκληρό πυρήνα του κυβερνητικού μηχανισμού. Κανείς δεν μπορεί να βγει έξω από αυτόν.
 Όσον αφορά το εάν έφτασε στη διαδρομή της υπόθεσης να έχει η Βουλή των Ελλήνων και οι πτέρυγές της διαφωνία για το εάν στοιχειοθετείται το τάδε αδίκημα ή το άλλο, να δούμε και εάν υπήρχε μεγάλη αντικειμενικότητα στο θέμα αυτό. Τώρα δεν θα τσακωθούμε για το ποιος το είπε πρώτος, αλλά ισχύει ότι πράγματι τον κ. Παπακωνσταντίνου, αλλά και τον κ. Βενιζέλο, όχι ως Αρχηγό του ΠΑΣΟΚ, όχι ως πολιτικό μας αντίπαλο, αλλά ως Υπουργό Οικονομικών, που είχε την ευθύνη και τη δυνατότητα διαχείρισης αυτού του πρόσθετου οικονομικού πόρου επ’ ωφελεία του ελληνικού λαού, αυτούς ελέγχουμε. Από αυτήν την άποψη απορώ: Η πρόταση που καταθέσαμε οι Βουλευτές του ΣΥΡΙΖΑ τον Ιανουάριο του 2013, που κατέληγε στις προτάσεις της διευρυμένης παραπομπής και του κ. Παπακωνσταντίνου και της συγκεκριμένης παραπομπής για τον κ. Βενιζέλο, δεν ήταν στο αέρα. Εμείς δεν περιμέναμε να ανακαλύψουμε τώρα τη διακρατική συμφωνία. Διαβάζω και δεν θα το εξαντλήσω, την έχετε την πρότασή μας: «Μάλιστα όπως πιστοποιείται από την πρόσφατη νέα αποστολή του αρχείου, η παράδοση αυτή -έχουμε αναφερθεί προηγουμένως σε αυτήν τη διαδικασία με την οποία εστάλη στο ελληνικό Υπουργείο Οικονομικών η λίστα Λαγκάρντ- όχι μόνο ήταν επίσημη, αλλά έγινε και σε εκτέλεση διακρατικής συμφωνίας και ειδικότερα όπως επισημαίνεται και στο διαβιβαστικό έγγραφο των οικονομικών εισαγγελέων, της ισχύουσας διμερούς ελληνογαλλικής συμβάσεως, που αναφέρεται στην αποφυγή της διπλής φορολογίας και θεσπίζει τη διοικητική συνδρομή μεταξύ των αρμόδιων αρχών». Από αυτό και από πολλά άλλα συγκροτούμε την τελική μας πρόταση, και για το αδίκημα της απιστίας και για το αδίκημα της υπεξαγωγής εγγράφου, στηριζόμενοι σε επιχειρήματα που έρχονται τώρα η Νέα Δημοκρατία, το ΠΑΣΟΚ και η ΔΗΜΑΡ να μας πουν πως τώρα τα έμαθαν και ότι τώρα μπορούν να τα αξιολογήσουν και να κάνουν την πρόσθετη πρόταση, αλλά και αυτήν μόνο για την απιστία. Το καραμπινάτο προφανέστατο αδίκημα της υπεξαγωγής εγγράφου δεν υπάρχει στη σημερινή σας πρόταση.","ΘΕΟΔΩΡΟΣ ΔΡΙΤΣΑΣ",139
"130962"," Αυτό είναι η υπεράσπιση του κ. Παπακωνσταντίνου.","ΜΑΥΡΟΥΔΗΣ ΒΟΡΙΔΗΣ",69
"130963"," Τον σώζετε.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"130964"," Είναι ένα νομικό ευφυολόγημα. Εγώ, αντιθέτως, κύριε Βορίδη, κατάλαβα ότι τα μισά επιχειρήματα από όσα εκθέσατε πριν για να εναντιωθείτε στο ΣΥΡΙΖΑ είναι πολύ βολικά επιχειρήματα υπέρ του κ. Παπακωνσταντίνου.","ΘΕΟΔΩΡΟΣ ΔΡΙΤΣΑΣ",139
"130965"," Δεν τα είπαμε εμείς. Εσείς το λέτε.","ΜΑΥΡΟΥΔΗΣ ΒΟΡΙΔΗΣ",69
"130966"," Τα μισά από τα δικά σας επιχειρήματα για την υπεράσπιση της άποψή σας θα το δείτε στη συνέχεια ότι είναι πολύ βολικά επιχειρήματα για τον κ. Παπακωνσταντίνου. 
Προχωρώ.","ΘΕΟΔΩΡΟΣ ΔΡΙΤΣΑΣ",139
"130967"," Ένα πείτε, για να διαφωτίσετε και εμάς.","ΑΝΔΡΕΑΣ ΛΥΚΟΥΡΕΝΤΖΟΣ",288
"130968"," Γιατί διακόπτετε;","ΖΩΗ ΚΩΝΣΤΑΝΤΟΠΟΥΛΟΥ",272
"130969"," Κύριε Δρίτσα, πείτε αυτό που έχετε να πείτε. Ολοκληρώστε, παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130970"," Ο κ. Βορίδης παρουσίασε την κατηγορία για την απιστία χωρίς να προκύψει ο δόλος. Δεν έκανε καμμία, μα καμμία, αναφορά στο πώς το εννοεί από αυτήν την άποψη. Εάν μείνει μόνο η απάλειψη των ονομάτων των συγγενών…","ΘΕΟΔΩΡΟΣ ΔΡΙΤΣΑΣ",139
"130971"," (Δεν ακούστηκε)","ΑΝΔΡΕΑΣ ΛΥΚΟΥΡΕΝΤΖΟΣ",288
"130972"," Κύριε Υπουργέ, σας παρακαλώ.
Κύριε Δρίτσα, σας παρακαλώ μην απαντάτε. Συνεχίστε την τοποθέτησή σας.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130973"," αντιλαμβάνεστε, κύριε Υπουργέ, ότι αυτό αφήνει πολύ μεγάλα περιθώρια στην υπερασπιστική γραμμή του κ. Παπακωνσταντίνου, αλλά δεν είναι αυτήν τη στιγμή ο χώρος και η ώρα για να μιλήσουμε για τέτοιες εξειδικευμένες προσεγγίσεις. 
Έχουμε, λοιπόν, στη διαδικασία της λειτουργίας της επιτροπής, μία προσέγγιση που λέει «ναι» αναγκαστικά, γιατί δεν είναι πια οι παλιοί καιροί. Γιατί έχουμε ζήσει και άλλες εξεταστικές επιτροπές, κυρίες και κύριοι συνάδελφοι, οι περίφημες πλειοψηφίες της Νέας Δημοκρατίας και του ΠΑΣΟΚ εναλλάξ πώς επέβαλαν την «περίφημη» συγκάλυψη, χωρίς δυνατότητα πραγματικά να πηγαίνει παραπέρα καμμία διερεύνηση και πώς το μεθόδευαν, αλλά η ισχύς αυτών των κομμάτων πλέον έχει αποδομηθεί και δεν έχουν τις δυνατότητες που είχαν παλαιότερα και φυσικά έχετε ρωγμές στη νέα σας αυτή επιδίωξη. Διότι η συγκάλυψη δεν είναι το να αποκρύψεις ένα έγγραφο, αλλά είναι να διαχειριστείς μία υπόθεση τεμαχίζοντάς την, έτσι ώστε να περιορίσεις τις συνέπειες της αποκάλυψης του εγκλήματος και της γενίκευσης του εγκλήματος, εκεί που πραγματικά αυτό διαχέεται. Δεν μπορεί σε μία τέτοιου είδους κορυφαία υπόθεση διαχείρισης δημοσίου χρήματος να μιλάμε για έναν Υπουργό «μπαγάσα» που στα κρυφά έβαλε στην τσέπη του κάτι. Δεν πρόκειται περί αυτού. Πρόκειται για ένα ολόκληρο σύστημα που κάνει μεροληπτικές επιλογές και με σκληρά ταξικά χαρακτηριστικά. Περί αυτού πρόκειται. Η απουσία ελέγχου και προώθησης του ελέγχου για την υπόθεση της λίστας Λαγκάρντ δεν ήταν μονοπρόσωπη, όπως απέδειξε η διαδικασία στην επιτροπή μας, συμπεριελάμβανε πάρα πολλούς ανθρώπους, όχι μόνο τους Υπουργούς, αλλά γενικούς γραμματείς, διπλωμάτες. Όλοι πρόθυμοι! Γιατί να είναι πρόθυμοι όλοι αυτοί; Είναι φίλοι του κ. Παπακωνσταντίνου; Είναι φίλοι του κ. Βενιζέλου;
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτού.)
 Πρόκειται για μία συμφωνία «κάτω από το τραπέζι» προσωπική; Ένα ολόκληρο σύστημα λειτουργεί με ταξική μεροληψία. Αυτό είναι το στοιχείο της συγκάλυψης: Ότι εκεί δεν αγγίζουμε, εκεί δεν προχωράμε, εκεί βρίσκουμε πολλούς διοικητικούς, νομικούς και άλλους τρόπους να εμποδίσουμε την περαιτέρω έρευνα. Αυτό είναι καθημερινό, το ζούμε, το ζήσαμε και το ζούμε και μέσα στην επιτροπή στιγμή προς στιγμή. Θέατρο Σκιών. «Δεν ξέρω», «δεν γνωρίζω». Τα πιο κεντρικά πρόσωπα της κορυφής της ελληνικής διοίκησης. Σήμερα ήρθαν ο κ. Βαρβιτσιώτης και ο κ. Γεωργιάδης να ζητήσουν το κεφάλι του κ. Πλασκοβίτη. Τι λέτε! Τώρα το ανακαλύψετε ότι επί τέσσερις μήνες παρακολουθήσαμε μία «ομερτά» μέσα στην επιτροπή όλων αυτών των παραγόντων; Τους είχε στο χέρι ο κ. Παπακωνσταντίνου προσωπικά; Γιατί; Τους είχε στο χέρι ο Βενιζέλος προσωπικά; Είναι όλο αυτό το πλαίσιο, που αλληλοτροφοδοτείται, αλληλοενισχύεται και αποτελεί λιθαράκι του όλου οικοδομήματος. Σε αυτές τις συνθήκες έδρασε ο κ. Παπακωνσταντίνου. Με αυτόν τον τρόπο ο κ. Βενιζέλος πήρε το στικάκι και το έβαλε στο κιβωτιάκι του και δεν υπήρχε κανένας λόγος να απολογηθεί, γιατί το Υπουργείο είναι ιδιοκτησία, το κράτος είναι ιδιοκτησία! Είμαστε ανεξέλεγκτοι. Δεν έχουμε να δώσουμε λόγο πουθενά. Εδώ αναδεικνύονται τα τεράστια ζητήματα του κοινωνικού και του δημοκρατικού ελέγχου για την εξυγίανση του δημόσιου βίου.
Και αν έχει ένα νόημα αυτή η αντιφατική λειτουργία του άρθρου 86 του Συντάγματος και του Κανονισμού της Βουλής για τον έλεγχο των ευθυνών της ποινικής ευθύνης των Υπουργών, είναι τουλάχιστον αυτή, ότι δεν μπορεί να υπάρχει ποινική ευθύνη Υπουργών χωρίς πολιτική ευθύνη, χωρίς γενικότερη διάσταση, όταν τίθενται τέτοια ζητήματα εξυγίανσης του δημοσίου βίου.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Η συγκαλυπτική τακτική που έχετε επιλέξει και όχι για πρώτη φορά –αυτή τη φορά μάλιστα με λιγότερη επιτυχία, παλιότερα με περισσότερη επιτυχία, Τσοχατζόπουλοι και δεν συμμαζεύεται- είναι η τακτική του αποδιοπομπαίου τράγου. Μα, η τακτική αυτή ακριβώς δεν μπορεί να οδηγήσει στην εξυγίανση του δημοσίου βίου. Ξεμπερδεύουμε με τον έναν, με τον άλλον και μένει αλώβητο το υπόλοιπο σύστημα.
Κυρία Πρόεδρε, τελειώνω. Δεν συμμετέχουν μόνο τα κόμματα, συμμετέχουν και πολλοί άλλοι. Θα σας πω κάτι και θα τελειώσω με αυτό. Έρχεται το Μάρτιο ένα από τα κορυφαία στελέχη του ΣΔΟΕ, καταθέτει και από την κατάθεσή του διαπιστώνουμε –ελέγχοντας εμείς κατά πόσο το ΣΔΟΕ προχωρά και έχει καλέσει τα ελεγχόμενα πρόσωπα που περιλαμβάνονται στη λίστα Λαγκάρντ- ότι έχει καθυστερήσει μήνες και δεν έχουν καν κληθεί τα πρόσωπα. Ανακοινώνει ότι εκείνες τις μέρες είχαν αρχίσει να στέλνονται οι προσκλήσεις, εννοώντας το Μάρτιο. Ζήτησε η επιτροπή να έλθουν και να κατατεθούν στα Πρακτικά της αυτές οι κλήσεις προς αυτά τα πρόσωπα.
Ήλθε, λοιπόν, το ανώτατο στέλεχος του ΣΔΟΕ ξανά και μας είπε ότι έχουν αρχίσει να αποστέλλονται επιλεκτικά οι πρώτες σαράντα εννέα κλήσεις, με βάση το ύψος του ποσού που αναφέρεται ως καταθέσεις του κάθε προσώπου στη λίστα και είναι αυτά. Μας κατέθεσε, λοιπόν, ένα πακετάκι σαράντα εννέα τέτοιων κλήσεων. Αυτό έγινε περασμένες οκτώμισι το βράδυ, σχεδόν εννέα. Την άλλη μέρα το πρωί –κυκλοφορούν δηλαδή νύκτα, στις δύο με τρεις τη νύκτα- «ΤΑ ΝΕΑ» κυκλοφόρησαν με πρωτοσέλιδη αναφορά…","ΘΕΟΔΩΡΟΣ ΔΡΙΤΣΑΣ",139
"130974"," Ολοκληρώστε, κύριε  Δρίτσα.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130975"," …στο γεγονός, αλλά όχι μόνο. Κυκλοφόρησαν με νομικά σχόλια εκτεταμένα, κείμενο έτοιμο, γνωμοδότηση νομική, ότι προβληματίζουν τους νομικούς οι αναφορές στα κλεμμένα στοιχεία από την HSBC της Γενεύης και ότι στις κλήσεις που αποστέλλει η υπηρεσία γίνεται επίκληση των στοιχείων παρ’ ότι είναι προϊόντα υποκλοπής. Αναλυτικά προτρέπει στην πραγματικότητα τους κλητευθέντες να μην παρουσιαστούν, διότι δεν έχουν καμμία υποχρέωση και έχουν όλες τις δυνατότητες να αποφύγουν τον έλεγχο.","ΘΕΟΔΩΡΟΣ ΔΡΙΤΣΑΣ",139
"130976"," Ολοκληρώστε τη σκέψη σας, κύριε  Δρίτσα.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130977"," Είναι η ίδια επιχειρηματολογία του προϊόντος υποκλοπής και των μυστικών υπηρεσιών που προέβαλαν συνέχεια ο κ. Βενιζέλος και ο κ. Διώτης. Όταν ρωτήσαμε τον κ. Βενιζέλο στην επιτροπή, μας το επιβεβαίωσε, όχι με το ίδιο σθένος πλέον, αλλά μας είπε στο τέλος: «θα δείτε πόσο μπερδεμένη είναι αυτή η ιστορία και τελικά θα με δικαιώσει η ιστορία».","ΘΕΟΔΩΡΟΣ ΔΡΙΤΣΑΣ",139
"130978"," Σας παρακαλώ, κύριε  Δρίτσα.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130979"," Τελείωσα, κυρία Πρόεδρε.
Το καταθέτω στα Πρακτικά. 
(Στο σημείο αυτό ο Βουλευτής κ. Θεόδωρος Δρίτσας καταθέτει για τα Πρακτικά το προαναφερθέν δημοσίευμα, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)
Δεν είναι το μόνο. Όταν μετά από λίγο καιρό φάνηκε ότι το ΣΔΟΕ δεν έχει προχωρήσει όπως έπρεπε τους ελέγχους, δημιουργήθηκε μια ταραχή και επενέβη ο κ. Μαρκογιαννάκης και ζήτησε εξηγήσεις, γιατί μας είχαν πει ότι θα μας δώσουν νωρίτερα τα αποτελέσματα.","ΘΕΟΔΩΡΟΣ ΔΡΙΤΣΑΣ",139
"130980"," Ολοκληρώστε, κύριε  Δρίτσα.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130981"," Τελείωσα, κυρία Πρόεδρε, μόνο με αυτό, αλλά πρέπει να το αναφέρω, γιατί είναι στοιχείο.","ΘΕΟΔΩΡΟΣ ΔΡΙΤΣΑΣ",139
"130982"," Πολλά μπορούμε να αναφέρουμε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130983"," Τότε, όταν αποκαλύφθηκε ότι οι τράπεζες δεν έδιναν τα στοιχεία ή έδιναν παραπλανητικά ή ελλιπή, δύο μεγάλες εφημερίδες, η «ΗΜΕΡΗΣΙΑ» και το «ΕΘΝΟΣ» κυκλοφόρησαν με πρωτοσέλιδα ότι από την επομένη λειτουργεί έτοιμο ηλεκτρονικό σύστημα με ευθεία γραμμή ΣΔΟΕ-Τράπεζες και θα ελέγχονται τα πάντα αυτομάτως.","ΘΕΟΔΩΡΟΣ ΔΡΙΤΣΑΣ",139
"130984"," Σας ευχαριστώ, κύριε  Δρίτσα.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130985"," Όταν ήλθαν οι αρμόδιοι ανώτατοι υπάλληλοι του ΣΔΟΕ και τους ρωτήσαμε, μας είπαν ότι αυτό δεν υπάρχει. Παίζονται παιχνίδια, πέραν των πολιτικών κομμάτων μόνο ή των πολιτικών προσώπων. Είναι ένα ολόκληρο κύκλωμα που θέλει να συγκαλύψει την υπόθεση Λαγκάρντ και απέναντι σε αυτά ο ΣΥΡΙΖΑ θα επιμείνει μέχρι τέλους.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΘΕΟΔΩΡΟΣ ΔΡΙΤΣΑΣ",139
"130986"," Ευχαριστούμε, κύριε  Δρίτσα.
Πρέπει να θυμίσω ότι είχαμε πάρει απόφαση να κλείσουμε στις 17.00’, κύριοι συνάδελφοι. Σας παρακαλώ να είμαστε συνεπείς στους χρόνους μας. Θέλει να μιλήσει και ο κ. Παπακωνσταντίνου στο τέλος. 
Το λόγο έχει ο κ. Χρυσοχοΐδης, Κοινοβουλευτικός Εκπρόσωπος του ΠΑΣΟΚ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130987"," Ευχαριστώ, κυρία Πρόεδρε.
Κυρίες και κύριοι συνάδελφοι, σήμερα η Βουλή νομίζω ότι προέβη σε μια πράξη ευθύνης, μια πράξη η οποία συνάδει με το γράμμα και το πνεύμα του Συντάγματος και με το γράμμα και το πνεύμα του Κανονισμού της Βουλής, φέρνοντας στη Βουλή μια πρόταση συναδέλφων, η οποία ζητάει την επέκταση της κατηγορίας εναντίον του πρώην συναδέλφου μας κ. Παπακωνσταντίνου για κάποια συγκεκριμένα αδικήματα. Αυτό είναι πράξη ευθύνης και αυτό, αν θέλετε, αποτελεί και μία πρόοδο για το πολιτικό μας σύστημα.
Ωστόσο, σήμερα εδώ, κυρίες και κύριοι συνάδελφοι, για μια ακόμα φορά επαναλήφθηκε ένα φαινόμενο το οποίο ιστορικά έχουμε βιώσει σε αυτή την Αίθουσα, όπως βίωσε και ο τόπος για πολλά χρόνια. Καλείται κάθε φορά η Βουλή να αποδώσει, να ασκήσει δίωξη και να απαγγείλει κατηγορίες εναντίον πολιτικών προσώπων.
Το ερώτημα κάθε φορά είναι ποιος εδώ μέσα αναζητεί την αλήθεια. Τόσα χρόνια, που τουλάχιστον εγώ είμαι σε αυτή την Αίθουσα, ουδέποτε ή σχεδόν ουδέποτε βρέθηκε η αλήθεια και είτε υπήρξαν συγκαλύψεις είτε υπήρξαν σκευωρίες, που καταγράφηκαν στη συνείδηση του ελληνικού λαού και στην προσπάθεια υπονόμευσης της δημοκρατίας. Τούτο πάει να γίνει και σήμερα. Αιδώς! 
Κυρίες και κύριοι συνάδελφοι, αναπτύχθηκαν δύο θεωρίες, που δεν είναι πρωτοφανείς. Είναι γνωστές. Επαναλαμβάνονται κάθε φορά που έχουμε τέτοιου είδους ζητήματα στην Αίθουσα αυτή.
Η πρώτη θεωρία είναι η θεωρία της συνωμοσίας. Ακούσαμε εδώ μέσα τα εξής: Είναι τυχαίο ότι ο τάδε είναι εξάδελφος με τον τάδε; Είναι τυχαίο ότι ο τάδε συναντήθηκε με τον τάδε; Είναι τυχαίο το άλφα ή το βήτα γεγονός; Ούτε αστυνόμος προανακριτής κάνει τέτοιου είδους έρευνα. Αλήθεια, ούτε αστυνόμος προανακριτής!","ΜΙΧΑΗΛ ΧΡΥΣΟΧΟΪΔΗΣ",554
"130988"," Ούτε καν ο Διώτης.","ΑΠΟΣΤΟΛΟΣ ΚΑΚΛΑΜΑΝΗΣ",172
"130989"," Όχι μόνο δεν κάνει, δεν έχει δικαίωμα να κάνει. Απαγορεύεται να κάνει. Μόνο οι κυπατζήδες τα κάνουν αυτά.","ΜΙΧΑΗΛ ΧΡΥΣΟΧΟΪΔΗΣ",554
"130990"," Τα ξέρετε από τον κ. Διώτη εσείς προσωπικά.","ΖΩΗ ΚΩΝΣΤΑΝΤΟΠΟΥΛΟΥ",272
"130991"," Σας παρακαλώ, κυρία Κωνσταντοπούλου. Πρέπει να τα πείτε όλα αυτά;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130992"," Αυτοί που κάνουν έρευνα, προφανώς ανεπίσημη, αυτοί μπορούν να ερευνούν μια σειρά από ζητήματα, να έχουν υποψίες, να ερευνούν συγγένειες, φιλίες, συναντήσεις, οτιδήποτε.
Επιτρέπεται σε προανακριτή –επαναλαμβάνω- αστυνόμο, αστυφύλακα, αρχιφύλακα να κάνει τέτοιου είδους προανάκριση; Υπάρχει πουθενά αυτό; Και πώς αυτά επιτρέπονται σε προκαταρκτική επιτροπή της Βουλής; Για όνομα του Θεού! Αυτό είναι απαράδεκτο, παράνομο και αντιδικονομικό και προσβάλλει τη Βουλή, το νόμο, τη δικονομία, την απόδοση της δικαιοσύνης.
Έρχονται εδώ διάφοροι, κυρίες και κύριοι συνάδελφοι, ως κήνσορες και τιμητές και κάποιοι άλλοι ως εισαγγελείς. Άκουσα ορισμένους με έναν τόνο εισαγγελικό πολύ ισχυρό. 
Θέλω να σας πω ότι εγώ προσωπικά, επειδή είμαι είκοσι χρόνια σε αυτή την Αίθουσα, έχω ακούσει πολλούς τέτοιους με αυτόν τον τόνο. Και θέλω να σας πω, κύριοι συνάδελφοι, ότι ούτε ένας έμεινε σε αυτή την Αίθουσα και ούτε για έναν έχει γράψει η ιστορία κάτι θετικό, γι’ αυτούς τους τιμητές και τους κήνσορες.","ΜΙΧΑΗΛ ΧΡΥΣΟΧΟΪΔΗΣ",554
"130993"," Ή έγραψε αρνητικά.","ΑΠΟΣΤΟΛΟΣ ΚΑΚΛΑΜΑΝΗΣ",172
"130994"," Ή έγραψε αρνητικά. 
Επίσης, ποιοι Υπουργοί του ΠΑΣΟΚ έχουν λογαριασμούς; Πείτε τους. Πείτε όσοι είναι, ο τάδε και ο τάδε. Ποιοι συγγενείς Υπουργών του ΠΑΣΟΚ έχουν λογαριασμούς; Πείτε ο τάδε και ο τάδε. Ποια ξαδέλφια Υπουργών; Αυτοί. Ποιους υποψιάζεστε, εν πάση περιπτώσει; Πείτε μας. 
Να τα αφήσετε αυτά. Είναι παλιά μέθοδος αυτή και καταδικασμένη. Καταδίκασε τη δημοκρατία, την αξιοπιστία του πολιτικού συστήματος. Δεν τα δεχόμαστε αυτά. Δεν τα δεχόμαστε εμείς που πιστεύουμε στη δημοκρατία. Δεν τα δεχόμαστε εμείς που πιστεύουμε στη δικαιοσύνη. Δεν αναζητάτε την αλήθεια. Αναζητάτε τρόπους να κατασκευάσετε ενόχους. Αυτό κάνετε εδώ μέσα. Λυπάμαι πάρα πολύ και είστε και προοδευτικό κόμμα ο ΣΥΡΙΖΑ. 
Συνεπώς, κάνετε ένα λάθος. Αναλάβετε μία πολιτική επιχείρηση. Παραπλανήσατε την ηγεσία σας. Σηκώσατε ένα θέμα και γι’ αυτό αναφέρατε το όνομά μου προηγουμένως. 
Ξέρετε τι έκαναν, κυρίες και κύριοι συνάδελφοι; Ξεσήκωσαν την ηγεσία τους, διότι στηρίχθηκαν στη θεωρία της συνωμοσίας ότι αυτή η λίστα ήρθε κάποια στιγμή, πολύ πριν έρθει το έγγραφο των γαλλικών αρχών κι ότι κάποιοι από εμάς την διαχειρίζονταν –ίσως και πριν από την Κυβέρνηση του ΠΑΣΟΚ, επί Καραμανλή ενδεχομένως- και την έπαιζαν. Και μετά έγιναν τα γνωστά γεγονότα, δηλαδή ανοησίες –με συγχωρείτε, ανοησίες- και τώρα που οι ανοησίες κατέπεσαν, άκουσα τον κ. Κοντονή προηγουμένως να επικαλείται το έγγραφο και μέχρι χθες επικαλούνταν τη θεωρία της συνομωσίας, ότι δηλαδή ήρθε η λίστα κρυφά. 
Πείτε το καθαρά. Ένας είναι ο στόχος σας: Η ενοχοποίηση των πολιτικών σας αντιπάλων και κυρίως, σε αυτή τη φάση, να ενοχοποιήσετε τον Βαγγέλη Βενιζέλο, τον Πρόεδρο του ΠΑΣΟΚ. Δεν ζητάτε σήμερα -γιατί είναι πολιτική αρετή να ζητάτε- συγγνώμη, να λέτε: ανακαλώ γι’ αυτά που είπα ότι δήθεν την είχε επίσημα τη λίστα και τη διακινούσε από εδώ και από εκεί στις εκλογές, ότι εκβίασε κάποιους, όλα αυτά τα βαριά λόγια που ακούστηκαν. 
Υπάρχει και η δεύτερη θεωρία. Την άκουσα από τον συνάδελφο κ. Καπερνάρο. Αυτή κι αν είναι θεωρία η οποία είναι πραγματικά επικίνδυνη και λέει το εξής: Εάν κάποιος Υπουργός έχει προβεί σε ποινικά αδικήματα, είναι παραβάτης και αν του αποδώσουμε κάποιο ποινικό αδίκημα, στη συνέχεια ο επόμενος Υπουργός, ο Πρωθυπουργός, οι άλλοι Υπουργοί, οι συγγενείς του ενδεχομένως, τα ξαδέλφια του, όλοι υπέχουν ποινική ευθύνη. Έτσι υπερασπίζεται ο κ. Καπερνάρος; Αν ήταν να υπερασπιστεί σε ένα δικαστήριο και απήγγειλε το δικαστήριο τέτοιου είδους λογικές και θεωρίες, δεν θα αποχωρούσε από το δικαστήριο; Τι μας λέτε; Τι απαράδεκτα πράγματα ακούγονται σε αυτή την Αίθουσα. 
Κυρίες και κύριοι συνάδελφοι, είναι πολύ απλό. Η ποινική ευθύνη έχει ονοματεπώνυμο, γιατί έτσι ορίζει το Σύνταγμα, ο ποινικός νόμος, η ποινική δικονομία κι έτσι είναι το περί κοινού δικαίου αίσθημα του ελληνικού λαού που πρέπει να αποδίδεται.
 Μην επιχειρείτε εδώ, μέσα σε θολά νερά, να απαγγείλετε κατηγορίες εναντίον των πολιτικών αντιπάλων. Το ψέμα έχει κοντά πόδια και αυτό έχει αποδειχτεί ιστορικά. Πόσω μάλλον στην εποχή μας, που το ψέμα έχει κοντύτερα πόδια. Ξέρετε γιατί; Διότι υπάρχει μεγάλη διάχυση της γνώσης και της πληροφόρησης. 
Ολοκληρώνω λέγοντας το εξής: Ο καθένας έχει ένα βαθμό ανοχής σε ορισμένα πράγματα Εγώ προσωπικά έχω πολύ μεγάλο βαθμό ανοχής -συγγνώμη που χρησιμοποιώ τη λέξη «εγώ»- και υπήρξα θύμα των θεωριών συνομωσίας για πάρα πολλά χρόνια. Εξαιτίας αυτών των θεωριών συνομωσίας, απειλείται η ζωή μου διαρκώς. 
Από την άλλη πλευρά, όμως, πρέπει να σας πω ότι δεν φοβάμαι κανέναν και κυρίως, δεν φοβάμαι εσάς. Όποτε θέλετε, είμαι εδώ.","ΜΙΧΑΗΛ ΧΡΥΣΟΧΟΪΔΗΣ",554
"130995"," Ελάτε στην επιτροπή να καταθέσετε ως μάρτυρας!","ΖΩΗ ΚΩΝΣΤΑΝΤΟΠΟΥΛΟΥ",272
"130996"," Αφήστε τα αυτά. 
Κάνετε λάθος, ιδίως σε ό,τι με αφορά και θα μετανιώσετε πολύ πικρά αν τυχόν συνεχίσετε να έχετε τέτοιου είδους –όχι σε σχέση με εμένα- απόψεις για τη δημοκρατία και την πολιτική. Να ανακαλέσετε αμέσως όλα αυτά και να μπείτε στον ορθό δρόμο, τον δρόμο της πολιτικής αρετής. Πολιτική αρετή για εσάς σήμερα είναι μία: Να ανακαλέστε όλη αυτή την επιχείρηση λάσπης και συκοφαντίας εναντίον των πολιτικών σας αντιπάλων.
Ευχαριστώ, κυρία Πρόεδρε.
(Χειροκροτήματα)","ΜΙΧΑΗΛ ΧΡΥΣΟΧΟΪΔΗΣ",554
"130997"," Ευχαριστώ κι εγώ, κύριε Χρυσοχοΐδη. 
Ο Κοινοβουλευτικός Εκπρόσωπος της Δημοκρατικής Αριστεράς κ. Νικόλαος Τσούκαλης έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"130998"," Κυρίες και κύριοι συνάδελφοι, όταν πριν πέντε περίπου μήνες συζητούσαμε σε αυτή εδώ την Αίθουσα για τη σύσταση της προκαταρκτικής επιτροπής, πραγματικά έκανα έναν υπεράνθρωπο αγώνα, προκειμένου να απεκδυθώ της ιδιότητας του πολιτικού, να μπορέσω να λειτουργήσω με το χαρακτήρα που προσδίδει σε αυτό το ρόλο και το Σύνταγμα και ο Κανονισμός της Βουλής.
Η τοποθέτηση καθενός επί του κρίσιμου αυτού ζητήματος, τοποθέτηση που είναι βαθιά προσωπική κι όχι κομματική, τοποθέτηση που δεν μπορεί να υπαγορεύεται από γραμμή κόμματος, αλλά συνοδεύει τη συνείδησή του, ουσιαστικά διαμορφώνει και το κλίμα μέσα στο οποίο πρέπει να κινηθεί και η ίδια η επιτροπή. 
Δυστυχώς, σήμερα, παρεμπιπτόντως, συζητώντας ένα δευτερεύον θέμα, ένα συμπληρωματικό θέμα σε σχέση με το μείζον, φαίνεται ότι κυριαρχεί πρωτίστως η πολιτική μας ιδιότητα και όχι η νομική. Και αν κάτι διδάσκουν αυτές οι συζητήσεις, είναι η άμεση ανάγκη τροποποίησης του άρθρου 86 του Συντάγματος, όχι επειδή σώνει και καλά είναι κακή η διάταξη που πρέπει να αλλάξει, αλλά επειδή αποδεικνύεται συστηματικά και ιδίως αυτή την περίοδο της κρίσης ότι, δυστυχώς, οι θεσμοί καθορίζονται από τα πρόσωπα, από αυτούς που καλούνται να τους υπηρετήσουν. 
Αν είχα χρόνο, θα μπορούσα να σας αποδείξω πως δεν φταίει το άρθρο 86 που αθωώθηκαν και που καταχωνιάστηκαν όλες οι προηγούμενες έρευνες επιτροπών –και καταχωνιάστηκαν τα αντίστοιχα πορίσματα- αλλά τούτο συνέβη επειδή πρυτάνευσαν κομματικές σκοπιμότητες και κομματικές γραμμές. 
Έτσι, λοιπόν, ας σταθούμε τουλάχιστον μία φορά στο ύψος των περιστάσεων. Οι στιγμές είναι κρίσιμες. Προάσπιση των θεσμών καλούμαστε να κάνουμε και ιδίως, όταν έχουμε πλέον μέσα σε αυτή την Αίθουσα –πρωτοφανές για τα ιστορικά αυτής εδώ της χώρας, αυτής της δημοκρατίας- τιμητές του Χίτλερ, τιμητές του Άουσβιτς, του Νταχάου, του Μπούχενβαλντ και των φούρνων που κάποιοι θέλουν να μας οδηγήσουν στο να τους ξεχάσουμε. 
Κυρίες και κύριοι συνάδελφοι, απευθύνομαι στο ΣΥΡΙΖΑ και λέω ότι εάν ήταν το διακύβευμα ποιος είχε την πρωτοβουλία να διατυπώσει πρώτος τη νομοτεχνική διατύπωση του άρθρου της απιστίας, να το παραδεχόμασταν από την αρχή και να τελειώναμε μέσα σε δύο ώρες. Η διαδικασία αυτή έπρεπε μέσα σε τρεις-τέσσερις ώρες να έχει τελειώσει. Μας μένει πάρα, μα πάρα πολύς χρόνος να συζητήσουμε όλα τα υπόλοιπα.
Εδώ θέλω να διατυπώσω για άλλη μια φορά ένα αίτημα το οποίο αιωρείται σ’ αυτή την Αίθουσα. Σας ομιλώ με την οδυνηρή εμπειρία του μέλους τεσσάρων επιτροπών που έχουν προηγηθεί, δύο του Βατοπεδίου, μία των δομημένων ομολόγων και μία της υπόθεσης του πρώην συναδέλφου μας Υπουργού, του κ. Παυλίδη.
Ποιο είναι το αίτημα που αιωρείται; Ότι ποτέ, μα ποτέ σ’ αυτήν εδώ την Αίθουσα δεν συζητήσαμε τον επίλογο όλων των πορισμάτων -κοινό επίλογο, να σας θυμίσω- κατά κανόνα που ήταν τα συμπεράσματα, συμπεράσματα τα οποία έτειναν, σύμφωνα με ομόφωνη θέση όλων των μελών των επιτροπών στη θωράκιση αυτής της χώρας με θεσμούς και μηχανισμούς, που δεν θα μας οδηγούσαν για άλλη μια φορά στα φαινόμενα αυτά τα οποία εξετάζαμε.
Θα ήθελα να σας πω ότι ποτέ δεν συζητήθηκε σ’ αυτή την Αίθουσα ούτε ένα από τα πορίσματα αυτά και από τα συμπεράσματα κυρίως που αναφέρονται εκεί. Έτσι, λοιπόν, είχαμε όλη τη δυνατότητα, αφού ολοκληρωθεί η λειτουργία της επιτροπής και παραδώσει το πόρισμα, να κάνουμε τη συζήτηση πάνω στα μεγάλα θεσμικά ζητούμενα, τα οποία είναι πολλά και κρίσιμα.
Θα ήταν εύκολο για μένα και για τη Δημοκρατική Αριστερά να επαναφέρω στη μνήμη σας την τοποθέτηση στην προηγούμενη συζήτηση για τη σύσταση της επιτροπής. Εκεί -απεγνωσμένα, μπορώ να πω- διατύπωσα κάποιες θέσεις και απόψεις οι οποίες, κατά την εκτίμησή μου και κατά την εκτίμηση της Δημοκρατικής Αριστεράς, προήσπιζαν το νομικό πολιτισμό αυτής της χώρας. Διότι θα πω για άλλη μια φορά ότι, όταν μιλάμε για ποινικούς κανόνες όχι μόνο του ουσιαστικού Ποινικού Δικαίου, αλλά και του Δικονομικού Ποινικού Δικαίου, ουσιαστικά συζητάμε για το συμπύκνωμα μιας διαδρομής του σύγχρονου πολιτισμού, που ξεκινά από τη Γαλλική Επανάσταση και φτάνει μέχρι σήμερα ή το συμπύκνωμα προάσπισης δικαιωμάτων.
Δεν είναι απλώς μια ψυχρή αποτύπωση νομοτεχνικών κανόνων. Αυτό το απέδειξε και η συζήτηση που έγινε και εξακολουθεί να γίνεται πάνω στο θέμα του αντιρατσιστικού, πώς θα προστατεύσουμε το δικαίωμα του λόγου, πώς θα προστατεύσουμε τα δικαιώματα του κατηγορουμένου, πώς θα προστατεύσουμε    -προσέξτε- τα δικαιώματα του ενόχου.
Η μεγάλη διαφορά που είχαμε εμείς, ως Δημοκρατική Αριστερά, απέναντι στην ισοπεδωτική πρόταση της Αντιπολίτευσης ήταν ότι ήταν βαθιά μας πεποίθηση πως δεν μπορείς να προκατασκευάζεις ενόχους ή και υπόπτους. Προσέξτε το: Και υπόπτους. Η Αντιπολίτευση, με τις προτάσεις που έκανε την προηγούμενη φορά, κατασκεύαζε πολύ εύκολα υπόπτους και αυτό για μας είναι πάρα πολύ επικίνδυνο, για τον πολιτικό μας πολιτισμό. Εάν με το να μην κατονομάσεις έναν ύποπτο ίσως να προκαλούσε μη αναστρέψιμες εξελίξεις, θα μπορούσαμε να προσχωρήσουμε σ’ αυτή την αντίληψη. Όμως, εδώ η κατασκευή προληπτικών υπόπτων -ενώ είχαμε τη δυνατότητα στην πορεία να μπορέσουμε να αξιολογήσουμε, να προσθέσουμε, να διευρύνουμε το κατηγορητήριο και με πράξεις και με πρόσωπα- είναι πάρα πολύ επικίνδυνο.
Τι είχαμε πει τότε; Είχαμε πει ότι εμείς δεν θα χαριστούμε σε κανέναν. Από την εξέλιξη της έρευνας όποια πράξη προκύψει και όποιο πρόσωπο φανεί ότι εμπλέκεται θα ακολουθήσει την οδό που προβλέπει το Σύνταγμα και ο Κανονισμός της Βουλής και θα λάβει την απάντηση. Πρώτη υλοποίηση -και δεν ξέρω αν είναι και η τελευταία- αυτής της αναφοράς μας είναι αυτή εδώ η συζήτηση. Θα πρέπει να θυμίσω και κάτι, γιατί πολλά ακούστηκαν εδώ πέρα, ότι η συζήτηση αυτή ξεκίνησε με πρωτοβουλία των Βουλευτών των τριών Κοινοβουλευτικών Ομάδων της τρισκατάρατης Κυβέρνησης.
Δική μας είναι η πρωτοβουλία. Αυτή την πρωτοβουλία, βεβαίως, θα μπορούσε να την έχει οποιαδήποτε άλλη ομάδα τριάντα Βουλευτών και να καταθέσει την πρότασή της. Δεν έγινε αυτό. Μπορούσε σήμερα να είχε κατατεθεί όχι μόνο όσον αφορά τη συγκεκριμένη πράξη της απιστίας, αλλά και την πράξη της υπεξαγωγής εγγράφων ή και να διευρυνθεί, εάν θέλετε και να προστεθούν και άλλα κόμματα και να στηθούν και πάλι δυο και τρεις κάλπες και να κληθούμε να ψηφίσουμε.
Έτσι, λοιπόν, όλοι αυτοί οι τιμητές σήμερα εδώ που διαγκωνίζονταν ποιος υπέβαλε πρώτος την πρόταση, το κάνουν επ’ ευκαιρία της δικής μας πρότασης. Ας λείψουν οι υποκρισίες και ας μπούμε και ας σταθούμε στην ουσία. Η ουσία ποια είναι; Ότι διευρύνεται το κατηγορητήριο και ότι πλέον υπάρχει μεγαλύτερη ευχέρεια πιθανόν και στη δικαστική εξουσία να ασχοληθεί με πιο μεγάλη άνεση με το συγκεκριμένο θέμα.
Προσωπική μου άποψη, κυρίες και κύριοι συνάδελφοι -ως νομικός το λέω- είναι ότι ακόμα και αυτή εδώ η διαδικασία δεν χρειαζόταν. Είναι προσωπική μου θέση την οποία έχω διατυπώσει σε πόρισμα. Θεωρώντας ότι πλέον η Βουλή αποφασίζει σε ποιον και για ποια πράξη θα ασκήσει ποινική δίωξη -γιατί θα ξανακληθούμε εδώ να αποφασίσουμε επί της ποινικής δίωξης- θα μπορούσε κάλλιστα να καλύψει τη διεύρυνση του κατηγορητηρίου από την ίδια την επιτροπή, με την απόφασή της για την άσκηση ποινικής δίωξης.","ΝΙΚΟΛΑΟΣ ΤΣΟΥΚΑΛΗΣ",520
"130999"," Άρα, ο Κανονισμός…","ΒΑΣΙΛΕΙΟΣ ΚΑΠΕΡΝΑΡΟΣ",185
"131000"," Δεν χρειαζόταν. Δηλαδή, περί όνου σκιάς η αντιπαράθεση.","ΝΙΚΟΛΑΟΣ ΤΣΟΥΚΑΛΗΣ",520
"131001"," Έτσι, έτσι.","ΒΑΣΙΛΕΙΟΣ ΚΑΠΕΡΝΑΡΟΣ",185
"131002"," Όμως, μας δόθηκε μια ευκαιρία να συζητήσουμε πάρα πολύ σοβαρά θέματα, όπως για τη συγκάλυψη. Είχα πει και στην προηγούμενη συζήτηση ότι η διαδικασία της επιτροπής αυτής είχε υπονομευθεί εξ αρχής με τα πρωτοσέλιδα τότε των εφημερίδων. Δεν χρειάζεται να τα θυμηθούμε. Η Επιτροπή αυτή είναι εκ των προτέρων καταδικασμένη.
Όμως, θέλω να θυμίσω κάτι, τελειώνοντας, γιατί δεν θα μπω στην ουσία, δεν θα μιλήσω για φοροδιαφυγή και τα νέα που έχουμε. Οι πρόσφατες ειδήσεις είναι συγκλονιστικές για τη χώρα και για την παραοικονομία και για τους φορολογικούς μηχανισμούς κ.λπ.. Από τη λειτουργία όλων των προηγούμενων επιτροπών -αν κάνω λάθος, να με διορθώσει κάποιο από τα μέλη των προηγούμενων επιτροπών- είχαμε καταλήξει όλοι σε ένα συμπέρασμα, ότι κατά τη διάρκεια της λειτουργίας των επιτροπών εξασθενούσε, θόλωνε η διαχωριστική κομματική γραμμή. Λειτουργούσαμε όλα τα μέλη, πραγματικά, σύμφωνα με τη συνείδησή μας όσον αφορά την εξέταση των μαρτύρων, την προσκόμιση πραγματικών περιστατικών, αποδείξεων και στην αξιολόγηση.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Τελειώνω, κύριε Πρόεδρε. Δεν θα αργήσω πολύ.
Αυτό στο οποίο συμφωνούσαμε όλοι είναι ότι όλες οι επιτροπές έκαναν πολύ καλά τη δουλειά τους. Όλες οι επιτροπές συγκέντρωναν απίστευτο υλικό και μάλιστα, εξωθούσαν τότε και τη δικαιοσύνη στο να συμπληρώνει διαδικασίες και πράξεις και την πίεζαν να διευρύνει κατηγορητήρια και πράγματι, είχαμε την αναγνώριση και της δικαιοσύνης για τη δουλειά που κάναμε.
Πού κολλούσε η όλη εξέλιξη; Όταν διατυπώνονταν τα πορίσματα, πλέον ετίθεντο τα πορίσματα αυτά στη διακριτική ευχέρεια των Κοινοβουλευτικών Ομάδων των κομμάτων. Εκεί, λοιπόν, γινόταν όλη η διαδικασία της συγκάλυψης. Εκεί σταματούσε το σωστό έργο των επιτροπών.
Τι ακούσαμε σήμερα για πρώτη φορά;","ΝΙΚΟΛΑΟΣ ΤΣΟΥΚΑΛΗΣ",520
"131003"," Και παλαιότερα αυτό συνέβαινε.","ΑΠΟΣΤΟΛΟΣ ΚΑΚΛΑΜΑΝΗΣ",172
"131004"," Ολοκληρώστε, παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"131005"," Σήμερα, για πρώτη φορά αμφισβητήθηκε η αξιοπιστία των μελών της επιτροπής και της δουλειάς που κάνει η επιτροπή. Δεν θέλω να αξιολογήσω αυτή τη δουλειά, γιατί δεν είμαι μέλος και επειδή ήμουν σε προηγούμενες επιτροπές, είμαι πάρα πολύ προσεκτικός. Όμως, είμαι βέβαιος και θα το διακινδυνεύσω ότι το συνολικό υλικό που θα έχουμε στη διάθεσή μας στο τέλος της επιτροπής θα είναι πληρέστατο.
Από εκεί και πέρα, το κατά πόσο οι Κοινοβουλευτικές Ομάδες και η Ολομέλεια θα κάνουν τη δουλειά τους και αν πράγματι θα αποδώσουν τα του Καίσαρος τω Καίσαρι, είναι ένα άλλο ζήτημα, για το οποίο θα κριθούμε όλοι.
Ευχαριστώ πολύ.
(Χειροκροτήματα από την πτέρυγα της ΔΗΜΑΡ)","ΝΙΚΟΛΑΟΣ ΤΣΟΥΚΑΛΗΣ",520
"131006"," Ευχαριστούμε, κύριε Τσούκαλη.
Ο Κοινοβουλευτικός Εκπρόσωπος του Κομμουνιστικού Κόμματος Ελλάδας κ. Αθανάσιος Παφίλης έχει το λόγο.
Ορίστε, κύριε συνάδελφε, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"131007"," Για να συνεχίσω το νήμα από εκεί που το άφησε ο κ. Τσούκαλης, θα πω ότι δεν είναι καθόλου η πρώτη φορά που αμφισβητείται η αξιοπιστία των μελών της επιτροπής. Φαντάζομαι ότι όλοι εδώ έχουν μία εμπειρία απ’ αυτές τις επιτροπές και ξέρουν τι έχει γίνει όλα αυτά τα χρόνια. 
Εγώ θέλω να ξεκινήσω λέγοντας ότι κάθε φορά που γίνεται η συζήτηση για τέτοιου είδους θέματα –πάρτε σαν παράδειγμα όλες τις προηγούμενες εξεταστικές επιτροπές- η γραμμή κατηγορίας και υπεράσπισης είναι ίδια πάντα. Οι μεν λένε ότι πετά λάσπη, ποινικοποιεί την πολιτική ζωή και κυνηγά τους αντιπάλους και οι άλλοι απαντούν ότι εμείς θέλουμε να ριχτεί πλήρες φως στην τάδε υπόθεση. Ποιο είναι το αποτέλεσμα; Μηδέν, ουσιαστικά. Από πόσες εξεταστικές επιτροπές έχει προκύψει συγκεκριμένο αποτέλεσμα; Εκτός αν υπάρξει κάποια Ιφιγένεια.","ΑΘΑΝΑΣΙΟΣ ΠΑΦΙΛΗΣ",425
"131008"," Πες-πες, κάτι μένει.","ΑΠΟΣΤΟΛΟΣ ΚΑΚΛΑΜΑΝΗΣ",172
"131009"," Από ένα σκάνδαλο που είναι από τα μεγαλύτερα, το σκάνδαλο της «SIEMENS», δεν προέκυψε τίποτα, γιατί δεν υπάρχει πολιτική βούληση και το σύστημα έχει ασφαλιστικές δικλίδες τέτοιες που όταν κινδυνεύει, μπορεί και τις κλείνει από μόνο του. 
Κάνω αυτήν την εισαγωγή, λοιπόν και θα αναφερθώ παρακάτω.
Εμείς, λοιπόν, χωρίς να έχουμε αυταπάτες, από την πρώτη στιγμή που προέκυψε το θέμα τοποθετηθήκαμε και ξεκινήσαμε από το εξής: Ενώ κυκλοφορούσε η λίστα Λαγκάρντ, ονόματα, παραονόματα, ξαδέλφια, αδέλφια, κλπ, είπαμε κάτι απλό, δηλαδή να δοθεί στη δημοσιότητα. Γιατί δεν τη δώσατε ακόμα; Είναι ερώτηση προς τον Υπουργό και προς την τρικομματική Κυβέρνηση: Γιατί δεν τη δώσατε τότε στη δημοσιότητα; Τι φοβάστε; Φοβηθήκατε μη βρείτε μέσα τους ναυτεργάτες; Φοβηθήκατε μη βρείτε οικοδόμους; Φοβηθήκατε μη βρείτε υπαλλήλους, νέους άνεργους; Δώστε τη στη δημοσιότητα, για να ξέρει κι ο κόσμος τέλος πάντων ποιοι είναι αυτοί οι χιλιάδες! Το ξέρουν, βέβαια. Ξέρουν –με ελάχιστες εξαιρέσεις- ποιοι είναι αυτοί που κατέχουν τον πλούτο.
Κατά δεύτερον, είπαμε να ελεγχθούν όλοι όσοι χειρίστηκαν την υπόθεση. Δεν θέλω να μπω σε λεπτομέρειες. Τα είπε ο Σπύρος Χαλβατζής και τοποθετηθήκαμε κι άλλες φορές. Όσον αφορά τις πολιτικές ευθύνες, δεν πιστεύω να υπάρχει κανένας που να ισχυρίζεται ότι δεν υπάρχουν. Είναι τεράστιες.
Όσον αφορά το θέμα των αρχείων, ακούστε, επειδή εδώ παίζουμε τον παπά. Με συγχωρείτε που το λέω έτσι. Έχεις μία λίστα, η οποία εκ των υστέρων αποδεικνύεται ότι τελικά ήρθε με επίσημο τρόπο. Όμως, ανεξάρτητα απ’ αυτό, εμείς είπαμε ότι υπάρχουν τεράστιες ευθύνες γι’ αυτούς οι οποίοι, αφού την πήραν στα χέρια τους, τη χειρίστηκαν όπως τη χειρίστηκαν. 
Να ξέρετε, μάλιστα, ότι εμείς είμαστε πιο επιφυλακτικοί στις λίστες που είναι προϊόντα υποκλοπής μυστικών υπηρεσιών και δουλεμένες μία και πέντε και δέκα φορές, γιατί μπορεί ξαφνικά –και έχει γίνει και για άλλους λόγους- να βρεθούν άνθρωποι και κατηγορούμενοι στη φυλακή με πλαστά στοιχεία. Έχουν παραποιηθεί –και το γνωρίζουμε πολύ καλά- ολόκληρα laptop από μυστικές υπηρεσίες και, συγκεκριμένα, από τη CIA. Μπορώ να πω και παραδείγματα. 
Όμως, εδώ πρόκειται για ένα διαφορετικό θέμα. Γι’ αυτό είπαμε ότι ανεξάρτητα αν είναι επίσημο ή δεν είναι, υπάρχουν τεράστιες ευθύνες.
Είχαμε ζητήσει διενέργεια προκαταρκτικής εξέτασης και αναζήτησης ποινικών ευθυνών. Να με συγχωρείτε, αλλά δεν κατασκευάζουμε ενόχους. Εμείς δεν είμαστε απ’ αυτούς που κατασκευάζουμε υπόπτους ή ενόχους. Όμως, δεν κατανοούμε το φόβο ορισμένων. Από τη στιγμή που εμπλέκεσαι και πολιτικά, αλλά και διαφορετικά, πες: ναι, να εξεταστώ, για να αποδειχθεί ότι είμαι αθώος. Γιατί, δηλαδή, είναι σπίλωση το να το ζητήσεις, αφού εμπλέκεσαι στην υπόθεση; Εκείνοι που έχουν τέτοιες σκοπιμότητες, ας απολογηθούν. Εμείς δεν είμαστε τέτοιοι.
Επίσης, ζητήσαμε όσον αφορά τον κ. Παπακωνσταντίνου για το θέμα της απιστίας –δεν έχει καμμία σημασία να πούμε αν δικαιωθήκαμε ή όχι- να διερευνηθούν οι ευθύνες των Πρωθυπουργών, του κ. Παπανδρέου και του κ. Παπαδήμου. Ξέρετε, δεν είναι απλό το θέμα ούτε μικρό, με την έννοια της ευθύνης που έχει ο Πρωθυπουργός, αν έχει ενημερωθεί ότι υπάρχει μία λίστα κάμποσων εκατοντάδων εκατομμυρίων, η οποία είναι εξαφανισμένη και κυκλοφορεί από το ένα γραφείο στο άλλο εδώ και αρκετό καιρό. Εννοώ και για τους δύο. Έχουν τεράστιες πολιτικές ευθύνες και έπρεπε να διερευνηθούν.
(Στο σημείο αυτό την Προεδρική Έδρα καταλαμβάνει ο Α΄ Αντιπρόεδρος της Βουλής κ. ΙΩΑΝΝΗΣ ΤΡΑΓΑΚΗΣ )
Σήμερα γίνεται το αυτονόητο και φυσικά συμφωνούμε. Θα σταθούμε, όμως, στα συμπεράσματα, γιατί η συζήτηση είναι μονομερής, κατά την άποψή μας. 
Το πρώτο που θα επαναλάβουμε –ό,τι κι αν λέτε, για ό,τι κι αν αναρωτιέστε- είναι ότι αυτή η λίστα δείχνει ένα μέρος του απίστευτου πλούτου που υπάρχει στην Ελλάδα. Υπάρχουν, ναι ή όχι, δισεκατομμύρια δισεκατομμυρίων; Από πού βγήκαν αυτά; Βγήκαν από τις πλάτες, το αίμα και τον ιδρώτα των εργαζομένων. Αυτά που βγήκαν έξω ή παραμένουν εδώ, είτε έχουν γίνει ακίνητα, είτε έχουν γίνει καράβια ή συνολικά μέσα παραγωγής. 
Αυτό είναι το μεγάλο θέμα που πρέπει να αφορά το λαό. Πρέπει να καταλάβει ότι αυτό που του λένε σήμερα, ότι η Ελλάδα είναι χρεωκοπημένη, ότι είναι σε αδιέξοδο, ότι πρέπει εκείνος να ζήσει με 100 ευρώ, ότι πρέπει να ζήσει στη φτώχεια, στην ανεργία, στη δυστυχία, ότι πρέπει να πεινά το παιδί του όταν πηγαίνει στο σχολείο, δεν ισχύει. Και να, η απόδειξη! Εδώ θα είναι η μεγάλη αντιπαράθεση που πρέπει να γίνεται. Υπάρχουν αμύθητα ποσά, δισεκατομμύρια που βρίσκονται στο εξωτερικό ή εδώ, νόμιμα ή παράνομα. 
Η συζήτηση εδώ γίνεται για τα παράνομα, για τη φοροδιαφυγή. Αν αποδειχθεί ότι το μεγαλύτερο μέρος όλων αυτών είναι νόμιμο, αλλάζει τίποτα για τον κόσμο; Ένα αλλάζει, ότι θα μπορούσαν να πάρουν κάποια χρήματα από τους παράνομους. Από άποψη ουσίας, όμως, το ότι ο πλούτος συσσωρεύεται σε μία χούφτα –γιατί μία χούφτα είναι ορισμένοι χιλιάδες- καπιταλιστών και φυγαδεύεται έξω ή ξαναγυρίζει μέσα αναλόγως, δεν αλλάζει τίποτα. Αυτό είναι το κεντρικό πολιτικό θέμα.
Εμείς αδιαφορούμε για τη φοροδιαφυγή και για τα σκάνδαλα; Φυσικά και δεν αδιαφορούμε. Είπαμε από την πρώτη στιγμή ότι θα κάνουμε ό,τι μπορούμε, ό,τι περνά από το χέρι μας, για να βοηθήσουμε. Όμως, φοροδιαφυγή και φοροαπαλλαγές είναι δύο όψεις του ίδιου νομίσματος. Με τι σχετίζονται; Σχετίζονται με όλη τη νομοθεσία, με όλη την πολιτική που ακολουθούν οι κυβερνήσεις, η οποία υπηρετεί τα συμφέροντα του κεφαλαίου είτε με τον έναν τρόπο είτε με τον άλλο. 
Υπάρχει ένα δίχτυ προστασίας –μπορούμε να μιλάμε πολλές ώρες γι’ αυτό, αυτά πρέπει να αφορούν την εργατική τάξη, τον εργαζόμενο λαό σήμερα που τον έχετε γονατίσει- για την ελευθερία κίνησης κεφαλαίων. Κατά πρώτον, με τη Συνθήκη του Μάαστριχτ στην Ευρωπαϊκή Ένωση, τα παίρνει και τα βγάζει νόμιμα και δεν μπορείς να του κάνεις και τίποτα. Έχετε συμφωνήσει όλοι, πλην του ΚΚΕ, ναι ή όχι; Έχετε συμφωνήσει. 
Κατά δεύτερον, όσον αφορά τα απόρρητα, υπάρχει το τραπεζικό απόρρητο, το βιομηχανικό απόρρητο, κ.λπ.. Χίλια απόρρητα, χίλια εμπόδια. Όμως, για τον εργάτη, για τον αυτοαπασχολούμενο, για τον άνεργο, δεν υπάρχει κανένα απόρρητο. Του παίρνουν το σπίτι σε μία νύχτα. Τώρα, τον απειλούν ότι αυτό θα του κάνουν. Του παίρνουν το ψωμί από το στόμα μέσα σε μία νύχτα. Γι’ αυτούς υπάρχουν απόρρητα, offshore, τεράστιο βασίλειο, αμύθητο. Γιατί, άραγε, δεν τους πηγαίνετε αυτό; 
Όσον αφορά τους ανώνυμους τίτλους, αν ο χι έχει 5 εκατομμύρια ευρώ σε μετοχές, είναι ανώνυμες και είναι προϊόντα φοροδιαφυγής ή, αν θέλετε, μίζας, μπορείτε να τον πιάσετε; Όχι. Είναι ανώνυμες μετοχές. Και όχι μόνο αυτό. Γι’ αυτό λέμε και για τη φοροαπαλλαγή. Για πείτε μας και δώστε μία εξήγηση εσείς της Κυβέρνησης, αλλά και οι άλλοι, πώς είναι δυνατόν ένας να έχει βγάλει, για παράδειγμα, 100 εκατομμύρια ευρώ στην Ελβετία και να του λες «πλήρωσε 3% φόρο, φέρε τα μέσα και δεν με ενδιαφέρει πού τα βρήκες»; Αυτό τι είναι; Δεν είναι ξέπλυμα; Δεν είναι χάρισμα; Τι αλλάζει δηλαδή; Επειδή θα πληρώσει το 3%; Πρόταση του Καρατζαφέρη ήταν και την υλοποίησε η προηγούμενη Κυβέρνηση –αν δεν κάνω λάθος, επί κ. Αλογοσκούφη, δεν έχει σημασία το πρόσωπο, εννοώ όλη η Κυβέρνηση- αλλά και τώρα τούτη η Κυβέρνηση. Αυτό δεν είναι δώρο στο κεφάλαιο; Τι είναι; Γι’ αυτό λέμε για ένα τέτοιο δίχτυ προστασίας.
Τώρα τελευταία, όμως, γίνεται μία προσπάθεια από την Ευρωπαϊκή Ένωση –κι εμείς θέλουμε να αναφερθούμε σ’ αυτό- να βάλουν χέρι στους φορολογικούς παραδείσους. Αυτό είναι μεγάλη υποκρισία. Μάλιστα –ακούστε- ήρθαν εδώ νόμοι που αντί να λένε να πιάσουμε τη φοροδιαφυγή, λένε «αποφυγή διπλής φορολόγησης των κεφαλαίων». Ακόμα και στον τίτλο χαριστικά το βάζετε, αντί να βάλετε ότι επιτέλους πρέπει να δούμε ποια κεφάλαια έχουν βγει παράνομα. 
Τι συμβαίνει σήμερα; Υπάρχουν, πράγματι, λιμνάζοντα κεφάλαια που θέλουν να επανεπενδυθούν και πιέζει σήμερα, μπροστά στην οικονομική κρίση, και η Ευρωπαϊκή Ένωση και στην Ελλάδα και αλλού, για να μπορέσουν να μπουν στην παραγωγή. Αυτοί δεν μπαίνουν εύκολα, γιατί ζητάνε την πολιτική που εφαρμόζετε σήμερα. Δηλαδή, να δουλεύει ο εργάτης, για ένα κομμάτι ψωμί, να υπάρχει διάλυση των εργασιακών σχέσεων. Προσπαθούν, λοιπόν, πιέζοντας και εκβιάζοντας, λέγοντας «θα βάλουμε χέρι και σε αυτές τις καταθέσεις», να υποχρεώσουν τμήματα του κεφαλαίου να επενδύσουν. Γι’ αυτό το λόγο και όλη αυτή η φιλολογία. 
Επομένως, για να κλείσουμε το θέμα, αυτό που είναι η βάση, κατά την άποψη του Κουμμουνιστικού Κόμματος, και αποδεικνύεται και από την ίδια την πραγματικότητα, κύριε Βορίδη, -επειδή λέγατε «θα πω και παρακάτω»- τι είναι; Όταν φτιάχνεις νόμους που εξυπηρετούν το κεφάλαιο, όταν απο το 45% τη φορολογία την πας στο 20%, αυτό τι είναι; Είναι νόμιμο μεν. Όμως, το νόμιμο διαβάζεται το ίδιο και από την αρχή και από το τέλος. Νόμιμο είναι. Αυτοί οι νόμοι, όμως, έχουν σαν αποτέλεσμα κάποιοι να ζουν στη χλιδή και στην πολυτέλεια και κάποιοι άλλοι, με τους ίδιους νόμους, να ζουν στην κόλαση.
Και από άποψη ιδεολογική είσαστε εντάξει με τον εαυτό σας. Λέτε ότι κινητήρια δύναμη είναι το κεφάλαιο. Είναι λογικό να του φτιάχνετε ένα θεσμικό πλαίσιο -και να παρεμβαίνετε ενδιάμεσα- που να εξυπηρετεί τα συμφέροντά του πλήρως, να το απελευθερώνει πλήρως. Γι’ αυτό και τα βγάζουν έξω νόμιμα, γι’ αυτό και παράνομα.
Θα ήθελα να ακούσω μία τοποθέτηση σε αυτό, αν είναι «ξέπλυμα» ή όχι όταν του λες πλήρωσε 3% και φέρε το μέσα, δεν με ενδιαφέρει από πού είναι. Συγκάλυψη, λοιπόν. Τίθεται ένα θέμα, αν υπάρχει συνομωσία ή όχι. 
Όσον αφορά τις εξεταστικές επιτροπές, μέχρι τώρα πιστεύουμε ότι είναι ένα μεγάλο μάθημα για τον ελληνικό λαό το τι έβγαλαν και το τι αποκάλυψαν. Το ίδιο το σύστημα συγκαλύπτει και δεν είναι θέμα κυκλώματος, κατά την άποψή μας. Και ο ΣΥΡΙΖΑ έχει τεράστιες ευθύνες σε αυτόν τον τομέα. Αποπροσανατολίζει από το ποιο είναι το βασικό πρόβλημα. Και το βασικό δεν είναι η φοροδιαφυγή και τα κυκλώματα. Είναι ένα ολόκληρο θεσμικό πλαίσιο που υπηρετεί τα συμφέροντα του κεφαλαίου. Εκεί βέβαια, υπάρχουν και κυκλώματα. Όμως, η λίστα Λαγκάρντ και όλα τα άλλα τα σκάνδαλα είναι θέμα κυκλωμάτων; Κάποιοι, δηλαδή, φτιάχνουν μία μαφιόζικη επιχείρηση και συγκαλύπτουν όλα αυτά; Ή είναι η ίδια η λειτουργία του καπιταλιστικού συστήματος που έχει και τέτοια αποτελέσματα; Εκεί είναι η μεγάλη διαφορά, γιατί σε τελευταία ανάλυση αν δεν είναι η λειτουργία του καπιταλιστικού συστήματος,…","ΑΘΑΝΑΣΙΟΣ ΠΑΦΙΛΗΣ",425
"131010"," Παρακαλώ, τελειώνετε, κύριε συνάδελφε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"131011"," Κύριε Πρόεδρε, όλοι οι άλλοι μίλησαν δεκαέξι λεπτά. Παρακαλώ.","ΑΘΑΝΑΣΙΟΣ ΠΑΦΙΛΗΣ",425
"131012"," Εντάξει. Τώρα είναι άλλος ο Προεδρεύων, που εφαρμόζει το χρόνο.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"131013"," Να τον εφαρμόζετε σε όλους...","ΑΘΑΝΑΣΙΟΣ ΠΑΦΙΛΗΣ",425
"131014"," Θα σας δώσω δύο λεπτά ακόμα.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"131015"," Τελειώνω. Παρακαλώ μη μου κόβετε τον ειρμό της σκέψης.
Άρα, μπορεί να εξυγιανθεί αυτό το σύστημα. Άρα, μπορούμε να το διαχειριστούμε καλύτερα, πράγμα το οποίο είναι μάταιο, κατά τη δική μας άποψη. 
Τέλος, όσο για ορισμένους που ήρθαν σήμερα εδώ και έρχονται πάντα κι εκφράζουν κάποιες απόψεις θα ήθελα να πω ότι είναι γέννημα του ίδιου του καπιταλιστικού συστήματος. Ο ναζισμός και ο φασισμός είναι γνήσιο -ούτε καν νόθο, ούτε καν ετεροθαλές- γνησιότατο τέκνο του καπιταλισμού. Έχει αποδειχθεί και ιστορικά. Έρχονται εδώ και «πουλάνε» αυτό που νομίζουν ότι περνάει στο λαό. Για Ειδικό Δικαστήριο λένε, ότι θα περάσουν όλοι οι πολιτικοί από Ειδικό Δικαστήριο και θα λυθεί το πρόβλημα.
Μια κουβέντα δεν έχουμε ακούσει μέχρι τώρα ως προς το εξής. Οι κεφαλαιοκράτες, αυτοί που έχουν τον πλούτο στα χέρια τους, οι εφοπλιστές, οι βιομήχανοι, όλοι αυτοί τι θα πάθουν…","ΑΘΑΝΑΣΙΟΣ ΠΑΦΙΛΗΣ",425
"131016"," Εις θάνατον αυτοί!","ΔΗΜΗΤΡΙΟΣ ΤΣΟΥΜΑΝΗΣ",521
"131017"," …από τους συγκεκριμένους; Ό,τι έπαθαν οι βιομήχανοι από τον Χίτλερ. Πήραν απευθείας την εξουσία στα χέρια τους! 
Άρα, το να παίζεις με το λαϊκό αίσθημα σήμερα είναι επικίνδυνο. Απευθυνόμαστε στον κόσμο, να αντιληφθεί ότι ο Παπαδόπουλος, ο Χίτλερ και όλοι οι φασίστες δεν πείραξαν ποτέ το κεφάλαιο, ίσα-ίσα που του έδωσαν άμεσα την εξουσία. Και όλα αυτά τα οποία λένε εδώ πέρα, δεν έχουν καμμία σχέση. 
Ένα είναι το ζήτημα που πρέπει να απαντηθεί: Ο πλούτος να είναι στα χέρια αυτών που τον παράγουν, δηλαδή λαϊκή εξουσία, σοσιαλισμός.","ΑΘΑΝΑΣΙΟΣ ΠΑΦΙΛΗΣ",425
"131018"," Ευχαριστούμε, κύριε συνάδελφε.
Ολοκληρώνουμε τη συζήτηση με τον τέως Υπουργό Οικονομικών, κ. Γεώργιο Παπακωνσταντίνου, και θα επακολουθήσει η ψηφοφορία. Το τονίζω, θα επακολουθήσει η ψηφοφορία. 
Κύριε Παπακωνσταντίνου, έχετε το λόγο.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"131019"," Ευχαριστώ, κύριε Πρόεδρε.
Κυρίες και κύριοι Βουλευτές, πριν από πέντε μήνες ψηφίσατε για την συγκρότηση Ειδικής Κοινοβουλευτικής Επιτροπής προς διενέργεια προκαταρτικής εξέτασης, με στόχο τη διερεύνηση των αδικημάτων της νόθευσης εγγράφου και παράβασης καθήκοντος στο πρόσωπό μου. 
Η προανακριτική επιτροπή έχει πραγματοποιήσει δεκάδες πολύωρες συνεδριάσεις και έχει εξετάσει πολυάριθμους μάρτυρες, προκειμένου να αποφανθεί για το αδίκημα της αλλοίωσης, για το οποίο θεωρήθηκα ύποπτος. Και ξαφνικά αλλάξαμε θέμα συζήτησης. Ανακαλύφθηκε δήθεν καινούργιο αδίκημα. 
Για όσα διερευνά μέχρι σήμερα η προανακριτική επιτροπή θα τοποθετηθώ εκεί όταν κληθώ και αφού φυσικά μου δοθεί η δυνατότητα να λάβω γνώση της πλήρους δικογραφίας, η οποία σήμερα δεν είναι σε γνώση μου. Και βέβαια, θα τοποθετηθώ στην Ολομέλεια της Βουλής επί του τελικού πορίσματος της επιτροπής.
Σήμερα η Ολομέλεια καλείται να αποφασίσει αν θα αναθέσει στην προανακριτική επιτροπή την εξέταση, επιπλέον, του αδικήματος της απιστίας. Επ’ αυτού θα τοποθετηθώ. Πριν το κάνω, όμως, θα ήθελα πρώτα να κάνω μερικές παρατηρήσεις για το έργο της επιτροπής, μιας επιτροπής τα μέλη της οποίας υποτίθεται πως πρέπει να επιτελούν αποστολή εισαγγελικού λειτουργού. Όμως, όλοι πλέον έχουν καταλάβει πως οι βασικές αρχές κάθε εισαγγελικής διαδικασίας, η μυστικότητα, η χωρίς προκατάληψη εξέταση των πραγματικών στοιχείων, η απαραίτητη αμεροληψία, η αίσθηση του δικαίου, όλα αυτά έχουν πεταχτεί στα σκουπίδια. 
Επί τόσους μήνες καταγράφεται σε σχεδόν καθημερινή βάση, σε εφημερίδες και ηλεκτρονικά μέσα, μία συστηματική προσπάθεια κατασκευής ενοχής, με καθημερινές στοχευμένες διαρροές από καταθέσεις που υποτίθεται ότι γίνονται με μυστικότητα. Και κατά έναν εντυπωσιακό τρόπο όλοι οι μάρτυρες «καίνε» τον Παπακωνσταντίνου»! Μόνο αυτό μαθαίνουμε από τις διαρροές της επιτροπής. Όλες οι μαρτυρίες που επιβεβαιώνουν τον χειρισμό που έκανα και τους ισχυρισμούς μου, απλώς αποσιωπούνται και αγνοούνται επιδεικτικά. 
Και βέβαια, για την περίπτωση όπου οι επιλεκτικές αυτές διαρροές δεν αρκούν για να δημιουργήσουν το επιθυμητό κλίμα στην κοινή γνώμη, τα ίδια τα μέλη της προανακριτικής -όχι όλοι ευτυχώς, αλλά πολλά- εκδράμουν στα κανάλια την επομένη των καταθέσεων, για να εξηγήσουν γιατί είμαι εκ προοιμίου ένοχος. Δεκάδες είναι οι εμφανίσεις μελών της επιτροπής στα Μέσα Μαζικής Ενημέρωσης, στις οποίες αναφέρονται στις εν εξελίξει εργασίες -αν τις μετρήσετε, θα φτάσετε σχεδόν στον αριθμό εκατό- και οι παρουσίες, στις οποίες προδικάζουν πριν υπάρξει πόρισμα, και όπου επιχειρούν να εμπεδώσουν στην κοινή γνώμη τη βεβαιότητα της ενοχής μου, ώστε όταν καταθέσει το πόρισμά της η επιτροπή η ενοχή μου να θεωρείται κάτι παραπάνω από δεδομένη και κατά συνέπεια, δεδομένος και ο χειρισμός της, τόσο από τη Βουλή, όσο και από τη δικαιοσύνη.
Σήμερα ακόμα ο Πρόεδρος της επιτροπής και μέλη της επιτροπής δεν κράτησαν καν τα προσχήματα. Είπαν εδώ «το έχουμε δέσει το ζήτημα, απλώς τώρα θέλουμε να το διευρύνουμε και άλλο» ο κ. Μαρκογιαννάκης, ο κ. Βαρβιτσιώτης, ο κ. Οικονόμου. Και εσείς, κύριε Χαλβατζή, που συνήθως είστε προσεκτικός, θα σας έλεγα να ξανακοιτάξετε αυτά τα οποία είπατε, γιατί σας έχουν δώσει ψεύτικα στοιχεία. Δεν θυμάμαι στο παρελθόν παρόμοιο ευτελισμό της διαδικασίας μιας επιτροπής που προβλέπεται από το Σύνταγμα και τον Κανονισμό της Βουλής.
Σε αντίθεση με τα μέλη της προανακριτικής, εμένα δεν με έχετε ακούσει όλο αυτό τον καιρό, γιατί όσο διαρκεί αυτή η διαδικασία ό,τι έχω να πω το λέω εδώ μέσα. Δεν το λέω στις εφημερίδες, δεν το λέω στα κανάλια.
Έρχομαι τώρα στη σημερινή πρόταση για τη διεύρυνση του κατηγορητηρίου σε βάρος μου. Ερώτημα: Γιατί ενώ η μέχρι τώρα έρευνα αφορούσε την αλλοίωση των στοιχείων, προκύπτει τώρα η ανάγκη αυτής της πρότασης; Γιατί, ενώ ανάλογη πρόταση απορρίφθηκε πριν από πέντε μήνες από την Ολομέλεια, σήμερα επανέρχεται;
Η πρόταση αναφέρει ότι «κατά τη διεξαγωγή της προκαταρκτικής εξέτασης προέκυψαν σοβαρές ενδείξεις διάπραξης του αξιοποίνου αδικήματος της απιστίας». Ποιές είναι αυτές οι σοβαρές ενδείξεις που υποτίθεται ότι προέκυψαν; Η επιστολή που συνόδευε το αρχικό cd που ήρθε από τη Γαλλία. 
Ερώτημα: Είναι νέα πληροφορία αυτή; Δεν την ξέραμε νωρίτερα; Και μάλιστα, άκουσα σήμερα να λέγεται «το απέκρυψε ο Υπουργός». Φυσικά και την ξέραμε. Την ξέραμε από τον περασμένο Οκτώβριο γιατί εγώ πρώτος και εξαρχής έχω αναφερθεί σε αυτή την επιστολή. Το έχω κάνει δύο φορές. Το έχω κάνει στην Επιτροπή Θεσμών και Διαφάνειας και το έχω κάνει και στη κατάθεσή μου στον Οικονομικό Εισαγγελέα. Είχα πει τότε στη Βουλή: «Παραδόθηκε διά της διπλωματικής οδού στο Υπουργείο Οικονομικών ένα ψηφιακό αρχείο, ένα cd χωρίς διακριτικά και με ένα συνοδευτικό σημείωμα υπογεγραμμένο από Γάλλο αξιωματούχο, το οποίο ζητούσε τη διαχείριση των στοιχείων με μυστικότητα» και μάλιστα, έγινε και ολόκληρη συζήτηση επ’ αυτού. Άρα, δεν είναι νέο στοιχείο η  επιστολή, την ξέραμε. Ούτε βεβαίως ζητήθηκε η επιστολή αυτή με την επανάληψη της αποστολής των στοιχείων πέρυσι το Δεκέμβριο από τους Γάλλους. Δεν ζητήθηκε τότε. Εγώ το είχα πει στον Οικονομικό Εισαγγελέα να ζητηθεί. Δεν ζητήθηκε τότε. Απλώς, κάποιους τότε δεν τους βόλευε η κατηγορία της απιστίας, ενώ τώρα αισθάνονται την ανάγκη να την επιστρατεύσουν.  
Τι διαπιστώνει κανείς διαβάζοντας την επιστολή; Σημαντικά πράγματα, αλλά πράγματα που άμα διαβάσετε την πρόταση, δεν θα τα δείτε, γιατί η πρόταση αντιστρέφει πλήρως τα προφανή που προκύπτουν. Ποια είναι αυτά; 
Το πρώτο είναι ότι στην επιστολή, όπως πλέον έχει δημοσιοποιηθεί σε όλα τα ηλεκτρονικά μέσα, επιβεβαιώνεται αυτό που είχα πει από την αρχή, ότι τα στοιχεία που μας στέλνονται πρέπει να κρατηθούν απόρρητα, μυστικά. Προσέξτε, όχι «εμπιστευτικά», όπως κακώς έχει μεταφραστεί. Η γαλλική λέξη στην πρωτότυπη επιστολή είναι «secret», όχι «confidentiel». Έχει μεγάλη διαφορά, και αυτό δεν αφήνει κανένα στοιχείο παρερμηνείας. Και είναι ειλικρινά, απορίας άξιον πώς, η Υπηρεσία του Υπουργείου Εξωτερικών, επέλεξε να κάνει τη μετάφραση ως «εμπιστευτικά». 
Το δεύτερο πράγμα που διαπιστώνει κανείς -και αυτό βεβαίως δεν θα το δείτε πουθενά- είναι ότι οι Γάλλοι δεν πρωτοκόλλησαν την επιστολή τους. Πολύ απλά η επιστολή, για την οποία έχει γίνει τόση φασαρία, δεν έχει πρωτόκολλο. Γιατί άραγε; Έχει γίνει τόση συζήτηση για το γιατί δεν πρωτοκολλήθηκε σε εμάς, γιατί δεν πρωτοκόλλησα εγώ -βασική κατηγορία είναι «δεν πρωτοκόλλησε την επιστολή»- και ουδείς ενδιαφέρεται να διερωτηθεί γιατί άραγε δεν πρωτοκόλλησαν την επιστολή τους οι Γάλλοι. Το ξέχασαν; Κατά λάθος; Πώς και έχει πρωτόκολλο η πρόσφατη επιστολή του Γάλλου Υπουργού Οικονομικών στον Έλληνα ομόλογό του, που διαβιβάζει την επιστολή του 2010 -ξεκάθαρο πρωτόκολλο- αλλά η ίδια αυτή αρχική επιστολή του 2010 δεν έχει πρωτοκολληθεί; 
Τρίτο πράγμα που διαπιστώνει κανείς, αν κάνει τον κόπο να διαβάσει: Πουθενά στην επιστολή δεν περιγράφονταν τα στοιχεία που μας έχουν σταλεί. Πουθενά! Προσέξτε διατύπωση στην επιστολή, τη διαβάζω: «Βρείτε συνημμένα τα αιτηθέντα στοιχεία». Πουθενά δεν λέει: «Σας στέλνουμε τα στοιχεία Ελλήνων καταθετών στην  HSBC». Γιατί άραγε; Και αυτό τους ξέφυγε; Και άλλο λάθος έκαναν οι Γάλλοι; 
Εν κατακλείδι, το έγγραφο των Γάλλων, το οποίο υποτίθεται ότι με «καίει» και υποτίθεται ότι δικαιολογεί και τη σημερινή πρόταση: 
Πρώτον, είναι μια επιστολή χωρίς πρωτόκολλο, διόλου συνηθισμένο για φορολογική Αρχή να επικοινωνεί χωρίς πρωτόκολλο και μάλιστα για τη διαβίβαση τόσο ευαίσθητων στοιχείων. 
Δεύτερον, η επιστολή δεν αναφέρεται πουθενά στο περιεχόμενο των στοιχείων που διαβιβάζονται, ούτε λέξη! Η λέξη «Έλληνες καταθέτες» δεν υπάρχει. Η λέξη «HSBC» δεν υπάρχει. Η λέξη «Ελβετία» δεν υπάρχει, παρά μόνο ένα ξερό  «Βρείτε συνημμένα τα αιτηθέντα στοιχεία». Ποια στοιχεία; Κουβέντα! Γιατί προφανώς οι συντάκτες της δεν θέλουν να παραδεχθούν εγγράφως τι περιέχει το cd που μας στέλνουν. 
Έχει ξαναδεί ποτέ κανένας από εσάς επιστολή δημόσιας Αρχής που να λέει «Σας αποστέλλουμε τα αιτηθέντα στοιχεία» χωρίς να περιγράφει, χωρίς να λέει τι είναι αυτό που διαβιβάζει; Ποτέ! Αρκεί να διαβάσει κανείς την τωρινή επίσημη και με πρωτόκολλο επιστολή του κ. Μοσκοβισί και να κάνει τη σύγκριση και να καταλάβει. 
Τώρα που το θέμα έχει πάρει δημοσιότητα και έκταση, η επιστολή του κ. Μοσκοβισί κάνει ρητά λόγο σε πληροφορίες «για Έλληνες καταθέτες που αναφέρονται στη λίστα HSBC». Η αρχική επιστολή δεν αναφέρει τίποτα απ’ όλα αυτά. Και φυσικά, αυτό δεν έχει γίνει τυχαία.
Και τρίτον, βεβαίως -το ξαναείπα- λέει ότι τα στοιχεία πρέπει να παραμείνουν απόρρητα και μυστικά. 
Πραγματικά, θεωρώ ευτύχημα το ότι βρέθηκε αυτή η επιστολή επειδή τεκμηριώνει έναν προς έναν όλους τους μέχρι σήμερα ισχυρισμούς μου. Επιβεβαιώνει ότι από την πρώτη στιγμή είπα την αλήθεια, ότι δεν είχα κρύψει απολύτως τίποτα ούτε για την ύπαρξη ούτε για το περιεχόμενο και το νόημα της εν λόγω επιστολής. 
Ερώτημα: Γιατί η σημερινή πρόταση που επιχειρεί να θεμελιώσει το αδίκημα της απιστίας δεν λέει τίποτα απ’ όλα αυτά; Δεν τα αξιολογεί ως σημαντικά ή μήπως απλώς λειτουργεί επιλεκτικά, για να στηρίξει μια κατηγορία; Σε τι εστιάζει η πρόταση που σας καλούν να ψηφίσετε; Σε δύο στοιχεία: Το πρώτο είναι η αναφορά στην περίφημη επιστολή στη Σύμβαση ανταλλαγής φορολογικών πληροφοριών μεταξύ Ελλάδας και Γαλλίας και την αντίστοιχη κοινοτική οδηγία. Ποια είναι η ανακάλυψη ακριβώς εδώ; Τι άλλο θα μπορούσαν να επικαλεστούν οι γαλλικές Αρχές για να διαβιβάσουν τα εν λόγω στοιχεία, τα οποία μάλιστα δεν κατονομάζουν τι είναι; Θα μπορούσε να γράφει κάτι άλλο το κείμενο, ειδικά όταν στην επιστολή του Γενικού Γραμματέα, του κυρίου Πλασκοβίτη -που χαίρομαι πάρα πολύ που την είδαμε και αυτήν- που προηγήθηκε, γίνεται μνεία σε αυτό το πλαίσιο ανταλλαγής πληροφοριών; 
Όμως, ας σταθούμε εδώ μισό λεπτό. Σε τι ακριβώς αναφέρεται αυτή η περίφημη σύμβαση την οποία όλοι ανεμίζουν, εδώ και μερικές εβδομάδες; Αναφέρεται μήπως σε φορολογικά στοιχεία Ελλήνων πολιτών με καταθέσεις σε τρίτο κράτος, την Ελβετία, τα οποία η Γαλλία έχει στην κατοχή της με τρόπο παράνομο; Έτσι διαβάζετε εσείς τις διεθνείς συμβάσεις; Όχι, βέβαια. Δεν το γνωρίζουν αυτό οι Γάλλοι; Βεβαίως, φυσικά και το γνωρίζουν, γι’ αυτό και δεν αναφέρονται στο τι ακριβώς διαβιβάζουν. 
Το δεύτερο στοιχείο που επικαλείται η σημερινή πρόταση είναι η χρήση. «Μας στέλνονται» λέει -και αυτό παρουσιάζεται ως μεγάλη αποκάλυψη- «για φορολογική χρήση». Και πάλι ορισμένοι εδώ παριστάνουν τους έκπληκτους για το αυτονόητο και προφανές. Φυσικά γι’ αυτό μας στέλνονται, για τι άλλο; Γι’ αυτό το σκοπό δεν τα ζήτησα; Και αυτήν ακριβώς τη χρήση έκανα, δίνοντας τα πρώτα είκοσι ονόματα στον κ. Καπελέρη για έλεγχο, κάνοντας σύσκεψη για την καλύτερη δυνατή αξιοποίηση, συζητώντας για το ζήτημα αυτό με τον κ. Νικολούδη, τον Εισαγγελέα επικεφαλής της Αρχής για το Ξέπλυμα Βρώμικου Χρήματος και δίνοντας όλα τα στοιχεία στον κ. Διώτη για να κάνει πλήρη φορολογική έρευνα. 
Φορολογική χρήση όμως, δεν σημαίνει ούτε δημοσιοποίηση, ούτε απαραίτητα επισημοποίηση κατοχής, δεν σημαίνει ότι διαρρέω όλα τα στοιχεία στις εφημερίδες, δεν σημαίνει «νίπτω τας χείρας μου» δίνοντάς τα ως επίσημα στοιχεία στην υπηρεσία και αν δε γίνει τίποτα, δεν με νοιάζει, γιατί εγώ έχω καλύψει τον εαυτό μου. Σημαίνει, αντίθετα, να φροντίσει κανείς για την καλύτερη δυνατή χρήση, δεδομένης της ιδιαιτερότητας των στοιχείων που παραλάβαμε.
Τι μας λέει, λοιπόν, τελικά, αυτή η περίφημη επιστολή και ο τρόπος με τον οποίο ήρθε; Μας λέει ότι οι Γάλλοι γνωρίζουν πολύ καλά ότι τα στοιχεία αυτά είναι προϊόν υποκλοπής και άρα δεν μπορούν παρά να τα χειριστούν με ιδιαίτερη προσοχή, ανταποκρίνονται μεν στο ελληνικό αίτημα να μας τα δώσουν, αλλά για λόγους προφύλαξης το κάνουν χωρίς να περιγράφουν τι δίνουν, τονίζοντας ότι σε κάθε περίπτωση αυτά που δίνουν είναι απόρρητα και χωρίς η διαβίβαση να αποτελέσει επίσημη αλληλογραφία, με πρωτόκολλο, μεταξύ των αρμόδιων Υπουργείων Ελλάδας και Γαλλίας. Αυτή είναι και η συνεννόηση που είχε γίνει.  Μάλιστα, οι Γάλλοι μας τόνισαν από την αρχή την ανάγκη για διακριτικότητα, ώστε να μη διαταραχθούν και οι σχέσεις μεταξύ της Γαλλίας και της Ελβετίας. 
Γιατί δεν αναφέρονται αυτά στην πρόταση που έχει έρθει σήμερα προς ψήφιση; Γιατί πολύ απλά δεν βολεύουν. Μετά τις επιλεκτικές διαρροές, τώρα έχουμε και επιλεκτική ενημέρωση της Βουλής, πλήρη απαξίωση και των δικαιωμάτων μου και των διαδικασιών της Προανακριτικής και του ίδιου του Κοινοβουλίου. 
Εδώ θέλω να αναφερθώ και στο τελευταίο και πιο πρόσφατο στοιχείο, το οποίο υποτίθεται -όπως διαβάζω- ότι με αποτελειώνει -τα άλλα με «καίγανε», ενώ αυτό με αποτελειώνει- και είναι η αρχική επιστολή του κ. Πλασκοβίτη στην οποία ανταποκρίθηκαν οι Γάλλοι και η οποία κατατέθηκε στην επιτροπή από τον Πρέσβη κ. Χαλαστάνη. Τι λέει αυτή η επιστολή; Επιβεβαιώνει αυτά που έχω πει.
Όποιος κάνει τον κόπο να την ψάξει στα ηλεκτρονικά μέσα για να την διαβάσει, θα δει ότι πουθενά στην επιστολή δεν γίνεται μνεία των συγκεκριμένων στοιχείων από την Τράπεζα HSBC. Πουθενά!
«Ζητείται πληροφόρηση σχετικά με τις τραπεζικές καταθέσεις που ανήκουν σε Έλληνες πολίτες και επιχειρήσεις σε ελβετικές τράπεζες». Γιατί έγινε αυτό; Γιατί προφανώς δεν είναι δυνατόν να γίνει συγκεκριμένη αναφορά σε στοιχεία που όλοι γνωρίζουν ότι οι Γάλλοι κατέχουν παράνομα. Και φυσικά ούτε η επιστολή του κ. Πλασκοβίτη έχει πρωτόκολλο. Τόσο επίσημη αλληλογραφία ήταν!
Συνοψίζω το χειρισμό μου: Ζητώ από τη Γαλλίδα ομόλογό μου κ. Λαγκάρντ να μας δώσει τα εν λόγω στοιχεία. Αποδέχεται το αίτημά μου και μου επισημαίνει τον απόρρητο, μυστικό χαρακτήρα τους. Παραλαμβάνω μια μη πρωτοκολλημένη επιστολή από το γαλλικό Υπουργείο Οικονομικών που δεν απευθύνεται σε μένα ή στο Υπουργείο Οικονομικών και στην οποία επαναλαμβάνεται ρητά ότι τα στοιχεία είναι απόρρητα, μυστικά σε τέτοιο βαθμό που η επιστολή δεν περιγράφει καν τι αφορούν τα εν λόγω στοιχεία. Δεν πρωτοκολλώ, γιατί δεν θέλω και δεν πρέπει να υπάρχει παραδοχή επίσημης κτήσης αυτών των παράνομων στοιχείων από την ελληνική διοίκηση, αλλά δίνω τα στοιχεία αυτά για φορολογική αξιοποίηση στον επικεφαλής του αρμοδίου οργάνου, το ΣΔΟΕ, καταρχάς τα είκοσι ονόματα με τις μεγαλύτερες καταθέσεις και στη συνέχεια το σύνολο. Τα δίνω για φορολογική χρήση. 
Εξάλλου, με τέτοια μεροληπτική στάση που υπάρχει απέναντί μου, φανταστείτε τι θα γινόταν αν είχα χειριστεί το θέμα διαφορετικά. Αν, για παράδειγμα, είχα διαβιβάσει επισήμως τα στοιχεία στο ΣΔΟΕ, φαντάζομαι το χορό που θα στηνόταν. «Γκάφα Παπακωνσταντίνου, έδωσε στο ΣΔΟΕ για έλεγχο παράνομα στοιχεία προϊόν υποκλοπής που ήξερε ότι δεν μπορούν να χρησιμοποιηθούν επισήμως και τα «έκαψε», αντί αυτά να χρησιμοποιηθούν ως εμπιστευτικές πληροφορίες». 
Εγώ λοιπόν, έδωσα τα στοιχεία για φορολογική χρήση και με το σωστό τρόπο, δεδομένης της φύσης τους. Και μια που συζητάμε το ενδεχόμενο αδίκημα της απιστίας λόγω μη χρήσης των στοιχείων, το ερώτημα είναι: άλλοι μετά από εμένα γιατί δεν τα αξιοποίησαν; Γιατί αποφάνθηκαν ότι δεν μπορούν να χρησιμοποιηθούν για φορολογική χρήση τα στοιχεία; Γιατί έβαλαν τη λίστα στο συρτάρι τους; 
Από τη στιγμή που δημοσιοποιήθηκε η επιστολή των Γάλλων παρακολούθησα με κατάπληξη τις αντιδράσεις του κ. Διώτη και του κ. Βενιζέλου. «Αν ήξερα το πώς ήρθε η επιστολή, θα τη χειριζόμουν διαφορετικά», λέει ο ένας. «Ουδέποτε ενημερώθηκε ο κ. Βενιζέλος». Σοβαρολογούμε; Τι ακριβώς τους εμπόδισε -η έλλειψη του χαρτιού των Γάλλων;- για να αξιοποιήσουν αυτές τις πληροφορίες, την ώρα που το ΣΔΟΕ μπορεί και οφείλει να αξιοποιεί ακόμα και ανώνυμες πληροφορίες; Γιατί τα στοιχεία αυτά παραδόθηκαν από τον κ. Διώτη στο διάδοχό μου Υπουργό Οικονομικών και καταχωνιάστηκαν σε ένα συρτάρι επί δεκαέξι ολόκληρους μήνες; Ποιον κοροϊδεύουμε εδώ πέρα; 
Αλήθεια, αυτό ήταν το πρόβλημα; Τότε γιατί δεν με ρωτούσαν να τους διευκρινίσω πώς ακριβώς ήρθαν τα στοιχεία; Τηλέφωνα δεν υπήρχαν; Γιατί δεν σήκωνε το τηλέφωνο ο κ. Διώτης να μου πει «Υπουργέ, προβληματίζομαι πώς να χρησιμοποιήσω τα στοιχεία που μου έδωσες. Μου ξαναλές πώς τα πήρες; Κανένα χαρτί είχες;». Και γιατί δεν σήκωσε το τηλέφωνο ο κ. Βενιζέλος ή γιατί δεν με ρώτησε στο περιθώριο των αναρίθμητων συσκέψεων που βρεθήκαμε από κοινού, «πού βρήκες αυτά τα στοιχεία που έδωσες στο Διώτη και δεν ξέρουμε τώρα τι να τα κάνουμε;». Αν δεν ήθελε να ρωτήσει εμένα, γιατί δεν ρωτούσε την κ. Λαγκάρντ, με την οποία συνυπήρξε σε ένα σωρό συμβούλια οικονομικών; 
Καθώς αναφέρομαι στον κ. Βενιζέλο, ο οποίος είχε στη διάθεσή του επί τόσους μήνες το περίφημο usb, πιστεύοντας, όπως ισχυρίζεται, ότι πρόκειται για αντίγραφο και ότι το ΣΔΟΕ συνεχίζει την έρευνα, υπάρχει ένα απλό ερώτημα. Τι ακριβώς έκανε ο ίδιος για τη λίστα αυτή; Ζήτησε ποτέ ενημέρωση επί τόσους μήνες από τον κ. Διώτη για την πορεία των ερευνών; Αλλά κατά έναν περίεργο και ανεξήγητο τρόπο, εγώ είμαι αυτός ο οποίος σήμερα εγκαλείται για τη μη αξιοποίηση της λίστας. Εγώ, που την έφερα στην Ελλάδα και προσπάθησα με κάθε μυστικότητα να αξιοποιηθεί για φορολογικούς ελέγχους. 
Διαβάζω επίσης στην πρόταση που έχει κατατεθεί πως εάν αυτό είχε συμβεί, δηλαδή πρωτοκόλληση και επίσημη διαβίβαση στο ΣΔΟΕ, είναι δεδομένο ότι ο έλεγχος θα είχε προχωρήσει και εκτιμάται ότι σημαντικά ποσά σε κάθε περίπτωση –διαβάζω ακριβώς την πρόταση- άνω των 120.000 ευρώ σήμερα θα είχαν εισρεύσει στα ταμεία του ελληνικού κράτους. 
Το ποσό των 120.000 ευρώ δεν είναι τυχαίο, προφανώς. Είναι τόσο, όσο χρειάζεται για να μου φορτωθεί το αδίκημα της απιστίας σε βαθμό κακουργήματος. Γιατί βέβαια, έχει διαρρεύσει πολλές φορές το άγχος των μελών της επιτροπής ότι δεν γίνεται, βρε αδερφέ, ο Παπακωνσταντίνου να γλυτώσει με πλημμέλημα, θα «μας πάρουν με τις πέτρες». Επί λέξει το έχουμε ακούσει. Άρα, πρέπει πάση θυσία να εφευρεθεί κακούργημα. Αυτή είναι η έννοια της απόδοσης της δικαιοσύνης που επιχειρείται εδώ σήμερα!
Ας εξετάσουμε όμως και αυτό το επιχείρημα με τα 120.000 ευρώ. Μπορεί να μας πει κάποιος, προς υποστήριξη αυτής της εικασίας, πόσα ακριβώς χρήματα έχει εισπράξει το ελληνικό δημόσιο από τότε που ξαναήρθε επίσημα η λίστα στην Ελλάδα; Πόσα; Ας δούμε λίγο τις ημερομηνίες. Τα στοιχεία ήρθαν στην Ελλάδα με εμένα Υπουργό Οικονομικών από τον Οκτώβριο του 2010 ως τις αρχές Ιουνίου του 2011. Όχι από την άνοιξη, όπως έλεγαν μερικοί στις Επιτροπές Θεσμών και Διαφάνειας. Σύνολο: οχτώ μήνες και κάτι. Ήταν στο Υπουργείο Οικονομικών με Υπουργό τον κ. Βενιζέλο, από τον Ιούνιο του 2011 έως το Μάρτιο του 2012. Σύνολο: εννέα μήνες και κάτι. Στη συνέχεια παρέμειναν στην κατοχή του κ. Βενιζέλου, αφότου εγκατέλειψε το Υπουργείο και άλλους επτά μήνες. Σύνολο: δεκαέξι μήνες. 
Έχει έρθει ξανά η λίστα από τη Γαλλία το Δεκέμβριο του 2012. Από τότε μέχρι σήμερα έχουν περάσει έξι μήνες. Έξι μήνες στους οποίους το ΣΔΟΕ μέσα σε συνθήκες τεράστιας πίεσης δεν έχει καν ολοκληρώσει τον έλεγχο σε τρεις συγγενείς μου. Βλέποντας την ταχύτητα των ερευνών, ελπίζω ότι όλοι πια καταλαβαίνετε για ποιο λόγο έδωσα αρχικά μόνο τα είκοσι ονόματα που άθροιζαν περίπου τις μισές καταθέσεις της λίστας από ένα σύνολο περίπου δύο χιλιάδων ονομάτων. Ήξερα τα προβλήματα, αυτές τις υποθέσεις, ήθελα η προσπάθεια να επικεντρωθεί σε πρώτη φάση στα μεγαλύτερα ποσά, για να έχει αποτέλεσμα, αντί να διαχυθεί και να μην γίνει τίποτα στο τέλος με προφάσεις του είδους «δύο χιλιάδες ονόματα, πού να προλάβουμε να τα ψάξουμε;».
Αλήθεια, πόσα χρήματα έχει εισπράξει το Υπουργείο Οικονομικών από τη λίστα της Τράπεζας της Ελλάδος; Ξέρετε για ποια λίστα μιλώ: Τη λίστα με τους πενήντα τέσσερις χιλιάδες που έβγαλαν 22 δισεκατομμύρια ευρώ από το 2009, μια λίστα η αξιοποίηση της οποίας έγινε εξαιτίας των νόμων που εμείς περάσαμε, μια λίστα που αφορά απολύτως επίσημα στοιχεία, εμβάσματα από ελληνικές τράπεζες, όχι προ δεκαετίας, στην Ελβετία που σε αντίθεση με τα στοιχεία από τη Γαλλία, είναι καθ’ όλα αξιοποιήσιμη, με απολύτως νόμιμο τρόπο, και η οποία μπορεί να σταθεί αυτοτελώς σε οποιοδήποτε ελληνικό δικαστήριο. 
Πόση υποκρισία λοιπόν, κρύβει αυτή η φράση της πρότασης για τα διαφυγόντα ποσά που έχετε σήμερα μπροστά σας και πόσο υποτιμά τη νοημοσύνη όλων! Αν ήταν τόσο απλό να εισπραχθούν χρήματα από τη λίστα Λαγκάρντ, γιατί δεν έχουν ακόμα εισπραχθεί;
Αν, λοιπόν, σήμερα ελέγχομαι για το αδίκημα της απιστίας τι θα έπρεπε, με  την ίδια λογική να ισχύσει και για τους διαδόχους μου στο Υπουργείο Οικονομικών ή και ακόμη περισσότερο με τους προκατόχους μου; Γιατί τόσα χρόνια δεν έκαναν τίποτα για να ψάξουν τυχόν φοροδιαφυγή σε καταθέσεις στο εξωτερικό. Πόσο ζημίωσαν όλοι αυτοί το ελληνικό δημόσιο; 
Να το ξεκαθαρίσω. Προφανώς, δεν λέω ότι πρέπει να ξεκινήσουμε κυνήγι μαγισσών. Εγώ δεν είμαι αυτής της λογικής, όπως ακούω μερικούς εδώ μέσα. Το αντίθετο. Αλλά τέτοιο ακριβώς κυνήγι πραγματοποιείται εναντίον μου. Τέτοιες μεθοδεύσεις όμως λειτουργούν πάντα ως άλλοθι απραξίας και εκτροπής από την πραγματική και τιτάνια προσπάθεια που πρέπει να κάνουμε με τόλμη και ειλικρίνεια, για να αντιμετωπίσουμε ένα πρόβλημα που όλοι ξέρουμε πόσο σοβαρό είναι: αυτό της φοροδιαφυγής. Και σε αυτόν τον αγώνα εγώ προσωπικά έδωσα όλες μου τις δυνάμεις, στη σύντομη θητεία μου ως Υπουργού Οικονομικών, μέσα σε μια μπόρα χωρίς προηγούμενο και έχοντας να διαχειριστώ παράλληλα πρωτοφανή προβλήματα, με πλήθος πρωτοβουλιών, νομοθετήματα, τομές και διαρθρωτικές αλλαγές που σήμερα αποτελούν εφόδια του κράτους στην προσπάθεια καταπολέμησης της φοροδιαφυγής και εξαιτίας των οποίων υπάρχουν αποτελέσματα, γιατί η πολιτική αυτή συνεχίζεται ευτυχώς και από τη σημερινή ηγεσία του Υπουργείου Οικονομικών. Δεν μπορεί όμως να κατηγορείται αυτός που ζήτησε τη λίστα και την έδωσε για έλεγχο. 
Ο κ. Διώτης ρωτήθηκε στην Επιτροπή Θεσμών και Διαφάνειας ξεκάθαρα: «Γιατί σας έδωσε τη λίστα ο κ. Παπακωνσταντίνου;». Απαντά αφοπλιστικά: «Είναι προφανές ότι για να τη δώσει σε εμένα, την έδωσε για να γίνει έλεγχος. Αλλιώς τι νόημα έχει;». Μάλιστα, για έλεγχο την έδωσα. Εγώ προσπάθησα! Άλλοι πρέπει να απολογηθούν γιατί αυτή η προσπάθεια σταμάτησε. 
Μπορούσε να γίνει έλεγχος με βάση τη λίστα; Ναι, μπορούσε να χρησιμοποιηθεί ως έναυσμα έρευνας -το έχω πει πολλές φορές- όχι βέβαια όπως νομίζουν μερικοί, όχι ενημερώνοντας όσους είναι στη λίστα ότι «είναι το όνομά σας στη λίστα της HSBC και ελάτε να μας εξηγήσετε», όπως έχουν κάνει τώρα οι Υπηρεσίες του ΣΔΟΕ, με κίνδυνο να κριθούν όλες αυτές οι έρευνες παράνομες στα δικαστήρια. 
Θυμηθείτε, σας παρακαλώ πολύ, τι έχει συμβεί στη Γαλλία. Το Ανώτατο γαλλικό Ακυρωτικό Δικαστήριο αποφάνθηκε ότι τα στοιχεία αυτά είναι παράνομα -το Ανώτατο γαλλικό Ακυρωτικό Δικαστήριο, επαναλαμβάνω- και ήρθε να ακυρώσει όλες τις διοικητικές αποφάσεις που βασίστηκαν σε αυτά τα στοιχεία και όλες τις αντίστοιχες δικαστικές αποφάσεις που επέβαλαν ποινές. Δεν μας προβληματίζει αυτό;
Κυρίες και κύριοι Βουλευτές, γνωρίζω πως ο όλος χειρισμός της υπόθεσης αυτής έχει δώσει λαβές για να αμφιβάλουν πολλοί, καλόπιστα, για το τι πραγματικά συνέβη και για να ξεχάσουν όλο τον αγώνα και τις αλλαγές που κάναμε για την καταπολέμηση της φοροδιαφυγής, όλη την αυστηρή νομοθεσία που δημιουργήσαμε με τεράστιες αντιδράσεις. Και βέβαια, για τους κακόπιστους, αυτούς που ποσώς ενδιαφέρονται για την αλήθεια και το μόνο που τους νοιάζει είναι να παίξουν πολιτικά παιχνίδια στην πλάτη μου και να ρίξουν έναν άνθρωπο βορά στην ανάγκη του κόσμου να δουν πολιτικούς να τιμωρούνται, έχει δοθεί μια εξαιρετική ευκαιρία να φτιάξουν για μένα μια εικόνα γεμάτη από εικασίες που δεν ευσταθούν και ψέματα. 
Επαναλαμβάνω ότι κινήθηκα, με μόνο γνώμονα την προσπάθεια να πιάσουμε τους φοροφυγάδες που υπάρχουν στη λίστα. Από το χειρισμό της δεν είχα κανένα προσωπικό όφελος, ούτε επιχείρησα να προσπορίσω όφελος στον οιονδήποτε, ούτε έχασε χρήματα το ελληνικό δημόσιο από τις ενέργειές μου.
Όσο προχωράει αυτή η υπόθεση, τόσο αυξάνεται ο παραλογισμός, προκειμένου να εξυπηρετηθούν προφανείς πολιτικές και κατά βάθος προσωπικές σκοπιμότητες. Η προσπάθεια ενοχοποίησής μου ξεκίνησε από το ότι λείπουν τρία ονόματα συγγενών μου από ένα usb stick, το οποίο δεν είναι δικό μου, πολύ απλά. Και αυτό έχει φανεί σε όλες τις εμπειρογνωμοσύνες. Δεν είναι το usb που εγώ έδωσα στον κ. Διώτη, γιατί εγώ δεν έκανα καμμία αλλοίωση. 
Ο παραλογισμός πολλαπλασιάζεται σήμερα με την προσπάθεια απόδοσης σε εμένα του αδικήματος της απιστίας. Αλλά βέβαια, δεν έχω αυταπάτες. Αν δεν αρκέσει η σημερινή κατηγορία για την καταδίκη μου, θα εφευρεθεί κάτι άλλο. Και αν δεν αρκέσει και αυτό, θα βρεθεί κάτι άλλο. Όλο και κάποια νέα κατάθεση θα παρουσιαστεί ότι με αποτελειώνει. Όλο και κάποιο νέο –υποτίθεται- στοιχείο θα παρουσιαστεί ως βόμβα. Έχω κουραστεί να διαβάζω για τις βόμβες. 
Στόχος δεν είναι η δικαιοσύνη, δυστυχώς. Στόχος είναι να βρούμε ένα βολικό θύμα. Ναι, η αλήθεια είναι ότι ως Υπουργός Οικονομικών αναγκάστηκα να κόψω, για να μην καταρρεύσει η πατρίδα μου, όταν οι περισσότεροι προκάτοχοί μου μοίραζαν απλόχερα, με τα γνωστά αποτελέσματα. Ακολούθησα μια πολιτική που συνέχισε και ο κ. Βενιζέλος και σήμερα συνεχίζει η σημερινή Κυβέρνηση. Συγκρούστηκα με πολύ μεγάλα συμφέροντα, φορολόγησα τις offshore, άνοιξα τραπεζικούς λογαριασμούς, οδήγησα στη φυλακή τους μεγαλοφοροφυγάδες. Δεν τα έκανα όλα αυτά μόνος, προφανώς, αλλά ως μέλος μιας Κυβέρνησης που είχε την πολιτική βούληση να κάνει αυτά τα αυτονόητα πράγματα ενάντια στη φοροδιαφυγή για πρώτη φορά στην Ελλάδα. Είμαι, λοιπόν, για κάποιους το κατάλληλο θύμα. 
Όλη αυτή την περίοδο που μας πέρασε, οι διάφορες θεωρίες συνομωσίας για τα περασμένα χρόνια έχουν καταρρεύσει: Οι θεωρίες συνομωσίας για το έλλειμμα που δήθεν φουσκώθηκε, για τα cds, για το τι μπορούσαμε να κάνουμε ως Κυβέρνηση με τη βόμβα που κληρονομήσαμε στα χέρια μας. Η περίπτωση της Κύπρου ήταν η ταφόπλακα στους συνομωσιολόγους. Τι απέμεινε; Η λίστα Λαγκάρντ. 
Και εδώ εγκαλείται αυτός που ζήτησε τη λίστα, την έδωσε για έλεγχο και όχι αυτοί που την «έθαψαν». Ε, όχι! Και ο παραλογισμός έχει τα όριά του. Εγκαλείται αυτός που κατά τη διάρκεια της σύντομης θητείας του στο Υπουργείο Οικονομικών πέρασε την πιο δρακόντεια νομοθεσία που είχε ποτέ η χώρα σε θέματα φοροδιαφυγής -πολλοί λένε μάλιστα ότι είναι και υπερβολική αυτή η νομοθεσία- με συγκρούσεις, με δυσαρέσκειες, με εχθρούς που αναγκαστικά έκανα γιατί έπρεπε να κάνω το καθήκον μου, με καταψήφιση πολλών εξ αυτών των πρωτοβουλιών από αυτούς που σήμερα υποκριτικά με κρίνουν για τη στάση μου σε θέματα φοροδιαφυγής, αφήνοντας στο απυρόβλητο αυτούς που σταμάτησαν την προσπάθεια που εγώ ξεκίνησα με τη λίστα Λαγκάρντ. Βλέπετε, εγώ δεν έχω προστάτες στη νομενκλατούρα και στα ΜΜΕ. Είμαι μόνος μου. Δεν έχω κανένα κόμμα και κανένα κέντρο εξουσίας να με στηρίζει. Γι’ αυτό τραβάω αυτά που τραβάω. 
Όμως η εξυπηρέτηση πολιτικών και προσωπικών σκοπιμοτήτων εις βάρος της μοίρας ενός ανθρώπου έχει και αυτή τα όριά της. Κάποιοι στην Κυβέρνηση θεωρούν ότι διασύροντας έναν άνθρωπο που σε σημαντικό βαθμό συμβόλισε την προηγούμενη Κυβέρνηση, θα μπορέσουν να εξιλεωθούν στην κοινωνία, θα μπορέσουν να την κάνουν να ξεχάσει το γεγονός ότι εφαρμόζουν σήμερα, αναγκαστικά, σε πιο σκληρή εκδοχή, αυτά που μέχρι τις περσινές εκλογές κατήγγελλαν. Θα το βρουν μπροστά τους. 
Κάποιοι στην αντιπολίτευση, προσπαθούν να πείσουν τον κόσμο με παραμύθια, όπως ότι αν είχε αξιοποιηθεί η λίστα Λαγκάρντ  δεν θα είχε χρειαστεί να κοπούν μισθοί και συντάξεις, και υφαίνουν απίστευτες θεωρίες συνωμοσίας και συγκάλυψης. Φτάνει πια με αυτή την υποκρισία! Ο κόσμος έχει καταλάβει. Και βέβαια, αυτό είναι και το χειρότερο για μένα. 
Κάποιοι άλλοι πιστεύουν ότι ο μόνος δρόμος για την προσωπική τους διάσωση είναι να συκοφαντήσουν και να καταστρέψουν τους προκατόχους τους στην Κυβέρνηση και στο κόμμα. Αυτό είναι μεγάλο λάθος. Κανείς δεν δικαιώθηκε απλώς «καίγοντας» τους άλλους. Αυτό είναι μικρότητα και αμοραλισμός, δεν είναι ηγεσία. 
Ο κ. Βενιζέλος πριν από μερικές μέρες είχε το θράσος να με αναφέρει στην ίδια πρόταση ταυτίζοντάς με με τον κ. Τσοχατζόπουλο, ως βάρος που δεν μπορεί να κουβαλάει. Δεν ήμουν όμως εγώ αυτός που υπερασπίστηκε στη Βουλή  τον κ. Τσοχατζόπουλο, ο κ. Βενιζέλος ήταν. Εγώ ήμουν αυτός που πέρασε τη φορολογία με το 15% στις offshore, με βάση την οποία είναι σήμερα ο κ. Τσοχατζόπουλος στα δικαστήρια!
Πολιτικό παιχνίδι στις πλάτες ενός ανθρώπου είναι δυστυχώς αυτό που παίζεται σήμερα σε αυτή την Αίθουσα. Και όλοι εδώ μέσα το ξέρετε πάρα πολύ καλά ότι αυτό συμβαίνει. Μόνο που όσο και αν βολεύει η δική μου εξόντωση, δεν είμαι βολική περίπτωση. Δεν έχω σκιές στη ζωή μου, δεν έχω δώσει δικαιώματα σε θέματα διαφάνειας, δεν έχω κάνει ούτε μισό ρουσφέτι, δεν είχα πάρε-δώσε, δεν προσπορίστηκα ποτέ τίποτα, δεν έχω δυσθεώρητο «πόθεν έσχες». Μόνο χρέη έχω. 
Από αυτή την άποψη δεν είμαι βολική περίπτωση, γιατί πρέπει να πεισθεί και ο κόσμος για αυτό το οποίο πάτε να κάνετε. Προτίμησα πάντα την ακεραιότητα και ας έχω χρέη. Και την τιμή μου και την υπόληψή μου θα την υπερασπιστώ μέχρι τέλους και για έναν πρόσθετο λόγο, διότι θεωρώ ότι η μάχη αυτή δεν αφορά μόνο εμένα προσωπικά. Εντέλει, θίγει ζητήματα δημοκρατίας στη χώρα μας, ανθρωπίνων δικαιωμάτων, διαφάνειας και ευνομίας. Αυτά σας ζητώ να θυμάστε όταν ψηφίσετε.
Σας ευχαριστώ που με ακούσατε.","ΓΕΩΡΓΙΟΣ ΠΑΠΑΚΩΝΣΤΑΝΤΙΝΟΥ",406
"131020","  Κυρίες και κύριοι συνάδελφοι, κηρύσσεται περαιωμένη η συζήτηση επί της προτάσεως που κατέθεσαν πενήντα τέσσερις Βουλευτές, σύμφωνα με τα άρθρα 86 παρ. 1-3 του Συντάγματος και 154 και 155 του Κανονισμού της Βουλής, με την οποία αιτούνται όπως η συσταθείσα και λειτουργούσα Ειδική Κοινοβουλευτική Επιτροπή που διενεργεί προκαταρκτική εξέταση κατά του πρώην Υπουργού, κ. Γεωργίου Παπακωνσταντίνου, σχετικά με την υπόθεση του ψηφιακού δίσκου ηλεκτρονικών αρχείων της Τράπεζας  HSBC, επεκτείνει τη διεξαγόμενη ήδη προκαταρκτική εξέταση, προκειμένου να διερευνηθούν τυχόν ποινικές ευθύνες του πρώην Υπουργού και για το αξιόποινο αδίκημα της απιστίας στην Υπηρεσία (άρθρο 256, περ.γ, υποπερίπτωση α´ και β´ του Ποινικού Κώδικα), και σύμφωνα με τα διαλαμβανόμενα στην πρόταση.
Θα ακολουθήσει μυστική ψηφοφορία που θα διεξαχθεί σύμφωνα με τις διατάξεις των παραγράφων 8 και 9 του άρθρου 155 και του άρθρου 73 του Κανονισμού της Βουλής, με μία ανάγνωση του ονομαστικού καταλόγου των Βουλευτών και με μία κάλπη.
Για τη διεξαγωγή της μυστικής ψηφοφορίας σάς έχει διανεμηθεί ψηφοδέλτιο με το όνομα του πρώην Υπουργού, κ. Γεωργίου Παπακωνσταντίνου. 
Το ψηφοδέλτιο θα καταχωριστεί στα Πρακτικά της σημερινής συνεδρίασης. 
Σας έχουν διανεμηθεί επίσης και λευκά ψηφοδέλτια, καθώς και φάκελοι εντός των οποίων τοποθετούνται τα ψηφοδέλτια. 
Η ψήφος εκφράζεται με σταυρό δίπλα σε μια από τις λέξεις «ΝΑΙ», «ΟΧΙ», «ΠΑΡΩΝ». Εφόσον το ψηφοδέλτιο δεν φέρει σταυρό στη πρόταση που εμπεριέχεται σε αυτό, τότε θα θεωρείται άκυρο. 
Επίσης, σύμφωνα με το δεύτερο και τρίτο εδάφιο της παραγράφου 10 του άρθρου 73 του Κανονισμού της Βουλής, σε περίπτωση ασυμφωνίας μεταξύ του αριθμού των ψηφοδελτίων και του αριθμού των ψηφισάντων επαναλαμβάνεται η καταμέτρηση. Εάν και μετά τη νέα αυτή καταμέτρηση διαπιστωθεί ότι ο αριθμός των ψηφοδελτίων είναι μεγαλύτερος από τον αριθμό των ψηφισάντων, καταστρέφεται πριν από τη διαλογή αριθμός ψηφοδελτίων ίσος με τον αριθμό των επιπλέον ψηφοδελτίων. 
Επίσης, κύριοι συνάδελφοι, σας γνωστοποιώ ότι στο Προεδρείο έχουν αποσταλεί σφραγισμένες επιστολές από συναδέλφους Βουλευτές και μέλη της Κυβέρνησης και Υφυπουργούς που βρίσκονται σε αποστολή της Βουλής και της Κυβέρνησης στο εξωτερικό, για συμμετοχή στην ψηφοφορία, σύμφωνα με το άρθρο 70Α΄ του Κανονισμού της Βουλής. 
Με την εκφώνηση του ονόματός του κάθε Βουλευτής θα προσέρχεται στην ψηφοδόχο όπου θα εναποθέτει το φάκελο με την ψήφο του στην κάλπη και οι επί της ψηφοδόχου συνάδελφοι θα επιβεβαιώνουν αναφέροντας το όνομα κάθε συναδέλφου που ψηφίζει. 
Καλούνται επί του καταλόγου οι συνάδελφοι κ. Ιωάννης Τζαμτζής από τη Νέα Δημοκρατία και η κ. Όλγα Γεροβασίλη από το ΣΥΡΙΖΑ- Ενωτικό Κοινωνικό Μέτωπο. 
Καλούνται, επίσης επί της ψηφοδόχου ως ψηφολέκτες οι συνάδελφοι κ. Δημήτριος Τσουμάνης από τη Νέα Δημοκρατία και ο κ. Απόστολος Αλεξόπουλος από το ΣΥΡΙΖΑ- Ενωτικό Κοινωνικό Μέτωπο. 
Πρόεδρος της Εφορευτικής Επιτροπής θα είναι σύμφωνα με την παράγραφο 6 του άρθρου 73 του Κανονισμού της Βουλής ο Β΄ Αντιπρόεδρος της Βουλής κ. Γεώργιος Καλαντζής. 
Παρακαλώ τους κυρίους ψηφολέκτες να προσέλθουν στις κάλπες. 
Επαναλαμβάνω ότι οι επί της ψηφοδόχου συνάδελφοι θα επιβεβαιώνουν αναφέροντας το όνομα κάθε συναδέλφου που ψηφίζει. 
Παρακαλώ να αρχίσει η ανάγνωση του καταλόγου. 
(ΨΗΦΟΦΟΡΙΑ)
(Διαρκούσης της ψηφοφορίας την Προεδρική Έδρα καταλαμβάνει ο Ε’ Αντιπρόεδρος της Βουλής κ. ΛΕΩΝΙΔΑΣ ΓΡΗΓΟΡΑΚΟΣ )
(ΜΕΤΑ ΚΑΙ ΤΗ ΔΕΥΤΕΡΗ ΑΝΑΓΝΩΣΗ ΤΟΥ ΚΑΤΑΛΟΓΟΥ)","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"131021"," Υπάρχει συνάδελφος ο οποίος δεν άκουσε το όνομα του; Κανείς; 
Οι σφραγισμένες επιστολές, οι οποίες απεστάλησαν στο Προεδρείο για συμμετοχή στη μυστική ψηφοφορία σχετικά με την πρόταση που κατέθεσαν πενήντα τέσσερις Βουλευτές, σύμφωνα με τα άρθρα 86 παρ. 1-3 του Συντάγματος και 154 & 155 του Κανονισμού της Βουλής, με την οποία αιτούνται όπως η συσταθείσα και λειτουργούσα Ειδική Κοινοβουλευτική Επιτροπή που διενεργεί προκαταρκτική εξέταση κατά του πρώην Υπουργού κ. Γεωργίου Παπακωνσταντίνου, σχετικά με την υπόθεση του ψηφιακού δίσκου ηλεκτρονικών αρχείων της Τράπεζας HSBC, να επεκτείνει τη διεξαγόμενη ήδη προκαταρκτική εξέταση, προκειμένου να διερευνηθούν τυχόν ποινικές ευθύνες του εν λόγω Υπουργού και για το αξιόποινο αδίκημα της απιστίας στην Υπηρεσία (άρθρο 256 περ. γ’ υποπερ. α’ και β’ Π.Κ.), σύμφωνα με το άρθρο 70Α του Κανονισμού της Βουλής, καταχωρίζονται στα Πρακτικά.
(Οι προαναφερθείσες επιστολές έχουν ως εξής:
                       (Να φωτογραφηθούν οι σελ. 362 – 369)","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"131022","  Κηρύσσεται περαιωμένη η ψηφοφορία και παρακαλώ τους κύριους ψηφολέκτες να προβούν στην καταμέτρηση κα διαλογή των ψηφοδελτίων και την εξαγωγή του αποτελέσματος.
(ΚΑΤΑΜΕΤΡΗΣΗ-ΔΙΑΛΟΓΗ)
(Διαρκούσης της διαλογής την Προεδρική Έδρα καταλαμβάνει ο Α’ Αντιπρόεδρος της Βουλής κ. ΙΩΑΝΝΗΣ ΤΡΑΓΑΚΗΣ )
(ΜΕΤΑ ΤΗ ΔΙΑΛΟΓΗ)","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"131023"," Κυρίες και κύριοι συνάδελφοι, έχω την τιμή να ανακοινώσω στο Σώμα το αποτέλεσμα της διεξαχθείσης μυστικής ψηφοφορίας.
Ψήφισαν συνολικά 266 Βουλευτές. Ευρέθησαν στην ψηφοδόχο 266 ψηφοδέλτια. Έγκυρα 265.
Υπέρ της πρότασης, δηλαδή «ΝΑΙ» ψήφισαν 234 Βουλευτές.
Κατά της πρότασης, δηλαδή «ΟΧΙ» ψήφισαν 21 Βουλευτές.
Ψήφισαν «ΠΑΡΩΝ» 7 Βουλευτές.
Λευκά: 3.
Άκυρο: 1.
Κατόπιν του αποτελέσματος της διεξαχθείσης μυστικής ψηφοφορίας έχω την τιμή να σας ανακοινώσω ότι με την προβλεπόμενη πλειοψηφία της παραγράφου 3 του άρθρου 86 του Συντάγματος και της παραγράφου 9 του άρθρου 155 του Κανονισμού της Βουλής γίνεται δεκτή η πρόταση που κατέθεσαν πενήντα τέσσερις Βουλευτές, σύμφωνα με τα άρθρα 86 παράγραφοι 1-3 του Συντάγματος και 154 & 155 του Κανονισμού της Βουλής, με την οποία αιτούνται όπως η συσταθείσα και λειτουργούσα Ειδική Κοινοβουλευτική Επιτροπή που διενεργεί προκαταρκτική εξέταση κατά του πρώην Υπουργού κ. Γεωργίου Παπακωνσταντίνου, σχετικά με την υπόθεση του ψηφιακού δίσκου ηλεκτρονικών αρχείων της Τράπεζας HSBC, επεκτείνει τη διεξαγόμενη ήδη προκαταρκτική εξέταση, προκειμένου να διερευνηθούν τυχόν ποινικές ευθύνες του εν λόγω Υπουργού και για το αξιόποινο αδίκημα της απιστίας στην Υπηρεσία (άρθρο 256 περ. γ’ υποπερ. α’ και β’ Π.Κ.) και σύμφωνα με τα διαλαμβανόμενα στην πρόταση. 
Συνεπώς, προτείνω η ήδη συσταθείσα Κοινοβουλευτική Επιτροπή που έπρεπε να υποβάλει το πόρισμα και το αποδεικτικό της υλικό μέχρι τη Δευτέρα 17 Ιουνίου 2013, μετά τη σημερινή απόφαση του Σώματος για επέκταση της προκαταρκτικής εξέτασης για τη διερεύνηση ενδεχόμενης τέλεσης του αδικήματος της απιστίας στην Υπηρεσία από τον πρώην Υπουργό, να υποβάλει το πόρισμα και το αποδεικτικό υλικό συνολικώς ως την Τρίτη 25 Ιουνίου 2013.
Συμφωνεί το Σώμα με την πρόταση αυτή;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"131024"," Μάλιστα, μάλιστα.","ΠΟΛΛΟΙ ΒΟΥΛΕΥΤΕΣ",NA
"131025"," Κατά πλειοψηφία.","ΖΩΗ ΚΩΝΣΤΑΝΤΟΠΟΥΛΟΥ",272
"131026"," Συνεπώς, το Σώμα συνεφώνησε κατά πλειοψηφία με την πρόταση του Προέδρου.
Κύριοι συνάδελφοι, παρακαλώ το Σώμα να εξουσιοδοτήσει το Προεδρείο για την υπ’ ευθύνη του επικύρωση των Πρακτικών της σημερινής συνεδρίασης.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"131027"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"131028"," Το Σώμα παρέσχε τη ζητηθείσα εξουσιοδότηση.
Κύριοι συνάδελφοι, δέχεστε στο σημείο αυτό να λύσουμε τη συνεδρίαση;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"131029"," Μάλιστα, μάλιστα.
Με τη συναίνεση του Σώματος και ώρα 19.34’ λύεται η συνεδρίαση για αύριο, ημέρα Παρασκευή 7 Ιουνίου 2013 και ώρα 10.00’ με αντικείμενο εργασιών του Σώματος: κοινοβουλευτικό έλεγχο, συζήτηση επικαίρων ερωτήσεων. 
Ο","ΟΛΟΙ ΟΙ ΒΟΥΛΕΥΤΕΣ",NA
