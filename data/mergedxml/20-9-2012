"","Content","name","ParlmemberID"
"62497","Date","20-9-2012",NA
"62498"," Ευχαριστώ πολύ, κύριε Πρόεδρε.
Μιλάμε σήμερα για ένα θέμα που απασχολεί και ταλανίζει την ελληνική κοινωνία. Το τελευταίο εξάμηνο βλέπουμε συνέχεια τους ασφαλισμένους στον ΕΟΠΥΥ, βλέπουμε τις υπηρεσίες υγείας και τα κρατικά νοσοκομεία να είναι σε μια διαρκή αναστάτωση λόγω του ότι, κύριε Πρόεδρε, κύριε Υπουργέ, φαίνεται ότι υπάρχει μια υποχρηματοδότηση του συστήματος, αλλά συγχρόνως φαίνεται ότι δεν έγινε καλή αξιοποίηση - αξιολόγηση του συστήματος όλων αυτών των παροχών που εντάχθηκαν στον ΕΟΠΥΥ.
Έτσι λοιπόν δεν μπορεί μια ακριτική περιοχή, όπως είναι η Νεάπολη Λακωνίας και η Ελαφόνησος, δηλαδή ο Δήμος Μονεμβασιάς και το Κέντρο Υγείας-Νοσοκομείο Μολάων να μην έχει υποστεί και αυτό τις επιπτώσεις από την υποχρηματοδότηση των υπηρεσιών υγείας και την εν γένει αναστάτωση που υπάρχει στο σύστημα. 
Το καλοκαίρι, παραδείγματος χάριν –αλλά κι αυτές τις μέρες- στο Κέντρο Υγείας Νεάπολης, το οποίο εξυπηρετεί ένα μεγάλο αριθμό πολιτών τού τέως Δήμου Βοιών και Ελαφονήσου, που έχει είκοσι δημοτικά διαμερίσματα, παρουσιάζεται μια υποστελέχωση: Οι γιατροί είναι ελάχιστοι, οι αγροτικοί ιατροί δεν διορίζονται έγκαιρα, νοσηλευτικό προσωπικό δεν υπάρχει, οδηγοί ασθενοφόρων δεν υπάρχουν, με αποτέλεσμα να υπάρχει μια ανασφάλεια στην περιοχή από τους κατοίκους, αλλά βεβαίως και από το ίδιο το προσωπικό, τους ιατρούς και τους νοσηλευτές, οι οποίοι δεν μπορούν να φέρουν σε πέρας την πολλή δουλειά που έχουν. Σήμερα, επειδή υπάρχει αυτή η μεγάλη οικονομική κρίση, όλοι πηγαίνουν, βέβαια, στο Εθνικό Σύστημα Υγείας για να εξυπηρετηθούν. 
Θα ήθελα λοιπόν στην απάντησή σας –μιας και αναφέρεται στην ίδια περιοχή, στο Δήμο Μονεμβασιάς- να μου πείτε, τι γίνεται με το Κέντρο Υγείας Μολάων, το οποίο έχει την αρμοδιότητα για το Κέντρο Υγείας Νεάπολης Βοιών.
Ευχαριστώ πολύ.","ΛΕΩΝΙΔΑΣ ΓΡΗΓΟΡΑΚΟΣ",114
"62499","  Ευχαριστούμε κι εμείς. 
Κύριε Υπουργέ, έχετε το λόγο για τρία λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"62500"," Ευχαριστώ, κύριε Πρόεδρε.
 Χαίρομαι για την ευκαιρία που μου δίνει ο κύριος Αντιπρόεδρος της Βουλής, ο κ. Γρηγοράκος, ο συνάδελφος και στην ιατρική και στη Βουλή, διότι με αφορμή αυτήν την επίκαιρη ερώτησή του βλέπω το ενδιαφέρον για μια περιοχή με ιδιαίτερα χαρακτηριστικά και ιδιαίτερα προβλήματα στον υγειονομικό χώρο, που δεν πρέπει σε καμμία περίπτωση να τα υποβαθμίσουμε, αλλά αντιθέτως πρέπει να στηρίξουμε.
Πριν μπω στην ουσία της επίκαιρης ερωτήσεως, θα ήθελα να πω το εξής: Όντως υπάρχει μια υποχρηματοδότηση στο σύστημα. Αυτό το έχουμε εξηγήσει και το έχουμε πει πολλές φορές. Όντως πρέπει να κάνουμε μια προσπάθεια εξορθολογισμού των δαπανών που πρέπει να προκύψει μέσα από μια καλύτερη διαχείριση των πόρων. Αυτή η καλύτερη διαχείριση των πόρων θα πρέπει να αφορά τους ανθρώπινους, αλλά και τους οικονομικούς πόρους του συστήματος. Αυτή η επανασχεδίαση πρέπει να γίνει με ένα κριτήριο γεωγραφικής, αλλά και κοινωνικής ευαισθησίας. 
Ξέρετε, το έχουμε πει πολλές φορές, οι ασθενείς των αστικών κέντρων έχουν τη δυνατότητα, όπως έχει διαμορφωθεί μέχρι τώρα η κατάσταση στο χώρο της υγείας, να επιλέξουν να πάνε είτε σε ένα δημόσιο κρατικό νοσοκομείο είτε σε μια ιδιωτική κλινική όπου πληρώνει το ασφαλιστικό ταμείο με κλειστά ενοποιημένα νοσήλια, όπως γνωρίζετε. Δηλαδή οι ασθενείς είτε στην κλινική νοσηλεύονται δωρεάν είτε στο νοσοκομείο. Περιοχές όπως είναι οι Μολάοι, ο Ασωπός, η Μονεμβάσια, η Νεάπολη που είναι στην καρδιά της Ελλάδος, δεν έχουν τη δυνατότητα να έχουν αυτήν την πρόσβαση σε παροχή υπηρεσιών υγείας στον ιδιωτικό τομέα. Άρα είναι εξαρτημένοι μόνο από το Νοσοκομείο ουσιαστικά, της Σπάρτης, με ένα υποβοηθητικό ρόλο –που κάνουν σοβαρή προσπάθεια οι άνθρωποι εκεί και το ιατρικό και το νοσηλευτικό προσωπικό- του Νοσοκομείου-Κέντρου Υγείας Μολάων. 
Επειδή πολλά είχαν ακουστεί στο παρελθόν, πρέπει να σας πω σήμερα ότι θα το στηρίξω αυτό το Νοσοκομείο και Κέντρο Υγείας Μολάων, γιατί σε αυτήν την περιοχή επιτελεί ένα πολύ σοβαρό έργο. Μέσα στο πλαίσιο αυτό, θα πρέπει και στο δορυφορικό Κέντρο Υγείας της Νεάπολης, αλλά και στα περιφερειακά να ολοκληρωθεί η στελέχωσή τους. 
Έχω μερικά στοιχεία που μου έδωσε ο κοινοβουλευτικός έλεγχος, που αφορούν την κατάσταση που βρίσκεται αυτήν τη στιγμή, η περιοχή. Πρέπει πρώτα απ’ όλα να πω το εξής: Ο νόμος δίνει τη δυνατότητα και την υποχρέωση εντέλει στους διοικητές των υγειονομικών περιφερειών να μετακινούν, όπως γνωρίζετε, με τρίμηνες μετακινήσεις -σε κάθε περίπτωση είναι στη δική τους διακριτική ευχέρεια και ένα και δύο και τρία τρίμηνα- προσωπικό μεταξύ των μονάδων εντός της υγειονομικής περιφέρειας, ώστε να μην υπάρχει πρόβλημα στην εφημέρευση των κέντρων υγείας και να μην υπάρχει κανένα πρόβλημα ακόμα και στα νοσοκομεία. Επομένως ο διοικητής της υγειονομικής περιφέρειας έχει την υποχρέωση να μην αφήνει κανένα κέντρο υγείας ακάλυπτο από εφημερίες. Αυτό είναι βασική αρχή. 
Από εκεί και πέρα, στη διεύθυνση προσωπικού των νομικών προσώπων του Υπουργείου δεν εκκρεμούν πρακτικά διορισμού για το Κέντρο Υγείας Νεάπολης, δηλαδή δεν έχει δρομολογηθεί μέχρι τώρα, κανένας διορισμός που να αφορά αυτό το κέντρο.
Για να μην καταχραστώ το χρόνο και λόγω της ονομαστικής ψηφοφορίας, θα συνεχίσω για να σας δώσω τα στοιχεία στη δευτερολογία μου. 
Ευχαριστώ πολύ.","ΜΑΡΙΟΣ ΣΑΛΜΑΣ",449
"62501"," Το λόγο έχει ο ερωτών συνάδελφος κ. Γρηγοράκος.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"62502"," Κύριε Υπουργέ, χαίρομαι για τη διαβεβαίωση ότι θα διατηρηθεί το Κέντρο Υγείας Νοσοκομείου Μολάων, το οποίο είναι το υπεύθυνο νοσοκομείο, η υπεύθυνη κυψέλη υγείας της περιοχής. 
Όμως, αν δει κανείς και τα υπόλοιπα κέντρα υγείας του νομού, φαίνεται ότι η περιοχή αυτή υπολείπεται σε στελέχωση. Μπορεί λοιπόν το Κέντρο Υγείας Νοσοκομείου Μολάων να διαθέσει καλύτερα το προσωπικό του ούτως, ώστε να στηριχθεί και η περιοχή. Από το τελευταίο χωριό της περιοχής των Βοιών μέχρι που να φτάσει κανείς στο Νοσοκομείο Σπάρτης, είναι εκατόν εβδομήντα πέντε χιλιόμετρα. 
Καταλαβαίνετε ότι και το Κέντρο Υγείας Νοσοκομείου Μολάων δεν έχει τις δυνατότητες να αντεπεξέλθει. Γιατρός είστε, συνάδελφοι είμαστε, γνωριζόμαστε πολλά χρόνια και καταλαβαίνετε ότι, αν υπάρξει ένα επείγον περιστατικό στην περιοχή, όταν λείπει το ασθενοφόρο του Κέντρου Υγείας Βοιών, ο ασθενής τίθεται σε μεγάλο κίνδυνο. Δηλαδή, εάν έχουμε έλλειψη σε νοσηλευτικό προσωπικό, υποστηρικτικό προσωπικό του Κέντρου Υγείας Νεάπολης, πρέπει να σας πω ότι υπάρχει και η Ελαφόνησος που το καλοκαίρι έχει πολύ κόσμο. Τέσσερις χιλιάδες άτομα που επισκέφθηκαν την περιοχή όλο το καλοκαίρι. Βεβαίως και το αγροτικό ιατρείο της Ελαφονήσου υπάγεται στο Κέντρο Υγείας Νεάπολης. Καταλαβαίνετε τι δυσκολίες αντιμετώπισε το ιατρικό, νοσηλευτικό και άλλο διοικητικό προσωπικό του Κέντρου Υγείας Νεάπολης.
Θα ήθελα, μια και μου δώσατε τη διαβεβαίωση, να σας πω ότι χρειάζεται μια καλύτερη κατανομή του προσωπικού. Χρειάζεται να στηρίξουμε το Κέντρο Υγείας Νεάπολης με περισσότερο νοσηλευτικό προσωπικό και χρειαζόμαστε και οδηγούς ασθενοφόρων ούτως, ώστε ένα ασθενοφόρο να παραμένει στην περιοχή, για να αισθάνεται ασφαλής ο πολίτης ο οποίος μένει στον τέως Δήμο Βοιών, Νεάπολης, Ελαφονήσου, που είναι πραγματικά δύσβατη περιοχή και έχουν ανάγκη οι πολίτες απ’ αυτήν την ασφάλεια που πρέπει να τους προσφέρει το κράτος.
Τελειώνω με μια παράκληση. Ξέρουμε ότι αυτές οι ημέρες είναι δύσκολες, ημέρες που πρέπει να βρούμε αυτό το τεράστιο ποσό χρημάτων, για να ακολουθήσουμε το πρόγραμμα. Πρέπει και στις υπηρεσίες υγείας να δούμε τι γίνεται με το ποσό που δίνουν οι ασφαλιστικοί οργανισμοί και τα νοσοκομεία για τις αποκλειστικές νοσοκόμες και νοσοκόμους και την ποιότητα υπηρεσιών υγείας που προσφέρει αυτός ο κλάδος στα νοσοκομεία. Άρα θα μπορούμε ένα μεγάλο ποσό που διαθέτουμε για τις αποκλειστικές στα νοσοκομεία όλης της Ελλάδος, να το μετακινήσουμε ούτως, ώστε να πάρουμε ικανά στελέχη της υγείας και να τα διασπείρουμε στην περιφέρεια, για να υπάρξει μια καλύτερη κατανομή προσωπικού για την ασφάλεια του πολίτη. 
Ευχαριστώ.","ΛΕΩΝΙΔΑΣ ΓΡΗΓΟΡΑΚΟΣ",114
"62503"," Σας ευχαριστούμε.
Το λόγο έχει ο Αναπληρωτής Υπουργός Υγείας, κ. Μάριος Σαλμάς, προκειμένου να δευτερολογήσει.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"62504"," Είναι σημαντική η παρατήρηση που κάνετε όσον αφορά τις πιστώσεις που δίδονται για την περίπτωση των αποκλειστικών νοσοκόμων. Πρέπει να σας πω ότι υπάρχει ένας κωδικός στον ΕΟΠΥΥ, που προβλέπει μια δαπάνη, η οποία από τον έλεγχο που έκανα και εγώ το τελευταίο διάστημα, είδα ότι είναι δυσανάλογη με τις δαπάνες που κάνουμε για άλλες υπηρεσίες. 
Υπάρχει όμως μια δυσκολία, ότι αυτός ο προϋπολογισμός προέρχεται από τον κανονισμό παροχών, τον οποίο –σας ανακοινώνω σήμερα- θα τον αναθεωρήσουμε. Θα εκδώσουμε κοινή υπουργική απόφαση με τον Υπουργό Οικονομικών, για να αναθεωρήσουμε αυτόν τον κανονισμό παροχών του ΕΟΠΥΥ, που αφορά γενικότερες παροχές και το πώς καθορίζονται οι δαπάνες γι’ αυτές τις παροχές. Εκεί θα επανεξετάσουμε και το θέμα των αποκλειστικών. Ευχής έργο θα ήταν, να μπορούσε κανείς να συνδυάσει την εξοικονόμηση απ’ αυτόν τον κωδικό με το Εθνικό Σύστημα Υγείας, που έχει άλλους κωδικούς από το κεντρικό Υπουργείο Υγείας. Θα το δούμε και μπορείτε να έρθετε να το συζητήσουμε και στο γραφείο και στο Υπουργείο, γιατί ξέρω ότι έχετε ιδέες. 
Θέλω να συνεχίσω και να σας θέσω ορισμένα στοιχεία που έχω στη διάθεσή σας. Πρέπει να πούμε ότι στο Κέντρο Υγείας του Νοσοκομείου Μολάων και στα περιφερειακά ιατρεία της ευθύνης του υπάρχουν αυτήν τη στιγμή, δεκαοκτώ οργανικές θέσεις γιατρών για τα περιφερειακά ιατρεία, από τις οποίες είναι καλυμμένες οι δεκατρείς. Είναι και πέντε θέσεις οι οποίες δεν έχουν καλυφθεί. Όταν καλυφθούν και αυτές οι πέντε θέσεις σε κάποια προκήρυξη, θα ενισχυθεί πολύ η περιοχή των Μολάων. 
Αναφορικά με το Κέντρο Υγείας της Νεάπολης, υπηρετούν αυτήν τη στιγμή ένα παθολόγος, ένας παιδίατρος, δυο γενικοί ιατροί, δυο οδοντίατροι και τρεις γιατροί υπηρεσίας υπαίθρου. Το πρόγραμμα των εφημεριών για το Νοσοκομείο Μολάων και το Κέντρο Υγείας Νεάπολης διαμορφώνεται με βάση τις παραμέτρους για τις τακτικές εφημερίες που θέτει το Υπουργείο Υγείας.
Έχουμε νοσηλευτικό προσωπικό: ένας νοσηλευτής που είναι ΤΕ και μια νοσηλεύτρια του κλάδου ΔΕ Αδελφών Νοσοκόμων, όπως πολύ σωστά είπατε. Έχει αποσπαστεί μια νοσηλεύτρια του κλάδου ΔΕ Αδελφών Νοσοκόμων στο Γενικό Νοσοκομείο Αλεξανδρούπολης, λόγω συνυπηρέτησης συζύγου –είναι στρατιωτικός ο σύζυγος- και απουσιάζει με άδεια άνευ αποδοχών, μια μαία του κλάδου ΤΕ Μαιών και εκκρεμεί μια προκήρυξη θέσης ΤΕ Νοσηλευτικής. Είναι στο σχέδιο από τις 6-7-2010, που είναι για έγκριση προκήρυξης και εκκρεμεί και μια προκήρυξη ακόμη για μια θέση του κλάδου ΔΕ Αδελφών Νοσοκόμων, που είναι από τις 5-7-2011 και είναι στο δρόμο προς το ΑΣΕΠ. 
Υπάρχουν τέσσερις οδηγοί ασθενοφόρου και στην ευθύνη τώρα του Κέντρου Υγείας Νεάπολης υπάρχουν εννέα περιφερειακά ιατρεία, που προβλέπουν αντίστοιχες οργανικές θέσεις. Είναι καλυμμένες οι τρεις και είναι κενές έξι. Απ’ αυτό προκύπτει εύλογα πού είναι το πρόβλημα. 
Εγώ έχω δώσει εντολή μετά την ερώτησή σας να δούμε πώς μπορούμε να πληρώσουμε και τις υπόλοιπες έξι…","ΜΑΡΙΟΣ ΣΑΛΜΑΣ",449
"62505"," Φανταστείτε ότι για επτά ημέρες της εβδομάδας είναι τρεις αγροτικοί ιατροί.","ΛΕΩΝΙΔΑΣ ΓΡΗΓΟΡΑΚΟΣ",114
"62506"," Έχουμε ήδη μιλήσει με το διοικητή της υγειονομικής περιφέρειας, για να λύσει το θέμα αυτό για να μην υπάρξει πρόβλημα, γιατί από τη μια μεριά, θέλουμε αποκέντρωση της λήψης απόφασης, με τις υγειονομικές περιφέρειες και από την άλλη, τα δύσκολα οι περιφέρειες τα στέλνουν στο Υπουργείο. Αλλά παρ’ όλα αυτά είμαστε εδώ για να λύσουμε και αυτό το θέμα.
Ευχαριστώ.","ΜΑΡΙΟΣ ΣΑΛΜΑΣ",449
"62507","  Ευχαριστούμε και εμείς.
Η τέταρτη με αριθμό 256/17-9-2012 επίκαιρη ερώτηση πρώτου κύκλου του Βουλευτή Επικρατείας των Ανεξάρτητων Ελλήνων κ. Τέρενς-Νικολάου Κουίκ προς τον Υφυπουργό, στον Πρωθυπουργό και τον Υπουργό Περιβάλλοντος, Ενέργειας και Κλιματικής Αλλαγής, σχετικά με τη διάθεση στην ανώνυμη εταιρεία (ΛΑΓΗΕ Α.Ε.) μέρους του ανταποδοτικού τέλους που προορίζεται για την ΕΡΤ Α.Ε..
Θα απαντήσει ο Υφυπουργός κ. Ασημάκης Παπαγεωργίου.
Κύριε Κουίκ, έχετε το λόγο για να αναπτύξετε την επίκαιρη ερώτησή σας.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"62508"," Ευχαριστώ πολύ.
Κύριε Πρόεδρε, κυρίες και κύριοι συνάδελφοι, εκείνος του οποίου το σπίτι το διέρρηξαν και που θα έπρεπε να έρθει σήμερα εδώ να το υπερασπιστεί, απουσιάζει από την Αίθουσα και αναφέρομαι στον αρμόδιο Υφυπουργό κ. Σίμο Κεδίκογλου, ο οποίος δεν είχε ούτε τη στοιχειώδη ευαισθησία, όχι ως δημοσιογράφος απέναντι σε έναν πρώην συνάδελφό του, αλλά ως πολιτικός, να σηκώσει το τηλέφωνο –αυτό που έκανε ο κ. Παπαγεωργίου, δηλαδή- και να πει ότι ξέρεις κάτι, δεν μπορώ, δεν θέλω, βγάλε το ποτήρι αυτό από το στόμα μου, είναι πικρό, έχω δουλειά και δεν μπορώ να έρθω να το υπερασπιστώ.
Και όχι μόνο αυτό, κύριε Πρόεδρε, αλλά τον αναζητούσα στο τηλέφωνο και δεν εμφανίστηκε. Έβαλα ακόμα και ενδιάμεσους, δεν εμφανίστηκε. Με βλέπει εδώ μέσα στο Κοινοβούλιο και φεύγει σαν τον κλέφτη έξω. Να τον κυνηγάω στη Βουλή να τον βρω και να μην τον βρίσκω και τελικά να είναι έξω στον κήπο. Και όταν έπεσα επάνω του, μου είπε το μεγάλο ψέμα. «Μα δεν είμαι εγώ η πρώτη υπογραφή. Δύο υπογράψαμε, αλλά άλλος έβαλε την πρώτη». 
Και έχω εδώ το χαρτί, κύριε Πρόεδρε. Η πρώτη υπογραφή είναι του κ. Κεδίκογλου. Γιατί για το δικό του σπίτι μιλάμε, γι’ αυτό που ελέγχει: για το σπίτι της ΕΡΤ. Γιατί εδώ έχουμε κλοπή. Γιατί έρχεται το κράτος, η Κυβέρνηση Σαμαρά και υπογράφει κάτι που δεν το υπέγραψε ούτε ο Μόσιαλος, που ήθελε να ξεπουλήσει την ΕΡΤ. Ούτε αυτός δεν υπέγραψε μια σχετική απόφαση επί των ημερών του.
Εγώ δεν σας λέω ότι δίνουν τα λεφτά τους σ’ ένα καθαρό μαγαζί. Εγώ σας λέω ότι είναι αμαρτωλό μαγαζί η ΕΡΤ και θα μπορούσαμε πολλά να πούμε για την ΕΡΤ σήμερα, αν ήταν εδώ ο κ. Κεδίκογλου. Του υπόσχομαι όμως ότι θα του «αλλάξω τα φώτα» σε επίκαιρες ερωτήσεις, για να μας απαντήσει τι θα γίνει με αυτήν την ΕΡΤ, η οποία πρέπει να σταθεί στα πόδια της και την οποία την τσεκουρώνουν. Θα την καταντήσουν Ολυμπιακή, για να ξεπουληθεί για ένα πιάτο φακής, που δεν υπάρχει πια ούτε στα σπίτια ένα πιάτο φακή. 
Θέλω να ακούσω κατ’ αρχάς, την άποψη –γιατί άποψη θα ακούσω- του κυρίου Υφυπουργού για ποιο λόγο κλάπηκαν 75 εκατομμύρια ευρώ από το ταμείο της ΕΡΤ, που έδωσαν οι Έλληνες ως ανταποδοτικό τέλος, για να μη βλέπουν τούρκικα σήριαλ και να βλέπουν ένα ποιοτικότερο πρόγραμμα, κάτι που δεν μπορούμε να το αρνηθούμε αν μη τι άλλο, ανεξάρτητα –επαναλαμβάνω- αν είναι πράγματι αυτή ένα αμαρτωλό μαγαζί. 
Κι αν έχω το χρόνο, θα του διαβάσω και μερικά δημοσιεύματα του κυρίου Υφυπουργού για το ποια είναι η ΛΑΓΗΕ, η οποία απορροφά ως σκουπιδοτενεκές κυριολεκτικά, 75 εκατομμύρια σε βάρος του δοκιμαζόμενου ελληνικού λαού. 
Γιατί σας διαβεβαιώ, κύριοι συνάδελφοι, ότι πηγαίνουν σε ένα τρύπιο κουμπαρά αυτά τα λεφτά. Είναι ένα από τα πιο αμαρτωλά μαγαζιά που έχει στήσει το «πασοκοσύστημα» του Γιωργάκη, το οποίο εκτρέφει τώρα το «Σαμαροσύστημα» του Αντώνη. 
Ευχαριστώ.","ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΙΚ",243
"62509"," Το λόγο έχει ο κύριος Υπουργός για τρία λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"62510"," Ευχαριστώ πολύ, κύριε Πρόεδρε. 
Η προώθηση των ανανεώσιμων πηγών ενέργειας στη χώρα αποτελεί περιβαλλοντική και ενεργειακή προτεραιότητα και βεβαίως, κοινοτική δέσμευση. Σύμφωνα λοιπόν με το ν. 3468/2006 προβλέπεται συμμετοχή της ενέργειας από ανανεώσιμες πηγές στην ακαθάριστη τελική κατανάλωση ενέργειας σε ποσοστό 20% μέχρι το 2020. 
Την τελευταία διετία όμως, παρατηρήθηκε σημαντική αύξηση στην εγκατεστημένη ισχύ έργων ΑΠΕ και μάλιστα υπό δύσκολες χρηματοοικονομικές συνθήκες. Περαιτέρω δε, οι στρεβλώσεις στο ρυθμιστικό πλαίσιο, η σημαντική απόκλιση μεταξύ των πραγματικών μεγεθών και των αρχικών κινήσεων των παραμέτρων που χρησιμοποιήθηκαν για τον υπολογισμό του ΕΤΜΕΑΡ, οι οφειλές των εταιρειών «ENERGA» και «HELLAS POWER» που παραμένουν σε δεσμευμένους λογαριασμούς και οι καθυστερήσεις χρόνων οδήγησαν στο σημείο η αγορά ενέργειας να βρίσκεται υπό κατάρρευση, πράγμα που  θα προκαλούσε ανυπολόγιστες ζημιές στην οικονομία της χώρας, όπως όλοι καταλαβαίνουμε. 
Λόγω αυτών των συνθηκών ο ειδικός λογαριασμός που έχει συσταθεί για τη χρηματοδότηση του υποστηρικτικού μηχανισμού των ΑΠΕ, τον οποίο διαχειρίζεται η «ΛΑΓΗΕ Α.Ε.», εμφανίζει μεγάλο έλλειμμα με αυξητικές τάσεις. Αρχικοί υπολογισμοί για την αποκατάσταση της αγοράς και τον εξορθολογισμό του ειδικού λογαριασμού οδηγούσαν σε υπέρογκες επιβαρύνσεις των απλών καταναλωτών, οι οποίοι θα έρχονταν αντιμέτωποι με κατακόρυφες αυξήσεις στα τιμολόγια ρεύματος, που τελικά μετριάστηκαν σημαντικά λόγω των πρόσφατων παρεμβάσεων. 
Προκειμένου λοιπόν να προστατευθούν οι πολίτες από υπέρογκες επιβαρύνσεις αλλά και  παράλληλα, να ενισχυθεί ο ειδικός λογαριασμός, αποφασίστηκε μεταξύ άλλων η ενεργοποίηση των διατάξεων του ν. 3851/2010 και συγκεκριμένα του άρθρου 12 παράγραφος 16 όπου προβλέπεται  ότι με κοινή υπουργική απόφαση –σας διαβάζω αυτολεξεί- «ορίζεται το ποσοστό της προβλεπόμενης από τις διατάξεις του άρθρου 14 του ν. 1730/1987 εισφοράς υπέρ της ΕΡΤ Α.Ε., το οποίο αποτελεί πόρο του ειδικού λογαριασμού που διαχειρίζεται ο διαχειριστής του συστήματος μεταφοράς ηλεκτρικής ενέργειας «ΔΕΣΜΗΕ Α.Ε.»», «ΛΑΓΗΕ Α.Ε.» πλέον, «κατά το άρθρο 40 του ν. 2773/1999 στον οποίο και αποδίδεται». 
Σε εφαρμογή λοιπόν της ανωτέρω διάταξης εκδόθηκε η αντίστοιχη κοινή υπουργική απόφαση που δημοσιεύτηκε στο ΦΕΚ 2317 της 9-8-2012 για την ενίσχυση των πόρων του ειδικού λογαριασμού μέσω απόδοσης του 25% του τέλους υπέρ ΕΡΤ. Αυτό το ποσοστό έχει προβλεφθεί να επανακαθορίζεται κατ’ έτος συνεκτιμώντας τις συνθήκες της αγοράς. Είναι εμφανές ότι η απόφαση αυτή δεν παραβιάζει αλλά εφαρμόζει την ισχύουσα νομοθεσία και βέβαια δεν αντίκειται στο Σύνταγμα. 
Στο  πλαίσιο της προσπάθειας εξορθολογισμού του ελλείμματος έχουν γίνει ήδη  κάποιες νομοθετικές παρεμβάσεις και πρόκειται να εισηγηθούμε και νέες. Επιπρόσθετα, με στόχο την ταμειακή διευκόλυνση του ταμείου του «ΛΑΓΗΕ», του ειδικού λογαριασμού και ενίσχυσης των ΑΠΕ, δρομολογείται και η χορήγηση δανείου 140 εκατομμυρίων μέσω του Ταμείου Παρακαταθηκών και Δανείων.
Στη δευτερολογία μου θα σας απαντήσω και στο δεύτερο ερώτημα που έχετε θέσει.","ΑΣΗΜΑΚΗΣ ΠΑΠΑΓΕΩΡΓΙΟΥ",395
"62511"," Το λόγο έχει ο κ. Κουίκ.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"62512"," Όσα μας είπε στο τέλος ο κύριος Υπουργός είναι ένα ψήγμα –σας διαβεβαιώ- αυτού του αμαρτωλού μαγαζιού που λέγεται «ΛΑΓΗΕ». Θα έλεγα, για να μη χάσω το χρόνο μου, ότι θα μπορούσαμε να το θέσουμε με την κ. Ραχήλ Μακρή, η οποία είναι η τομεάρχης για τα ενεργειακά θέματα στους Ανεξάρτητους Έλληνες και να το ανοίξουμε σε μια άλλη επίκαιρη συζήτηση. Πάντως αν κάνετε ένα «γκουκλάρισμα» –εδώ έχω σωρεία δημοσιευμάτων, από «ΝΑΥΤΕΜΠΟΡΙΚΗ» μέχρι δεν ξέρω πού- θα δείτε τι γίνεται σ’ αυτό το αμαρτωλό μαγαζί. 
Κύριε Υφυπουργέ, μην το πάρετε προσωπικά, γιατί θα πω το εξής: Ήρθε ο κλέφτης –γιατί κλεψιά είναι αυτό που κάνετε- για να απολογηθεί ή να δικαιολογηθεί την ώρα που ο υποτιθέμενος νοικοκύρης έπρεπε να είναι εδώ και να εξηγήσει το ότι αυτό είναι κλοπή σε βάρος των περιουσιακών στοιχείων της ΕΡΤ. Μιλάμε για 75 εκατομμύρια. Ο κ. Κεδίκογλου  άλλα έλεγε τότε και άλλα λέει τώρα, διότι έχω εδώ πέρα και δηλώσεις του, τις οποίες έκανε ως ο αντίστοιχος τομεάρχης επί Νέας Δημοκρατίας. Τότε έλεγε να προστατεύσουμε τα μετοχικά στοιχεία της ΕΡΤ και τώρα έρχεται και συνυπογράφει και λέει: «Πάρτε και 75 εκατομμύρια». 
Το ξέρετε, κυρίες και κύριοι, ότι η ΕΡΤ -αυτό το αμαρτωλό μαγαζί εγώ σας λέω- έχει αυτοκίνητα που δεν μπαίνουν μέσα στο δακτύλιο, γιατί είναι τέτοιας παλαιότητας που δεν επιτρέπεται να μπουν μέσα, με βάση τη νέα νομοθεσία; Το ξέρετε ότι δεν έχει μονάδα εξωτερικών μεταδόσεων ψηφιακή, την ώρα που τα κανάλια όλα γίνονται ψηφιακά; Δεν θα μιλήσω για τις προσλήψεις. Ο κ. Κεδίκογλου θα έρθει εδώ και θα απολογηθεί γι’ αυτά που συμβαίνουν στην ΕΡΤ με νέες επίκαιρες ερωτήσεις. Δεν θα μου ξεφύγει. Και ξέρει πάρα πολύ καλά ότι το θέμα τηλεόραση και ΕΡΤ το γνωρίζω όσο δεν το γνωρίζει αυτός. Αυτό είναι βέβαιο. 
Αλλά δεν έχει συναισθανθεί κάτι η Κυβέρνηση, ότι είναι θέμα χρόνου πλέον να παρέμβει ο εισαγγελέας και θα γίνει αυτό, διότι τα μέλη του διοικητικού συμβουλίου είναι ποινικά υπεύθυνα απέναντι στις ιδρυτικές διατάξεις της ΕΡΤ και για το θέμα του ανταποδοτικού τέλους. Δεν υπερασπίζονται το ταμείο τους και στο ταμείο τους προσφέρει ακόμα και η πεθαμένη μάνα μου, γιατί έχω ένα κεράκι με ηλεκτρικό, που δουλεύει στο νεκροταφείο. Δεν βλέπει αλλά πληρώνει ΕΡΤ, για να βλέπει εκεί από τον παράδεισο που είναι και όχι για να πηγαίνετε εσείς να της το κλέβετε.
Κυρίες και κύριοι συνάδελφοι, ο κ. Τζώνυ Καλημέρης, διαχρονικός μέσα στην ΕΡΤ, εξέφρασε την ανησυχία του ότι με αυτά που συμβαίνουν, θα βάλει λουκέτο η ΕΡΤ. Μήπως τελικά αυτός είναι ο σκοπός σας; Σας διαβάζω και μια γνωμάτευση την οποία έχω στα χέρια μου, ότι όλα αυτά που δημιουργούν την αφαίμαξη τής ΕΡΤ μπορεί να θεωρηθεί ότι αποτελούν μείωση της κρατικής ενίσχυσης που παρέχει ανταγωνιστικό πλεονέκτημα στους ανταγωνιστές της. Προσέξτε. Δηλαδή με αυτά που κάνετε, δουλεύετε υπέρ των ανταγωνιστών της ΕΡΤ, δηλαδή υπέρ των ιδιωτικών τηλεοράσεων. Εγώ είμαι και παιδί της ιδιωτικής τηλεόρασης, έχω στήσει τρία κανάλια, δεν αποδέχομαι όμως το να χαθεί ο δημόσιος χαρακτήρας της ΕΡΤ. 
Ξεκίνησε το παραμύθι με το Μόσιαλο, ο οποίος πάντως αυτό δεν το υπέγραψε και το συνεχίζετε εσείς. Προσπαθώ να καταλάβω τελικά τι πολιτική κάνετε: Πολιτική Σοβιετίας ή πολιτική Θάτσερ; Με έχετε παντελώς μπερδέψει. Αλλά ο κ. Κεδίκογλου σας διαβεβαιώ ότι θα έρθει εδώ σε σειρά επίκαιρων ερωτήσεων και θα απαντήσει και για το θέμα αυτό. Επαναλαμβάνω, απευθυνόμενος στα μέλη του διοικητικού συμβουλίου της ΕΡΤ: Είναι ποινικά υπεύθυνοι, εάν δεν υπερασπιστούν την ΕΡΤ Α.Ε. από την κλοπή που επιχειρεί η Κυβέρνηση με την υπογραφή της. 
Ευχαριστώ, κύριε Πρόεδρε.","ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΙΚ",243
"62513"," Κύριε Υπουργέ, έχετε τρία λεπτά για τη δευτερολογία σας.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"62514"," Ευχαριστώ, κύριε Πρόεδρε.
Ο στόχος αυτής της υπουργικής απόφασης είναι να διασώσουμε το ταμείο,  τον ειδικό λογαριασμό των ανανεώσιμων πηγών, ώστε να μην καταρρεύσει η αγορά της ενέργειας. Αυτός είναι ο στόχος και τίποτε άλλο. Και δεν γίνεται αν θέλετε, όπως λέει και ο στίχος του Καβάφη, να είναι από τη μια «εν μέρει εθνικός και εν μέρει χριστιανίζων», με την έννοια ότι εμείς έχουμε αποφασίσει να διαφυλάξουμε την αγορά της ενέργειας, να στηρίξουμε τον ειδικό λογαριασμό και σε αυτό θα συμβάλουν όλοι, χωρίς υπέρογκες επιβαρύνσεις στα τιμολόγια ηλεκτρικού ρεύματος για τον απλό καταναλωτή. 
Η διάθεση του 25% του τέλους υπέρ ΕΡΤ για την ενίσχυση του ειδικού λογαριασμού και μόνο, δεν επιβαρύνει κανέναν ούτε τον καταναλωτή ούτε τη δημόσια τηλεόραση. Γνωρίζετε και από τη δημοσιογραφική σας διαδρομή και στη δημόσια τηλεόραση βεβαίως και όπως είπατε και σε μεγάλα κανάλια, ότι το ειδικό τέλος υπέρ της ΕΡΤ δεν είναι χαράτσι. Τώρα πρέπει να πάρουμε όμως άμεσες αποφάσεις για τη στήριξη της αγοράς της ενέργειας και κατά συνέπεια της οικονομίας και αυτό ακριβώς κάνουμε. 
Όσον αφορά το δεύτερο σκέλος, για το πώς θα επηρεάσει την ΕΡΤ, κατόπιν συνεννόησης με τον Υφυπουργό παρά τω Πρωθυπουργώ, κ. Κεδίκογλου, θα ήθελα να σας ενημερώσω πως εν όψει της συνολικής κυβερνητικής προσπάθειας περιστολής των δαπανών των φορέων του δημόσιου τομέα, η ΕΡΤ θα καλύψει το ποσοστό των εσόδων της που αποδίδεται στο «ΛΑΓΗΕ» με την αναδιοργάνωση λειτουργίας της, με σκοπό τη μείωση του κόστους, μεριμνώντας πάντοτε για την εξασφάλιση της ποιότητας του προγράμματος.
Ήδη η νέα διοίκηση της ΕΡΤ προσανατολίζεται στην αύξηση των εσωτερικών παραγωγών, την αύξηση των ενημερωτικών προγραμμάτων και την ενεργοποίηση του ανθρώπινου κεφαλαίου της ΕΡΤ, που περιλαμβάνει μερικούς από τους καλύτερους επαγγελματίες στο είδος τους. 
Παράλληλα γίνεται προσπάθεια αξιοποίησης των σημαντικών περιουσιακών στοιχείων της ΕΡΤ, όπως το μουσείο και το αρχείο τα οποία, σε συνδυασμό με μια βέλτιστη πρακτική επιλογής προγραμμάτων, δύνανται να αποφέρουν σημαντικά έσοδα. 
Είναι λοιπόν σαφές πως η απόφαση για την απόδοση ποσοστού 25% του ανταποδοτικού τέλους της ΕΡΤ στο «ΛΑΓΗΕ» λήφθηκε με μοναδικό γνώμονα, την εξυπηρέτηση του δημοσίου συμφέροντος και μετά από στάθμιση των αναγκών των πολιτών, προκειμένου να εξασφαλιστεί η ρευστότητα του «ΛΑΓΗΕ» και να μην επιβαρυνθούν με επιπλέον βάρη οι καταναλωτές. 
Ευχαριστώ πολύ.","ΑΣΗΜΑΚΗΣ ΠΑΠΑΓΕΩΡΓΙΟΥ",395
"62515"," Ευχαριστώ για τις φιλότιμες προσπάθειες.","ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΙΚ",243
"62516"," Κι εμείς ευχαριστούμε. 
Τώρα θα συζητηθεί η πέμπτη με αριθμό 265/17-9-2012 επίκαιρη ερώτηση πρώτου κύκλου του Βουλευτή Επικρατείας του Λαϊκού Συνδέσμου-Χρυσή Αυγή κ. Χρήστου Παππά προς τους Υπουργούς Εξωτερικών και Μακεδονίας-Θράκης, σχετικά με την «αλυτρωτική προπαγάνδα των Σκοπίων».
Κύριε Παππά, έχετε το λόγο για δύο λεπτά, για να αναπτύξετε την επίκαιρη ερώτησή σας.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"62517"," Κύριε Υπουργέ, σε αυτή τη δύσκολη φάση, τη δύσκολη περίοδο που περνάει η πατρίδα μας, βλέπουμε το κράτος των Σκοπίων, αυτό το «μόρφωμα» –να το πούμε καλύτερα- αυτό το ετερόκλητο δημιούργημα, να προβάλλει ζητήματα και διεκδικήσεις σε βάρος της Ελλάδος. 
Μάλιστα όσο περνάει ο καιρός, αυτές οι διεκδικήσεις γίνονται όλο και πιο έντονες, κλιμακώνονται, αναβαθμίζονται ποιοτικά και ξεφεύγουν από το απλό πεδίο της ονοματολογικής διαφοράς. Επεκτείνονται σε θέματα περιουσιακά, θέματα πολιτικών δικαιωμάτων, θέματα εδαφικά.
Διαβάσαμε λοιπόν πριν από δέκα περίπου μέρες, στην εφημερίδα «ΤΟ ΠΑΡΟΝ», στις 9 Σεπτεμβρίου 2012, ότι για άλλη μία χρονιά οι Σκοπιανοί έκαναν φέτος το καλοκαίρι γνωστές φιέστες αλυτρωτικού χαρακτήρα, με το όνομα «Οι Μακεδόνες στο Αιγαίο για τη Μακεδονία».
Διοργανωτές ήταν η Ένωση Μακεδόνων του Αιγαίου και το παγκόσμιο μακεδονικό Κογκρέσο. Έκαναν ψηφίσματα προς τον ΟΗΕ και προκλητικές εκδηλώσεις. Υπήρξε ψήφισμα που έλεγε «επιστροφή υπηκοοτήτων, πολιτικών και κληρονομικών δικαιωμάτων των βιαίως εκδιωχθέντων Μακεδόνων». 
Ανάλογες φιέστες και σε αυτό το κλίμα βλέπουμε να προωθούνται από ελληνικής πλευράς και εννοώ τις γιορτές που πρόκειται να γίνουν στο πάρκο εθνικής συμφιλίωσης, που λειτουργεί υπό την αιγίδα του Ιδρύματος της Βουλής. Εκεί θα γίνει μια εκδήλωση και θα είναι γόνιμο το έδαφος για την ανάπτυξη σκοπιανής προπαγάνδας. 
Στα εγκαίνια του πάρκου, που ξεκίνησε επί εποχής Πετσάλνικου, ακούμε ότι πρόκειται να ανηφορίσει και ο Πρόεδρος της Δημοκρατίας, κ. Κάρολος Παπούλιας. Ο τίτλος στον Τύπο είναι «θα ανηφορίσει στις κορυφές του Γράμμου».
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή) 
Μισό λεπτό, κύριε Πρόεδρε.
Μήπως τελικά το Υπουργείο Εξωτερικών βρίσκεται εν υπνώσει; Τι κάνει για όλα αυτά; Πώς προστατεύει τον ανώτατο άρχοντα του κράτους; Του υπέδειξε ή θα του υποδείξει να μην πάει; Βεβαίως οι γιορτές και τα εγκαίνια, όπως διαβάζουμε, αναβλήθηκαν για τα μέσα Οκτωβρίου στο πάρκο συμφιλίωσης.
Άλλο σκέλος, που δεν ανέφερα στην επίκαιρη ερώτησή μου, είναι το σκανδαλώδες γεγονός ότι αυτό το πάρκο, αυτή η ΜΗΚΥΟ –ας το πούμε- τελεί υπό την αιγίδα του Ιδρύματος της Βουλής, δηλαδή η Βουλή πληρώνει, ο ελληνικός λαός πληρώνει ουσιαστικά, για να γίνουν εκεί ανθελληνικές άνομες δραστηριότητες. Εξηγείστε μας, αν μπορείτε, τι σκοπό έχουν και τι προσφέρουν αυτές οι εκδηλώσεις στο εθνικό μας ζήτημα.","ΧΡΗΣΤΟΣ ΠΑΠΠΑΣ",418
"62518"," Θα απαντήσει ο Υφυπουργός, κ. Κούρκουλας. 
Ορίστε, κύριε Υπουργέ, έχετε το λόγο για τρία λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"62519"," Ευχαριστώ πολύ. 
Η επίκαιρη ερώτηση αναφέρεται στις δραστηριότητες ορισμένων οργανώσεων της διασποράς, γνωστών για τις ακραίες θέσεις τους. Αναφέρεται επίσης και στο ζήτημα του πάρκου συμφιλίωσης, το οποίο δεν εμπίπτει στην αρμοδιότητα του Υπουργείου Εξωτερικών. Θα απαντήσω λοιπόν στο πρώτο σκέλος της επίκαιρης ερώτησής σας. 
Θέλω να σας διαβεβαιώσω ότι το Υπουργείο Εξωτερικών είναι εν γνώσει των δραστηριοτήτων των οργανώσεων αυτών, που δραστηριοποιούνται σε διεθνές επίπεδο και σε επίπεδο διεθνών οργανισμών, όπως ο Οργανισμός Ηνωμένων Εθνών.
Έχουμε λοιπόν πλήρη γνώση της δράσης τους και της αλυτρωτικής προπαγάνδας τους, που εντάσσεται στο πλαίσιο ενός άκρατου λαϊκιστικού εθνικισμού, αντάξιου των πιο «μαύρων» σελίδων της ιστορίας των Βαλκανίων.
Η ελληνική πλευρά αντιμετωπίζει τα ζητήματα αυτά με αποφασιστικότητα, αλλά και ψυχραιμία. Υπό την έννοια αυτή, η προπαγάνδα των οργανώσεων αυτών, που ορισμένες φορές ξεπερνάει και τα όρια της γραφικότητας, θα ήταν ήσσονος σημασίας. Δυστυχώς όμως σε πολλές περιπτώσεις, οι δραστηριότητες των οργανώσεων αυτών υποστηρίζονται ή υποκινούνται από κρατικούς ή πολιτικούς παράγοντες της γειτονικής χώρας. 
Η Ελλάδα είναι κράτος δικαίου, έχει νόμους και συγκεκριμένες διαδικασίες, που σέβονται τις διεθνείς αρχές και σε θέματα ιθαγένειας και σε θέματα άλλων ατομικών δικαιωμάτων. Το γεγονός ότι αυτή η προπαγάνδα υποστηρίζεται και από κρατικούς φορείς, έχει βέβαια δυσμενείς επιπτώσεις στις διμερείς μας σχέσεις με τη γειτονική χώρα και στην προοπτική συνεργασίας μας σε διεθνείς οργανισμούς, όπως είναι το ΝΑΤΟ και η Ευρωπαϊκή Ένωση.
Ο λαϊκιστικός εθνικισμός είναι επικίνδυνος, διότι από τη μια μεριά δηλητηριάζει τις σχέσεις μεταξύ των δύο κρατών, αλλά από την άλλη οδηγεί την πρώην γιουγκοσλαβική δημοκρατία της Μακεδονίας σε ένα είδος αυτοαπομόνωσης στη διεθνή κοινότητα. Εμείς θέλουμε σχέσεις καλής γειτονίας με όλες τις χώρες και με την πρώην γιουγκοσλαβική δημοκρατία της Μακεδονίας και υποστηρίζουμε διαχρονικά την ευρωπαϊκή προοπτική όλων των γειτονικών χωρών.
Προϋπόθεση όμως, για να συμβεί κάτι τέτοιο, είναι να αντιληφθούν και οι ίδιοι από την πλευρά τους ότι οι βαλκάνιες παλιές εθνικιστικές «συνταγές» δεν έχουν πλέον μέλλον. Η Ευρωπαϊκή Ένωση βασίζεται στη βασική αρχή τού σεβασμού της καλής γειτονίας.
Όσον αφορά στο πάρκο συμφιλίωσης, όπως είπα και στην αρχή, δεν εμπίπτει στην αρμοδιότητά μας. Δεν θεωρούμε ότι ο Πρόεδρος της Δημοκρατίας χρειάζεται υποδείξεις εκ μέρους του Υπουργείου Εξωτερικών. Δεν μπορώ να σας μιλήσω λοιπόν για το πάρκο και για τα εγκαίνια, αλλά μπορώ να σας επιβεβαιώσω ότι η συμφιλίωση αποτελεί βασική αρχή της εξωτερικής πολιτικής της Ελλάδας.
Ευχαριστώ.","ΔΗΜΗΤΡΙΟΣ ΚΟΥΡΚΟΥΛΑΣ",251
"62520"," Ευχαριστούμε κι εμείς.
Κύριε Παππά, έχετε το λόγο για τη δευτερολογία σας.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"62521"," Ευχαριστώ για την απάντηση.
Κύριε Υπουργέ, αφού δεν έχετε την αρμοδιότητα, εγώ θα προσθέσω στην απάντησή σας, καθώς είπατε ότι έχετε την πλήρη γνώση, ότι δεν έχετε και δεν καταδεικνύετε την πλήρη δράση για την προάσπιση των εθνικών συμφερόντων.
Είπατε ότι έχετε αποφασιστικότητα και ψυχραιμία. Ήταν πάρα πολλή η αποφασιστικότητα και η ψυχραιμία όλων αυτών των δεκαετιών, που επέδειξαν οι κυβερνήσεις είτε του ΠΑΣΟΚ είτε της Νέας Δημοκρατίας και είδαμε πού έφτασαν την πατρίδα μας.
Έχετε εμπιστοσύνη στο ευρωπαϊκό όραμα. Χαιρόμαστε και την Ευρώπη τώρα. Την έχουμε εδώ, ένα κομμάτι της τρόικας. Ο σκοπός της επίκαιρης ερώτησής μου δεν ήταν αυτήν τη  στιγμή να κάνουμε έναν ανταγωνισμό πατριωτικών αισθημάτων.
Όσον αφορά στον Πρόεδρο της Δημοκρατίας, δεν είπα να του κάνετε υπόδειξη. Είπα να τον προστατεύσετε. 
Στην ουσία θέλω να πω ότι έχουν περάσει περίπου -αν θέλετε και είστε αρμόδιος απαντήστε μου, εγώ θα πω τη θέση μου- εκατό και πλέον χρόνια από το θάνατο του Παύλου Μελά, κάτι που είναι τόσο μακριά για κάποιους, αλλά τόσο κοντά για κάποιους άλλους. Το φρόνημα του συνονθυλεύματος των στελεχών της Κυβέρνησής σας, του τρίο αυτού, αλλά και όλων των παρατάξεων από το 1974 και μετά, έκανε την Αριστερά και τη διεθνιστική σκέψη καθεστώς στην Ελλάδα. 
Έχετε συμφωνήσει, κύριοι της Κυβέρνησης -συνάγεται από τα Πρακτικά της Βουλής και από τις θέσεις του κ. Αβραμόπουλου, του προϊσταμένου σας σε αυτόν εδώ το χώρο- ότι θα παραχωρήσετε, τη μεγάλη υποχώρηση, όπως είχε πει ο κύριος Υπουργός, τον όρο «Μακεδονία». Ίσως θα είχε μικρή σημασία για εσάς ο όρος «Μακεδονία», αφού ήδη έχετε παραχωρήσει ουσιαστικά εθνική κυριαρχία.
Αγαπητέ Υπουργέ, οι εθνικοί αγώνες χρειάζονται εθνικούς αγωνιστές. Εμείς οι της Χρυσής Αυγής –και να μην το περιορίσω πολιτικά- όλοι οι εθνικά σκεπτόμενοι Έλληνες που δεν λυγίζουν, που δεν χάνουν το ηθικό τους, που δεν κατάφερε η προπαγάνδα σας –ακούστηκαν και προηγουμένως στην Αίθουσα- και δεν εννοώ τη δική σας, εννοώ των ΜΜΕ, στα οποία όμως εσείς, ο πολιτικός κόσμος βρίσκεται σε απόλυτη διαπλοκή, ούτε τη δική μας σκέψη αλλά ούτε και των υπολοίπων εθνικά σκεπτόμενων Ελλήνων να την αδρανοποιήσετε.
Εμείς έχουμε θέληση για αγώνα. Και εμείς οι Έλληνες δεν θα σας επιτρέψουμε να ξεπουλήσετε τη Μακεδονία μας, δεν θα επιτρέψουμε να κάνετε κανένα συμβιβασμό για τα εθνικά μας δίκαια.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή) 
Εσείς λέτε, αφήστε τις αγορές να αναπτυχθούν, αφήστε να γίνουν όπως πρέπει, ο καιρός της παγκοσμιοποίησης, η σημερινή εποχή. Το λέει η Δεξιά, το λέει η φιλελεύθερη παράταξη. Το ίδιο λέει και η Αριστερά, αφήστε τους εργάτες, όλοι οι προλετάριοι είναι το ίδιο. Σας θεωρούμε τις δύο όψεις τού αυτού νομίσματος.","ΧΡΗΣΤΟΣ ΠΑΠΠΑΣ",418
"62522"," Ολοκληρώστε, κύριε συνάδελφε.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"62523"," Ολοκληρώνω, κύριε Πρόεδρε.
Κύριε Υπουργέ, ο ελληνισμός δεν χρειάζεται άλλες χαμένες πατρίδες. Ο ελληνισμός χρειάζεται ουσιαστικά, αγώνα για μια ισχυρά γεωπολιτική Ελλάδα. Δεν σας έχουμε εμπιστοσύνη ότι κάνετε αυτόν τον αγώνα.","ΧΡΗΣΤΟΣ ΠΑΠΠΑΣ",418
"62524"," Το λόγο έχει ο κύριος Υπουργός, για να δευτερολογήσει.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"62525"," Θα ήθελα να επισημάνω ότι εσείς ο ίδιος στην πρώτη σας παρέμβαση κάνατε το διαχωρισμό μεταξύ του προβλήματος της ονοματολογίας και του αλυτρωτισμού. Νομίζω ότι είναι δύο διαφορετικά πράγματα, τα οποία δεν πρέπει να συγχέονται.
Εμείς, το Υπουργείο Εξωτερικών, το ελληνικό κράτος, έχουμε κάνει σαφές σε όλους και στους εταίρους μας στην Ευρωπαϊκή Ένωση, ότι η καλή γειτονία και άρα η μη υποστήριξη αλυτρωτικών, εθνικιστικών ακροτήτων αποτελεί ουσιαστική προϋπόθεση για την περαιτέρω πορεία της χώρας αυτής στην ένταξή της στην Ευρωπαϊκή Ένωση.
Αυτή η θέση έχει καθυστερήσει. Και εμείς λυπούμαστε γι’ αυτό, γιατί θα προτιμούσαμε να μην υπάρχει αλυτρωτισμός, να μην υπάρχουν εκκρεμή προβλήματα και αυτή η χώρα να βαδίσει τον ευρωπαϊκό της δρόμο. Δυστυχώς τα τελευταία χρόνια, υπάρχει μάλιστα και έξαρση αυτών των φαινομένων.
Θέλω να σας διαβεβαιώσω ακόμα μια φορά ότι οι υπηρεσίες του Υπουργείου Εξωτερικών, οι πρεσβείες μας, οι μόνιμες αντιπροσωπείες μας εργάζονται πολλές φορές μακριά από τα φώτα της δημοσιότητας, για να αποκρούσουν τέτοιου είδους προπαγάνδα, η οποία, όπως είπα και στην πρώτη μου παρέμβαση, μερικές φορές ξεπερνάει τα όρια του γελοίου. 
Η θέση μας λοιπόν είναι σταθερή, έχει φέρει αποτελέσματα. Παραπέμπω στις πρόσφατες δηλώσεις του Ευρωπαίου Επιτρόπου, κ. Φούλε, ο οποίος είναι αρμόδιος για τη διεύρυνση και ο οποίος είχε επισκεφθεί τα Σκόπια πριν από δύο μέρες και δήλωσε ότι οι σχέσεις καλής γειτονίας αποτελεί βασική προϋπόθεση για οποιαδήποτε χώρα θέλει να ενταχθεί στην Ευρωπαϊκή Ένωση. 
Νομίζω ότι είναι κάτι το αυτονόητο. Είναι κάτι το οποίο ελπίζω οι γείτονές μας να αντιληφθούν νωρίτερα και όσο νωρίτερα τόσο καλύτερα για όλους μας. Δεν δέχομαι λοιπόν την κριτική σας ότι αδρανούμε, ότι αδρανεί το ελληνικό κράτος, δεν παίρνει τα μέτρα που χρειάζονται.
Βεβαίως θα συνεχίσουμε αυτόν τον αγώνα, θα συνεχίσουμε να εργαζόμαστε για την αξιοπιστία των πολιτικών μας θέσεων στο διεθνή χώρο, αλλά μέρος της αξιοπιστίας αυτής είναι και το να αποφύγουμε εμείς να πέσουμε στην παγίδα να αντιγράψουμε το λαϊκιστικό εθνικισμό τον οποίο υιοθετούν τα Σκόπια. 
Εμείς πηγαίνουμε με βάση τις αρχές, με βάση το Διεθνές Δίκαιο και με βάση τις σχέσεις καλής γειτονίας, που αποτελούν όχι μόνο θεμελιώδη κανόνα του Οργανισμού Ηνωμένων Εθνών και της διεθνούς κοινότητας, αλλά βασική θεμελιώδη αρχή της Ευρωπαϊκής Ένωσης.","ΔΗΜΗΤΡΙΟΣ ΚΟΥΡΚΟΥΛΑΣ",251
"62526"," Επόμενη είναι η έκτη με αριθμό 263/17-9-2012 επίκαιρη ερώτηση πρώτου κύκλου του Βουλευτή Α΄ Αθήνας της Δημοκρατικής Αριστεράς κ. Ιωάννη Πανούση προς τους Υπουργούς Διοικητικής Μεταρρύθμισης και Ηλεκτρονικής Διακυβέρνησης και Δικαιοσύνης, Διαφάνειας και Ανθρωπίνων Δικαιωμάτων, σχετικά με την ένταξη της Ελλάδας σε καθεστώς αυστηρής επιτήρησης από την Επιτροπή κατά της Διαφθοράς του Συμβουλίου της Ευρώπης (GRECO).
Κύριε Πανούση, έχετε το λόγο για δύο λεπτά, για να αναπτύξετε την επίκαιρη ερώτησή σας.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"62527"," Ευχαριστώ, κύριε Πρόεδρε. 
Κύριε Υπουργέ, αν δεν παταχθεί η πολιτική διαφθορά σε αυτήν τη χώρα, ό,τι οικονομικά μέτρα και αν ληφθούν δεν θα φέρουν κοινωνική συναίνεση, που είναι αναγκαία προϋπόθεση για να λειτουργήσει ένας λαός. 
Άρα λοιπόν είναι μία εθνική ήττα το ότι η Επιτροπή κατά της Διαφθοράς του Συμβουλίου της Ευρώπης, η γνωστή GRECO, μιλά για την Ελλάδα, λέγοντας ότι υπάρχει πλήρης ανεπάρκεια στον τομέα της πάταξης της διαφθοράς και στη διασφάλιση της διαφάνειας στη χρηματοδότηση των πολιτικών κομμάτων. 
Δεν είχαμε τη δυνατότητα να υιοθετήσουμε και να εφαρμόσουμε καμμία ή έστω μία από τις είκοσι επτά συστάσεις που μας έκανε η GRECO, πριν από δύο χρόνια, παρ’ όλο που δεν χρειαζόταν νόμος σε πολλές από αυτές. Αφορούσαν ζητήματα που έχουν να κάνουν με αυτό που λέμε «εξυγίανση του πολιτικού συστήματος», που είναι και τα ζητήματα της ασυλίας και τα ζητήματα της παραγραφής, όπως ξέρετε πολύ καλά και της διαφάνειας στο πολιτικό χρήμα. 
Άρα λοιπόν είναι πραγματικά εθνική ήττα να σου λένε ότι δεν μπόρεσες να εκδικάσεις κανένα έγκλημα διαφθοράς και ότι έχεις πλήρη ατιμωρησία, σε βαθμό που η χώρα μας να είναι ογδοηκοστή στον κόσμο, στο δείκτη αντίληψης διαφάνειας, δηλαδή τριτοκοσμική. 
Κύριε Υπουργέ, η διαφθορά σε εθνικό, ευρωπαϊκό και διεθνές επίπεδο, συνδέεται με την κατάχρηση της εξουσίας και οδηγεί στην υπονόμευση των θεσμών και του κράτους δικαίου και στην αφυδάτωση της δημοκρατίας. Στα δίκτυα της διαφθοράς εμπλέκονται οι δημόσιοι λειτουργοί, αλλά και εγκληματικές οργανώσεις, που με τη δωροδοκία και τον εκβιασμό, ασκούν επιρροή στις θεσμικές διαδικασίες προς ίδιον και ιδιωτικόν όφελος. 
Από τις κρατικές συμφωνίες και εξυπηρετήσεις μέχρι το ξέπλυμα βρώμικου χρήματος, η διαφθορά συμβαδίζει με την ευνοιοκρατία, το νεποτισμό, τη ρουσφετολογία, το πελατειακό σύστημα και την αδιαφάνεια. 
Η διάχυση της εξουσίας σε κέντρα ισχύος εκτός δημοκρατικού ελέγχου και η  μετατροπή της πολιτικής δύναμης σε πλούτο και του πλούτου σε πολιτική δύναμη έχουν και στη χώρα μας, δυστυχώς, εμφανιστεί από καιρό και έχουν εξελιχθεί σε μόνιμο καρκινογόνο ιστό του δημόσιου βίου. 
Πώς αντιμετωπίζεται αυτό το φαινόμενο θεσμικά;","ΙΩΑΝΝΗΣ ΠΑΝΟΥΣΗΣ",391
"62528"," Κύριε Υπουργέ, έχετε το λόγο για τρία λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"62529"," Κύριε Πανούση, καθώς το κράτος όσο είναι δικό μου είναι και δικό σας, καθενός αξιότιμου μέλους του ελληνικού Κοινοβουλίου, αλλά και καθενός Έλληνα πολίτη και Ελληνίδας, δεν στερούμαι της δυνατότητας να συνομολογήσω στο ακέραιο, την ερώτησή σας. Θα συνομολογούσα στο ακέραιο την ερώτηση οποιουδήποτε άλλου αξιότιμου μέλους του Κοινοβουλίου που θα αναδείκνυε την ίδια ένταση, την ίδια κοινωνική ευαισθησία και την ίδια εθνική επιταγή, επιτέλους, να βάλουμε ένα όριο στη διαφθορά. 
Τις συνέπειες τις επισημαίνετε. Εγώ θα σταθώ ιδιαιτέρως σε αυτή, ότι καθώς είναι οριζόντια η διαφθορά, καταλύει κάθε δυνατότητα να πείθεται ο πολίτης, ο διοικούμενος, με μιαν άλλη –αν θέλετε- ορολογία, στο πώς λειτουργεί το δημοκρατικό σύστημα, να πείθεται στο πώς λειτουργούν οι θεσμοί. Από τη στιγμή που κάμπτεται η πίστη του πολίτη στους θεσμούς, πέραν των άλλων, γίνεται αντιληπτό ότι αναζητούνται εξωθεσμικές, εξωσυνταγματικές επιλογές με οδυνηρές συνέπειες για το παρόν και πολύ περισσότερο για το μέλλον της πατρίδας. Αυτό είναι το πρώτο. 
Δεύτερον, γνωρίζετε πολύ καλά, κύριε Πανούση και τα άλλα αξιότιμα μέλη του ελληνικού Κοινοβουλίου, ότι υπάρχει ένας συνδυασμός θεσμών στην πατρίδα μας που αποσκοπεί ακριβώς στην παρεμπόδιση, στην πάταξη ή στην καταπολέμηση της διαφθοράς, που ξεκινά από τον παραδοσιακό θεσμό του Ελεγκτικού Συνεδρίου. Το αναφέρω ειδικά, γιατί πρέπει να διατηρήσουμε και να ενισχύσουμε τον προληπτικό έλεγχο και το δημόσιο χαρακτήρα του, να διευρύνουμε τα όρια του προληπτικού -και όχι μόνο προληπτικού- αλλά και κατασταλτικού ελέγχου.
Γνωρίζετε πολύ καλά ότι σε συνδυασμό με το Ελεγκτικό Συνέδριο υπάρχει μία σειρά Οργανισμών ή, αν θέλετε, σχηματισμών που μπορεί και να επικαλύπτονται σε ό,τι αφορά την αρμοδιότητα, όπως είναι η Αρχή Καταπολέμησης της Διαφθοράς που προέρχεται από το βρώμικο χρήμα, όπως είπατε, με προϊστάμενο τον Εισαγγελέα κ. Νικολούδη, όπως είναι η Ανεξάρτητη Αρχή για τις Δημόσιες Συμβάσεις, όπως είναι ο Συνήγορος του Πολίτη, όπως είναι η τελευταία αυτή εισήγηση, η οποία θα έρθει προς ψήφιση στη Βουλή και αφορά τη θεσμοθέτηση αρμόδιου εισαγγελέα που θα συντονίζει όλες εκείνες τις ενέργειες για τις υποθέσεις, που αφορούν διαφθορά των δημοσίων υπαλλήλων ή και των άλλων αρμοδίων στον εν ευρεία έννοια δημόσιο τομέα έτσι, ώστε γρήγορα να φθάνουμε σε ένα δικαιοδοτικό αποτέλεσμα, για να πείθονται και οι πολίτες ότι και εκείνοι οι οποίοι επιδίδονται στη διασπάθιση, καταδολίευση ή ιδιοποίηση του δημόσιου χρήματος ή της δημόσιας περιουσίας, κάποτε πρέπει να τιμωρούνται.","ΑΝΤΩΝΙΟΣ ΡΟΥΠΑΚΙΩΤΗΣ",1
"62530"," Ευχαριστούμε, κύριε Υπουργέ.
Κύριε συνάδελφε, έχετε το λόγο για τρία λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"62531"," Κύριε Υπουργέ, η διαφθορά είναι ένας όρος-ομπρέλα, που περιλαμβάνει πολλές παράνομες δραστηριότητες, μερικές από τις οποίες δεν έχουν καν υλική υπόσταση, όπως είναι τα δίκτυα ανεπίσημων πελατειακών διευκολύνσεων.
Από τη μία μεριά, ο διεθνής χαρακτήρας της διαφθοράς, αλλά και το ευρύ φάσμα των προσβαλλόμενων έννομων αγαθών –θυμίζω ότι η διαφθορά προσβάλλει τη δημοκρατία, τη νομιμότητα, τα ανθρώπινα δικαιώματα, την καλή διακυβέρνηση, τη σταθερότητα των δημοκρατικών θεσμών, την ισότητα, την κοινωνική δικαιοσύνη, το κράτος δικαίου, το δημόσιο συμφέρον- εντάσσει αυτά τα εγκλήματα άλλοτε στα χαρακτηριζόμενα ως «εγκλήματα ψηλού καπέλου», δηλαδή των κυβερνώντων, κυρίως μέσω της ευνοιοκρατίας και της εσωτερικής πληροφόρησης και άλλοτε ως «εγκλήματα λευκού περιλαιμίου», δηλαδή αυτά που τελούν ιδιώτες σε έμμεση σχέση πάλι με την εξουσία.
Αυτή η θεωρία της πολιτικής μηχανής που έχει λειτουργήσει στην Ελλάδα τα τελευταία χρόνια, δηλαδή ενός άτυπου παράλληλου με τις θεσμικές διαδικασίες δικτύου εξυπηρετήσεων, αφήνει περιθώρια δημιουργίας ενός πελατειακού παρακράτους, δηλαδή ενός κράτους μέσα στο κράτος.
Κινούμενοι σ’ αυτήν την γκρίζα ζώνη ανάμεσα στη νομιμότητα και την εγκληματικότητα, οι διεφθαρμένοι που δυστυχώς πολλές φορές στη χώρα μας είναι και τιμημένοι, αφ’ ενός, αποκτούν μία αίσθηση ατιμωρησίας και αφ’ ετέρου, επικαλούνται ένα ιδιαίτερο ανώτερο καθήκον που, κατά τη γνώμη τους, εξουδετερώνει το έγκλημά τους, όπως, για παράδειγμα, το συμφέρον του κόμματος, η ασφάλεια του συστήματος. Πρόκειται, δηλαδή, για οργανωτικές κλεπτοκρατίες.
Η έννοια της διαφθοράς είναι σαν και αυτή της αλήθειας, δηλαδή δεν υπάρχουν αντικειμενικές στατιστικές επαλήθευσης. Γι’ αυτό και η εκάστοτε εξουσία πολλές φορές χρησιμοποιεί τη διαφθορά που η ίδια παράγει, ως άλλοθι αυτοκάθαρσης. Όμως, κύριε Υπουργέ, η ανάρμοστη σχέση ανάμεσα στην πολιτική και την αγορά διαμορφώνει και πολιτικοκοινωνική κουλτούρα της διαφθοράς, δηλαδή τη στρέβλωση των αξιών που μολύνει όλη την κοινωνία. Διακινεί αντιλήψεις του τύπου «στο κάτω-κάτω, δεν έβλαψα κανέναν» ή «όλοι το κάνουν» ή «οι άλλοι φταίνε». 
Χωρίς να συγχέουμε τη μικρή καθημερινή διαφθορά της επιβίωσης, με την οποία δεν συμφωνούμε, με τη μεγάλη διαφθορά των μεγάλων παικτών, χρηματιστών, επενδυτών, κ.λπ., η διαφθορά παραμένει στη χώρα μας ένα λευκό έγκλημα λόγω περιορισμένων κοινωνικών αντιδράσεων και χαρακτηρίζεται από έναν υψηλό σκοτεινό αριθμό, αφού για πολλούς δεν πρόκειται για έγκλημα, αλλά για μία ηθική απάτη, για μία παρεκκλίνουσα συμπεριφορά.  
Άρα λοιπόν μας χρειάζεται μία στρατηγική της αντιδιαφθοράς, που περιλαμβάνει μείωση μονοπωλίων και διοικητικής συνενοχής, αύξηση του δημοκρατικού ελέγχου, δηλαδή αποδέσμευση από κάθε μορφής μη δημοκρατικά νομιμοποιημένων και αδιαφανώς λειτουργούντων μηχανισμών παραεξουσίας. Γι’ αυτό χρειάζονται τα ανεξάρτητα όργανα του άρθρου 36, του ν. 3666/2008. 
Κύριε Υπουργέ, η διαφθορά είναι διαθεσμικό φαινόμενο. Γι’ αυτό πρέπει να παρέμβουμε πρωτίστως στην ποιότητα της δημοκρατίας μας. Ποιοι μηχανισμοί έχουν κινητοποιηθεί προς την κατεύθυνση ενός τέτοιου εθνικού σχεδίου;
Ευχαριστώ.","ΙΩΑΝΝΗΣ ΠΑΝΟΥΣΗΣ",391
"62532","  Κύριε Υπουργέ, έχετε το λόγο για τρία λεπτά, για να δευτερολογήσετε.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"62533"," Κύριε Πανούση, είναι πολυπλόκαμο τέρας, όπως λέτε και στην επίκαιρη ερώτησή σας, η διαφθορά. Αυτό σημαίνει ότι απαιτείται μια συντονισμένη προσπάθεια τόσο των φορέων στη διάρθρωση του ελληνικού κράτους, όσο και μία διεθνική συνεργασία με τα όργανα του Συμβουλίου της Ευρώπης, τα Ηνωμένα Έθνη και τον ΟΟΣΑ.
Οι Οργανισμοί τους οποίους προανέφερα, σε συνεργασία με το Γενικό Επιθεωρητή Δημόσιας Διοίκησης, το Σώμα Επιθεωρητών Δημόσιας Διοίκησης και Εποπτείας, αλλά και με το Υπουργείο Δικαιοσύνης και πρωτίστως Διοικητικής Μεταρρύθμισης, στο μέτρο που το καθένα έχει τη δική του αρμοδιότητα, οφείλουν όχι απλώς να είναι παρόντες ως Οργανισμοί, αλλά να προβαίνουν και στις αναγκαίες ενέργειες για την πρόληψη ή καταπολέμηση της διαφθοράς. 
Δεν αρκούμαστε να πούμε ότι τη διαφθορά τη γεννά το ίδιο το σύστημα, τη γεννά η ίδια η διαπλοκή που είναι εκτεταμένη, τη γενούν οι συμβάσεις που κάποιες έχουν συναφθεί πέραν των ορίων, διατάξεων, κανόνων και αρχών, που αυτό συμβαίνει. Εκτός από την αποτύπωση, καταγραφή αυτών των αιτιών, είμαστε υποχρεωμένοι να προβαίνουμε σε συγκεκριμένα μέτρα. 
Για να είμαστε συνεπείς προς τις διεθνείς μας υποχρεώσεις τόσο προς το Συμβούλιο της Ευρώπης όσο και προς τον ΟΟΣΑ, έχουμε προχωρήσει ταχύτατα στην τροποποίηση, μεταρρύθμιση, άλλως αναθεώρηση συγκεκριμένων διατάξεων του Ποινικού Κώδικα, ειδικότερα στις διατάξεις της δωροδοκίας, στοιχεία τα οποία γνωρίσαμε πρόσφατα, τον Ιούνιο του 2012, στην αρμοδία Επιτροπή του ΟΟΣΑ. Οι παρατηρήσεις αυτής της επιτροπής που έχουν γίνει, σε συνεργασία μάλιστα με το Υπουργείο Δικαιοσύνης, θα προωθηθούν στην αρμόδια Επιτροπή Αναθεώρησης του Ποινικού Κώδικα, που σύντομα θα δοθούν σε διαβούλευση και θα γίνουν γνωστές στην ελληνική κοινωνία πρωτίστως και στο ελληνικό Κοινοβούλιο δευτερευόντως.
Η Γενική Γραμματεία του Υπουργείου Δικαιοσύνης, υπό τον κύριο Σούρλα, σε συνεργασία και με άλλους φορείς, θα καταρτίσει εντός των ημερών, πρόταση προς την αρμόδια επιτροπή της Βουλής, η οποία αναφέρεται στην ανάπτυξη ενός εθνικού σχεδίου δράσης κατά της διαφθοράς. 
Τι σημαίνουν όλα αυτά; Σημαίνουν ότι είμαστε σε εγρήγορση. Είναι ένα χάος, πρέπει να το δεχθούμε, πρέπει να το συνομολογήσουμε, αλλά κάπου κι εμείς πρέπει να φανούμε, από κάπου πρέπει να αρχίσουμε και με μία –αν θέλετε- μεγάλη ένταση των προσπαθειών μας πρέπει να είμαστε αποτελεσματικοί. Αυτό περιμένουν οι πολίτες. 
Τι με ανησυχεί περισσότερο; Ότι έχουν ήδη συναφθεί συμβάσεις και διεθνείς συμβάσεις, επαναλαμβάνω πέραν των ορίων της νομιμότητας, που έχουν καταγραφεί στη συνείδηση της ελληνικής κοινωνίας ότι εξαιτίας αυτών των συμβάσεων έχουν πλουτίσει πολλοί, έχουν ποριστεί πολλοί πολλά χρήματα. Αυτό αντιλαμβάνεστε ότι κάμπτει τη δυνατότητα του πολίτη να πιστεύει στους θεσμούς. Για μένα αυτό είναι το πιο ανησυχητικό. Εδώ η πολιτεία, η Κυβέρνηση, τα όργανά της οφείλουν να δώσουν απάντηση. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υπουργού)
Τέλος σε ό,τι αφορά το πολιτικό κλίμα, κύριε Πανούση, είναι πλέον πολύ γνωστά τα πράγματα. Αναφέρομαι στους χρηματισμούς, όσους έχουν καταγγελθεί και πρέπει να αποδειχτούν, για όσους η ελληνική κοινωνία μπορεί να έχει άποψη. Ειδικότερα σε ό,τι αφορά την οικονομική κατάσταση των κομμάτων -θα επαναλάβω, έστω κι αν είναι κουραστικό- ότι πρέπει επιτέλους να αλλάξει ο νόμος. Κι αυτό απαιτείται –και το γνωρίζετε πολύ καλά- και από τις υποχρεώσεις μας στο Συμβούλιο της Ευρώπης και από τον ΟΟΣΑ. Πρέπει να αλλάξει ο νόμος σε ό,τι αφορά την ευθύνη των Υπουργών, πρώην και νυν, οι οποίοι έχουν διαχειριστεί, στο μέτρο των δικών τους αρμοδιοτήτων, τομείς της Δημόσιας Διοίκησης, διότι πρέπει να υπάρχει ισότητα στον έλεγχο, στην ευθύνη και στην ποινική αξιολόγηση των Υπουργών κι άλλων αναμφισβήτητα που έχουν ασκήσει εξουσία, όπως και σε όλους τους πολίτες. 
Με πρόταση που θα έρθει ενώπιον σας πολύ σύντομα, έχουμε διευρύνει την ποινική αξιολόγηση των πράξεων των δημοσίων υπαλλήλων που ενέχονται σε διαφθορά ως προς την επιμέτρηση της ποινής και επιπλέον έχουν διευρύνει τα όρια της ποινικής αξιολόγησης εκείνων των υπαλλήλων, είτε είναι στα νοσοκομεία είτε είναι στις διάφορες πολεοδομίες και οι οποίοι θα καταγγελθούν ή καταγγέλλονται και πρέπει να αποδειχθεί ότι χρηματίζονται. Γι’ αυτούς, όπως έχετε πληροφορηθεί, εκτός από την προβλεπόμενη ποινή φυλάκισης προβλέπεται και η επιβολή χρηματικής ποινής που δεν μπορεί να είναι κατώτερη από το πεντηκονταπλάσιο του ωφελήματος.","ΑΝΤΩΝΙΟΣ ΡΟΥΠΑΚΙΩΤΗΣ",1
"62534"," Ολοκληρώστε παρακαλώ, κύριε Υπουργέ.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"62535"," Τελείωσα, κύριε Πρόεδρε. 
Ευχαριστώ πολύ.","ΑΝΤΩΝΙΟΣ ΡΟΥΠΑΚΙΩΤΗΣ",1
"62536"," Συγκράτησα κι εγώ κύριε Υπουργέ, αν και δεν μου επιτρέπεται από τη θέση μου, ότι πρέπει να αλλάξει ο νόμος περί ευθύνης Υπουργών. 
Συνεχίζουμε με την έβδομη με αριθμό 261/17-9-2012 επίκαιρη ερώτηση πρώτου κύκλου του Βουλευτή Β´ Αθήνας του Κομμουνιστικού Κόμματος Ελλάδας κ. Χρήστου Κατσώτη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με τον Οργανισμό Εργατικής Κατοικίας (O.E.K).
Κύριε Βουλευτά, έχετε το λόγο, για να αναπτύξετε την επίκαιρη ερώτησή σας.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"62537"," Η επίκαιρη ερώτηση αφορά τον Οργανισμό Εργατικής Κατοικίας που είναι πολύ γνωστός στον εργατόκοσμο, που είναι η απαντοχή του, η ελπίδα του, η οποία βέβαια κλάπηκε με την κατάργηση του Οργανισμού. Χιλιάδες εργατών περίμεναν ή περιμένουν από τον Οργανισμό Εργατικής Κατοικίας να βάλουν ένα κεραμίδι πάνω από το κεφάλι τους.
Ο Οργανισμός παρά την κακοδιοίκηση, τις ρεμούλες, τη διαφθορά -ειπώθηκε εδώ και προηγουμένως από τον Υπουργό- προσέφερε σημαντικό έργο. Οι ρεμούλες και η διαφθορά βέβαια δεν ήταν των εργαζομένων, δεν ήταν αυτών των δικαιούχων, αλλά ήταν αποτέλεσμα αυτής της πολιτικής που ασκήθηκε και αποτέλεσμα του έλεγχου που είχαν όλοι αυτοί οι Οργανισμοί από τους αρμόδιους φορείς.
Η ανησυχία είναι έντονη σε όλους αυτούς τους δικαιούχους –που έχουν δικαιωθεί δηλαδή, από τον Οργανισμό- αλλά και σε αυτούς που θέλουν να βάλουν ένα κεραμίδι πάνω από το κεφάλι τους, όπως είπα και προηγουμένως. Ήδη υπάρχει μία ανησυχία σε αυτούς που έχουν πάρει δάνεια για το αν πράγματι θα συνεχιστεί η επιδότηση του ενοικίου τους. Ήδη πολλές από τις τρίτεκνες οικογένειες ανησυχούν, γιατί ενώ έχουν πάρει δάνειο με μηδενικό επιτόκιο σήμερα, δεν ξέρουν αν πράγματι θα συνεχίσει αυτή η ρύθμιση ή όχι.
Πέραν λοιπόν απ’ αυτά που λέμε στην επίκαιρη ερώτηση -και θέλουμε την απάντηση από το αρμόδιο Υπουργείο- εμείς ανησυχούμε έντονα για όλα αυτά που μέχρι σήμερα, υπήρχαν για τους εργαζομένους, για τους δικαιούχους της Εργατικής Κατοικίας. Σήμερα βέβαια μέσα από τις βαθιές αλλαγές και ανατροπές του Οργανισμού η ανησυχία αυτή εντείνεται, η ανασφάλεια μεγαλώνει, πέρα βέβαια από την τεράστια περιουσία του Οργανισμού η οποία θα βγει στο σφυρί. Τα γεράκια ήδη είναι από πάνω και εποφθαλμιούν αυτήν την τεράστια περιουσία του Οργανισμού, που είναι περιουσία βέβαια των εργαζομένων, γιατί αποκτήθηκε με τις εισφορές των εργαζομένων. Και είναι εισφορές των εργαζομένων, καθώς είναι από το μισθό τους.","ΧΡΗΣΤΟΣ ΚΑΤΣΩΤΗΣ",214
"62538"," Ο Υφυπουργός κ. Παναγιωτόπουλος έχει το λόγο για τρία λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"62539"," Κύριε συνάδελφε, είναι γεγονός ότι υπάρχει ανησυχία για το μέλλον της Εργατικής Εστίας και Εργατικής Κατοικίας και το Υπουργείο συμμερίζεται αυτήν την ανησυχία των εργαζομένων, κυρίως, διότι τα έσοδα και η περιουσία των Οργανισμών προέκυψαν από τις εισφορές των εργαζομένων εδώ και τόσα χρόνια. 
Βέβαια, υπήρξε κακοδιαχείριση, το είπατε κι εσείς. Ίσως αυτός να ήταν και ο βασικός λόγος που καταργήθηκαν αυτοί οι δύο Οργανισμοί, οι μόνοι που καταργήθηκαν από όλο το ελληνικό δημόσιο βάσει της δανειακής σύμβασης του δεύτερου μνημονίου. Καταργήθηκαν ή μάλλον συγχωνεύτηκαν κάτω από την ομπρέλα του ΟΑΕΔ και λειτουργούν τώρα κάτω απ’ αυτήν την ομπρέλα. Κάθε εργαζόμενος, βέβαια, απ’ αυτήν την άποψη, νομιμοποιείται να ανησυχεί και να γνωρίζει, καθώς και να συμμετέχει στα τεκταινόμενα για το σχεδιασμό της επόμενης ημέρας για τον Οργανισμό.
Όμως πρέπει να ξεκαθαρίσω εξαρχής ότι δεν υπάρχει θέμα ανησυχίας ούτε ως προς τις παροχές του Οργανισμού προς τους εργαζομένους, στο κοινωνικό τους κομμάτι, ούτε ως προς τη συνέχιση της χορήγησης επιδότησης ενοικίου σε όλους τους δικαιούχους -αυτό συνεχίζεται να καταβάλλεται- ούτε για τα έργα -του κατασκευαστικού προφανώς κομματιού- του Οργανισμού που βρίσκονται σε εξέλιξη, ούτε για την ακίνητη περιουσία του ΟΕΚ, η οποία δεν επίκειται να βγει στο σφυρί αυτήν την ώρα, με γεράκια να καραδοκούν, όπως λέτε. Νομίζω ότι αυτά είναι υπερβολικά. 
Αυτή την ώρα που μιλάμε, γίνεται μία απογραφή της περιουσίας αυτής, επειδή είναι τεράστια και διάσπαρτη σε όλη την επικράτεια, υπό την εποπτεία βέβαια του ΟΑΕΔ, αλλά διενεργείται από την προσωρινή διοικούσα επιτροπή που έχει αναλάβει την εκκαθάριση των δύο αυτών Οργανισμών. Και βέβαια δεν υφίσταται και ανησυχία για τους εργαζομένους του Οργανισμού που εξακολουθούν να διατηρούν τις θέσεις εργασίας τους, κάτω είπαμε από την αιγίδα του ΟΑΕΔ. Θα δούμε πώς θα αξιοποιηθούν. Αυτό είναι ένα ζητούμενο το οποίο αυτήν τη στιγμή, θα έλεγα, σχεδιάζεται και είναι σε εξέλιξη. 
Πρόθεση και βούληση της Κυβέρνησης είναι να διασφαλιστούν στο ακέραιο όλα τα παραπάνω. Το έχει εξαγγείλει και ο προϊστάμενός μου πολιτικός, ο αρμόδιος Υπουργός Εργασίας, ήδη από τις προγραμματικές δηλώσεις της νέας Κυβέρνησης και προς αυτήν την κατεύθυνση θα καταβληθεί κάθε δυνατή προσπάθεια. 
Υπενθυμίζω ότι ο Οργανισμός Εργατικής Εστίας και ο Οργανισμός Εργατικής Κατοικίας καταργήθηκαν το Φεβρουάριο του 2012, ως νομικά πρόσωπα δημοσίου δικαίου, στο πλαίσιο της ψήφισης της δεύτερης δανειακής σύμβασης. Τούτο είναι μια πραγματική κατάσταση η οποία –αν μου επιτρέπεται η έκφραση- έχει κληρονομηθεί από εμάς και καλούμαστε πλέον να τη διαχειριστούμε. 
Κατά το μεταβατικό διάστημα λειτουργίας των καταργηθέντων Οργανισμών, ορίστηκε με Πράξη Υπουργικού Συμβουλίου μια προσωρινή ενιαία διοικούσα επιτροπή με αρμοδιότητα, την τακτοποίηση σε πράξεις λειτουργικής εκκαθάρισης υποχρεώσεων και δικαιωμάτων, καθώς και κάθε άλλης αναγκαίας και γεγενημένης έννομης σχέσης των δυο καταργούμενων φορέων, εκτός της ανάληψης νέων υποχρεώσεων, που προκύπτουν από νέα προγράμματα και παροχές και πάντως όχι εκτός των ανειλημμένων συμβατικών και γεγενημένων υποχρεώσεων, γιατί αυτές συνεχίζουν να εκτελούνται. 
Όπως καταλαβαίνετε η ΠΕΔΕ -η Προσωρινή Ενιαία Διοικούσα Επιτροπή- ήδη έχει προβεί σε έκδοση πολλών αποφάσεων για μια σειρά από θέματα, όπως μεταφορά υπαλλήλων, μισθολογικά εφάπαξ, εξόφληση προμηθευτών κ.α. σε συνεργασία βέβαια με τον ΟΑΕΔ, που εγκρίνει τα παραπάνω, με αντίστοιχες αποφάσεις του διοικητικού του συμβουλίου. 
Υπάρχει αυτήν τη στιγμή, ζήτημα παράτασης της αρχικής τετράμηνης θητείας της ΠΕΔΕ, που ήδη έχει παραταθεί μια φορά γιατί, όπως καταλαβαίνετε, το έργο αυτό της εκκαθάρισης θέλει μεγάλο χρονικό διάστημα για να διεκπεραιωθεί. Όταν σε μια ιδιωτικού δικαίου ανώνυμη εταιρεία η εκκαθάριση διαρκεί χρόνια, καταλαβαίνετε πόσο παραπάνω θα μπορούσε να διαρκέσει γι’ αυτούς τους δυο συγχωνευθέντες οργανισμούς. 
Προχθές ο Διοικητής του ΟΑΕΔ μάς απέστειλε έγγραφο διά του οποίου αιτείται αυτήν τη νέα παράταση θητείας, τεκμηριώνοντάς το, θα έλεγα, με πολύ συγκροτημένο τρόπο.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υφυπουργού)
Θα κρατήσω και μερικά πράγματα για τη δευτερολογία, καθ’ ότι ο χρόνος έχει τελειώσει. 
Τώρα η ουσία εδώ, έχει να κάνει με την ομαλή διαδοχή ως προς τις δραστηριότητες και λειτουργία των δυο Οργανισμών. Αυτό φαντάζομαι είναι και το ουσιαστικό περιεχόμενο της επίκαιρης ερώτησής σας. Η σχετική διαδικασία εξελίσσεται σε ανώτατο κυβερνητικό επίπεδο καθώς, όπως γνωρίζετε, ενεργοποιείται μόνο με Πράξη Υπουργικού Συμβουλίου. 
Η πολιτική με δυο λόγια –και θα αναπτύξω και κάποια παραπάνω στη δευτερολογία μου- του ίδιου Υπουργείου ως προς αυτά τα κομμάτια, έχει ως εξής:
Σημείο πρώτο: Αναμόρφωση του ΟΑΕΔ έτσι, ώστε να ενσωματώσει στο πλέγμα των αρμοδιοτήτων και δραστηριοτήτων του το μεγαλύτερο ποσοστό των αντιστοίχων αρμοδιοτήτων και δραστηριοτήτων εστίας και κατοικίας με το καθεστώς της ειδικής ή καθολικής διαδοχής. Ήδη είναι υπό επεξεργασία η σχετική νομοθετική πρωτοβουλία. 
Δεύτερο σημείο: Προσπαθούμε να αποφύγουμε την αλλοτρίωση του σκοπού του ΟΑΕΔ. Εδώ δεν πρέπει να εξελιχθεί ο ΟΑΕΔ σε μια εταιρεία real estate εκμετάλλευσης ακινήτων, αλλά να εμμείνει στον αρχικό του σκοπό, που είναι η ενίσχυση της απασχόλησης και οι πολιτικές καταπολέμησης της ανεργίας στη χώρα μας. Αν αναλάμβανε πλήρως το κατασκευαστικό κομμάτι, καταλαβαίνετε ότι θα ξεφεύγαμε προς αυτό που είπα στην αρχή: να εξελιχθεί, δηλαδή, ο ΟΑΕΔ σε εταιρεία εμπορικής ενδεχομένως, εκμετάλλευσης ακινήτων. Δεν το θέλουμε αυτό.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"62540"," Να συνεχίσετε στη δευτερολογία σας, κύριε Υπουργέ, γιατί έχει περάσει αρκετά ο χρόνος.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"62541"," Άλλα δυο σημεία έχω να αναφέρω.
Δεν θα  υπάρξει συνέχεια στο κατασκευαστικό κομμάτι. Θα υπάρξει ειδική μέριμνα για την ομαλή συνέχεια των υποχρεώσεων και τη διεκπεραίωση αυτών που έχουν ήδη αναληφθεί, όπως σας είπα.
Τέταρτο σημείο: Διατήρηση σε ισχύ των υπολοίπων δραστηριοτήτων κοινωνικής μέριμνας του Οργανισμού Εργατικής Εστίας και του Οργανισμού Εργατικής Κατοικίας. Θα εξηγήσω ακριβώς ποιες είναι αυτές στη δευτερολογία μου.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"62542"," Ο κ. Κατσώτης έχει το λόγο για τρία λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"62543"," Νομίζω ότι η ανησυχία που εκφράζουν οι εργαζόμενοι, είναι πραγματική και αποδεικνύεται και από την απάντηση του αρμόδιου Υπουργείου. Πιστεύουμε ότι ο Οργανισμός πράγματι, είναι σε εκκαθάριση. Τελειώνει το κατασκευαστικό του έργο, όπως ειπώθηκε. Άρα οι τεράστιες εκτάσεις που έχει ο Οργανισμός, λέει ο Υπουργός ότι δεν θα δοθούν. Όμως, αφού τελειώνει το κατασκευαστικό έργο, αυτές οι εκτάσεις είναι βέβαιο ότι θα δοθούν σε ιδιώτες, για να μπορέσουν να ενισχύσουν το ταμείο των ελλειμμάτων. 
Εμείς πιστεύουμε ότι είναι μια πολιτική που χειροτερεύει ακόμα περισσότερο, τη ζωή της εργατικής τάξης και των οικογενειών τους. Πιστεύουμε ότι χρειάζεται οι ίδιοι οι εργαζόμενοι να αντιδράσουν, να συγκρουστούν μ’ αυτήν τη πολιτική που τελειώνει ουσιαστικά, με τον Οργανισμό Εργατικής Κατοικίας. 
Κοιτάξτε, ο Οργανισμός Εργατικής Κατοικίας έχει μέχρι τώρα 5.000.000 το μήνα από εισφορές και άλλα 5.000.000 από τους δανειολήπτες, χρήματα, δηλαδή, τα οποία δεν φτάνουν για να προχωρήσει αυτό το έργο, που ήδη είναι σε ισχύ. Πάρα πολλά οικήματα συνεχίζουν με πολύ βραδείς ρυθμούς. Και αυτά δεν θα μπορούν να τελειώσουν. Βέβαια αν τελειώσει το κατασκευαστικό έργο, καταλαβαίνετε ότι θα το τελειώσει κάποιος άλλος εργολάβος, ο οποίος θα ωφεληθεί από αυτήν την πολιτική που θα ασκήσει το Υπουργείο το επόμενο διάστημα.
Είναι χαρακτηριστικό ότι αυτή η προσωρινή διοικούσα επιτροπή από τις πενήντα οκτώ χιλιάδες αιτήσεις που έλεγξε για την επιδότηση ενοικίου, έχει δώσει μόνο σε εννιά χιλιάδες διακόσιους δικαιούχους, επιδότηση για το ενοίκιο.
Είναι χαρακτηριστικό επίσης ότι από όλα αυτά που έχει ελέγξει για την καταβολή δανείων, έχει δώσει 2.363.942 ευρώ, ενώ διακόσια είκοσι πέντε δάνεια ύψους 9.098.728 ευρώ δεν έχουν ελεγχθεί.
Καταλαβαίνετε λοιπόν ότι όλες οι δράσεις του Οργανισμού θα πάνε πάρα πολλά χρόνια πίσω. Και βέβαια οι δικαιούχοι θα περιμένουν ακόμα και τα παραχωρητήρια αυτά, τα οποία δεν δίδονται σε αυτούς, που είναι μέσα στα σπίτια που τους έχουν παραχωρήσει. 
Ήδη τώρα πηγαίνει το χαράτσι της ΔΕΗ στους εργαζομένους. Δεν με ακούει ο Υπουργός. Αυτοί όμως οριστικά παραχωρητήρια δεν έχουν.
Δεν ξέρω αν το καταλάβατε, γιατί συζητούσατε κάτι άλλο, πιο ενδιαφέρον μου φαίνεται από αυτό που απασχολεί τους ίδιους τους εργαζομένους.
Εμείς λοιπόν πιστεύουμε ότι ο Οργανισμός Εργατικής Κατοικίας δεν καταργήθηκε λόγω της διαφθοράς. Καταργήθηκε επειδή εποφθαλμιούν την τεράστια περιουσία, που αποκτήθηκε από τις εισφορές των εργαζομένων. 
Κλέβετε λοιπόν αυτήν την τεράστια περιουσία και θα την παραχωρήσετε ή θα την πουλήσετε στα αφεντικά σας.","ΧΡΗΣΤΟΣ ΚΑΤΣΩΤΗΣ",214
"62544"," Ο κύριος Υπουργός έχει το λόγο για τρία λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"62545"," Κύριε συνάδελφε, αυτή είναι η προσωπική σας εκτίμηση. Εμείς διαφωνούμε και τεκμηριώνουμε τους λόγους για τους οποίους διαφωνούμε. 
Κατ’ αρχάς σας λέμε ότι δεν υπάρχει καμμία πρόθεση. Όπως είπατε, από τη μια πλευρά, δεν συνεχίζεται το κατασκευαστικό κομμάτι. Από την άλλη πλευρά, όμως οι ήδη αναληφθείσες υποχρεώσεις συνεχίζονται να εκτελούνται. Και βέβαια δεν υπάρχει καμμία πρόθεση εκποίησης ακινήτων.
Αναγνωρίζουμε ότι ο Οργανισμός Εργατικής Εστίας και Κατοικίας έχει χτιστεί με τις εισφορές των εργαζομένων. Μπορώ να σας πω από προσωπική εμπειρία, ότι οι μόνες δύο οχλήσεις που είχαμε μέχρι τώρα, είναι από δύο δήμους σε περιοχές της χώρας, που ζήτησαν να τους παραχωρηθεί με τη διαδικασία του χρησιδανείου από τον ΟΑΕΔ, κάποιο ακίνητο που ανήκει στην περιουσία της Εστίας ή της Κατοικίας. Δεν θυμάμαι ακριβώς. Φυσικά αυτήν την ώρα, δεν υπάρχει καμμία συζήτηση. Έχει απορριφθεί το αίτημά τους.
Όπως έλεγα όμως και στην πρωτολογία μου –και οφείλω να δώσω κάποιες εξηγήσεις σχετικά με το τι παραμένει σε λειτουργία- η διατήρηση σε ισχύ των υπολοίπων δραστηριοτήτων κοινωνικής μέριμνας ΟΕΚ – ΟΕΕ είναι σημαντικό από μόνο του. Δείχνει ότι υπάρχει πρόθεση, εν πάση περιπτώσει, αυτές οι δύο δομές να συνεχίσουν να λειτουργούν σε ένα πολύ ουσιαστικό τους κομμάτι, κάτω από την αιγίδα του Οργανισμού Απασχόλησης Εργατικού Δυναμικού, του ΟΑΕΔ. 
Επομένως συνεχίζεται η επιδότηση του ενοικίου των δικαιούχων, αν έχει εγκριθεί ένα ποσοστό σε σχέση με τις αιτήσεις που γίνονται. Και δεν είναι απαραίτητο τούτο να έχει να κάνει με την αλλαγή του καθεστώτος. Δεν γίνονται δεκτές όλες οι αιτήσεις για επιδότηση ενοικίου και πολλές φορές για λόγους που έχουν να κάνουν με στοιχεία της αίτησης ή με παραλείψεις, ας πούμε, προϋποθέσεων από πλευράς αιτούντων, οι οποίες, φυσικά, τυγχάνουν επεξεργασίας από τις αρμόδιες Υπηρεσίες και υπάρχει απόρριψη. Δεν σημαίνει ότι απορρίπτονται, επειδή τώρα πια η Εργατική Εστία και Εργατική Κατοικία εξελίχθηκαν σε κάτι άλλο. Αυτό να το ξεκαθαρίσουμε.
Συνεχίζονται όμως δραστηριότητες, που έχουν να κάνουν με επιδότηση ενοικίου, δραστηριότητες που έχουν να κάνουν με κοινωνικό τουρισμό. Αυτές διατηρούνται. Συνεχίζονται δραστηριότητες που έχουν να κάνουν με διατήρηση σε λειτουργία βρεφονηπιακών σταθμών, τη συντήρηση αυτών, καθώς και τη συνέχιση εκτέλεσης των εν εξελίξει υφισταμένων συμβατικών υποχρεώσεων.
Τέλος διατήρηση της χρηματοδότησης συνδικαλιστικών οργανώσεων και κυρίως των εργατικών κέντρων ανά την επικράτεια. Επομένως συνεχίζονται όλες οι δραστηριότητες κοινωνικής και προνοιακής παροχής, εκτός από το κατασκευαστικό κομμάτι μέχρι αυτού του σημείου.
Όπως σας είπα, ο ΟΑΕΔ διενεργεί απογραφή μέσω της ΠΕΔΕ για την καταγραφή της ακίνητης περιουσίας των Οργανισμών. Αυτή είναι τεράστια. Εγώ εκτιμώ ότι θα πάρει μεγάλο χρονικό διάστημα, ίσως και χρόνια, όπως προείπα και στην πρωτολογία μου, για να ολοκληρωθεί. Πριν από αυτό το έργο, δεν πρόκειται να υπάρξει τίποτα προς καμμία άλλη κατεύθυνση και επομένως νομίζω ότι παρά τις ανησυχίες δεν υπάρχει κανένας λόγος να πιστεύουμε ότι εδώ ετοιμάζονται να βγουν πωλητήρια σ’ όλα τα ακίνητα των Οργανισμών και να τύχουν αυτά εκμετάλλευσης από ιδιωτικά συμφέροντα.
Τέλος -και ολοκληρώνω, κύριε Πρόεδρε- ως προς τις οφειλές του ΙΚΑ, το Ίδρυμα οφείλει στον Ειδικό Λογαριασμό Κοινωνικής Πολιτικής, τέως ΟΕΚ-ΟΕΕ, ένα ποσό περί τα 2,25 δισεκατομμύρια ευρώ. Ο χρόνος και τρόπος εξόφλησης των παραπάνω οφειλών θα γίνει στο πλαίσιο συνολικής ρύθμισης οφειλής μεταξύ των φορέων γενικής κυβέρνησης ,διότι για κάποιο χρονικό διάστημα εισέπραττε το ΙΚΑ τις εισφορές υπέρ αυτών των δύο καταργηθέντων Οργανισμών. Πρέπει να τα γυρίσει πίσω. Με εγκύκλιο που έχει πρόσφατα εκδοθεί από το ΙΚΑ οι εισφορές υπέρ Εργατικής Εστίας και Εργατικής Κατοικίας δεν καταβάλλονται από 1/9 και οι σχετικές αναλυτικές περιοδικές δηλώσεις τριμήνου που θα υποβληθούν στις 30/9, έχουν αυτήν τη διακοπή καταβολής.
Ξέρετε ότι εδώ γίνεται πολύς λόγος αυτές τις ημέρες, για τη μείωση μη μισθοδοτικών εισφορών στο πλαίσιο μνημονιακής υποχρέωσης κατά πέντε μονάδες, κατά τρόπο όμως, δημοσιονομικά ουδέτερο. Έχουμε εξηγήσει στους συνομιλητές μας ότι αυτό είναι μια άλυτη άσκηση, μια άλυτη εξίσωση. Θα ευχαριστηθούν ενδεχομένως, οι εργοδότες που θα πληρώνουν λιγότερες εισφορές, αλλά θα καταρρεύσουν τα ασφαλιστικά ταμεία.
Επομένως τούτην την ώρα, το μόνο που έχει εξασφαλιστεί, είναι η μείωση των μη μισθοδοτικών εισφορών κατά 1,1 μονάδα από τις εισφορές υπέρ Εστίας και Κατοικίας που παύουν από εδώ και στο εξής να καταβάλλονται και αυτό είναι όλο αυτήν τη στιγμή που συζητάμε.
Σας ευχαριστώ.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"62546"," Η πρώτη με αριθμό 260/17-9-2012 επίκαιρη ερώτηση δεύτερου κύκλου του Βουλευτή Λευκάδας της Νέας Δημοκρατίας κ. Θεόδωρου Σολδάτου προς τον Υπουργό Παιδείας και Θρησκευμάτων, Πολιτισμού και Αθλητισμού, σχετικά με τις μετεγγραφές φοιτητών και σπουδαστών, δεν συζητείται λόγω κωλύματος το κυρίου Υπουργού και διαγράφεται.
 Η δεύτερη με αριθμό 258/17-9-2012 επίκαιρη ερώτηση δεύτερου κύκλου της Βουλευτού Β´ Αθήνας του Συνασπισμού Ριζοσπαστικής Αριστεράς - Ενωτικού Κοινωνικού Μετώπου κ. Σοφίας Σακοράφα προς τους Υπουργούς Οικονομικών και Υγείας, σχετικά με την αναστολή της λειτουργίας του Σικιαρίδειου Ιδρύματος που εδρεύει στο Μαρούσι, δεν συζητείται λόγω αναρμοδιότητας και διαγράφεται.
  Συνεχίζουμε με την τρίτη με αριθμό 253/17-9-2012 επίκαιρη ερώτηση δεύτερου κύκλου της Βουλευτού Πέλλας του Πανελλήνιου Σοσιαλιστικού Κινήματος κ. Θεοδώρας Τζάκρη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την συνέχιση  του προγράμματος παροχής κοινωνικών υπηρεσιών «Βοήθεια στο Σπίτι».
Κυρία συνάδελφε, έχετε το λόγο για δύο λεπτά, για να αναπτύξετε την επίκαιρη ερώτησή σας.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"62547"," Ευχαριστώ, κύριε Πρόεδρε.
Κύριε Πρόεδρε, το πρόγραμμα «Βοήθεια στο σπίτι», το οποίο υλοποιήθηκε την προηγούμενη δεκαετία, συνιστά ένα από τα πιο χρήσιμα εργαλεία του σύγχρονου κράτους πρόνοιας, το οποίο οφείλαμε και κυρίως οφείλουμε να συνεχίσουμε ως μια αναπτυγμένη ευρωπαϊκή χώρα. Και αυτό, γιατί έδωσε τη δυνατότητα σε χιλιάδες ανήμπορους ηλικιωμένους συμπολίτες μας να συνεχίσουν να διαβιούν κοντά στους οικείους τους, στο οικογενειακό τους περιβάλλον και να αποφύγουν έτσι την ασυλοποίηση και τον ιδρυματισμό. 
Έτσι εξασφαλίσαμε μ’ αυτόν τον τρόπο, αξιοπρεπείς συνθήκες διαβίωσης γι’ αυτούς τους ηλικιωμένους ανήμπορους συμπολίτες μας, αλλά συγχρόνως εξοικονομήσαμε σημαντικούς πόρους, τους οποίους οπωσδήποτε, κύριε Υπουργέ, θα δαπανούσαμε αν επιλέγαμε οποιαδήποτε μέθοδο για την επίλυση αυτού του σύγχρονου κοινωνικού προβλήματος. Επομένως εκτιμώ ότι δεν τίθεται κανένας λόγος για την αξία και για την αναγκαιότητα της συνέχισης αυτού του πολύ σημαντικού προγράμματος.
Για το λόγο αυτό με διαφορετικές διατάξεις σε διάφορους νόμους εξασφαλίσαμε και τη συνέχεια και τη χρηματοδότηση και ως εκ τούτου και τη βιωσιμότητα του προγράμματος «Βοήθεια στο σπίτι», η υλοποίηση του οποίου όμως αργεί ακόμη. Συγκεκριμένα με το άρθρο 138 του ν. 4052/2012 θεσμοθετείται το πρόγραμμα αυτό «Κατ’ οίκον βοήθεια σε ηλικιωμένους» που θα υλοποιείται πλέον από το ΙΚΑ και μάλιστα διευρυμένο, σε σχέση με το προηγούμενο πρόγραμμα «Βοήθεια στο σπίτι», όσον αφορά τον αριθμό των δικαιούχων ωφελημένων.
Επίσης με το άρθρο 2 του ν. 4024/2011, που έχει ψηφιστεί, προβλέπεται και η μεταφορά κεφαλαίου 35 εκατομμυρίων ευρώ από το ΑΚΑΓΕ, δηλαδή από το Ασφαλιστικό Κεφάλαιο Αλληλεγγύης Γενεών προς το ΙΚΑ, για το σκοπό αυτό και με το άρθρο 30 του ν.4074/2012, άλλα 40 εκατομμύρια, από τους επιπλέον φόρους που μπήκαν στα έσοδα των άλλων ασφαλιστικών ταμείων υπέρ του ΙΚΑ, για τη λειτουργία του προγράμματος αυτού. Δηλαδή από εθνικούς πόρους 35 εκατομμύρια, από τους πόρους των ασφαλιστικών ταμείων άλλα 40 εκατομμύρια συν τα 40 εκατομμύρια από τον προϋπολογισμό του Υπουργείου Εσωτερικών, που έχουν ήδη προϋπολογιστεί για το 2012, εξασφαλίστηκαν έτσι 115 εκατομμύρια. Αυτό αφορά ενενήντα χιλιάδες ωφελουμένους. Αν μάλιστα ξεκινήσει η υλοποίηση από το ΙΚΑ –δεσμευόμαστε να γίνει από την 1-10-2012 υπάρχει η δυνατότητα συγχρηματοδότησης από το ΕΣΠΑ. Αυτό σημαίνει ότι μπορούν να μπουν άλλοι είκοσι με τριάντα χιλιάδες ασφαλισμένοι.
Ενώ όμως η ροή των κοινών υπουργικών αποφάσεων, που έπρεπε να εκδοθούν κατ’ εξουσιοδότηση του νόμου, πήγαινε καλά μέχρι το Μάιο του 2012, μετά από αυτό υπολείπεται η έκδοση τουλάχιστον πέντε κοινών υπουργικών αποφάσεων. Αναφέρομαι ενδεικτικά στην απόφαση για τη λογιστική μεταφορά του κεφαλαίου των 35 εκατομμυρίων από το ΑΚΑΓΕ, καθώς επίσης και στην απόφαση απόδοσης των εισφορών από τα υπόλοιπα ασφαλιστικά ταμεία στο ΙΚΑ. Επίσης και αυτή η δημιουργία της Εθνικής Επιτροπής Αξιολόγησης του προγράμματος της κατ’ οίκον φροντίδας, η οποία θα αξιολογεί το πρόγραμμα αυτό.
Σας ρωτώ, κύριε Υπουργέ, σε ποιο στάδιο βρίσκεται σήμερα, περίπου δέκα ημέρες πριν την έναρξη της υλοποίησης του προγράμματος, η έκδοση αυτών των πολύ σημαντικών αποφάσεων -αποφάσεων σημαντικών ακόμη και για τη συγχρηματοδότηση του προγράμματος από το ΕΣΠΑ που, όπως είπα προηγουμένως, μπορεί να εξασφαλιστεί από την 1-10-2012- κατ’ αρχάς, των 60 εκατομμυρίων που έχουν ήδη προβλεφθεί για το 2011 και άλλα 36 εκατομμύρια για κάθε επόμενο χρόνο, που επιτρέπουν να μπουν είκοσι με τριάντα χιλιάδες ασφαλισμένοι; Το λέω αυτό, γιατί υπάρχει ένας σημαντικός βαθμός επάρκειας, κύριε Υπουργέ, από το ΙΚΑ. Δεν έχουν εκδοθεί βεβαίως οι απαραίτητες εγκύκλιοι.
Κλείνοντας, να σας ρωτήσω ποια πρόνοια υπάρχει για τις συμβάσεις των τριών χιλιάδων εξακοσίων εργαζομένων, δεδομένης της εξασφάλισης της χρηματοδότησης, οι οποίες λήγουν στις 30 Σεπτεμβρίου; Και βεβαίως αν υπάρχει πρόνοια. Το είπα –και θα το ξαναπώ- πως αν εξασφαλιστεί η χρηματοδότηση, μπαίνουν τριάντα χιλιάδες ασφαλισμένοι. Χρειάζονται τουλάχιστον χίλιες διακόσιες νέες θέσεις εργασίας. 
Έχει ληφθεί κάποια πρόνοια από το Υπουργείο, από το ΙΚΑ, για την πρόσληψη –πάντα με διαφανείς διαδικασίες- του επιπλέον προσωπικού, για να μπορούν να εξυπηρετηθούν αυτοί οι άνθρωποι; Νομίζω ότι θα πρέπει να έχουμε πρόνοια για την εξασφάλιση των θέσεων εργασίας με τον ίδιο τρόπο θα έλεγα, ίσως και πιο δραστικά, διότι η τρόικα, όπως γνωρίζετε, μας επιβάλλει την κατάργηση άλλων θέσεων εργασίας. Το πρόβλημα της ανεργίας στη χώρα μας είναι τεράστιο.
Ευχαριστώ, κύριε Πρόεδρε.","ΘΕΟΔΩΡΑ ΤΖΑΚΡΗ",497
"62548"," Ο κύριος Υπουργός έχει το λόγο για τρία λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"62549"," Ευχαριστώ, κύριε Πρόεδρε.
Είναι κρίμα, κυρία συνάδελφε, που συζητάμε αυτήν την ερώτηση σήμερα το πρωί. Να μην παρεξηγηθώ. Καλώς τη φέρνετε προς συζήτηση. Ήσασταν μάλιστα και πολύ διαβασμένη στα στοιχεία που μας αναφέρατε. Κρίμα, όμως, που τα συζητάμε σήμερα το πρωί. Αν ερχόταν προς συζήτηση αύριο το πρωί, θα είχα πολλά πιο συγκεκριμένα να σας πω, δεδομένου ότι σήμερα το απόγευμα στις 17.00’ θα πραγματοποιηθεί τελική και καθοριστική σύσκεψη μεταξύ των Υπουργών Εργασίας και Εσωτερικών και τεσσάρων Γενικών Γραμματέων των δύο Υπουργείων –θα είναι τρεις από το δικό μας, το Υπουργείο Εργασίας- που επεξεργάζονται το τελικό σχέδιο, τη συνέχιση αυτού του προγράμματος. Θα είναι μία σύσκεψη που θα έχει πολλά να βγάλει προς τα έξω. 
Θα μπορούσα, λοιπόν, εντός ημερών από σήμερα να κάνω μία πολύ πιο αναλυτική ενημέρωση, σχετικά με την επόμενη μέρα αυτού του προγράμματος. Όλοι παραδεχόμαστε ότι πρέπει να συνεχιστεί, διότι είναι κοινωνικά ωφέλιμο και χρήσιμο. Εκτός από το ότι απασχολεί περί τους τρεισήμισι χιλιάδες εργαζόμενους -τίθεται και θέμα για τη διατήρηση αυτών των χιλιάδων θέσεων εργασίας- είναι κοινωνικά χρήσιμο. Γι’ αυτό είναι και επιβεβλημένο να συνεχιστεί. 
Τούτη την ώρα, λοιπόν, δεν μπορώ να σας πω κάτι παραπάνω, εκτός από το ότι επεξεργαζόμαστε τις τελικές λεπτομέρειες της συνέχισης με βιώσιμο τρόπο αυτού του προγράμματος. 
Ξέρετε ότι αυτό το πρόγραμμα εκπονήθηκε πριν από δύο περίπου χρόνια με συγχρηματοδότηση από ευρωπαϊκά κονδύλια και κονδύλια του κρατικού προϋπολογισμού. Ξέρετε ότι είχε ημερομηνία λήξης τον Ιούνιο αυτού του έτους. Αποφασίστηκε βέβαια η παράτασή του μέχρι τον Οκτώβριο, που είναι επί θύραις. Και αυτό διότι, σύμφωνα με την αρχική συμφωνία, από αυτό το διάστημα και μετά θα πρέπει η συνέχισή του να γίνεται αποκλειστικά με πόρους της ελληνικής Κυβέρνησης. Καλούμεθα, λοιπόν, εμείς τώρα να καταρτίσουμε ένα βιώσιμο σχέδιο, ώστε να συνεχιστεί με πόρους της ελληνικής Κυβέρνησης, αλλά να μπορέσουμε και να καρπωθούμε τα 60 εκατομμύρια περίπου από το Ευρωπαϊκό Κοινωνικό Ταμείο για τη χρηματοδότησή του το 2011. Επομένως έχουμε δύο λόγους να το τρέξουμε όσο πιο γρήγορα μπορούμε, παρά τις καθυστερήσεις που προέκυψαν από τη διακοπή της λειτουργίας της διοίκησης και της Κυβέρνησης βέβαια κατά τη διάρκεια της τρίμηνης προεκλογικής περιόδου. Πολλά πράγματα πήγαν πίσω σ’ αυτήν τη χώρα αυτό το τρίμηνο. Δυστυχώς αυτή είναι η πραγματικότητα. Από εδώ και πέρα καλούμεθα να καλύψουμε το χαμένο έδαφος.
Μελετάμε την παράταση του ισχύοντος προγράμματος «Βοήθεια στο Σπίτι» μέχρι το τέλος του χρόνου, προκειμένου να υπάρξει και μια ομαλή και όχι μια άκαρπη και ατελέσφορη μεταβατική περίοδος, ώστε να πάμε στο νέο τρόπο λειτουργίας, όπου το πρόγραμμα πλέον θα λέγεται «Πρόγραμμα Κατ’ οίκον Φροντίδας Συνταξιούχων». Η χρηματοδότηση του προγράμματος θα είναι αποκλειστικά από πόρους του ελληνικού κράτους. Βέβαια, η μορφή συνέχισής του ενδεχομένως να είναι με κάπως διαφορετικό τρόπο, ενεργοποιώντας και τις πρόνοιες του Ευρωπαϊκού Κοινωνικού Ταμείου, ιδίως όσον αφορά το σκέλος της δημιουργίας κοινωνικών συνεταιριστικών επιχειρήσεων, που είναι μια νέα μορφή –αν θέλετε- κοινωνικής οικονομίας. Νομίζω, θα έχουν πολλά να επωφεληθούν οι εργαζόμενοι από αυτές τις νέες μορφές, εάν υπάρχει ένας τρόπος να τους οδηγήσουμε εμείς, βέβαια, ως εποπτεύουσα αρχή στο να ενταχθούν σε αυτές. 
Θα αναφέρω κάποιες περαιτέρω λεπτομέρειες στη δευτερολογία μου για την οικονομία του χρόνου.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"62550","  Κυρία συνάδελφε, έχετε το λόγο για τρία λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"62551"," Κύριε Υπουργέ, θα ξεκινήσω κι εγώ με τη λέξη «κρίμα». Πραγματικά λυπάμαι, γιατί δεν υπάρχει ο απαιτούμενος βαθμός ετοιμότητας για την υλοποίηση αυτού το προγράμματος. Λυπάμαι ακόμη που το λέω, γιατί πρόκειται αποκλειστικά και μόνο για την τυπική νομιμότητα, την έκδοση δηλαδή μόνο των εφαρμοστικών ουσιαστικά αποφάσεων, των αποφάσεων κατ’ εξουσιοδότηση των νόμων που προανέφερα και παρέλκει νομίζω να ξαναναφέρω. Βεβαίως, δεν υπάρχει ετοιμότητα για την έκδοση των σχετικών εγκυκλίων. 
Λυπάμαι που το λέω, γιατί πρώτη φορά οργανισμός έχει επιχειρησιακή ετοιμότητα –και αναφέρομαι στο ΙΚΑ- για να συνεχιστεί το πρόγραμμα αυτό. Διότι συνήθως το πρόβλημα ήταν, σε ό,τι αφορά αντίστοιχα προγράμματα, η επιχειρηματική ωριμότητα των ίδιων των οργανισμών που αναλάμβαναν αυτό το βαρύ πρόγραμμα και όχι τόσο το πρόβλημα της τυπικής νομιμότητας. Ξέρετε, αυτό είναι το εύκολο κομμάτι της διαδικασίας. Εσείς, όμως, μου λέτε ότι ακόμη κάνετε συσκέψεις. 
Το δύσκολο κομμάτι ήταν να εξασφαλιστεί η χρηματοδότηση, κύριε Υπουργέ, που, όπως είπα κι εσείς συμφωνήσατε, έχει ήδη εξασφαλιστεί και από εθνικούς πόρους και, εν πάση περιπτώσει, από πόρους των ασφαλιστικών ταμείων. Από 1ης Οκτωβρίου 2012 θα μπορούσαμε, αν είχαμε αυτήν την ετοιμότητα που σας ανέφερα προηγουμένως, να είναι και από συγχρηματοδότηση από το ΕΣΠΑ. Επομένως χάνουμε κονδύλια και προς αυτήν την κατεύθυνση. 
Δημιουργείται, όμως, μια εύλογη ανασφάλεια –και συμφωνήσατε κι εσείς- πρώτα για τους δικαιούχους-ωφελούμενους, οι οποίοι είναι ενενήντα χιλιάδες και θα μπορούσαν να είναι και εκατόν είκοσι χιλιάδες αυτήν τη στιγμή στην Ελλάδα της ένδειας. Είναι ίσως ο μοναδικός μηχανισμός κοινωνικής πρόνοιας που αυτήν τη στιγμή εξυφαίνεται στο πλαίσιο του επίσημου ελληνικού κράτους. 
Βεβαίως, εύλογη ανασφάλεια –και θα συμφωνήσετε κι εσείς- υπάρχει και για τους εργαζόμενους, αυτούς τους τρεις χιλιάδες εξακόσιους εργαζόμενους που θα μπορούσαν να είναι και τέσσερις χιλιάδες οκτακόσιοι –να μην το ξαναπώ- αν είχαμε εξασφαλίσει τη χρηματοδότηση και αν μπορούσαν να μπουν και επιπλέον ωφελούμενοι. Νομίζω ότι στην Ελλάδα με την επίσημη ανεργία στο 22% και στο 24%, αυτά τα στοιχεία δεν πρέπει να μας ξεφεύγουν. 
Σε κάθε περίπτωση, δυστυχώς, δεν θα είμαστε έτοιμοι την 1η Οκτωβρίου, γιατί όπως κι εσείς αναφέρατε, κάνετε ακόμη συσκέψεις. Εκτιμώ, όμως, κύριε Υπουργέ, ότι πρέπει να τρέξετε. Και ξαναλέω ότι είναι τυπική ακόμη η νομιμότητα η οποία παραμένει: Να εκδοθούν τέσσερις, πέντε υπουργικές αποφάσεις. Γνωρίζω ότι χρειάζεται χρόνος γι’ αυτό, γιατί υπάρχει η γραφειοκρατία: Πρέπει να υπάρξει συνεννόηση μεταξύ των Υπουργείων και με τη Γενική Γραμματεία της Κυβέρνησης ενδεχομένως. Νομίζω όμως, ότι πρέπει να τρέξετε, ώστε να μη χάσουμε άλλους πόρους και να μην επιτείνουν –αν θέλετε- να επιβαρύνουν ένα σύνθετο κοινωνικό πρόβλημα έτι περαιτέρω. 
Ευχαριστώ πολύ, κύριε Πρόεδρε.","ΘΕΟΔΩΡΑ ΤΖΑΚΡΗ",497
"62552","  Κι εμείς ευχαριστούμε.
Το λόγο έχει ο Υπουργός για τρία λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"62553"," Ευχαριστώ, κύριε Πρόεδρε.
 Κυρία συνάδελφε, όπως σας είπα, άμεση πρόθεση του κράτους είναι να συνεχιστεί το πρόγραμμα ως κοινωνικά ωφέλιμο. Αυτό το είχε εξαγγείλει, τόσο ο Υπουργός Εργασίας όσο και ο Υπουργός Εσωτερικών. 
Θα ήθελα να κάνω κάποιες διευκρινίσεις ως προς το οικονομικό σκέλος. Η χρηματοδότηση έχει νομοθετηθεί, δεν έχει εξασφαλιστεί, όπως λέτε. Άλλο είναι η νομοθέτηση, η θεσμική δηλαδή, κατοχύρωση κι άλλο η ουσιαστική, πραγματική εξασφάλιση. 
Μέχρι τώρα έχει εξαγγελθεί η βιωσιμότητα του προγράμματος μέσω κρατικών πόρων. Έχει εξαγγελθεί η δέσμευση πόρων του συστήματος κοινωνικής ασφάλισης για την κάλυψη συνταξιούχων λόγω γήρατος ή αναπηρίας. 
Από την 1η Μαΐου 2012 θεσμοθετήθηκε η παροχή ποσοστού 0,2% -τα σαράντα εκατομμύρια που υπολογίζετε -των συνολικών ετησίων εσόδων από εισφορές των φορέων κοινωνικής ασφάλισης. Παράλληλα, έχουμε μια εφάπαξ παροχή, προικοδότηση του προγράμματος μέσω του Κεφαλαίου Αλληλεγγύης Γενεών ύψους τριάντα πέντε εκατομμυρίων ευρώ. Υπολογίζουμε ότι το πρόγραμμα στοιχίζει γύρω στα εξήντα εκατομμύρια ευρώ το χρόνο. Όπως καταλαβαίνετε, τριάντα πέντε εκατομμύρια στο ΑΚΑΓΕ είναι η κάλυψή του σε ποσοστό πέρα του 50%, χωρίς να υπολογίζουμε τη συνεισφορά του Υπουργείου Εσωτερικών, το οποίο αναπόφευκτα μπαίνει κι αυτό στους υπολογισμούς, επειδή μέχρι τώρα οι περισσότεροι πάροχοι ήταν δήμοι. 
Ως προς το επιχειρησιακό σκέλος, το ΙΚΑ-ΕΤΑΜ είναι ο φορέας που θα υλοποιήσει το πρόγραμμα αυτό της φροντίδας συνταξιούχων.
Έχει ήδη συσταθεί στη Γενική Διεύθυνση Ασφαλιστικών Υπηρεσιών του ΙΚΑ μια διεύθυνση με τίτλο «Διεύθυνση κατ’ οίκον Φροντίδας Συνταξιούχων», η οποία θα αναλάβει το σχεδιασμό, την οργάνωση και τη διαχείριση του προγράμματος. Μόλις προ ημερών μας ειδοποίησαν από το ΙΚΑ ότι είναι έτοιμοι ως προς τη μηχανοργάνωση που θα υποστηρίξει το σύστημα. Εάν δεν μας έδιναν αυτό το πράσινο φως, δεν θα μπορούσαμε να πάμε στα περαιτέρω.
Για τους δικαιούχους του προγράμματος νομίζω ότι παρέλκει να σας ενημερώσω. Λίγο-πολύ, όπως καταλαβαίνετε, αυτά είναι τυπικά. 
Όμως, για την υλοποίηση του προγράμματος πρέπει να πω ότι έχει δημιουργηθεί και τηρείται μητρώο παρόχων στο ΙΚΑ. Με τους εγγεγραμμένους στο μητρώο παρόχους το ΙΚΑ-ΕΤΑΜ συνάπτει ειδικές συμβάσεις, με τις οποίες αυτοί αναλαμβάνουν έναντι καθορισμένης αμοιβής ανά ωφελούμενο να παρέχουν υπηρεσίες που προβλέπονται από το πρόγραμμα.
Ανάμεσα στους παρόχους προβλέπεται ότι είναι επιχειρήσεις δήμων, επιχειρήσεις περιφερειών, νομικά πρόσωπα δημοσίου δικαίου, αμιγώς ιδιωτικές επιχειρήσεις, αλλά και κοινωνικές συνεταιριστικές επιχειρήσεις κοινωνικής φροντίδας. 
Η πρώτη και η τελευταία κατηγορία νομίζω ότι θα πρέπει να μας απασχολήσουν περισσότερο. Αυτήν τη στιγμή, κατά την άποψή μου, οι πλέον ικανοί να εκτελέσουν το πρόγραμμα πάροχοι είναι οι δήμοι, οι οποίοι το είχαν έως τώρα και επομένως έχουν την εμπειρία και την υλικοτεχνική υποδομή, αλλά και οι κοινωνικές συνεταιριστικές επιχειρήσεις κοινωνικής φροντίδας, αυτός ο νέος θεσμός που σας είπα, ο οποίος νομίζω ότι θα δώσει και τη λύση, για να τρέξει αυτό το πρόγραμμα εκεί που οι δήμοι, λόγω πλέον οικονομικών δυσκολιών, δεν μπορούν να αντεπεξέλθουν. Θα χρειαστούν συνέργειες, νέοι τρόποι λειτουργίας, νέες ιδέες. Αυτά προσπαθούμε να σχεδιάσουμε τώρα, γιατί, όπως σας είπα, βρισκόμαστε σε μεταβατική φάση και ο χρόνος τρέχει.
Τέλος, κοινή απόφαση των Υπουργών Οικονομικών και Εργασίας, Κοινωνικής Ασφάλισης και Πρόνοιας βρίσκεται στο τελικό στάδιο υπογραφής της και ενδεχομένως μετά την απογευματινή σύσκεψη να μπορούμε να προβούμε και σε ανακοινώσεις, με την οποία καθορίζονται οι όροι και οι προϋποθέσεις συμμετοχής, το ύψος χρηματοδότησης ανά ωφελούμενο, το σχέδιο της σύμβασης και η διαδικασία παρακολούθησης και πληρωμής παρόχων.
Είναι ένα περίπλοκο σχέδιο. Δεν είναι απλά τα πράγματα, διότι πλέον φεύγουμε από την ευχέρεια που είχαμε να παίρνουμε κοινοτικά κονδύλια. Από εδώ και πέρα, για να έχουμε το δικαίωμα να έχουμε αυτήν την ευχέρεια άντλησης πόρων από το Ευρωπαϊκό Κοινωνικό Ταμείο, θα πρέπει να αποδεικνύουμε οι ίδιοι ως χώρα ότι έχουμε το σχέδιο βιώσιμης λειτουργίας αυτού του προγράμματος.
Επομένως σε αυτό το σημείο είμαστε τώρα. Τα κομμάτια του αινίγματος, εάν θέλετε, είναι στη θέση τους, αλλά θα πρέπει να ενωθούν με την κόλλα, τη συγκολλητική ουσία που θα παρέχει αυτό το τελικό σχέδιο βιωσιμότητας, ώστε αυτό το πρόγραμμα να συνεχισθεί, διότι αυτή είναι τελικά η βούληση της Κυβέρνησης, η βούληση όλων, και ημών των συζητούντων και της κοινωνίας και ιδίως των εργαζομένων που αισθάνονται την ανασφάλεια και να είστε σίγουρη, κυρία συνάδελφε, ότι τελικά θα δουν την επόμενη ημέρα σε αυτό το πρόγραμμα με βεβαιότητα. 
Σας ευχαριστώ.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"62554"," Ευχαριστούμε τον κύριο Υπουργό.
Θα συζητηθεί η τέταρτη με αριθμό 252/17-9-2012 επίκαιρη ερώτηση δεύτερου κύκλου του Βουλευτή Ηρακλείου των Ανεξαρτήτων Ελλήνων κ. Επαμεινώνδα Μαριά προς τους Υπουργούς Οικονομικών και Εθνικής Άμυνας, σχετικά με την παραχώρηση του λιμανιού του Ρεθύμνου σε τουρκική εταιρεία.
Το λόγο έχει ο κ. Μαριάς για δύο λεπτά, για να αναπτύξει την επίκαιρη ερώτησή του.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"62555"," Κύριε Πρόεδρε, σ’ αυτήν την Αίθουσα έχουμε αποδείξει ότι το μνημόνιο βλάπτει σοβαρά την οικονομία, ότι βλάπτει σοβαρά την κοινωνία και την υγεία. Με την ερώτηση αυτή αναδεικνύουμε ότι βλάπτει σοβαρά την εθνική οικονομία, την εξωτερική πολιτική και την εθνική ασφάλεια. 
Είναι γνωστό ότι το μνημόνιο έχει επιβληθεί από τους δανειστές. Έγινε αποδεκτό από τις κυβερνήσεις του ΠΑΣΟΚ, της Νέας Δημοκρατίας και τώρα πλέον από την τρικομματική Κυβέρνηση. Είναι γνωστό, επίσης, ότι στο μνημόνιο η συνταγή που υπάρχει είναι τέτοια που όλοι έχουν δεχθεί ότι δεν βγαίνει. 
Απεδείχθη, ταυτόχρονα, ότι στο ΔΝΤ γνώριζαν από την αρχή ότι δεν  πρόκειται να βγει αυτή η συνταγή. Και αυτό το έκαναν οι δανειστές, διότι στόχος τους είναι η υπερχρέωση της χώρας, προκειμένου να βάλουν χέρι στα ασημικά της πατρίδας μας, δηλαδή στις πλουτοπαραγωγικές πηγές και βεβαίως στη δημόσια περιουσία. Γι’ αυτό ακριβώς ιδρύθηκε το ΤΑΙΠΕΔ, το περίφημο Ταμείο για την δήθεν αξιοποίηση της ιδιωτικής περιουσίας του δημοσίου με τους παχυλούς μισθούς του διοικητικού συμβουλίου. 
Εκεί, λοιπόν, στο ΤΑΙΠΕΔ αποφασίστηκε πρόσφατα από τη διυπουργική επιτροπή να παραχωρηθούν είκοσι τρία λιμάνια. Μεταξύ αυτών, είναι τα λιμάνια του Ρεθύμνου, της Σούδας και του Αγίου Νικολάου. Ο στόχος είναι να παραχωρηθούν αυτά τα λιμάνια για διάρκεια είκοσι πέντε έως σαράντα χρόνων, ενδεχομένως όμως να φθάσουν και τα ενενήντα εννιά χρόνια. 
(Στο σημείο αυτό την Προεδρική Έδρα καταλαμβάνει ο Ε΄ Αντιπρόεδρος της Βουλής κ. ΛΕΩΝΙΔΑΣ ΓΡΗΓΟΡΑΚΟΣ ) 
Αυτό που μας ανησυχεί πλέον είναι ότι υπάρχουν έντονες φήμες ότι η εταιρεία του ομίλου KOC, η οποία μεταξύ άλλων περιέχει και άλλες θυγατρικές που ασχολούνται και με την κατασκευή του νέου τουρκικού άρματος μάχης Altay, αλλά και με την κατασκευή τουρκικών φρεγατών, είναι αυτή που ενδιαφέρεται για το Ρέθυμνο. Η εταιρεία αυτή έχει ως θυγατρική άλλη εταιρεία, την «SETUR SERVIS», που ήδη κατάφερε να πάρει για σαράντα χρόνια την εκμετάλλευση του λιμανιού της Μυτιλήνης.
Είναι προφανές, λοιπόν, ότι προχωρείτε σε μια τουρκοποίηση των λιμανιών της πατρίδας μας. Αυτό είναι πάρα πολύ επικίνδυνο για τα εθνικά ζωτικά συμφέροντα της χώρας, για την εξωτερική πολιτική και, βεβαίως, και για την οικονομία. Με αυτόν τον τρόπο δημιουργείται πρόβλημα για τα κυριαρχικά δικαιώματα της χώρας, τη στιγμή μάλιστα που οι Τούρκοι αμφισβητούν ακόμη και την ελληνικότητα της Γαύδου.
Επομένως η ερώτηση είναι σαφής: Ποια μέτρα προτίθεστε να λάβετε προκειμένου να αποτραπεί η παραχώρηση λιμανιών της Κρήτης αλλά και της υπόλοιπης Ελλάδας σε τουρκικές εταιρείες και ποιες ρήτρες προστασίας της εθνικής ασφάλειας και της δημόσιας τάξης προτίθεστε να επιβάλετε στο ΤΑΙΠΕΔ, κατά τη διάρκεια που το ΤΑΙΠΕΔ θα ασκεί τις αρμοδιότητές του; 
Σας υπενθυμίζω ότι στις Ηνωμένες Πολιτείες υπάρχει ειδική ρήτρα εθνικής ασφάλειας για ξένες επενδύσεις. Εδώ προχωρείτε και στην αποκρατικοποίηση της ΕΛΒΟ και άλλων εταιρειών εθνικής σημασίας για την άμυνα και θέλουμε μια ξεκάθαρη θέση. Βεβαίως η θέση μας είναι ξεκάθαρη από την αρχή. Το ξεπούλημα της δημόσιας περιουσίας μέσα από το ΤΑΙΠΕΔ, κατά την άποψή μας, είναι κόντρα στα συμφέροντα της χώρας και σε αυτό αντιδρούμε, αλλά εφόσον εσείς προχωρείτε σε αυτήν τη διαδικασία θέλουμε να μας πείτε, τι θα κάνετε ως Υπουργείο Εθνικής Άμυνας, για τα ειδικότερα θέματα.
Ευχαριστώ.","ΕΠΑΜΕΙΝΩΝΔΑΣ ΜΑΡΙΑΣ",304
"62556"," Θα απαντήσει ο Υφυπουργός Εθνικής Άμυνας, κ. Παναγιώτης Καράμπελας.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"62557"," Κύριε Πρόεδρε, κυρίες και κύριοι Βουλευτές, παρίσταμαι προκειμένου να σας απαντήσω για το μέρος της ερωτήσεως που αφορά κυρίως το Υπουργείο της Εθνικής Αμύνης. 
Ως γνωστό, με την υπ’ αριθμόν 218/13-8-2012 απόφαση της διυπουργικής Επιτροπής Αναδιαρθρώσεων και Αποκρατικοποιήσεων μεταφέρθηκε στο Ταμείο Αξιοποίησης Ιδιωτικής Περιουσίας του δημοσίου το δικαίωμα αξιοποίησης, μέσω συμβάσεων παραχώρησης σε τρίτους είκοσι τριών λιμένων και τουριστικών λιμένων, ανάμεσα στους οποίους και η περιλαμβανόμενη στην ερώτηση του κυρίου Βουλευτού. 
Για την υλοποίηση οποιασδήποτε επένδυσης φυσικού ή νομικού προσώπου δημοσίου ή ιδιωτικού δικαίου σχετιζόμενης με την κατασκευή και διαχείριση έργων υποδομής που αφορούν σε θέματα λιμένων, προβλέπονται συγκεκριμένες διαδικασίες γνωμοδότησης από κατά περίπτωση εντεταλμένους φορείς του ελληνικού κράτους. 
Επί παραδείγματι, με ειδικές προβλέψεις, σύμφωνα με τις διατάξεις του ν. 2971/2001 προβλέπεται η σύμφωνη γνώμη του αρμόδιου φορέα του Υπουργείου Εθνικής Άμυνας, δηλαδή του Γενικού Επιτελείου Ναυτικού, για τις περιπτώσεις παραχώρησης της χρήσης χώρων που βρίσκονται μέσα στη ζώνη λιμένος. Λέγοντας ζώνη εννοούμε είτε τη θαλάσσια είτε τη χερσαία. Παραδείγματος χάριν, για τον τουριστικό λιμένα του Αγίου Νικολάου.
Ειδικότερα για το λιμένα Ρεθύμνου, στο πλαίσιο της διαδικασίας αξιοποίησης στο προσεχές χρονικό διάστημα τα όρια προς παραχώρηση θα καθοριστούν με ακρίβεια και θα αφορούν υποσύνολο της χερσαίας ζώνης του λιμένα, αφού προηγουμένως ζητηθούν οι παρατηρήσεις των τοπικών αρχών σε συνεργασία με τα συναρμόδια Υπουργεία. 
Η απόκτηση, κύριοι Βουλευτές, ενοχικού ή εμπραγμάτου δικαιώματος σε ακίνητο σε παραμεθόρια περιοχή στο νομικό πρόσωπο με ιθαγένεια ή έδρα Ευρωπαϊκής Ένωσης και των χωρών της ευρωπαϊκής ζώνης ελεύθερων συναλλαγών, κατ’ αρχάς δεν απαγορεύεται. Εντούτοις, στην παράγραφο 2 του άρθρου 31 του ίδιου νόμου που προαναφέρθηκε, του ν.2971, ορίζεται ότι οι διατάξεις του αναγκαστικού ν. 376/36 διατηρούνται σε ισχύ.
Κατά συνέπεια τυγχάνουν εφαρμογής οι διατάξεις του αναγκαστικού ν. 376/1936, ιδίως του άρθρου 5, ως προς τους περιορισμούς, καθόσον ο νομοθέτης με σκοπό την ασφάλεια των ναυτικών οχυρών θέτει περιορισμούς ή επιτρέπει την επιβολή περιορισμών που αφορούν την κυκλοφορία, διαμονή, εγκατάσταση ή επαγγελματική δραστηριότητα παντός προσώπου εντός της επιτηρούμενης ζώνης καθώς και την ιδιοκτησία. Το εμπορικό τμήμα του λιμένος ανήκει στην επιτηρούμενη ζώνη.
Επί του παρόντος, από τους είκοσι τρεις λιμένες που μεταβιβάστηκαν στο ΤΑΙΠΕΔ ο προαναφερθείς λιμένας είναι ιδιαίτερου ενδιαφέροντος -μιλάω για το λιμάνι της Σούδας- λόγω γειτνίασής του με το ναυτικό οχυρό. Στον όρμο της Σούδας, όπως ξέρετε, είναι το ναυτικό οχυρό που είναι ο ναύσταθμος και ο λοιπός χώρος του όρμου που είναι στην επιτηρούμενη ζώνη. Ο ναύσταθμος είναι σε απαγορευμένη ζώνη. Το Υπουργείο Εθνικής Άμυνας αξιολογεί τους λιμένες αποκλειστικά και μόνο σε ό,τι αφορά σε θέματα ασφάλειας επιχειρήσεων. Και, συνεπώς, επειδή ο συγκεκριμένος εμπορικός λιμένας βρίσκεται εντός του όρμου της Σούδας αλλά εκτός του ναυτικού οχυρού, εντός όμως της επιτηρούμενης ζώνης αυτού, αποδέχεται την αξιοποίηση του εμπορικού λιμένα της Σούδας μόνο με τους όρους ικανοποίησης των διατάξεων του αναγκαστικού ν.376/1936, δηλαδή διατάξεων που περιλαμβάνουν και έλεγχο του μετοχολογίου.
Σε κάθε περίπτωση εκφεύγει των αρμοδιοτήτων του Υπουργείου Εθνικής Άμυνας ο έλεγχος της μετοχικής σύνθεσης των εταιριών που θα συμμετάσχουν στις διαδικασίες παραχώρησης των δικαιωμάτων χρήσης, διαχείρισης και εκμετάλλευσης λιμένων και τουριστικών λιμένων εκτός των περιπτώσεων που βρίσκονται εντός της επιτηρούμενης ζώνης ναυτικών οχυρών. 
Πέραν των ανωτέρω στο επίπεδο του Γενικού Επιτελείου Ναυτικού είναι σε εξέλιξη οι ενέργειες, προκειμένου στις συμβάσεις παραχώρησης λιμένων και λιμενικών εγκαταστάσεων που ήθελαν παραχωρηθούν, να περιλαμβάνονται όροι και προϋποθέσεις, ώστε να εξασφαλίζονται τα συμφέροντα του Πολεμικού Ναυτικού που αφορούν αφ’ενός σε θέματα ασφάλειας της ναυσιπλοΐας και αφ’ετέρου στην εξασφάλιση της επιχειρησιακής δραστηριότητας.","ÎšÎ‘Î¡Î‘ÎœÎ Î•Î›Î‘Î£ Î Î‘Î�Î‘Î“Î™Î©Î¤Î—Î£ ",583
"62558"," Ευχαριστούμε τον κύριο Υπουργό.
Το λόγο έχει ο κ. Μαριάς για τρία λεπτά.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"62559"," Κύριε Υπουργέ, η απάντησή σας με ανησυχεί, διότι είπατε ότι υπάρχει σωστά το νομοθετικό καθεστώς 376/1936, ότι υπάρχει ο ν. 2971 ως κείμενες διατάξεις που εσείς έπρεπε να ελέγξετε και υποτίθεται ότι με αυτές τις διατάξεις υπάρχουν αρμοδιότητες στο Υπουργείο Εθνικής Άμυνας να δει τα θέματα, τα ζωτικά συμφέρονται και τα ζητήματα που έχουν σχέση με την άμυνα.
Και σας ρωτάω: Όταν έγινε πριν από λίγο καιρό η παραχώρηση για σαράντα χρόνια της μαρίνας του εμπορικού λιμένος της Μυτιλήνης στην εταιρεία «SETUR SERVIS TOURISTIK», το ελέγξατε; Πώς πήραν αυτήν την παραχώρηση για σαράντα χρόνια; Ξέρετε ότι η συγκεκριμένη εταιρεία είναι θυγατρική του ομίλου ΚΟC; Ξέρετε –και  προφανώς στο Υπουργείο έχετε τέτοιες αναλύσεις- ότι ο όμιλος ΚΟC είναι από τους βασικούς συντελεστές του στρατιωτικοδιπλωματικού κατεστημένου της Τουρκίας; Ξέρετε ότι ο συγκεκριμένος όμιλος κατασκευάζει τέσσερις κορβέτες του τουρκικού ναυτικού; Κορβέτες, όχι φρεγάτες που είπα προηγουμένως. Ξέρετε, λοιπόν, ότι υπάρχουν όλα αυτά τα πράγματα; 
Όταν μου λέτε ότι μόνο σε επιτηρούμενες περιοχές που θεωρούνται ναυτικά οχυρά θα παρεμβαίνετε –και σωστά θα κάνετε στη Σούδα- στις άλλες περιοχές τι θα κάνετε; Ξέρετε ότι αυτή τη στιγμή υπάρχει ένα ολόκληρο σχέδιο οικονομικής περικύκλωσης της χώρας που πρέπει να σας αφορά, γιατί υπάρχουν συγκεκριμένες εταιρίες, η «DOGUS HOLDING»,η «LIMAR HOLDING», η εταιρεία «GLOBAL», που παίζουν ένα παιχνίδι όχι μόνο οικονομικό, αλλά ένα παιχνίδι που έχει σχέση με τη γεωστρατηγική και την άμυνα της χώρας; Ξέρετε ότι πρέπει να τα βάλετε όλα αυτά στη σειρά;
Οφείλετε να ψάχνετε το μετοχολόγιο. Στις Ηνωμένες Πολιτείες, στη μήτρα του καπιταλισμού, όποια ιδιωτικοποίηση γίνεται δεν περνάει πάρα μόνο αν το ελέγξει το Υπουργείο Εθνικής Άμυνας. Και εσείς τώρα σε θέματα ζωτικά για την άμυνα της χώρας, όταν οι Τούρκοι αμφισβητούν ακόμη και τη Γαύδο -προχθές είχαμε νέες προκλήσεις- θα αφήσετε αυτήν την κατάσταση να υπάρχει; Σημειωτέον, σήμερα διαβάζω σε δημοσίευμα, ότι αυτός που καταζητείται ως δολοφόνος του Σολωμού Σολωμού από το 1996, συγκεκριμένα ο Ερχάν Ερίκλι, συνελήφθη στο Κιργιζιστάν με βάση το ένταλμα και τον άφησαν σε τριάντα δύο ώρες. Η Τουρκία, λοιπόν, έχει οργανωμένη πολιτική. 
Οφείλετε, λοιπόν, εσείς εδώ ως Υπουργείο Άμυνας να μας διαβεβαιώσετε ότι στη διαδικασία των αποκρατικοποιήσεων, του ξεπουλήματος, στο οποίο εμείς διαφωνούμε επί της αρχής, αλλά εφόσον το κάνετε και προχωρείτε, να πάρετε μέτρα για να διασφαλίσετε την εθνική ασφάλεια της χώρας. Και πιστεύω ότι έχετε αναλύσεις και μελέτες. Πείτε μου: Το Πολεμικό Ναυτικό έδωσε θετική εισήγηση –και θα παρακαλέσω να την καταθέσετε ή αλλιώς θα κάνω αίτηση κατάθεσης εγγράφων- για να παραχωρηθεί στους Τούρκους για σαράντα χρόνια η εκμετάλλευση του εμπορικού λιμένος στη Μυτιλήνη; Εγώ ξέρω ότι υπήρξαν αντιδράσεις. 
Κι επειδή εδώ ο κ. Παναγιωτόπουλος είπε ότι το Υπουργείο Άμυνας θα κρατήσει άμυνα, εμείς σας καλούμε πραγματικά τα θέματα αυτά να τα προχωρήσετε με βάση τις κείμενες διατάξεις και να μην επιτραπεί στην Τουρκία μέσω οικονομικής διείσδυσης να αμφισβητήσει πλέον τα ζωτικά συμφέροντα της χώρας, να μη γίνει τουρκοποίηση των λιμανιών στην Κρήτη, γιατί έτσι όπως απαντήσατε για το Ρέθυμνο και τον Άγιο Νικόλαο, το αφήσατε ανοιχτό. 
Και σας πληροφορώ ότι υπάρχει ενδιαφέρον της Τουρκίας και για άλλες επενδύσεις στην Κρήτη. Διότι τώρα ο τουρκικός άξονας –που κάνουν τις μεγάλες επεμβάσεις- λέει Θράκη, Αιγαίο και Κρήτη, εν όψει του ότι εκεί υπάρχουν κοιτάσματα φυσικού αερίου και πετρελαίου. 
Σας καλούμε να πάρετε σαφέστατη θέση στο θέμα αυτό και να προστατεύσετε τα ζωτικά συμφέροντα της χώρας κόντρα στην τρόικα, κόντρα στους δανειστές. 
Ευχαριστώ.","ΕΠΑΜΕΙΝΩΝΔΑΣ ΜΑΡΙΑΣ",304
"62560"," Ο Λάκωνας Υφυπουργός κ. Καράμπελας έχει το λόγο.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"62561"," Κύριε Πρόεδρε, κυρίες και κύριοι Βουλευτές, κατανοούμε την ανησυχία του κυρίου Βουλευτού. Όπως προανέφερα, σε κάθε περίπτωση παραχώρησης χώρου λιμένων απαιτείται μεταξύ άλλων και η σύμφωνη γνώμη του Γενικού Επιτελείου Ναυτικού, είτε πρόκειται για τη θαλάσσια ζώνη του λιμένος είτε για τη χερσαία. Ειδικά όμως για τις επιτηρούμενες ζώνες λιμένων -δεν συζητάμε καν για απαγορευμένες- υπερισχύουν οι διατάξεις του αναγκαστικού ν. 376/1936, ο οποίος περιλαμβάνει και έλεγχο του μετοχολογίου. 
Το Υπουργείο Εθνικής Άμυνας δεν έχει την αρμοδιότητα ελέγχου της μετοχικής σύνθεσης των εταιρειών που θα συμμετάσχουν στις διαδικασίες παραχώρησης των δικαιωμάτων χρήσης, όπως ανέφερα στην πρωτολογία. Εν τούτοις όμως εξετάζουμε με προσοχή κάθε παρουσιαζόμενο προβληματισμό σχετικά με τη σκοπιμότητα υλοποίησης αυτού του είδους των επενδύσεων, όταν εκδηλώνονται επίσημα και πάντα υπό το πρίσμα των προβλέψεων της ισχύουσας νομοθεσίας. 
Επιπλέον, παρακαλώ να λαμβάνεται υπ' όψιν ότι πρόσκληση επιχειρήσεων για ανάπτυξη δραστηριοτήτων στη χώρα δεν σημαίνει αυτόματα παραχώρηση ιδιοκτησιακού καθεστώτος αλλά παραχώρηση της εκμετάλλευσης των υπ' όψιν περιοχών για συγκεκριμένο χρόνο κατά τον καλύτερο δυνατό τρόπο. 
Δηλαδή αφ’ενός διασφαλίζοντας τη χρήση των χώρων αυτών για κάθε περίπτωση εθνικής ανάγκης και αφ’ετέρου ο παραχωρησιούχος, αναλαμβάνοντας συγκεκριμένες δεσμεύσεις και υποχρεώσεις για παροχή υπηρεσιών υψηλού επιπέδου στους λιμένες και τις μαρίνες, να αποτελεί ισχυρό εργαλείο ανάπτυξης.","ÎšÎ‘Î¡Î‘ÎœÎ Î•Î›Î‘Î£ Î Î‘Î�Î‘Î“Î™Î©Î¤Î—Î£ ",583
"62562"," Για τη Μυτιλήνη δώσατε το ΟΚ εσείς, ως Υπουργείο;","ΕΠΑΜΕΙΝΩΝΔΑΣ ΜΑΡΙΑΣ",304
"62563"," Μη διακόπτετε τον κύριο Υπουργό.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"62564"," Για κάθε περίπτωση παραχώρησης οφείλουν οι διαδικασίες να συμπεριλαμβάνουν και τη γνωμοδότηση του Γενικού Επιτελείου Ναυτικού.","ÎšÎ‘Î¡Î‘ÎœÎ Î•Î›Î‘Î£ Î Î‘Î�Î‘Î“Î™Î©Î¤Î—Î£ ",583
"62565"," Για τη Μυτιλήνη δώσατε το ΟΚ; Αυτό έχει σημασία.","ΕΠΑΜΕΙΝΩΝΔΑΣ ΜΑΡΙΑΣ",304
"62566"," Κύριε Μαριά, σας παρακαλώ, δεν σας διέκοψε κανείς. Γιατί διακόπτετε τον Υπουργό;","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"62567"," Ο Υπουργός όμως να απαντάει στις ερωτήσεις μας.","ΕΛΕΝΑ ΚΟΥΝΤΟΥΡΑ",248
"62568"," Ο Υπουργός απαντάει όπως θέλει. Δεν θα του υποβάλετε εσείς τον τρόπο που θα απαντήσει.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"62569"," Σας ανέφερα ότι σε κάθε περίπτωση απαιτείται γνωμοδότηση του Γενικού Επιτελείου Ναυτικού. Από το Γενικό Επιτελείο Ναυτικού έχουν υποβληθεί προτάσεις που είναι σε επεξεργασία, ώστε για κάθε σύμβαση παραχώρησης λιμένων ή λιμενικών εγκαταστάσεων να υφίστανται όροι που εξασφαλίζουν τις ναυτικές επιχειρήσεις και τις απαιτήσεις του Πολεμικού Ναυτικού. 
Επίσης, θα ήθελα να σας ενημερώσω ότι σύμφωνα με έγγραφο του ΤΑΙΠΕΔ που μας απεστάλη, μέχρι τέλους του έτους συγκροτείται ανεξάρτητη ρυθμιστική αρχή ακριβώς για να προστατεύει τα δικαιώματα αφενός των καταναλωτών, δηλαδή να εξετάζει τον τρόπο καθορισμού των τιμών και να εξασφαλίζει την ποιότητα παροχής υπηρεσιών από τους παραχωρησιούχους και αφ’ετέρου να επιλαμβάνεται σε συνεργασία με τους αρμόδιους κρατικούς φορείς, εν προκειμένω το Γενικό Επιτελείο Ναυτικού, θεμάτων που άπτονται της ασφάλειας. 
Ευχαριστώ πολύ.","ÎšÎ‘Î¡Î‘ÎœÎ Î•Î›Î‘Î£ Î Î‘Î�Î‘Î“Î™Î©Î¤Î—Î£ ",583
"62570"," Και εμείς ευχαριστούμε. 
Η πέμπτη με αριθμό 266/17-9-2012 επίκαιρη ερώτηση δευτέρου κύκλου του Βουλευτή Αττικής του Λαϊκού Συνδέσμου - Χρυσή Αυγή κ. Ηλία Κασιδιάρη προς τον Υπουργό Οικονομικών, σχετικά με την αναδιάταξη της εθνικής οικονομίας και τη διαχείριση των χρημάτων από τη νέα δόση των 31,5 δισεκατομμυρίων ευρώ, δεν συζητείται λόγω κωλύματος του Υπουργού και διαγράφεται.
Η έκτη με αριθμό 264/17-9-2012 επίκαιρη ερώτηση δευτέρου κύκλου της Βουλευτού Αιτωλοακαρνανίας της Δημοκρατικής Αριστεράς κ. Νίκης Φούντα προς τους Υπουργούς Περιβάλλοντος, Ενέργειας και Κλιματικής Αλλαγής και Διοικητικής Μεταρρύθμισης και Ηλεκτρονικής Διακυβέρνησης, σχετικά με τη συγχώνευση φορέων περιβαλλοντικής σημασίας από διαφορετικές περιφέρειες σε ενιαίο φορέα, δεν συζητείται λόγω κωλύματος του Υπουργού και διαγράφεται.
Εισερχόμαστε τώρα στην έβδομη με αριθμό 262/17-9-2012 επίκαιρη ερώτηση δευτέρου κύκλου του Βουλευτή Αιτωλοακαρνανίας του Κομμουνιστικού Κόμματος Ελλάδος κ. Νικολάου Μωραΐτη προς τον Υπουργό Αγροτικής Ανάπτυξης και Τροφίμων, σχετικά με τη λήψη μέτρων κατά της καταστροφής των αμπελώνων.
Ο κ. Μωραΐτης έχει το λόγο για δύο λεπτά.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"62571"," Ευχαριστώ, κύριε Πρόεδρε.
Κύριε Υπουργέ, κατ’ αρχάς είναι η τρίτη αναβολή σε ό,τι αφορά ερωτήσεις για τον αγροτικό τομέα. Οι ευθύνες και της σημερινής συγκυβέρνησης και των κομμάτων του ευρωμονόδρομου, που συναποφάσισαν στην Ευρωπαϊκή Ένωση για την απαξίωση και τη συρρίκνωση της αγροτικής παραγωγής, είναι εγκληματικές. Αυτό γίνεται ιδιαίτερα στην αμπελοκαλλιέργεια, μια δυναμική καλλιέργεια που χαρακτηρίζει τη φυσιογνωμία της χώρας μας και τα προϊόντα της, είτε αυτό είναι κρασί είτε επιτραπέζια σταφύλια είτε σταφίδα, παίζουν σημαντικό ρόλο στις εξαγωγικές δυνατότητες της χώρας.
Ωστόσο η ευρωκοινοτική νομοθεσία, η Κοινή Αγροτική Πολιτική με τους αντίστοιχους κανονισμούς έχει οδηγήσει σε συρρίκνωση την αμπελοκαλλιέργεια, ιδιαίτερα σήμερα σε μια χρονική στιγμή που έχουμε τεράστιο έλλειμμα στο αγροτικό ισοζύγιο. Βέβαια είναι μια παλιά δοκιμασμένη συνταγή, γιατί αυτός ο παράδεισος της Ευρωπαϊκής Ένωσης έδινε χρήματα στο παρελθόν να ξεριζώσουμε δυναμικές καλλιέργειες -όπως σήμερα με τα αμπέλια- να θάψουμε προϊόντα, έβαζε πλαφόν και πρόστιμα συνυπευθυνότητας. 
Σήμερα, με τον Κανονισμό 479/2008, καλούνται οι αμπελοκαλλιεργητές, που φύτευσαν μετά το 1998 και δεν είχαν, λέει, τη σχετική άδεια της Ευρωπαϊκής Ένωσης, να ξεριζώσουν τα αμπέλια, να ξεριζώσουν την περιουσία τους, την ίδια τους τη ζωή. 
Κύριε Υπουργέ, μιλάμε για δώδεκα χρόνια, για μια καλλιέργεια που είναι σε πλήρη παραγωγική διαδικασία και που αφήνει πραγματικά εισόδημα στους μικρομεσαίους παραγωγούς. Εμείς λέμε ότι αυτή η πολιτική είναι αγροκτόνα, καταστρέφει δυναμικές καλλιέργειες και ζητάμε να μην εφαρμοστεί αυτός ο Κανονισμός, να μην ξεριζωθεί ούτε μία ρίζα.
Επειδή, κύριε Υπουργέ, όπως σας είπα, κάναμε μαύρα μάτια να σας δούμε -τρεις, τέσσερις φορές δεν απαντήσατε- θέλω να βάλω δύο, τρία ερωτήματα σε ό,τι αφορά την εξισωτική αποζημίωση και του 2009 και του 2010 και του 2011, η οποία είχατε πει ότι θα παρθεί πριν από λίγες ημέρες και να απαντήσετε για την επιστροφή φόρου στο πετρέλαιο.
‘Ενα τελευταίο που απασχολεί χιλιάδες κτηνοτρόφους και στην ιδιαίτερη πατρίδα σας τη Θεσσαλία, είναι ότι παρ’ ότι στο νόμο για τις σταβλικές εγκαταστάσεις στο άρθρο 6 προβλέπονταν για την πρώτη κατηγορία για πρόχειρα καταλύματα με το Ε9 και την υπεύθυνη δήλωση του παραγωγού να δίνεται άδεια από την Επιτροπή Στάβλων, σήμερα ζητούν μετά από εγκύκλιο του υπηρεσιακού Υπουργού που έγινε πριν από τις εκλογές συμβολαιογραφικές πράξεις, πράγμα που δυσκολεύει και δημιουργεί τεράστια προβλήματα σε χιλιάδες φτωχούς κτηνοτρόφους.
Ευχαριστώ.","ΝΙΚΟΛΑΟΣ ΜΩΡΑΪΤΗΣ",355
"62572"," Κι εμείς ευχαριστούμε.
Θα απαντήσει ο Αναπληρωτής Υπουργός Αγροτικής Ανάπτυξης και Τροφίμων κ. Μάξιμος Χαρακόπουλος.
Ορίστε, κύριε Υπουργέ, έχετε το λόγο για τρία λεπτά.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"62573"," Ευχαριστώ, κύριε Πρόεδρε.
Θα συμφωνήσω με το συνάδελφο Βουλευτή του Κομμουνιστικού Κόμματος ότι ο αμπελοοινικός τομέας είναι σημαντικός για την αγροτική μας οικονομία. Η χώρα μας παράγει εξαιρετικής ποιότητας επώνυμα κρασιά, προϊόντα με ονομασία προέλευσης και προϊόντα γεωγραφικής ένδειξης. Καλλιεργούμε περί τις επτακόσιες χιλιάδες αμπέλια με οινοποιήσιμες ποικιλίες που δίνουν εισόδημα σε εκατόν εξήντα πέντε χιλιάδες νοικοκυριά.
Το καθεστώς απαγόρευσης των νέων φυτεύσεων, όπως ξέρετε, εφαρμόζεται στη χώρα μας από το 1984 ενώ για τις άλλες χώρες μέλη της Ευρωπαϊκής Κοινότητας από το 1979. Το καθεστώς ισχύει μέχρι το 2015 και κάθε κράτος-μέλος έχει τη δυνατότητα να το παρατείνει μέχρι το 2018. Οι φυτεύσεις νέων αμπελώνων από το 1984 μέχρι το 1998 χαρακτηρίζονται παράτυπες, ενώ αυτές από το 1998 και μετά είναι παράνομες. Για τις μεν παράτυπες, αυτές δηλαδή από το 1984 έως το 1998 υπάρχει η δυνατότητα τακτοποίησής τους, ενώ για τις καλλιέργειες, τις νέες φυτεύσεις δηλαδή αμπελιών από το 1998 και μετά με βάση τον Κανονισμό 1493/1999, χαρακτηρίστηκαν παράνομες. Οι μεν παράτυπες υπάρχει η δυνατότητα να τακτοποιηθούν και τακτοποιήθηκαν, για τις παράνομες όμως είναι σαφέστατος ο κανονισμός, ο οποίος μιλάει για υποχρεωτική εκρίζωση.
Με την τακτοποίηση που ξεκίνησε το 2003 και ολοκληρώθηκε το 2008 τακτοποιήθηκαν περί τα εκατόν οκτώ χιλιάδες στρέμματα. Η χώρα μας ωστόσο κλήθηκε να πληρώσει πρόστιμο 65 εκατομμύρια ευρώ γιατί δεν έκανε ορθή διαδικασία τακτοποίησης. Μετά από διμερείς συνεννοήσεις το  πρόστιμό έπεσε στα 21,3 εκατομμύρια ευρώ και ευελπιστούμε στο Ευρωπαϊκό Δικαστήριο να απαλλαγούμε του προστίμου.
Τούτη την ώρα τα εν δυνάμει παράνομα –και λέω εν δυνάμει παράνομα, γιατί πολλοί προσκομίζουν δικαιολογητικά, συμβόλαια, ενοικιαστήρια, διαθήκες, που επιβεβαιώνουν τη μεταβίβαση δικαιωμάτων- είναι της τάξης των τριάντα δύο χιλιάδων στρεμμάτων. Τα στρέμματα αυτά αντιστοιχούν σε οκτώ χιλιάδες τετρακόσιες ιδιοκτήτες.
Η μη συμμόρφωση στην εκρίζωση όσων αποδειχθούν παράνομα θα επισύρει για τη χώρα νέα πρόστιμα. Θα πρέπει να ξέρετε ότι ενόψει της νέας ΚΟΑ του αμπελοοινικού τομέα υπάρχει διαβούλευση για τη συνέχιση του καθεστώτος απαγόρευσης. Κι επειδή στην ερώτησή σας αναφέρεστε σε κρασοβιομήχανους, οφείλω να σας πω ότι οι οινοποιητικές επιχειρήσεις είναι αυτές που τάσσονται υπέρ της απελευθέρωσης στην καλλιέργεια ποικιλιών οινοποιήσιμου αμπέλου, ενώ αντίθετα οι παραγωγοί, η ΚΕΟΣΟΕ, είναι υπέρ της διατήρησης της απαγόρευσης.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Αναπληρωτή Υπουργού) 
Θα ήθελα ένα λεπτό, κύριε Πρόεδρε.
Με βάση, λοιπόν, τη διαβούλευση, η Ελλάδα έχει ταχθεί υπέρ της συνέχισης του καθεστώτος απαγόρευσης και μετά το 2015 εκτιμώντας ότι ενδεχόμενη απελευθέρωση θα έχει αρνητικότατες επιπτώσεις, όπως: Πρώτον, υπερπαραγωγή η οποία θα έχει σαν αποτέλεσμα χαμηλότερες τιμές εξαιτίας της αυξημένης προσφοράς λόγω της ανεξέλεγκτης φύτευσης. Δεύτερον, εγκατάλειψη λιγότερο παραγωγικών περιοχών προς όφελος πεδινών. Δεν πρέπει να λησμονούμε ότι η αμπελοκαλλιέργεια συχνά είναι η μόνη βιώσιμη δραστηριότητα σε επικλινείς γεωργικές περιοχές χαμηλού δυναμικού. Η εξέλιξη αυτή θα είναι αρνητική και για το περιβάλλον.
Τρίτον, υπέρμετρη βιομηχανοποίηση του ευρωπαϊκού αμπελοοινικού τομέα και μείωση του αριθμού των οικογενειακών εκμεταλλεύσεων με απώλεια θέσεων εργασίας σ’ αυτήν τη δύσκολη οικονομική συγκυρία.
Τέταρτον, απαξίωση της σημασίας των προστατευόμενων ονομασιών προέλευσης με την εγκατάσταση αμπελώνων, οι οποίοι παράγουν οίνους χωρίς γεωγραφική ένδειξη, ακόμη και μέσα στην περίμετρο προϊόντων γεωγραφικής ένδειξης ή πολύ κοντά σε αυτήν.
Στην πολιτική απαγόρευσης πρέπει να ξέρετε ότι συμφωνούν ήδη δεκαέξι χώρες-μέλη της Κοινότητας. Η Ευρωπαϊκή Επιτροπή έχει συστήσει ομάδα εργασίας υψηλού επιπέδου για να εξετάσει τις επιπτώσεις από την απελευθέρωση ή μη του καθεστώτος. Εντός του Οκτωβρίου θα υποβάλει τις προτάσεις της αυτή η ομάδα εργασίας στην επιτροπή, έτσι ώστε και η Ευρωπαϊκή Επιτροπή να ολοκληρώσει την πρότασή της ενόψει της νέας Κοινής Αγροτικής Πολιτικής.
Θέλω να ξέρετε, επίσης, ότι και στο Ευρωκοινοβούλιο η τάση που υπάρχει είναι υπέρ της απαγόρευσης με φωνές που ζητούν η απαγόρευση να ισχύσει ακόμη και μέχρι το 2040. 
Θα έχω την ευκαιρία στη δευτερολογία μου να αναφερθώ στις δυνατότητες που υπάρχουν για όσους αναγκαστούν να εκριζώσουν τους αμπελώνες τους. Αν υπάρχει χρόνος, ευχαρίστως να απαντήσω και στα άλλα ερωτήματα που βάλατε εκτός ημερήσιας διάταξης.
Ευχαριστώ.","ΜΑΞΙΜΟΣ ΧΑΡΑΚΟΠΟΥΛΟΣ",537
"62574"," Κι εμείς ευχαριστούμε.
Ο κ. Μωραΐτης έχει το λόγο για τρία λεπτά.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"62575"," Κύριε Υπουργέ, η απάντησή σας αυτή φέρνει πραγματικά «μαύρα» μαντάτα στους αμπελουργούς.
Βέβαια, με αυτό που είπατε, δείχνετε την αφοσίωσή σας με θρησκευτική ευλάβεια στις εντολές της Ευρωπαϊκής Ένωσης. Εμείς λέμε ξεκάθαρα. Τώρα πρέπει να δουν οι αγρότες τον παράδεισο που τους τάξατε, τα «χρυσά κουτάλια» που τους είπατε, που έγιναν βίαιο ξεκλήρισμα, ερήμωση της υπαίθρου.
Κύριε Υπουργέ, μας τιμωρούν γιατί παράγουμε; Είπατε αυτήν τη στιγμή ότι υπάρχει υπερπληθώρα παραγωγής κρασιού; Η χώρα μας εισάγει παγοκολόνες μούστου από τη Χιλή και την Αργεντινή. 
Επομένως είναι αυτό που αναφέραμε, η αγροκτόνα πολιτική της Ευρωπαϊκής Ένωσης και αυτό γίνεται για να γεμίζουν τα ταμεία των μεγαλοεισαγωγέων και των βιομηχάνων. Πράγματι, έτσι είναι. Είναι ψεύτικο το ενδιαφέρον που δείχνουν οι βιομήχανοι παραγωγής κρασιού. Τους ενδιαφέρει να κάνουν εισαγωγές από τρίτες χώρες και να φτάνει αυτό στην ελληνική αγορά σε τιμές που, όπως είπα, θα τους γεμίζουν τα ταμεία. 
Εμείς θεωρούμε ότι δεν πρέπει να ξεριζωθούν αυτά τα αμπέλια. Επίσης,  πρέπει να πούμε και το εξής: αυτή η πολιτική σας οδηγεί φασιστικές οργανώσεις, οι οποίοι λένε και στη βόρεια Ελλάδα και αλλού ότι με τραμπουκισμούς θα σταματήσουν το ξερίζωμα των αμπελιών. 
Εμείς λέμε καθαρά ότι πρέπει οι αμπελουργοί να κατανοήσουν όσον αφορά  αυτές οι δυνάμεις, που τάχα νοιάζονται, ότι είναι ψεύτικο το ενδιαφέρον τους. Είναι υπερασπιστές της Ευρωπαϊκής Ένωσης, προσπαθούν με τη στάση τους να ενοχοποιήσουν μόνο τις ελληνικές κυβερνήσεις και να «βγάλουν λάδι» τη λυκοσυμμαχία. 
Εμείς τους καλούμε να οργανώσουν τον αγώνα τους, να συνταχθούν με το συνεπές κίνημα το αγροτικό και να παλέψουν ενάντια σ’ αυτήν την πολιτική που τους ξεκληρίζει. Επειδή είμαστε μπροστά σε γενική απεργία, τους καλούμε να δώσουν μία πρώτη απάντηση απέναντι σ’ αυτήν την πολιτική που ξεκληρίζει την ύπαιθρο, που μεγαλώνει το έλλειμμα στο αγροτικό ισοζύγιο και μεγαλώνει και τη διατροφική εξάρτηση της χώρας μας.
Παρακαλώ να έχετε χρόνο, κύριε Υπουργέ, να απαντήσετε και στα άλλα και πιο συγκεκριμένα να απαντήσετε στους κτηνοτρόφους. Καταθέτω και αυτό. Αυτήν τη στιγμή πληροφορούμαστε ότι η Δωδώνη περνάει σε ιδιώτες και η αναστάτωση είναι τεράστια στον κτηνοτροφικό κόσμο της Ηπείρου αλλά και στη χώρα μας γενικότερα.","ΝΙΚΟΛΑΟΣ ΜΩΡΑΪΤΗΣ",355
"62576"," Ευχαριστούμε, κύριε συνάδελφε.
Ο κ. Μάξιμος Χαρακόπουλος έχει το λόγο.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"62577"," Ευχαριστώ, κύριε Πρόεδρε.
Κύριε συνάδελφε, σας εξήγησα στην πρωτολογία μου γιατί είναι προς το συμφέρον της χώρας η συνέχιση του καθεστώτος απαγόρευσης νέων φυτεύσεων σε αμπέλια με οινοποιήσιμες ποικιλίες. Σας είπα ότι οι οινοποιητικές επιχειρήσεις είναι αυτές που θέλουν την απελευθέρωση και όχι οι παραγωγοί και οι εκπρόσωποι των παραγωγών, με τους όποιους φαντάζομαι βρίσκεστε κι εσείς σε επικοινωνία.
Θεωρώ, βεβαίως, εύλογο το ερώτημα που βάζετε τι μέλλει γενέσθαι με αυτούς που θα αναγκαστούν να εκριζώσουν τα αμπέλια, που φυτεύθηκαν παράνομα. 
Κατ’ αρχάς, οφείλουμε να πούμε ότι δεν αιφνιδιάζονται. Γνώριζαν, όταν φύτευαν τα αμπέλια τους, ότι από το 1984 και μετά υπάρχει καθεστώς απαγόρευσης στη φύτευση αμπελώνων με οινοποιήσιμες ποικιλίες. Ισχύει το καθεστώς από το 1984, όπως είπα.
Ωστόσο, επειδή θεωρώ ειλικρινές το ενδιαφέρον του Κομμουνιστικού Κόμματος για τους μικρομεσαίους αγρότες, θέλω να σας ενημερώσω ότι η εικόνα που έχουμε στο Υπουργείο Αγροτικής Ανάπτυξης και Τροφίμων από την ενημέρωση που ζητούν όσοι έχουν φυτεύσει παράνομα τέτοια αμπέλια μετά το 1988 είναι ότι δεν πρόκειται στην πλειοψηφία τους για αγρότες κατά κύριο επάγγελμα. Πρόκειται κυρίως για ετεροεπαγγελματίες, γιατρούς, δικηγόρους, οι οποίοι κάνουν και κρασιά. 
Επίσης, θα πρέπει να ξέρετε ότι πάνω από το 1/7 των αμπελιών μας -πάνω από ενενήντα χιλιάδες στρέμματα- έχουν αναδιαρθρωθεί τα τελευταία χρόνια με νέες ποιοτικότερες ποικιλίες, ενώ υπάρχει και πρόγραμμα αναδιάρθρωσης που είναι σε εξέλιξη. 
Τι εναλλακτικές μπορεί να υπάρχουν για όσους αναγκαστούν να εκριζώσουν τα αμπέλια τους; 
Πρώτον, οι παραγωγοί της Πελοποννήσου, περιοχών δηλαδή όπως είναι η Ηλεία, η Αιγιάλεια, η Αχαΐα, η Μεσσηνία, έχουν τη δυνατότητα να αντικαταστήσουν την καλλιέργειά τους με κορινθιακή σταφίδα, δηλαδή να εμβολιάσουν τα αμπέλια τους την άνοιξη και να παράξουν κορινθιακή σταφίδα, που είναι προϊόν με ονομασία προέλευσης, αυξάνοντας έτσι την προστιθέμενη αξία του προϊόντος τους. Με τον τρόπο αυτόν θα έχουν παραγωγή από την πρώτη χρονιά –έστω μειωμένη- και κανονική παραγωγή από τα επόμενα χρόνια.","ΜΑΞΙΜΟΣ ΧΑΡΑΚΟΠΟΥΛΟΣ",537
"62578"," Στην υπόλοιπη Ελλάδα;","ΝΙΚΟΛΑΟΣ ΜΩΡΑΪΤΗΣ",355
"62579"," Σας άκουσα, κύριε Μωραΐτη. Αν θέλετε να απαντήσω και στα άλλα ερωτήματα που θέσατε, αφήστε με να ολοκληρώσω. Ο χρόνος τρέχει. Δυστυχώς είναι αδυσώπητος.  
Δεύτερον, οι παραγωγοί αφού εκριζώσουν, έχουν τη δυνατότητα να ενταχθούν στα σχέδια βελτίωσης του «Αλέξανδρου Μπαλτατζή» στο μέτρο 1.2.1., επιλέγοντας την καλλιέργεια ενός εκ των προωθούμενων προϊόντων είτε εσπεριδοειδών είτε κηπευτικών. 
Τρίτον, οι οργανώσεις παραγωγών είναι ακόμη ένα μέσο στήριξης. Μέσα από τα επιχειρησιακά τους προγράμματα μπορούν να υλοποιήσουν δράσεις για την αντικατάσταση των καλλιεργειών των μελών τους με στόχο την ποιοτική βελτίωση των προϊόντων τους, για τις οποίες άλλωστε ενισχύονται από την Ευρωπαϊκή Ένωση σε ποσοστό 60%. Αυτά μπορεί να γίνουν.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Αναπληρωτή Υπουργού)
Εκείνο που δεν μπορεί να γίνει σίγουρα είναι η Ελλάδα να συνεχίσει να πληρώνει πρόστιμα και καταλογισμούς στην Ευρωπαϊκή Ένωση, γιατί δεν τηρεί τα συμφωνηθέντα. Δεν αντέχουμε άλλο αυτήν την αιμορραγία. Την ώρα που ο ελληνικός λαός ματώνει με επώδυνες αλλά αναγκαίες θυσίες, για να μπορέσει η χώρα να ορθοποδήσει, δεν έχουμε την πολυτέλεια να επιτρέπουμε με λάθη ή παραλείψεις μας την επιβολή άλλων προστίμων για τη μη συμμόρφωση σε ευρωπαϊκούς κανονισμούς, που καταλήγουν στον κρατικό προϋπολογισμό, δηλαδή στις πλάτες των Ελλήνων φορολογούμενων. 
Χρέος μας είναι η στήριξη, η προβολή και η διάδοση των ελληνικών κρασιών και προς αυτήν την κατεύθυνση κινούμαστε. 
Όσον αφορά την εξισωτική που είπατε –αν μου επιτρέπετε δύο απαντήσεις ακόμα, κύριε Πρόεδρε- όπως ξέρετε, η δέσμευση του Πρωθυπουργού προεκλογικά για αποκατάσταση της εξισωτικής στο ύψος των 160 εκατομμυρίων ευρώ υλοποιήθηκε στο ακέραιο. Δόθηκε άμεσα σε εξήντα εννέα χιλιάδες δεκατέσσερις δικαιούχους κτηνοτρόφους και δόθηκε και η δυνατότητα σε όσους δικαιούχους δεν είχαν καταθέσει τα πλήρη δικαιολογητικά –υπήρχαν λάθη- σε εύλογο διάστημα να κάνουν τις διορθώσεις τους και μέσα στο μήνα να μπορέσουν και αυτοί οι δικαιούχοι να λάβουν την εξισωτική αποζημίωση. 
Για δε την επιστροφή του πετρελαίου, ολοκληρώνεται μέσα στις επόμενες ημέρες η διαδικασία των υπογραφών από τους συναρμόδιους Υπουργούς, προκειμένου να καταβληθεί η επιστροφή του ειδικού φόρου πετρελαίου και αυτή στο περυσινό ύψος, δηλαδή 163 εκατομμύρια ευρώ. Η πρώτη δόση θα είναι τα μισά, τα 80 εκατομμύρια ευρώ και η επόμενη θα δοθεί το αμέσως επόμενο διάστημα. 
Ευχαριστώ.","ΜΑΞΙΜΟΣ ΧΑΡΑΚΟΠΟΥΛΟΣ",537
"62580"," Και εμείς ευχαριστούμε. 
Κυρίες και κύριοι συνάδελφοι, ολοκληρώθηκε η συζήτηση των επικαίρων ερωτήσεων.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"62581"," Εισερχόμαστε στην ημερήσια διάταξη 
ΝΟΜΟΘΕΤΙΚΗΣ ΕΡΓΑΣΙΑΣ
Μόνη συζήτηση επί της αρχής, των άρθρων και του συνόλου του σχεδίου νόμου του Υπουργείου Εσωτερικών: «Κύρωση της Πράξης Νομοθετικού Περιεχομένου «Λήψη μέτρων για την άμεση αποκατάσταση των ζημιών που προκλήθηκαν από τα γεγονότα της 12ης Φεβρουαρίου στο κέντρο των Αθηνών»».
Η Διάσκεψη των Προέδρων αποφάσισε στη συνεδρίασή της στις 13-9-2012 τη συζήτηση του νομοσχεδίου σε μία συνεδρίαση. 
Έχω την τιμή να ανακοινώσω προς το Σώμα ότι τα κόμματα όρισαν Κοινοβουλευτικούς Εκπροσώπους και ειδικούς αγορητές. 
Από το ΠΑΣΟΚ ορίζεται ως ειδικός αγορητής για το συγκεκριμένο νομοσχέδιο ο Βουλευτής Νομού Κυκλάδων κ. Παναγιώτης Ρήγας. Από τους Ανεξάρτητους Έλληνες ορίζεται ως Κοινοβουλευτικός Εκπρόσωπος ο Βουλευτής κ. Βασίλειος Καπερνάρος. Επίσης, από τους Ανεξάρτητους Έλληνες ορίζεται ως ειδικός αγορητής η Βουλευτής κ. Χρυσούλα Γιαταγάνα. Από τη Χρυσή Αυγή ορίζεται ειδικός αγορητής ο Βουλευτής Νομού Αττικής κ. Ηλίας Κασιδιάρης. Από τη Δημοκρατική Αριστερά ορίζεται ειδικός αγορητής ο Βουλευτής Εύβοιας κ. Δημήτριος Αναγνωστάκης. Από την Κοινοβουλευτική Ομάδα του ΚΚΕ ορίζεται ειδικός αγορητής ο κ. Κατσώτης Χρήστος.
Στο σημείο αυτό ο κύριος Υπουργός έχει το λόγο, για να κάνει κάποιες διευκρινίσεις.
Ορίστε, κύριε Υπουργέ, έχετε το λόγο.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"62582"," Κύριε Πρόεδρε, θα ήθελα να ενημερώσω την Εθνική Αντιπροσωπεία για δύο ζητήματα που είχαν τεθεί στη Διαρκή Επιτροπή.
Το πρώτο ζήτημα αφορούσε το ποιος ήταν ο αριθμός των δικαιούχων αποζημίωσης. Έχω ήδη δώσει στους εισηγητές και τους ειδικούς αγορητές ένα σημείωμα. Όσον αφορά τις αποζημιώσεις που θα καταβάλει η περιφέρεια, οι οποίες για κάθε έναν είναι πάνω από 15.000 ευρώ, οι δικαιούχοι ανέρχονται στα τριάντα φυσικά και νομικά πρόσωπα. Όσον αφορά τους ζημιωθέντες περιπτεριούχους, αυτοί είναι είκοσι ένας και οι ζημιές τους είναι μέχρι 1.000 ευρώ. Όσον αφορά τους δικαιούχους στους οποίους θα καταβάλει την αποζημίωση το Υπουργείο Οικονομικών, λόγω του ότι οι ζημίες είναι μέχρι 15.000 ευρώ, είναι διακόσια δεκαεπτά φυσικά ή νομικά πρόσωπα. Στο σημείωμα που σας έδωσα, μόλις μου είπαν ότι το συνολικό ποσό γι’ αυτήν την κατηγορία είναι 1.360.203 ευρώ. Για τα άλλα, ελπίζω κατά τη διάρκεια της συζήτησης, να μας τα φέρουν αναλυτικά.
Το δεύτερο ζήτημα αφορούσε το πού βρίσκεται η δικογραφία, η οποία αφορά τους υπαιτίους και τις πράξεις που διέπραξαν κατά τη διάρκεια των επεισοδίων. Αν και αυτό δεν σχετίζεται άμεσα με το υπό συζήτηση νομοσχέδιο, ενημερώθηκα δεόντως από τις ποινικές υπηρεσίες των δικαστηρίων και της εισαγγελίας ότι οι κατηγορούμενοι είναι είκοσι πέντε πρόσωπα και οι πράξεις είναι αυτές που έδωσα στους εισηγητές, δηλαδή διατάραξη κοινής ειρήνης από υπαίτιους που ενήργησαν με καλυμμένα τα χαρακτηριστικά του προσώπου τους, έκρηξη, κατασκευή και προμήθεια εκρηκτικών υλών και βομβών, εμπρησμός, διακεκριμένες περιπτώσεις φθοράς, διακεκριμένες περιπτώσεις κλοπής, τετελεσμένες και σε απόπειρα, βαριά σκοπούμενη σωματική βλάβη τετελεσμένη και σε απόπειρα με την ίδια επιβαρυντική περίπτωση, ληστείες, κλοπές κατ’ εξακολούθηση, οπλοχρησία, αποδοχή προϊόντων εγκλήματος, παράνομη οπλοφορία, επικίνδυνη σωματική βλάβη τετελεσμένη και σε απόπειρα.
Έχουν σχηματιστεί τρεις δικογραφίες. Επειδή πήγαν στον ίδιο ανακριτή ενώθηκαν οι δύο με την τρίτη ως μία δικογραφία. Αυτή τη στιγμή βρίσκονται στον Ε΄ Ειδικό Ανακριτή, ο οποίος διεξάγει την ανάκριση. Δεν έχουν ακόμα σχηματοποιηθεί οι κατηγορίες σε συγκεκριμένα πρόσωπα, αλλά θα πάρουν το δρόμο τους. Τα πρόσωπα τα οποία εμπλέκονται είναι είκοσι πέντε.","ΧΑΡΑΛΑΜΠΟΣ ΑΘΑΝΑΣΙΟΥ",10
"62583","  Ευχαριστούμε τον κύριο Υπουργό.
Ο εισηγητής της Νέας Δημοκρατίας κ. Κυριαζίδης Δημήτριος έχει το λόγο για δεκαπέντε λεπτά.
Ορίστε, κύριε συνάδελφε, έχετε το λόγο.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"62584"," Κύριε Πρόεδρε, κυρίες και κύριοι συνάδελφοι, κύριε Υπουργέ, υγιαίνετε. 
Με το υπό ψήφιση νομοσχέδιο εισάγεται προς κύρωση από την Ολομέλεια της Βουλής η από 15η Μαρτίου του 2012 πράξη νομοθετικού περιεχομένου με θέμα τη λήψη μέτρων για την άμεση αποκατάσταση των ζημιών που προκλήθηκαν από τα γεγονότα της 12 Φεβρουαρίου 2012 στο κέντρο των Αθηνών που δημοσιεύτηκε στο υπ’ αριθμόν 59 Φύλλο της Εφημερίδας της Κυβέρνησης, τεύχος Α΄.
Με το υπό ψήφιση σχέδιο νόμου του Υπουργείου Εσωτερικών σκοπείται κατ’ αρχάς και επί της ουσίας η άμεση καταβολή εύλογης και δίκαιης αποζημίωσης στις πληγείσες από τα επεισόδια της 12ης Φεβρουαρίου 2012 επιχειρήσεις του κέντρου των Αθηνών.
Όπως ανέφερα και στην εισήγησή μου στην αρμόδια επιτροπή, η υπό κύρωση πράξη νομοθετικού περιεχομένου εκδόθηκε σύμφωνα με τις προβλέψεις του άρθρου 44, παράγραφος 1, του Συντάγματος, το οποίο ορίζει ότι σε έκτακτες περιπτώσεις εξαιρετικά επείγουσας και απρόβλεπτης ανάγκης, ο Πρόεδρος της Δημοκρατίας μπορεί ύστερα από πρόταση του Υπουργικού Συμβουλίου να εκδίδει πράξεις νομοθετικού περιεχομένου.
Εν προκειμένω, συντρέχουν σωρευτικά οι συνταγματικές προβλέψεις, καθώς αντικειμενικά επρόκειτο περί εκτάκτων περιστάσεων που έχρηζαν την άμεση ρύθμιση ένεκα της απρόβλεπτης ανάγκης άμεσης αποκατάστασης των ζημιών και την αποζημίωση των θυμάτων των επιθέσεων. Δηλαδή, η επείγουσα περίπτωση συνίσταται κυρίως στο γεγονός ότι προκλήθηκαν τέτοιας εκτάσεως και φύσεως ζημιές, που όφειλε η πολιτεία να παρέμβει άμεσα, καθώς έπρεπε μεταξύ των άλλων, να αποκατασταθεί το ταχύτερο δυνατόν η εικόνα του κέντρου, εν όψει της επερχόμενης τουριστικής περιόδου αλλά και να επανέλθει η ομαλότητα στο εμπορικό κέντρο των Αθηνών, το οποίο επλήγη. 
Στο σημείο αυτό όμως οφείλουμε να δεχθούμε ότι η εξαιρετική αυτή νομοθετική διαδικασία, θα πρέπει να παραμείνει η εξαίρεση και να μη γίνεται ευρεία χρήση ή κατάχρηση, όπως επεσήμαναν στην επιτροπή αρκετοί εκ των συναδέλφων. 
Πριν προχωρήσω στην ανάλυση του περιεχομένου των σκοπούμενων ρυθμίσεων του σχεδίου νόμου, θα πρέπει να τονιστεί ότι η παρούσα πράξη έρχεται προς κύρωση εντός των χρονικών ορίων που θέτει το Σύνταγμα, ήτοι σύμφωνα με τη διάταξη του άρθρου 44 παράγραφος 1 εδάφιο 2 του Συντάγματος. Σύμφωνα με τη διάταξη αυτή οι πράξεις νομοθετικού περιεχομένου υποβάλλονται στη Βουλή προς κύρωση, σύμφωνα με το άρθρο 72, μέσα σε σαράντα ημέρες από την έκδοσή τους ή μέσα σε σαράντα ημέρες από τη σύγκληση της Βουλής σε σύνοδο. 
Γίνεται δε ευρέως δεκτό στη θεωρία του Συνταγματικού και εν γένει του Δημοσίου Δικαίου, ότι αν από την έκδοση της πράξης έως την ημέρα διάλυσης της Βουλής δεν υφίσταται χρονικό διάστημα σαράντα ημερών, εφαρμογής τότε τυγχάνει η δεύτερη περίπτωση του άρθρου 40 παράγραφος 1 εδάφιο 2, δηλαδή η πράξη νομοθετικού περιεχομένου έρχεται προς κύρωση εντός σαράντα ημερών, που άρχονται από συγκλήσεως της Βουλής σε σύνοδο. Εν προκειμένω η πράξη εκδόθηκε στις 15 Μαρτίου του 2012 και η Βουλή διαλύθηκε, ένεκα των εκλογών της 6ης Μαΐου, στις 10 Απριλίου. Επομένως, δεν υπήρχε το χρονικό διάστημα των σαράντα ημερών και ουδείς μπορούσε να υποχρεωθεί στα αδύνατα. 
Ομοίως και η νέα σύνοδος που προέκυψε από τις εκλογές του Μαΐου ξεκίνησε στις 17-5-2012 και έληξε στις 18-5-2012. Κατά συνέπεια η προθεσμία των σαράντα ημερών έρχεται από της νέας συνόδου της Βουλής που ξεκίνησε στις 28-6-2012. 
Αυτά γίνονται παγίως δεκτά τόσο από τους συνταγματολόγους όσο και από την Επιστημονική Υπηρεσία της Βουλής. Ως εκ τούτου, ζήτημα συνταγματικότητας –για να προλάβω τυχόν ενστάσεις των συναδέλφων- δεν υφίσταται. 
Επ’ ευκαιρία και επειδή έγινε κουβέντα στην επιτροπή, θα ήθελα να σημειώσω ότι κατά το Σύνταγμα και την ερμηνεία του δεν καταλείπεται ευχέρεια στη Βουλή να προβεί σε νομοτεχνικές ή άλλες λεκτικές βελτιώσεις ή παρεμβάσεις στο περιεχόμενο της πράξης νομοθετικού περιεχομένου, καθώς κυρώνεται δυστυχώς ως έχει. 
Επί της σκοπιμότητας των θεσπιζομένων –όλως εξαιρετικά και ειδικά για τη συγκεκριμένη περίσταση διατάξεων της πράξεως του νομοθετικού περιεχομένου- θα πρέπει να αναφέρουμε ότι η υπό κύρωση πράξη νομοθετικού περιεχομένου έρχεται προς ψήφιση και κύρωση από την Ολομέλεια, προκειμένου να ανακουφίσει ουσιαστικά τις επιχειρήσεις που πραγματικά το έχουν ανάγκη, λόγω των ζημιών που επέστησαν, εν μέσω μάλιστα της δυσμενούς οικονομικής συγκυρίας. 
Η κύρωσή της θα έχει ως συνέπεια την άμεση αποδέσμευση και καταβολή των χρημάτων στους δικαιούχους, που έχουν ήδη υποβάλει αιτήσεις για καταγραφή και, επομένως, αποτελεί χρέος μας να κυρώσουμε την εν θέματι πράξη νομοθετικού περιεχομένου, αφού ως ελληνική Βουλή θα συνδράμουμε άμεσα με την παρούσα νομοθετική πρωτοβουλία στην αποζημίωση των πληγέντων. 
Σύμφωνα δε με τα στοιχεία του Δήμου Αθηναίων και της Περιφέρειας Αττικής, έχουν ήδη ολοκληρωθεί οι διαδικασίες υποβολής των αιτήσεων των δικαιούχων και καταγραφής των ζημιών, κατόπιν βεβαίως αυτοψίας και επομένως εκκρεμεί το στάδιο των πληρωμών. Τα χρήματα, όπως μας έχουν ενημερώσει οι αρμόδιοι φορείς, θα αποδεσμευτούν και θα αποδοθούν στους δικαιούχους μετά την κατά Σύνταγμα κύρωση της παρούσας πράξεως. 
Ειδικότερα, σύμφωνα με την αιτιολογική έκθεση του σχεδίου νόμου, με την πράξη αυτή νομοθετικού περιεχομένου που αποτελείται από οκτώ άρθρα σκοπείται τόσο να ανακουφιστούν το ταχύτερο δυνατόν οικονομικά με την καταβολή σ’ αυτούς ανάλογης χρηματικής αποζημίωσης και την παροχή διαφόρων διευκολύνσεων, οι επαγγελματίες και οι επιχειρηματίες που είναι ιδιοκτήτες, μισθωτές, οι νόμιμοι χρήστες ακινήτων τα οποία υπέστησαν ζημιές κατά τα επεισόδια της 12ης Φεβρουαρίου του 2012 στο κέντρο των Αθηνών, όσο και να διευκολυνθούν οι παραπάνω δικαιούχοι για την είσπραξη της σχετικής αποζημίωσης με τον καθορισμό του τρόπου, των προϋποθέσεων και της διαδικασίας που θα πρέπει να τηρηθεί από το στάδιο υποβολής των σχετικών αιτήσεων μέχρι την τελική καταβολή ανά ακίνητο. 
Είναι ως εκ τούτου προφανές ότι η έκδοση της παρούσης πράξης νομοθετικού περιεχομένου, δεδομένων των αρνητικών συνεπειών που είχαν τα επεισόδια σε πολλά κτήρια και κοινόχρηστους χώρους, ήταν αναγκαία και απαραίτητη για να αποκατασταθεί άμεσα η ζωή στο κέντρο της πόλης, να συνεχίζουν να δραστηριοποιούνται οι επιχειρήσεις που δεν θα είχαν τη δυνατότητα να επιδιορθώσουν τις ζημιές που υπέστησαν, να μην υποβαθμιστεί το αστικό τοπίο λόγω της καταστροφής και της σοβαρής φθοράς των κοινοχρήστων χώρων αλλά και των κτηρίων ιστορικής και αρχιτεκτονικής σημασίας. Οι παρεμβάσεις αυτές της πολιτείας ήταν απολύτως αναγκαίες, αν αναλογιστεί κανείς ότι οι καταστροφές έλαβαν χώρα λίγους μήνες πριν της καλοκαιρινής τουριστικής κίνησης. 
Οι εισαχθείσες με την παρούσα πράξη νομοθετικού περιεχομένου διατάξεις ήταν αναγκαίες και κατάλληλες, καθόσον διασφάλισαν στο μέτρο που επέτρεπαν τα οικονομικά της πολιτείας την ταχύτατη επέμβαση του κράτους, στοχεύοντας στην άμεση ρύθμιση της κατάστασης και στην άρση των συνεπειών των επεισοδίων. Τυχόν δε προσφυγή των πληγέντων στα διοικητικά δικαστήρια προς διεκδίκηση των όποιων τυχόν αποζημιώσεων που θα επιδίκαζαν τα δικαστήρια, κατά το άρθρο 105 επόμενα του Εισαγωγικού Νόμου Αστικού Κώδικα, θα σήμαινε σ’ αυτούς κόστος, χρήμα και χρόνο, αφού είναι σε όλους μας γνωστό ότι ανάλογες υποθέσεις αποζημιωτικών αγωγών κατά του ελληνικού δημοσίου εκδικάζονται από τα τακτικά διοικητικά δικαστήρια των Αθηνών και της χώρας σε βάθος πενταετίας, ενώ η είσπραξη των ποσών θα σήμαινε, κατά μετριοπαθείς εκτιμήσεις, αναμονή τουλάχιστον επτά έως οκτώ ετών, προκειμένου να τελεσιδικήσουν οι αποφάσεις.
Προχωρώντας στην ανάλυση των διατάξεων, με το άρθρο πρώτο τής υπό κύρωση πράξης νομοθετικού περιεχομένου προσδιορίζονται τα φυσικά ή νομικά πρόσωπα δικαιούχοι της αποζημίωσης και καθορίζεται η διαδικασία και η προθεσμία, σύμφωνα με τα οριζόμενα στην παράγραφο 2 και 3 του ιδίου άρθρου. Απαραίτητη προϋπόθεση για τη διαπίστωση των ζημιών των ακινήτων είναι η διενέργεια αυτοψίας από τριμελή συνεργεία που ήδη έχει συγκροτήσει ο Δήμος Αθηναίων και έχουν ολοκληρώσει το έργο, σύμφωνα με τα οριζόμενα στις παραγράφους 1 και 4 του ιδίου άρθρου.
Με τις διατάξεις του άρθρου 2 ορίζεται ο τρόπος υπολογισμού της ζημιάς προς αποζημίωση, ενώ στην παράγραφο 2 του ιδίου άρθρου προσδιορίζεται το όργανο που είναι αρμόδιο για τον τελικό καθορισμό της κατά περίπτωση αποζημίωσης και η σύνθεση αυτού. Στην παράγραφο 3 του αυτού άρθρου προβλέπεται η δυνατότητα του Περιφερειακού Συμβουλίου της Περιφέρειας Αττικής να διαθέτει αποζημιώσεις άνω των 15.000 ευρώ μέσω της αναφερόμενης διαδικασίας, απόφαση που όσο γνωρίζουμε έχει ήδη ληφθεί από την Περιφέρεια.
Με το άρθρο 3 παράγραφος 1 παρέχεται νομοθετική εξουσιοδότηση στον Υπουργό Οικονομικών προς έκδοση απόφασης με την οποία καθορίζονται οι πόροι και οι λογαριασμοί από τους οποίους θα καταβληθούν οι αποζημιώσεις έως 15.000 ευρώ, καθώς και οι προθεσμίες και η διαδικασία καταβολής τους. Με την παράγραφο 2 του αυτού άρθρου λαμβάνεται πρόνοια ταχείας καταβολής της αποζημίωσης εφάπαξ ή σε δόσεις, ανάλογα με το ύψος στο οποίο αυτή έχει καθοριστεί και τίθενται οι σχετικές προθεσμίες. Η εν λόγω διάταξη δεν έχει ακόμη εφαρμοστεί και επίκειται, απ’ όσο γνωρίζω, να ενεργοποιηθεί ευθύς μετά την ολοκλήρωση της ψήφισης του παρόντος σχεδίου νόμου.
Οι όροι και η διαδικασία με την οποία μπορούν να εγκριθούν εργασίες αποκατάστασης ζημιών που υπέστησαν τα ακίνητα και οι δικαιούχοι, ανεξαρτήτως χρηματικής αποτίμησης της ζημιάς, προβλέπονται στην παράγραφο 1 του άρθρου 4. Οι ρυθμίσεις αυτές επιχειρούν να συνδυάσουν τον επείγοντα χαρακτήρα των εργασιών μέσα από απλούστερες διαδικασίες αιτήσεων, αδειοδοτήσεων και ελέγχων με τα προστατευτικά αρχιτεκτονικά προβλεπόμενα, έτσι ώστε και η ιστορική και η αστική φυσιογνωμία του κέντρου των Αθηνών να επανέλθει στη φυσιολογική της κατάσταση. Το άρθρο αυτό, σύμφωνα με την ενημέρωση που είχαμε από το Δήμο Αθηναίων, δεν έτυχε εφαρμογής μέχρι σήμερα.
Με τις διατάξεις του άρθρου 5 παρέχεται εξουσιοδότηση στον Υπουργό Εργασίας και Κοινωνικής Ασφάλισης να ρυθμίσει τις ασφαλιστικές εισφορές και τις καταβολές ληξιπρόθεσμων ή ρυθμισμένων οφειλών σε ασφαλιστικούς φορείς των δικαιούχων αποζημίωσης, με σκοπό να τύχουν την ίδια οικονομική ανακούφιση. Για το ζήτημα αυτό θα μπορούσε ο αρμόδιος Υπουργός Εργασίας να έχει θέση.
Το άρθρο 6 παράγραφος 1 δυνάμει του οποίου παρέχεται η δυνατότητα στο Δήμαρχο Αθηναίων, χάριν συντόμευσης της διαδικασίας επισκευών κοινοχρήστων χώρων του κέντρου των Αθηνών, οι οποίοι υπέστησαν ζημίες κατά το χρόνο που προαναφέραμε, να αναθέτει απευθείας και κατά παρέκκλιση από τις κείμενες διατάξεις την προμήθεια προϊόντων, παροχή υπηρεσιών ή εκτέλεση έργων που αφορούν στους χώρους αυτούς.
Δεν έχει μέχρι σήμερα εφαρμοστεί η διάταξη αυτή ως διάταξη περιορισμένης χρονικής ισχύος σύμφωνα με την παράγραφο 1 του αυτού άρθρου. Και δεν δύναται να εφαρμοστεί πλέον λόγω της παρόδου της προθεσμίας των έξι μηνών που έτασσε η παρούσα πράξη. Επομένως κυρώνεται η παράγραφος 1 μόνο για λόγους νομικής και συνταγματικής τάξης. 
Με την παράγραφο 2 προβλέπεται ο Δήμος Αθηναίων για την επισκευή των παραπάνω κοινοχρήστων χώρων, να χρηματοδοτήσει από το Πράσινο Ταμείο ως το ποσό των 5 εκατομμυρίων ευρώ. Έχει ήδη εγκριθεί το ποσό του ενός εκατομμυρίου ευρώ, όπως ενημερώθηκα από τον κύριο Υπουργό.
Με την παράγραφο 3 παρέχεται η δυνατότητα οι παραπάνω χώροι να επισκευάζονται και να αποκαθίστανται σε κατάσταση διαφορετική απ’ αυτή που είχαν πριν από τα επεισόδια, εφόσον οι σχετικές αλλαγές είχαν ως αποτέλεσμα τη βελτίωση σε ό,τι αφορά στη λειτουργικότητα και την ασφάλεια των χώρων αυτών. Η ρύθμιση αυτή αποβλέπει στην αισθητική και λειτουργική αναβάθμιση, επ’ ευκαιρίας των επισκευών, ορισμένων κοινοχρήστων χώρων. 
Με το έβδομο κατά σειρά άρθρο παρέχονται επιπλέον οικονομικές διευκολύνσεις, κατά την παράγραφο 1 της πράξης νομοθετικού περιεχομένου, σε δικαιούχους που έχουν υποχρεώσεις έναντι του Δήμου Αθηναίων. Ειδικότερα επιτρέπεται η τμηματική καταβολή των πάσης φύσεως δημοτικών φόρων, τελών και άλλων οφειλών προς το Δήμο Αθηναίων. 
Ενώ με την παράγραφο 2, υπό τις καθοριζόμενες με αυτήν προϋποθέσεις, προβλέπεται η μείωση ως 20% του συμβατικού μισθώματος ακινήτων των οποίων ο εκμισθωτής είναι ο παραπάνω δήμος.
Τέλος, η υπό κύρωση πράξη νομοθετικού περιεχομένου περιέχει προς διευκόλυνση των εμπλεκομένων και επιτάχυνση των εκ της φύσεως και του σκοπού της επείγουσας εφαρμογής της, παράδειγμα-υπόδειγμα σε ό,τι αφορά στα δικαιολογητικά. 
Πριν ολοκληρώσω την παρουσίαση του νομοσχεδίου θα ήθελα να αναφέρω ότι κατά τη συζήτηση στην αρμόδια επιτροπή, η οποία ενέκρινε το σχέδιο νόμου με ευρεία πλειοψηφία, επιδείχθηκε απ’ όλες τις πτέρυγες των κομμάτων η δέουσα επί της αρχής συναίνεση. Δηλαδή, κουβεντιάσαμε και δεν μαλώσαμε. Ειλικρινά κατά την παρουσία μου σε άλλες συνεδριάσεις με άλλο περιεχόμενο υπήρξαν αντιπαραθέσεις για τις αντιπαραθέσεις και ως νέος Βουλευτής απογοητεύτηκα. Κατά τη συζήτηση στην επιτροπή αυτής της κύρωσης νομοθετικού περιεχόμενου αναπτερώθηκε το ηθικό μου, αφού είδα περισσότερα απ’ ό,τι και ο ίδιος περίμενα ερχόμενος στη Βουλή. 
Για το ζήτημα αυτό έχουμε χρέος να συνδράμουμε, με την ψήφιση του παρόντος νομοσχεδίου, στην άμεση ανακούφιση των επιχειρήσεων που επλήγησαν περνώντας και ένα μήνυμα στην κοινωνία: το κράτος με τα πενιχρά μέσα που διαθέτει, λόγω της κατάστασης των δημοσίων οικονομικών, αφ’ενός δεν είναι απόν και συνδράμει σε έκτακτες περιστάσεις στους πολίτες. Αφ’ετέρου οφείλουμε να λάβουμε τα απαραίτητα μέτρα, έτσι ώστε να είναι η τελευταία φορά που το ελληνικό δημόσιο είναι υποχρεωμένο να φορτώσει όλα αυτά στις πλάτες των φορολογούμενων. Όλα αυτά σε μια ευνομούμενη πολιτεία.
Τελειώνοντας, κύριε Πρόεδρε, θα ήθελα να ευχαριστήσω τους συναδέλφους στην επιτροπή που βοήθησαν για ένα θετικό και παραγωγικό έργο.
Οφείλουμε όμως, και μια πολιτική αναφορά γιατί στις συνεδριάσεις και στις επιτροπές και στην Ολομέλεια είδα μια επίθεση κατά της Χρυσής Αυγής, για μένα αδικαιολόγητη. Αδικαιολόγητη με την έννοια ότι γνωρίζουμε και τις θέσεις και το πρόγραμμα της Χρυσής Αυγής. Άρα, τα όποια αναθέματα, άναρθρες αναφορές στο ζήτημα της Χρυσής Αυγής μάλλον εκθέτει εμάς με την έννοια ότι το πολιτικό σύστημα είναι εκείνο που άφησε το κενό για τη δημιουργία της Χρυσής Αυγής. 
Παρατηρώντας την εκμετάλλευση και της ευλάβειας στα σύμβολα της πατρίδας και της πίστης, σε ό,τι αφορά στο θρησκευτικό συναίσθημα των Ελλήνων, θα ήθελα να σημειώσω ότι με λύπη, δυστυχώς, εμείς μείναμε απαθείς όταν είδαμε, για παράδειγμα, στα γεγονότα της Ραφήνας επιθέσεις με χρήση του λαβάρου και του σταυρού ως σκουπόξυλο ή σφουγγαρόπανο. Θα καταθέσω σχετικές φωτογραφίες.","ΔΗΜΗΤΡΙΟΣ ΚΥΡΙΑΖΙΔΗΣ",263
"62585"," Σας έπιασε ο πόνος τώρα! Οι μισοί από εσάς είστε μασόνοι!","ΓΕΩΡΓΙΟΣ ΓΕΡΜΕΝΗΣ",90
"62586"," Σας παρακαλώ. Σεβαστείτε λίγο το χώρο.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"62587"," Ποιος έκανε σκουπόξυλο τη σημαία;","ΗΛΙΑΣ ΚΑΣΙΔΙΑΡΗΣ",204
"62588"," Αφήστε τον ομιλητή να τελειώσει. Θα απαντήσετε μετά εσείς, κύριε Κασιδιάρη.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"62589"," Ποιος έκανε σκουπόξυλο την ελληνική σημαία; Να το πάρει πίσω!","ΗΛΙΑΣ ΚΑΣΙΔΙΑΡΗΣ",204
"62590"," Συνεχίζω, κύριε Πρόεδρε…","ΔΗΜΗΤΡΙΟΣ ΚΥΡΙΑΖΙΔΗΣ",263
"62591"," Ποιος έκανε σκουπόξυλο την ελληνική σημαία;","ΗΛΙΑΣ ΚΑΣΙΔΙΑΡΗΣ",204
"62592"," Κύριοι, σας παρακαλώ πάρα πολύ!","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"62593"," Εμείς την τιμούμε τη σημαία.","ΗΛΙΑΣ ΚΑΣΙΔΙΑΡΗΣ",204
"62594"," Κύριε Κασιδιάρη, σας παρακαλώ πάρα πολύ! Θα πάρετε το λόγο μετά.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"62595"," Καταθέτω τα έγγραφα και σε ηλεκτρονική μορφή…","ΔΗΜΗΤΡΙΟΣ ΚΥΡΙΑΖΙΔΗΣ",263
"62596"," Υπηρετήσαμε στα σύνορα!","ΓΕΩΡΓΙΟΣ ΓΕΡΜΕΝΗΣ",90
"62597"," Σας παρακαλώ! Εδώ είναι Βουλή των Ελλήνων!","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"62598"," Εμείς υπηρετήσαμε στα σύνορα!","ΓΕΩΡΓΙΟΣ ΓΕΡΜΕΝΗΣ",90
"62599"," Είναι Βουλή των Ελλήνων εδώ. Σεβαστείτε το χώρο!","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"62600"," Αυτός να τον σεβαστεί!","ΗΛΙΑΣ ΚΑΣΙΔΙΑΡΗΣ",204
"62601"," Να μας σεβαστεί και ο χώρος.","ΓΕΩΡΓΙΟΣ ΓΕΡΜΕΝΗΣ",90
"62602"," Θα απαντήσετε μετά. 
(Θόρυβος από την πτέρυγα της Χρυσής Αυγής)","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"62603"," Κύριε Πρόεδρε, κυρίες και κύριοι συνάδελφο, τα καταθέτω αυτά και σε έντυπη και σε ηλεκτρονική μορφή, για να δούμε πως το λάβαρο και πως το σύμβολο της πίστης έγιναν σκουπόξυλο και σφουγγαρόπανο.
Αυτά, για να δει ο κόσμος τι ακριβώς αντιπροσωπεύετε.","ΔΗΜΗΤΡΙΟΣ ΚΥΡΙΑΖΙΔΗΣ",263
"62604"," Σας έπιασε ο πόνος ρε; Οι μισοί από εσάς είστε μασόνοι!","ΓΕΩΡΓΙΟΣ ΓΕΡΜΕΝΗΣ",90
"62605"," Κύριε Κυριαζίδη, ευχαριστούμε.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"62606"," Κύριε Πρόεδρε, σήμερα κατέθεσα επίκαιρη ερώτηση για το ότι –αυτό το ζήτημα αφορά εμένα- δεν μπορεί να υπάρχει μία απρόκλητη άσκηση παράνομης βίας και αντιποίησης της δημοσίας αρχής, ασκώντας κάποιοι αυθαίρετα δημόσια εξουσία.
Καταθέτω την επίκαιρη ερώτηση.","ΔΗΜΗΤΡΙΟΣ ΚΥΡΙΑΖΙΔΗΣ",263
"62607"," Να καίνε τη σημαία έχουν δικαίωμα άλλοι;","ΝΙΚΟΛΑΟΣ ΜΙΧΟΣ",326
"62608"," Οφείλετε, επομένως, να τη σέβεστε κι εσείς, να μην την κάνετε σκουπόξυλο και σφουγγαρόπανο.
(Στο σημείο αυτό ο Βουλευτής κ. Δημήτριος Κυριαζίδης                         καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)","ΔΗΜΗΤΡΙΟΣ ΚΥΡΙΑΖΙΔΗΣ",263
"62609"," Να φέρεις τον Υπουργό σου στον κοινοβουλευτικό έλεγχο!
(Θόρυβος από την πτέρυγα της Χρυσής Αυγής)","ΗΛΙΑΣ ΚΑΣΙΔΙΑΡΗΣ",204
"62610"," Κύριοι συνάδελφοι, θα έχετε το λόγο.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"62611"," Ούτε να διαβάζεις δεν ξέρεις!","ΝΙΚΟΛΑΟΣ ΜΙΧΟΣ",326
"62612"," Κύριοι συνάδελφοι, σας παρακαλώ, θα έχετε το λόγο. Και ο Κοινοβουλευτικός σας Εκπρόσωπος και ο ειδικός αγορητής σας θα έχει το λόγο να απαντήσει στον κ. Κυριαζίδη. Σας παρακαλώ, υπάρχουν κανόνες. Σας παρακαλώ να σεβαστείτε το χώρο.
Ο κ. Νικόλαος Βούτσης, Βουλευτής του ΣΥΡΙΖΑ, έχει το λόγο για δεκαπέντε λεπτά.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"62613"," Κάποιοι συνάδελφοι την έκαναν κωλόπανο την ελληνική σημαία! 
(Θόρυβος από την πτέρυγα της Χρυσής Αυγής)","ΧΡΥΣΟΒΑΛΑΝΤΗΣ ΑΛΕΞΟΠΟΥΛΟΣ",14
"62614"," Κύριε συνάδελφε, σας παρακαλώ πολύ, δεν είναι δυνατόν να εκφράζεστε έτσι στο ελληνικό Κοινοβούλιο.
(Θόρυβος στην Αίθουσα)
(Θόρυβος από την πτέρυγα της Χρυσής Αυγής)","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"62615"," Κυρίες και κύριοι συνάδελφοι, δεν είναι σωστό την ώρα που συνεδριάζει η Ολομέλεια –το έχουμε θέσει πάρα πολλές φορές- να βρίσκονται σε εξέλιξη, με πολύ σοβαρά ζητήματα, επιτροπές του Κοινοβουλίου, όπου πολλοί συνάδελφοι προφανώς πρέπει να είναι εκεί για την προετοιμασία της δουλειάς. Δεν μπορεί, λοιπόν, να είναι κι εδώ. Έχει τεθεί πάρα πολλές φορές αυτό το ζήτημα. 
Το θέτουμε ξανά, διότι όλα αυτά, μαζί και με αυτά που συμβαίνουν με τις πράξεις νομοθετικού περιεχομένου, που έχει γίνει βιομηχανία πια αυτή η υπόθεση, συντείνουν στην πραγματική υποβάθμιση της δουλειάς του Κοινοβουλίου.
Άκουσα προηγουμένως από κάποιο συνάδελφο ότι αυτό έγινε κατ’ εξαίρεση. Αυτό, δυστυχώς, συνοδεύει κάθε φορά που έρχεται μία πράξη νομοθετικού περιεχομένου προς κύρωση. Κατ’ εξαίρεση, λοιπόν, να είναι έστω η τελευταία φορά που γίνεται αυτό το πράγμα. Δεν μπορεί να συνεχιστεί αυτή η ιστορία. Δεν είναι δυνατόν σε καμμία περίπτωση. Και υποβαθμίζεται η Βουλή όταν γίνεται η χρήση του άρθρου 44 του Συντάγματος, αλλά και δημιουργείται το έδαφος για μία αυθαίρετη και ανεμπόδιστη προπαγάνδα στη βάση αποφάσεων του Υπουργικού Συμβουλίου για όλο το διαρρεύσαν διάστημα, για τις σαράντα ημέρες, για τους τρεις μήνες, χωρίς να υπάρχει ο δημόσιος έλεγχος μέσα από την κανονική νομοθετική διαδικασία. Υπάρχει, όμως, και η πραγματική αδυναμία παρέμβασης της Βουλής όταν έρχεται προς συζήτηση.
Δηλαδή, σε αυτό το νομοσχέδιο, στο οποίο είμαστε θετικοί -το γράφει και η εισηγητική έκθεση, άλλωστε και στο Δήμο Αθηναίων και στην Περιφέρεια Αττικής είχαμε ψηφίσει για την αποκατάσταση κ.λπ. και αυτό το λέω σε παρένθεση- υπάρχει το περιβόητο άρθρο, θα έλεγα, 6 –δείτε το- στο οποίο όλες οι πτέρυγες στη Διαρκή Επιτροπή είπαν «δεν μπορεί να γίνει δεκτό». 
Το άρθρο 6, λοιπόν, λέει ότι ο δήμος μπορεί, για τους κοινόχρηστους χώρους…","ΝΙΚΟΛΑΟΣ ΒΟΥΤΣΗΣ",75
"62616"," Έχει περάσει η προθεσμία.","ΔΗΜΗΤΡΙΟΣ ΚΥΡΙΑΖΙΔΗΣ",263
"62617"," Κύριε Κυριαζίδη, σας παρακαλώ.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"62618"," …και για την αποκατάσταση των ζημιών για τους κοινόχρηστους χώρους, μέχρι 60.000 ευρώ, άρα και με σπαστές εργολαβίες -εξηντάρια που λέμε οι μηχανικοί, δεκαπεντάρια- χωρίς καμμία διαγωνιστική διαδικασία στο όνομα του κατεπείγοντος, το Φλεβάρη -έχουμε Σεπτέμβρη και δεν υπάρχει καν τέτοιο σχέδιο, δεν υπάρχει καμμία πρόβλεψη για τους κοινόχρηστους χώρους και την αποκατάσταση- μπορεί ο δήμος να προχωρήσει σε αναθέσεις.","ΝΙΚΟΛΑΟΣ ΒΟΥΤΣΗΣ",75
"62619"," Έχει παρέλθει η ημερομηνία.","ΔΗΜΗΤΡΙΟΣ ΚΥΡΙΑΖΙΔΗΣ",263
"62620"," Αυτά, λοιπόν, να αφαιρεθούν. Την προηγούμενη εβδομάδα το συζητούσαμε και το εντοπίσαμε.
Ερχόμαστε τώρα και σε κάποια άλλα πραγματικά γεγονότα που έχουν σχέση με το νομοσχέδιο. Είχε γίνει μία υπερεκτίμηση των ζημιών -δεν θα κάτσω τώρα εγώ να σκεφτώ γιατί είχε γίνει μια τόσο μεγάλη υπερεκτίμηση- έτσι ώστε να προβλέπονται 10 εκατομμύρια από την περιφέρεια, τα οποία είχαν έρθει εκεί για να τα εγκρίνουμε, 5 εκατομμύρια από το Πράσινο Ταμείο, από το Δημόσιο Ταμείο, το δήμο, κ.λπ.. Απεγράφησαν, λοιπόν, όλες οι ζημιές: από τα περίπτερα, που είναι για το χιλιάρικο, μέχρι τα διακόσια περίπου μαγαζιά και μέχρι τις τριάντα περίπου περιπτώσεις, που είναι πάνω από 15.000 ευρώ. Η Περιφέρεια δεν έχει βγάλει ακόμα το κοστολόγιο. Το πολύ-πολύ, όμως, να φτάσει τα 2 εκατομμύρια ευρώ περίπου. Καμμία σχέση με τα ποσά που είχαν προϋπολογιστεί.","ΝΙΚΟΛΑΟΣ ΒΟΥΤΣΗΣ",75
"62621"," Το «ΑΤΤΙΚΟΝ» το έχουν υπολογίσει;","ΦΩΤΕΙΝΗ ΠΙΠΙΛΗ",430
"62622"," Άρα, πηγαίνετε σε κοινόχρηστο. Το «ΑΤΤΙΚΟΝ» είναι άλλο. Είναι εκτός. Ό,τι μας έχει αποδοθεί, είναι μαγαζί-μαγαζί. Ξέρουμε επακριβώς όλες τις αυτοψίες, πώς έγιναν, κ.λπ.. Όλα αυτά μαζί σας λέω ότι είναι 2 εκατομμύρια.","ΝΙΚΟΛΑΟΣ ΒΟΥΤΣΗΣ",75
"62623"," Δεν είναι κοινόχρηστο το «ΑΤΤΙΚΟΝ».","ΦΩΤΕΙΝΗ ΠΙΠΙΛΗ",430
"62624"," Είναι του Δήμου Αθηναίων. Είναι, όμως και της Περιφέρειας. Είναι διαγωνισμός γύρω από αυτό.
Εμείς είχαμε πει ότι έχουμε επιφύλαξη ως προς τα συγκεκριμένα: τα κονδύλια, κ.λπ. Να έρθει σχετικό κανονικό νομοσχέδιο για την αποκατάσταση συγκεκριμένου ύψους, αφού πλέον έχει καταγραφεί το ύψος των ζημιών και με τις νόμιμες διαδικασίες για προμήθειες και εργασίες. Διότι, πράγματι, κοινόχρηστοι χώροι υπάρχουν ακόμα. Για να επουλωθούν κατά κάποιον τρόπο τα τραύματα είναι να ψηφιστούν. Όλο το άλλο βρίσκεται στον αέρα. Είναι στη βάση προβλέψεων, είναι στη βάση εκτιμήσεων, οι οποίες δεν έχουν καμμία σχέση με την πραγματικότητα.
Κυρίες και κύριοι συνάδελφοι, τι έγινε στις 12 Φεβρουαρίου; Έχει πολύ μεγάλη σημασία να το συζητήσουμε. Ήταν να γίνει ψηφοφορία για τη δανειακή σύμβαση. Ελήφθησαν μέτρα, τα οποία είναι πραγματικά βρόγχος για το λαό μας. Πριν από λίγο ο Υπουργός, απαντώντας σε επίκαιρη ερώτηση, είπε πως τη συγκεκριμένη ημερομηνία, στο πλαίσιο της δανειακής σύμβασης, παραδείγματος χάριν, καταργήθηκε ο ΟΕΚ και η Εργατική Εστία και τώρα έχει δεμένα τα χέρια της η Κυβέρνηση για να ασκήσει πολιτική σε αυτούς τους τομείς. Δεν ήταν μία τυχαία μέρα. Ήταν μια μέρα, κατά την οποία εκατοντάδες χιλιάδες λαού συνέρρεαν, θέλοντας να δώσουν το δικό τους στίγμα, τη δική τους αντίθεση στην επιχειρούμενη τότε διαδικασία για να περάσει η πολιτική της Κυβέρνησης. Ήταν μια Κυριακή, αν θυμάστε. Πριν από αυτή την Κυριακή, υπήρχε μία ολόκληρη διαδικασία μέσα από διαρροές, μέσα από δηλώσεις, οι οποίες οδηγούσαν στην αίσθηση ότι θα γίνουν πολλά επεισόδια και να μην κατέβει ο κόσμος. Έκλεισαν όλοι οι σταθμοί γύρω-γύρω. Από τις 5 το απόγευμα, πριν μαζευτεί δηλαδή ο κόσμος και πριν ξεκινήσει η διαδικασία εδώ μέσα, διαμορφώθηκε ένα σχέδιο εκκένωσης της πλατείας Συντάγματος από τον κόσμο -το θυμόμαστε όλοι, ο καθένας ανάλογα από τη θέση που ήταν, πάντως ήμασταν παρόντες και παρούσες στα γεγονότα- και συμπίεσης του λαού προς τις εξόδους των απώτερων σταθμών του μετρό, από όπου συνέρρεαν μέχρι το βράδυ.
Μέσα σ’ ένα τέτοιο κλίμα και με παρουσία εκατοντάδων χιλιάδων ανθρώπων έγινε ό,τι έγινε, απαράδεκτα γεγονότα, εμπρησμοί που οπωσδήποτε τώρα βρίσκονται στο στάδιο δικαστικής διερεύνησης κι εκείνη την περίοδο είχαν δώσει τροφή για δημόσιες συζητήσεις και οξείες αντιπαραθέσεις.
Πρέπει να θυμόμαστε, όμως, όλοι, ότι εκείνη η εκδήλωση σφράγισε τις εξελίξεις, τροποποίησε και ανέτρεψε σε μεγάλο βαθμό το πολιτικό σκηνικό, έθεσε σε δοκιμασία τη συνοχή των δύο μεγάλων παραδοσιακών κομμάτων του δικομματισμού και ύστερα μέσω και των εκλογών τροποποιήθηκε αυτός ο πολιτικός συσχετισμός. Ήταν μια παρέμβαση, μια παρουσία κινηματική, κοινωνική, μαζική, η όποια βέβαια από διάφορες πλευρές είτε συκοφαντήθηκε είτε αμαυρώθηκε, πάντως δεν ήταν μια αποφράς ημέρα, όπως ακούστηκε από ορισμένες πλευρές πριν να έρθουνε σ’ αυτήν την Αίθουσα.
Αυτά δεν τα λέω χωρίς λόγο. Ετοιμάζεται ένα έδαφος, ένα κλίμα εν όψει των μαζικών κινητοποιήσεων της επόμενης περιόδου, που θα έρθουν προς ψήφιση τα περίφημα μέτρα του πακέτου των 11,5 δισ., που μπορεί να είναι μέχρι και 20 δισ., και εν όψει της μεγάλης -ελπίζουμε- συγκέντρωσης πανεργατικής απεργίας στις 26 του μήνα, την άλλη Τετάρτη, με δηλώσεις του αρμόδιου Υπουργού και ανωτάτων δικαστικών για την αμείλικτη πάταξη κινητοποιήσεων σε τελευταία ανάλυση. Διότι είναι και της μόδας ένας περίφημος διμέτωπος, όπου επί της ουσίας ο συμψηφισμός πράξεων βίας της άκρας Δεξιάς με την Αριστερά και τις μαζικές κινητοποιήσεις από την πλευρά των κυβερνώντων είναι της μόδας για να απενοχοποιήσουν τις δικές τους πολιτικές και επί της ουσίας να αποτρέψουν το μαζικό κίνημα.
Ο στόχος, δυστυχώς, πολλές φορές είναι η αποτροπή, η εκτόνωση και η πρόληψη όχι των επεισοδίων, όχι των προβλημάτων που μπορεί να υπάρξουν και υπάρχουν πολλές φορές σε μαζικές κινητοποιήσεις, αλλά η αποτροπή και η εκτόνωση των ίδιων των μαζικών εκδηλώσεων. Περί αυτού πρόκειται και το έχουμε ζήσει πάρα πολλές φορές με τη δημιουργία φόβου και με τη δημιουργία ενός τέτοιου κλίματος.
Κυρίες και κύριοι συνάδελφοι, δεν σχετικοποιούμε -είμαι πάρα πολύ σαφής και θα ήθελα να το προσέξετε αυτό- ούτε συμψηφίζουμε την εφαρμογή των νόμων. Είμαι πάρα πολύ σαφής. Είμαστε υποχρεωμένοι, ταυτόχρονα, να επισημάνουμε ότι το θερμοκήπιο αυτού που καλείται «ανομία» συνήθως -και σίγουρα τα τελευταία χρόνια- φτιάχνεται από το κέντρο, φτιάχνεται από ψηλά, φτιάχνεται από πολιτικές ευθύνες. Είναι η μόνιμη ατιμωρησία. Οι ΕΔΕ έχουν γίνει το πιο σύντομο ανέκδοτο σ’ αυτήν τη χώρα για τις ευθύνες στις συγκρούσεις και στο πως συμπεριφέρονται ορισμένες φορές τα ΜΑΤ. Οι αποζημιώσεις και η πρόνοια για διαδηλωτές, για απλούς πολίτες και για οτιδήποτε άλλο συμβαίνει, είναι ανύπαρκτες σαν αντίληψη. Το κυριότερο, όμως, είναι η κοινωνική αδικία με νόμους που ξεχερσώνουν κοινωνικά δικαιώματα και κατακτήσεις, όπως παραδείγματος χάριν οι συμβάσεις -κατάκτηση εκατό ετών- τις οποίες με μια απόφαση τις πετάξαμε. Αυτή η κοινωνική αδικία εντείνει, ενθαρρύνει, προκαλεί κινήματα ανατροπής αυτών των πολιτικών, κινήματα και πράξεις πολιτικής ανυπακοής. Γιατί; Διότι είναι μη αντιστρεπτά τα αποτελέσματα, η έκκληση που γίνεται από ορισμένες πλευρές στο όνομα της αντιπροσωπευτικής δημοκρατίας ότι κάθε τέσσερα χρόνια θα πάνε οι πολίτες, θα αποτιμήσουν και θα τιμωρήσουν.
Πώς να τιμωρήσουν, όταν είναι μη αντιστρεπτά τα αποτελέσματα από κάποιες πολιτικές, στη ζωή τους, στο παιδί τους, στην ύπαρξή τους, στην υπόστασή τους, στο επάγγελμά τους, στο λουκέτο που έβαλαν οι μαγαζάτορες, στις συμβάσεις τους; Γιατί και πώς θα περιμένουν τα τέσσερα χρόνια ήσυχοι στον καναπέ τους υπό την επήρεια και στην απόγνωση από την προπαγάνδα των Μέσων Μαζικής Ενημέρωσης;
Κυρίες και κύριοι συνάδελφοι, είναι φανερό ότι θα πρέπει με ένα διαφορετικό τρόπο να αντιμετωπίζει και το πολιτικό σύστημα τις αναγκαίες, τις εύλογες και τις ζωογόνες κινητοποιήσεις του λαού μας. Όλη η θεωρία περί αμαύρωσης της πόλης στο εξωτερικό, το ότι σταμάτησαν τα τουριστικά ρεύματα κ.λπ., δεν ισχύει. Διότι αν ισχύει για ορισμένους τουριστικούς πράκτορες, ταυτόχρονα δίνεται η ελπίδα –εννοώ από τις μαζικές κινητοποιήσεις, όχι βέβαια από εμπρησμούς- σε όλους τους λαούς της Ευρώπης για να αντισταθούν και αυτοί, όπως τώρα αντιστέκονται οι Πορτογάλοι, οι Ισπανοί κ.λπ.. 
Και θα σας ρωτήσω, διότι πράγματι χρειάζεται να γίνεται ένας εποικοδομητικός διάλογος σε κρίσιμα προβλήματα: Πόσοι Έλληνες τουρίστες ενδεχομένως -αν υπάρχουν πια, γιατί είναι όλο και λιγότεροι- απέφυγαν να πάνε στο Λονδίνο μετά απ’ αυτά που έγιναν το καλοκαίρι και τα οποία τα βλέπαμε στις τηλεοράσεις μας κι αντίστοιχα στο Παρίσι, μετά τις μητροπολιτικές εξάρσεις βίας τα προηγούμενα χρόνια; Η Ισπανία είχε γεμίσει τις πλατείες της πολύ προτού τις γεμίσουμε στην Ελλάδα. Πόσοι δεν πήγαν στη Βαρκελώνη και στη Μαδρίτη εξαιτίας αυτού του λόγου; Μην υπερβάλλουμε και μην πηγαίνουμε σε αντιπαραθέσεις, οι οποίες έχουν σαν μόνο στόχο τελικά να υποβαθμίσουν την αναγκαιότητα το λαϊκό κίνημα, μαζικό κίνημα, οι κοινωνικές δυνάμεις να βάζουν τη σφραγίδα τους στις εξελίξεις. 
Κύριε Πρόεδρε, τελειώνω λέγοντας ότι εμείς ενθαρρύνουμε κι είμαστε παρόντες σε όλα τα μαζικά, ενωτικά, ειρηνικά, πολύμορφα κινήματα του λαού μας, που έχουν ως στόχο την ανατροπή αυτών των αντικοινωνικών πολιτικών. Βεβαίως, ψηφίζουμε και για την αποκατάσταση των ζημιών. 
Ευχαριστώ πολύ.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΝΙΚΟΛΑΟΣ ΒΟΥΤΣΗΣ",75
"62625","  Κυρίες και κύριοι συνάδελφοι, θα ήθελα να κάνω μια ανακοίνωση προς το Σώμα: Ο Γραμματέας της Κοινοβουλευτικής Ομάδας των Ανεξάρτητων Ελλήνων, κ. Μαρκόπουλος, ορίζει ειδικό αγορητή τον κ. Επαμεινώνδα Μαριά σε αντικατάσταση της κ. Γιαταγάνα λόγω κωλύματος. 
Επίσης, θα ήθελα να ενημερώσω τους κυρίους συναδέλφους ότι η ονομαστική ψηφοφορία θα διεξαχθεί μετά την ομιλία του κ. Ρήγα. 
Το λόγο έχει ο κ. Ρήγας για δέκα πέντε λεπτά.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"62626"," Ευχαριστώ, κύριε Πρόεδρε.
 Κυρίες και κύριοι συνάδελφοι, με αφορμή τη συζήτηση και την ψήφιση του νομοσχεδίου που κυρώνει την πράξη νομοθετικού περιεχομένου, που έχει να κάνει με την αποκατάσταση των ζημιών που προκλήθηκαν από τα επεισόδια της 12ης Φεβρουαρίου, μας δίνεται η δυνατότητα να συζητήσουμε τα πολιτικά ζητήματα που σχετίζονται με αυτό το νομοσχέδιο. 
Καλούμαστε να αποκαταστήσουμε ζημιές που προκλήθηκαν από την άσκηση τυφλής βίας την ημέρα εκείνη. Καλούμαστε να εξηγήσουμε, να ερμηνεύσουμε και να απαντήσουμε στους λόγους και τις αιτίες που προκάλεσαν αυτά τα γεγονότα. 
Για κάποιους το πρόβλημα είναι λυμένο και απλό: Η εφαρμογή του μνημονίου, τα καταπιεστικά μέτρα είχαν ως αποτέλεσμα να ξεσπάσει όλη αυτή η βία. Ο λαός δεν μπορεί να τα ανεχθεί αυτά, άρα λοιπόν ας τα καλύψουμε. Δεν είναι και τόσο τραγικό. Έχουν υπερεκτιμηθεί οι ζημιές, λες και το πρόβλημα είναι το αν είναι δέκα πέντε ή δέκα τέσσερα τα εκατομμύρια. 
Θα ήθελα να τονίσω ότι αυτός ο τρόπος προσέγγισης είναι πάρα πολύ επιδερμικός και επιπόλαιος. Διότι και το 2008, όταν ξανακάηκε η Αθήνα, δεν υπήρχε μνημόνιο κι ακόμη ο λαός δεν είχε υποστεί τις συνέπειες καμμίας κρίσης. 
Άρα, βλέπουμε ότι αυτό δεν είναι καθόλου τυχαίο. Παρ’ ότι δεν μου αρέσουν οι συνωμοσιολογίες, αυτό φαίνεται ότι αποτελεί μέρος ενός σχεδίου κλιμακούμενης έντασης, που εδώ και πάρα πολύ καιρό επεξεργάζονται κάποιοι με πολύ συστηματικό τρόπο. Το βλέπουμε και πώς εκφράζεται σε πολιτικό επίπεδο με τη συμπεριφορά συγκεκριμένων πολιτικών δυνάμεων. 
Τα τελευταία δύο κυρίως χρόνια ο πολιτικός διάλογος διεξάγεται με έναν τρόπο διχαστικό, εμφυλιοπολεμικό με το χαρακτηρισμό των πολιτικών αντιπάλων ως προδοτών, δοσιλόγων, με έναν ιδιότυπο εθνικισμό, στον οποίο συγκλίνουν και η λαϊκίστικη Αριστερά και η λαϊκιστική ακροδεξιά. Με αυτόν τον τρόπο χαρακτηρίζονται όσοι δεν συμφωνούν μαζί τους, και επιπλέον καλείται ο λαός να στηρίξει αυτή ην πολιτική της δήθεν αντίστασης. 
Χαρακτηρίζονται ως μέτρα αντίστασης ουσιαστικά πράξεις ανομίας. Διότι, πριν από το κάψιμο της Αθήνας, προηγήθηκαν διάφορα κινήματα ακτιβιστικά, τα οποία θεωρήθηκαν ως πράξεις αντίστασης. Δηλαδή, δεν πληρώνω στα διόδια, σπάω και διαλύω τα ακυρωτικά μηχανήματα, ευτελίζω τους θεσμούς, εξευτελίζω θεσμούς της δημοκρατίας, τα σύμβολα, τα πρόσωπα, για να προετοιμάσω το έδαφος για την Κερατέα, για την Υπατία και ένα σωρό από άλλα γεγονότα, τα οποία και αυτά προετοίμασαν το έδαφος για να έλθουμε σε μία κλιμάκωση της έντασης και στη συνέχεια να πούμε ότι δεν τρέχει και τίποτα, ήταν οι ακραίες εκφράσεις ενός μαζικού κινήματος.
Όμως, πρέπει να σας πω ότι το μαζικό κίνημα δεν έχει καθόλου αυτούς τους στόχους. Το μαζικό κίνημα, ναι, υπάρχει και στην Ισπανία και στην Πορτογαλία και παντού. Δεν κατέστρεψε, όμως, τις πόλεις τους. Δεν πλήρωσε ο λαός για τρίτη και τέταρτη φορά τα σπασμένα. Ποιος ρώτησε τον απλό Έλληνα πολίτη, που σήμερα υφίσταται τα δεινά όλης αυτής της κρίσης, που θα πρέπει να βάλει το χέρι του βαθιά στην τσέπη, για να πληρώσει τις σπασμένες βιτρίνες, τα καμένα κτήρια, το έλλειμμα από τα διόδια, από τις αστικές συγκοινωνίες; Αυτή είναι κοινωνική προσφορά; Αυτοί είναι κοινωνικοί αγώνες; Μην τρελαθούμε! Δεν είναι ούτε κοινωνικοί αγώνες ούτε κοινωνική προσφορά. Είναι ακραίες πολιτικές συμπεριφορές από δύο αντίθετες κατευθύνσεις, που δυστυχώς συγκλίνουν, υιοθετώντας ενιαίες πρακτικές, ενιαία πολιτική ορολογία πολλές φορές και ενιαίες συμπεριφορές.
Μέσα σε αυτό το περιβάλλον, αγαπητοί φίλοι, πολλές φορές θεωρούμε και κυρίως οι συνάδελφοι της Αριστεράς θεωρούν ότι τα κέρδη θα είναι μακροπρόθεσμα. Δυστυχώς, η λαϊκιστική ακροδεξιά μπορεί και χειρίζεται πολύ καλύτερα και αποτελεσματικότερα το εργαλείο του λαϊκισμού και προσπορίζεται οφέλη. 
Τα οφέλη, όμως, που θα έχει η Αριστερά, που ούτε η ιδεολογία της ούτε η πρακτική της ταιριάζουν με τέτοιες μεθόδους, θα είναι πολύ πρόσκαιρα. Γι’ αυτό, θα έλεγα να συμφωνήσουμε σε κάποια πράγματα. Ας σκεφθούμε σοβαρά πώς μπορούμε να αντιμετωπίσουμε τέτοια προβλήματα. Όσο ο λόγος μας αποκλίνει πάνω σε πολύ σημαντικά ζητήματα, όπως το πώς θα στηρίξουμε και θα βαθύνουμε τη Δημοκρατία, πώς θα κάνουμε ποιοτικούς τους δημοκρατικούς θεσμούς, εάν δεν απαντήσουμε σε αυτά τα θέματα, θα επαναλάβουμε περιόδους, τις οποίες δεν πρέπει ούτε να λησμονούμε, αλλά ούτε να βοηθούμε να επανέλθουν στην Ελλάδα. 
Αγαπητοί συνάδελφοι, εάν συνεχίσουμε έτσι, η νύχτα των σπασμένων τζαμαριών και των καμένων κτηρίων θα αντικατασταθεί πολύ σύντομα από τη «νύχτα των κρυστάλλων» και τότε θα καταλάβει η Αριστερά ότι, επαναλαμβάνει τα λάθη άλλης εποχής όταν και τότε ως εχθροί εθεωρούντο οι σοσιαλδημοκράτες, τους οποίους η κομμουνιστική αριστερά αποκαλούσε σοσιαλφασίστες, την ίδια στιγμή άφηνε το έδαφος ελεύθερο να θεριεύει για τις ακροδεξιές οργανώσεις, τα «τάγματα εφόδου» του Ρεμ. Εκείνη τη στιγμή οι δυνάμεις της Αριστεράς δεν έβλεπαν πού ήταν ο αντίπαλος.
Αυτήν τη στιγμή υπάρχει πράγματι ανάγκη να συμφωνήσουμε ότι δεν είναι δυνατόν στο όνομα οποιασδήποτε κοινωνικής διεκδίκησης, οποιουδήποτε κοινωνικού αγώνα να καταλύεται το κράτος, να παραβιάζονται  οι νόμοι. Και εδώ είναι πολύ μεγάλη η ευθύνη της πολιτείας, η οποία δεν είναι απρόσωπη. Την πολιτεία την εκπροσώπησαν τα τελευταία χρόνια το ΠΑΣΟΚ και η Νέα Δημοκρατία κι έχουν τεράστιες ευθύνες, γιατί η πολιτεία απέναντι σε αυτά τα φαινόμενα υπήρξε αμφίθυμη, φοβική, ενοχική, αναποτελεσματική. Δεν μπορεί, λοιπόν, να συνεχίζουμε να έχουμε μία πολιτεία, η οποία μεταλλάσσεται από ακραία αναποτελεσματική σε ακραία αυταρχική. Υπάρχει και η κανονική πολιτεία, την οποία θα πρέπει εν πάση περιπτώσει κάποια στιγμή να εμπεδώσουμε. Κανονική πολιτεία σημαίνει η πολιτεία εκείνη, η οποία δεν ανέχεται την ανομία από όποιον και αν προέρχεται, εφαρμόζει το νόμο απαρέγκλιτα και βεβαίως δεν παρεκκλίνει σε αυταρχισμούς και σε αυστηρές νομοθεσίες, όταν στη συνέχεια έρχεται να διαπραγματευθεί την εφαρμογή των νόμων. Αυτές είναι ευθύνες δικές μας. Είναι ευθύνες των κομμάτων που άσκησαν την εξουσία. Δεν μπορεί, λοιπόν, αυτό να συνεχιστεί. Δεν μπορεί να συνεχιστεί αυτό σε καμμία περίπτωση. Και αντί να αναλύουμε τις στρατηγικές και τα επιχειρησιακά σχέδια της Αστυνομίας, πρέπει να αναλάβουμε την υποχρέωση και τη δέσμευση ότι η Αστυνομία οφείλει να προστατεύει τις ειρηνικές μαζικές διαδηλώσεις των πολιτών. Οφείλει να εγγυηθεί το ότι δεν θα μπορέσει κάποιος, κάποιοι, να οδηγήσουν μία πολύ μεγάλη συγκέντρωση στο να καταλήξει σε τέτοιου είδους επεισόδια.
Αλλά από την άλλη πλευρά, πρέπει κι εμείς κάποια στιγμή να σταματήσουμε να υιοθετούμε αυτά τα στερεότυπα που σε άλλες εποχές είχαμε υιοθετήσει για το ρόλο της Αστυνομίας, για το ρόλο της πολιτείας. Δεν μπορεί, λοιπόν κάθε στιγμή, κάθε φορά που υπάρχει μια τέτοια σύγκρουση, αντί να δούμε ποια είναι τα βαθύτερα αίτια και να αναλύσουμε πολύ συγκεκριμένα το τι συνέβη στη σύγκρουση να αρχίζουμε να μοιραζόμαστε σε στρατόπεδα, πόσοι αστυνομικοί τραυματίστηκαν, πόσοι πολίτες τραυματίστηκαν. Οι μεν μισές πολιτικές δυνάμεις κλαίνε και διαμαρτύρονται για τους τραυματισμένους αστυνομικούς και οι άλλοι μισοί για τους τραυματισμένους διαδηλωτές. Ε, δεν πάει έτσι. Αν συνεχίσουμε με αυτά τα στερεότυπα, δεν θα λειτουργήσει ποτέ κανονικά αυτή η πολιτεία και αυτό το κράτος. 
Ας αποφασίσουμε, λοιπόν, αγαπητοί φίλοι, για να μην ξανάρθουμε μετά από ένα-δύο μήνες να συζητάμε επί ενός νομοσχεδίου που θα αποκαθιστά ζημιές μιας κατεστραμμένης πόλης, ότι τουλάχιστον πρέπει να μιλήσουμε την ίδια γλώσσα σε πάρα πολλά πράγματα.
Και θα ‘θελα να βάλω και μια άλλη παράμετρο. Όλη αυτή η περίοδος αποκάλυψε και κάτι άλλο, ένα τεράστιο έλλειμμα πολιτισμού και παιδείας που τελικά αναδεικνύεται μέσα από την ελληνική κοινωνία. Αποκαλύπτεται τελικά ότι οι πολίτες αυτής της πόλης, έχουν φτάσει να μισούν την πόλη τους, να μην την σέβονται και ας μην μου πει κάποιος ότι αυτό είναι μόνο αποτέλεσμα το ότι και η πόλη δεν τους σέβεται. Δεν είναι έτσι. Ας το δούμε κάπως πιο σοβαρά. Δεν είναι δυνατόν σ’ αυτή την πόλη που ζούμε όλοι και πρέπει να σεβόμαστε ο καθένας τον ζωτικό χώρο του άλλου, να έχουμε φαινόμενα τα οποία δεν τα προκαλούν και δεν τα δημιουργούν οι λαθρομετανάστες. Η βεβήλωση των εθνικών μας μνημείων, η καταστροφή των παραδοσιακών μας κτηρίων γίνεται από πολίτες έλληνες, από αυτούς που έχουν ένα τεράστιο έλλειμμα παιδείας, που δεν καταλαβαίνουν ότι αυτή είναι κοινή μας κληρονομιά. Για όλα αυτά, δεν πρέπει να μιλήσουμε; Πρέπει άκριτα να λέμε ότι εν πάση περιπτώσει είναι λαϊκοί αγώνες, άρα δεν πειράζει ας διαλύσουμε τον πολιτισμό μας, την κληρονομιά μας, τα κτήριά μας; Σ’ αυτό θα πρέπει να κάνουμε «μέτωπο»; Δεν είναι δυνατόν να ανεχόμαστε τέτοιες καταστάσεις. 
Θεωρώ πολύ πιο σημαντικό να  κάνουμε μία προσέγγιση σε αυτά τα ζητήματα, παρά να καθίσουμε να αναλύσουμε άρθρο προς άρθρο το νομοσχέδιο. Και για να πω και δυο πράγματα σ’ αυτό, εμένα η άποψή μου είναι ότι αυτό το νομοσχέδιο σωστά βάζει αντιγραφειοκρατικές διαδικασίες όσον αφορά την αποκατάσταση των ζημιών.
Είναι η πρώτη φορά που βλέπω ότι, αν μετά από οκτώ ημέρες οι υπηρεσίες δόμησης δεν απαντήσουν, η άδεια θεωρείται ότι έχει εκδοθεί και είναι σωστό. Είναι η πρώτη φορά που βλέπω ότι, εάν η Διεύθυνση Περιβάλλοντος ή οι υπηρεσίες της Αρχαιολογίας δεν απαντήσουν μέσα σε δεκαπέντε ημέρες, τότε θεωρείται ότι οι άδειες έχουν εκδοθεί. Θεωρώ ότι το κράτος δεν πρέπει να ταλαιπωρεί τον πολίτη και πρέπει με αυτόν τον τρόπο, εκτός αν διακυβεύονται μείζονα αγαθά, να δίνει τη δυνατότητα στον πολίτη να κάνει γρήγορα την αποκατάσταση των ζημιών.
Όσον αφορά τη δυνατότητα που δόθηκε στο δήμο να αναθέτει απευθείας μέχρι 60.000 ευρώ έργα, θα έλεγα ότι ως διάταξη προφανώς δεν μπορεί να μας βρίσκει σύμφωνους. Θα ήθελα, όμως, να πω ότι ο Δημοτικός και Κοινοτικός Κώδικας δίνει τη δυνατότητα ανεξαρτήτως ποσού και με μελέτη, όταν υπάρχουν έκτακτες ανάγκες, να αναθέτει ο δήμος απευθείας την αποκατάσταση ζημιών και να αγοράζει υπηρεσίες, προμήθειες και έργα. Παρ’ όλα αυτά, όμως, από τη στιγμή που παρήλθε η προθεσμία μέσα στην οποία ο δήμος είχε την ευκαιρία να αξιοποιήσει αυτήν τη διάταξη και δεν την αξιοποίησε, αυτή η διάταξη τώρα δεν μπορεί να εφαρμοστεί. Λέμε, λοιπόν –και καλά κάνουμε- επί της αρχής ότι δεν πρέπει να υπάρχουν τέτοιες διατάξεις και ότι αυτήν τη στιγμή ο δήμος δεν μπορεί να την αξιοποιήσει. 
(Στο σημείο αυτό την Προεδρική Έδρα καταλαμβάνει ο Α΄ Αντιπρόεδρος της Βουλής κ. ΙΩΑΝΝΗΣ ΤΡΑΓΑΚΗΣ )
Θα έλεγα, λοιπόν, ότι αυτό που μας αφορά στο συγκεκριμένο νομοσχέδιο είναι να τελειώσουν όσο γίνεται γρηγορότερα οι διαδικασίες, να πάρουν τις αποζημιώσεις οι άνθρωποι, οι οποίοι πραγματικά κάθε φορά δοκιμάζονται από αυτού τους είδους τις πράξεις και τις ενέργειες και η πολιτεία να φανεί συνεπής, σύντομη και αποτελεσματική σε αυτήν την περίπτωση.
Τελειώνω, αγαπητές φίλες και φίλοι, λέγοντας ότι θα ευχόμουν να είναι η τελευταία φορά που έρχεται στη Βουλή η συζήτηση νομοσχεδίου που αφορά καταστροφές, ζημιές και την αποκατάστασή τους από τον κρατικό προϋπολογισμό, δηλαδή από τα χρήματα του Έλληνα φορολογούμενου. Όμως, πολύ περισσότερο με προβληματίζει –και κλείνω με αυτό- ότι οι ζημιές που υφίσταται η δημοκρατία μας και οι δημοκρατικοί μας θεσμοί είναι πολύ πιο δύσκολα ιάσιμοι και αποκαθίστανται πολύ πιο δύσκολα απ’ ό,τι τα σπασμένα τζάμια και πιθανόν τα κατεστραμμένα κτήρια. 
Τη δημοκρατία, λοιπόν, και τους δημοκρατικούς θεσμούς οφείλουμε πρώτα και πάνω απ’ όλα να προστατεύσουμε και σε αυτό το επίπεδο θεωρώ ότι υπάρχει πεδίο διενέργειας και διεξαγωγής διαλόγου νηφάλιου, σοβαρού με στόχο να υπάρξει, όπως είπα εξαρχής, ένα μέτωπο απέναντι στην ανομία, στην τυφλή βία, στη διάλυση, τον ευτελισμό και την απαξίωση των θεσμών και της Δημοκρατίας.
Ευχαριστώ.
(Χειροκροτήματα από τις πτέρυγες της Νέας Δημοκρατίας και του ΠΑΣΟΚ)","ΠΑΝΑΓΙΩΤΗΣ ΡΗΓΑΣ",443
"62627"," Το λόγο έχει ο κύριος Υπουργός για ένα λεπτό.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"62628"," Κυρίες και κύριοι συνάδελφοι, θα ήθελα να πω δυο λόγια για το θέμα για το οποίο καλούμεθα να αποφανθούμε σε λίγη ώρα. Οι μελέτες διαχείρισης λιμένα, τα γνωστά master plan όπως οι περισσότεροι γνωρίζουν, καθορίζουν τα μέγιστα επιτρεπόμενα όρια ζώνης λιμένα, τις χρήσεις γης, τους όρους δόμησης, κυκλοφοριακές ρυθμίσεις και άλλα πράγματα. Ποιος τα εκπονεί αυτά τα master plan; Μελετητές που επιλέγονται κατόπιν προκήρυξης ανοικτού δημόσιου διαγωνισμού και υπογράφουν τη σύμβαση με την αναθέτουσα υπηρεσία. Ποιος εγκρίνει και αναθεωρεί αυτά τα master plan; Το θεσμοθετημένο όργανο της πολιτείας που λέγεται Επιτροπή Σχεδιασμού και Ανάπτυξης Λιμένων.","ΚΩΝΣΤΑΝΤΙΝΟΣ ΜΟΥΣΟΥΡΟΥΛΗΣ",333
"62629"," Κύριε Υπουργέ, είπατε ότι η παρέμβασή σας θα είναι νομοτεχνικής φύσεως. Τώρα βλέπω ότι εσείς κάνετε ανάπτυξη του θέματος. Μα, θα φέρει συζήτηση αυτό, κύριε Υπουργέ.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"62630"," Επειδή έγινε μεγάλη συζήτηση χθες…","ΚΩΝΣΤΑΝΤΙΝΟΣ ΜΟΥΣΟΥΡΟΥΛΗΣ",333
"62631"," Θα το αποσύρετε; Αν το αποσύρετε, να μιλήσετε. Αν δεν το αποσύρετε, τότε δεν έχετε δικαίωμα να μιλήσετε.","ΕΠΑΜΕΙΝΩΝΔΑΣ ΜΑΡΙΑΣ",304
"62632"," Κύριε Μαριά, παρακαλώ. Μην κάνω ονομαστική αναφορά σε σας. 
Ολοκληρώστε, κύριε Υπουργέ.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"62633"," Όταν συζητήθηκε στη Βουλή τον Απρίλιο του 2012 η εξουσιοδοτική διάταξη που δόθηκε στον τότε Υπουργό να εγκρίνει και να κυρώνει τις αποφάσεις αυτές, τότε ο ΣΥΡΙΖΑ δεν είχε καμμία αντίρρηση.","ΚΩΝΣΤΑΝΤΙΝΟΣ ΜΟΥΣΟΥΡΟΥΛΗΣ",333
"62634"," Κύριε Πρόεδρε, με συγχωρείτε! Είναι ντροπή!","ΠΑΝΑΓΙΩΤΗΣ ΛΑΦΑΖΑΝΗΣ",279
"62635"," Ένα λεπτό, κύριε Λαφαζάνη. Θα καθίσετε κάτω και αν σας δώσω το λόγο, θα σηκωθείτε. Σας παρακαλώ.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"62636"," Να μου τον δώσετε.","ΠΑΝΑΓΙΩΤΗΣ ΛΑΦΑΖΑΝΗΣ",279
"62637"," Κύριε Υπουργέ, αυτή ήταν η παρέμβαση που θέλατε να κάνετε;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"62638"," Ναι. Κύριε Πρόεδρε, εχθές το βράδυ είπα ότι θα το παρουσιάσω σήμερα.","ΚΩΝΣΤΑΝΤΙΝΟΣ ΜΟΥΣΟΥΡΟΥΛΗΣ",333
"62639"," Ένα λεπτό. 
Εφόσον ετέθη έτσι το θέμα, παρά το γεγονός ότι είναι εκτός Κανονισμού -σας το λέω από τώρα ότι είναι εκτός Κανονισμού- και παρά το γεγονός ότι οι περισσότεροι συνάδελφοι περιμένουν να φύγουν για τις επαρχίες και έχουν τα αεροπορικά εισιτήρια, θα δώσω το λόγο στους Κοινοβουλευτικούς Εκπροσώπους, όσοι το ζήτησαν –ο κ. Λαφαζάνης και ο κ. Μαριάς- αλλά μόνο για δύο λεπτά, όσο διήρκησε και η παρέμβαση του Υπουργού.
Ορίστε, κύριε Λαφαζάνη.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"62640"," Κύριε Πρόεδρε, λυπάμαι πάρα πολύ, διότι ο κύριος Υπουργός, προφανώς αισθανόμενος την ενοχή του και το σκάνδαλο που διαπράττει, ενώ έχει λήξει η συζήτηση και πάμε σε ψηφοφορία τώρα, επαναφέρει τη συζήτηση και μάλιστα με έναν τρόπο εντελώς αντικοινοβουλευτικό και εμπαθή. 
Πήρατε το λόγο -αντί να κάνετε έστω μια διευκρίνιση, κάτι που πρέπει να έχουν υπ' όψιν τους οι Βουλευτές που πρόκειται να ψηφίσουν- για να κατηγορήσετε το ΣΥΡΙΖΑ.","ΠΑΝΑΓΙΩΤΗΣ ΛΑΦΑΖΑΝΗΣ",279
"62641"," Όχι.","ΚΩΝΣΤΑΝΤΙΝΟΣ ΜΟΥΣΟΥΡΟΥΛΗΣ",333
"62642"," Πήρατε το λόγο για να κατηγορήσετε το ΣΥΡΙΖΑ. Μπορείτε να το κάνετε αυτό μπροστά στην ψηφοφορία; Τι φόβο έχετε; Ότι οι Βουλευτές σας δεν θα ψηφίσουν τη συγκεκριμένη ρύθμιση; Προσπαθείτε με αυτόν τον ευτελή τρόπο να επηρεάσετε την ψηφοφορία; Έτσι πιστεύετε; Λυπάμαι πάρα πολύ για τη συμπεριφορά σας, είναι αντικοινοβουλευτική συμπεριφορά.","ΠΑΝΑΓΙΩΤΗΣ ΛΑΦΑΖΑΝΗΣ",279
"62643"," Ωραία, κύριε Λαφαζάνη. Τα είπατε και εσείς.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"62644"," Εγώ θα το δεχόμουν, αν είχατε κάτι ως διευκρινιστικό, παρ’ όλο που και αυτό δεν επιτρέπεται τώρα. Έπρεπε να το κάνατε χθες, όταν τελείωνε η συζήτηση. Τώρα όμως, είναι αργά.","ΠΑΝΑΓΙΩΤΗΣ ΛΑΦΑΖΑΝΗΣ",279
"62645"," Κύριε Λαφαζάνη, ολοκληρώστε. Τα είπατε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"62646"," Τελειώνω.
Κάνω έκκληση σε όλο το Κοινοβούλιο, διότι αυτό που πάει να γίνει τώρα είναι καταστρεπτικό και σκανδαλώδες. Δεν έχει ξαναγίνει στα χρονικά να ψηφίζουμε μία διάταξη, την οποία δεν την ξέρει κανένας μέσα στην Αίθουσα αυτή, δεν την έχει διαβάσει, συμπεριλαμβανομένων και ημών, διότι δεν προλάβαμε τετρακόσιες ογδόντα σελίδες, οι οποίες...","ΠΑΝΑΓΙΩΤΗΣ ΛΑΦΑΖΑΝΗΣ",279
"62647"," Ολοκληρώσατε. Τα είπατε και χθες αυτά και τα άκουσα εγώ ο ίδιος.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"62648"," Τελειώνω, κύριε Πρόεδρε. Στο χρόνο μου είμαι.","ΠΑΝΑΓΙΩΤΗΣ ΛΑΦΑΖΑΝΗΣ",279
"62649"," Εντάξει, ο χρόνος ήταν συγκαταβατικός.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"62650"," Έκκληση κάνω. 
Δεν φτάνει αυτό που κάνετε, το ανοσιούργημα των τετρακοσίων ογδόντα σελίδων, βάζετε και μία διάταξη από κάτω που λέει ότι, όποτε θέλετε εσείς, με νομική εξουσιοδότηση από τη Βουλή, μπορείτε να τροποποιείτε το οτιδήποτε ανά πάσα στιγμή.","ΠΑΝΑΓΙΩΤΗΣ ΛΑΦΑΖΑΝΗΣ",279
"62651"," Τα είπατε και χθες. Ευχαριστούμε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"62652"," Αυτό ακυρώνει τη Βουλή. Αν το κάνει κάθε Υπουργός αυτό σε κάθε νόμο και διάταξη, να μπορεί να την τροποποιεί κατά το δοκούν, τότε δεν υπάρχει νομοθετικό έργο. Αυτό κάνετε. Ακυρώνετε και τη Βουλή. Να τη χαίρεστε.","ΠΑΝΑΓΙΩΤΗΣ ΛΑΦΑΖΑΝΗΣ",279
"62653"," Παρακαλώ, ολοκληρώσατε.
Ευχαριστώ πολύ. 
Το λόγο έχει ο κ. Μαριάς για ένα λεπτό. Μία διευκρίνιση δώστε και κλείνει το θέμα.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"62654"," Θέλω το χρόνο που δώσατε και στον άλλο Κοινοβουλευτικό Εκπρόσωπο.","ΕΠΑΜΕΙΝΩΝΔΑΣ ΜΑΡΙΑΣ",304
"62655"," Ο χρόνος ήταν συγκαταβατικός, κατά παράβαση του Κανονισμού, που δεν το συνηθίζω.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"62656"," Κύριε Πρόεδρε, θα τελειώσω. 
Κύριε Πρόεδρε, φαντάστηκα και όλοι φανταστήκαμε ότι από τη στιγμή που ζήτησε το λόγο ο Υπουργός πριν ξεκινήσει η διαδικασία, προφανώς θα ακολουθούσε τη γνωστή τακτική της Κυβέρνησης να αποσύρει για άλλη μια φορά μια επονείδιστη τροπολογία. Αντ’ αυτού, ήθελε να μας πει τι; Δεν είπε τίποτα. 
Άρα, εγώ δράττομαι της ευκαιρίας να πω ότι αυτή η τροπολογία επί της ουσίας νομιμοποιεί και βάζει τη Βουλή να γίνει «πλυντήριο» αποφάσεων που έχουν ληφθεί εδώ και αρκετά χρόνια. Επίσης, κυρώνουμε με τη μορφή νόμου αποφάσεις υπουργικές, οι οποίες είναι σε έκταση πεντακόσιες ολόκληρες σελίδες. 
Αντιλαμβάνεστε, λοιπόν, συνάδελφοι, ότι παίρνετε μεγάλη ευθύνη ψηφίζοντας αυτήν την επονείδιστη τροπολογία γι’ αυτό και γίνεται η ονομαστική ψηφοφορία.","ΕΠΑΜΕΙΝΩΝΔΑΣ ΜΑΡΙΑΣ",304
"62657"," Τα είπατε και χθες. Διευκολύνετε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"62658"," Τελειώνω, κύριε Πρόεδρε.
Λέμε, λοιπόν, ότι δεν πρέπει να αφήσουμε τη Βουλή να γίνει «πλυντήριο». Ας έρθει η τροπολογία με τη μορφή νομοσχεδίου να πουν τις απόψεις τους οι φορείς και να πείτε και εσείς την άποψή σας.","ΕΠΑΜΕΙΝΩΝΔΑΣ ΜΑΡΙΑΣ",304
"62659"," Ολοκληρώσατε, κύριε συνάδελφε. 
Ευχαριστούμε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"62660"," Λέω, λοιπόν, προς τους συναδέλφους ότι δεν πρέπει αυτό το Κοινοβούλιο να επιτρέψει να γίνει «πλυντήριο» όλων των ανομιών του παρελθόντος.","ΕΠΑΜΕΙΝΩΝΔΑΣ ΜΑΡΙΑΣ",304
"62661"," Κυρίες και κύριοι συνάδελφοι, στο σημείο αυτό διακόπτουμε τη συζήτηση του νομοσχεδίου του Υπουργείου Εσωτερικών. 
Όπως ξέρετε, έχει υποβληθεί αίτηση ονομαστικής ψηφοφορίας Βουλευτών του ΣΥΡΙΖΑ –Ενωτικού Κοινωνικού Μετώπου επί της τροπολογίας με γενικό αριθμό 24 και ειδικό αριθμό 8, όπως διαμορφώθηκε από τον κύριο Υπουργό, στο νομοσχέδιο του Υπουργείου Οικονομικών: «Περιστολή δημοσίων δαπανών, ρύθμιση θεμάτων δημοσιονομικών ελέγχων και άλλες διατάξεις», της οποίας το κείμενο έχει ως εξής:
(Να φωτογραφηθεί η σελίδα 150α)","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"62662"," Θα αναγνώσω τον κατάλογο των υπογραφόντων την αίτηση της ονομαστικής ψηφοφορίας,  για να διαπιστωθεί αν υπάρχει ο απαιτούμενος από τον Κανονισμό αριθμός για την υποβολή της. 
Η κ. Κωνσταντοπούλου. Παρούσα. 
Ο κ. Κοντονής. Παρών.
Ο κ. Αλεξόπουλος. Παρών.
Ο κ. Τατσόπουλος. Παρών. 
Η κ. Γεωργοπούλου. Παρούσα. 
Ο κ. Βούτσης. Παρών.
Η κ. Μπόλαρη. Παρούσα.
Η κ. Γαϊτάνη. Παρούσα.
Ο κ. Πετράκος. Παρών. 
Ο κ. Αποστόλου. Παρών.
Η κ. Καλογερή. Παρούσα. 
Η κ. Φωτίου. Παρούσα.
Ο κ. Δερμιτζάκης. Παρών.
Ο κ. Γερμανίδης. Παρών. 
Η κ. Ιγγλέζη. Παρούσα. 
Η κ. Διακάκη. Παρούσα. 
Η κ. Σακοράφα. Παρούσα.
Ο κ. Σταθάς. Παρών. 
Κυρίες και κύριοι συνάδελφοι, υπάρχει ο απαιτούμενος από τον Κανονισμό αριθμός υπογραφόντων την αίτηση ονομαστικής ψηφοφορίας Βουλευτών. 
Συνεπώς διακόπτουμε τη συνεδρίαση για δέκα (10) λεπτά, σύμφωνα με τον Κανονισμό. 
(ΔΙΑΚΟΠΗ)
 (ΜΕΤΑ ΤΗ ΔΙΑΚΟΠΗ)","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"62663"," Κυρίες και κύριοι συνάδελφοι, επαναλαμβάνεται η διακοπείσα συνεδρίαση.
Θα διεξαχθεί ονομαστική ψηφοφορία επί της τροπολογίας με γενικό αριθμό 24 και ειδικό αριθμό 8, όπως διαμορφώθηκε από τον κύριο Υπουργό, στο νομοσχέδιο του Υπουργείου Οικονομικών: «Περιστολή δημοσίων δαπανών, ρύθμιση θεμάτων δημοσιονομικών ελέγχων και άλλες διατάξεις».
Οι δεχόμενοι την τροπολογία λέγουν «ΝΑΙ».
Οι μη δεχόμενοι την τροπολογία λέγουν «ΟΧΙ».
Οι αρνούμενοι ψήφο λέγουν «ΠΑΡΩΝ».
Καλούνται επί του καταλόγου από τη Νέα Δημοκρατία ο κ. Δημήτριος Τσουμάνης και από το ΣΥΡΙΖΑ η κ. Σακοράφα. 
Παρακαλώ να αρχίσει η ανάγνωση του καταλόγου.
(ΨΗΦΟΦΟΡΙΑ)
(ΜΕΤΑ ΚΑΙ ΤΗ ΔΕΥΤΕΡΗ ΑΝΑΓΝΩΣΗ ΤΟΥ ΚΑΤΑΛΟΓΟΥ)","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"62664"," Υπάρχει συνάδελφος, ο οποίος δεν άκουσε το όνομά του; Κανείς.
Σας ενημερώνω ότι έχουν έρθει στο Προεδρείο τηλεομοιοτυπίες συναδέλφων, σύμφωνα με το άρθρο 70 Α΄ του Κανονισμού της Βουλής, με τις οποίες γνωστοποιούν την ψήφο τους επί της τροπολογίας του νομοσχεδίου. Οι ψήφοι αυτές θα ανακοινωθούν και θα συνυπολογιστούν στην καταμέτρηση που θα ακολουθήσει.
Οι επιστολές οι οποίες απεστάλησαν στο Προεδρείο από τους συναδέλφους, σύμφωνα με το άρθρο 70 Α΄ του Κανονισμού της Βουλής, καταχωρίζονται στα Πρακτικά.
(Οι προαναφερθείσες επιστολές έχουν ως εξής:
(να φωτογραφηθούν οι σελ.155-158)","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"62665"," Κυρίες και κύριοι συνάδελφοι, σας ενημερώνω ότι έχουν έρθει στο Προεδρείο επιστολές συναδέλφων, σύμφωνα με το άρθρο 70 Α΄ του Κανονισμού της Βουλής, οι οποίες εκφράζουν πρόθεση ψήφου, θα καταχωρισθούν στα Πρακτικά της σημερινής συνεδρίασης, αλλά δεν συνυπολογίζονται στην καταμέτρηση των ψήφων.
(Οι προαναφερθείσες επιστολές έχουν ως εξής:
(Να φωτογραφηθούν οι σελ.160-163)","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"62666"," Κηρύσσεται περαιωμένη η ψηφοφορία και παρακαλώ τους κυρίους ψηφολέκτες να προβούν στην καταμέτρηση των ψήφων και την εξαγωγή του αποτελέσματος.
(ΚΑΤΑΜΕΤΡΗΣΗ)
(ΜΕΤΑ ΤΗΝ ΚΑΤΑΜΕΤΡΗΣΗ)
Κύριοι συνάδελφοι, έχω την τιμή να ανακοινώσω το αποτέλεσμα της διεξαχθείσης ονομαστικής ψηφοφορίας επί της τροπολογίας με γενικό αριθμό 24 και ειδικό αριθμό 8, όπως διαμορφώθηκε από τον κύριο Υπουργό. 
Ψήφισαν συνολικά 278 Βουλευτές.
Υπέρ της τροπολογίας, δηλαδή «ΝΑΙ», ψήφισαν 151 Βουλευτές.
Κατά της τροπολογίας, δηλαδή «ΟΧΙ», ψήφισαν 114 Βουλευτές. 
Ψήφισαν «ΠΑΡΩΝ» 13 Βουλευτές. Σύμφωνα με το παρακάτω πρωτόκολλο ονομαστικής ψηφοφορίας.
(Να φωτογραφηθεί το πρωτόκολλο σελ.165α)","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"62667"," Συνεπώς, η τροπολογία με γενικό αριθμό 24 και ειδικό αριθμό 8 έγινε δεκτή, όπως διαμορφώθηκε από τον κύριο Υπουργό, κατά πλειοψηφία και εντάσσεται στο νομοσχέδιο: «Περιστολή δημοσίων δαπανών, ρύθμιση θεμάτων δημοσιονομικών ελέγχων και άλλες διατάξεις» ως ίδιον άρθρο.
Εισερχόμεθα στην ψήφιση του ακροτελεύτιου άρθρου του νομοσχεδίου.
Ερωτάται το Σώμα: Γίνεται δεκτό το ακροτελεύτιο άρθρο ως έχει;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"62668"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"62669"," Συνεπώς το ακροτελεύτιο άρθρο έγινε δεκτό ως έχει κατά πλειοψηφία.
Συνεπώς το νομοσχέδιο του Υπουργείου Οικονομικών «Περιστολή δημοσίων δαπανών, ρύθμιση θεμάτων δημοσιονομικών ελέγχων και άλλες διατάξεις» έγινε δεκτό κατά πλειοψηφία επί της αρχής και επί των άρθρων.
Ερωτάται το Σώμα: Γίνεται δεκτό το νομοσχέδιο και στο σύνολο;","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"62670"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"62671"," Κατά πλειοψηφία.","ΖΩΗ ΚΩΝΣΤΑΝΤΟΠΟΥΛΟΥ",272
"62672"," Κατά πλειοψηφία.","ΣΠΥΡΙΔΩΝ ΧΑΛΒΑΤΖΗΣ",534
"62673"," Το νομοσχέδιο έγινε δεκτό και στο σύνολο κατά πλειοψηφία.
Συνεπώς το νομοσχέδιο του Υπουργείου Οικονομικών «Περιστολή δημοσίων δαπανών, ρύθμιση θεμάτων δημοσιονομικών ελέγχων και άλλες διατάξεις» έγινε δεκτό κατά πλειοψηφία σε μόνη συζήτηση επί της αρχής, των άρθρων και του συνόλου και έχει ως εξής: 
(Να φωτογραφηθεί το κείμενο του νομοσχεδίου σελ. 166α)","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"62674"," Κυρίες και κύριοι συνάδελφοι, παρακαλώ το Σώμα να εξουσιοδοτήσει το Προεδρείο για την υπ’ ευθύνη του επικύρωση των Πρακτικών ως προς την ψήφιση στο σύνολο του παραπάνω νομοσχεδίου.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"62675"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"62676"," Το Σώμα παρέσχε τη ζητηθείσα εξουσιοδότηση.
Επανερχόμεθα στη συζήτηση του νομοσχεδίου του Υπουργείου Εσωτερικών.
Το λόγο έχει ο ειδικός αγορητής των Ανεξαρτήτων Ελλήνων κ. Επαμεινώνδας Μαριάς.
Ορίστε, κύριε Μαριά, έχετε το λόγο.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"62677"," Κύριε Πρόεδρε, συζητούμε σήμερα το σχέδιο νόμου: «Κύρωση της Πράξης Νομοθετικού Περιεχομένου «Λήψη μέτρων για την άμεση αποκατάσταση των ζημιών που προκλήθηκαν από τα γεγονότα της 12ης Φεβρουαρίου» –όφειλε να προσδιορίσει και το έτος, 2012- «στο κέντρο των Αθηνών»». 
Κύριοι συνάδελφοι, για άλλη μία φορά ερχόμαστε εδώ ως Βουλή των Ελλήνων να επικυρώσουμε πράξεις και αποφάσεις οι οποίες έχουν ληφθεί. 
Με την πράξη νομοθετικού περιεχομένου εξηγήσαμε και σε προηγούμενη τοποθέτησή μας ως Ανεξάρτητοι Έλληνες ότι ξεκινά μία διαδικασία απαξίωσης του ελληνικού Κοινοβουλίου. Αυτό είναι σύμφυτο με τη λογική του μνημονίου, διότι οι μνημονιακές δυνάμεις δεν επιθυμούν τη συζήτηση των αντιλαϊκών, των αντικοινωνικών μέτρων στη Βουλή. Θέλουν να τα περνούν με τέτοιο τρόπο, ούτως ώστε να μην δίνουν την ευκαιρία στην Εθνική Αντιπροσωπεία να τοποθετηθεί, διότι δεν υπάρχει συνεκτική δύναμη κάθε φορά. 
Πριν λίγο τελείωσε η ψηφοφορία επί μιας τροπολογίας για ένα σοβαρό θέμα. Ζητήσαμε ως Ανεξάρτητοι Έλληνες από όλους τους Βουλευτές -διότι εμείς θεωρούμε ότι όλοι οι Βουλευτές έχουν την ευκαιρία και μπορούν και πρέπει να κρίνουν κατά συνείδηση- να αρνηθούν την ψήφιση της συγκεκριμένης τροπολογίας που ήταν –τι;- το «πλυντήριο αποφάσεων» που είχαν ληφθεί από το 2002 μέχρι σήμερα.
Και ήταν πεντακόσιες σελίδες! Και ήθελαν όλα αυτά να αποφασιστούν και να ψηφιστούν εδώ, σ’ αυτή τη Βουλή, χωρίς καν συζήτηση, διότι τα έφεραν την Παρασκευή!
Είχα πει προς τους συναδέλφους της ΔΗΜΑΡ ότι από την ώρα που θα ψηφίσουν τα αντιλαϊκά, αντικοινωνικά μέτρα, αυτό το μεγάλο πακέτο, θα είναι άχρηστοι για την υποτιθέμενη συγκυβέρνηση και θα έχουν και αυτοί την τύχη που είχαν άλλες δυνάμεις, οι οποίες στήριξαν ως δεκανίκια το δικομματισμό στην πορεία του για το πέρασμα των μνημονιακών μέτρων. Είχα πει στους συναδέλφους ότι είναι ευκαιρία να αποδράσετε από το Αλκατράζ. Απ’ ό,τι φαίνεται είναι ευχάριστα τα νέα, διότι όλοι όσοι απέδρασαν από το Αλκατράζ είναι σώοι και αβλαβείς και απέδειξαν εδώ με τη στάση τους ότι δεν είναι δεδομένοι!
Για μας, λοιπόν, κανείς δεν είναι δεδομένος σ’ αυτήν την Αίθουσα και ερχόμαστε και λέμε επί της αρχής –απευθύνομαι και στο ΣΥΡΙΖΑ και στους υπόλοιπους- ότι μπορεί αυτή η πράξη νομοθετικού περιεχομένου να αντιμετωπίζει ένα ζήτημα που όλοι θέλουμε να το αντιμετωπίσουμε, αλλά ακόμα και αν ήταν τέλεια –που για μας έχει πάρα πολλά κενά, πάρα πολλά προβλήματα- από άποψη αρχής σας καλούμε να σταματήσει αυτή η φάμπρικα να έρχονται πράξεις νομοθετικού περιεχομένου και εμείς να δεχόμαστε να συζητηθούν, διότι είναι μία ιστορία που ξεκίνησε…","ΕΠΑΜΕΙΝΩΝΔΑΣ ΜΑΡΙΑΣ",304
"62678"," (Δεν ακούστηκε)","ΔΗΜΗΤΡΙΟΣ ΚΥΡΙΑΖΙΔΗΣ",263
"62679"," Θα τα ακούσετε και θα απαντήσετε.
Είναι μία πράξη, λοιπόν, που ξεκίνησε κυρίως από την Κυβέρνηση Παπαδήμου και βλάπτει σοβαρά τη δημοκρατία. Αυτό πρέπει να σταματήσει, πέραν του γεγονότος που σας επισημάναμε προχθές ότι οι προηγούμενες πράξεις νομοθετικού περιεχομένου επικαλούνται ως έκτακτο γεγονός την οικονομική κατάσταση της χώρας! Και το ψηφίσατε! Δηλαδή, η οικονομική κατάσταση της χώρας που είναι άσχημη, θα είναι νομιμοποιητικός λόγος από εδώ και πέρα η Κυβέρνηση να αποφασίζει με πράξεις νομοθετικού περιεχομένου, να τις καταθέτει σαράντα μέρες αφ’ ότου τις αποφασίζει και να τις φέρνει για ψήφιση εντός τριών μηνών, άρα δηλαδή να διαθέτει τουλάχιστον εκατόν είκοσι πέντε μέρες στην εφαρμογή ενός νόμου που αν και όποτε ακυρωθεί από τη Βουλή γιατί δεν θα ψηφιστεί, θα έχει ισχύ μέχρι τότε!
Σταματήστε αυτήν την ιστορία! Αυτό είναι καθοριστικό, είναι κυρίαρχο, διότι νομιμοποιούμε τα παρελθόντα, αλλά βλέπω και αυτήν την τάση τώρα στην Κυβέρνηση! 
Συνάδελφοι της Πλειοψηφίας, τη σημαντική απόφαση να καταργηθεί η χρυσή μετοχή του δημοσίου στις δημόσιες επιχειρήσεις, την περάσατε με πράξη νομοθετικού περιεχομένου. Θα το δεχθείτε σαν Βουλευτές αυτή τη στιγμή εδώ να είναι η Βουλή πλυντήριο των αποφάσεων της τρόικας; Να σας πω κάτι; Αυτοί που αποφασίζουν και τα φέρνουν εδώ, έχουν συναίσθηση του τι κάνουν. Εσείς ως Βουλευτές θα μπορέσετε να υποστηρίξετε αυτές τις επιλογές στις εκλογικές σας περιφέρειες, όταν θα πάτε εκεί; Τι θα πείτε; Θα πείτε «έπρεπε την πράξη νομοθετικού περιεχομένου να την κυρώσω»; 
Νομίζω ότι αυτό που έδειξε σήμερα η ΔΗΜΑΡ είναι τα προεόρτια του τι έρχεται στη μεγάλη υπόθεση που λέγεται «μέτρα 11,9 δισεκατομμυρίων ευρώ», εκ των οποίων τα 9 δισεκατομμύρια ευρώ είναι μειώσεις μισθών και συντάξεων! Και θα σας το φέρουν με άρθρο μόνο, που είναι αντισυνταγματικό! Θα το ψηφίσετε; Είναι αντισυνταγματικό, διότι πρέπει να έρθουν με σειρά και αρίθμηση τα άρθρα! Με ένα άρθρο έρχεται μόνο όταν είναι προϋπολογισμός!
Αυτά, λοιπόν, είναι φίμωση της Βουλής. Εμείς, λοιπόν, από άποψη αρχής –και νομίζω ότι το είχαμε ξεκαθαρίσει και θα το δείτε και στα Πρακτικά- είπαμε ότι οι ιστορίες με τις πράξεις νομοθετικού περιεχομένου για μας τελειώνουν! Δεν υπάρχει περίπτωση να δεχθούμε να στηρίζουμε αυτά τα πράγματα! 
Ας έρθουμε σ’ αυτήν την πράξη νομοθετικού περιεχομένου. Ποιο είναι το κατ’ επείγον; Προσέξτε, η εισηγητική έκθεση είναι 9 Ιουλίου 2012. Θυμάστε ότι στις 9 Ιουλίου η Βουλή ήταν ανοιχτή; Η Κυβέρνηση δεν έκανε τίποτα. Ήταν η εποχή που είχαμε περισσότερες προτάσεις νόμου από την Αντιπολίτευση, παρά από την Κυβέρνηση. Γιατί δεν φτιάχνατε ένα νόμο που να καλύψει –γιατί και εσείς οι ίδιοι δεχθήκατε ότι έχει τεράστιες ατέλειες αυτή η ρύθμιση- όλα αυτά τα ζητήματα; Γιατί δεν τα φέρνατε όλα αυτά έτσι, για να έχουμε κι εμείς την ευκαιρία να κάνουμε την τροπολογία μας, την παρέμβασή μας και να αισθανόμαστε ότι συμμετέχουμε; Διότι τώρα μας λέτε «ή το ψηφίζετε έτσι ή όχι».","ΕΠΑΜΕΙΝΩΝΔΑΣ ΜΑΡΙΑΣ",304
"62680"," Επί της ουσίας, κύριε συνάδελφε!","ΔΗΜΗΤΡΙΟΣ ΚΥΡΙΑΖΙΔΗΣ",263
"62681"," Μισό λεπτό! Θα τα δείτε και επί της ουσίας!
Άρα, λοιπόν, υπήρχε ο χρόνος! Ποιο είναι το κατεπείγον;
Η πράξη εκδόθηκε 15 Μαρτίου. Τώρα έχουμε φθάσει στο Σεπτέμβρη. Στις 9 Ιουλίου ποιο ήταν το κατεπείγον; Γιατί δεν φέρατε κανονικό νόμο; Άρα λοιπόν να ξεμπερδεύουμε. Πρόκειται για μία ιστορία που επαναλαμβάνεται συνεχώς, που εμείς δεν θέλουμε από άποψη αρχής ως Ανεξάρτητοι Έλληνες να συμμετέχουμε σ’ αυτήν την ιστορία.
Δεύτερον, εδώ έχουμε τα θέματα των γεγονότων της 10ης Φεβρουαρίου του 2012. Τι είχε γίνει; Ήταν ημέρα που έπρεπε να περάσει και ήθελαν να περάσει το μνημόνιο 2, είχαμε τις μαζικές συγκεντρώσεις πολιτών σε όλη την Ελλάδα, είχαμε την άσκηση του δημοκρατικού δικαιώματος των πολιτών, όχι μόνο εδώ, αλλά και στις υπόλοιπες πόλεις και είχαμε ταυτόχρονα τη μεθοδευμένη λογική των γνωστών αγνώστων, των προβοκατόρων, οι οποίοι τα έσπασαν, προκειμένου να σπάσουν και το φρόνιμα του ελληνικού λαού. 
Όλα αυτά ξεκινούν –και τα ξέρετε πολύ καλά- διότι η ίδια λογική ήταν και στις 5 Μαρτίου του 2010 που πέρασε το πρώτο μνημόνιο και είχαμε τους νεκρούς στη MARFIN. Αλήθεια βρέθηκαν οι ένοχοι; Ψάξαμε; Ποιες είναι οι απαντήσεις; Τι λένε; Και δεν είναι εδώ ο αρμόδιος Υπουργός Προστασίας του Πολίτη να μας πει τι θα γίνει με αυτήν την ιστορία. Θα εξιχνιαστεί; Υπήρχαν οι καταγγελίες της κ. Παπαρήγα που είπε ότι είδε προβοκάτορες να βγαίνουν μέσα από λεωφορεία των ΜΑΤ. Τι θα γίνει μ’ αυτό; Θα ψαχτεί; Θα ελέγξουμε λοιπόν πρακτικά τι γίνεται; 
Να σας πω και κάτι άλλο; Επειδή τέθηκε και το θέμα των Ανεξάρτητων Ελλήνων, οι Ανεξάρτητοι Έλληνες είναι ένα κίνημα που ξεκίνησε από πάρα πολλές δυνάμεις που πάλεψαν κόντρα στο μνημόνιο, στις πλατείες, στις συγκεντρώσεις, μαζί βεβαίως με γνωστούς κοινοβουλευτικούς, με τον κ. Πάνο Καμμένο που ανήκε στη Νέα Δημοκρατία τον κ. Κώστα Μαρκόπουλο και άλλα στελέχη. Όμως η πλειοψηφία, η μάζα των οπαδών μας, των φίλων μας ήταν αυτοί που συμμετείχαν σε συγκεντρώσεις, σε διαδηλώσεις σε όλες τις περιοχές. Και ξέρετε τι καταγγελίες είχαμε, τις οποίες έχουμε κάνει; Θα τις κάνουμε κι εδώ και να τις ψάξετε. 
Τι ρόλο έπαιξε η ευρωαστυνομία στα γεγονότα του Μαΐου του 2010, του Ιουνίου του 2011 που γίνονταν οι μεγάλες διαδηλώσεις και του Φεβρουαρίου του 2012; Έχει εισέλθει στην Ελλάδα σώμα της ευρωαστυνομίας που απαριθμεί χίλια μέλη και που εγκαταστάθηκαν στη Λάρισα; Να μας απαντήσει ο κύριος Υπουργός, δεν είναι αρμόδιος, αλλά φαντάζομαι εκπροσωπεί την Κυβέρνηση; 
Υπήρξε ερώτηση του Κομμουνιστικού Κόμματος Ελλάδας, την είχα βρει, τον Ιούνιο του 2011, που έλεγε την καταγγελία αυτή στη Βουλή. Διότι εμείς τότε τα είχαμε καταγγείλει, αλλά δεν ήμασταν τότε στη Βουλή πολλοί από εμάς. Ήμασταν αντιμνημονιακοί πολίτες, αλλά τα είχαμε καταγγείλει επίσημα. Η ερώτηση έλεγε για είσοδο αριθμού μελών της ευρωαστυνομίας. Θα ήθελα να μας πείτε και τι σας απήντησε η κυβέρνηση. 
Τι ρόλο έπαιξαν αυτοί; Συμμετείχαν μαζί με τις διμοιρίες των ΜΑΤ στην αντιμετώπιση διαδηλωτών τον Ιούνιο του 2011; Συμμετείχαν στην αντιμετώπιση διαδηλωτών το Φεβρουάριο του 2012; Είχαμε καταγγελίες από διαδηλωτές ότι στις διμοιρίες των ματ αυτοί που έδερναν, μερικοί από αυτούς δεν μιλούσαν ελληνικά γιατί τους έβριζαν σε ξένη γλώσσα; Αυτοί που ήταν ματατζήδες Τσέχοι. Να μας τα πείτε αυτά. Διότι αυτά είναι που πρέπει να συζητήσουμε. Να δούμε λοιπόν, ποια η συμμετοχή της ευρωαστυνομίας στην πάταξη, υποτίθεται όσων ήταν διαδηλωτές. Διότι για να πιάσετε τους γνωστούς αγνώστους, δεν τους είδα. Έχουμε δει πολλές φωτογραφίες με γνωστούς αγνώστους που είναι πίσω από την αστυνομία και βγαίνουν μέσα από εκεί. Θα γίνει διερεύνηση; Θα σταματήσει αυτή η ιστορία, να αξιοποιούνται συγκεκριμένα στοιχεία, προκειμένου να τρομοκρατείται ο ελληνικός λαός και να μην πηγαίνει να διαδηλώσει; Διότι όταν του αφαιρέσετε το δικαίωμα της ειρηνικής, της πραγματικής διαδήλωσης, του στερείτε κυρίαρχα δημοκρατικά δικαιώματα. Αυτά λοιπόν έγιναν. 
Φυσικά οι γνωστοί άγνωστοι έσπασαν το κέντρο της Αθήνας, δημιούργησαν προβλήματα, προκειμένου να μην πετύχει η συγκεκριμένη διαδήλωση, η συγκέντρωση να μην ξαναγίνει. Κι αν προετοιμάζεστε ως Κυβέρνηση κύριοι, να κάνετε τα ίδια, διότι έρχονται μεγάλες κινητοποιήσεις του λαού για τα αντιλαϊκά μέτρα, σας προειδοποιούμε να προσέξετε, να μην χρησιμοποιήσετε τις γνωστές μεθόδους, αυτές δηλαδή των γνωστών αγνώστων. 
Δεν ξέρω βέβαια και από πλευράς δυνάμεων καταστολής ποιοι είναι μαζί σας πλέον, γιατί διαδηλώνουν πλέον και οι αστυνομικοί και πολλοί που είναι στις μονάδες της Αστυνομίας κ.λπ.. Δεν ξέρω πλέον αν μπορείτε να αξιοποιήσετε αυτά που αξιοποιούσατε παλιά. 
(Στο σημείο αυτό την Προεδρική Έδρα καταλαμβάνει η ΣΤ’ Αντιπρόεδρος της Βουλής κ. Μαρία Κόλλια-Τσαρουχά )
Αυτά σε σχέση με το πλαίσιο. Εμείς συμμετείχαμε στις διαδηλώσεις αυτές. Και ήταν και ο Μανώλης ο Γλέζος εκείνη την ημέρα. Και ήταν και ο Μίκης Θεοδωράκης. Και θυμάστε ότι μετά κάθισαν εκεί κατά τη συζήτηση του μνημονίου 2. Έξω καθόμασταν ειρηνικά μαζί με τον κ. Φωτόπουλο, τον Πρόεδρο των Αστυνομικών. Και οι αστυνομικοί που μας είδαν δεν μας επιτέθηκαν. Αλλά ξέρετε τι έγινε; Από άλλη περιοχή, από την πλευρά της Βασιλίσσης Σοφίας, ήρθαν και έπεσαν συγκεκριμένα δακρυγόνα και ασφυξιογόνα. Εξετάσατε τι ήταν αυτά; Εξετάσατε ποιος έδωσε την εντολή; Γιατί δεν μας αντιμετώπισαν αυτοί που μας έβλεπαν μπροστά.","ΕΠΑΜΕΙΝΩΝΔΑΣ ΜΑΡΙΑΣ",304
"62682"," Τα δακρυγόνα από τη Βασιλίσσης Σοφίας…","ΑΘΑΝΑΣΙΟΣ ΝΤΑΒΛΟΥΡΟΣ",366
"62683"," Μην διακόπτετε, παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"62684"," Ευχαρίστως να σας απαντήσω, κύριε συνάδελφε.","ΕΠΑΜΕΙΝΩΝΔΑΣ ΜΑΡΙΑΣ",304
"62685"," Να μην γίνεται διάλογος, κύριε συνάδελφε. Θα τα πείτε όταν έρθει η ώρα σας. 
Κύριε Μαριά, συνεχίστε και μην χάνετε το χρόνο σας.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"62686"," Ήρθαν από συγκεκριμένη πλευρά δύο τέτοια ασφυξιογόνα και έπεσαν εκεί που ήμασταν. Διότι οι αστυνομικοί αναγνώρισαν τον κ. Φωτόπουλο, αναγνώρισαν τον Μανώλη Γλέζο, αναγνώρισαν τον Μίκη Θεοδωράκη. Δεν τους άρεσε η παρουσία μας εκεί και έπρεπε να φύγουμε. Να ελέγξετε ποιος έδωσε την εντολή από το θάλαμο επιχειρήσεων. Θα τα βρείτε.  Αυτή, λοιπόν, είναι η πραγματικότητα. 
Τώρα φέρνετε εδώ μια πράξη νομοθετικού περιεχομένου και νομίζετε ότι κάτι κάνετε. Επί της ουσίας δεν κάνετε τίποτα. Θέλετε να έχετε κάλυψη; Να φτιάξετε ρυθμίσεις που θα καλύπτουν πλήρως αυτούς που έχουν ζημιωθεί. Πρακτικά εδώ δεν καλύπτετε κανέναν. Τι τους δίνετε; Τους καλύπτετε για τα εμπορεύματα που έχουν χάσει; Καλύπτετε όλη την Ελλάδα ή μόνο την Αθήνα; Καλύπτετε μόνο το Δήμο Αθηναίων ή και άλλες περιοχές; Δίνετε την ευκαιρία για πραγματική κάλυψη των ζημιών; Αυτή είναι η υποτιθέμενη προστασία; 
Εμείς είμαστε ένα κίνημα ειρηνικό, δημοκρατικό. Θέλουμε να μπορεί να διαδηλώνει ο ελληνικός λαός. Και βεβαίως, θέλουμε να υπάρξει αποζημίωση όσων ζημιώθηκαν. Αλλά να υπάρξει πραγματικά η αποζημίωση και όχι με τέτοια κοροϊδιλίκια και τέτοια μέτρα. 
Για παράδειγμα, στο άρθρο 6, για τις επισκευές των κοινόχρηστων χώρων θέλετε πάλι το κλασικό: απευθείας ανάθεση. Ούτε διαδικασίες ούτε τίποτα. Στα υπόλοιπα, τι τους αποζημιώνετε; Μέχρι ποιο ποσό; Και τι τους λέτε; Ότι, αν πάρουν αυτές τις 15.000, θα παραιτηθούν οποιουδήποτε άλλου δικαιώματός τους. Και αν έχουν μεγαλύτερες ζημιές; Και αν είναι εταιρεία και ένας έχει πάρει τα λεφτά, οι υπόλοιποι τι γίνονται; 
Το κείμενο είναι ατελές και νομικά. Σας τα ανέλυσε στην επιτροπή ο κ. Κουράκος. Θα σας τα πει αναλυτικά στο νομικό μέρος ο κ. Καπερνάρος, που είναι ο Κοινοβουλευτικός Εκπρόσωπος. 
Εμείς βλέπουμε ότι επί της ουσίας δεν αντιμετωπίζει τα πραγματικά προβλήματα και τις ζημιές που έχουν οι έμποροι, οι καταστηματάρχες. Εμείς θέλαμε πολύ πιο συγκεκριμένα μέτρα, που να καλύπτουν πραγματικά τη ζημιά, να δίνουν τις ευκαιρίες. Αυτά που δίνετε εδώ είναι απλά για τα μάτια του κόσμου.
Η συμμετοχή μας στη διαδήλωση ήταν ειρηνική και δημοκρατική, γι’ αυτό δεν έχουμε κανένα πρόβλημα. Δεν έχουμε κανένα άγχος να φοβόμαστε ότι μπορεί να μας χρεώσετε τίποτα ζημιές. Γι’ αυτό σας μιλάμε καθαρά. Σας λέμε, λοιπόν, να το πάρετε πίσω και να φέρετε ένα νομοσχέδιο που θα καλύπτει τα πάντα. Να λαμβάνει υπ' όψιν όλους, να μπορεί να τους αποζημιώσει πραγματικά και όχι αυτά τα ημίμετρα, που δεν καλύπτουν αυτούς που πρέπει να καλυφθούν. Και αν φέρετε κάτι καινούργιο, βάλτε και μερικές διατάξεις για τους διαδηλωτές που δάρθηκαν, τραυματίστηκαν και πήγαν στα νοσοκομεία. Βάλτε και για τους αστυνομικούς, οι οποίοι τραυματίστηκαν, για να είναι πλήρες το κείμενο.
Σας ευχαριστώ πολύ. 
(Χειροκροτήματα από την πτέρυγα των Ανεξάρτητων Ελλήνων)","ΕΠΑΜΕΙΝΩΝΔΑΣ ΜΑΡΙΑΣ",304
"62687"," Ευχαριστούμε, κύριε Μαριά.
Κύριοι συνάδελφοι, έχω την τιμή να ανακοινώσω στο Σώμα ότι η Διαρκής Επιτροπή Εθνικής Άμυνας και Εξωτερικών Υποθέσεων καταθέτει την έκθεσή της στο σχέδιο νόμου του Υπουργείου Μακεδονίας και Θράκης: «Επείγουσες ρυθμίσεις επενδυτικών σχεδίων ν. 3908/2011 και π.δ. 33/2011».
Το λόγο έχει ο πρώην Πρόεδρος της Βουλής, κ. Κακλαμάνης, για δέκα λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"62688"," Για τον Κανονισμό θέλω να πω.","ΑΠΟΣΤΟΛΟΣ ΚΑΚΛΑΜΑΝΗΣ",172
"62689"," Παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"62690"," Κυρία Πρόεδρε, είστε από τα μέλη του Κοινοβουλίου, νεότατη ακόμη, αλλά με θητεία πολλών ετών. Γνωρίζετε άριστα τον Κανονισμό, ακριβώς διότι προεδρεύετε. Αλλά είστε και Βουλευτής του ιδίου κόμματος με τον μόλις κατελθόντα από το Βήμα. Αν θυμάστε, εγώ ήμουν πιο σκληρός με τους Βουλευτές του ΠΑΣΟΚ, για να μπορώ να απευθύνομαι στους Βουλευτές των άλλων κομμάτων και να τους λέω: «Ο Κανονισμός λέει αυτό».
Γνωρίζετε, λοιπόν, άριστα ότι ο Κανονισμός επιβάλλει ο αγορητής να ομιλεί επί του θέματος. Πριν από λίγο είχαμε ψηφοφορία και ήταν κατάμεστη η Αίθουσα. Περίπου διακόσιοι ογδόντα Βουλευτές πήραν μέρος στην ψηφοφορία. Θέλω να πιστεύω ότι πάρα πολλοί ψήφισαν κατά συνείδηση ό, τι ο καθένας νόμιζε. Άλλοι ήρθαν από επιτροπές. Εγώ κατέβηκα τώρα από τη Διάσκεψη των Προέδρων. Και  άλλοι βρίσκονται προφανώς σε άλλες υποχρεώσεις.
Δηλαδή, αν κάποιος από εκεί κατ’ επανάληψη χαρακτηρίζεται ως δέσμιος του Αλκατράζ, εγώ απ’ ό,τι ξέρω στο Αλκατράζ βρίσκονται εγκληματίες με βαρύτατα, μάλιστα, εγκλήματα, καταδικασμένοι. 
Πολλές φορές με παρακολουθείτε να μην παίρνω μέρος, αν θέλετε, και στη συγκεκριμένη αντιπαράθεση. Εμένα ένα πράγμα με απασχολεί. Θα το λέω όσο μπορώ να είμαι σε αυτή την Αίθουσα, διότι μόνο εδώ, όπως ξέρετε, μπορώ να μιλώ. Αλλού ό,τι λέω, εγώ το ακούω.
Σας λέω, λοιπόν, όσον αφορά αυτό το κλίμα, αυτή τη διάθεση λόγου: Δεν θέλω να μπω εγώ στη συνείδηση καθενός, διότι δεν το δικαιούμαι. Ένας ετάζει νεφρούς και καρδίας. Εγώ ακούω. Και θεωρώ ότι έχουμε πάρα πολλά χρόνια, από τότε που ως νεαρός παρακολουθούσα τη Βουλή, προ του ’65, όπου εδώ πολλοί χαρακτηρίζονταν έως και κράχτες. Σας είπα ότι μία μέρα υποκρίνονταν τα σκυλιά και γάβγιζαν και έβριζαν. Και εξευτελίστηκε το Κοινοβούλιο. Να διαβάσουν σήμερα οι συνάδελφοι ένα άρθρο στο «ΒΗΜΑ», ένα άρθρο στην εφημερίδα «ΕΛΛΑΔΑ». Διαβάζω, λοιπόν, εκεί –μία νέα εφημερίδα, από έναν εξαιρετικό, μάλιστα γραφιά, δημοσιογράφο- ότι αυτό το κτήριο δεν χρειάζεται να είναι Κοινοβούλιο. Μπορεί κάλλιστα η πρόσοψή του να γίνει μία πολύ ωραία κατασκευή, ότι όλοι αυτοί οι χώροι μπορούν να αξιοποιηθούν, να γίνουν καταστήματα, να γίνουν διάφορες δραστηριότητες, να γίνουν γυμναστήρια. Το γυμναστήριο έχει σταματήσει για τους υπαλλήλους, αλλά συνέχεια για το γυμναστήριο μιλούν, γιατί δεν θέλουν να πουν στο λαό τα πραγματικά του προβλήματα. Και υπάρχει, λέει, η παλιά Βουλή, όπου εκεί μπορούν σε ένα χώρο, όλοι μαζί –Υπουργοί, Βουλευτές, υπάλληλοι- να δουλέψουν.
Αυτές οι απόψεις βρίσκουν προφανώς απήχηση σε ανθρώπους που βρίσκονται σε απόγνωση. 
Ασφαλώς έρχονται -όπως άκουσα και από το συνάδελφο που μίλησε πιο πριν- πολλοί να διαδηλώσουν το δημοκρατικό τους φρόνημα. 
Όσον αφορά τώρα την περίπτωση για την οποία έρχεται αυτή η πράξη νομοθετικού περιεχομένου, θέλω να πω το εξής: Το κυριότερο δεν είναι τα μέτρα, που ασφαλώς πρέπει να είναι ανάλογα των συνεπειών, των ζημιών, ούτε ο χρόνος που καθυστέρησε, κακώς, κάκιστα, αλλά το τι ήταν το γεγονός.
Εγώ θυμάμαι πολύ καλά ότι εκτός από εκείνους που ασκούσαν το δημοκρατικό τους δικαίωμα, υπήρχαν και κάποιοι άλλοι που κρατούσαν μία σβάστικα, υπήρχαν κάποιοι που έλεγαν «να καεί το μπορντέλο η Βουλή». Υπήρχαν κάποιοι που ήθελαν να εισβάλουν εδώ, όπως είχε γίνει. Και ήμουν μάρτυς το 1964, όταν έγινε αυτή η εισβολή στο Κοινοβούλιο.","ΑΠΟΣΤΟΛΟΣ ΚΑΚΛΑΜΑΝΗΣ",172
"62691"," Να διαγραφεί, αν επιτρέπετε, αυτή η λέξη από τα Πρακτικά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"62692"," Κυρία Πρόεδρε, εγώ σας ζητώ –και ζητώ από τον Πρόεδρο, τον κ. Μεϊμαράκη, από όλους τους Αντιπροέδρους, από όλους μας- να σεβαστούμε τον Κανονισμό. Ο Κανονισμός λέει ότι μένουμε επί του θέματος. Άλλωστε, το Προεδρείο μας το υπενθυμίζει. Στο τέλος λέει, «να μη γράφεται τίποτα απ’ ό,τι λέει ο αγορητής», όπως το Προεδρείο διαπιστώνει. Κι αν αμφισβητείται η διαπίστωση του Προεδρείου, ερωτάται η Βουλή. Διότι δεν μπορεί οποιοσδήποτε εκλεκτός, κατά τα άλλα συνάδελφος, να ανεβαίνει στο Βήμα και να μη δίδει την εντύπωση ότι μιλάει στο Κοινοβούλιο. 
Αυτά ήθελα να πω και αφορούν το Προεδρείο περισσότερο, παρά το συνάδελφο τον οποίο δεν έχω κανένα λόγο να ψέξω. Σας ζητώ συγγνώμη. Ξέρετε την εκτίμησή μου στο πρόσωπό σας.
Ευχαριστώ πολύ.","ΑΠΟΣΤΟΛΟΣ ΚΑΚΛΑΜΑΝΗΣ",172
"62693"," Ευχαριστούμε, κύριε Κακλαμάνη.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"62694"," Κυρία Πρόεδρε, θα ήθελα το λόγο επί προσωπικού.","ΕΠΑΜΕΙΝΩΝΔΑΣ ΜΑΡΙΑΣ",304
"62695"," Εντάξει, κύριε Μαριά. Αφήστε να απαντήσει το Προεδρείο. Στο Προεδρείο απευθύνθηκα.","ΑΠΟΣΤΟΛΟΣ ΚΑΚΛΑΜΑΝΗΣ",172
"62696"," Αναφέρθηκε σε μένα.","ΕΠΑΜΕΙΝΩΝΔΑΣ ΜΑΡΙΑΣ",304
"62697"," Θα απαντήσει το Προεδρείο πρώτα, όπως έχει υποχρέωση, απέναντι στον Πρόεδρο και μετά αν θέλετε εσείς.
Κύριε Πρόεδρε, με όλο το σεβασμό, βιώνουμε ασυνήθιστες καταστάσεις μέσα στην κοινωνία -με ό,τι αυτό μπορεί να σημαίνει- το οποίο μεταφέρεται και εντός Κοινοβουλίου.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"62698"," Συμφωνώ.","ΑΠΟΣΤΟΛΟΣ ΚΑΚΛΑΜΑΝΗΣ",172
"62699"," Έχετε όμως, πολύ καλύτερα από μένα και την εμπειρία και τη γνώση ότι πολύ λίγες φορές ο Προεδρεύων κάθε φορά μπορεί να παρεμβαίνει σε αυτά που λέει ο κάθε συνάδελφος. Και πολλοί συνάδελφοι, το ξέρετε, με τα σχόλιά τους, τις εισηγήσεις τους, τις τοποθετήσεις τους δεν είναι πάντοτε μέσα στο θέμα.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"62700"," Να το διορθώσουμε αυτό και να σας βοηθήσουμε.","ΑΠΟΣΤΟΛΟΣ ΚΑΚΛΑΜΑΝΗΣ",172
"62701"," Σε ό,τι έχει να κάνει τώρα με τον κ. Μαριά, συμβαίνει να είμαστε στο ίδιο κόμμα, πρώτα απ’ όλα το σέβομαι. Αν νομίζει ότι τίθεται θέμα επί προσωπικού, να πάρει το λόγο. Εγώ δεν δέχομαι ότι είναι επί προσωπικού, όμως ξέρετε πάρα πολύ καλά ότι πάρα πολλοί συνάδελφοι ξεφεύγουν ίσως από κάποιες καταστάσεις και κάποιες τοποθετήσεις, οι οποίες δεν είναι ίσως –δεν θα τις χαρακτηρίσω- όπως θα έπρεπε να είναι. 
Αυτό έγινε εις ευήκοο όλων των συναδέλφων. Η παραίνεσή σας δεν είναι μόνο προς το Προεδρείο, θέλω να πιστεύω, αλλά σε ό,τι έχει να κάνει το Προεδρείο αποδεκτό και προφανώς αντιληπτό.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"62702"," Για μένα το θέμα έληξε, κυρία Πρόεδρε.","ΑΠΟΣΤΟΛΟΣ ΚΑΚΛΑΜΑΝΗΣ",172
"62703"," Ο κ. Μαριάς έχει το λόγο για ένα λεπτό επί προσωπικού.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"62704"," Κυρία Πρόεδρε, επανειλημμένα…","ΕΠΑΜΕΙΝΩΝΔΑΣ ΜΑΡΙΑΣ",304
"62705"," Ο Κανονισμός κάτι λέει επί προσωπικού, κυρία Πρόεδρε.","ΑΠΟΣΤΟΛΟΣ ΚΑΚΛΑΜΑΝΗΣ",172
"62706"," Ξέρετε πολύ καλά επίσης, καλύτερα από μένα –με όλο το σεβασμό και πάλι- αφού θέλετε και απευθύνεστε…","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"62707"," Μα τι να κάνω; Με συγχωρείτε.","ΑΠΟΣΤΟΛΟΣ ΚΑΚΛΑΜΑΝΗΣ",172
"62708"," Κι εγώ απευθύνομαι τώρα σε σας…","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"62709"," Έχω το λόγο, κυρία Πρόεδρε;","ΕΠΑΜΕΙΝΩΝΔΑΣ ΜΑΡΙΑΣ",304
"62710"," Κύριε Μαριά, μισό λεπτό.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"62711"," Κακώς ο κύριος συνάδελφος παρεμβαίνει, εφόσον πήρα το λόγο.","ΕΠΑΜΕΙΝΩΝΔΑΣ ΜΑΡΙΑΣ",304
"62712"," Κι εγώ απευθυνόμενη προς το σεβαστό Πρόεδρο, θέλω να πω ότι ξέρετε πολύ καλά ότι πολλές φορές η επίκληση του προσωπικού μόνο προσωπικό δεν είναι. Το έχετε ζήσει κι εσείς και το έχουμε ζήσει πολλές φορές σε αυτήν την Αίθουσα.
Θα ήθελα, όμως, να μου επιτρέψετε να ακολουθήσω τη διαδικασία και να ακούσω το συνάδελφο, αφού ζήτησε το λόγο επί προσωπικού.
Ορίστε, κύριε Μαριά, έχετε το λόγο για ένα λεπτό.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"62713"," Ζήτησα επί προσωπικού το λόγο…","ΕΠΑΜΕΙΝΩΝΔΑΣ ΜΑΡΙΑΣ",304
"62714"," Έστω κι αν δεν είναι επί προσωπικού.","ΑΠΟΣΤΟΛΟΣ ΚΑΚΛΑΜΑΝΗΣ",172
"62715"," Εάν έχω το λόγο, θα παρακαλέσω να μη με διακόπτουν, κυρία Πρόεδρε.","ΕΠΑΜΕΙΝΩΝΔΑΣ ΜΑΡΙΑΣ",304
"62716"," Ένα λεπτό να εξηγήσει και μετά θα κρίνει το Προεδρείο αν είναι προσωπικό.","ΜΑΥΡΟΥΔΗΣ ΒΟΡΙΔΗΣ",69
"62717"," Να εξηγήσει ένα λεπτό πιο είναι το θέμα επί προσωπικού και μετά θα δούμε αν είναι επί προσωπικού.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"62718"," Κυρία Πρόεδρε, δικαιούμαι να εξηγήσω σε τι συνίσταται κι αν εσείς κρίνετε ότι δεν υπάρχει, θα σταματήσω. Αν υπάρχει όμως;  Υπάρχει μία διαδικασία.
Κοιτάξτε, ο κύριος συνάδελφος αναφέρθηκε επανειλημμένα στο πρόσωπό μου στο τι είπα κατά την αγόρευσή μου, έκανε κριτική στον τρόπο με τον οποίο μίλησα και άφησε υπαινιγμούς σε σχέση με ορισμένες εκφράσεις που είπα. Αυτά που είπα μπορώ να τα εξηγήσω ακριβώς πώς τα είπα, αλλά ο κύριος συνάδελφος τα παρερμήνευσε. Κατά την έννοια αυτή, παρερμηνεύοντας τις απόψεις μου, δημιούργησε ένα προσωπικό θέμα.
Όταν μίλησα για Αλκατράζ και να φύγουν από το Αλκατράζ είχε την έννοια όχι να φύγουν από τη Βουλή, διότι δεν τους κάλεσα να φύγουν από τη Βουλή. Ας το πρόσεχε αυτό ο κύριος συνάδελφος. Εγώ τους κάλεσα να σπάσουν την πολιτική συμφωνία που έχουν κάνει.
Επίσης, για τον κύριο συνάδελφο που είναι και παλαιότερος, επειδή εγώ διαβάζω Πρακτικά της Βουλής, θυμάμαι τον Ανδρέα Παπανδρέου που είχε πει για το Γεώργιο Μαύρο ότι εφαρμόζει μεθόδους της 5ης Λεωφόρου και της Μάντισον Σκουέρ Γκάρντεν που ήταν οι μαφιόζοι. Αυτός ήταν πάλι ένας πολιτικός χαρακτηρισμός πολύ βαρύς. Εγώ αυτό που είπα ήταν σαφέστατο και γι’ αυτό ήθελα το λόγο.","ΕΠΑΜΕΙΝΩΝΔΑΣ ΜΑΡΙΑΣ",304
"62719"," Ευχαριστούμε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"62720"," Με συγχωρείτε, για την ιστορία και μόνο να αναφέρω ότι αυτό το είχε πει ο Μαύρος για τον Παπανδρέου και το είπε εκτός Βουλής.","ΑΠΟΣΤΟΛΟΣ ΚΑΚΛΑΜΑΝΗΣ",172
"62721"," Η διευκρίνιση, λοιπόν, κύριε Πρόεδρε και κύριοι συνάδελφοι, είναι αποδεκτή από το Προεδρείο.
Το λόγο έχει ο κ. Ηλίας Κασιδιάρης, ειδικός αγορητής της Χρυσής Αυγής – Λαϊκού Συνδέσμου.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"62722"," Θα ξεκινήσω με δύο λέξεις για τη σημαία, την οποία το κόμμα της Νέας Δημοκρατίας δεν τη σεβάστηκε στις συγκεντρώσεις του. Την έκανε κουρελόπανο, την πέταξε κάτω, την έδωσε σε Πακιστανούς με εικοσάευρα, την ποδοπάτησε και εν συνεχεία την πέταξε στα σκουπίδια. Και για του λόγου το αληθές, καταθέτω και δύο φωτογραφίες για τα Πρακτικά από συγκεντρώσεις της Νέας Δημοκρατίας.
(Στο σημείο αυτό ο Βουλευτής κ. Ηλίας Κασιδιάρης καταθέτει για τα Πρακτικά τις προαναφερθείσες φωτογραφίες, οι οποίες βρίσκονται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)
Επομένως, οι Εκπρόσωποι της Νέας Δημοκρατίας δεν δικαιούνται να ομιλούν για τη σημαία. Τη σημαία και την πατρίδα εμείς στη Χρυσή Αυγή, όπως ορίζει ο  νόμος, την υπηρετήσαμε ευόρκως και ευδοκίμως στα σύνορα, στην Κύπρο, στις βραχονησίδες, στις Ειδικές Δυνάμεις, αλλά και στο κέντρο των Αθηνών, δίνοντας μάχες, δεχόμενοι τραυματισμούς, μαχαιριές, δεχόμενοι βόμβες, δεχόμενοι συλλήψεις προσαγωγές και φυλακίσεις. Αυτόν τον πολυετή αγώνα τον κάνουμε για τη σημαία και για πατρίδα και για κανέναν άλλο λόγο.
Θα ήθελα να πω προς τους εκπροσώπους όλων των κομμάτων και του ΠΑΣΟΚ και της Νέας Δημοκρατίας και του ΣΥΡΙΖΑ, πως δεν υπάρχει κανένας λόγος να συνεχίσουν να τσακώνονται και να αλληλοκαθυβρίζονται  για το ποιος έβαλε τη Χρυσή Αυγή στη Βουλή. Τη Χρυσή Αυγή στη Βουλή δεν την έβαλε ούτε ο ΣΥΡΙΖΑ, ούτε το ΠΑΣΟΚ, ούτε η Νέα Δημοκρατία, ούτε καν τα γιαούρτια των αγανακτισμένων, όπως λένε. Αν και δεν πρέπει να έχουμε πρόβλημα με τα γιαούρτια γιατί το γιαούρτι κάνει και  καλό στην επιδερμίδα. 
Στη Βουλή, αγαπητοί κύριοι, δε μας έβαλε κανένα κόμμα. Στη Βουλή  μας έβαλε ο ελληνικός λαός και όποιος έχει αντίρρηση, όποιος, δηλαδή, επί της ουσίας διαφωνεί με το πολίτευμα αυτό ας κάνει ένα πραξικόπημα.  Να μην έρχεται εδώ  να γκρινιάζει και να καθυβρίζει. Αυτό να κάνει αν δε δέχεται τη λαϊκή ετυμηγορία, αυτό που αποφάσισαν μισό εκατομμύριο Έλληνες, που σήμερα έχουν γίνει ένα εκατομμύριο και στο μέλλον θα γίνουν κατά πολύ περισσότεροι. Εκεί οδηγείτε τη χώρα. Οδηγείτε τη χώρα στο χάος και είναι λογικό ο ελληνικό λαός να αντιδράσει. Και βλέποντας πως η μόνη πολιτική δύναμη που αντιμετωπίζει με σοβαρότητα και σύνεση την κατάσταση είναι η Χρυσή Αυγή είναι πολύ λογικό να αγκαλιάσει την προσπάθειά μας. 
Θέλω να μιλήσω για τη βία, γιατί είναι το σημερινό μας θέμα. Την πολιτική βία, που οδήγησε στις καταστροφές καταστημάτων στο κέντρο των Αθηνών. Και εμείς για άλλη μια φορά λέμε ότι πρέπει να μαζέψουμε τα σπασμένα. 
Όποιος έχει να κάνει όχι κριτική, αλλά οποιαδήποτε καταγγελία για άσκηση βίας από οποιοδήποτε μέλος, στέλεχος ή Βουλευτή της Χρυσής Αυγής να πάει στη δικαιοσύνη, να πάει στις νομικές αρχές, να πάει στον εισαγγελέα και να τα καταγγείλει αυτά τα πράγματα. Δεν έχουμε καμμία ανάγκη της Βουλευτικής ασυλίας. Απαιτούμε την άρση της Βουλευτικής μας ασυλίας για να πάνε όλες οι καταγγελίες,  όλες αυτές οι υποθέσεις στη δικαιοσύνη. Αν τελικά πάμε στη δικαιοσύνη γι’ αυτό που λέτε αντιποίηση αρχής, πραγματικά θα γελάσει ο κάθε πικραμένος. 
Το θέμα μας σήμερα είναι οι καταστροφές και τα επεισόδια κουκουλοφόρων στο κέντρο των Αθηνών. Οφείλουμε να πούμε, για να μιλάμε ανοιχτά και αληθινά, ότι οι κουκουλοφόροι αυτοί έχουν συγκεκριμένη πολιτική ταυτότητα. Είναι όλοι αριστεροί. Έχει ενδιαφέρον να ακουστεί και η γνώμη της Χρυσής Αυγής, γιατί η Χρυσή Αυγή είναι το μόνο πολιτικό κόμμα που αντιμετώπισε στα ίσια αυτήν τη βία των κουκουλοφόρων, διότι είναι το μόνο πολιτικό κόμμα που αντιμετωπίζει αντισυγκεντρώσεις στις νόμιμες πολιτικές της δραστηριότητες. Θέλω να καταγγείλω τους λασπολόγους και τους ψεύτες που μας υβρίζουν και μας πετάνε λάσπη με πρώτο και καλύτερο τον κ. Τσίπρα. Ο κ. Τσίπρας είπε ένα τεράστιο ψέμα στην Διεθνή Έκθεση Θεσσαλονίκης. Ως κοινός συκοφάντης προσπάθησε να συνδέσει το νόμιμο πολιτικό αγώνα της Χρυσής Αυγής  με την τρομοκρατία. Τον καλούμε να φέρει στοιχεία. Αλλά, δεν έχει στοιχεία. Γι’ αυτό και εξευτελίστηκε στο πανελλήνιο. Γιατί ο βομβιστής της Σπάρτης στον οποίον ανεφέρθη δεν είχε τελικά σχέσεις με τη Χρυσή Αυγή αλλά με την οργάνωση «Συνωμοσία Πυρήνων της Φωτιάς». Είναι η οργάνωση που έβαλε βόμβα και κατέστρεψε τα κεντρικά γραφεία της Χρυσής Αυγής στην οδό Σωκράτους 48, μέρα μεσημέρι, σε ώρα που υπήρχε πάρα πολύς κόσμος στο κέντρο των Αθηνών και ευτυχώς δε θρηνήσαμε νεκρούς. 
Να θυμίσω και κάτι άλλο στον κ. Τσίπρα. Ο ληστής και δολοφόνος της Πάρου έγραφε στα προφίλ του στις σελίδες κοινωνικής δικτύωσης «Τσίπρα είπαμε να βγάλουμε, όχι να κάνουμε επανάσταση. Ούτε γι’ αυτό δεν είναι ικανός αυτός λαός;». Εάν θέλει, λοιπόν, ο κ. Τσίπρας να αναζητήσει τους τρομοκράτες να κοιτάξει την κομματική του πελατεία. Δεν έχει κανένα δικαίωμα στην Ελλάδα να μιλάει η Αριστερά για τρομοκρατία. Υπενθυμίζω εν τάχει: «ΕΛΑ», «Επαναστατικός Αγώνας», «17 Νοέμβρη», «Πυρήνες της Φωτιάς». Έχουμε θρηνήσει θύματα, νεκρούς, τραυματίες, αθώους που τα βαφτίζουν παράπλευρες απώλειες. 
Ρωτώ και τη νυν συγκυβέρνηση: Τι θα γίνει επιτέλους με τους δολοφόνους της MARFIN; Γιατί δεν έχουν πιαστεί ακόμα οι δολοφόνοι της MARFIN; Υπάρχει κάποιος που τους καλύπτει; Ή απλά χαϊδεύετε τους τρομοκράτες; Για να σπάσει, λοιπόν, αυτό το μεγάλο απόστημα της τρομοκρατίας, που κινείται παράλληλα με τη μεταπολίτευση, απαιτείται μια εθνική ηγεσία. 
Δυστυχώς, είναι θλιβερή η σημερινή ηγεσία του Υπουργείου Προστασίας του Πολίτη. Η Χρυσή Αυγή δέχεται απειλές κατά τις ζωές των Βουλευτών της. Επί λέξει αυτοί που έβαλαν τη βόμβα στη «MICROSOFT» έγραφαν στην προκήρυξή τους: «Θα σκοτώσουμε και τους μπάτσους και τους φασίστες. Με ένα σμπάρο, δυο τρυγόνια» αναφερόμενοι στους Βουλευτές της Χρυσής Αυγής. 
Τι αποφασίζει ο Υπουργός Προστασίας του Πολίτη; Αποφασίζει να αποσύρει τους αστυνομικούς-φύλακες των Βουλευτών της Χρυσής Αυγής. Για ο,τιδήποτε συμβεί τον καθιστούμε υπεύθυνο. Θα έχει την απόλυτη πολιτική ευθύνη εάν η κατάσταση φτάσει στα άκρα και αν συμβεί κάτι ή αν πειραχτεί έστω και μια τρίχα από Βουλευτή της Χρυσής Αυγής, εμείς ξέρουμε πολύ καλά σε ποιον θα πάμε την επόμενη στιγμή να ζητήσουμε την ευθύνη.
Να ξέρει η δεξιά, που συγκυβερνά σήμερα διότι έχει βάλει και τη θλιβερότερη μορφή της αριστεράς στην Κυβέρνηση που μιλάει για συνωστισμό στην προκυμαία της Σμύρνης, να ξέρουν όλοι αυτοί ότι δεν πρέπει να μιλάνε για νεοναζισμό. Γι’ εμάς αυτό αποτελεί ύβρη και συκοφαντική δυσφήμιση. 
Δεν πρέπει, όμως, να μιλάνε και για έναν άλλο λόγο, διότι έχουμε πρόσφατο παράδειγμα όπου εφήρμοσαν συλλογική ευθύνη. Κάποιοι Βουλευτές, -λέει- της Χρυσής Αυγής έκαναν κάποια ενέργεια που οδηγείται στη δικαιοσύνη. Γιατί αφαιρείτε, κύριοι, όλους τους αστυνομικούς συνοδούς των Βουλευτών της Χρυσής Αυγής; Αναγνωρίζεται στο σημερινό μας πολίτευμα και υπό το σημερινό νομικό καθεστώς συλλογική ευθύνη; Συν τοις άλλοις είχαμε: παράνομες και αντισυνταγματικές μεθοδεύσεις, παρακολουθήσεις των γραφείων της Χρυσής Αυγής, διμοιρίες ΜΑΤ έξω από τα κεντρικά γραφεία εκλεγμένου πολιτικού κόμματος, ειδικό Τμήμα της Κρατικής Ασφάλειας να παρακολουθεί τη νόμιμη πολιτική μας δράση. Βεβαίως, αυτό δεν είναι κάτι καινούργιο. Αυτό είναι κάτι πάρα πολύ παλιό. Αυτοί στεγάζονται στον έκτο όροφο της Κρατικής Ασφάλειας στην προστασία πολιτεύματος όλα αυτά τα χρόνια που έχουμε νόμιμη πολιτική δράση, όχι τώρα που μπήκαμε στη Βουλή. Τους ξέρουμε τους ανθρώπους αυτούς που κατά καιρούς υπηρετούν σ’ αυτό το τμήμα και εκτελούν παράνομες εντολές. Τους ξέρουμε με τα πρόσωπά τους και με τα μικρά τους ονόματα. Μην βγαίνει, λοιπόν, ο κ. Δένδιας, να διαφημίζει ότι έφτιαξε και ειδικό Τμήμα στην Κρατική Ασφάλεια, διότι αυτό το Τμήμα που μας παρακολουθεί υπάρχει από πάρα πολύ παλιά.
Θέλω να έρθω εν τάχει στο νομοσχέδιο, το οποίο έρχεται προς ψήφιση. Βεβαίως, πρέπει άμεσα το κράτος να αποδώσει τα χρήματα στους εμπόρους και επαγγελματίες, οι οποίοι δέχτηκαν πλήγματα από τους τρομοκράτες και από αυτούς που δημιούργησαν τα επεισόδια. Να αποδοθούν άμεσα τα χρήματα και βεβαίως να μειωθούν οι ασφαλιστικές εισφορές, τις οποίες πληρώνουν οι έμποροι στο κέντρο της Αθήνας. Διότι, ως γνωστόν εκτός των κουκουλοφόρων έχουν να αντιμετωπίσουν και το παρεμπόριο των αλλοδαπών. Ο ανταγωνισμός τους δηλαδή, δεν πληρώνει εισφορές, δεν έχει ταμειακές μηχανές, δεν έχει κάνει έναρξη στην εφορία. Είδαμε τώρα κάποιες κινήσεις εντυπωσιασμού ως προς το παραεμπόριο. Θεωρούμε πως ο μόνος λόγος που έγιναν αυτές οι κινήσεις, που πήρε επιτέλους, μπρος θεωρητικά το κράτος και άρχισε να δείχνει ότι λειτουργεί ήταν η πολιτική δράση και ο ακτιβισμός της Χρυσής Αυγής.
Παρόλα αυτά ως προς το νομοσχέδιο που έρχεται προς ψήφιση λέμε «όχι» στις απευθείας αναθέσεις. Όπου ακούμε απευθείας ανάθεση σας καλούμε όλους να τρέχετε μακριά. Από τη μικρή εμπειρία που είχαμε στους Οργανισμούς Τοπικής Αυτοδιοίκησης και κυρίως στο Δήμο Αθηναίων είδαμε ότι εκεί γίνεται η χαρά του κλέφτη, δηλαδή έκλεβαν λεφτά μέχρι και από τις σκυλοτροφές. Υπερκοστολογούσαν στο πενταπλάσιο τις σκυλοτροφές για τα αδέσποτα. Φανταστείτε τι πάρτι έχει να γίνει στα δημόσια έργα, στα έργα αυτά που θα αναθέσει ο δήμος σε ιδιώτες. Υπάρχει, πράγματι, πολύ μεγάλη διαπλοκή της δημοτικής αρχής με ιδιώτες και κυρίως εργολάβους. Είδαμε ότι ο Δήμος Αθηναίων μέχρι και στην αποκομιδή και τη διαχείριση των απορριμμάτων, όπου παίζονται πολύ μεγάλα πακέτα, ενέπλεξε εργολάβους και ιδιώτες. Εμείς δεν έχουμε πρόβλημα να πούμε και ονόματα: το όνομα του κ. Μπόμπολα, ο οποίος είναι και μεγαλοκαναλάρχης και όλως τυχαίως το «Mega channel» δεν έχει καλέσει ούτε για ένα δευτερόλεπτο εκπρόσωπο της Χρυσής Αυγής τους τελευταίους μήνες να εκθέσει τις θέσεις του κόμματος που ψηφίστηκε από το 7% των Ελλήνων.
Τέλος, ζητούμε να μειωθεί και άλλο το μίσθωμα των δημοτικών κτηρίων από τους επιχειρηματίες, διότι ο δήμος ήδη έχει κόψει πολλά λεφτά, ήδη έχει απολύσει πολλούς συμβασιούχους, επομένως μπορεί εφόσον έδιωξε προσωπικό να κόψει απ’ αυτά τα λεφτά τα οποία παίρνει από τους ιδιώτες.
Έχει αξία γι’ εμάς να συνδέσουμε τα σημερινά γεγονότα με το ιστορικό ημερολόγιο, έχει πάρα πολύ μεγάλη αξία να μιλήσουμε σε χρόνο ιστορικό. Σας υπενθυμίζω, λοιπόν, ότι σαν σήμερα 20 Σεπτεμβρίου του 1821 οι Οθωμανοί του Ομέρ Βρυώνη ανακαταλαμβάνουν την Αθήνα. Και θα παραμείνω και θα εστιάσω σ’ ένα συμβολισμό. Δεν υπήρχε τότε η κόκκινη σημαία με την ημισέληνο που επέβαλε εν συνεχεία ο Κεμάλ, υπήρχε η πράσινη σημαία του προφήτη. Ως επί το πλείστον η πράσινη σημαία με την ημισέληνο ήταν αυτή που οδηγούσε τα τουρκικά σώματα στρατού.
Τραγική ειρωνεία της ιστορίας είναι: Πράσινη σημαία του Ισλάμ είδαμε και στην Αθήνα του 2012, να τη φέρουν χιλιάδες ισλαμιστές και να ωρύονται στα αραβικά πως «Ο θεός είναι μεγάλος». 
Θέσαμε τέσσερις φορές το ίδιο ερώτημα στον Υπουργό Προστασίας του Πολίτη.
Στο σημείο αυτό θα ανοίξω μία παρένθεση και θα πω ότι τίθεται ζήτημα θεσμικό, ζήτημα λειτουργίας του Κοινοβουλίου, κατά πόσο υπάρχει τελικά κοινοβουλευτικός έλεγχος όταν ο Υπουργός Προστασίας του Πολίτη δεν πατάει το πόδι του στην Ολομέλεια, για να απαντήσει στην Χρυσή Αυγή, δεν μας ενημερώνει –ως οφείλει- για τους λόγους της απουσίας του και εν συνεχεία, μετά από δέκα λεπτά είναι στους διαδρόμους της Βουλής και χαζολογάει, είναι στο καφενείο της Βουλής και χαριεντίζεται με Βουλευτές της συγκυβέρνησης. Επομένως, εδώ τίθεται ζήτημα θεσμικό.
Θέλω όμως να επανέλθω και να κλείσω με την εξής εικόνα: Αναφέρθηκε χθες ο συναγωνιστής μας ο Χρήστος Παππάς σ’ ένα έργο φιλοσοφικό του Νίκου Καζαντζάκη. Εγώ θα αναφερθώ σ’ ένα έργο ιστορικό, το κορυφαίο κατ’ εμέ του συγγραφέα, στον «Καπετάν Μιχάλη».
Σε κάποιο σημείο, λοιπόν, ενώ έχει φουντώσει η κρητική επανάσταση έρχονται ενισχύσεις, πλοία από την Κωνσταντινούπολη με γενίτσαρους, με στρατιώτες κ.λπ.. Κατεβαίνοντας, λοιπόν, στο λιμάνι του Μεγάλου Κάστρου, στο σημερινό Ηράκλειο, είναι εκεί ο καπετάν Μιχάλης και επιτηρεί τις δυνάμεις σαν θεατής, σαν περίεργος, επειδή εν συνεχεία επρόκειτο να τους αντιμετωπίσει και έχει μαζί του τον Θράσο, το γιο του, που είναι το δεύτερο κύριο πρόσωπο του έργου. Το παιδί κάθεται αποσβολωμένο και κοιτάζει τους γενίτσαρους και το πυροβολικό που κατεβαίνει. Ρωτάει το παιδί ο πατέρας του: «Τους φοβάσαι τους γενίτσαρους;». Το παιδί λέει «Όχι». «Τότε τι φοβάσαι;». Το παιδί του απαντάει: «Φοβάμαι την πράσινη σημαία». 
Την πράσινη σημαία του ισλάμ που χύθηκε τόσο αίμα και δεινοπάθησαν τόσες γενιές Ελλήνων, εσείς τη φέρατε σήμερα. Και το υπερασπίστηκε ο Υπουργός αυτό το δικαίωμα των λαθρομεταναστών, να τη φέρουν μέσα στην πρωτεύουσα, στην Αθήνα. Την φέρατε, λοιπόν, σήμερα μέσα στην πρωτεύουσα της χώρας.
Ο όρος λοιπόν, «χαζοχαρούμενη δεξιά» που ειπώθηκε χθες σ' αυτή την Αίθουσα είναι πάρα πολύ λίγος για να εκφράσει το μέγεθος της παρακμής και της υποταγής των κυβερνόντων. Είστε μία παράταξη της προδοσίας. Είστε η παράταξη του «η Κύπρος κείται μακράν». 
Βγάλτε απ’ την Κυβέρνηση αυτούς που μιλούν για συνωστισμό της Σμύρνης και ανοίξτε το φάκελο της Κύπρου. Κάντε αυτά τα πρώτα βήματα και μετά μπορούμε και πάλι να συζητήσουμε.
Θέλω να κλείσω με ένα βαρυσήμαντο για όλους εμάς γεγονός, που βλέπουμε κάπως διαφορετικά όλα τα δρώμενα σε αυτόν τον κόσμο: Χθες στην Κιργισία συνελήφθη ένας Τούρκος, ένας πολίτης του ψευδοκράτους της Βόρειας Κύπρου. Ο Τούρκος αυτός ήταν ένας εκ των δολοφόνων του ήρωα και εθνομάρτυρα Σολωμό Σολωμού. Δυστυχώς, παρ’ ότι υπήρχε διεθνές ένταλμα εις βάρος του από την INTERPOL αφέθηκε άμεσα ελεύθερος.
Το ότι οι δολοφόνοι του Σολωμού Σολωμού και του Τάσου Ισαάκ κυκλοφορούνε ελεύθεροι και δεν τους αγγίζει απολύτως τίποτα, ακόμα και διεθνώς –αντί να έχουν κλειστεί σε μία σκοτεινή τρύπα και να φοβούνται- φανερώνει δύο πράγματα: Πρώτον ότι η Τουρκία είναι πράγματι σοβαρό κράτος και δεύτερον, ότι η Ελλάδα είναι ένα εντελώς ασόβαρο κράτος.
(Στο σημείο αυτό την Προεδρική Έδρα καταλαμβάνει ο  Β΄ Αντιπρόεδρος της Βουλής κ.  ΑΘΑΝΑΣΙΟΣ ΝΑΚΟΣ )
Δέσμευσή μας προς την οικογένεια του ήρωα Σολωμό Σολωμού που στάθηκε η οικογένειά του, ο πατέρας του και τα αδέρφια του μαζί με την αντιπροσωπεία της Χρυσής Αυγής στην Πράσινη Γραμμή αυτό το καλοκαίρι στις εκδηλώσεις διαμαρτυρίας ενάντια στην κατοχή είναι η εξής: Από τη δική μας πλευρά θα γίνει ό,τι είναι απολύτως και ανθρωπίνως δυνατόν για να αποδοθεί η δικαιοσύνη.
Ευχαριστώ.","ΗΛΙΑΣ ΚΑΣΙΔΙΑΡΗΣ",204
"62723"," Κυρίες και κύριοι συνάδελφοι, έχω την τιμή να σας ανακοινώσω το δελτίο επικαίρων ερωτήσεων της Παρασκευής 21ης Σεπτεμβρίου 2012: 
Α. ΕΠΙΚΑΙΡΕΣ ΕΡΩΤΗΣΕΙΣ Πρώτου Κύκλου (Άρθρο 130 παράγραφοι 2 και 3 του Κανονισμού της Βουλής)  
1. Η με αριθμό 276/18-9-2012 επίκαιρη ερώτηση του Βουλευτή της Νέας Δημοκρατίας κ. Αθανασίου Δαβάκη προς τον Υπουργό Ανάπτυξης, Ανταγωνιστικότητας, Υποδομών, Μεταφορών και Δικτύων, σχετικά με την πορεία υλοποίησης των οδικών έργων της Λακωνίας.
2. Η με αριθμό 279/18-9-2012 επίκαιρη ερώτηση της Βουλευτού του Συνασπισμού Ριζοσπαστικής Αριστεράς - Ενωτικού Κοινωνικού Μετώπου κυρίας Μαρίας Μπόλαρη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την απόφαση για μείωση των ασφαλιστικών εργοδοτικών εισφορών.
3. Η με αριθμό 275/18-9-2012 επίκαιρη ερώτηση του Βουλευτή του Πανελλήνιου Σοσιαλιστικού Κινήματος κ. Ανδρέα Λοβέρδου προς τους Υπουργούς Ανάπτυξης, Ανταγωνιστικότητας, Υποδομών, Μεταφορών και Δικτύων και Περιβάλλοντος, Ενέργειας και Κλιματικής Αλλαγής, σχετικά με τη μείωση της τιμής του φυσικού αερίου για τους βιομηχανικούς καταναλωτές.
4. Η με αριθμό 271/18-9-2012 επίκαιρη ερώτηση της Βουλευτού των Ανεξάρτητων Ελλήνων κυρίας Μαρίνας Χρυσοβελώνη προς τους Υπουργούς Εσωτερικών και Εργασίας, Κοινωνικής Ασφάλισης και Πρόνοιας, σχετικά με τις μη κυβερνητικές οργανώσεις και το πρόγραμμα κοινωφελούς εργασίας των δήμων. 
5. Η με αριθμό 281/18-9-2012 επίκαιρη ερώτηση του Βουλευτή του Λαϊκού Συνδέσμου - Χρυσή Αυγή κ. Ηλία Παναγιώταρου προς τον Υπουργό Οικονομικών, σχετικά με τα φυσικά πρόσωπα που είναι κάτοχοι ομολόγων του ελληνικού δημοσίου και εντάχτηκαν στο PSI+.
6. Η με αριθμό 283/18-9-2012 επίκαιρη ερώτηση της Βουλευτού της Δημοκρατικής Αριστεράς κυρίας Μαρίας Γιαννακάκη προς τον Υπουργό Ανάπτυξης, Ανταγωνιστικότητας, Υποδομών, Μεταφορών και Δικτύων, σχετικά με την είσπραξη από το ελληνικό δημόσιο οφειλόμενου ποσού από την εταιρία «Ελληνικός Χρυσός Α.Ε».
7. Η με αριθμό 287/18-9-2012 επίκαιρη ερώτηση της Βουλευτού του Κομμουνιστικού Κόμματος Ελλάδας κυρίας Διαμάντως Μανωλάκου προς τον Υπουργό Αγροτικής Ανάπτυξης και Τροφίμων, σχετικά με τη λήψη μέτρων αντιμετώπισης των προβλημάτων της κτηνοτροφίας.  
Β. ΕΠΙΚΑΙΡΕΣ ΕΡΩΤΗΣΕΙΣ  Δεύτερου Κύκλου (Άρθρο 130 παράγραφοι 2 και 3 του Κανονισμού της Βουλής)
1. Η με αριθμό 268/18-9-2012  επίκαιρη ερώτηση του Βουλευτή της Νέας Δημοκρατίας κ. Κωνσταντίνου Κουτσογιαννακόπουλου προς τον Υπουργό Παιδείας και Θρησκευμάτων, Πολιτισμού, Αθλητισμού, σχετικά με τη λειτουργικότητα του επιχειρησιακού συστήματος «ΠΟΣΕΙΔΩΝ», το οποίο διαχειρίζεται το ΕΛ.ΚΕ.Θ.Ε.
2.- Η με αριθμό 280/18-9-2012 επίκαιρη ερώτηση του Βουλευτή του Πανελλήνιου Σοσιαλιστικού Κινήματος κ. Βασιλείου Κεγκέρογλου προς τους Υπουργούς Εργασίας, Κοινωνικής Ασφάλισης και Πρόνοιας και Εσωτερικών, σχετικά με την κατανομή των θέσεων στους παιδικούς και βρεφονηπιακούς σταθμούς στους δήμους της Κρήτης.
3. Η με αριθμό 272/18-9-2012 επίκαιρη Ερώτηση της Βουλευτού των Ανεξάρτητων Ελλήνων κυρίας Τσαμπίκας (Μίκας) Ιατρίδη προς τους Υπουργούς Ανάπτυξης, Ανταγωνιστικότητας, Υποδομών, Μεταφορών και Δικτύων και Ναυτιλίας και Αιγαίου, σχετικά με τη σύνδεση Αλεξανδρούπολης και Μπουργκάς με σιδηροδρομική γραμμή.
4. Η με αριθμό 282/18-9-2012 Επίκαιρη ερώτηση του Βουλευτή του Λαϊκού Συνδέσμου - Χρυσή Αυγή κ. Πολύβιου Ζησιμόπουλου προς τον Υπουργό Εθνικής Άμυνας , σχετικά με τη νέα μετάθεση του χρόνου εκτέλεσης της πρώτης βολής του αντιαεροπορικού συστήματος S-300.
 5. Η με αριθμό 284/18-9-2012 επίκαιρη ερώτηση του Βουλευτή της Δημοκρατικής Αριστεράς κ. Δημητρίου Αναγνωστάκη προς τον Υπουργό Δημόσιας Τάξης και Προστασίας του Πολίτη, σχετικά με την προστασία της ελληνικής κοινωνίας από ακραίες και παράνομες συμπεριφορές παρακρατικών ομάδων.  
 6. Η με αριθμό 288/18-9-2012 επίκαιρη ερώτηση της Βουλευτού του Κομμουνιστικού Κόμματος Ελλάδας κυρίας Λιάνας Κανέλλη προς τους Υπουργούς Εργασίας, Κοινωνικής Ασφάλισης και Πρόνοιας και Παιδείας και Θρησκευμάτων, Πολιτισμού, Αθλητισμού, σχετικά με το «Σικιαρίδειο Ίδρυμα».
Το λόγο έχει ο ειδικός αγορητής της Δημοκρατικής Αριστεράς ,κ. Δημήτριος Αναγνωστάκης.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"62724"," Κύριε Πρόεδρε, κύριε Υπουργέ, κυρίες και κύριοι συνάδελφοι, πραγματικά γεμίζει θλίψη η προσπάθεια που γίνεται να στοχοποιηθούν πολιτικά πρόσωπα και να ενοχοποιηθούν επιστημονικές προσεγγίσεις. Βεβαίως, η ελληνική κοινωνία παρακολουθεί αμήχανη την πολιτεία που δεν θωρακίζει τη δημοκρατία για να αποκρούσει τέτοιες πρακτικές και τέτοιες πολιτικές ακραίας συμπεριφοράς.
 Όντως υπάρχει θλίψη και στο ελληνικό Κοινοβούλιο, στη συντριπτική πλειοψηφία των συναδέλφων που την προκαλεί τοποθέτηση σαν την προηγούμενη. 
Επί της ουσίας, έγινε μία εκτενέστατη συζήτηση στην Επιτροπή Δημόσιας Διοίκησης και Ηλεκτρονικής Διακυβέρνησης και εκεί είχαμε τη δυνατότητα να εξαντλήσουμε τα επιχειρήματα και με την ψήφο μας να στηρίξουμε ή να απορρίψουμε την κύρωση της συγκεκριμένης πράξης νομοθετικού περιεχομένου που σχετίζεται με τα γεγονότα της 12-2-2012. 
Έτσι, λοιπόν, θα ανταποκριθώ στην ευγενική πρόκληση να γίνει μία σοβαρή πολιτική αναζήτηση αιτίων για το πώς φθάσαμε και πώς από εδώ και πέρα μπορούμε να αντιμετωπίσουμε τέτοιου είδους καταστάσεις. 
Άρα, κύριε Υπουργέ, με το συμπληρωματικό σημείωμα αποσαφηνίσατε και περιοχές που ήταν προς διερεύνηση –μιλώ για τα αριθμητικά στοιχεία σε ό,τι έχει να κάνει με τον αριθμό των επιχειρήσεων, των φυσικών προσώπων που δικαιούνταν την αποζημίωση- καθώς και τη δικογραφία που έχει σχηματιστεί. 
Επαναλαμβάνω τη στάση της Δημοκρατικής Αριστεράς. Είναι θετική. Στηρίζει και επί της αρχής και επί των άρθρων. 
Πρέπει να ξεκαθαρίσουμε ότι μέσα στο Κοινοβούλιο, αν μη τι άλλο, πρέπει να μας διακρίνει μία συνέπεια και μία σταθερότητα. Ως Δημοκρατική Αριστερά και τότε και σήμερα, προσπαθούμε με συνέπεια και σταθερότητα να υπερασπιστούμε δύο συγκεκριμένους τομείς, δύο συγκεκριμένες αξίες. Η πρώτη είναι συνταγματικά κατοχυρωμένη και είναι το δικαίωμα που έχουν οι πολίτες να συμμετέχουν, να διαδηλώνουν δημοκρατικά την όποια αντίθεση και αντίδραση έχουν για τις πολιτικές που εφαρμόζονται. Από την άλλη, όμως, έρχεται η άλλη συνταγματικά κατοχυρωμένη αρχή που είναι η προστασία του πολίτη και της περιουσίας του. 
Έτσι, λοιπόν, εμείς από την πρώτη στιγμή χαιρετίσαμε τις μαζικές κινητοποιήσεις των πολιτών που διαδήλωσαν κατά του μνημονίου, παράλληλα όμως και ταυτόχρονα καταδικάσαμε όλα εκείνα τα επεισόδια και τους βανδαλισμούς, τους εμπρησμούς, τη βία που θέλησαν να επιβάλλουν ομάδες γνωστών αγνώστων με ή χωρίς κουκούλα. Και τότε είχαμε πει και το επαναλαμβάνουμε και τώρα: Καμμία πόλη, πόσο μάλλον η πρωτεύουσα, πόσο μάλλον η Αθήνα, το λίκνο της δημοκρατίας, δεν μπορεί να είναι έρμαιο των προθέσεων ακραίων, εξτρεμιστικών ομάδων που στρέφονται κατά της δημοκρατίας και κατά της νομιμότητας.
Έτσι και τότε και τώρα, σας καλούμε, κύριε Υπουργέ, να θωρακίσετε θεσμικά με όλες εκείνες τις απαραίτητες νομοθετικές παρεμβάσεις την πολιτεία, ώστε να μην επικρατήσει το χάος, να μην έχουμε παρόμοιες εικόνες που αμαύρωσαν την προσπάθεια που κάνει ο ελληνικός λαός να ξεφύγει από την οικονομική κρίση που, δυστυχώς, δεν είναι μόνο οικονομική. 
Είναι γνωστό σε όλους ότι πολλές κοινωνίες αντιμετωπίζουν τα ίδια ή και περισσότερα προβλήματα. Δεν προσπαθώ να ομαδοποιήσω την Ελλάδα, για παράδειγμα με τις υπόλοιπες χώρες του ευρωπαϊκού νότου, δηλαδή την Ιταλία, την Πορτογαλία, την Ισπανία, την Κύπρο, που και εκείνες αντιμετωπίζουν τα ίδια ή ίσως μεγαλύτερα προβλήματα από εμάς. Πουθενά, όμως, δεν κάηκαν πόλεις, πουθενά δεν κατέστρεψαν τις ζωές των ανθρώπων. 
Για όσους ήταν και είναι μέλη και παρακολούθησαν τις δύο συνεδριάσεις της συγκεκριμένης επιτροπής, παρακαλώ, κοιτάξτε στο ενημερωτικό που έστειλε ο Υπουργός. Έχει πίσω κάποιου είκοσι πέντε ή τριάντα καταστήματα και γράφει «ολική καταστροφή». Πώς αποζημιώνεται αυτό; Σε ποιο όνομα μπορεί να γίνει αποκατάσταση αυτών των ανθρώπων που είδαν τις περιουσίες τους σε μία νύχτα να καταστρέφονται; 
Πουθενά δεν ρίχνουν λάδια στους δρόμους, δεν κλείνουν τα λιμάνια, δεν εμποδίζουν τους τουρίστες να κατέβουν από τα πλοία. Πουθενά δεν σπάνε τα φανάρια, δεν σπάνε τζαμαρίες, δεν κλείνουν ξενοδοχεία. Αυτοί που κάνουν τις καταστροφές, αυτές καταστρέφουν το εμπόριο, τον τουρισμό και είναι κοινή ομολογία ότι είναι τα μόνα που στηρίζουν την ελληνική οικονομία. Αυτοί, λοιπόν, είναι εχθροί της ελληνικής κοινωνίας, εχθροί της ελληνικής οικονομίας και πρέπει να το πούμε, να μην κρυφτούμε, γιατί έχω την εκτίμηση ότι για όλα όσα ζούμε ο ηθικός αυτουργός είμαστε εμείς και επιτρέψτε μου η ταπεινότητά μου να συμπεριληφθεί στους δημοκράτες με μια συγκεκριμένη διαδρομή που έχω στο χώρο. Και είμαστε ο ηθικός αυτουργός, γιατί ανεχτήκαμε τον αυταρχισμό,  ανεχτήκαμε το ρεβανσισμό, το βανδαλισμό. Το λάθος, λοιπόν, βαραίνει όχι γενικά και αόριστα μόνο την πολιτεία, βαραίνει και τον καθένα ξεχωριστά και την καθεμιά ξεχωριστά. 
Κυρίες και κύριοι συνάδελφοι, είναι πρόκληση η σημερινή συζήτηση, όχι για να καταλογίσουμε ευθύνες σε κομματικούς ή πολιτικούς χώρους, αλλά να αναλογιστούμε τι είναι αυτό που μπορεί να γίνει, έτσι ώστε ο κάθε πολίτης να εξαντλεί με τη δημοκρατικότητα που πρέπει όλη εκείνη τη δυνατότητα να διαμαρτυρηθεί, να διαδηλώσει, αλλά παράλληλα και να νιώθει προστατευμένος, να νιώθει ότι δεν κινδυνεύει, ότι θα μπορέσει να γυρίσει μετά τη διαδήλωση σπίτι του, στην οικογένειά του και -για να λαϊκίσω- στα παιδιά του. Γιατί πολλοί λαϊκισμοί ακούστηκαν και πολλές τέτοιου είδους προσεγγίσεις έγιναν. Αυτό το μήνυμα, το σύνθημα ότι «η πόλη που καίγεται είναι λουλούδι που ανθίζει» θα πρέπει να μας προβληματίσει όλους και όλες, γιατί κάθε πόλη που καίγεται δεν είναι λουλούδι που ανθίζει, είναι ο φασισμός που ανθίζει και εκεί θα πρέπει να κάνουμε μέτωπο, εκεί θα πρέπει να απαντήσουμε, γιατί υπάρχουν και συγκεκριμένα θέματα και ζητήματα που μπορούν να μας ενώσουν. Υπάρχουν και άλλα, τα οποία βεβαίως είναι οι διαφορές μας οι πολιτικές και οι ιδεολογικές. Αλλά θα επιτρέψουμε να υπάρξει κίνημα μίσους, εκχυδαϊσμού, υπεραπλούστευσης του πολιτικού λόγου; Το κίνημα που πετάει στους πολιτικούς του αντιπάλους οτιδήποτε βρει γιατί διαφωνεί μαζί του; Θα ανεχτούμε όλους εκείνους που ζητούν να στηθούν κρεμάλες και να γίνουν δίκες για εσχάτη προδοσία, επειδή έχουν μια διαφορετική πολιτική προσέγγιση, μια διαφορετική πολιτική θέση; 
Αυτοί, λοιπόν, κυρίες και κύριοι συνάδελφοι, δεν είναι στους δρόμους γιατί μισούν το Διεθνές Νομισματικό Ταμείο, δεν είναι στους δρόμους γιατί μισούν δήθεν τις πολιτικές που εφαρμόζονται. Μισούν τη δημοκρατία, μισούν τον αστικό πολιτισμό. Γιατί δεν είναι δημοκράτης, δεν είναι Έλληνας αυτός που καίει τα αρχιτεκτονήματα που άντεξαν μέσα στους αιώνες. Γιατί αυτός δεν έχει ελληνική παιδεία, γιατί αυτός, ναι, είναι νεοβάρβαρος και πρέπει να το καταγγείλουμε, να το ακούσει ο Έλληνας πολίτης στην απόγνωσή του, μέσα στη μιζέρια του, για την οποία ευθύνονται πραγματικά οι πολιτικές δυνάμεις που είχαν τη διακυβέρνηση της χώρας το προηγούμενο διάστημα, αλλά αυτό δεν αποτελεί άλλοθι να ζούμε όλα αυτά τα δραματικά, τα θλιβερά, τα άθλια τα οποία βιώνει η ελληνική κοινωνία.
Να γιατί έχετε μεγάλο χρέος, κύριε Υπουργέ, και εσείς και η Κυβέρνηση, γιατί πρέπει να παρθούν άμεσα μέτρα να καλύψουμε εκείνες τις αδυναμίες, εκείνα τα κενά που οδηγούν τους πολίτες να ακουμπήσουν ή να ψάξουν να βρουν παρηγοριά στους λαϊκιστές με την ακραία συμπεριφορά, με εκείνους που λαϊκίζουν στο όνομα δήθεν της προστασίας των αδύνατων και των αδύναμων, όταν οι ίδιοι ξέρουμε ότι εξυπηρετούν συμφέροντα γνωστά σε όλους μας, αλλά δεν το λέμε. 
Είναι εκείνοι οι ίδιοι, που στο όνομα δήθεν της νομιμότητας παρανομούν και δεν  έχουμε το θάρρος να το καταγγείλουμε.
Κύριε Υπουργέ, δεν έχω κάνει χρήση της αστυνομικής προστασίας και ούτε θα κάνω.","ΔΗΜΗΤΡΙΟΣ ΑΝΑΓΝΩΣΤΑΚΗΣ",22
"62725"," Άλλος είναι ο πρώην εισαγγελέας. Το είναι αυτά τα πράγματα;","ΣΠΥΡΙΔΩΝ ΧΑΛΒΑΤΖΗΣ",534
"62726","  Επιτρέψτε μου να ολοκληρώσω και θα έχετε τη δυνατότητα να απαντήσετε.","ΔΗΜΗΤΡΙΟΣ ΑΝΑΓΝΩΣΤΑΚΗΣ",22
"62727"," Παρεμβαίνω, επειδή είπατε «έχετε ευθύνη» και δείξατε εμένα.","ΣΠΥΡΙΔΩΝ ΧΑΛΒΑΤΖΗΣ",534
"62728"," Όχι, βέβαια. Σε καμμία περίπτωση δεν ήταν προς εσάς. Αν υπήρξε παρανόηση, να αρθεί αμέσως.","ΔΗΜΗΤΡΙΟΣ ΑΝΑΓΝΩΣΤΑΚΗΣ",22
"62729","  Το Προεδρείο δεν αντιλήφθηκε αυτό που λέτε, κύριε Χαλβατζή. Έγινε παρανόηση.
Συνεχίστε, κύριε Αναγνωστάκη.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"62730"," Από την άλλη, κύριοι συνάδελφοι, έχουμε μία Ελληνική Αστυνομία, η οποία πολλές φορές γίνεται βορά, γιατί είναι ανεπαρκής η εκπαίδευσή της. Είναι ελλειμματική  και το είχα θέσει στην επιτροπή, κύριε Πρόεδρε, όταν  μου δόθηκε η δυνατότητα να μιλήσω για τα κέντρα πρώτης υποδοχής των μεταναστών, αλλά και στη συζήτηση της πράξης νομοθετικού περιεχομένου.
Εμείς λέμε ότι η Ελληνική Αστυνομία, για να μπορεί να είναι αποτελεσματική στη διαχείριση των δημοσίων υπαίθριων συναθροίσεων, πρέπει να έχει οπωσδήποτε ένα γνωστικό απόθεμα, το οποίο θα στηρίζεται στην καλλιέργεια ενός δημοκρατικού φρονήματος και του σεβασμού των ανθρωπίνων δικαιωμάτων.
Από την άλλη, όμως, πρέπει να υπάρχει και μία επιχειρησιακή δεξιότητα. Να οργανώσουμε μία σύγχρονη αστυνομία, η οποία θα μπορεί να διαχειρίζεται τέτοιου είδους μεγάλες κρίσεις. 
Προτείνουμε, πρώτον, να υπάρξουν αστυνομικά εκπαιδευτικά προγράμματα με εισαγωγή ειδικών μαθημάτων που θα σχετίζονται με τη διαχείριση των δημόσιων υπαίθριων συναθροίσεων. 
Δεύτερον, τα ανθρώπινα δικαιώματα να αποτελέσουν κεντρικό πυρήνα  της εκπαιδευτικής διαδικασίας σε συνεργασία με το Συνήγορο του Πολίτη, την Εθνική Επιτροπή για τα Δικαιώματα του Ανθρώπου και άλλους συναφείς φορείς.
Τρίτον, το μεταναστευτικό φαινόμενο να συμπεριληφθεί στη βασική αστυνομική εκπαίδευση. Δηλαδή, να διδάσκονται δίκαιο κατάστασης αλλοδαπών, τεχνικές επικοινωνίας και επαφής με άτομα από διαφορετικό εθνοπολιτιστικό περιβάλλον.
Τέταρτον, να υπάρχει η δυνατότητα ένταξης στα εκπαιδευτικά προγράμματα που θα στηρίζουν την ψυχολογία του αστυνομικού, όπως τη διαχείριση άγχους, συναισθημάτων, ό,τι συμβαίνει δηλαδή στις σύγχρονες ευρωπαϊκές αστυνομίες. 
Κάποιοι οραματίζονται κρεμάλες, φωτιές, καρμανιόλες. Ίσως αυτό συγκράτησαν από τη Γαλλική Επανάσταση, τη βία. Εμείς έχουμε μία ιερή υποχρέωση, να αντιτάξουμε την πρόταση της «Νομαρχίας», να υπάρξει η τήρηση του νόμου για όλους. Εάν αυτό γίνει κατορθωτό, τότε η δημοκρατία έχει περιθώρια και για βελτιώσεις και πάνω από όλα να αντιμετωπίσει τις προκλήσεις και τη μεγαλύτερη απ’ αυτές, που είναι η αντιμετώπιση της οικονομικής κρίσης. 
Ευχαριστώ πολύ, κύριε Πρόεδρε.
((Χειροκροτήματα)","ΔΗΜΗΤΡΙΟΣ ΑΝΑΓΝΩΣΤΑΚΗΣ",22
"62731","  Ευχαριστώ, κύριε συνάδελφε.
Το λόγο έχει ο ειδικός αγορητής του Κομμουνιστικού Κόμματος Ελλάδας κ. Χρήστος Κατσώτης.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"62732"," Φαίνεται ότι η στήριξη αυτής της αντιλαϊκής, αντεργατικής πολιτικής από τη ΔΗΜΑΡ δεν έχει πάτο. Κατηγορεί όσους αγωνίζονται ότι είναι εχθροί της δημοκρατίας και της οικονομίας της χώρας.
Κατήγγειλε, λοιπόν, τους ναυτεργάτες, τους ξενοδοχοϋπαλλήλους ότι με τη τους αγώνες τους εχθρεύονται την οικονομία. Δηλαδή, είναι νόμιμο και δημοκρατικό να επιβάλλεις σύνταξη στα εβδομήντα, αλλά είναι ανομία και αντιδημοκρατική πράξη το να διαδηλώνει ο λαός ενάντια σε αυτές τις πολιτικές. 
(Στο σημείο αυτό την Προεδρική Έδρα  καταλαμβάνει η ΣΤ΄ Αντιπρόεδρος της Βουλής κ.  ΜΑΡΙΑ ΚΟΛΛΙΑ-ΤΣΑΡΟΥΧΑ )
Είναι νόμιμο και δημοκρατικό να καταργείς τις συλλογικές συμβάσεις, να μειώνεις τους μισθούς και τις συντάξεις, αλλά είναι ανομία και αντιδημοκρατική πράξη…
(Θόρυβος από την πτέρυγα της ΔΗΜΑΡ)","ΧΡΗΣΤΟΣ ΚΑΤΣΩΤΗΣ",214
"62733"," Αυτό καταλάβατε ότι είπαμε;","ΝΙΚΟΛΑΟΣ ΤΣΟΥΚΑΛΗΣ",520
"62734"," Άκουσα πολύ καλά τι ειπώθηκε. Και άλλοι μίλησαν για ανομία εδώ.","ΧΡΗΣΤΟΣ ΚΑΤΣΩΤΗΣ",214
"62735"," Κύριοι συνάδελφοι, μη διακόπτετε. Ας πει ο καθένας αυτά που να πει θέλει και όλοι θα κριθούμε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"62736"," Είναι νόμιμη και δημοκρατική η κατάργηση του οκταώρου που επιχειρείται, των αποζημιώσεων των εργαζομένων, του πενθημέρου, αλλά ανομία και αντιδημοκρατική πράξη το να διαδηλώνει ο λαός και να απεργεί.
Κυρία Πρόεδρε, στο σχέδιο νόμου για τη λήψη μέτρων για την άμεση αποκατάσταση των ζημιών που προκλήθηκαν στις 12 Φεβρουαρίου του 2012 στο κέντρο της Αθήνας έγινε και αρκετή συζήτηση για τις επιπτώσεις των διαδηλώσεων και των επεισοδίων στην οικονομική ζωή, όπως και σήμερα εδώ. 
Για την ανάγκη της αποκατάστασης συμφωνούμε, αλλά συμφωνούμε κύρια με τις ολοκληρωμένες προτάσεις του Συλλόγου Απασχολουμένων και Μικρών Εμπόρων του Δήμου της Αθήνας, που κατέθεσε στην Κυβέρνηση και κυκλοφόρησε ανακοίνωση την επόμενη ημέρα στις 13 Φεβρουαρίου. Την καταθέτουμε στα Πρακτικά.
(Στο σημείο αυτό ο Βουλευτής κ. Χρήστος Κατσώτης καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Μεταξύ των άλλων έγραφε τα εξής: «Διεκδικούμε άμεση ολική αποκατάσταση των ζημιών από το κράτος. Χρηματοδότηση άτοκη για τους μικρούς ΕΒΕ όσο διαρκεί η κρίση με την εγγύηση του δημοσίου. Στις επιχειρήσεις που έχουν υποστεί καταστροφές να επιχορηγηθούν οι μισθοί και η ασφάλιση των εργαζομένων για όλη τη διάρκεια που θα χρειαστεί να αποκατασταθεί η λειτουργία των επιχειρήσεων. Να παγώσουν τα χρέη που έχουν οι κατεστραμμένες επιχειρήσεις. Κανένας συνάδελφος να μη μείνει χωρίς ασφάλιση. Δωρεάν ιατροφαρμακευτική περίθαλψη για όλους. Θεώρηση όλων των βιβλιαρίων». 
Εμείς, λοιπόν, υιοθετούμε τις θέσεις του Συλλόγου των Αυτοαπασχολουμένων και Μικροεμπόρων της Αθήνας. Η αποκατάσταση που προβλέπει το νομοσχέδιο δεν είναι ικανή να σώσει τις μικρές αλλά και μεσαίες επιχειρήσεις από την αντιλαϊκή φιλομονοπωλιακή σας πολιτική, από τη δράση των μονοπωλιακών και επιχειρηματικών ομίλων. 
Φιλολαϊκός δρόμος εξόδου από την κρίση μέσα στην Ευρωπαϊκή Ένωση και με τα μονοπώλια να κάνουν κουμάντο δεν μπορεί να υπάρξει. Η καταστροφή του λαού, ο πόνος, τα βάσανα, τα αδιέξοδα, η όλο και μεγαλύτερη αγριότητα απέναντι στους αγώνες του είναι ο δρόμος της εξόδου από την κρίση, που έχει επιλέξει η Κυβέρνηση, η Ευρωπαϊκή Ένωση, η Ευρωπαϊκή Κεντρική Τράπεζα, το Διεθνές Νομισματικό Ταμείο. Οι εργαζόμενοι θέλουν να υποτάσσονται στους μεγαλοεπιχειρηματίες και αυτή είναι η δημοκρατία που επικαλούνται άσχετα αν αυτή τους στέλνει στην κόλαση.
Ένα σημερινό χαρακτηριστικό της προσήλωσής σας στην υπηρέτηση των πλουτοκρατών ήταν η προκλητική εμφάνιση, κύριε Υπουργέ, δύο διμοιριών ΜΑΤ έξω από τη χαλυβουργία με εντολή του Μάνεση ή του Σαμαρά –το ίδιο κάνει- για να εμποδίσουν τη συμμετοχή των εργαζομένων στην 24ωρη απεργία της Πανελλήνιας Ομοσπονδίας Μετάλλου. Έτσι λειτουργείτε. 
Η συζήτηση στην επιτροπή, κατά την άποψή μας, εκτός των άλλων έρχεται να ενισχύσει την επιδίωξη για την περιστολή του δικαιώματος των διαδηλώσεων με βάση την πρόταση του Δήμου Αθηναίων και ιδιαίτερα του στελέχους της ΔΗΜΑΡ του κ. Καμίνη. Όσοι μιλάτε για περιορισμό των διαδηλώσεων προβάλλετε ταυτόχρονα το σεβασμό στο δικαίωμα των διαδηλώσεων. Αλλά από την άλλη προβάλλετε με κάθε τρόπο και κάθε μέσο που διαθέτετε –και είναι πολλά αυτά- ότι αυτές οι διαδηλώσεις ευθύνονται για την οικονομική ασφυξία στο κέντρο της Αθήνας.
Μάλιστα ο Υπουργός Δημόσιας Τάξης έκανε λόγο για νέα υποδομή για την αντιμετώπιση των διαδηλώσεων και για νέα όπλα που θα διατεθούν σε ειδικές ομάδες καταστολής που θα δημιουργηθούν.
Θυμίζουμε ότι στις 12 Φεβρουαρίου του 2012 οργανώθηκε σκηνικό τρομοκράτησης του λαού, ακριβώς για να υποταχθεί. Οι εργαζόμενοι της Αθήνας σε μια μεγαλειώδη συγκέντρωση με αιτήματα την ανατροπή της αντιλαϊκής πολιτικής, την αποδέσμευση από την Ευρωπαϊκή Ένωση, τη μονομερή διαγραφή του χρέους και πολιτική που θα αξιοποιεί τον πλούτο της χώρας για να δίνει ευημερία στο λαό, έδιναν την ταξική τους απάντηση.
Το ΚΚΕ από την πρώτη στιγμή είχε καταγγείλει ότι τα γεγονότα αποτελούσαν κρατικό σχέδιο καταστολής και τρομοκράτησης του λαού. Τότε από τη μια τα κόμματα της πλουτοκρατίας εκβίαζαν και απειλούσαν το λαό για να αποδεχθεί την ψήφιση του μνημονίου, της χρεοκοπίας και από την άλλη διάφοροι μηχανισμοί με σύγχρονα υλικά που δεν τα βρίσκει ο οποιοσδήποτε, πυρπολούσαν κτήρια και ταυτόχρονα χτυπούσαν ανελέητα τους διαδηλωτές για να τους απομακρύνουν από το Σύνταγμα.
Τα ΜΑΤ και οι κουκουλοφόροι έδρασαν συντονισμένα ενάντια στις μεγαλειώδεις λαϊκές διαδηλώσεις, ακριβώς για να τις διαλύσουν. Από την εμφάνιση της κρίσης, παρά την εργοδοτική και κυβερνητική τρομοκρατία, παρά τον υπονομευτικό ρόλο των δυνάμεων του κυβερνητικού και εργοδοτικού συνδικαλισμού στο κίνημα, οργανώθηκαν αρκετές απεργιακές εκδηλώσεις με μεγαλύτερη συμμετοχή των εργαζομένων. 
Η Κυβέρνηση, το κεφάλαιο και ο κρατικός μηχανισμός σ’ αυτές τις περιόδους κρίσης, που δύναται η αφύπνιση και η χειραφέτηση των εργαζομένων να είναι ακόμη μεγαλύτερη, εφαρμόζουν και άλλες μεθόδους για να σταματήσει, να υποτάξει και να κτυπήσει το κίνημα. 
Πέρα από την κατασυκοφάντηση του ταξικού κινήματος, τις τρομακτικές απολύσεις, τις αποφάσεις που βγάζουν παράνομες όλες σχεδόν τις απεργίες, στο κτύπημα του ταξικού κινήματος χρησιμοποιήθηκαν και δυνάμεις ορκισμένες στην υπεράσπιση της κυριαρχίας του συστήματος των μονοπωλίων, όπως η Χρυσή Αυγή που αποτελεί το μαστίγιο του βάρβαρου σάπιου καπιταλιστικού συστήματος και της εξουσίας του. 
Χρησιμοποιήθηκαν στις 12 Φλεβάρη του 2012 και στη σαρανταοκτάωρη απεργία στις 18 και 19 Οκτώβρη του 2011 στο Σύνταγμα. Τότε εξαπέλυσαν σχεδιασμένα οργανωμένες ομάδες σε διατεταγμένη αποστολή, που με μολότοφ, χημικά αέρια, χειροβομβίδες κρότου λάμψης έριξαν τόνους μάρμαρο και τραυμάτισαν αρκετούς εργάτες και εργάτριες που απεργούσαν και ήταν ακριβώς στα μπλοκ του ΠΑΜΕ, αλλά δεν κατάφεραν να διαλύσουν αυτή τη μεγαλειώδη διαδήλωση. 
Το μίσος των κουκουλοφόρων κατά του εργατικού λαϊκού κινήματος και του ΠΑΜΕ εκφράζει το μένος των δυνάμεων που υπηρετούν το σύστημα και την αστική εξουσία. Η Κυβέρνηση -πριν και τώρα- έχει τεράστια ευθύνη. Η επιχείρηση τρομοκράτησης, συκοφάντησης  και καταστολής του εργατικού λαϊκού κινήματος πηγάζει από κρατικές δομές από κέντρα και υπηρεσίες. Αυτό αποδεικνύει η ιστορία, αυτό δείχνουν οι βάρβαρες και δολοφονικές επιθέσεις.
Είναι γνωστό και ομολογημένο ότι το ταξικό κίνημα με την οργάνωσή του, με την περιφρούρηση των κινητοποιήσεών του δεν επιτρέπει στις δυνάμεις αυτές να κτυπήσουν το κίνημα, να τρομοκρατήσουν τους εργαζόμενους. Οι δυνάμεις αυτές εμφανίζονται και δρουν ιδιαίτερα στις απεργίες όταν τα ταξικά συνδικάτα κινητοποιούν μαζικά τους εργαζόμενους στη βιομηχανία, στις κατασκευές, στις υπηρεσίες και στους άλλους κλάδους.
Η Κυβέρνηση και τα κόμματα της πλουτοκρατίας αξιοποιούν όλα αυτά, από τους προβοκάτορες και τους εχθρούς του εργατικού κινήματος, για να απαγορεύσουν και να περιορίσουν τις διαδηλώσεις. Πολλοί προσπάθησαν και στο παρελθόν, άλλος να καταργήσει την πάλη των τάξεων, άλλος να βάλει στο γύψο το κίνημα κ.ο.κ..
Το εργατικό κίνημα δεν μπαίνει στο γύψο. Είναι ανειρήνευτη η πάλη του κεφαλαίου και εργασίας. Οι αγώνες που θα οργανώνονται από ένα ανασυνταγμένο κίνημα θα είναι όλο και πιο μαζικοί, όλο και πιο πολιτικοποιημένοι και θα βάζουν τη σφραγίδα τους στις εξελίξεις. 
Εμείς πιστεύουμε ότι εάν τα συνδικάτα, οι εργαζόμενοι, ο λαός οργανωμένα σε κάθε χώρο δουλειάς, σε κάθε κλάδο, σε κάθε γειτονιά αποφασίσουν να αντιμετωπίσουν την επίθεση του κεφαλαίου, να παλέψουν για το δίκιο τους και να το κατακτήσουν, τότε όλοι οι κατασταλτικοί μηχανισμοί θα καταστούν ανήμποροι. 
Η δύναμη της οργανωμένης πάλης του λαού είναι ανίκητη. Η εργατική τάξη, οι αυτοαπασχολούμενοι, η φτωχή αγροτιά, με τη μαζική συμμετοχή των γυναικών και της νεολαίας, μπορούν και πρέπει να δώσουν τη μάχη της πανελλαδικής απεργίας στις 26 Σεπτέμβρη συντεταγμένα, οργανωμένα, περιφρουρημένα με τα αντίστοιχα συνθήματα και αιτήματα που πρέπει να υπάρχουν ενάντια στην επίθεση που γίνεται. Πρέπει να είναι σε επαγρύπνηση και ετοιμότητα για να αποτρέψουν, να εμποδίσουν οποιαδήποτε απόπειρα προβοκάτσιας και λήψης αυταρχικών μέτρων. 
Η ταξική σας πολιτική που φαίνεται σε κάθε απόφασή σας, σε κάθε σχέδιο  νόμου, όπως και σ’ αυτό, δεν μπορεί παρά να αντιμετωπίζεται ταξικά, να παίρνει ταξική απάντηση. 
Ο εισηγητής της Πλειοψηφίας στην επιτροπή αφού επισημαίνει ότι η προστασία της ιδιοκτησίας οφείλει να είναι προτεραιότητα κάθε κράτους δικαίου, καταλήγει ότι εφόσον τα δημόσια οικονομικά το επιτρέπουν, το κοινωνικό κράτος να λειτουργήσει αποκαταστατικά. 
Είπε μεταξύ των άλλων ότι έχουν κατατεθεί οι αιτήσεις, έχουν εξεταστεί, υπάρχουν οι αυτοψίες και αναμένουν οι δικαιούχοι τις αποφάσεις και βεβαίως την καταβολή των ποσών της αποζημίωσης ανάλογα του μεγέθους της ζημιάς. Επτά μήνες μετά και αυτό θεωρείται διαδικασία επείγοντος.
Αλήθεια, από τα επεισόδια αυτά που έκαναν οι γνωστοί στο λαό και οι άγνωστοι για την Κυβέρνηση και τον κρατικό μηχανισμό, μόνο οι επιχειρήσεις έπαθαν ζημιά και πρέπει να αποκατασταθούν; Οι εργαζόμενοι, τι έγιναν; Δεν διαφωνούμε για την αποκατάσταση των επαγγελματιών για τις ζημιές που έπαθαν και για τη στήριξη που προβλέπεται από τον δήμο και για τις ασφαλιστικές τους εισφορές. 
Θέλουμε, όμως, να επισημάνουμε την αναλγησία σας προς τους εργαζόμενους αυτών των επιχειρήσεων, μικρών και μεγάλων για τους οποίους δεν γίνεται καμία αναφορά. Δόθηκαν στοιχεία για τις επιχειρήσεις με διευθύνσεις και τηλέφωνα κ.α., κύριε Υπουργέ, αλλά για το εάν είχε εργαζόμενους, τι απέγιναν, αν απολύθηκαν, αν έχασαν τους μισθούς τους και πόσους, εάν έχασαν τα ένσημά τους και πόσα, καμμία αναφορά. 
Όχι δεν ήταν παράλειψή σας. Είναι η καθαρή, βαθιά αντεργατική σας, φιλοκαπιταλιστική πολιτική που σας οδηγεί έτσι να πράττετε, έτσι να σκέφτεστε. Εμείς, απαιτούμε να έρθουν στοιχεία για το πόσοι εργαζόμενοι απολύθηκαν και μάλιστα λόγω ανωτέρας βίας χωρίς αποζημίωση, πόσοι από αυτούς επανήλθαν μετά την αποκατάσταση και στο διάστημα αυτό δεν πήραν μισθό, αλλά ούτε καταβλήθηκαν εισφορές στα ασφαλιστικά ταμεία.
Από την ίδια μέρα επισκεφθήκαμε τις επιχειρήσεις αυτές και συζητήσαμε με τους εργαζόμενους, οι οποίοι ήταν ανήσυχοι για την αυριανή μέρα. Η ανησυχία τους και από αυτό το νομοσχέδιο φαίνεται ότι ήταν δικαιολογημένη. 
Η οργάνωσή τους στα συνδικάτα, η ενεργός δράση τους είναι αυτή που μπορεί να αλλάξει τα πράγματα. Μπορεί να έχει και σήμερα ορισμένα αποτελέσματα μέσα από την πάλη του.
Έχουμε, λοιπόν, επιφυλάξεις όσον αφορά τις απευθείας αναθέσεις έργων από το Δήμο της Αθήνας. 
Σε αυτό το νομοσχέδιο, όμως, δεν είναι αυτό το μείζον. Εμείς σε ο,τι μας αφορά θα ψηφίσουμε «παρών», ακριβώς για αυτό το λόγο που αναφέρθηκα ιδιαίτερα στους εργαζόμενους και ότι εμείς υιοθετούμε την επιστολή του Συλλόγου Αυτοαπασχολουμένων και Μικρών Εμπόρων του Δήμου της Αθήνας.","ΧΡΗΣΤΟΣ ΚΑΤΣΩΤΗΣ",214
"62737"," Ευχαριστούμε, κύριε συνάδελφε.
Κύριοι συνάδελφοι, εισερχόμαστε τώρα στον κατάλογο των ομιλητών.
Το λόγο έχει ο πρώτος ομιλητής, κ. Προκόπης Παυλόπουλος.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"62738"," Ευχαριστώ πάρα πολύ, κυρία Πρόεδρε.
Εισαγωγικώς θα ήθελα να τονίσω μόνο, ξεκινώντας από την «ιστορική μήτρα» που γέννησε αυτή την πράξη νομοθετικού περιεχομένου, ότι τα όσα ακούσθηκαν σε αυτήν την Αίθουσα πρέπει να μας διδάξουν, ιδιαίτερα τους Βουλευτές με την ευθύνη που φέρουν, πώς δημιουργήθηκε η ανάγκη να έχουμε σήμερα αυτή την πράξη νομοθετικού περιεχομένου. 
Τι συνέβη στις 12 Φεβρουαρίου 2012 σε εκείνη τη διαδήλωση; Πώς ξεκίνησαν αυτά τα γεγονότα και πώς και σε άλλες περιπτώσεις είχαν ξεκινήσει παρόμοια γεγονότα, τα οποία εγώ προσωπικώς είχα την τραγική εμπειρία να τα ζήσω το 2008;
Κυρίες και κύριοι συνάδελφοι, μία είναι η αλήθεια. Κάποιοι είναι εκείνοι οι οποίοι φοβούνται και τη δύναμη της κοινωνίας και την ακώλυτη άσκηση των συνταγματικώς κατοχυρωμένων ελευθεριών. Διότι, εκείνη την ημέρα είχε ένα πολύ μεγάλο πλήθος που κάποιοι δεν ήθελαν να εκφράσει ειρηνικά αυτό που αισθανόταν. ΄
Όλοι ξέρουμε ποιοι είναι αυτοί. Είναι τα άκρα. Μην ξεχνάτε και μην ξεχνάμε ιστορικώς –και το τονίζω και θα το τονίζω, γιατί πρέπει η ιστορική μνήμη να είναι ανεξίτηλα χαραγμένη στη ψυχή μας και στο νου μας για να ξέρει και ο κόσμος τι αντιμετωπίζει- την πορεία της Δημοκρατίας της Βαϊμάρης. Και να θυμάται ο κόσμος ότι τα άκρα δεν έχουν ούτε ιδεολογία ούτε χρώμα, είναι τα ίδια. 
Είναι δημιουργήματα κρίσεων, είναι δημιουργήματα κοινωνικών ανισοτήτων. Κάθε φορά που ένας λαός βολοδέρνει, σε αντίστοιχες καταστάσεις σαν και αυτή που ζούμε σήμερα, δημιουργούνται τα άκρα. Γιατί τότε βρίσκουν την ευκαιρία να υπάρξουν και να δράσουν.
Ήταν οι κουκουλοφόροι της εξωκοινοβουλευτικής Αριστεράς, που δεν έχει καμμία σχέση με κόμματα τα οποία βρίσκονται μέσα στη Βουλή, που εσκεμμένα -για όποιον παρακολουθούσε- σε διατεταγμένη υπηρεσία, προκάλεσαν όλα αυτά που προκάλεσαν. Αυτό είναι δεδομένο. 
Από την άλλη πλευρά, άλλα άκρα ήρθαν να εκμεταλλευθούν αυτήν την κατάσταση. Και πάνε να την εκμεταλλευθούν υποκαθιστώντας το κράτος και επαιρόμενα για το ρόλο τους αυτό.
Ας το πάρουμε κι εμείς απόφαση, ας το ξέρει και ο κόσμος ότι η πορεία των άκρων είναι γνωστή και ξέρουμε που οδήγησε. Καμμία δυστυχία, όσο βαριά κι αν είναι, κανένα κράτος, όσο κι αν έχει ελλείψεις, δεν επιτρέπεται να δικαιολογεί τη δράση των άκρων. Είτε από τη μια πλευρά των κουκουλοφόρων είτε των ροπαλοφόρων από την άλλη. Γιατί και τα δύο άκρα το ίδιο βλάπτουν τη δημοκρατία. Το «ωραιότερο» είναι -και εκεί συγκλίνουν- ότι εμφανίζονται ως υπερασπιστές της δημοκρατίας. 
Εδώ ακριβώς είναι η ουσία κι όχι μόνο για τη δημοκρατία, αλλά και για τα λαϊκά συμφέροντα. Αυτή είναι η πραγματική αντιποίηση αρχής. Μην ξεχνάτε ότι ο Χίτλερ και ο Ρεμ ως εθνικοσοσιαλιστικό κόμμα ξεκίνησαν. Μην το λησμονούμε αυτό. 
Τα άκρα καπηλεύονται τις αρχές της δημοκρατίας και την αγωνία της κοινωνίας. Σας το είπα και το επαναλαμβάνω, δεν έχουν χρώμα. Και τα δυο το ίδιο είναι. Ως Βουλή πρέπει το ίδιο να τα καταδικάσουμε και με τη δράση μας και με τη συνέπειά μας απέναντι στην κοινωνία. Και να δώσουμε στον κόσμο να καταλάβει ποιος είναι ο κίνδυνος για τη δημοκρατία και με την ιστορική μνήμη, από ντοκουμέντα της εποχής της Βαϊμάρης. Γιατί, βεβαίως, είναι μακρινή εκείνη η εποχή για να πούμε ότι υπάρχουν επιζώντες σήμερα που διαθέτουν ιστορικές μνήμες.
Έκανα αυτήν την αναδρομή γιατί το θεώρησα αναγκαίο. Θα πω δύο λόγια για το νομοσχέδιο, καθώς γι’ αυτό γράφτηκα να μιλήσω.
Κύριε Υπουργέ, πράγματι χρειαζόταν πράξη νομοθετικού περιεχομένου υπό τις συνθήκες εκείνες. Και γι’ αυτό ορθώς εφαρμόσθηκε το άρθρο 44 παράγραφος 1 του Συντάγματος στη συγκεκριμένη περίπτωση.
Όμως, το μεγάλο μου ερώτημα είναι ότι αν τυπικά πράγματι ήταν έκτακτες οι περιστάσεις εκείνες, τότε τι χρειαζόταν αυτό που έχουμε μπροστά μας; Το λέω γιατί ξέρω, κύριε Υπουργέ, τι παραλάβατε. Αναγκαστικά εσείς έπρεπε να την φέρετε εδώ να την κυρώσουμε, αφού μάλιστα ξεκίνησε η διαδικασία αποζημίωσης.
Όμως, δείχνει –συγγνώμη που θα το πω- την τσαπατσουλιά με την οποία δρούσαν οι άνθρωποι την εποχή εκείνη. Την άγνοια σε ό,τι αφορά το πώς μπορεί να αντιμετωπισθεί αυτή η κατάσταση. Διότι δύο τινά μπορεί να συμβαίνουν.
Είτε ο νομοθέτης –ο Θεός να τον κάνει νομοθέτη- του νομοθετήματος αυτού ήθελε -όχι στο πλαίσιο της αποζημιωτικής ενοχικής σχέσης, δηλαδή στο πλαίσιο του άρθρου 105 του εισαγωγικού νόμου του Αστικού Κώδικα- να αποζημιώσει απλώς τους ανθρώπους, επειδή ήταν έκτακτη περίπτωση. Να δώσει δηλαδή ένα βοήθημα και να αποκαταστήσει τη ζημία εκείνων, οι οποίοι την υπέστησαν. Αν αυτός ήταν ο στόχος τους, δεν χρειαζόταν η πράξη νομοθετικού περιεχομένου. Οι διατάξεις του Δημοτικού κώδικα, εν όψει και της εμπειρίας που είχαμε ζήσει παλιότερα, το επέτρεπαν. Θα θυμόσαστε το Δεκέμβριο του 2008 υπήρξε νομοθεσία, που επιτρέπει την αποζημίωση, που μπορούσε να εφαρμοστεί κάλλιστα και να μην έχουμε φτάσει τώρα εδώ με νέα νομοθεσία, νέες διαδικασίες, οι οποίες, μάλιστα, δεν έχουν ολοκληρωθεί και δεν ξέρουμε πότε θα ολοκληρωθούν. Αν αυτός ο αποζημιωτικός σκοπός υπήρχε, το νομοθέτημα αυτό δεν χρειαζόταν. 
Εάν ήθελαν να καλύψουν αποζημιωτικώς το ζήτημα, θα τους έλεγα ότι και το άρθρο 105 του εισαγωγικού νόμου του Αστικού Κώδικα το ίδιο θα το επέτρεπε. 
Όμως, εν πάση περιπτώσει –το τονίζω- ότι το άρθρο 105 προϋποθέτει πως προσφεύγεις στη δικαιοσύνη και ξέρω ότι θα αργούσε υπερμέτρως η αποζημίωση.
Για τούτο -και το είπα και στην επιτροπή και το επαναλαμβάνω και εδώ- σας δίνεται μία ευκαιρία γενικότερης αντιμετώπισης του ζητήματος. Γιατί αυτό είναι μία συγκεκριμένη περίπτωση που αφορά την Αθήνα. Αν επαναλαμβανόταν κάπου αλλού, θα έπρεπε να επαναλάβουμε την ίδια νομοθετική ρύθμιση ή θα επικαλούμεθα την  αρχή της ισότητας και, επομένως, την εφαρμογή της σχετικής ρύθμισης και σε άλλες περιπτώσεις;
Γι’ αυτό λέω ότι οι άνθρωποι που το έφτιαξαν αυτό δεν ήξεραν τι έφτιαχναν, γιατί εάν ήθελαν πραγματικά να αποφύγουν την εφαρμογή του άρθρου 105, που προϋποθέτει αγωγή, κόστος, χρόνο κ.λπ., έπρεπε να συντάξουν μία γενική διάταξη για όλες τις σχετικές περιπτώσεις. Δηλαδή μία συμπληρωματική διάταξη, για τέτοιες περιπτώσεις, του άρθρου 105 του εισαγωγικού νόμου του Αστικού Κώδικα.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)","ΠΡΟΚΟΠΗΣ ΠΑΥΛΟΠΟΥΛΟΣ",424
"62739"," Ολοκληρώστε, κύριε Παυλόπουλε, παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"62740"," Τελειώνω, κυρία Πρόεδρε.
Έχουμε το 105, το οποίο λειτουργεί στις κλασικές περιπτώσεις αποζημίωσης. Kαι πρέπει να θεσπισθεί μια γενική διάταξη πλέον –το τονίζω- αντίστοιχη του 105 -χωρίς, όμως, να αναγκάζεσαι να προσφύγεις αμέσως στη δικαιοσύνη, αλλά με διοικητικές διαδικασίες- που θα κάλυπτε όλες τις παρόμοιες περιπτώσεις. 
Πέραν του ότι –το τονίζω- και αυτές οι διατάξεις δεν μπορούν να πουν, αν δεν ικανοποιείται αυτός που έχει πάθει από αυτήν την κατάσταση, όπως φαίνεται να λέει η σχετική διάταξη, ότι όποιος χρησιμοποιήσει αυτήν την οδό, δεν μπορεί να χρησιμοποιήσει το 105. Αυτό είναι αντισυνταγματικό, το τονίζω.","ΠΡΟΚΟΠΗΣ ΠΑΥΛΟΠΟΥΛΟΣ",424
"62741"," Ολοκληρώστε, κύριε συνάδελφε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"62742"," Είναι αντισυνταγματικό, γιατί είναι συνταγματική η βάση του 105. Εάν κάποιος δεν ικανοποιείται από αυτήν τη διαδικασία, γιατί είναι μεγαλύτερη η ζημία που έχει υποστεί, ο δρόμος συμπληρωματικά για την οδό του άρθρου 105 του εισαγωγικού νόμου του Αστικού Κώδικα είναι ανοικτός. 
Αυτά ήθελα να πω. Τα είχα τονίσει και στην επιτροπή. Νομίζω ότι είναι μία ευκαιρία για το Υπουργείο σας και το Υπουργείο Δικαιοσύνης να πάρουν τη σχετική γενική πρωτοβουλία σε ό,τι αφορά το ζήτημα αυτό.","ΠΡΟΚΟΠΗΣ ΠΑΥΛΟΠΟΥΛΟΣ",424
"62743"," Ευχαριστώ πολύ, κύριε συνάδελφε. 
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, είκοσι εννέα αλλοδαποί μαθητές και μαθήτριες και δύο εκπαιδευτικοί-συνοδοί από το Virgin Γυμνάσιο της Δανίας.
Η Βουλή τούς καλωσορίζει. 
(Χειροκροτήματα απ’ όλες τις πτέρυγες της Βουλής)
Η κ. Ηρώ Διώτη έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"62744"," Κυρία Πρόεδρε, μπορώ να έχω το λόγο;","ΧΑΡΑΛΑΜΠΟΣ ΑΘΑΝΑΣΙΟΥ",10
"62745"," Με συγχωρείτε, κυρία Διώτη.
Κύριε Υπουργέ, θέλετε το λόγο;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"62746"," Αυτό μόνο θέλω να πω, κυρία Πρόεδρε, επειδή έχει τεθεί πολύ, για να μην τίθεται συνέχεια. 
Ο νόμος χρησιμοποιεί ως όρο την καταβολή. Δηλαδή όταν προσδιοριστεί η αποζημίωση, αν δεν με συμφέρει, δεν την παίρνω. Πάω στη διαδικασία του 105 Εισ. ΝΑΚ. Η καταβολή είναι που δεσμεύει. Αφού θα το βλέπω και ξέρω τι ποσό θα πάρω, δεν το παίρνω. Διαβάστε λίγο, σας παρακαλώ. Επειδή τα είπαν πολλοί ομιλητές, καλό είναι να μην επαναλαμβάνουμε τα ίδια πράγματα.","ΧΑΡΑΛΑΜΠΟΣ ΑΘΑΝΑΣΙΟΥ",10
"62747"," Αυτό που λέτε είναι πολύ χειρότερο.","ΠΑΝΑΓΙΩΤΗΣ ΛΑΦΑΖΑΝΗΣ",279
"62748"," Κυρία Διώτη, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"62749"," Ευχαριστώ, κυρία Πρόεδρε. 
Κυρίες και κύριοι Βουλευτές, δεν είναι καμμία αποκάλυψη όσα ειπώθηκαν από πολλές πλευρές στη συζήτηση για τις αποζημιώσεις των ζημιών στο κέντρο της Αθήνας και εδώ σήμερα, αλλά και στην Επιτροπή. 
Θα είμαστε οι τελευταίοι που θα πούμε να μην πάρουν τις αποζημιώσεις τους οι άνθρωποι, αν και από ό,τι φαίνεται, με αυτό το σχέδιο νόμου, στο οποίο πολλά δεν προβλέπονται, όλα είναι πιθανά. 
Με αφορμή, όμως, κυρίες και κύριοι Βουλευτές, αυτό το νομοσχέδιο, υπήρξαν αποκαλυπτικές τοποθετήσεις και σήμερα εδώ, αλλά και στη συζήτηση στην επιτροπή, προτάσεις για ιδιώνυμα αδικήματα, για αυστηροποίηση ποινών, ακόμα και για τα συνθήματα στους τοίχους. 
Δεν μας προκαλεί, φυσικά, καμμία έκπληξη. Είναι αυτό που μπορεί να προτείνει μία αυταρχική κυβέρνηση σε συνθήκες κρίσης και πάνω από όλα, σε συνθήκες απαξίωσης του πολιτικού προσωπικού. Δεν μπορεί να προτείνει τίποτα άλλο μία αυταρχική δημοκρατία -καθεστώς θα μπορούσα να το πω, όσο και αν έχει βαρύτητα αυτός ο όρος- που όλο και περισσότερο όσο η κρίση προχωράει αποκαλύπτεται.
Το κλάμα πάνω από τα αγάλματα και τα όμορφα κτήρια της Αθήνας δεν μπορούμε να το δεχθούμε από μία παράταξη που κάποτε υπηρέτησε πολύ πιστά την αντιπαροχή και την αρχιτεκτονική καταστροφή της Αθήνας με διάφορα προσχήματα, όπως επίσης, δεν το δεχόμαστε από όλες αυτές τις κυβερνήσεις μέχρι σήμερα που αποτέλεσαν το μεγάλο πάρτι για κάθε τύπο εργολάβου και συνεχίζουν να είναι αυτήν τη φορά εκποιώντας και τη δημόσια περιουσία. Πίσω από όλα αυτά πάντα ήταν τα κέρδη και οι μίζες, οπότε δεν χρειάζονται κλαψουρίσματα για εντυπωσιασμούς. 
Κανείς, προφανώς, δεν δικαιούται να καταστρέφει μαγαζιά και θα πρέπει αυτό να μας προβληματίσει πολύ. Για να λυθεί, όμως, αυτό το πρόβλημα, μήπως πρέπει απλά να είστε ειλικρινείς και να μην κοροϊδεύετε τον κόσμο; 
Κυρίες και κύριοι Βουλευτές, την οργή μιας κοινωνίας ή την οργή των αποκλεισμένων από αυτήν την κοινωνία δεν τη σταματάς με φυλακές και καταστολή, τη σταματάς μόνο αν δώσεις σε αυτήν την κοινωνία μία ελπίδα, ενώ εσείς, αντιθέτως, υπογράφετε για άλλη μία φορά τη δική της καταδίκη. 
Δεν θα συμμεριστώ την άποψη περί σχεδίου από σκοτεινούς μηχανισμούς για να κάψουν την Αθήνα. 
Προφανώς, υπάρχουν και τέτοιοι που συνέβαλαν στην καταστροφή. Πάντα υπήρχαν τέτοιοι ενάντια στο κίνημα.
Όμως, δεν είναι το κυρίαρχο οι μηχανισμοί. Στις 12 Φλεβάρη, όπως και πολλές φορές πιο πριν, η οργή έγινε τυφλή και όπου και αν κοιτάξετε στην ιστορία χωρών που κατρακύλησαν τόσο βίαια στη φτώχεια και, μάλιστα, χωρίς να φταίνε, θα δείτε τέτοιες εικόνες, διότι στις 12 Φλεβάρη υπογραφόταν μία καταδίκη για τον ελληνικό λαό και την ελληνική νεολαία. 
Μην εθελοτυφλείτε, λοιπόν και μην πάτε να αποποιηθείτε τις ευθύνες σας. Αν θέλετε να προστατεύσετε την πόλη και την κοινωνία, πρέπει να τη φροντίσετε με τρόπο που να εμπεριέχει τους κατοίκους της, τη δημοκρατία, την ευημερία. Αυτό ήταν περίπου το κοινωνικό συμβόλαιο του καπιταλισμού με τους εργαζόμενους, για να μπορέσει να σταθεί ως σύστημα και να κερδοφορήσει. 
Αυτό το συμβόλαιο, όπως γνωρίζουμε καλά και βλέπουμε, δεν υπάρχει πια. Οι άνθρωποι προστατεύουν τις πόλεις που ζουν και όχι οι δυνάμεις καταστολής και τα ιδιώνυμα. Αν μεγάλα κομμάτια του πληθυσμού νοιώθουν αποκλεισμένα από παντού, οι εξελίξεις θα είναι απρόβλεπτες και φυσικά θα είστε υπεύθυνοι γι’ αυτές. Πολλές φορές δείξατε την Αριστερά και είπατε ότι υποθάλπει κουκουλοφόρους και η   κοινωνία σας απάντησε, ειδικά για το Συνασπισμό Ριζοσπαστικής Αριστεράς με το ποσοστό που μας έδωσε. Και τώρα που πέφτουν και οι τελευταίες μάσκες με τα μέτρα που θέλετε να ψηφίσετε, η μόνη πολιτική που βλέπετε μπροστά σας πανικόβλητοι είναι αυτή του ακρωτηριασμού της δημοκρατίας, της εξαίρεσης δικαιωμάτων και το χάιδεμα ακροδεξιών αυτιών και πρακτικών που συνοδεύεται και από μία αντίστοιχη πολιτική. 
Γι’ αυτό, πώς μιλάτε για δημοκρατικό πολίτευμα και δημοκρατική θωράκιση; Μην ψάχνετε σε λάθος μέρος για κουκούλες. Πηγαίνετε εκεί που μαχαιρώνουν ανθρώπους, μετανάστες, να βρείτε πού είναι το πρόβλημα και πού είναι το απόστημα στο σώμα αυτής της κοινωνίας. Ο κύριος Αναπληρωτής Υπουργός Οικονομικών στην επιτροπή μίλησε για ιδιώνυμα αδικήματα, όπως εξάλλου και ο Υπουργός Προστασίας του Πολίτη για τα αδικήματα των μεταναστών. Ντρέπομαι, είναι αλήθεια, αλλά η δημοκρατία δεν θα παραδοθεί τόσο εύκολα. Έχουμε μάθει στην Ελλάδα να μαχόμαστε γι’ αυτήν, να μην ανεχόμαστε χούντες, να μην ανεχόμαστε περιστολή δικαιωμάτων.
Προφανώς και πρέπει να αποζημιωθούν αυτοί που υπέστησαν ζημιές, δεν χωρά συζήτηση. Όμως, δεν μπορούμε να συζητάμε προσχηματικά τη στιγμή που έχετε πρόγραμμα να μας πτωχεύσετε και να μας ξεπουλήσετε. Παραχωρείτε όλη τη δημόσια περιουσία μαζί με τους ανθρώπους που τους προορίζετε εργαζόμενους εντός της χώρας με ελάχιστη αμοιβή και χωρίς δικαιώματα στις λεγόμενες περιβόητες «Ειδικές Οικονομικές Ζώνες». Ταυτόχρονα, προσπαθείτε να πείσετε πως φταίει κάποιος εσωτερικός εχθρός που τη μία λέγεται «μετανάστης», την άλλη λέγονται «γιατροί» που βγαίνουν στο δρόμο, την άλλη λέγονται «υπάλληλοι στο μετρό», την άλλη λέγονται «οδηγοί στα λεωφορεία», την άλλη «δημόσιοι υπάλληλοι» και πάει λέγοντας. 
Το καλό, βέβαια, σ’ αυτήν την υπόθεση, κυρίες και κύριοι Βουλευτές, είναι ότι και οι τελευταίοι που είχαν αυταπάτες για την τωρινή τρόικα της Κυβέρνησης, έχουν ξυπνήσει.
Κυρίες και κύριοι της Κυβέρνησης της τρικομματικής, αν θέλετε πραγματικά να μη βλέπετε καταστροφές, σταματήστε να καταστρέφετε την κοινωνία.
Σας ευχαριστώ.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΗΡΩ ΔΙΩΤΗ",133
"62750","  Ευχαριστούμε κι εμείς, κυρία συνάδελφε.
Το λόγο έχει τώρα ο κ. Άδωνις Γεωργιάδης.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"62751"," Ευχαριστώ, κυρία Πρόεδρε.
Κατ’ αρχάς, νομίζω ότι ήταν πάρα πολύ ενδιαφέρουσα η ομιλία της κυρίας συναδέλφου, σε προφανή αντίθεση με την τοποθέτηση του εισηγητού του ΣΥΡΙΖΑ κ. Βούτση. Ο κ. Βούτσης μας ζήτησε να μη συνδέουμε τις καταστροφές με τις διαδηλώσεις, αν κατάλαβα καλά από την ομιλία του. Η κ. Διώτη παρείχε πλήρη ιδεολογική νομιμοποίηση για τις καταστροφές, γιατί είπατε ότι εφόσον ο μόνος τρόπος να σταματήσουν οι καταστροφές είναι να αλλάξουμε εμείς πολιτική, άρα αν δεν αλλάξουμε εμείς πολιτική γιατί αυτή είναι που μας αρέσει, αυτοί οι οποίοι κάνουν τις καταστροφές, δικαιούνται να τις κάνουν!","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"62752"," Πολύ ωραία τα λέτε! Μα, τι λέτε τώρα;","ΠΑΝΑΓΙΩΤΗΣ ΛΑΦΑΖΑΝΗΣ",279
"62753"," Αυτό σημαίνει επακριβώς αυτό που είπε! 
Πρέπει δε να σας πω ότι είναι πάρα πολύ ωραία η σημερινή συζήτηση και πολύ επίκαιρη κι έρχεται σε συνέχεια αυτού του υπέροχου πραγματικά άρθρου του κ. Κασιμάτη στην «ΚΑΘΗΜΕΡΙΝΗ» της Κυριακής που τόσο πολύ ενόχλησε το ΣΥΡΙΖΑ. Ενόχλησε τόσο πολύ το ΣΥΡΙΖΑ για τον προφανή λόγο ότι έλεγε μεγάλες αλήθειες. Ποια είναι, λοιπόν, η μεγάλη αλήθεια; Η μεγάλη αλήθεια είναι ότι η κοινωνία μας εθίστηκε εδώ και σαράντα χρόνια στη βία της άκρας Αριστεράς, είτε αυτή η βία είχε τη μορφή της τρομοκρατίας –Ε.Λ.Α., «17 Νοέμβρη», κλπ- είτε είχε τη μορφή αυτών των λεγομένων «αντεξουσιαστών» που βγαίνουν από τα πανεπιστήμιά μας και καίνε τις πόλεις.
Εγώ φερ’ ειπείν έχω υπάρξει θύμα δεκαέξι εμπρησμών. Ως αποτέλεσμα λοιπόν του ότι περάσαμε την άποψη στην κοινωνία μας ότι είναι πιθανό ενδεχόμενο η βία να είναι ένα είδος πολιτικής δράσεως -όπως διάφοροι Βουλευτές του ΣΥΡΙΖΑ υποστήριξαν ως μάρτυρες υπερασπίσεως των τρομοκρατών σε σειρά δικών- τότε με συγχωρείτε, έχει δίκιο ο κ. Κασιμάτης λέγοντας ότι στην περίπτωση αυτή είναι τρομερή υποκρισία να στρέφουμε όλοι τα βέλη μας στη Χρυσή Αυγή για τον πεσμένο πάγκο στη Ραφήνα. Διότι αν δεχθούμε επί της αρχής αυτό που υπεννόησε πριν η κυρία Διώτη, ότι, ναι, οι άνθρωποι που διαφωνούν με μία πολιτική, δικαιούνται και να σπάνε καταστήματα, με την ίδια λογική οι άνθρωποι λοιπόν που διαφωνούν με μία άλλη λογική μπορούν να ανατρέπουν πάγκους. 
Εμείς λέμε κάτι άλλο, το οποίο είναι μεγάλη ευκαιρία να το ξεκαθαρίσουμε πια στη δημοκρατία μας: Η βία είναι καταδικαστέα απ’ όπου κι αν προέρχεται και η βία δεν είναι μέσο πολιτικής δράσεως. Η βία είναι βία! Όλα τα άλλα είναι, άλλα λόγια να αγαπιόμαστε. 
Ελπίζω ότι η ελληνική δημοκρατία θα είναι εξαιρετικά αμείλικτη στην καταστολή –χρησιμοποιώ μια λέξη που ακούστηκε προηγουμένως- της βίας. Πράγματι οι δημοκρατικές κοινωνίες, αγαπητή κυρία συνάδελφε, χρησιμοποιούν και την καταστολή ως μέσο επιβολής του νόμου. Ο νόμος δεν υπάρχει πάντοτε εθελοντικά. Υπάρχουν κάποιες κοινωνίες που δεν θέλουν να σέβονται τους  νόμους της δημοκρατίας. Τότε η δημοκρατία έχει μηχανισμούς καταστολής, δηλαδή επιβολής του νόμου, γιατί υπεράνω των απόψεων του καθενός υπάρχουν οι νόμοι της δημοκρατίας. Η δημοκρατία δεν είναι άναρχο πολίτευμα, όπως νομίζετε εσείς. Δημοκρατία δεν σημαίνει να κάνει ο καθένας ό,τι θέλει. Δημοκρατία σημαίνει να υπακούμε όλοι σε κοινούς κανόνες που έχουμε προαποφασίσει τον τρόπο που θεσπίζονται -αυτό θα πει δημοκρατία- και που έχουμε φυσικά ελεύθερο τρόπο εκλογής των εκπροσώπων μας. 
Άρα λοιπόν για να το μαζέψουμε, είναι απολύτως προφανές από την ομιλία της κυρίας συναδέλφου ότι η ιδεολογία της βίας της άκρας Αριστεράς έχει τον πολιτικό της εκπρόσωπο στο Κοινοβούλιο και η δικαιολογία γι’ αυτήν τη βία της άκρας Αριστεράς είναι δήθεν η πολιτική των μνημονίων και της τρόικας. Υπενθυμίζω βεβαίως ότι η Αθήνα κάηκε το Δεκέμβρη του 2008, πολύ πριν καν έρθει στην εικόνα της φαντασίας μας η έννοια των μνημονίων και της τρόικας. Και βεβαίως, παρόμοια βία ζούμε εδώ και σαράντα χρόνια χωρίς να υπάρχει ο μηχανισμός του μνημονίου και της τρόικας.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"62754"," …υπήρχε ένας νεκρός.","ΣΤΑΥΡΟΣ ΚΟΝΤΟΝΗΣ",236
"62755"," Όποιος λόγος και να υπάρχει, σας λέω, δεν δικαιολογεί τη βία.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"62756"," Δεν τη δικαιολογούμε.","ΣΤΑΥΡΟΣ ΚΟΝΤΟΝΗΣ",236
"62757"," Μην το ξανανοίγετε.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"62758"," Στο Προεδρείο να απευθύνεστε, κύριε Γεωργιάδη. Σας παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"62759"," Όποιος λόγος και να υπάρχει, σας λέω, δεν δικαιολογεί τη βία.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"62760"," Δεν έγινε στα καλά καθούμενα.","ΣΤΑΥΡΟΣ ΚΟΝΤΟΝΗΣ",236
"62761"," Κύριε συνάδελφε, σας παρακαλώ. Τοποθετείται ο κ. Γεωργιάδης.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"62762"," Άρα λοιπόν, επί της ουσίας αυτό που συνεχίζει να κάνει ο ΣΥΡΙΖΑ και μέσα σ’ αυτήν την Αίθουσα, είναι αυτό που νομιμοποιεί τη Χρυσή Αυγή να κάνει αυτά που κάνει και δεν το έχετε καταλάβει. Και δεν καταλαβαίνετε το μέγεθος του κινδύνου στο οποίο βάζετε και την ελληνική κοινωνία και την ελληνική δημοκρατία, γιατί όπου υπάρχει δράση, υπάρχει και αντίδραση. Κι αν μπορούν να σπάνε και να καίνε οι κουκουλοφόροι, προφανώς μπορούν να σπάνε και να καίνε και άλλοι. Αυτό δεν το έχετε καταλάβει στο ΣΥΡΙΖΑ κι όταν θα το καταλάβετε, πολύ φοβάμαι ότι θα είναι πολύ αργά και για εσάς και για εμάς, γιατί δεν έχετε διαβάσει και καλή ιστορία, απ’ ό,τι φαίνεται. 
Οφείλω όμως μία απάντηση στους συναδέλφους της Χρυσής Αυγής, οι οποίοι κατά τη διάρκεια της συνεδριάσεως έδειξαν λίγο το πραγματικό τους πρόσωπο με μία σειρά φωνασκιών εντός της Αιθούσης. Εδώ δεν φωνάζουμε, εδώ ανταλλάσουμε επιχειρήματα. Κι ευτυχώς έχουμε ακόμα δημοκρατία, αγαπητοί κύριοι συνάδελφοι της Χρυσής Αυγής και μπορεί ο καθένας να λέει από εδώ, αυτό που νομίζει ορθό. 
Για να δείτε πού φθάνει ο παραλογισμός και πώς φθάνουμε στο φαινόμενο της βίας, χθες ο κ. Παππάς από τη Χρυσή Αυγή με κατηγόρησε ότι δεν έχω διαβάσει, λέει, την «Ασκητική» του Καζαντζάκη και είπε ότι η Χρυσή Αυγή δεν είναι ούτε δεξιά ούτε αριστερά. «Είναι πέρα από τη δεξιά και πέρα από την αριστερά» -χρησιμοποιώ ακριβώς τη φράση του, νομίζω το ακούσατε, κύριε Χαλβατζή- «διότι –λέει- στις τάξεις της έχει εκπροσώπους απογόνων και των δύο πλευρών που πολέμησαν στον Εμφύλιο». Λέω επί λέξει το επιχείρημα του κυρίου Παππά.
Έχοντας δει τα βίντεο φαντάζομαι οι περισσότεροι από εσάς με την παρουσία των συναδέλφων της Χρυσής Αυγής στην Πηγάδα του Μελιγαλά προχθές όπου φώναζαν: «Τιμή στους χίτες και στους ταγματασφαλίτες», φαντάζομαι…","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"62763"," Εσείς ήσασταν που…","ΔΗΜΗΤΡΙΟΣ ΚΟΥΚΟΥΤΣΗΣ",246
"62764"," Αφήστε το επιχείρημα να ακουστεί και θα απαντήσετε. 
Φαντάζομαι σε συνέχεια του επιχειρήματος του κυρίου Παππά, θα βρεθείτε σε επόμενη εκδήλωση του Δημοκρατικού Στρατού να φωνάζετε υπέρ του Καπετάν Μάρκου.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"62765"," Γιατί αναφέρεστε έτσι, κύριε Γεωργιάδη; Επισείετε μετά τις απαντήσεις.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"62766"," Διότι αν έχετε απογόνους και από τις δύο μεριές, αν είστε πέρα από την αριστερά και τη δεξιά, άρα εφόσον πήγατε από εδώ, θα πάτε κι από εκεί.
Περιμένω να σας δω. Άμα το δω κι αυτό, πραγματικά θα τα έχω δει όλα.
Επειδή όμως ο κ. Κασιδιάρης, ο εισηγητής σας…","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"62767"," …(Δεν ακούστηκε)","ΔΗΜΗΤΡΙΟΣ ΚΟΥΚΟΥΤΣΗΣ",246
"62768"," Λέω τι είπε ο κ. Παππάς. Δεν είστε ενήμερος.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"62769"," …(Δεν ακούστηκε)","ΔΗΜΗΤΡΙΟΣ ΚΟΥΚΟΥΤΣΗΣ",246
"62770"," Παρακαλώ, κύριοι συνάδελφοι.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"62771"," Πάρτε τα Πρακτικά του κ. Παππά. Είπε επί λέξει «Έχουμε απογόνους και από τις δύο μεριές».","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"62772"," …(Δεν ακούστηκε)","ΔΗΜΗΤΡΙΟΣ ΚΟΥΚΟΥΤΣΗΣ",246
"62773"," Κύριε Γεωργιάδη, επισείετε τις απαντήσεις. Μην αναφέρεστε προσωπικά σας λέει το Προεδρείο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"62774"," Ο κ. Κασιδιάρης, ο εισηγητής σας …","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"62775"," …(Δεν ακούστηκε)","ΜΙΧΑΗΛ ΑΡΒΑΝΙΤΗΣ-ΑΒΡΑΜΗΣ",38
"62776"," Κύριοι συνάδελφοι, σας παρακαλώ, θα πάρετε το χρόνο και θα απαντήσετε κι εσείς από το Βήμα, όχι έτσι.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"62777"," Κατηγορείτε όλοι εσείς τη Χρυσή Αυγή.","ΜΙΧΑΗΛ ΑΡΒΑΝΙΤΗΣ-ΑΒΡΑΜΗΣ",38
"62778"," Να κρατηθεί ο χρόνος μου, κυρία Πρόεδρε.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"62779"," Εσείς όλοι ευθύνεστε για τα επεισόδια και την υποδούλωση της πατρίδας μας. Εσείς ευθύνεστε για το Γ’ Ράιχ.","ΜΙΧΑΗΛ ΑΡΒΑΝΙΤΗΣ-ΑΒΡΑΜΗΣ",38
"62780"," Παρακαλώ να μην γραφτεί τίποτα από τους συναδέλφους που δεν έχουν το λόγο.
Ορίστε, κύριε Γεωργιάδη, συνεχίστε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"62781"," Έχετε δε στη Χρυσή Αυγή, κύριε συνάδελφε -απ’ ότι άκουγα τα συνθήματα προηγουμένως- και μια μανία με το ότι πουλάω βιβλία. Προφανώς τα βιβλία δεν σας αρέσουν και πολύ. Θα μου έκανε εντύπωση το αντίθετο. Είναι φυσιολογικό να μην σας αρέσουν και πολύ.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
 Θέλω να κλείσω, επειδή ο κ. Κασιδιάρης έκανε μία αναφορά -και καλό είναι εδώ να μην κοροϊδευόμαστε- με το ότι θεωρεί, λέει, η Χρυσή Αυγή ύβρη και συκοφαντία την ταύτισή της με το νεοναζισμό. Και είπε ότι εμείς δεν είμαστε πατριώτες, αλλά εσείς είστε, λέει πατριώτες. 
Και ερωτώ το Σώμα: Μπορεί να υπάρξει Έλλην πατριώτης που στεναχωριέται γιατί ο Αδόλφος Χίτλερ έχασε το Β’ Παγκόσμιο Πόλεμο, κύριοι συνάδελφοι; Μπορεί να πεις ότι κάποιος είναι Έλλην πατριώτης, ενώ ταυτόχρονα στεναχωριέται γιατί ο Αδόλφος Χίτλερ έχασε το Β’ Παγκόσμιο Πόλεμο; 
Σας καταθέτω, λοιπόν, για τα Πρακτικά άρθρο της εφημερίδας της Χρυσής Αυγής της Τετάρτης 20 Απριλίου 2011, του εκπροσώπου Τύπου τότε κ. Ηλία Κασιδιάρη. Ο τίτλος του άρθρου είναι «Ο Χίτλερ πέρα από την ιστορία». Και αφού υμνεί το Χίτλερ ως μεγάλο αναμορφωτή, κοινωνικό αναμορφωτή και όλα τα υπόλοιπα κλείνει λέγοντας: «Ποιο θα ήταν το μέλλον της Ευρώπης και ολόκληρου του σύγχρονου κόσμου, αν ο Β’ Παγκόσμιος Πόλεμος –που οι δημοκρατίες ή μάλλον οι εβραίοι κήρυξαν στη Γερμανία- δεν σταματούσε την αναγεννητική πορεία του εθνικοσοσιαλισμού».
(Στο σημείο αυτό ο Βουλευτής κ. Σπυρίδων-Άδωνις Γεωργιάδης καταθέτει για τα Πρακτικά το προαναφερθέν άρθρο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"62782"," Ολοκληρώστε, παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"62783"," Ο κ. Κασιδιάρης, λοιπόν, κυρίες και κύριοι συνάδελφοι, μόλις ένα χρόνο πριν στεναχωριόταν στην εφημερίδα της Χρυσής Αυγής γιατί ο Αδόλφος Χίτλερ έχασε το Β’ Παγκόσμιο Πόλεμο.
Εάν δεν το γνωρίζετε, κύριοι πατριώτες της Χρυσής Αυγής, ευτυχώς που ο Αδόλφος Χίτλερ έχασε το Β’ Παγκόσμιο Πόλεμο κι έτσι απελευθερώθηκε η Ελλάδα από την κατοχή. Είστε οι τελευταίοι που μπορείτε να μιλήσετε για πατριωτισμό μετά από τέτοια άρθρα και να μας κάνετε και μαθήματα!
Ευχαριστώ πολύ.
(Χειροκροτήματα από την πτέρυγα της Νέας Δημοκρατίας)","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"62784"," Να έρθει ο κ. Κακλαμάνης μετά να κάνει τα σχόλιά του για τις εκτός θέματος τοποθετήσεις των συναδέλφων.
Ο κ. Σταύρος Κοντονής έχει το λόγο. 
Ορίστε, κύριε συνάδελφε, έχετε το λόγο για επτά λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"62785"," Ευχαριστώ, κυρία Πρόεδρε.
Κύριοι Βουλευτές, σήμερα νομίζω ότι βρεθήκαμε μπροστά σε μία πολλαπλή πρόκληση η οποία προερχόταν από διαφορετικές μερίδες της Βουλής. 
Κατά πρώτον ήθελα να πω ότι παρακολουθήσαμε ένα πατριδοκαπηλικό, θα έλεγα, κήρυγμα από τον κ. Κασιδιάρη, σχετικά με το τι είναι και τι εορτάζουμε σήμερα. 
Το δεύτερο που μας ανέφερε ήταν σχετικά με την Κύπρο. Και ερωτώ εγώ: Η Κύπρος αν σήμερα είναι διχοτομημένη, αν ο μισός πληθυσμός είναι πρόσφυγες στην ίδια του την πατρίδα, αν η Κύπρος είναι υπό κατοχή σε ποιους οφείλεται; Δεν οφείλεται στους φασίστες που έκαναν το πραξικόπημα το ’67; Δεν οφείλεται σε αυτούς που αιματοκύλησαν την Κύπρο και την παρέδωσαν στους Τούρκους; 
Και ζητάτε εσείς να ανοίξει ο φάκελος της Κύπρου; Να δούμε τι; Την προδοσία εκείνων που διοικούσαν τότε την Ελλάδα υπό τις λόγχες και υπό τα τανκς; Αυτούς που σε κάθε ευκαιρία τους κάνετε μνημόσυνα και λέτε τι σπουδαία εξωτερική, οικονομική και εθνική πολίτικη ασκούσαν; 
Θα κάνετε μαθήματα εσείς στην Αριστερά για την πατρίδα και για την αγάπη στην πατρίδα; Εσείς που σήμερα ευλογείτε τα τάγματα ασφαλείας, τους συνεργάτες των Γερμανών κατακτητών; Και θα κάνετε μάθημα στην Αριστερά που έδωσε ένα μεγαλειώδη αγώνα εκείνη την περίοδο, συγκρότησε ένα νικηφόρο στρατό, τον ΕΛΑΣ και το ΕΑΜ, για να απελευθερωθεί η χώρα;
Επιτέλους, πού θα φτάσει αυτή η δουλειά με την πατριδοκαπηλία και με όλα αυτά τα κηρύγματα μίσους και διαστρέβλωσης της ιστορίας; 
Το δεύτερο που ακούσαμε εδώ ήταν από τον εκπρόσωπο του ΠΑΣΟΚ που μας εγκάλεσε ότι πρέπει να γίνουμε επιτέλους, μια κοινωνία του νόμου και της τάξης. Και αυτό το απηύθηνε στην Αριστερά. Το είπε αυτό το ΠΑΣΟΚ, κύριοι συνάδελφοι, το κόμμα της μίζας, της αρπαχτής, το κόμμα της διαπλοκής και της διαφθοράς. Το κόμμα που ο υποψήφιος πρωθυπουργός του είναι στον Κορυδαλλό και ο άλλος, ο οποίος εκλέχθηκε πρωθυπουργός, είχε εκθρέψει όλα αυτά τα σκάνδαλα τα οποία σ’ αυτό το μέγεθος και σ’ αυτό το ύψος δεν είχε η Ελλάδα από τη Μεταπολίτευση μέχρι σήμερα. Γίνονται υποδείξεις ότι πρέπει επιτέλους, να γίνουμε το κόμμα του νόμου και της τάξης. 
Μα, εσείς, κύριοι του ΠΑΣΟΚ, μιας και μας λέτε ότι σέβεστε τους νόμους, δεν ήσασταν που αθωώσατε τον κ. Τσοχατζόπουλο στην επιτροπή της Βουλής γιατί δεν είχατε δει ενδείξεις ενοχής; Έτσι, αντιλαμβάνεστε το νόμο και την εφαρμογή των νόμων; Ξεπερνάνε κάθε λογική και κάθε προσδοκία αυτά τα πράγματα τα οποία ακούσαμε σήμερα στη Βουλή. 
Κύριε Γεωργιάδη, ουδέποτε η Αριστερά ήταν υπέρ της βίας και ιδίως αυτή η Αριστερά, η ανανεωτική και ριζοσπαστική Αριστερά ουδέποτε υπερασπίστηκε το «δικαίωμα» -όπως θέλουν να το λένε κάποιοι άλλοι- να καταστρέφουν. Ίσα-ίσα, κύριε Γεωργιάδη, ο λόγος της ανανεωτικής και ριζοσπαστικής Αριστεράς ήταν πάντα καταγγελτικός σε τέτοιες συμπεριφορές. Αλλά, έβρισκε την ευκαιρία πάντοτε το πολιτικό κατεστημένο, όταν η Αριστερά συμμετείχε σε τέτοια μαζικά, ενωτικά, πολύμορφα κινήματα να φορτώνει στην Αριστερά ένα σωρό καταστάσεις για τις οποίες δεν είχε καμμία ευθύνη και ουδέποτε επιδοκίμασε. 
Δε μου λέτε, κύριε Γεωργιάδη, δεν έχετε δει τα βίντεο που προέβαλε ο κ. Λαζόπουλος στην εκπομπή του που κατέβαιναν οι κουκουλοφόροι με τους λοστούς από τις κλούβες των ΜΑΤ και έσπαγαν τις βιτρίνες; Δεν τα έχετε δει; Είναι γι’  αυτά υπεύθυνη η Αριστερά; Ή έχουμε εδώ, κύριε Γεωργιάδη, ένα ιδιότυπο παρακράτος το οποίο λειτουργεί με την ανοχή των κυβερνήσεων και σπέρνει το φόβο και την τρομοκρατία σε πολίτες δημοκρατικών πεποιθήσεων οι οποίοι έχουν το αναφαίρετο δικαίωμα να διαδηλώνουν; 
Γιατί, λοιπόν, η Αριστερά; Διότι η Αριστερά σήμερα, κύριε Γεωργιάδη είναι εκείνη η παράταξη της ελπίδας.","ΧΑΡΑΛΑΜΠΟΣ-ΣΤΑΥΡΟΣ ΚΟΝΤΟΝΗΣ",236
"62786"," Στην Πρόεδρο, απευθύνεστε, κύριε συνάδελφε και όχι στον κ. Γεωργιάδη.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"62787"," Είναι η παράταξη της ελπίδας που θα απαλλάξει τη χώρα από τα μνημόνια, από τα σκάνδαλα και τη σήψη. Γι’ αυτό ακριβώς βάλλετε κατά της Αριστεράς, διότι το ξέρετε πολύ καλά ότι η 12η Φεβρουαρίου όπως και η 28η Οκτωβρίου 2011 ήταν δυο ημερομηνίες που άλλαξαν τον πολιτικό χάρτη στην Ελλάδα. Ήταν δυο ημερομηνίες που ανέδειξαν το λαό πρωταγωνιστή των εξελίξεων. Και αυτός ο λαός ο πρωταγωνιστής άλλαξε και τους πολιτικούς συσχετισμούς. 
Εγώ όμως θα πω και κάτι άλλο. Δεν είναι μόνο το σχέδιο του οργανωμένου κράτους δια των παρακρατικών μηχανισμών. Είναι και η ανικανότητα, κύριοι Βουλευτές. Πού ήταν οι δυνάμεις του νόμου και της τάξης εκείνη τη μέρα, όταν η Αθήνα καιγόταν; Άλλα ήταν τα επιχειρησιακά σχέδια. 
Η Αθήνα καιγόταν και αλλού ήταν οι δυνάμεις της δημόσιας τάξης. Και τι έκαναν; Κάτι έπρεπε να κάνουν. Ράντιζαν με χημικά τους δυο πασίγνωστους κουκουλοφόρους, το Μανώλη Γλέζο και το Μίκη Θεοδωράκη. Αυτό ήταν το έργο των δυνάμεων καταστολής εκείνη τη μέρα. Το Γλέζο και το Θεοδωράκη βρήκαν να ραντίζουν με τα χημικά. Και έρχεστε εδώ σήμερα και απευθύνετε αιτιάσεις προς το ΣΥΡΙΖΑ; Απευθύνετε αιτιάσεις προς τη ριζοσπαστική Αριστερά για τη συμμετοχή της σ’ αυτό το πολύμορφο, ενωτικό, ακηδεμόνευτο, μαζικό κίνημα; 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)","ΧΑΡΑΛΑΜΠΟΣ-ΣΤΑΥΡΟΣ ΚΟΝΤΟΝΗΣ",236
"62788"," Ολοκληρώστε, κύριε συνάδελφε.
ΧΑΡΑΛΑΜΠΟΣ -","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"62789"," Τελειώνω, κυρία Πρόεδρε, σε μισό λεπτό.
Θα πρέπει επιτέλους, να μάθετε να λέτε την αλήθεια και να μη ρίχνετε ευθύνες εκεί που δεν υπάρχουν.
Κυρίες και κύριοι συνάδελφοι, είπαμε από την αρχή ότι εμείς σε αυτήν την Αίθουσα δεν ήρθαμε για να αναπαράξουμε μία συζήτηση της οποίας το περιεχόμενο, αλλά και τα συμπεράσματα, είναι γνωστά στους πάντες.
Υπερψηφίζουμε αυτό το σχέδιο νόμου, παρά το γεγονός, κύριε Υπουργέ, ότι –όπως γνωρίζετε- έχει νομικές ατέλειες. Κι εσείς ως διαπρεπής νομικός τις γνωρίζετε πολύ καλύτερα από τον καθένα.
Τελειώνοντας, όμως, θέλω να πω το εξής: Γιατί έγινε αυτή η πράξη νομοθετικού περιεχομένου; Η πράξη νομοθετικού περιεχομένου έγινε για να πάρουν γρήγορα τα χρήματά τους οι άνθρωποι οι οποίοι έπαθαν ζημιές. Γι’ αυτό το λόγο υπερψηφίζουμε και σήμερα. Από το Μάρτιο του 2012, κύριοι Βουλευτές, κανένας δεν έχει πάρει ένα ευρώ. 
Επομένως, καταλαβαίνουμε για άλλη μια φορά, ότι οι πράξεις αυτές νομοθετικού περιεχομένου γίνονται μόνο και μόνο για ψηφοθηρικούς λόγους.","ΣΤΑΥΡΟΣ ΚΟΝΤΟΝΗΣ",236
"62790"," Ολοκληρώστε, κύριε συνάδελφε.
ΧΑΡΑΛΑΜΠΟΣ -","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"62791"," Γι’ αυτό κατατέθηκε τότε και γι’ αυτό μέχρι σήμερα κανένας από αυτούς τους ανθρώπους, οι οποίοι έπαθαν τρομερές ζημιές, δεν έχει αποζημιωθεί ούτε στο ελάχιστο.
Επομένως, κύριε Υπουργέ, αν ένα είναι το καθήκον σήμερα, είναι να αποζημιωθούν επιτέλους, αυτοί οι άνθρωποι το συντομότερο δυνατό, διότι οι ζημιές που έχουν υποστεί είναι μεγάλες και μπορούν να τους οδηγήσουν στην απόλυτη καταστροφή.
Ευχαριστώ.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΣΤΑΥΡΟΣ ΚΟΝΤΟΝΗΣ",236
"62792"," Ευχαριστούμε τον κύριο συνάδελφο.
Ο κ. Ηλίας Βλαχογιάννης έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"62793"," Ευχαριστώ πολύ, κυρία Πρόεδρε.
Κυρίες και κύριοι συνάδελφοι, ψηφίζω σήμερα αυτό το νομοσχέδιο με βαριά καρδιά. Γιατί; Διότι αφενός άργησε να έρθει μία τέτοια νομοθετική ρύθμιση και οι άνθρωποι έχουν υποστεί τεράστιες ζημιές στις περιουσίες τους και ακόμη περιμένουν την αποκατάσταση από το κράτος και αφετέρου γιατί δεν πληρώνουν αυτοί οι οποίοι προκάλεσαν τις ζημιές.
Είναι τεράστια αδικία να καλείται ο φτωχός, ο άνεργος πολίτης να πληρώσει από το υστέρημά του, μέσω αυτών των λογαριασμών της περιφέρειας, αυτά τα οποία προκάλεσαν κάποιοι άλλοι, οι αποκαλούμενοι «μπαχαλάκηδες», «κουκουλοφόροι» ή όπως αλλιώς θέλει να τους αποκαλέσει κανείς. 
Πιστεύω, κύριε Υπουργέ, ότι θα έρθει ένα άλλο νομοσχέδιο μελλοντικά, το οποίο θα καθορίζει αφενός πάγια αυτή την αποζημίωση, για να μην χρειάζεται κάθε φορά νομοθετική ρύθμιση και αφετέρου θα αναζητούνται οι αστικές ευθύνες σε αυτούς που προκαλούν τις ζημιές. Ο τρώσας και ιάσεται.  Είναι πραγματικά κρίμα να ψηφίζουμε διάταξη, με την οποία από το υστέρημα του λαού θα πληρώνονται αυτές οι ζημιές για να κάνουν μερικοί το κέφι τους.
Εγώ χαίρομαι πραγματικά που άκουσα τον εισηγητή του ΣΥΡΙΖΑ να καταθέτει μία ολοκληρωμένη και τεκμηριωμένη πρόταση για το πώς πρέπει να αντιμετωπίζονται αυτά τα γεγονότα βίας.
Βέβαια, δεν υπάρχουν ενιαίες φωνές από το κόμμα της Αξιωματικής Αντιπολίτευσης. Πιστεύω, όμως, ότι αυτό θα έρθει με τη σειρά του, γιατί τώρα δεν είναι κόμμα του 4%, είναι κόμμα του 27% και προφανώς σιγά – σιγά θα αλλάζουν, θα στρογγυλεύονται και οι θέσεις.
Πρέπει, όμως, όλοι να παραδεχτούμε ότι επί χρόνια επικρατούσε μία κακώς εννοούμενη αντίληψη, πως δεν πρέπει να είμαστε και τόσο επιθετικοί απέναντι σε αυτά τα παιδιά, έχουν δίκιο, δεν είναι τόσο κακοί, δεν είναι εχθροί της δημοκρατίας, απλώς αδικημένοι είναι από το σύστημα και άρα, το σύστημα φταίει. Προσπαθούσαμε να βρούμε τρόπους να δικαιολογήσουμε τις ζημιές. Αυτό είναι κακό. Μέχρι που ήρθε ένα άλλο άκρο, που πήρε και αυτό το νόμο στα χέρια του και το καθεστώς ανομίας, πλέον, που επικρατούσε και γινόταν αποδεκτό μέχρι τώρα από την κοινωνία μας, ξαφνικά μας ξύπνησε.
Γιατί από τη μικρή ανομία, μέχρι το «Δεν πληρώνω» δεν υπάρχει διαφορά.
Όλα αυτά προκάλεσαν κακό στη δημοκρατία. Η δημοκρατία έχει κανόνες. Οι κανόνες πρέπει να εφαρμόζονται, όταν ψηφίζονται απ’ αυτούς που έχουν εκλεγεί δημοκρατικά σε μια ελεύθερη δημοκρατία, σ’ ένα ελεύθερο κοινοβουλευτικό πολίτευμα. Αυτό το κοινοβουλευτικό πολίτευμα, το οποίο πολλοί δεν το αποδέχονται μέσα τους, δίνει το δικαίωμα όμως, να υβρίζουν και τη δημοκρατία και τους εκπροσώπους της και να μας απειλούν και με Γουδή αν ψηφίσουμε, όπως εμείς πιστεύουμε κατά τη συνείδησή μας και όχι όπως αυτοί οι ίδιοι θα ήθελαν να ψηφίσουμε.
Τα μισόλογα δεν ταιριάζουν σε εκλεγμένους εκπροσώπους του λαού. Πιστεύω ότι η καταδίκη πρέπει να είναι ομόθυμη σε τέτοια γεγονότα απ’ όλες τις πτέρυγες της Βουλής και δικαιολογίες ότι κουκουλοφόροι που κατεβαίνουν από αστυνομικά αυτοκίνητα προκαλούν τις ζημιές πιστεύω ότι αδικούν τους ίδιους, οι οποίοι τα επικαλούνται. 
Δεν είναι η πρώτη φορά ούτε η αιτία είναι το μνημόνια και τα οικονομικά μέτρα. Γεγονότα βίας είχαμε και τότε που, δόξα τω Θεώ, η Ελλάδα ευημερούσε. Είχαμε τέτοια γεγονότα βίας και τέτοιας έκτασης γεγονότα βίας, τα οποία όμως, δεν είχαν καταδικαστεί απ’ όλες τις πτέρυγες.
Τώρα ήρθε η ώρα, εφόσον εμείς πιστεύουμε ότι μπορούμε να βάλουμε κάποιους κανόνες και να τους σεβαστούμε, πραγματικά όχι απλώς να τους νομοθετούμε, αλλά να τους προασπίσουμε. Αν η αστυνομία δεν κάνει καλά τη δουλειά της, να ελεγχθεί. Η αστυνομία, όμως, σ’ ένα δημοκρατικό πολίτευμα υπακούει στους νόμους που ψηφίζει η πολιτεία και υπακούει και στους πολιτικούς προϊσταμένους της. 
Δεν ήρθε η ευρωαστυνομία εδώ πέρα να επιβάλλει το νόμο. Και δεν ξέρω αν θα ήταν και αποδεκτό να έρθει όχι για να επιβάλει το νόμο στις συγκεκριμένες περιπτώσεις, αλλά να θωρακίσει τα σύνορά μας, όπως το επιζητούμε. Δηλαδή, πως τη θέλουμε στα σύνορα τη Frontex; Δεν την θέλουμε; Θέλουμε και στα νησιά να έρθει. Να το επιδιώξουμε. Μακάρι να έρθει. Δεν έρχεται, όμως. Εμείς είμαστε υποχρεωμένοι να επιβάλουμε το νόμο και την τάξη και πρέπει να το επιβάλλουμε με σεβασμό στη νομιμότητα.
Ακούστηκαν πραγματικά, πολύ ενδιαφέρουσες απόψεις στη σημερινή ομιλία. Ακούσαμε ότι τα μνημεία μας τα σεβάστηκαν κατακτητές και δεν τα σέβονται σήμερα άνθρωποι δικοί μας, που διαδηλώνουν και βανδαλίζουν και καταστρέφουν εν είδει νεοβαρβάρων. Πρέπει να τα καταδικάσουμε αυτά τα φαινόμενα. Είναι φαινόμενα απαρχής σήψης της κοινωνίας μας και θα ακολουθήσουν χειρότερα δεινά. 
Η δημοκρατία μας είναι αρκετά δυνατή, δεν είναι σε αδυναμία να επιβάλει τη νομιμότητα, αρκεί να υπάρχει η ομόθυμη πολιτική στήριξη για να μπορέσει να επιβληθεί πραγματικά ο νόμος. Γιατί όσο και να θέλει η Αστυνομία να επιβάλει το νόμο δεν γίνεται αν δεν υπάρχει πολιτική κάλυψη όχι μόνο από τα κόμματα που στηρίζουν την Κυβέρνηση, απ’ όλα τα κόμματα που πιστεύουν στη δημοκρατία. Η βία είναι εχθρός της δημοκρατίας. Μέχρι τώρα ήταν «προνόμιο» των κουκουλοφόρων, τώρα βλέπουμε ότι μετέρχονται τα ίδια μέσα και άλλες πολιτικές δυνάμεις. Γι’ αυτό θα πρέπει να είμαστε πολύ προσεκτικοί, γιατί στο μέλλον αυτά τα φαινόμενα θα πρέπει να καταδικάζονται ομόθυμα απ’ όλες τις πτέρυγες.
Γι’ αυτό ψηφίζω το νομοσχέδιο και είμαι βέβαιος ότι θα έρθει και ένα άλλο, κύριε Υπουργέ, με αυτά τα όποια προείπα.
Ευχαριστώ πολύ.
(Χειροκροτήματα από την πτέρυγα της Νέας Δημοκρατίας)","ΗΛΙΑΣ ΒΛΑΧΟΓΙΑΝΝΗΣ",64
"62794"," Ευχαριστούμε, κύριε συνάδελφε.
Το λόγο έχει η κ. Μαρία Κανελλοπούλου.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"62795"," Κυρία Πρόεδρε, κανένας πρόλογος απ’ όσους είχα σκεφτεί, δεν ταιριάζει στη σημερινή και εκ νέου απροσχημάτιστη και χυδαία επίθεση που δέχεται συλλήβδην η Αριστερά από την ακροδεξιά, αλλά και από την κυβερνητική πλειοψηφία, κυρίως από την «πράσινη» απόχρωσή της. Λέω συλλήβδην η Αριστερά και εννοώ την Αξιωματική Αντιπολίτευση, τους φίλους και τα μέλη του Κομμουνιστικού Κόμματος Ελλάδας και της εξωκοινοβουλευτικής Αριστεράς και εννοώ ακόμα και εκείνους τους πρώην συντρόφους που σήμερα βρίσκονται στη ΔΗΜΑΡ, αλλά στις 12 Φεβρουαρίου βρίσκονταν μαζί μας στους δρόμους, παρ’ όλο που τώρα τραβάνε τα μαλλιά τους παρακολουθώντας τους αχαρακτήριστους τυχοδιωκτισμούς της ηγεσίας τους. 
Δεν δέχεται, όμως, σήμερα επίθεση μόνο η Αριστερά, η οποία άλλωστε ξέρει και μπορεί να απαντήσει οργανωμένα στις επιθέσεις, στις συκοφαντίες και τις αστήρικτες κατηγορίες.
Δέχεται επίθεση όλος ο δημοκρατικός κόσμος, η πλατιά πλειοψηφία του ελληνικού λαού που στις 12 Φλεβάρη σκέφθηκε, οργίστηκε, σηκώθηκε, φώναξε κι αντιστάθηκε, η πλατιά πλειοψηφία του ελληνικού λαού που κινούμενη από τις ανάγκες της ανέτρεψε μέχρι τώρα δύο κυβερνήσεις και ευελπιστεί να ανατρέψει και την τρίτη και τελευταία, πριν αναδείξει κυβέρνηση για πρώτη φορά σε αυτόν τον τόπο την Αριστερά. 
Κυρίες και κύριοι, η Δεξιά και των τριών φανερών αποχρώσεων ήξερε ότι ο ΣΥΡΙΖΑ- Ενωτικό Κοινωνικό Μέτωπο θα υπερψήφιζε την κύρωση της νομοθετικής πράξης. Δεν την ψηφίζουμε επειδή τη φέρατε εσείς. Ακόμη κι αν δεν τη φέρνατε, θα τη φέρναμε εμείς. Και θα τη φέρναμε εμείς, κύριοι, γιατί είμαστε οι μόνοι –και μάλλον οι τελευταίοι- που στηρίζουν μέχρι τελευταίας δημοκρατικής ρανίδας την παρέμβαση του κράτους, ώστε να αποκατασταθούν οι ζημιές σε περιουσίες πολιτών. Απ’ ό,τι φαίνεται, είμαστε οι μόνοι και τελευταίοι που αντιλαμβάνονται τη νομιμότητα, όχι κατά περίπτωση, αλλά καθολικά. 
Αποκατάσταση ζημιών περιμένουν οι εκατοντάδες εργαζόμενοι πολίτες που έχασαν βδομάδες και μήνες εργασίας χτυπημένοι από τα ΜΑΤ, σε κάθε ευκαιρία που τους πρόσφεραν κατά καιρούς τα δυο τελευταία χρόνια οι απαράδεκτες εντολές των αστυνομικών τους διευθύνσεων και των πολιτικών προϊσταμένων τους. 
Κύριοι, αποκατάσταση ζημιάς περιμένουν και οι μικροπωλητές της Ραφήνας που είχαν άδεια. Αποκατάσταση ζημιών περιμένει και το 50% των κατεστραμμένων σεισμόπληκτων, πυρόπληκτων οικιών σε Αχαΐα, Ηλεία και Αιτωλοακαρνανία. 
Διότι, κύριοι, κατά τη γνώμη μας, ζημία σοβαρή δεν είναι μόνο τα πολυκαταστήματα που κάηκαν και σωστά την αποκαθιστούμε με την ψήφο μας. Ζημία ανυπολόγιστη και σοβαρή είναι και το γεγονός ότι οι καταθέσεις των βιομηχάνων και των μιντιαρχών έχουν κάνει φτερά από τις ελληνικές τράπεζες και βρίσκονται στην Ελβετία. Ζημία ζοφερή είναι η λεηλασία και ο εμπρησμός των προσπαθειών μιας ζωής του μέσου πολίτη από την πολιτική σας. Ζημία τρομερή για τον πολιτισμό δεν είναι, δυστυχώς, μόνο η καταστροφή του κινηματογράφου «ΑΠΟΛΛΩΝ» για τον οποίο θρηνεί ο κόσμος της Αριστεράς που μεγάλωσε εκεί μέσα και δεν τον ανακάλυψε επ’ ευκαιρία των γεγονότων. Ζημία είναι και το κλείσιμο, χωρίς να πάρουν φωτιά, 70% και 80% των περιφερειακών κινηματογράφων και των δημοτικών θεάτρων. Ζημία είναι ο πολιτιστικός μαρασμός της επαρχίας και η καταγεγραμμένη ανεργία των εργατών του πολιτισμού που φτάνει τα τρομακτικά ποσοστά του 90% και 95%. 
Προφανώς, οι υλικές ζημιές μπορεί να αποκαθίστανται με μια τζίφρα στη Βουλή. Εμείς, όμως, λέμε ότι οι ζημιές αυτές μαζί κυρίως με τις αβάσταχτες πληγές της κοινωνίας είναι πεντάνοιχτες, χρόνια τώρα. Τώρα, με την πολιτική σας η αιμορραγία εντείνεται. 
Δεν θα εισέλθω εκ νέου στο θέμα των φυλάκων παρακρατικής και κρατικής βίας, στο θέμα των φασιστών παρακρατικών, κουκουλοφόρων που μπαινόβγαιναν –όπως έχουμε επισημάνει- σε κλούβες και αστυνομικά μπλόκα. Και δεν είναι μόνο οι εκπομπές του κ. Λαζόπουλου. Είναι και οι εκπομπές και τα δελτία ειδήσεων του έγκριτου κ. Χατζηνικολάου που ρωτούσε την ηγεσία της Αστυνομίας «Το βλέπετε;», «Το βλέπουμε», «Απαντήστε μας». 
Όλα αυτά μας λέτε ότι πλέον βρίσκονται υπό την έρευνα των δικαστηρίων. Καλώς, γιατί εμείς δεν είμαστε οπαδοί της αυτοδικίας. Δεν θα φτιάξουμε ομάδες θανάτου που θα μαχαιρώνουν και θα δολοφονούν. Δεν θα αντιγράψουμε το «πρόσωπο του τέρατος», όπως ο αείμνηστος Μάνος Χατζηδάκης όριζε το φασισμό. 
Εμείς είμαστε με εκείνους τους δικαστές που σε πείσμα των καιρών και κυρίως σε πείσμα των προϊσταμένων τους ενεργούν με αρετή και τόλμη και ναι, τολμούν να διεξάγουν έρευνες, να υπηρετούν το δίκαιο και τη νομιμότητα ως οφείλουν.
Έτσι, έχουμε εμείς στο μυαλό μας τη νομιμότητα. Έτσι, ξέρουμε ότι αποκαθίστανται σε βάθος οι ζημιές. 
Με την ψήφο μας υπέρ της κύρωσης της πράξης δεν ακολουθούμε τη φραστική εκδικητικότητά σας απέναντι στο λαό που εξεγείρεται. Με την ψήφο μας υπέρ της πράξης ψηφίζουμε υπέρ του κράτους δικαίου που δεν ανέχεται την αντικοινωνική συμπεριφορά της τυφλής βίας. Με την ψήφο μας υπέρ της πράξης, παρά τις όποιες τεχνικές πλην ουσιαστικές ενστάσεις μας, αποδεικνύουμε ότι η Αριστερά, η μεγάλη ριζοσπαστική δημοκρατική παράταξη της Αριστεράς μπορεί και πρέπει να είναι ο πολιτικός θεματοφύλακας της νομιμότητας. Δυστυχώς για το πολιτικό σύστημα, η θεσμική διολίσθηση της Κυβέρνησης, που τρέχει λαχανιάζοντας τώρα να προλάβει το λαγό του νεοναζισμού, μας αφήνει μόνους μέσα στο Κοινοβούλιο και τελευταίους υπερασπιστές του Συντάγματος και της δημοκρατίας.
Ευχαριστώ.
(Χειροκροτήματα από την πτέρυγα του ΣΥΡΙΖΑ)","ΜΑΡΙΑ ΚΑΝΕΛΛΟΠΟΥΛΟΥ",183
"62796"," Το λόγο έχει ο κ. Νικήτας Κακλαμάνης.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"62797"," Κυρία Πρόεδρε, θα ξεκινήσω από κάτω και θα σας εξηγήσω γιατί το λέω. Οι αστυνομικοί και οι γιατροί έχουμε ένα κοινό σημείο. Ένας γιατρός, όταν σώσει εκατό αρρώστους, οι συγγενείς λένε, «ο θεός τον έσωσε». Εάν του πεθάνει ένας, ακόμη και αν δεν φταίει ο γιατρός, οι συγγενείς λένε, «ο γιατρός τον έστειλε». 
Το ίδιο συμβαίνει και με τους αστυνομικούς. Εκατό καλά να κάνουν το θεωρούμε ως αυτονόητο, ότι είναι η δουλειά τους. Και είναι έτσι. Μία στραβή να καθίσει, ακούσια ή εκούσια –εγώ να πάρω το εκούσια, ότι υπάρχουν κάποιοι επιλήσμονες- στην πυρά όλοι. 
Γιατί το λέω αυτό; Γιατί σήμερα άκουσα μύδρους εναντίον της Αστυνομίας από ποιους; Από αυτούς που πριν από λίγες ημέρες στο Παναθηναϊκό Στάδιο που είχαν πάει, όταν δικαίως οι αστυνομικοί διαμαρτύρονταν για το επίδομα που τους κόβεται, επιδιώκοντας την ψήφο τους τούς χτυπούσαν στην πλάτη. Ας αποφασίσουν, λοιπόν, με ποιους είναι και τι είδους αστυνομικό θέλουν, γιατί σήμερα το μόνο που άκουσα είναι μόνο κατηγορίες εναντίον της Αστυνομίας.","ΝΙΚΗΤΑΣ ΚΑΚΛΑΜΑΝΗΣ",173
"62798"," Από ποιους το ακούσατε;","ΧΑΡΑΛΑΜΠΟΣ-ΣΤΑΥΡΟΣ ΚΟΝΤΟΝΗΣ",236
"62799"," Ήσασταν μέσα στην Αίθουσα και ξέρετε ποιους εννοώ. Εγώ προσωπικές αναφορές δεν κάνω, γιατί είμαι παλιός κοινοβουλευτικός.
Έρχομαι τώρα στα γεγονότα που αφορούν το νομοσχέδιο.
Κατ’ αρχάς, κυρίες και κύριοι συνάδελφοι, κανείς δεν έχει ζήσει τα γεγονότα του Δεκεμβρίου του 2008, όπως τα έζησα εδώ. Έτυχε και ήμουν δήμαρχος. Εάν ήταν κάποιος από εσάς, το ίδιο –πιστεύω- θα έκανε. 
Τα παρακολουθήσατε στις τηλεοράσεις, από τα ερτζιανά κύματα των ραδιοφώνων και από το τι έγραψαν οι εφημερίδες. Εγώ ήμουν στο δρόμο μαζί με τους εργαζόμενους του δήμου και γι’ αυτό την επόμενη ημέρα το πρωί, όταν είχαν τελειώσει το θεάρεστο έργο τους αυτοί που έκαναν ό,τι έκαναν, βρίσκατε μία πόλη προσβάσιμη. 
Θέλετε να μου πείτε ότι το έκαναν από αγανάκτηση για τη δολοφονία του Γρηγορόπουλου; Όποιοι είχαν αγανακτήσει από τη δολοφονία του παιδιού, όπως ήταν οι μαθητές, ο πνευματικός κόσμος, έρχονταν σε καθιστική διαμαρτυρία έξω από τη Βουλή με κεριά στα χέρια. Αυτοί που κατέστρεψαν την Αθήνα το Δεκέμβριο του 2008, που εκείνες οι καταστροφές δεν έχουν καμμία σχέση με τις καταστροφές του Φεβρουαρίου 2012 –διότι ήταν πολλαπλάσιες- ασέλγησαν πάνω στο νεκρό παιδί και το ξέρουμε όλοι ότι έτσι ήταν.
Κύριε Υπουργέ, να το συνδέσω τώρα με εσάς, που τότε ήσασταν στο Δικαστικό Σώμα. Δεν είστε στο Υπουργείο Δικαιοσύνης, είστε όμως στο Υπουργικό Συμβούλιο. Τότε είχαν συλληφθεί οκτακόσια εβδομήντα τρία άτομα. Είχε γίνει ταυτοποίηση. Είχαν βρεθεί από Κοσσοβάροι, ποινικού δικαίου, μετανάστες νόμιμοι και παράνομοι μέχρι τους γνωστούς «μπαχαλάκηδες» των Εξαρχείων. Προσέξτε, όχι οι παλαιοαναρχικοί. Οι παλαιοαναρχικοί δεν έκαιγαν την πόλη. Το πολύ να έκαιγαν κάποιους κάδους σκουπιδιών. Είναι οι νεοαναρχικοί. Είναι άλλο φρούτο αυτοί. Η παλιά γενιά των αναρχικών δεν είχε συμμετοχή ούτε τότε ούτε τώρα. Τώρα κάποιοι επιμέρους μπορεί να ήταν, αλλά συγκροτημένα δεν ήταν. 
Τι έγιναν αυτοί, κύριε Υπουργέ; Δικάστηκε κανείς; Έφθασε σε αίθουσα δικαστηρίου; Μπήκε έστω και ένας στη φυλακή; Απ’ αυτούς που έπιασε η πολιτεία το Φεβρουάριο του 2012 έγινε ταυτοποίηση με εκείνους του Δεκεμβρίου του 2008; Υπήρξαν ίδια πρόσωπα; Εγώ έχω πληροφορία ότι υπήρξαν. Μπήκε κανείς φυλακή; Απολύτως κανείς.
Δεν χρειάστηκα εγώ τότε καμμία πράξη νομοθετικού περιεχομένου για να φτιάξω την πόλη μας. Ως δήμος εννοώ. Έγινε με ομόφωνες αποφάσεις του δημοτικού συμβουλίου. Πήγα και απαίτησα από την τότε κυβέρνηση και πήρα λεφτά για την πλατεία Συντάγματος, που τους έφταιγε ακόμα και το χριστουγεννιάτικο δέντρο και το έκαιγαν. 
Και επειδή άκουσα περί πολιτισμού, αυτοί που χόρευαν γύρω από το καμένο δέντρο, ήταν και μαθητές θεατρικών σχολών, που υποτίθεται ότι θα γίνονταν ηθοποιοί αύριο και θα ποιούσαν ήθος. 
Φτιάχτηκε, λοιπόν, με χρήματα του κράτους, χωρίς καμμία πράξη νομοθετικού περιεχομένου, η οποία, θα συμφωνήσω –νομίζω εσείς το είπατε, κύριε συνάδελφε- ήταν κίνηση εντυπωσιασμού και από τον κ. Παπαδήμο και από το Δήμαρχο της Αθήνας.
 Πέρασαν οκτώ μήνες και δεν έγινε τίποτα. Κατ’ αρχάς, μην ανησυχείτε για τα εξηντάρια. Το έχασε αυτό ο κ. Καμίνης. Δεν έχει χρόνο, γυρνάει στα κανάλια. Στις 15 Σεπτεμβρίου το εξάμηνο τελείωσε, που είχε το δικαίωμα να κάνει αναθέσεις. Παρ’ ότι δεν μας άρεσε σε κανέναν εδώ μέσα, το εξάμηνο ισχύει από την ημερομηνία δημοσίευσης στο ΦΕΚ, της πράξης νομοθετικού περιεχομένου. Αυτό δημοσιεύτηκε στις 15 Μαρτίου 2012. Επομένως, στις 15 Σεπτεμβρίου πάει το εξάμηνο, γι’ αυτό δεν το σχολιάζω. Δεν υπάρχει πλέον τέτοια δυνατότητα. Χάθηκε για το Δήμο της Αθήνας.
 Όσοι είναι πάνω από 15.000, σας διαβεβαιώ ότι θα αποζημιωθούν άμεσα τώρα, μετά την ψήφιση, γιατί θα τα πληρώσει η περιφέρεια. Έχω ελέγξει και ξέρω ότι το ποσό αυτό υπάρχει στην περιφέρεια. Ανησυχώ, όμως, κύριε Υπουργέ, για τους άλλους που είναι οι περισσότεροι. Αν είναι 14.500 τι είναι δηλαδή; Θα το χάσει για 500 ευρώ, ενώ ο άλλος που έχει μέχρι 15.000 θα πληρωθεί μέσω του δήμου, αλλά από χρήματα που θα δώσει το Υπουργείο Οικονομικών; Θα τα δώσει; Και από ποιον κωδικό θα τα πάρει; Πείτε μου, για να δω πώς θα τα δώσει. 
Είναι ατελής αυτή η πράξη. Σας το είπα και στην επιτροπή. Φοβάμαι ότι θα μπλέξουμε. Ακόμη και το άρθρο 6 που λέει για την πλατεία Συντάγματος ότι θα την κάνουμε κάπως διαφορετική, δεν μπορεί να γίνει διαφορετική. Πρέπει να έχει άδεια από την ΕΑΧΑ, διότι ανήκει στο λεγόμενο ιστορικό κέντρο αλλά και από το Υπουργείο Πολιτισμού. Δεν μπορεί ο όποιος δήμαρχος να την κάνει κατά το δοκούν την πλατεία Συντάγματος. 
Εγώ έχασα χορηγία της Βουλής 300.000 ευρώ για τα πεζοδρόμια που είχαν σπαστεί τότε το Δεκέμβριο, ξέρετε γιατί; Γιατί ήταν με πεντελικό μάρμαρο. Πεντελικό μάρμαρο τώρα δεν υπάρχει και η ΕΑΧΑ δεν άφηνε να βάλω άλλο μάρμαρο. Χάθηκε η χορηγία που ήταν με απόφαση του τότε Προέδρου, του κ. Σιούφα και ομόφωνη απόφαση της Βουλής για τη χορηγία στο Δήμο της Αθήνας. Γι’ αυτό φοβάμαι ότι θα είναι αναποτελεσματικό. 
Θέλω να κρατήσω χαμηλούς τόνους, αλλά, κύριοι συνάδελφοι του ΣΥΡΙΖΑ –έφυγε η φίλη μου η Μαρία- δεν πήγαινε στον «ΑΠΟΛΛΩΝΑ» και στο «ΑΤΤΙΚΟΝ» μόνο η Αριστερά. Πήγαινε και η Δεξιά. Εγώ δεν είπα ποτέ ότι δεν είμαι δεξιός. Και δεξιός είμαι και μάλιστα λαϊκός δεξιός. Ήμουν τακτικός θαμών στον «ΑΠΟΛΛΩΝΑ» και στο «ΑΤΤΙΚΟΝ» και θυμάμαι ότι είχα παρακολουθήσει εκεί το εξής πράγμα: Την ταινία, αν ενθυμείστε –εσείς οι αριστεροί σίγουρα θα την είχατε δει- για τη ζωή του Άρη Βελουχιώτη. Παιζόταν ξύλο κάθε βράδυ μέσα, όχι μεταξύ δεξιών και αριστερών, αλλά μεταξύ αριστερών, γιατί το Κομμουνιστικό Κόμμα θεωρούσε ότι το προσέβαλλε και παίζατε ξύλο μεταξύ σας. Έτυχα εκείνο το βράδυ εκεί, στην πρεμιέρα.
 Μην κάνουμε αποκλειστικότητες, λοιπόν, γιατί τότε ξέρετε τι θα κάνω σε άλλη περίπτωση; Θα σας φέρω το ημερολόγιο της «ΑΥΓΗΣ» που βγήκε τον Ιανουάριο του 2009 για τα γεγονότα του Δεκεμβρίου του 2008. Βεβαίως, το καταλάβατε οι σοβαροί, που υπάρχετε αρκετοί μέσα στο κόμμα σας και με παρέμβασή σας απεσύρθη, αλλά κάποιοι το έχουμε. Για το μήνα Ιανουάριο έδειχνε σε φωτογραφία την Αθήνα να καίγεται και από κάτω υπήρχε λεζάντα «Καραμανλής ή χάος;» και απάντηση «Χάος». Υπήρχε και για κάθε μήνα μία παρόμοια εικόνα. 
Μη βγάζουμε, λοιπόν, τα σωθικά μας. Ούτε εσείς κινδυνεύετε από εμάς, ούτε εμείς από εσάς. Εννοώ σαν ιδεολογίες και παρατάξεις. Αλλού είναι οι κίνδυνοι και όσο βγάζουμε τα σωθικά μεταξύ μας, δεν βλέπουμε τον πραγματικό κίνδυνο. 
(Χειρoκροτήματα από την πτέρυγα της Νέας Δημοκρατίας)","ΝΙΚΗΤΑΣ ΚΑΚΛΑΜΑΝΗΣ",173
"62800","  Το λόγο έχει ο κ. Θεόδωρος Σολδάτος.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"62801"," Κυρίες και κύριοι συνάδελφοι, για μια ακόμα φορά η ελληνική πολιτεία, το ελληνικό κράτος, έρχεται ως επιμηθεύς σε ένα ρόλο που νομίζω ότι όλοι συμφωνούμε ότι θα έπρεπε να λειτουργεί ως προμηθεύς. Σε μια διαδικασία της οποίας οι περισσότεροι, αν όχι όλοι, γίναμε μάρτυρες τον περασμένο Φεβρουάριο ερχόμαστε σήμερα να κυρώσουμε μια πράξη νομοθετικού περιεχομένου του περασμένου Μαρτίου διά της οποίας προβλέπεται να αποζημιωθούν οι ιδιοκτήτες των ακινήτων αλλά και των επιχειρήσεων που υπέστησαν ζημιές τον περασμένο Φεβρουάριο, να προασπιστούν οι θέσεις εργασίας των εργαζομένων στις επιχειρήσεις που υπέστησαν τις ζημιές και να αποκατασταθεί, στο βαθμό που είναι δυνατό, η σχετισμένη  λειτουργικότητα με τους κατοίκους του κέντρου, με τους επισκέπτες και με τους πολίτες εκείνους που δραστηριοποιούνται στην περιοχή που υπέστη τις ζημιές.
Όπως έχουμε πληροφορηθεί, περί τις διακόσιες εβδομήντα επιχειρήσεις υπέστησαν ζημιές από κάποιες χιλιάδες ευρώ μέχρι αρκετές δεκάδες χιλιάδες και το κόστος της αποζημιώσεως έχει περίπου υπολογιστεί κάπου ανάμεσα από το 1,5 με 2 εκατομμύρια ευρώ.
Κυρίες και κύριοι συνάδελφοι, ασφαλώς αποτελεί χρέος της πολιτείας να δικαιώνει και να αποζημιώνει τους πολίτες που υφίστανται ζημιές σαν αυτές που αναφέρθηκαν νωρίτερα από τους προλαλήσαντες, σαν αυτές που αφορούν οι προβλεπόμενες διατάξεις του σχεδίου νόμου. Όμως, θα μου επιτρέψετε να ισχυριστώ με αφορμή μάλιστα την τοποθέτηση εκλεκτού συναδέλφου ότι χρέος της πολιτείας και των κομμάτων δεν είναι μόνο να καταδικάζουν γεγονότα αλλά να προλαμβάνουν γεγονότα. 
Και σ’ αυτήν τη λογική θέλω να προσκαλέσω και να καλέσω ξεκάθαρα όλες τις παρατάξεις οι οποίες συνθέτουν την κοινοβουλευτική μας δημοκρατία να τοποθετηθούν ξεκάθαρα στο εξής απλό ερώτημα: Θα συνεργήσουμε όλοι να βγουν επιτέλους οι κουκούλες; Θα περιοριστούμε μόνο σε αυτό που ήδη ισχύει ως ιδιώνυμο, να συλλαμβάνονται οι κουκουλοφόροι που διαπράττουν πράξη; Ή θα συμφωνήσουμε, όπως πληροφορήθηκα, κύριε  Υπουργέ, στην πρόσφατη τοποθέτησή σας στην επιτροπή, ότι προτίθεσθε να προτείνετε και ως ιδιώνυμο αδίκημα και μόνο την παρουσία κουκουλοφόρων σε τέτοιες διαδηλώσεις; 
Αποτελεί αναφαίρετο δικαίωμα του καθενός από εμάς, του κάθε Έλληνα πολίτη, να διαδηλώνει και να διεκδικεί τα δικαιώματά του, να διεκδικεί αυτό που θεωρεί ότι είναι δίκαιο για τον ίδιο, για την οικογένειά του, για την ελληνική πολιτεία. Εκείνο όμως που δεν μπορώ να παραδεχθώ και δεν μπορώ να αποδεχθώ είναι η συμμετοχή ανθρώπων που κρύβουν τα πρόσωπά τους. Αυτό πρέπει κάποτε να τελειώσει. Και πάνω σ’ αυτό έρχομαι να πω ότι υπερθεματίζω στη διατυπωθείσα –αν, όπως έχω πληροφορηθεί, έχει ουσία και υπόσταση- θέση του κυρίου Υπουργού περί του ζητήματος.
Δεν θέλω να κουράσω περισσότερο. Θέλω να ευχαριστήσω για τη δυνατότητα που μου δόθηκε να διατυπώσω αυτές τις σκέψεις και να πω ότι περιμένω σε τέτοια θέματα και σε τέτοια γεγονότα όλοι μαζί να συνεργήσουμε ώστε να ελαττωθούν, όσο το δυνατόν, μέχρι να εξαντληθούν. 
Σας ευχαριστώ.
(Χειροκροτήματα από την πτέρυγα της Νέας Δημοκρατίας)","ΘΕΟΔΩΡΟΣ ΣΟΛΔΑΤΟΣ",470
"62802"," Και εμείς ευχαριστούμε, κύριε  Σολδάτε.
Το λόγο έχει ο κ. Κυριάκος Μητσοτάκης.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"62803"," Ευχαριστώ, κυρία Πρόεδρε.
Κυρίες και κύριοι συνάδελφοι, η πράξη νομοθετικού περιεχομένου την οποία η Βουλή των Ελλήνων κυρώνει σήμερα έρχεται με αρκετή καθυστέρηση να αποκαταστήσει σημαντικές υλικές ζημιές οι οποίες έγιναν στο κέντρο της Αθήνας μετά τα επεισόδια της 12ης Φεβρουαρίου του 2012. 
Θα ήθελα όμως να αναρωτηθούμε αν οι μόνες ζημιές οι οποίες έγιναν εκείνη τη θλιβερή βραδιά αφορούσαν στα καταστήματα τα οποία κάηκαν και στα μάρμαρα τα οποία έσπασαν. Φοβάμαι πως όχι. Μαζί με τα επεισόδια αυτά έγινε και μία σημαντικότατη ζημιά στην διεθνή εικόνα της χώρας, μια ζημιά η οποία δεν έχει πλήρως καταμετρηθεί αλλά μια ζημιά της οποίας τις επιπτώσεις τις βιώσαμε στην πτώση του ελληνικού τουρισμού και στην εικόνα μίας χώρας η οποία δυστυχώς στα μάτια πολλών ξένων επισκεπτών δεν παρέχει πια την ασφάλεια που παρείχε κάποτε. Διότι ο ξένος επισκέπτης δεν μπορεί εύκολα να ξεχωρίσει μεταξύ των επεισοδίων που γίνονται στο κέντρο της Αθήνας και της κατάστασης που επικρατεί σε ένα νησί που αποτελεί τον συνηθισμένο προορισμό των τουριστών. Και η ζημιά, δυστυχώς, η οποία έγινε στη διεθνή εικόνα της χώρας από τα επεισόδια αυτά δεν μπορεί να αναπληρωθεί με καμμία καμπάνια μάρκετινγκ και με καμμία, αν θέλετε, διαφημιστική προσπάθεια να προβάλουμε τις ομορφιές της χώρας μας. Διότι, δυστυχώς, αυτό το οποίο βγήκε προς τα έξω είναι μία χώρα στην οποία οι νόμοι δεν τηρούνται, μια χώρα με μια ιδιαίτερη έφεση στη βία, μια χώρα της οποίας η πρωτεύουσα, σε επίπεδο εικόνας τουλάχιστον, παρέπεμπε περισσότερο σε τριτοκοσμικές πόλεις και όχι σε ευρωπαϊκή πρωτεύουσα. 
Αλλά, βέβαια, η ζημιά η οποία έγινε από τα επεισόδια αυτά είχε και μία άλλη διάσταση ακόμα και είχε να κάνει με την αντίληψη των Ελλήνων πολιτών για τη δυνατότητα του κράτους να εφαρμόζει το νόμο και να μην ανέχεται επαναλαμβανόμενα περιστατικά ανομίας σε όλα τα επίπεδα, διότι ο βασικός ρόλος του κράτους είναι να προστατεύει τις ζωές και τις περιουσίες των πολιτών. Και στο πλαίσιο της συνταγματικής δημοκρατίας την οποία έχουμε, το μονοπώλιο της βίας, κυρίες και κύριοι συνάδελφοι, το έχει μόνο το κράτος. Και, δυστυχώς, αυτό το μονοπώλιο της βίας τα τελευταία χρόνια, τις τελευταίες δεκαετίες καταλύθηκε. 
Και όσο και αν αυτό ακούγεται δυσάρεστο στους συναδέλφους που προέρχονται από την Αριστερά, η πραγματικότητα, κυρίες και κύριοι του ΣΥΡΙΖΑ και του Κομμουνιστικού Κόμματος, είναι ότι η πολιτική βία, όπως αυτή εκδηλώθηκε στη χώρα μας τα τελευταία τριάντα χρόνια, είχε δυστυχώς αναφορές στην ιδεολογία της άκρας Αριστεράς. Η εγχώρια τρομοκρατία, η οποία μετά από μεγάλη προσπάθεια εξαρθρώθηκε, είχε ξεκάθαρες ιδεολογικές αναφορές στο χώρο της άκρας Αριστεράς και αυτό είναι κάτι το οποίο δεν μπορεί να αμφισβητηθεί. 
Επίσης, είναι βέβαιο ότι η πολιτική βία με τη μορφή που εκδηλώθηκε τα τελευταία χρόνια των κουκουλοφόρων, οι οποίοι κάθε τρεις και λίγο έβγαιναν και έκαιγαν την Αθήνα, είχε τη διακριτική πολιτική κάλυψη συγκεκριμένων πολιτικών χώρων. Διότι, αν είναι αλήθεια αυτό το οποίο ισχυρίστηκε συνάδελφος του ΣΥΡΙΖΑ που έλαβε το λόγο λίγο πριν από εμένα, ότι οι κουκουλοφόροι δεν είναι τίποτε άλλο παρά εκφράσεις του παρακράτους και χαφιέδες της Δεξιάς, είναι κανείς να απορεί γιατί κάθε φορά που αυτοί πηγαίνουν στα δικαστήρια, οι πρώτοι οι οποίοι σπεύδουν να τους υπερασπίζονται είναι στελέχη του ΣΥΡΙΖΑ. Αυτό είναι μια πραγματικότητα, η οποία δεν επιδέχεται καμμία απολύτως αμφιβολία.
(Χειροκροτήματα από την πτέρυγα της Νέας Δημοκρατίας)
Και το πρόβλημα, κυρίες και κύριοι συνάδελφοι, είναι ότι η ελληνική κοινωνία έχει εθιστεί πια στη βία, έχει επικρατήσει μια κοινοτοπία της βίας, μία αντίληψη ότι η βία είναι κάτι συνηθισμένο, κάτι αναμενόμενο, κάτι προβλέψιμο και κατά συνέπεια κάτι το οποίο δεν πρέπει να μας προβληματίζει ιδιαίτερα. Και αφού δεχόμαστε με τόση άνεση την πολιτική βία χωρίς να διαταράσσουμε την ησυχία μας, σκεφτείτε με πόσο μεγάλη άνεση θα ανεχόμαστε ηπιότερα περιστατικά ανομίας ή χαμηλής, αν θέλετε, έντασης πολιτικής βίας, από τις καταλήψεις -διότι η κατάληψη, κυρίες και κύριοι συνάδελφοι, είναι μια πράξη παράνομη- μέχρι το κλείσιμο των επιχειρήσεων, από τους προπηλακισμούς Βουλευτών μέχρι τον ξυλοδαρμό και το χτίσιμο καθηγητών στα πανεπιστήμια. Όλες αυτές οι συμπεριφορές έγιναν στο όνομα κάποιων κοινωνικών αγώνων και δυστυχώς έγιναν αποδεκτές από την ελληνική κοινωνία με έναν τρόπο ο οποίος εκ των υστέρων και μόνο εκ των υστέρων μας φαίνεται πολύ προβληματικός.
Και δυστυχώς κάθε παρανομία έχει πάντα και μια βολική δικαιολογία, από τον επιχειρηματία ο οποίος φοροδιαφεύγει και ισχυρίζεται ότι δεν έχει άλλη επιλογή, αφού το εργατικό κόστος είναι υψηλό, μέχρι τον καθηγητή που τα παίρνει «μαύρα» από τα ιδιαίτερα γιατί παίρνει μισθό πείνας. Πάντα υπάρχει κάποια δικαιολογία. 
Γίνεται όμως πολιτικά και από το δικό σας χώρο, κυρίες και κύριοι του ΣΥΡΙΖΑ, μια διάκριση μεταξύ της ανομίας μικρής κλίμακος -η φοροδιαφυγή στην ταβέρνα της Ύδρας ή ο καημένος ο καθηγητής που δεν έχει άλλη επιλογή παρά μόνο να τα πάρει «μαύρα»- και της μεγάλης ή της μεγαλύτερης σε κλίμακα ανομίας του επιχειρηματία που φοροδιαφεύγει. Ο δεύτερος είναι κατακριτέος, τον πρώτο τον αντιμετωπίζουμε με ανοχή. 
Ανοχή, λοιπόν, κυρίες και κύριοι συνάδελφοι, δεν υπάρχει σε καμμιά έκφραση βίας και σε καμμία έκφραση ανομίας. Είναι εξίσου κατακριτέα η μικρή ανομία με τη μεγάλη και αν συνεχίσουμε ως ελληνική κοινωνία να ανεχόμαστε τη βία και τη ανομία, θα αποσαθρώσουμε τους ήδη αδυνατισμένους αρμούς της ελληνικής κοινωνίας. 
Και αυτό που οφείλουμε όλοι εδώ πέρα, όσοι τουλάχιστον -γιατί δεν νομίζω ότι μπορώ να μιλήσω για όλους τους συναδέλφους με την ίδια άνεση- πιστεύουμε στους κανόνες της κοινοβουλευτικής δημοκρατίας, είναι να πούμε ένα μεγάλο «όχι» σε τέτοιες πρακτικές, να μη διακρίνουμε τη βία σε ρατσιστική και άλλου είδους βία. 
Η βία είναι μια και είναι ενιαία. Οι τρεις νεκροί της MARFIN δεν ήταν θύματα ρατσιστικής βίας, ήταν θύματα βίας. Ο μικροπωλητής της Ραφήνας ήταν θύμα βίας, άσχετα με το ποια ήταν τα κίνητρα. Εξίσου καταδικαστέες είναι και οι δύο πράξεις. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Νομίζω ότι μπορούμε –και κλείνω με αυτό, κυρία Πρόεδρε- σ’ αυτήν εδώ την Αίθουσα να ορθώσουμε ένα μεγάλο τόξο κοινοβουλευτικής προσήλωσης στη νομιμότητα, το οποίο θα δώσει απάντηση στα πρόσφατα ακραία φαινόμενα βίας με πολύ συγκεκριμένες πια πολιτικές και ιδεολογικές αναφορές από το χώρο της άκρας ναζιστικής Δεξιάς, έτσι ώστε να μπορέσουμε αντί να βγάζουμε τα μάτια μας μόνοι μας και να αναλωνόμαστε μόνο σε ιστορικές προσεγγίσεις, να κοιτάξουμε μπροστά και να μην επιτρέψουμε ποτέ, μα ποτέ, στην πολιτική βία να ριζώσει σε μια κοινωνία που την αντιμετώπισε δυστυχώς με πολύ μεγάλη ανεκτικότητα.
Σας ευχαριστώ πολύ.
(Χειροκροτήματα από την πτέρυγα της Νέας Δημοκρατίας)","ΚΥΡΙΑΚΟΣ ΜΗΤΣΟΤΑΚΗΣ",320
"62804"," Σας ευχαριστούμε, κύριε συνάδελφε.
Ο Αναπληρωτής Υπουργός Εσωτερικών κ. Αθανασίου έχει το λόγο για δεκαοκτώ λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"62805"," Ευχαριστώ, κυρία Πρόεδρε. 
Κυρίες και κύριοι συνάδελφοι, έχουμε ένα νομικό κείμενο, το οποίο καλούμεθα να ψηφίσουμε μετά την επεξεργασία που έγινε. Χωρίς να παραγνωρίζω ότι κάθε νομικό κείμενο έχει το κοινωνικοπολιτικό και δικαιοπολιτικό του υπόβαθρο, σήμερα η περισσότερη συζήτησή μας εξαντλήθηκε σε πολιτικές αντιπαραθέσεις και λιγότερο στο κείμενο που ερχόμαστε να ψηφίσουμε. 
Θα μου επιτρέψετε, λοιπόν, να ασχοληθώ με το νομικό κείμενο κατ’ αρχήν και βεβαίως να πω τις απόψεις μου στη δικαιοπολιτική και κοινωνικοπολιτική διάσταση που δόθηκε στη Βουλή. 
Ειπώθηκε επίσης αν πρέπει να βγαίνουν πράξεις νομοθετικού περιεχομένου. Πρέπει να σας πω ότι υπάρχει μεγάλη αναγκαιότητα -και θα εξηγήσω στη συνέχεια γιατί πρέπει να βγαίνουν πράξεις νομοθετικού περιεχομένου- για να αντιμετωπίζονται αυτές οι κατεπείγουσες περιστάσεις, όπως ακριβώς το Σύνταγμα θέτει. 
Ετέθη στην αρχή το παραδεκτό λόγω του εμπροθέσμου ή εκπροθέσμου. Αναφέρθηκε αναλυτικά ο εισηγητής της Πλειοψηφίας, ο κ. Κυριαζίδης και με έχει καλύψει πλήρως.
Επιγραμματικά θα πω τα εξής: Η πράξη νομοθετικού περιεχομένου δημοσιεύτηκε στις 15 Μαρτίου 2012. Υποβλήθηκε στη Βουλή στις 9 Ιουλίου με μεγάλη καθυστέρηση και θα συμφωνήσω σ’ αυτό με τον κ. Βούρτση, που είπε ότι αναιρείται κατά κάποιον τρόπο το κατ’ επείγον και έπρεπε να έρθει πιο γρήγορα. Η Βουλή με το π.δ. 40/2012 διαλύθηκε στις 11 Απριλίου, οπότε έληξε η ΙΓ΄ Περίοδος.
Και στη συνέχεια –αυτά τα υποστηρίξαμε και στην επιτροπή- προκηρύσσονται οι εκλογές στις 6 Μαΐου του 2012, συγκαλείται η Βουλή στις 17 Μαΐου του 2012 οπότε διαλύεται με το π.δ. 72/2012, προκηρύσσονται νέες εκλογές για τις 17-06-2012 και συγκαλείται η Βουλή στις 28-06-2012. Επομένως, προκύπτει σαφέστατα ότι διεκόπη η προθεσμία των σαράντα ημερών και άρχισε νέα προθεσμία στις 29-06 η οποία δεν συμπληρώθηκε, συνεπώς δεν τίθεται θέμα παραδεκτού.
Στην επιτροπή τέθηκαν δύο θέματα. Τα είπα στην αρχή δεν θα σας κουράσω. Αφορά τα θέματα των ποινικών διώξεων. Σας έχω πει που βρίσκεται η δικογραφία. Και βεβαίως ετέθησαν τα θέματα ποιοι είναι αυτοί οι οποίοι έχουν ζημιωθεί.
Ήδη μου έχουν φέρει τον πίνακα. Θα τον καταθέσω για φωτοτυπίες για να λάβετε γνώση. Υπάρχουν αναλυτικά όλα τα ονόματα αυτών που έχουν ζημιωθεί και τι δικαιούται ο καθένας όσον αφορά τις αποζημιώσεις μέχρι 1000 ευρώ που είναι οι περιπτεριούχοι, τις αποζημιώσεις μέχρι 15.000 ευρώ που καταβάλλονται από το Γενικό Λογιστήριο του Κράτους και αυτούς –δεν μου το έχουν φέρει ακόμα, μου είπαν ότι το ετοιμάζουν- που έχουν υποστεί ζημίες πάνω από 15.000 ευρώ.
(Στο σημείο αυτό ο Αναπληρωτής Υπουργός Εσωτερικών κ. Χαράλαμπος Αθανασίου καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)
Το σχέδιο νόμου, λοιπόν, αφορά την κύρωση της πράξεως νομοθετικού περιεχομένου που αφορά τη λήψη μέτρων για την άμεση αποκατάσταση των ζημιών που έγιναν στην Αθήνα στις 12-02-2012. Ο στόχος της πράξεως αυτής έγινε, ακριβώς όπως είπα στην αρχή, για να αντιμετωπιστούν επείγοντα θέματα.
Δεν θα σας κουράσω πολύ. Συμπληρωματικά θα πω κάποιες σκέψεις, διότι αναφέρονται αναλυτικά στην εισηγητική έκθεση. Βεβαίως, ανακουφίζονται με τον τρόπο αυτό οι οικονομικά ασθενέστεροι για να μπορέσουν να λειτουργήσουν οι επιχειρήσεις τους. Διευκολύνονται οι δικαιούχοι των αποζημιώσεων και προσδιορίζεται η διαδικασία έγκρισης, την οποία θεωρώ πάρα πολύ σπουδαία για τους λόγους που θα εξηγήσω για να απαντήσω και στους επικριτές της διαδικασίας.
Προσδιορίζεται, λοιπόν, ο κύκλος των φυσικών προσώπων που δικαιούνται την αποζημίωση. Καθορίζονται σαφώς οι απαιτήσεις ύστερα από αίτηση η οποία υποβάλλεται από τον δικαιούχο. Ο τρόπος υπολογισμού είναι πολύ συγκεκριμένος και όλη η πράξη νομοθετικού περιεχομένου, θα πω ότι έχει μία πληρότητα ρυθμίσεων ανεξάρτητα από τις νομοτεχνικές ατέλειες οι οποίες υπάρχουν και για τις οποίες βέβαια έχουν αναφερθεί πάρα πολλοί εισηγητές. 
Είπα και στην επιτροπή ότι η πράξη νομοθετικού περιεχομένου έγινε από την προηγούμενη ηγεσία του Υπουργείου και εκ καθήκοντος την υποστηρίζω αυτήν τη στιγμή στη Βουλή. Τη στηρίζουμε για να προχωρήσει η όλη διαδικασία και να ικανοποιηθούν όσοι έχουν υποστεί βλάβες από τις ζημιές τις οποίες υπέστησαν.
Έχει βγει η υπουργική απόφαση –απουσιάζει και ο κ. Κακλαμάνης- και έχει δημοσιευτεί στο ΦΕΚ στις 18-04-2012 του Υπουργείου Οικονομικών που καθορίζει τους τρόπους που θα καταβάλλονται οι αποζημιώσεις και συνεπώς δεν πρέπει να μας απασχολεί αυτό το ζήτημα.
Από τα χρήματα τα οποία έχει πει η περιφέρεια ότι θα πληρώσει -και είναι δυνητικό, γιατί προσέξτε την έκφραση, λέει ότι μπορεί να καταβάλει, δεν είναι υποχρεωμένη να καταβάλει η περιφέρεια- καταβάλλει 10 εκατομμύρια ευρώ. Είναι στο λογαριασμό και θα πληρωθούν. Από αυτά πιστεύω ότι καλύπτονται, απ’ ότι με έχουν διαβεβαιώσει –θα το δούμε και στους πίνακες που θα μας φέρουν- όλοι οι ζημιωθέντες πάνω από τα 15 εκατομμύρια.
Για τους κοινόχρηστους χώρους, θα αναφερθώ στη συνέχεια γιατί έγινε πάρα πολύς λόγος. Εγώ έχω μία άλλη αντίληψη στο ζήτημα αυτό. Η πρώτη είναι ότι δεν πρέπει να έχουμε τόσο πολλή δυσπιστία με τους δημάρχους, με τη δημοτική αρχή και με τους ΟΤΑ. Πρέπει να τους έχουμε εμπιστοσύνη. Πέρα απ’ αυτό, όμως, υπάρχουν και οι έλεγχοι. Υπάρχουν οι ελεγκτές, υπάρχει ο γενικός γραμματέας της αποκεντρωμένης διοίκησης, οι οποίοι ελέγχουν.
Ανεξάρτητα από αυτό η διάταξη αυτή σήμερα είναι ανενεργής. Αφού έχει περάσει το εξάμηνο, δεν υπάρχει κανένα πρόβλημα και συνεπώς δεν βλέπω το λόγο γιατί έγινε τόσος θόρυβος, αφού δεν έχουμε καμμία ανάθεση. Δεν έχει γίνει καμμία ανάθεση και δεν πρόκειται να γίνει, γιατί δεν υπάρχει χρόνος να γίνει. Έχει περάσει ο χρόνος. Η προθεσμία είναι αποκλειστική. Έχουμε αποκλειστική προθεσμία.
Όσον αφορά το κατεπείγον, στο οποίο αναφέρθηκε και ο κ. Βούτσης και άλλοι εισηγητές, ήταν κατεπείγουσα η περίπτωση αυτή και εξηγώ γιατί ήταν. Αν δείτε την απόδειξη που επιβάλλει η πράξη νομοθετικού περιεχομένου, αναφέρεται ρητά στην αυτοψία, η οποία γίνεται από όργανα του δήμου, αλλά και από την Πυροσβεστική Υπηρεσία. Αυτό έχει μεγάλη σημασία για τον απλούστατο λόγο ότι συλλέγεται γρήγορα αποδεικτικό υλικό. Αν δεν συλλεχθεί τότε το αποδεικτικό υλικό, πώς θα μπορεί να αποδειχθεί από πού προήλθαν αυτές οι ζημιές; Συνεπώς, έπρεπε να γίνει και σωστά έγινε η πράξη νομοθετικού περιεχομένου γι’ αυτόν ακριβώς το λόγο.
Άλλο είναι το ζήτημα, το ότι πήγε με καθυστέρηση στη Βουλή. Πράγματι, όπως είπα και στην αρχή, η ημερομηνία 9 Ιουλίου δείχνει μία καθυστέρηση, η οποία δεν δικαιολογείται.
Ετέθη το ερώτημα και η απορία ότι αυτός που προσφεύγει στη διαδικασία δεν μπορεί στη συνέχεια να ζητήσει άλλη αποζημίωση. Το είπε και ο κ. Παυλόπουλος, το είπαν και άλλοι. Ο νόμος το λέει καθαρά: «Η καταβολή». Αν διαβάσετε με προσοχή τη διάταξη του άρθρου 3 λέει: «Καταβολή της αποζημίωσης, που θα χορηγηθεί κατά το παρόν άρθρο γίνεται ύστερα από αίτηση του δικαιούχου, υπό τον όρο παραίτησης από οποιαδήποτε αξίωση».
Άρα, όταν μου προσδιοριστεί η αποζημίωση, μπορώ να πω «δεν την  θέλω, θα προσφύγω στα δικαστήρια». Όταν καταβληθεί, όμως, τότε μόνο δεν μπορώ να πάω, ανεξάρτητα του ότι ενδεχομένως θα μπορούσε να υπάρχει και μία αίτηση θεραπείας και να προσφύγει κάποιος στο ίδιο όργανο για να επαναπροσδιοριστεί. 
Όσον αφορά το ζήτημα, λοιπόν, του αν είναι περιττή, που ειπώθηκε, δεν είναι περιττή, γιατί σας είπα ότι ρυθμίζει θέματα κατεπείγοντα. Πρέπει, λοιπόν, να αποδειχθεί η βλάβη, η οποία ήλθε. Και αυτή αποδεικνύεται με τα αποδεικτικά μέσα, τα οποία συλλέγονται, κύριο των οποίων είναι η αυτοψία και από οποιοδήποτε άλλο έγγραφο σχετικό, το οποίο θα μπορεί να αποδειχθεί.
Δεν είναι σωστό αυτό που λέμε όσον αφορά την ταχύτητα και το σκοπό που έχει ότι μπορούσαμε να κάνουμε μία αγωγή στα διοικητικά δικαστήρια. Εννοούμε την αγωγή αποζημιώσεως κατά του δημοσίου, σύμφωνα με τα άρθρα 105 και επόμενα του εισαγωγικού νόμου Α.Κ.. Πρώτον, το πρόβλημα είναι ότι προσδιορίζονται πάρα πολύ αργά. Είναι μία κακοδαιμονία της απονομής της ελληνικής δικαιοσύνης στη χώρα μας. Δεύτερον, πώς θα συλλεγόταν το αποδεικτικό υλικό; Ποιος από τους ζημιωθέντες, θα είχε την πρόνοια να προβεί σε μία συντηρητική απόδειξη για να μπορέσει να προσφέρει αυτό το υλικό στη συνέχεια στο δικαστήριο; 
Άρα, ήταν πολύ ορθή η ρύθμιση και δεν είναι σωστό το επιχείρημα ότι είναι περιττή, όπως ειπώθηκε.
Όσον αφορά για το ποιες ζημίες αποκαθίστανται, θέλω να πω ότι αποκαθίστανται οι ζημίες μόνο στα ακίνητα. Αφορά τα ακίνητα. Το ακίνητο αποζημιώνεται και είναι σωστό αυτό. Δεν μπορώ να αποζημιώσω το εμπόρευμα που είναι μέσα. Φανταστείτε σε μία περίπτωση να έχει ένας κάποιο βιβλιοπωλείο ή χαρτικά ή ο,τιδήποτε άλλο και να καεί. Μπορεί να μου πείτε πώς θα αποδειχθεί με τη διαδικασία αυτή; Θα φέρει τιμολόγια, από τα οποία πώς θα ξέρουμε τι στοκ βιβλίων είχε; Υπάρχουν και ένα σωρό άλλες δυσκολίες, οι οποίες θα ανακύψουν. Επίσης, φανταστείτε έναν τραυματισμό, που ενδεχομένως δεν ξέρουμε που θα πάει ο τραυματισμός, αν έχει εγκαύματα κάποιος που έχει υποστεί. Πρέπει να γίνουν πραγματογνωμοσύνες και, ενδεχομένως, οι συνέπειες του τραυματισμού του να αναφανούν σε απώτερο χρονικό διάστημα. Αυτά είναι πράγματα, τα οποία δεν μπορούν να αντιμετωπιστούν με αυτήν την κατεπείγουσα περίπτωση, την οποία εισάγει η νομοθεσία.
Για τις επισκευές των κοινοχρήστων είπαμε ότι πρέπει να έχουμε εμπιστοσύνη στην τοπική αυτοδιοίκηση και ότι δεν έγινε καμμία ανάθεση. Είναι και περιττή σήμερα.
Όσον αφορά τις ζημίες στις άλλες πόλεις που υποστηρίζετε, θα πρέπει de lege ferenda να ρυθμιστεί το θέμα. Πράγματι, θα ήταν σωστό –ειπώθηκε και στην επιτροπή αυτή- να μπουν και άλλες πόλεις. Δεν μπήκαν, όμως. Έχουμε αυτήν την πράξη νομοθετικού περιεχομένου τώρα, αυτήν κυρώνουμε, αυτήν επεξεργαζόμαστε. Δεν ξέρω την έκταση των ζημιών σε άλλες πόλεις. Βέβαια, δεν χάνουν τα δικαιώματά τους οι πολίτες να προσφύγουν στη δικαιοσύνη με τη διαδικασία πια που σας είπα του άρθρου 105 Εισ. ΝΑΚ και την όποια απόδειξη θα μπορούν να προσφέρουν.
( Στο σημείο αυτό την Προεδρική Έδρα καταλαμβάνει ο Β΄ Αντιπρόεδρος της Βουλής κ. ΑΘΑΝΑΣΙΟΣ ΝΑΚΟΣ )
Όσον αφορά αυτό που είπε ο κ. Μαριάς, ως προς το κατεπείγον, είναι θετικό. Έχουμε μία θετική εξέλιξη στο να εξεταστούν όλες αυτές οι υποθέσεις πολύ γρήγορα. Το θετικό είναι προς δύο κατευθύνσεις. Η μία ευνοεί το ζημιωθέντα λόγω της ταχύτητας την οποία ανέφερα. Η άλλη ευνοεί το δημόσιο, γιατί δεν μπορούν να γίνουν καταχρήσεις. Γίνεται αμέσως η αυτοψία, αμέσως καταγράφονται οι ζημίες και δεν μπορεί κάποιος να «φουσκώσει» –επιτρέψτε μου την έκφραση- τις ζημίες οι οποίες θα προκύψουν αργότερα. 
Για την αντισυνταγματικότητα αναφέρατε μερικές ενέργειες. Κάποιος που αναφέρεται σε αντισυνταγματικές ενέργειες πιστεύει στο συνταγματικό δίκαιό μας, στο συνταγματικό κατεστημένο. Άρα, πρέπει να δεχθούμε και το συνταγματικό υπόβαθρο της πράξεως νομοθετικού περιεχομένου. Δηλαδή, ή εφαρμόζουμε και πιστεύουμε στο Σύνταγμα, όσον αφορά όλες του τις διατάξεις –αυτό επικαλούμεθα- ή δεν το πιστεύουμε. Συνεπώς, θα έπρεπε με μεγάλη προσοχή –θα έλεγα- να αναφερόμαστε στο ζήτημα αυτό.  
Όσον αφορά αυτά που ειπώθηκαν από μία πλευρά του Κοινοβουλίου περί δημοκρατίας και για το θέμα της ανάγνωσης βιβλίων, θα συνιστούσα στους συναδέλφους να διαβάσουν τον αείμνηστο Τσάτσο. Θα ήθελα να αναφερθώ στις πραγματικές πραγματείες στο ελληνικό Κοινοβούλιο, εδώ, του Παναγιώτη Κανελλόπουλου, του Ηλία Ηλιού, του Γεωργίου Παπανδρέου του Γέρου, για να πάρουμε όλοι μας μαθήματα για τη δημοκρατία και την ευθύνη που έχει αυτή η Αίθουσα του Κοινοβούλιου. 
Εγώ θα παρακαλούσα όλους σας –αν μπορώ να το κάνω ως νέος Βουλευτής- να μην παρασύρεστε από πολιτικές αντιπαραθέσεις, γιατί περισσότερο τους ηρωοποιείτε παρά τους κάνετε κακό. 
Για τον κ. Κατσώτη ήθελα να πω κάτι, ότι αν αφαιρέσουμε τις ρυθμίσεις του πρώτου μνημονίου ή μάλλον της δανειακής σύμβασης –έχουμε μπερδέψει τα μνημόνια με τις δανειακές συμβάσεις- που γίνονται το 2010 και το 2012, για τις οποίες, πράγματι, κανείς δεν μπορεί να είναι υπερήφανος -γιατί δεν είναι φιλεργατικές, είναι αντεργατικές αλλά είναι μία κατάσταση της χώρας που ελπίζουμε να περάσει γρήγορα- πρέπει να σας θυμίσω ότι το ευρωπαϊκό νομικό γίγνεσθαι και κατεστημένο έχει αναγνωρίσει στη χώρα μας ότι έχει την πιο φιλεργατική νομοθεσία. Όσον αφορά δε τη νομολογία του ελληνικού ακυρωτικού δικαστηρίου, έχουμε διαμορφώσει την πιο φιλεργατική νομολογία. Αυτά θα σας τα πουν και οι νομικοί που είναι στην Αίθουσα αυτή. 
Και ο κ. Βλαχογιάννης έκανε μία καλή παρατήρηση. Μπορεί να γίνει μία αγωγή αργότερα για περαιτέρω αποζημιώσεις κατά του υπαιτίου και να κάνει κύρια παρέμβαση στην αγωγή που θα εκκρεμεί αυτός ο οποίος έχει εκπληρώσει την παροχή. 
Τώρα θα ήθελα να μπω και λίγο στο μεταναστευτικό και να μιλήσω για τους μετανάστες. Το έχω πει και άλλη φορά. Ο ελληνικός λαός δεν διακατέχεται από ξενοφοβία ούτε από ρατσιστικά αισθήματα. Είμαστε ένας λαός ζεστός, πονόψυχος και φιλάνθρωπος. Είμαστε άνθρωποι πάνω από όλα και συμπονούμε τον μαστιζόμενο από την ανέχεια δυστυχή μετανάστη. 
Εξάλλου, μην ξεχνάτε ότι οι μετανάστες μας είναι αυτοί οι οποίοι ανέπτυξαν τη χώρα με το συνάλλαγμα που ήρθε από τις Ηνωμένες Πολιτείες της Αμερικής τη δεκαετία του 1910, του 1920, του 1930, από τον Καναδά, την Αυστραλία, τη Γερμανία τη δεκαετία του 1960 και το Βέλγιο. Ας μην έχουμε, λοιπόν, τέτοια αρνητική διάθεση. 
Βέβαια, πρέπει να πω ότι είναι άλλο ζήτημα αυτό και άλλο είναι το ζήτημα να αντιμετωπίσουμε την ανεξέλεγκτη λαθρομετανάστευση, η οποία πρέπει να αντιμετωπιστεί αποτελεσματικά. Πλήττει την οικονομία της χώρας, πλήττει το εργατικό δυναμικό. Εθνολογικά μας βλάπτει. Μην ταυτίζουμε, όμως, τα δύο πράγματα και μην πηγαίνουμε σε ακραίες περιπτώσεις. 
Ως προς την προστασία τώρα της δημοκρατίας και της ασφάλειας των πολιτών, θα θυμίσω κάτι που είπε περίπου και ο αξιότιμος πρώην Πρόεδρος της Βουλής, ο κ. Κακλαμάνης και εγώ δημόσια έχω πει σε μία γενική συνέλευση της ένωσής μας. Τι είπε λίγο-πολύ; Ότι οι πορείες και οι συγκεντρώσεις –το έχω πει και αυτό- γίνονται για να προασπίσουμε δικαιώματα και να προβάλλουμε ιδέες και αρχές. Το θυμόσαστε, κύριε Πρόεδρε;","ΧΑΡΑΛΑΜΠΟΣ ΑΘΑΝΑΣΙΟΥ",10
"62806"," Ναι.","ΑΠΟΣΤΟΛΟΣ ΚΑΚΛΑΜΑΝΗΣ",172
"62807"," Γίνονται για να διακηρύξουμε ιδέες και αρχές και όχι για να κάνουμε καταστροφές. Συμπληρώνω, λοιπόν, εγώ ότι πρέπει αυτοί οι οποίοι επιδίδονται σε έκνομες ενέργειες να αντιμετωπίζονται με ιδιαίτερη αυστηρότητα, για να θωρακίσουμε έτσι τη δημοκρατία μας. 
Είπα στη Διαρκή Επιτροπή, όσον αφορά την αντιμετώπιση των κουκουλοφόρων που κάνουν τις ζημιές σε πορείες και συναθροίσεις, ότι ο νομοθέτης έχει την εξής ρύθμιση.
Ένας που συμμετέχει σε μία πορεία και προκαλεί έκνομες ενέργειες, τιμωρείται σε βαθμό πλημμελήματος. Ο νόμος λέει ότι τιμωρείται από δύο μέχρι πέντε χρόνια. Αν φορά και κουκούλα και τις προξενεί, τιμωρείται σε βαθμό κακουργήματος με ποινή από πέντε μέχρι δέκα χρόνια. Δηλαδή, βλέπετε ότι ο νομοθέτης θέλει να τιμωρεί αυστηρότερα αυτόν που κάνει την ίδια βλάβη, το ίδιο αδίκημα, με κουκούλα. Το κάνω εγώ που δεν φορώ κουκούλα, το κάνει και ένας άλλος που φορά κουκούλα και μας αντιμετωπίζει διαφορετικά. 
Για να περιορίσουμε, λοιπόν, αυτό το κακό, έκανα μία σκέψη, την οποία είπα και στην επιτροπή και τη θέτω ξανά εδώ, για να τη συζητήσουμε. Γιατί να μη γίνει ιδιώνυμο αδίκημα η κουκούλα και να τιμωρούνται οι κουκουλοφόροι μόνο που τη φορούν και συμμετέχουν σε μία διαδήλωση, αφού ο νομοθέτης ούτως ή άλλως τον τιμωρεί για το ίδιο αδίκημα πιο αυστηρά;","ΧΑΡΑΛΑΜΠΟΣ ΑΘΑΝΑΣΙΟΥ",10
"62808"," Τι σημαίνει «ιδιώνυμο»;","ΠΑΝΑΓΙΩΤΗΣ ΛΑΦΑΖΑΝΗΣ",279
"62809","  Το είπα και την άλλη φορά και εν τούτοις μία εφημερίδα έγραψε, παρ’ όλο που το εξήγησα, ότι τα παιδιά μας φορούν κουκούλες. Όχι, δεν μιλάμε για την κουκούλα του τζάκετ ή της φανέλας του φοιτητή μας, του παιδιού μας. Εννοούμε την κουκούλα, η οποία είναι ειδικά κατασκευασμένη, καλύπτει το πρόσωπο και έχει δύο οπές, μόνο και μόνο για να καλύπτει τα χαρακτηριστικά. Γι’ αυτήν την κουκούλα λέμε.","ΧΑΡΑΛΑΜΠΟΣ ΑΘΑΝΑΣΙΟΥ",10
"62810"," Δεν το διαχωρίζει ο νόμος όμως!","ΒΑΣΙΛΕΙΟΣ ΚΑΠΕΡΝΑΡΟΣ",185
"62811"," Λέω, λοιπόν, επιπλέον ότι μου δόθηκε τώρα η ευκαιρία να ασχοληθώ και είδα τη νομοθεσία που ισχύει σε άλλες χώρες. Ξέρετε πόσο αυστηρή είναι η νομοθεσία και στις πορείες ακόμα;","ΧΑΡΑΛΑΜΠΟΣ ΑΘΑΝΑΣΙΟΥ",10
"62812"," Λέτε «ιδιώνυμο» αδίκημα για πρόσωπο που φορά κουκούλα;","ΠΑΝΑΓΙΩΤΗΣ ΛΑΦΑΖΑΝΗΣ",279
"62813"," Εννοείται χωρίς να διαπράττει πράξη…","ΧΑΡΑΛΑΜΠΟΣ ΑΘΑΝΑΣΙΟΥ",10
"62814"," Μισό λεπτό, κύριε Υπουργέ.
Πρέπει να ζητήσετε το λόγο, κύριε Λαφαζάνη, αν θέλετε να κάνετε διακοπή…","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"62815"," Κύριε Πρόεδρε, είναι κάτι σοβαρό. Μία ερώτηση κάναμε! Δεν κάναμε έγκλημα!","ΠΑΝΑΓΙΩΤΗΣ ΛΑΦΑΖΑΝΗΣ",279
"62816"," Ναι, αλλά ξέρετε τη διαδικασία, κύριε Λαφαζάνη. 
Συνεχίστε, κύριε Υπουργέ.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"62817"," Εγώ μία σκέψη κάνω για το τι υπάρχει σε άλλες χώρες. Να το δούμε. Έρχεται ο νομοθέτης και τον τιμωρεί πιο αυστηρά αυτόν που φορά κουκούλα. Άρα, θέλει να τον τιμωρήσει πιο αυστηρά. Γιατί πας με κουκούλα σε μία συγκέντρωση; Δεν μπορώ να το καταλάβω. Όταν πηγαίνουμε ειρηνικά να διαδηλώσουμε, να πούμε τις απόψεις μας, ποιος είναι ο λόγος να φοράμε κουκούλα; Μη μου πείτε «για να μη φαίνονται τα χαρακτηριστικά». Μα, γιατί; Πηγαίνω ειρηνικά, διαφορετικά να μην πάω.","ΧΑΡΑΛΑΜΠΟΣ ΑΘΑΝΑΣΙΟΥ",10
"62818"," Δηλαδή, χωρίς να κάνει πράξη, θα τον τιμωρείτε;","ΠΑΝΑΓΙΩΤΗΣ ΛΑΦΑΖΑΝΗΣ",279
"62819"," Γιατί τον τιμωρούμε αυστηρότερα, όταν φορά κουκούλα;","ΧΑΡΑΛΑΜΠΟΣ ΑΘΑΝΑΣΙΟΥ",10
"62820","  Δηλαδή, και χωρίς πράξη θα τιμωρείται;","ΠΑΝΑΓΙΩΤΗΣ ΛΑΦΑΖΑΝΗΣ",279
"62821"," Ναι, έτσι πρέπει.","ΧΑΡΑΛΑΜΠΟΣ ΑΘΑΝΑΣΙΟΥ",10
"62822"," Κύριε Υπουργέ, δεν προβλέπεται αυτή η διαδικασία. Σας παρακαλώ πολύ.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"62823"," Συγγνώμη, αλλά εγώ δεν έχω…","ΧΑΡΑΛΑΜΠΟΣ ΑΘΑΝΑΣΙΟΥ",10
"62824"," Γιατί να πηγαίνει κάποιος με κουκούλα στη διαδήλωση;","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"62825"," Ακούστε, αν αρχίσει διαλογική συζήτηση, σταματά μετά κάθε συζήτηση.
Σας παρακαλώ, κύριε Υπουργέ, ολοκληρώστε.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"62826"," Εντάξει, με συγχωρείτε. Ίσως φταίω εγώ που έκανα το διάλογο…","ΧΑΡΑΛΑΜΠΟΣ ΑΘΑΝΑΣΙΟΥ",10
"62827","  Δεν φταίτε εσείς! Αλίμονο! Διάλογο κάνουμε!","ΠΑΝΑΓΙΩΤΗΣ ΛΑΦΑΖΑΝΗΣ",279
"62828"," Συγχωρέστε μου αυτήν την απειρία στο Κοινοβούλιο.
Εν πάση περιπτώσει, να σας πω ότι στις περισσότερες ευρωπαϊκές χώρες –το Ηνωμένο Βασίλειο, τη Γαλλία, τη Γερμανία, κ.λπ.- είναι παρεμφερείς οι διατάξεις. Είναι πολύ αυστηρές οι διατάξεις όσον αφορά την έγκριση της αδείας για μία πορεία και για το πόσο εύκολα αυτή καταργείται. Δεν λέω να πάμε σε ακραίες περιπτώσεις αλλά έχουμε χρέος να περιφρουρήσουμε τη δημοκρατία μας.
Ευχαριστώ πολύ.
(Χειροκροτήματα από την πτέρυγα της Νέας Δημοκρατίας)","ΧΑΡΑΛΑΜΠΟΣ ΑΘΑΝΑΣΙΟΥ",10
"62829"," Ευχαριστώ πολύ.
Κύριοι συνάδελφοι, θέλω να σας ενημερώσω ότι απομένουν τρεις ομιλητές Βουλευτές, πριν εισέλθουμε στους Κοινοβουλευτικούς Εκπροσώπους.
Το λόγο έχει ο κ. Ανδρέας Ψυχάρης για επτά λεπτά αυστηρότατα.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"62830"," Ευχαριστώ, κύριε Πρόεδρε.
 Αφού όλα τα κόμματα και ο πολιτικός κόσμος εξέφρασαν οδύνη για τις καταστροφές και τις ζημιές που υπέστη η Αθήνα, η όλη υπόθεση ξεχάστηκε. Δεν έχουμε λάβει κανένα μέτρο το οποίο να προλαμβάνει παρόμοιες καταστάσεις. Κάποια στιγμή πρέπει να συμφωνήσουμε ότι όποιος προκαλεί ζημιές πρέπει να τιμωρείται. Δεν πρέπει να επιτρέπουμε ούτε τραμπουκισμούς ούτε βανδαλισμούς στην Αθήνα, αλλά και σε οποιοδήποτε άλλο σημείο της Ελλάδας.
Διερωτώμαι, επίσης –και θα ήθελα από την Κυβέρνηση κάποιος να μας απαντήσει- αν τιμωρήθηκε κανένας απ’ αυτούς που συνελήφθησαν το Φεβρουάριο του 2012. Θα ήθελα να μάθω αν έχει τιμωρηθεί έστω και ένας ή αν αυτοί οι άνθρωποι κυκλοφορούν ελεύθεροι, ώστε με την επόμενη πρώτη ευκαιρία να διαπράξουν τα ίδια αδικήματα, τις ίδιες καταστροφές, τους ίδιους βανδαλισμούς.
Εάν χρειάζεται να αλλάξουμε το θεσμικό πλαίσιο, ώστε να τιμωρούνται οι κουκουλοφόροι και αυτοί που προκαλούν τους τραμπουκισμούς, να το κάνουμε. Πρέπει να τιμωρούνται και άμεσα και παραδειγματικά.
Ανέφερε ο συνάδελφος κ. Κοντονής τους κουκουλοφόρους και διερωτήθηκε από πού μπορεί να προέρχονται. Δεν γνωρίζω, όπως και εκείνος είμαι σίγουρος ότι δεν γνωρίζει. Ας κάνουμε, λοιπόν, ένα κοινό νομοσχέδιο στο οποίο να αντιμετωπίζουμε τους κουκουλοφόρους. Διότι οι κουκουλοφόροι δεν προκαλούν ζημιά μόνο στην Αθήνα και στην Ελλάδα, κάνουν ζημιά στο δημοκρατικό μας πολίτευμα. Εάν πάθει ζημιά αυτό, κινδυνεύουμε όλοι μας. Για μην υπάρχουν, λοιπόν, μόνο κατηγορίες προς το ΣΥΡΙΖΑ, ούτε προς οποιοδήποτε άλλο χώρο, μας συμφέρει όλους μας να προστατεύσουμε τους εαυτούς μας και το πολίτευμά μας.
Είναι πολύ καλό αντί να βάζουμε τα πράγματα κάτω από το χαλί, να βρούμε ένα κοινό νόμο, κάτι που συμφωνούμε κι επιτέλους, να μην υπάρχουν κουκουλοφόροι. Αυτοί να τιμωρούνται παραδειγματικά. 
Ευχαριστώ πολύ. 
(Χειροκροτήματα από την πτέρυγα της Νέας Δημοκρατίας)","Î¨Î¥Î§Î‘Î¡Î—Î£ Î‘Î�Î”Î¡Î•Î‘Î£ ",560
"62831"," Ευχαριστώ, κύριε συνάδελφε. 
Το λόγο έχει ο κ. Λάζαρος Τσαβδαρίδης, για επτά λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"62832"," Κύριε Πρόεδρε, κυρίες και κύριοι συνάδελφοι «όταν δεν ξέρεις που πας όλοι οι δρόμοι σε οδηγούν εκεί». Με οδηγό αυτήν την πρόταση γραμμένη σε ένα τοίχο της πρωτεύουσας, φοβάμαι ότι το σύνολο της ελληνικής κοινωνίας ακροβατεί εδώ και λίγα χρόνια, λόγω της εξελισσόμενης οικονομικής κρίσης, σε μονοπάτια που θρέφουν μία διογκούμενη αλληλοκαχυποψία, μία επικίνδυνη ταλάντευση της κοινωνικής συνοχής, μία επαπειλούμενη αποκαθήλωση κανόνων, αξιών, θεσμών και αρχών. 
Οι αιτίες για την αναζωπύρωση αυτών των φαινομένων, που μέχρι πριν λίγα χρόνια υπήρχε η εντύπωση ότι είχαν θαφτεί οριστικά στη λήθη του παρελθόντος, είναι πολλαπλές και πολυεπίπεδες. Σε κάθε περίπτωση όμως, η ελληνική κοινωνία δοκιμάζει ξανά τις αντοχές της ωριμότητάς της και έρχεται και πάλι αντιμέτωπη με τους μύχιους φόβους της. Μία από τις βασικές ευθύνες μίας σύγχρονης δημοκρατικής και ευνομούμενης πολιτείας, είναι ακριβώς να μπορεί να υπερασπίζετε τα βασικά δικαιώματα των πολιτών της για ασφάλεια, κοινωνική αρμονία και απονομή δικαιοσύνης. 
Μία μικρή πτυχή αυτής της ευθύνης μας απέναντι στον Έλληνα πολίτη ερχόμαστε σήμερα να κάνουμε πράξη. Καλούμαστε να κυρώσουμε με νόμο τη λήψη μέτρων για την άμεση αποκατάσταση των ζημιών που προκλήθηκαν από τα γεγονότα της 12ης Φεβρουαρίου στο κέντρο των Αθηνών. 
Για τα γεγονότα εκείνης της ημέρας έχουν δοθεί διάφορες ερμηνείες. Ο καθένας, ανάλογα με το ιδεολογικό μετερίζι του, την κοσμοθεωρία, το βαθμό της πληροφόρησής του, την αντικειμενικότητα ή την υποκειμενικότητά του, αποπειράθηκε να πάρει θέση και να υπερασπιστεί ή να καταγγείλει αυτό που συνέβη. 
Οι ερμηνείες όμως, για τις αιτίες δεν μπορούν και δεν πρέπει να μας ωθούν να ξεχνούμε ένα απλό αποτέλεσμα των γεγονότων εκείνων. Ότι εκείνη την ημέρα στο κέντρο των Αθηνών ξεθεμελιώθηκαν δρόμοι και κοινόχρηστοι χώροι, κάηκαν και λεηλατήθηκαν καταστήματα, καταστράφηκαν περιουσίες, πληγώθηκε βαρύτατα η εικόνα της περιοχής ως εμπορικός και τουριστικός προορισμός σε ολόκληρο τον πλανήτη. Αν μη τι άλλο, λοιπόν, αυτό που συζητάμε σήμερα δεν είναι τίποτα περισσότερο από το αυτονόητο. Να διασφαλίσουμε ως πολιτεία αφ’ ενός την ταχύτερη δυνατή οικονομική ανακούφιση, μέσω της ανάλογης αποζημίωσης και της παροχής διευκολύνσεων, όλων αυτών των επαγγελματιών και επιχειρηματιών που είναι ιδιοκτήτες, μισθωτές ή νόμιμοι χρήστες ακινήτων, τα οποία υπέστησαν υλικές ζημιές εξαιτίας των σοβαρών επεισοδίων και αφ’ ετέρου να καθορίσουμε όλες τις σχετικές διαδικασίες, ώστε η καταβολή των αποζημιώσεων και η επιδιόρθωση των ζημιών να γίνει σύντομα αλλά και σύμφωνα με τις προϋποθέσεις του νόμου και κατόπιν σχετικού ελέγχου. 
Παράλληλα να καθορίσουμε το απαραίτητο πλαίσιο, έτσι ώστε σε πρώτο επίπεδο να επανέλθει η ευρύτερη περιοχή στην πρότερη κατάσταση, προκειμένου όλοι οι διαμένοντες και οι δραστηριοποιούμενοι στο κέντρο των Αθηνών να επωφεληθούν από τη μη περαιτέρω υποβάθμιση της ζωής στο κέντρο της πόλης αλλά και σε ένα δεύτερο επίπεδο να προστατευθούν οι θέσεις εργασίας των απασχολούμενων στις επιχειρήσεις στο συγκεκριμένο πολεοδομικό ιστό.
Αυτό που πρέπει, βεβαίως, να διασφαλιστεί, είναι αφ’ ενός η ανάγκη για επίσπευση των συγκεκριμένων διαδικασιών, έτσι ώστε αυτές να μην παρεμποδίζονται από περιττή γραφειοκρατία και αφ’ ετέρου η ανάγκη για στοχευμένο αλλά ενδελεχή έλεγχο, ώστε να τηρούνται πλήρως οι προϋποθέσεις του νόμου αναφορικά με το είδος και την έκταση της επέμβασης.
Είναι απαραίτητο να δοθεί η αίσθηση στον πολίτη ότι η πολιτεία και θέλει και μπορεί να μεριμνά ταχύτατα προς όφελός του, χωρίς να ορθώνει τυπολατρικά εμπόδια στο δρόμο της δικαιολογημένης αγωνίας του να εξυπηρετηθεί. 
Η λήψη, βέβαια, όλων αυτών των απόλυτα αναγκαίων μέτρων, ας μην αυταπατόμαστε, λειτουργεί απλά ως ασπιρίνη. Καταπραΰνει μόνο επιδερμικά το μείζον πρόβλημα που αναδύθηκε εκείνη τη μέρα του φετινού Φεβρουαρίου. Και το μείζον ερώτημα στο οποίο οφείλουμε όλοι ως κοινωνία να δώσουμε απαντήσεις είναι ποιους τρόπους επιλέγουμε για να εκφράσουμε τις διαμαρτυρίες μας και να διεκδικήσουμε τα αιτήματά μας, καθώς και ποια όρια οφείλουν να έχουν οι δράσεις μας, αναφορικά με αυτά τα ζητήματα.
Θέλουμε ως κοινωνία κάθε φορά που νιώθουμε ότι οφείλουμε να περιφρουρήσουμε τα δικαιώματά μας, να υποκαθιστούμε εμείς οι ίδιοι την έννομη τάξη συλλήβδην; Θέλουμε να αποτελούμε εμείς οι ίδιοι τους δικαστές, τους εισαγγελείς και τους κατηγόρους απονέμοντας δικαιοσύνη κατά το δοκούν; Θέλουμε στο όνομα της καχυποψίας να αφαιρέσουμε από τους αρμόδιους για την ασφάλειά μας κρατικούς μηχανισμούς τη δυνατότητα να αποτελούν το ανάχωμά μας στην παραβατικότητα; Και κάθε φορά που προσπαθούν να το πράξουν, έστω και με λάθη και με παραλείψεις ή με ενδεχόμενες υπερβάσεις καθήκοντος, εμείς να ισοπεδώνουμε τη δράση του, να καταγγέλλουμε συνολικά τη στάση τους, να ευνουχίζουμε το ρόλο τους; Αν αυτό είναι που θέλουμε, τότε όλοι μας μπορούμε να θεωρούμε τους εαυτούς μας αυτόκλητους υπερασπιστές τους κοινωνικού δικαίου και να αναλαμβάνουμε δράσεις αντ’ αυτού ως σύγχρονοι Ρομπέν των Δασών.
Το κέντρο της Αθήνας, όμως, κυρίες και κύριοι συνάδελφοι, έζησε λεηλασία και καταστροφή, έζησε την εμφύλια μάχη στο όνομα της διαμαρτυρίας και της διαδήλωσης. Την ίδια μάχη σε μικρότερο βαθμό αλλά πολύ συχνά πλέον ζουν και πολλές άλλες περιοχές της χώρας μας.
Η Βέροια, ο τόπος από τον οποίο κατάγομαι, έγινε προσφάτως κι αυτή μάρτυρας μικρών ευτυχώς καταστροφών, στο κέντρο του πολεοδομικού της ιστού από διαμάχες αντίπαλων ιδεολογικών πόλων που αφετηρία και αρχή τους έχουν την ιδιοποίηση εκ μέρους τους του ρόλου του υπερασπιστή των δικαιωμάτων του πολίτη. 
Αυτό δεν πρέπει να περάσει, δεν πρέπει να το αφήσουμε να καλλιεργηθεί άλλο. Η ασφάλεια των πολιτών και η κοινωνική γαλήνη δεν είναι ζήτημα ευχολογίων, είναι απόφαση όλων μας που πρέπει να εφαρμόζεται με μοναδικό γνώμονα το σεβασμό στο Σύνταγμα της χώρας.
Κύριε Πρόεδρε, κυρίες και κύριοι συνάδελφοι, «αν δεν φυσάει ούριος άνεμος, τράβα κουπί», λέει ο θυμόσοφος ελληνικός λαός. Σ’ αυτούς τους δύσκολους καιρούς όλοι μας αυτό οφείλουμε να κάνουμε αλλά να το κάνουμε συντεταγμένα ως σύγχρονη πολιτεία, όχι αποσπασματικά και μονοκόμματα, λειτουργώντας με αποκλεισμούς και κομματικές αγκυλώσεις. 
Η νέα διακυβέρνηση ήδη έχει δώσει το στίγμα της στον τομέα αυτό. Θωρακίζοντας ξανά την Ελληνική Αστυνομία και εξορθολογίζοντας τη δράση και τις αρμοδιότητες των τμημάτων της, πέτυχε ήδη την «ανακατάληψη» –όπως επικράτησε ο όρος- του κέντρου των Αθηνών. Ξαναφέρνει σιγά-σιγά την ηρεμία στον πολεοδομικό ιστό της, την ανάσα ανακούφισης στον εμπορικό και επιχειρηματικό κόσμο της περιοχής. Αυτό θα συνεχίσει να κάνει, με κάθε κόστος, γιατί ξέρει ότι αν δεν τραβήξει αυτή κουπί, δεν θα το κάνει κανείς άλλος γι’ αυτήν, όχι γιατί δεν μπορούν οι άλλοι αλλά γιατί δεν το θέλουν.
Σας ευχαριστώ πολύ.
(Χειροκροτήματα από την πτέρυγα της Νέας Δημοκρατίας)","ΛΑΖΑΡΟΣ ΤΣΑΒΔΑΡΙΔΗΣ",509
"62833"," Το λόγο έχει ο Βουλευτής της Νέας Δημοκρατίας κ. Αθανάσιος Νταβλούρος.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"62834"," Κύριε Πρόεδρε, κυρίες και κύριοι συνάδελφοι, ακούσαμε αναφορές για την πατριδοκαπηλία ή και τις δυσμενείς επιπτώσεις που μπορεί να έχει στη συνοχή ενός λαού και στην πορεία του προς τα εμπρός. Εγώ θα έλεγα ότι τις ίδιες δυσμενείς συνέπειες, εκτός της πατριδοκαπηλίας την οποία κάποιοι επιχειρούν να σφετεριστούν για λογαριασμό τους, υπάρχει και ο λαϊκισμός. Πατριδοκαπηλία και λαϊκισμός είναι παιδιά της ίδιας μάνας, είναι παράγωγα, θα έλεγε κανείς, της σχολής του Γκαίμπελς. 
Ακούσαμε, επίσης, πρόκληση από τον εισηγητή του ΣΥΡΙΖΑ να ακουστούν αλήθειες και συμφωνώ μαζί του. Πράγματι, πρέπει να λεχθούν αλήθειες.
Αλήθεια πρώτη. Λαμβάνοντας υπ’ όψιν, βεβαίως, τους ισχυρισμούς, μίλησε για το φασιστικό πραξικόπημα και αυτούς που το εξέθρεψαν και το εξεδήλωσαν με αποτέλεσμα αυτήν την εθνική τραγωδία του Κυπριακού. Θα συμφωνήσουμε απολύτως. Η αλήθεια όμως, είναι ότι του φασιστικού πραξικοπήματος της 21ης  Απριλίου προηγήθηκε η πολιτική βία την οποία εξέθρεψαν και υποστήριξαν συγκεκριμένοι πολιτικοί χώροι της πατρίδας μας. 
Αλήθεια δεύτερη. Το ΕΑΜ δεν μπορεί να το σφετερίζεται κανένας πολιτικός χώρος είτε της δογματικής είτε της ευρύτερης λεγόμενης Αριστεράς, για λογαριασμό του. Το ΕΑΜ, το Εθνικό Απελευθερωτικό Μέτωπο, ήταν το σημείο αναφοράς κάθε Έλληνα πατριώτη που στάθηκε όρθιος απέναντι στον κατακτητή. Μαζί με τον ΕΔΕΣ, μαζί με την ΕΚΑ. Ίσως να διεκδικούν δικαίως την πατρότητα του ΕΛΑΣ, από τότε, δηλαδή, που διαφοροποιήθηκε η αποστολή και ο σκοπός τον οποίον υπηρετούσαν. Ο ΕΑΜ αθροιστικά για όλους τους Έλληνες, τους κάλεσε σε συναγερμό να κρατήσουν τα όπλα για λογαριασμό της πατρίδας και τα κατάφεραν. Να αναλογιστούν κάποιοι ποιος ήταν ο ρόλος του ΕΛΑΣ. 
Αλήθεια Τρίτη. Οι κουκουλοφόροι είναι παράγωγα μήτρας αριστερής προέλευσης. Περί αυτού φαντάζομαι να μην υπάρχει διαφοροποίηση ή αμφισβήτηση. Το αποδεικνύει διαχρονικά η δράση του, το πολιτικό πλαίσιο αναφοράς του και κυρίως οι στόχοι που επιλέγουν για να εκδηλώσουν τη βία στην αποκορύφωσή της. 
Αλήθεια τέταρτη. Η δράση του πολιτικής βίας επιτάχυνε, ενεθάρρυνε και δημιούργησε, θα έλεγα, το κατάλληλο κλίμα για την επίσπευση και την επιτάχυνση της εκκόλαψης του αυγού του φιδιού. Από το συγκεκριμένο πολιτικό σχηματισμό και τις δραστηριότητές του καλό θα είναι στην Αίθουσα αυτή να έχουμε πολύ σοβαρά υπ’ όψιν μας συμπεράσματα και αναφορές τους σε σχέση με τον τρόπο που αντιλαμβάνονται τη διαχείριση της πολιτικής ζωής και της συμμετοχής τους σε αυτήν. Έχουμε όλοι μας ευθύνη γιατί, πράγματι, τα άκρα είναι αποτέλεσμα κοινωνικής περιόδου κατά την οποία η οικονομική κρίση, κυρίως όμως η κρίση των ηθικών αξιών, βρίσκεται σε μεγάλη αμφισβήτηση. 
Αλήθεια πέμπτη. Οι αγωνιστές, κυρίες και κύριοι συνάδελφοι, δεν φέρουν κουκούλα. Αντιθέτως κουκούλα φέρουν οι σπιούνοι, οι δοσίλογοι, οι δικαιοπάροχοι του διαχρονικού εφιάλτη του τόπου αυτού. Ως εκ τούτου υπάρχει, πράγματι, λόγος όλοι μαζί να εργαστούμε, να συγκλίνουμε και να συναποφασίσουμε τρόπους αποκαθήλωσης αυτών των ιδιότυπων αγωνιστών της δημοκρατίας, για τους οποίους εξαιρετικά κόπτονται ως προς την υπεράσπιση και προάσπισή τους εκπρόσωποι συγκεκριμένων χώρων της Αίθουσας αυτής. 
Υπάρχει ή όχι ευθύνη πολιτικού χώρου, όταν σπεύδει σε κάθε περίπτωση που –από τα αποτελέσματα της δράσης αυτών των ομάδων- στοχοποιούνται εκείνοι που έχουν ταχθεί να προασπίσουν την κοινωνική συνοχή και να προασπίσουν τη συνοχή της ελληνικής κοινωνίας; 
Υπάρχει, άραγε, ή όχι ευθύνη σε εκείνους που καταχρώνται και προσπαθούν να αποδώσουν ανικανότητα στην αντιμετώπιση του φαινομένου της πολιτικής βίας, όταν ειδικά στρέφουν τα βέλη τους αποκλειστικά κατά της Ελληνικής Αστυνομίας; 
Ακούμε αναφορές περί μετάλλαξης του Αστυνομικού Σώματος σε παρακρατικό μηχανισμό, σε λειτουργία συγκοινωνούντων, δήθεν, δοχείων της Ελληνικής Αστυνομίας με προβοκάτορες και με παρακρατικούς.
Το παραμύθι αυτό, για όσους το μετέρχονται ή το επαναλαμβάνουν, έχει, -πιστεύω- ανεπιστρεπτί παραδοθεί στην ιστορική απαξία. Δεν πείθει κανέναν. Κυρίως, όμως, δεν προσφέρει υπηρεσία στη δημοκρατία. Η ρητορεία προς αυτήν την κατεύθυνση όλων όσων την εξέφρασαν, δεν προσφέρει, -επαναλαμβάνω,- υπηρεσία προς τη δημοκρατία.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Εάν εννοούμε την κοινωνική μας συνοχή και την προάσπιση της δημοκρατίας μας, οφείλουμε όλοι, προς την κατεύθυνση αποκάλυψης της δράσης αυτών των ιδιότυπων μελών, ομάδων, να συνεργήσουμε, να τους αποκαλύψουμε και να ενισχύσουμε τους μηχανισμούς της πολιτείας είτε τους κατασταλτικούς είτε τους νομοθετικούς, να λάβουν πρωτοβουλίες ελέγχου αυτού του φαινομένου.
Οφείλει πράγματι, η πολιτεία, κύριε Υπουργέ, προς την κατεύθυνση αυτή να νομοθετήσει. Δεν χρωστάει και δεν περισσεύει από τον ελληνικό λαό ούτε το ελάχιστο για την καταβολή αποζημιώσεων προς αποκατάσταση της δράσης αυτών των ιδιότυπων ομάδων.","ΑΘΑΝΑΣΙΟΣ ΝΤΑΒΛΟΥΡΟΣ",366
"62835"," Ολοκληρώστε, κύριε συνάδελφε.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"62836"," Πρέπει, πράγματι, προς την κατεύθυνση αυτή τάχιστα η ελληνική πολιτεία να λάβει πρωτοβουλίες, να προκρίνει κυρώσεις, κυρίως, όμως, να επιβάλει διοικητικά μέτρα τα οποία να ανταποκρίνονται στην αποκατάσταση των όποιων ζημιών, σε βάρος αυτών που τις παράγουν και να μη φορτώνονται στις πλάτες του ελληνικού λαού.
Τελικώς, μία ευχή έχω να καταθέσω: Έχουμε πολλά ζητήματα αμιγώς πολιτικού χαρακτήρα, που θα μπορούσαν να αποτελέσουν πεδίο πολιτικής αναμέτρησης. Σε αυτά από τα οποία εγκυμονούνται κίνδυνοι για τη δημοκρατία μας και την κοινωνική μας συνοχή, είμαι βέβαιος ότι πρέπει όλοι να συνεργήσουμε προς αποτροπή και ανάσχεσή τους.
Σας ευχαριστώ.
(Χειροκροτήματα από τη Νέα Δημοκρατία)","ΑΘΑΝΑΣΙΟΣ ΝΤΑΒΛΟΥΡΟΣ",366
"62837"," Το λόγο έχει η Βουλευτής του Συνασπισμού Ριζοσπαστικής Αριστεράς – Ενωτικό Κοινωνικό Μέτωπο, κα Ζωή Κωνσταντοπούλου.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"62838"," Εννιά λεπτά δώσατε στον κ. Νταβλούρο. Απλώς σας το υπενθυμίζω.","ΖΩΗ ΚΩΝΣΤΑΝΤΟΠΟΥΛΟΥ",272
"62839"," Μία φορά δεν μπορείτε να πάρετε το λόγο, χωρίς να κάνετε παρατήρηση, κυρία Κωνσταντοπούλου;","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"62840"," Κυρίες και κύριοι συνάδελφοι…","ΖΩΗ ΚΩΝΣΤΑΝΤΟΠΟΥΛΟΥ",272
"62841"," Μήπως θέλετε έντεκα;","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"62842"," Κυρίες και κύριοι συνάδελφοι και κύριε Υπουργέ, νομίζω ότι σήμερα δόθηκαν μαθήματα πολιτικής ειλικρίνειας και πολιτικής υποκρισίας. Και κάθε φορά που κλυδωνίζεται η συνοχή του μνημονιακού οικοδομήματος, παρακολουθούμε τα κόμματα που στηρίζουν αυτήν την Κυβέρνηση της τρικομματικής κοινοπραξίας, να παραδίδουν μαθήματα πολιτικής υποκρισίας.
Σήμερα κατέρρευσε για άλλη μία φορά η κοινοβουλευτική σας Πλειοψηφία. Μετά την άτακτη απόσυρση της τροπολογίας για τη «SIEMENS» την προηγούμενη Πέμπτη, εισπράξαμε μαθήματα συμψηφισμού της δράσης του ΣΥΡΙΖΑ με την εγκληματική δράση της Χρυσής Αυγής από τον κ. Σαχινίδη. 
Σήμερα, που συγκεντρώσατε μόλις εκατόν πενήντα μία θετικές ψήφους για την αντισυνταγματική και παράνομη τροπολογία του Υπουργείου Ναυτιλίας, με την οποία δρομολογείται η εκποίηση των λιμανιών όλης της χώρας, σήμερα παραδίδετε μαθήματα νέου τύπου συμψηφισμού και αναδρομής στην επιχειρηματολογία περί ταύτισης του ΣΥΡΙΖΑ με τη Χρυσή Αυγή ή με τους κουκουλοφόρους.
Όσο κι αν προσπαθείτε να κρυφτείτε, κύριοι που στηρίζετε την κυβερνητική δράση, πίσω από τέτοια επιχειρήματα και πίσω από τέτοιους συμψηφισμούς, αποκαλύπτεστε. Και αποκαλύπτεστε από την ίδια σας τη δράση.
Θα σας το πω γι’ άλλη μια φορά μιας και δεν το έχετε διδαχθεί από την Ιστορία. Κουκούλες η Αριστερά δεν φόρεσε ποτέ. 
Κύριε Βορίδη, εσείς που μειδιάτε αυτή τη στιγμή, εσείς ο Κοινοβουλευτικός Εκπρόσωπος της Νέας Δημοκρατίας, εσείς που έχετε φωτογραφηθεί με τσεκούρι να αναπτύσσετε την πολιτική σας δράση, εσείς αυτήν σας την ιστορία την διεκδικήσατε -ήσασταν σ’ άλλο πολιτικό χώρο τότε, δεν θυμάμαι αν ήταν η ΕΠΕΝ, το Εθνικό Μέτωπο, δεν ήταν το ΛΑΟΣ- ως «πολιτικό ακτιβισμό της Δεξιάς». Έτσι, για να μην ξεχνιόμαστε σ’ αυτήν την Αίθουσα ως προς το ποιοι έχουν σχέση με τη βία, ποια είναι η βία κάθε μορφής και κάθε μανδύα και πως η Αριστερά δεν είχε καμμία σχέση με τις κουκούλες, εσείς όμως είχατε αποδεδειγμένη σχέση, την οποία δεν αποποιείστε, με τα τσεκούρια.
Θα αναφερθώ τώρα στην 12η Φεβρουαρίου του 2012. Όσοι είχαμε την τιμή και την ευτυχία να συμμετέχουμε σ’ αυτήν την παλλαϊκή, συλλογική, δυναμική διαμαρτυρία του λαού μας δεν θα επιτρέψουμε σε κανέναν να συρρικνώσει αυτό το ιστορικό γεγονός, να το υποβαθμίσει και να το ταυτίσει με επεισόδια, τα οποία έγιναν στο πλαίσιο της πολύ γνωστής προβοκάτσιας, που κάθε φορά μεθοδεύεται όποτε υπάρχει προειδοποίηση, όποτε υπάρχει φόβος συλλογικής λαϊκής διαμαρτυρίας.
Και για να μην περισσεύει η υποκρισία, θα πω το εξής. Κύριε Υπουργέ -που μιλήσατε με νηφαλιότητα και αυτό σας τιμά- η ρύθμιση για την αποκατάσταση των ζημιών πέρασε με πράξη νομοθετικού περιεχομένου τον Μάρτιο του 2012. Εκπρόθεσμα σήμερα έρχεται στη Βουλή έξι μήνες μετά, ενώ το Σύνταγμα λέει ότι η  πράξη κατατίθεται μετά από σαράντα μέρες και μετά από τρεις μήνες ψηφίζεται και αποκαλύπτει τι; Αποκαλύπτει ότι το κατεπείγον που προφασίστηκε η τότε Κυβέρνηση και το οποίο εσείς επιβεβαιώνετε, στην πράξη αναδεικνύει την πλήρη αναντιστοιχία λόγων και έργων. Γιατί; Διότι δεν έχει καταβληθεί ούτε 1 ευρώ από τις αποζημιώσεις αυτές που ήταν κατεπείγουσες. 
Και εμείς πιστεύουμε ότι πρέπει όσοι ζημιώθηκαν και όσοι υπέστησαν βλάβη στην περιουσία τους να αποζημιωθούν, πλην όμως δεν έχουν αποζημιωθεί αλλά περίσσεψαν τα λόγια, περίσσεψε η πλειοδοσία σε υποσχέσεις, περίσσεψε η σπουδή να καταλυθεί και πάλι η κοινοβουλευτική διαδικασία με πράξη νομοθετικού περιεχομένου, η οποία αποδείχτηκε κενή περιεχομένου.
Θα σας πω και το εξής για να τελειώνουμε με την ιστορία της νομιμότητας. Γιατί εμείς σ’ αυτήν την Αίθουσα και έξω απ’ αυτήν την Αίθουσα έχουμε μνήμη και θα υπενθυμίζουμε αυτά που είναι κοινό κτήμα και κοινή συνείδηση. Κατά τη διάρκεια των συλλογικών διαμαρτυριών στις 29 και 30 Ιουνίου 2011, όταν παραλίγο να καταρρεύσει η κυβέρνηση Παπανδρέου και οδηγήθηκε σε ανασχηματισμό, τότε στα μέσα ενημέρωσης είχε προβληθεί ένα βίντεο, που απεικόνιζε κουκουλοφόρους και καδρονοφόρους να εναγκαλίζονται με αστυνομικούς. Και αυτό αποτελεί κατάφωρη απόδειξη της προβοκάτσιας και αυτό αποτελεί απόδειξη σχεδίου αποσταθεροποίησης και αποτελεί απόδειξη σχεδίου πυροδότησης επεισοδίων και πρόκλησης ζημιών: Από τις 4 Ιουλίου 2011 ο Πρόεδρος της Κοινοβουλευτικής Ομάδας του ΣΥΡΙΖΑ κατέθεσε στον Εισαγγελέα του Αρείου Πάγου μηνυτήρια αναφορά για να διερευνηθεί κατεπειγόντως ποιοι είναι αυτοί, οι οποίοι υποδαυλίζουν τα επεισόδια, προσποιούνται τους δήθεν διαμαρτυρόμενους και διαδηλωτές αλλά προέρχονται από το βαθύ παρακράτος, το οποίο εσείς χαϊδεύετε. Αυτή η νομική ενέργεια εκκρεμεί ακόμη. 
Θα ήθελα ν’ ακούσω την άποψη του κυρίου Υπουργού που έχει την ευαισθησία της δικαστικής του διαδρομής, πώς μπορεί αυτό το τόσο σοβαρό ζήτημα να εκκρεμεί ακόμη; Επανέφερε την καταγγελία ο κ. Τσίπρας στις αρχές Απριλίου 2012 και ακόμη εκκρεμεί η διερεύνηση. 
Όσοι, λοιπόν, λασπολογείτε εις βάρος του ΣΥΡΙΖΑ να ξέρετε ότι σας εκθέτει η πλήρης απραξία σας ως προς τη διερεύνηση του ποιοι, πραγματικά, πυροδοτούν βίαια επεισόδια και βανδαλισμούς. Επίσης, σας εκθέτει ο λόγος σας με τον οποίο επιχειρείτε να ταυτίσετε την Αριστερά  με γεγονότα βίας αλλά δεν θα το καταφέρετε ποτέ.
Κύριε Υπουργέ, κλείνω με μια αναφορά σε εκείνο που κι εσείς αναφέρατε, τη νομοθεσία την ελληνική την εργατική και τη νομολογία των ελληνικών δικαστηρίων. 
Κύριε Υπουργέ, αυτή η φιλεργατική νομοθεσία που ήταν κόσμημα για το κοινωνικό κράτος παγκοσμίως, κατακρημνίζεται από τις μνημονικακές πολιτικές. Αυτή η φιλεργατική νομολογία των ελληνικών δικαστηρίων αυτήν τη στιγμή τορπιλίζεται από τις επιλογές αυτής της Κυβέρνησης, που αφ’ ενός στραγγαλίζουν τα δικαιώματα των πολιτών και αφ’ ετέρου αφοπλίζουν τους δικαστές κατακρημνίζοντας και τις αποδοχές τους. 
Αυτά είχα να πω περί ειλικρίνειας και περί υποκρισίας. 
Ευχαριστώ πολύ.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΖΩΗ ΚΩΝΣΤΑΝΤΟΠΟΥΛΟΥ",272
"62843","  Κυρίες και κύριοι συνάδελφοι, έχει ολοκληρωθεί ο κατάλογος των ομιλητών και εισερχόμαστε στην ομιλία των Κοινοβουλευτικών Εκπροσώπων. 
Το λόγο έχει ο κ. Παναγιώτης Λαφαζάνης, Κοινοβουλευτικός Εκπρόσωπος του Συνασπισμού Ριζοσπαστικής Αριστεράς για δώδεκα λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"62844"," Ευχαριστώ, κύριε Πρόεδρε.
 Η συζήτηση αυτή σήμερα και οι προεκτάσεις που δίδονται σε αυτήν μπορεί να ήταν ενδιαφέρουσα, αν από ορισμένες πλευρές δεν βλέπαμε μια προσπάθεια, η οποία νομίζω ότι από ορισμένους δεν έγινε καν αθέλητα, να επαναφέρουν σε αυτήν την Αίθουσα ένα κλίμα που ίσως να υπήρχε στα κοινοβουλευτικά δεδομένα της χώρας μας αμέσως μετά τον εμφύλιο πόλεμο. Μερικές ομιλίες εδώ ήταν ψυχροπολεμικές ομιλίες, για ένα νομοσχέδιο, στο οποίο βλέπω ότι υπάρχει μια ευρεία συναίνεση σχεδόν – ας πούμε- καθολικής αποδοχής. 
Τι νομίζετε, ότι ψηφίζουμε για την αποζημίωση καταστημάτων, στα οποία πήγαμε και βάλαμε φωτιά πριν;","ΠΑΝΑΓΙΩΤΗΣ ΛΑΦΑΖΑΝΗΣ",279
"62845"," Ναι.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"62846"," Μπράβο σας, κύριοι. Είστε τέλειοι. Έχετε μια θαυμάσια λογική. 
Κάποιοι από εσάς, στο βάθος του μυαλού σας –δεν λέω ότι το λέτε κιόλας, δεν τολμάτε να το πείτε ανοιχτά, όμως γύρω- γύρω εκεί το πηγαίνετε- νομίζετε ότι γίνονται διαδηλώσεις, στις οποίες συμμετέχουμε κι ο μόνος μας καημός είναι να κάψουμε κανένα κατάστημα, να σπάσουμε καμμία βιτρίνα, να βάλουμε καμμία φωτιά σε κανένα αυτοκίνητο κτλ.. 
Νομίζετε ότι ο στόχος μας, ο στόχος αυτών που διοργανώνουν τις διαδηλώσεις, συνδικάτα, κόμματα, φορείς κ.τλ.- είναι αυτός; Νομίζετε ότι οι στόχοι αυτών που καίνε είναι συμβατοί με τους στόχους της μεγάλης μάζας των διαδηλωτών;","ΠΑΝΑΓΙΩΤΗΣ ΛΑΦΑΖΑΝΗΣ",279
"62847"," Όχι ο μόνος.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"62848"," Ακούστε λιγάκι και δεν θα χάσετε. Εγώ δεν λέω να υιοθετήσετε αυτά που λέω. Ακούστε, όμως. 
Στις 26 Σεπτεμβρίου θα έχουμε μια πολύ μεγάλη απεργιακή κινητοποίηση, μια γενική απεργία. Σε αυτήν τη γενική απεργία φαντάζομαι ότι θα έχουμε μια πολύ μεγάλη συμμετοχή εργαζομένων. 
Εκατοντάδες χιλιάδες εργαζόμενοι θα είναι στο δρόμο. Ίσως, να είναι και πρωτοφανής για τα ελληνικά δεδομένα. Εμείς το ευχόμαστε και εργαζόμαστε προς αυτήν την κατεύθυνση. 
Τι λέτε, ότι θέλουμε αυτή η διαδήλωση να εκτραπεί σε μια λεηλασία καταστημάτων, σε εμπρησμούς και άλλα τινά; Αυτό θέλουμε; Εμείς θέλουμε να είναι ένα μεγάλο, ειρηνικό, λαϊκό, ενωτικό, ταξικό ποτάμι. Αυτή θα είναι η δική μας κατεύθυνση, γιατί με αυτήν την κατεύθυνση, ξέρουμε ότι θα σαρώσουμε τα πακέτα σας. Και θα σαρωθούν τα πακέτα σας. Είναι βέβαιο αυτό. Εννοώ τα πακέτα μέτρων που θέλετε να φέρετε. Αυτό θέλουμε να κάνουμε. 
Υπάρχει, όμως, και ένα καθεστώς, το οποίο δεν θέλει να εμφανιστεί μια τέτοια εικόνα στις 26 Σεπτέμβρη. Θα ήθελε η Αθήνα να καεί. Θα ήθελε να δει εμπρησμούς παντού. Θα ήθελε να δει μολότοφ και το βράδυ θα ήθελε να κατακλύσει με αυτό το θέαμα τις τηλεοπτικές εικόνες, προκειμένου να δυσφημίσει τους διαδηλωτές να αποπροσανατολίσει, να φοβίσει κ.ο.κ.. 
Άρα, το συμφέρον, για να γίνονται τέτοια επεισόδια, τέτοια γεγονότα, τέτοιου είδους εκτροπές, δεν το έχει καμμία Αριστερά, η οποία θέλει να ανατρέψει τη σημερινή κατάσταση. Και ξέρετε, αυτά που λέω έχουν αποδειχθεί διεθνώς, σε μεγάλες ιστορικές καμπές, το πώς δρα το κράτος, πώς δρα το παρακράτος, πώς δρουν τα κέντρα εξουσίας, τα κέντρα που θέλουν να διατηρήσουν το σύστημα σε αυτές τις περιπτώσεις, προκειμένου να αποπροσανατολίσουν, να συκοφαντήσουν, να εκτρέψουν, να διαλύσουν μεγάλα κινήματα, ειρηνικούς αγώνες που θέλουν να αλλάξουν την πραγματικότητα, το σύστημα. 
Αυτή είναι η ανάλυση των πραγμάτων. Ιδού, πώς μπορούν να υπάρξουν κοινά συμφέροντα σε ένα κράτος της βίας. Και μη μου πείτε ότι το κράτος είναι ένα κράτος το οποίο δεν χρησιμοποιεί βία. Δείτε τους αστικούς ορισμούς, τα αστικά βιβλία. Ο Βέμπερ, ένας από τους μεγαλύτερους αστούς κοινωνιολόγους, όταν ρωτήθηκε τι είναι το κράτος, η απάντησή του ήταν ότι το κράτος και η ουσία του είναι η βία. Μα, του λένε, μόνο βία είναι το κράτος; Όχι, βεβαίως, λέει ο Βέμπερ, είναι χίλια δυο άλλα πράγματα αλλά αν αφαιρέσετε από το κράτος το μονοπώλιο της άσκησης της βίας, τότε δεν υπάρχει κράτος.","ΠΑΝΑΓΙΩΤΗΣ ΛΑΦΑΖΑΝΗΣ",279
"62849"," Είναι σωστός ο ορισμός. Το κράτος έχει το μονοπώλιο, δεν το έχουν οι κουκουλοφόροι…","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"62850"," Συνεπώς, αν θέλετε να κάνετε κηρύγματα βίας, δεν θα τα κάνετε σε εμάς. Το μονοπώλιο της νόμιμης βίας είναι ουσία του κράτους. Αυτό είναι που διαμορφώνει τις κρατικές πολιτικές. 
Σε τέτοιες καταστάσεις σαν τις σημερινές, που οι συναινέσεις λιγοστεύουν, που οι λαϊκές αποδοχές απέναντι σε αυτό το κράτος περιορίζονται ασφυκτικά και γίνονται σχεδόν ανύπαρκτες, η βία γίνεται το κύριο γνώρισμα, το κύριο χαρακτηριστικό, η κύρια ουσιαστική στάση πολιτικής του κράτους. Και αυτό το βλέπουμε γύρω μας. Αυτό εκτυλίσσεται σήμερα και γι’ αυτό ακούμε αυτές τις κραυγές από ορισμένες πλευρές που μας πάνε πενήντα χρόνια πίσω. 
Γι’ αυτό άκουσα με έκπληξη τον κύριο Υπουργό εδώ να λέει «κοιτάξτε, θα είναι αδίκημα το να φοράει κανείς κουκούλα».","ΠΑΝΑΓΙΩΤΗΣ ΛΑΦΑΖΑΝΗΣ",279
"62851"," Στη διαδήλωση, όχι στο καρναβάλι.","ΜΑΥΡΟΥΔΗΣ ΒΟΡΙΔΗΣ",69
"62852"," Στη διαδήλωση. Δηλαδή, με συγχωρείτε, άμα είναι εκτός διαδήλωσης, η κουκούλα είναι νόμιμη και μέσα στη διαδήλωση γίνεται παράνομη; Καταλαβαίνετε τώρα, λοιπόν, ότι εδώ θα υπάρχει μία τεράστια γκρίζα ζώνη εάν είναι μέσα ή έξω από τη διαδήλωση.","ΠΑΝΑΓΙΩΤΗΣ ΛΑΦΑΖΑΝΗΣ",279
"62853"," Το δικαστήριο θα αποφασίσει.","ΧΑΡΑΛΑΜΠΟΣ ΑΘΑΝΑΣΙΟΥ",10
"62854"," Α, το δικαστήριο θα το αποφασίζει αυτό. Μπράβο. Ξέρετε τι λέει; Αυτό μοιάζει σαν τον Πάπα Ιννοκέντιο, ο οποίος τι έκανε; Έστειλε το στρατό λέγοντας: στην τάδε πόλη υπάρχουν άπιστοι, πηγαίνετε να τους σφάξετε. Μα, του λένε, δεν υπάρχουν μόνο άπιστοι, υπάρχουν και πιστοί και χριστιανοί. Πώς θα τους ξεχωρίσουμε; Λέει: σφάξτε τους όλους και θα τους ξεχωρίσει ο Θεός. Αυτό μας λέτε εσείς τώρα, ότι τη γκρίζα ζώνη θα την καθορίσει, ποιος; Το δικαστήριο. 
Το δικαστήριο, λοιπόν, θα καθορίσει τη γκρίζα ζώνη. Και αν, σας λέω εγώ, θέλουν κάποιοι να μπουν και μπουν για να διακωμωδήσουν όλη αυτήν την κατάσταση, τι θα κάνετε; Θα τους βάλετε δύο και τρία χρόνια φυλακή χωρίς αδίκημα; Αυτό που είπατε ότι ένας τελεί ένα αδίκημα με κουκούλα και η ποινή του είναι μεγαλύτερη, ίσως να γίνεται κάπως κατανοητό. Αλλά το να φοράει απλώς κουκούλα και το γεγονός ότι φοράει μόνο κουκούλα να είναι αδίκημα, είναι υποκρισία. 
Και είναι πολύ περισσότερο υποκρισία, διότι οι κουκουλοφόροι είναι αναρίθμητοι πολλές φορές σε διαδηλώσεις και επιτίθενται βίαια σε αυτούς που θέλουν να κάνουν τη διαδήλωση γενικά και δεν επιτρέπουν την παρουσία τους. Βλέπουμε την αστυνομία να μην μπορεί ποτέ να τους συλλάβει. Οι κουκουλοφόροι δρουν ανεξέλεγκτα κάθε φορά. Όταν θέλει η αστυνομία και δεν είναι μομφή αυτό γενικά στην αστυνομία, όπως είπατε, κύριοι, δηλαδή δεν επιτεθέμεθα στην αστυνομία εμείς...","ΠΑΝΑΓΙΩΤΗΣ ΛΑΦΑΖΑΝΗΣ",279
"62855"," Να το διευκρινίσετε.","ΔΗΜΗΤΡΙΟΣ ΚΥΡΙΑΖΙΔΗΣ",263
"62856"," Το έχουμε διευκρινίσει πολλές φορές τόσο πολύ που έχουμε γίνει κουραστικοί. Αστυνομία δεν εννοούμε τον απλό ένστολο ο οποίος εκτελεί εντολές. Αυτός δεν έχει κανένα συμφέρον σήμερα να πηγαίνει να σπάει τα κεφάλια των διαδηλωτών που διεκδικούν την επιβίωσή τους. Την επιβίωσή τους διεκδικούν, όχι να πλουτίσουν. Δεν έχει κανένα συμφέρον ο απλός ένστολος να το κάνει αυτό το πράγμα. Και σήμερα ξέρετε ότι οι αστυνομικοί αντιδρούν πάρα πολύ έντονα σε αυτές τις πολιτικές που εφαρμόζονται και μάλιστα στο πακέτο που θέλει να τους δώσει και τη χαριστική βολή που δεν θα μπορούν να ζήσουν πλέον. Εσείς το ξέρετε πολύ καλύτερα από όλους μας αυτό το πράγμα.
Αυτοί θα βγουν στους δρόμους, έχουν ήδη βγει στους δρόμους και μας λέτε εμάς γιατί τους υποστηρίζουμε; Γιατί είναι εργαζόμενοι. Και δεν τους χρεώνουμε εμείς τις κυβερνητικές πολιτικές όπου χρησιμοποιούν ορισμένα τμήματα μόνο και μόνο ως μοχλό και ως αιχμή του δόρατος εναντίον των εργαζομένων. Δεν ταυτίζουμε εμείς το Αστυνομικό Σώμα με αυτού του είδους τις πολιτικές επιλογές. Και αυτό είναι σαφέστατο. 
Αυτοί, όμως, που οργανώνουν, σχεδιάζουν και θέλουν πίσω από την αστυνομία να διαμορφώσουν το δικό τους παρακράτος, ξέρουμε τι κάνουν και βλέπουμε τι κάνουν. Και εγώ έχω δει το τι γίνεται. Πού βρίσκονται όλοι αυτοί οι περίεργοι που ακολουθούν πολλές φορές τις κλούβες των ΜΑΤ και τους βλέπουμε να μπαινοβγαίνουν και στη ΓΑΔΑ; Πώς γίνεται αυτό το πράγμα;","ΠΑΝΑΓΙΩΤΗΣ ΛΑΦΑΖΑΝΗΣ",279
"62857"," Να τιμωρήσουμε …","ΧΑΡΑΛΑΜΠΟΣ ΑΘΑΝΑΣΙΟΥ",10
"62858"," Τι να τιμωρήσετε; Δεν τιμωρείτε. Δεν το λέω για εσάς προσωπικά, λέω για ένα ολόκληρο καθεστώς που υπάρχει. Και όταν ρωτάμε, τι γίνεται εδώ, βρε παιδιά, πώς γίνονται αυτά τα συγκοινωνούντα δοχεία, δεν παίρνουμε απαντήσεις. Αυτές είναι οι καταστάσεις, οι οποίες πρέπει να αντιμετωπισθούν.
Αν πάτε σε ιδιώνυμο, λοιπόν, δεν θα απαντήσετε σε κανένα απολύτως πρόβλημα. Θα δημιουργήσετε καινούργια προβλήματα και κυρίως αυτό που θα επιβεβαιώσετε είναι ότι αυτό το κράτος στον αυταρχισμό του δεν έχει αρχή, αλλά δεν έχει και τέλος.
Ακούω ορισμένα πράγματα για την ασυλία των Βουλευτών. Ακούω ότι ακόμα και στην περίπτωση που βλέπουμε ότι έχουν, λέει, πρόθεση να διαπράξουν ένα πλημμέλημα, θα μπορούν να συλλαμβάνονται. Δεν τα βγάζω από μόνος μου. Έχουν γίνει δηλώσεις.","ΠΑΝΑΓΙΩΤΗΣ ΛΑΦΑΖΑΝΗΣ",279
"62859"," Κύριε Λαφαζάνη, σας παρακαλώ. Έχει γίνει υπέρβαση. Έχουμε αρκετούς ομιλητές. Έχουμε φτάσει στις 17.00΄ η ώρα.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"62860"," Βεβαίως μπορείτε να κατονομάσετε ένα μείζονα εχθρό που θέλετε να αντιμετωπίσετε, αλλά στο τέλος, αυτός ο μείζων εχθρός καταλήγει να είναι η δημοκρατία και οι απλοί εργαζόμενοι. Καταλήγουν να είναι αυτοί που θέλουν να αλλάξουν τη σημερινή άθλια και βάρβαρη οικονομική και κοινωνική κατάσταση. Γιατί, μην ξεχνάτε ότι η μεγαλύτερη βαρβαρότητα και βία που υπάρχει σήμερα στην κοινωνία μας είναι το ενάμισι εκατομμύριο άνεργοι, είναι ότι το 55% της νεολαίας μας είναι χωρίς δουλειά. Και όταν σε μία χώρα η νεολαία της δεν έχει δουλειά, είναι άνεργη, δεν έχει μέλλον. Και δεν μιλάμε τώρα για μειοψηφικά ποσοστά. Μιλάμε για πλειοψηφία της νεολαίας και τείνει να γίνει η  μεγάλη πλειοψηφία. Πώς θα αντιμετωπίσετε αυτό το θέμα; Δεν μας λέτε. Και πάτε να κάνετε ιδιώνυμο την κουκούλα, απλώς γιατί φόρεσε κουκούλα. Μα, είναι αντίληψη αυτή; 
Ξέρετε η λέξη «ιδιώνυμο» πότε ξαναχρησιμοποιήθηκε και πού οδήγησε σε αυτή τη χώρα; Σε καταστροφές, σε εγκλήματα και σε μεγάλες οδυνηρές πολιτικές καταστάσεις, οδυνηρές για την ίδια τη δημοκρατία. 
Πάρτε, λοιπόν, πίσω τα ιδιώνυμα. Εδώ έχουμε μία συμφωνία πάνω σε έναν νόμο τον οποίο βεβαίως τον φέρατε, όπως τον φέρατε, για να επιταχυνθούν κάποιες διαδικασίες, αλλά νομίζω ότι οι διαδικασίες αυτές, δηλαδή οι αποζημιώσεις δεν έχουν δοθεί ακόμα. Προς τι λοιπόν, η πράξη νομοθετικού περιεχομένου, η οποία τείνει να γίνει κανόνας στη νομοθετική προσπάθεια;
Ευχαριστώ.
(Χειροκροτήματα από την πτέρυγα του ΣΥΡΙΖΑ)","ΠΑΝΑΓΙΩΤΗΣ ΛΑΦΑΖΑΝΗΣ",279
"62861"," Το λόγο έχει ο Κοινοβουλευτικός Εκπρόσωπος της Νέας Δημοκρατίας, κ. Βορίδης.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"62862"," Ευχαριστώ πολύ, κύριε Πρόεδρε. 
Κυρίες και κύριοι συνάδελφοι, με αφορμή την κύρωση της συγκεκριμένης πράξης νομοθετικού περιεχομένου που ρυθμίζει στην πραγματικότητα αποζημιωτικά ζητήματα για τις ζημιές που προεκλήθησαν από τους βανδαλισμούς και τις απαράδεκτες καταστροφές που συνέβησαν, άνοιξε μία μεγάλη συζήτηση, η οποία, κατά τη γνώμη μου, έχει μία πολύ σημαντική βάση, γιατί πέρα από τα θέματα της πράξης νομοθετικού περιεχομένου όπου μπορεί να γίνει μία κουβέντα –και αναφέρθηκε ο κύριος Υπουργός σ’ αυτό- υπάρχει μία πραγματικότητα, ότι ο Έλληνας φορολογούμενος σε μία δύσκολη στιγμή και ο κρατικός προϋπολογισμός θα κληθεί να καταβάλει σημαντικά ποσά της τάξης ενδεχομένως των 15 εκατομμυρίων. Να θυμίσω ότι η παρέμβαση που συζητούσαμε χθες…","ΜΑΥΡΟΥΔΗΣ ΒΟΡΙΔΗΣ",69
"62863"," Δύο εκατομμύρια.","ΝΙΚΟΛΑΟΣ ΒΟΥΤΣΗΣ",75
"62864"," Δύο είναι τα εκατομμύρια;","ΜΑΥΡΟΥΔΗΣ ΒΟΡΙΔΗΣ",69
"62865"," Τα προϋπολογισθέντα ήταν 15, αλλά 2 είναι για την τράπεζα.","ΝΙΚΟΛΑΟΣ ΒΟΥΤΣΗΣ",75
"62866"," Δεν ξέρω αν έχει κλείσει η αποζημιωτική διαδικασία, θα δούμε. Εν πάση περιπτώσει, πάντως είναι σημαντικά ποσά, ειδικά για μία στιγμή τόσο δύσκολη.
Και ορθά νομίζω κανένας αναζητά την αιτία, γιατί πρέπει ο ελληνικός λαός να πληρώσει σε τελευταία ανάλυση αυτά τα ποσά, όχι υπό την έννοια της αμφισβητήσεως ότι πρέπει να αποζημιωθούν αυτοί που υπέστησαν τις ζημιές, αλλά πηγαίνοντας στον γενεσιουργό λόγο, στους αυτουργούς αυτών των καταστροφών. 
Ανοίγει, λοιπόν, μία συζήτηση για την πολιτική βία. Ακούστηκαν πολλά. Ένα πρώτο ερώτημα είναι κατά πόσο αυτή η πολιτική βία έχει πολιτικό χρώμα ή δεν έχει. Θα μου επιτρέψετε να σας πω ότι κατά τη γνώμη μου έχει. Έχει συγκεκριμένο πολιτικό χρώμα και συνδέεται με συγκεκριμένες πολιτικές αντιλήψεις. Στη συζήτηση γι’ αυτό κυρίως ενίσταται η πλευρά του ΣΥΡΙΖΑ, αλλά ενδεχομένως και του Κομμουνιστικού Κόμματος Ελλάδος, για το ότι υπάρχει μία άποψη που υποστηρίχθηκε στην Αίθουσα αυτή -και την υποστηρίζω και εγώ- δηλαδή ότι όλα αυτά τα χρόνια στην Ελλάδα η πολιτική βία στη συντριπτική της πλειοψηφία έχει ιδεολογική ταυτότητα. 
Το «ιδεολογική ταυτότητα» δεν το ορίζω στενά, μπορεί να μην συνδέεται με μία συγκεκριμένη αντίληψη της Αριστεράς ή με ένα συγκεκριμένο φορέα της Αριστεράς, αλλά ανήκει σε αυτό που θα λέγαμε ευρύτερο πλαίσιο των ιδεών της Αριστεράς. Και εδώ υπάρχει η αντίρρηση την οποία κατέθεσε και ο κ. Λαφαζάνης, αλλά και άλλοι συνάδελφοι από το ΣΥΡΙΖΑ που λένε: «Μας αδικείτε. Εμείς εκείνο που θέλουμε είναι να εκφράζεται η διαμαρτυρία του κόσμου, η διαμαρτυρία των πολιτών, η διαμαρτυρία των συνδικάτων, η διαμαρτυρία των εργαζομένων. Εμείς αυτό θέλουμε σε τελευταία ανάλυση. Δεν θέλουμε κάτι περισσότερο. Θέλουμε αυτό να γίνεται ειρηνικά, δεν θέλουμε να υπάρχει κάτι άλλο». 
Υπήρξαν παραλλαγές και αποχρώσεις και στις τοποθετήσεις των συναδέλφων του ΣΥΡΙΖΑ. Παραδείγματος χάριν, η κ. Διώτη, νομίζω με μεγάλη σαφήνεια, μίλησε για το ότι υπάρχει ένα, ας το πω, κατώφλι αγανάκτησης και ότι, αν κάποιος υπερβεί αυτό το κατώφλι αγανάκτησης, τότε πια αρχίζουν και δημιουργούνται σχεδόν νομοτελειακά τέτοιου είδους φαινόμενα βίας, που εμείς μπορούμε εδώ να τα καταδικάζουμε, αλλά σε τελευταία ανάλυση θα συμβούν, γιατί αυτά είναι προϊόντα μίας συγκεκριμένης πολιτικής. Μία περιοριστική, παραδείγματος χάριν, δημοσιονομική πολιτική τι θα έχει σαν συνέπεια; Επειδή υπάρχει άνεργος κόσμος, επειδή υπάρχει φτωχός κόσμος, επειδή περιορίζονται τα εισοδήματα, αυτό σημαίνει ότι θα αρχίσουν να σπάνε τα καταστήματα, γιατί είναι θυμωμένοι, γιατί στη διαδήλωση θα θέλουν να εκφράσουν την οργή τους, να πετάνε μολότοφ, να δέρνουν αστυνομικούς ή δεν ξέρω τι άλλο να κάνουν. 
Κατά τη γνώμη μου, η Αριστερά θα πρέπει να καταλάβει το εξής και θα πρέπει να απαντήσει σε αυτό και αυτό –ξέρετε- είναι μία μεγάλη θεωρητική, φιλοσοφική και ηθική συζήτηση: Ή αποδέχεσαι τις βασικές αρχές της Κοινοβουλευτικής Δημοκρατίας και από εκεί και πέρα λειτουργείς μέσα στα πλαίσια αυτής και ανάλογα με τους κοινοβουλευτικούς συσχετισμούς εμπεδώνεται η νομιμότητα, χωρίς αυτό να σημαίνει ότι δεν υπάρχουν κοινωνικά δικαιώματα, το δικαίωμα της απεργίας, το δικαίωμα της συναθροίσεως, τα οποία προστατεύονται μέσα στο Σύνταγμα της Κοινοβουλευτικής Δημοκρατίας ή αποδέχεσαι την ταύτισή της, τον ορισμό της ως επαναστατικής δυνάμεως, οπότε μέσα στην έννοια της επαναστάσεως υπάρχει η έννοια της βίαιης ανατροπής. Έτσι δεν είναι; Εγώ γι’ αυτό πάντα συνεννοούμαι πάρα πολύ καλά με το Κομμουνιστικό Κόμμα Ελλάδος από τελείως διαφορετικές σκοπιές. Αλλά μπορούμε να συνεννοηθούμε. Ή έτσι ή αλλιώς. Ή η Αριστερά είναι επαναστατική δύναμη, άρα η επανάσταση έχει μέσα στο νόημα της τη βία και επομένως διαμορφώνει μία κουλτούρα και έναν πολιτισμό της βίαιης ανατροπής ή είναι μια κοινοβουλευτική δύναμη σοσιαλδημοκρατική, η οποία λειτουργεί στα πλαίσια του κοινοβουλευτικού καθεστώτος και επομένως δεν έχει καμμία σχέση με την επαναστατική ανατροπή. 
Το βασικό επιχείρημα, το οποίο θα ακούσετε πολύ συχνά, κυρίες και κύριοι συνάδελφοι, από την πλευρά του Κομμουνιστικού Κόμματος Ελλάδος που έχει πολύ πιο σαφείς, ξεκάθαρες και ζυγισμένες θέσεις πάνω στο θέμα αυτό, είναι το επιχείρημα της ανυπακοής. Πού στηρίζεται το επιχείρημα της ανυπακοής; Στο επιχείρημα ότι η νομιμότητα που παράγεται εδώ μέσα είναι η αστική νομιμότητα, η ταξική νομιμότητα. Πού στηρίζεται η δυνατότητα αρνήσεως αυτής της νομιμότητας; Σε μία υπερέχουσα αρχή, κάτι που υπάρχει πάνω από αυτήν τη νομιμότητα, που είναι το δίκαιο του εργάτη, που είναι δηλαδή το δίκαιο της ταξικής σύγκρουσης, της ταξικής αντιπαλότητας. Είναι στην πραγματικότητα –εδώ υπάρχει, κατά τη γνώμη μου, μια αντίφαση στη μαρξιστική θεωρία- μια φυσικοδικαιική αντίληψη αυτή που δεν αποδέχεται το θετικό δίκαιο, αλλά λέει ότι υπάρχει κάτι μεγαλύτερο, κάτι παραπάνω από το θετικό δίκαιο, ένα φυσικό δίκαιο το οποίο πρέπει κανείς να το υπηρετήσει. Ποιο είναι το φυσικό δίκαιο στην περίπτωση της κομμουνιστικής Αριστεράς; Το δίκαιο της εργατικής τάξης. Το δίκαιο της εργατικής τάξης μπορεί να ανατρέπει,  όταν το νομίζει, τους αστικούς νόμους, μπορεί να μην τους σέβεται. Και σε τελευταία ανάλυση, είναι ένα ζήτημα συσχετισμών το αν θα εφαρμοστούν οι νόμοι του Κοινοβουλίου ή όχι. Στην κομμουνιστική επαναστατική παράδοση νομίζω ότι αυτή η σκέψη μας είναι οικεία. Όχι μόνο σε αυτήν. 
Με έναν ενδιαφέροντα τρόπο η παράδοση του εθνικοσοσιαλισμού έχει επίσης φυσικοδικαιικές αντιλήψεις και προτάγματα. Πράγματι, οι νόμοι της Κοινοβουλευτικής Δημοκρατίας, του κράτους, μπορούν να καμφθούν εν όψει ενός υπερέχοντος συμφέροντος. Μπορεί να είναι το συμφέρον της φυλής, μπορεί να είναι το συμφέρον του έθνους έτσι όπως ορίζει ένα κίνημα που αυτοπροσδιορίζει ότι γνωρίζει αυτά τα συμφέροντα κάθε φορά. 
Ποιες δυνάμεις στην πραγματικότητα αμφισβητούν τη νομιμότητα; Οι δυνάμεις εκείνες που προσβλέπουν στην επαναστατική και βίαιη κατάργηση του συγκεκριμένου καθεστώτος. Καθαρές κουβέντες. Αυτή είναι μια ωραία μεγάλη φιλοσοφική και ηθική συζήτηση. 
Τι λέμε εμείς, κυρίες και κύριοι συνάδελφοι; Εμείς θα στηρίξουμε αυτό που λέγεται νομικός θετικισμός. Γιατί πρέπει να υπακούς στο νόμο; Όχι γιατί ο νόμος είναι καλός, γιατί εάν μπούμε στο θέμα του αν ο νόμος είναι καλός, τότε ο κ. Χαλβατζής θα μου πει ότι ο νόμος που περιορίζει, παραδείγματος χάριν, εργασιακά δικαιώματα είναι ένας κακός νόμος.","ΜΑΥΡΟΥΔΗΣ ΒΟΡΙΔΗΣ",69
"62867"," Παράνομος.","ΣΠΥΡΙΔΩΝ ΧΑΛΒΑΤΖΗΣ",534
"62868"," Μάλιστα, αυτό που λέει ο κ. Χαλβατζής είναι ακόμα πιο ενδιαφέρον. Είναι ένας παράνομος νόμος.","ΜΑΥΡΟΥΔΗΣ ΒΟΡΙΔΗΣ",69
"62869"," Το οκτάωρο.","ΣΠΥΡΙΔΩΝ ΧΑΛΒΑΤΖΗΣ",534
"62870"," Στους χώρους της Αριστεράς –για να σας πω ένα άλλο παράδειγμα, που ενδεχομένως σας ενδιαφέρει- θα έθετε κάποιος το εξής ερώτημα -και υπάρχουν φιλόσοφοι που το έχουν υποστηρίξει- ότι ορισμένοι νόμοι που είναι τόσο προσβλητικοί για τις ανθρώπινες αξίες δεν είναι καν νόμοι. Μπορεί να έχουν ψηφισθεί από το Κοινοβούλιο, αλλά δεν είναι νόμοι στ’ αλήθεια. 
Εμείς τι αντιτάσσουμε; Εμείς λέμε ότι αυτό μας βάζει σε μια πολύ δύσκολη, επικίνδυνη συζήτηση, γιατί έτσι όπως τα ορίζει ο κ. Χαλβατζής, το Κομμουνιστικό Κόμμα, ο ΣΥΡΙΖΑ, ενδεχομένως η Χρυσή Αυγή, οι Ανεξάρτητοι Έλληνες, οι νόμοι που παράγουμε εδώ δεν είναι καλοί νόμοι, είναι παράνομοι νόμοι, γιατί αντιτίθενται, όχι σε συνταγματικές αρχές –μην το μπερδέψουμε, γιατί συνταγματικός έλεγχος υπάρχει, το Σύνταγμα είναι θετικό δίκαιο- αλλά σε άλλες φυσικοδικαιικές αρχές …","ΜΑΥΡΟΥΔΗΣ ΒΟΡΙΔΗΣ",69
"62871"," Υπερσυνταγματικές. Αυτό υποστηρίζει η θεωρία …","ΧΑΡΑΛΑΜΠΟΣ ΑΘΑΝΑΣΙΟΥ",10
"62872"," Υπερσυνταγματικές. Φανταστείτε να είχαμε ένα κόμμα, παραδείγματος χάριν, φονταμενταλιστών ισλαμιστών, που θα έλεγαν ότι κάθε νόμος που αντιτίθεται στη Σαρία, το νόμο του Θεού, δεν είναι νόμος. Άρα, όχι μόνο δεν τον αναγνωρίζουμε, αλλά πρέπει να τον παρακούμε. Έρχονταν, λοιπόν, και φτιάχνανε μια δόμηση ενός τέτοιου είδους επιχειρήματος. 
Τι αντιτάσσουμε εμείς; Ο νόμος είναι νόμος. Γιατί; Γιατί εκδόθηκε με νόμιμο τρόπο, γιατί ψηφίστηκε από το αρμόδιο όργανο, γιατί ψηφίστηκε από το ελληνικό Κοινοβούλιο. Ο νόμος είναι νόμος, γιατί παράγεται μέσα στα πλαίσια της συνταγματικής τάξης και οφείλουμε υπακοή σ’ αυτόν, ακριβώς γιατί παράγεται με τη σωστή διαδικασία, που είναι η διαδικασία του δημοκρατικού καθεστώτος, η διαδικασία της κοινοβουλευτικής δημοκρατίας. Γι’ αυτό υπακούμε στους νόμους. Δεν κρίνουμε τους νόμους αν είναι καλοί ή κακοί.
Προσέξτε τι λέω τώρα. Λέω κάτι πιο σύνθετο. Δεν σημαίνει ότι δεν μπορείτε να σηκωθείτε και να πείτε ότι ένας νόμος είναι κακός, αυτό που κάνει συνήθως ο κ. Λαφαζάνης. Αυτό φυσικά μπορεί να το λέει.","ΜΑΥΡΟΥΔΗΣ ΒΟΡΙΔΗΣ",69
"62873"," Μπορώ; Εντάξει.","ΠΑΝΑΓΙΩΤΗΣ ΛΑΦΑΖΑΝΗΣ",279
"62874"," Φυσικά! Αλίμονο! Γιατί μπορείτε να το λέτε, όμως, κύριε Λαφαζάνη; Πού μπορείτε να το λέτε; Μέχρι ποιο σημείο μπορείτε να το λέτε; Στα πλαίσια μιας κοινοβουλευτικής διαδικασίας στην οποία προσπαθείτε να πείσετε το Κοινοβούλιο να πάρει κάποια άλλη θέση; 
Μπορούμε να το λέμε μέσα στην κοινωνία; Φυσικά μπορούμε να το λέμε μέσα στην κοινωνία. Μπορούμε να το λέμε με διαδηλώσεις; Φυσικά μπορούμε να το λέμε με διαδηλώσεις. Μπορούμε να αρθρογραφούμε; Φυσικά μπορούμε να αρθρογραφούμε. Γιατί μπορούμε να τα κάνουμε όλα αυτά; Γιατί μας το επιτρέπει το Σύνταγμα και ο νόμος, γι’ αυτό μπορούμε να τα κάνουμε όλα αυτά! Άρα, στην πραγματικότητα πάλι έχουμε μια αναφορά σε ένα τέτοιο κλασσικό τυπικό σύστημα νομιμότητας. 
Οποιαδήποτε άλλη σκέψη, στην πραγματικότητα μας εκτρέπει σε μια θεωρία ανοικτών συγκρούσεων. Και το πρόβλημά σας είναι ότι δεν έχετε τοποθετηθεί και μιλάω για τον ΣΥΡΙΖΑ, γιατί το Κομμουνιστικό Κόμμα έχει τοποθετηθεί. Το Κομμουνιστικό Κόμμα αρνείται αυτού του τύπου την τυπική νομιμότητα. Και γι’ αυτό έχει ευθύνη, όχι για συγκεκριμένα επεισόδια. 
Εγώ δεν καταλογίζω αυτό στο Κομμουνιστικό Κόμμα Ελλάδας. Ίσα- ίσα έχω δει με τα μάτια μου τελείως διαφορετικά πράγματα. Όμως, το Κομμουνιστικό Κόμμα Ελλάδας, όπως ευρύτερα η Αριστερά, έχει ευθύνη για την καλλιέργεια μιας κουλτούρας βίας, μιας αντίληψης βίας. 
Και εκεί, ειδικώς ως προς τον ΣΥΡΙΖΑ, το πρόβλημά σας είναι ακριβώς αυτό, ότι πρέπει με ξεκάθαρο τρόπο να τοποθετηθεί πάνω σε αυτή τη συζήτηση. Όσο δεν τοποθετείστε πάνω σε αυτή τη συζήτηση, προφανώς εν συνεχεία εμείς που υπερασπιζόμαστε την τυπική νομιμότητα, που υπερασπιζόμαστε το Κοινοβούλιο, την κοινοβουλευτική διαδικασία, την Κοινοβουλευτική Δημοκρατία, θα σας λέμε ότι σε ηθικό επίπεδο παράγετε την ανομία και ότι βεβαίως ακριβώς επειδή μέσα στους κόλπους σας εμφιλοχωρεί αυτή η συζήτηση, πολύ συχνά μέλη σας, στελέχη σας, φίλοι σας, κάνουνε κακές παρέες, αν όχι, δεν συμπράττουν και δεν δημιουργούν και δεν συνδημιουργούν και δεν ανέχονται όλες αυτές τις έκνομες καταστροφικές ενέργειες.
Έχουμε μία ευθύνη, κύριε Υπουργέ, ως Κυβέρνηση. Αυτή η συζήτηση είναι ενδιαφέρουσα για το Κοινοβούλιο. Η Κυβέρνηση είναι εκτελεστική και η Κυβέρνηση οφείλει να επιβάλλει το νόμο και οφείλει να προστατεύει τις περιουσίες των πολιτών και οφείλει να παίρνει όλα τα μέτρα που πρέπει να πάρει, προκειμένου να αντιμετωπίσει ακόμα και αυτούς που σε πολιτικό επίπεδο μιλούν για την πολιτική ανυπακοή ή μιλούν για τις αντιρρήσεις τους ή για την κατάλυση του νόμου στα πεζοδρόμια ή για τα δίκαια του εργάτη ή για όποια άλλα δίκαια.
Αυτό ως συζήτηση θεωρητικοφιλοσοφική είναι εδώ, η Κυβέρνηση πρέπει να επιβάλλει το νόμο ασκώντας πράγματι αυτό που αποτελεί βασική συγκροτητική έννοια του κράτους, το μονοπώλιο της έλλογης κρατικής βίας.
(Χειροκροτήματα από την πτέρυγα της Νέας Δημοκρατίας)","ΜΑΥΡΟΥΔΗΣ ΒΟΡΙΔΗΣ",69
"62875"," Το λόγο έχει η Κοινοβουλευτική Εκπρόσωπος του ΠΑΣΟΚ, κ. Παρασκευή Χριστοφιλοπούλου, για δώδεκα λεπτά παρακαλώ.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"62876"," Ευχαριστώ, κύριε Πρόεδρε. Ίσως χρειαστώ και εγώ την ανοχή σας για ένα, δύο λεπτά όπως και οι άλλοι συνάδελφοι μου, όχι παραπάνω.","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"62877"," Γιατί το ξεκινάτε έτσι; Μπορεί και να προλάβετε.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"62878"," Κύριε Πρόεδρε, μπορεί να προλάβω και στα έντεκα λεπτά. Απλώς θέλω την ανοχή σας, για να μη διακόπτεται η σκέψη μου.","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"62879"," Δεν μειώνεται κανείς αν δεν μιλήσει περισσότερο από τον προηγούμενο. Δεν το καταλαβαίνω αυτό.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"62880"," Καθόλου. Και εγώ η ίδια σε προηγούμενο νομοσχέδιο είχα μιλήσει έντεκα λεπτά.
Κυρίες και κύριοι συνάδελφοι, είναι πραγματικά ενδιαφέρουσα η συζήτηση η οποία αναπτύσσεται με αφορμή την κύρωση της πράξης νομοθετικού περιεχομένου για τις αποζημιώσεις και την αποκατάσταση των ζημιών που συνέβησαν στις 12 Φεβρουαρίου.
Στις 12 Φεβρουαρίου η πλατεία ήταν γεμάτη και κοιτώ από τα αριστερά μου. Ακούστηκε εδώ το πρωί ότι και το Δεκέμβρη του 2008 ήταν γεμάτη η πλατεία και το Φλεβάρη ήταν γεμάτη η πλατεία. Έκανε καλό στη διεθνή εικόνα της χώρας αυτό; Όχι.
Μια δύναμη που θα ήταν μια γεμάτη πλατεία, μια ειρηνική πλατεία, όπως είπατε, μια παλλαϊκή διαδήλωση, θα ήταν ένα δυνατό μήνυμα προς την Ευρώπη -που μέχρι το Μάη ήταν μονόπαντα νεοφιλελεύθερη, τώρα προσπαθεί να αλλάξει πολιτικές η Ευρώπη- μετετράπη όμως, σε ένα μήνυμα βίας, σε ένα μήνυμα βιαιοπραγιών, σε ένα μήνυμα ανοχής στην ανομία. 
Άρα, η γεμάτη πλατεία είναι ένα εν δυνάμει πλεονέκτημα που το είχε η Μαδρίτη, που το είχε η Λισαβόνα . Θα συμφωνήσω με το  στέλεχος του  ΣΥΡΙΖΑ   -δεν θυμάμαι ποιος το είπε- ότι, ναι, βεβαίως οι γεμάτες πλατείες, οι ζωντανές διαδηλώσεις –το παραδέχεται και ο Κοινοβουλευτικός Εκπρόσωπος της Νέας Δημοκρατίας που ανήκει στη δεξιά πτέρυγα της Βουλής- είναι δύναμη. Οι γεμάτες πλατείες με βία και ανομία είναι αδυναμία, γιατί υπάρχει παραβίαση του Συντάγματος.
Και εγώ θέλω να σταθώ εδώ σε κάποιον από τους ομιλητές του ΣΥΡΙΖΑ, προσπαθώντας να πάρω το θετικό, που είπε ότι η Αριστερά θα προστατεύσει το Σύνταγμα και τους νόμους.
Το Σύνταγμα, λοιπόν, κυρίες και κύριοι συνάδελφοι, λέει ότι υπάρχει δικαίωμα του συνέρχεσθαι  ησύχως και αόπλως. Δεν έχει η ελληνική έννομη τάξη δικαίωμα ούτε στη βιαιοπραγία ούτε στις καταλήψεις δημοσίων κτιρίων ούτε στη βία παντός είδους. 
Οι ενέργειες αυτές είναι παράνομες ενέργειες. Τις ενέργειες αυτές θα τις είχατε καταδικάσει αν τις βλέπατε από μεμονωμένο πολίτη και όχι από διαδηλωτή. 
Εγώ σας καλώ να τις καταδικάσουμε μαζί εδώ, για να πιστέψω τον Κοινοβουλευτικό Εκπρόσωπο, τον κ. Λαφαζάνη, και να μην αντιγυρίσω την κατηγορία περί πολιτικής υποκρισίας. Τότε, λοιπόν, ναι! Θα έρθετε μαζί μας να καταδικάσουμε μαζί τις μορφές βίας ή «θα στρίψετε γυριστά», όπως κάνατε στην Επιτροπή Διαφάνειας της Βουλής, γιατί δεν θέλατε να καταδικάσετε τη βία και την αντιποίηση της αρχής από τη Χρυσή Αυγή και θέλατε να είναι μόνο ρατσιστική η βία; Λέτε όχι, λοιπόν, σε κάθε μορφής βίας;","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"62881"," Όχι, μερικές μορφές βίας…","ΠΑΝΑΓΙΩΤΗΣ ΛΑΦΑΖΑΝΗΣ",279
"62882"," Είναι θεμιτές.
Σας ακούω πολύ προσεκτικά, κύριε Λαφαζάνη. Σας ακούνε και οι πολίτες.","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"62883"," Σε ποιον απευθύνεστε;","ΠΑΝΑΓΙΩΤΗΣ ΛΑΦΑΖΑΝΗΣ",279
"62884"," Τι θα γίνει τώρα, κυρία Χριστοφιλοπούλου;","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"62885"," Νομίζω ότι δεν σας έθιξα. Δεν σας έθιξα. Μιλώ πολιτικά.","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"62886"," Σε μένα απευθυνθήκατε, κατά πόσο αποδοκιμάζω όλες τις μορφές βίας.","ΠΑΝΑΓΙΩΤΗΣ ΛΑΦΑΖΑΝΗΣ",279
"62887"," Παρακαλώ, κύριε Λαφαζάνη. Κοιτάει πότε από εδώ, πότε από εκεί. Εκείνη τη στιγμή έτυχε να κοιτάει προς εσάς.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"62888"," Κύριε Λαφαζάνη, εγώ δεν αντέδρασα όταν…","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"62889"," Κυρία Χριστοφιλοπούλου, σας παρακαλώ πάρα πολύ.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"62890"," Κύριε Πρόεδρε, όμως…","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"62891"," Θα μαλώσετε εμένα;","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"62892"," Όχι, δεν θα μαλώσουμε. Έχουμε διαφορετικές απόψεις.","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"62893"," Ωραία, διαφορετικές απόψεις.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"62894"," Εδώ δεν μπορούμε να κάνουμε διάλογο επί των απόψεών μας; Δεν χρησιμοποίησα κανένα επίθετο κατά του κ. Λαφαζάνη, τον οποίο σέβομαι και εκτιμώ, όσο κι αν διαφωνώ.","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"62895"," Μα, δεν το είπε κανείς αυτό.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"62896"," Διερωτήθηκα, όμως, αν καταδικάζει όλες τις μορφές βίας. Αν αυτό τον θίγει…","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"62897"," Δεν το είπε κανείς αυτό.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"62898"," Λυπάμαι πολύ, αλλά «όποιος έχει τη μύγα, μυγιάζεται».","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"62899"," Συνεχίστε με ηρεμία την ομιλία σας.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"62900"," «Όποιος έχει τη μύγα μυγιάζεται».","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"62901"," Συνεχίστε με ηρεμία. Τώρα «ρίχνετε λάδι στη φωτιά». Θα σας παρακαλέσω να αρκεστείτε στην ομιλία και στο νομοσχέδιο.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"62902"," Θα δώσουμε εξετάσεις στην κ. Χριστοφιλοπούλου αν είμαστε κατά της βίας!","ΠΑΝΑΓΙΩΤΗΣ ΛΑΦΑΖΑΝΗΣ",279
"62903"," Κύριε Πρόεδρε…","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"62904"," Κύριε Λαφαζάνη, μην απαντάτε. Σας παρακαλώ. Είμαστε τέσσερα άτομα εδώ μέσα. Θα τσακωθείτε τώρα;","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"62905"," Δεν τσακώνομαι.","ΠΑΝΑΓΙΩΤΗΣ ΛΑΦΑΖΑΝΗΣ",279
"62906"," Ηρεμήστε, κύριε Λαφαζάνη.","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"62907"," Κυρία Χριστοφιλοπούλου, αν είναι δυνατόν!","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"62908"," Ηρεμήστε!","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"62909"," Ήρεμος είμαι.","ΠΑΝΑΓΙΩΤΗΣ ΛΑΦΑΖΑΝΗΣ",279
"62910"," Το βλέπω!","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"62911"," Το ποιος ηρεμεί και το ποιος δεν ηρεμεί, κυρία Χριστοφιλοπούλου, το λέει το Προεδρείο. Εσείς εκφωνείτε την ομιλία σας. Αυτή είναι η δικιά σας δουλειά. Δεν μας υποκαθιστάτε.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"62912"," Κύριε Πρόεδρε, παρακαλώ πολύ, σεβαστείτε ότι έχω αυτήν τη στιγμή το λόγο και πάψτε να μου κάνετε υποδείξεις. Σας παρακαλώ πάρα πολύ.","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"62913"," Εγώ σας διέκοψα;","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"62914"," Έχω τη δυνατότητα να συνεχίσω, κύριε Πρόεδρε;","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"62915"," Εγώ αυτό σας παρακαλώ τόση ώρα.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"62916"," Ευχαριστώ πάρα πολύ.","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"62917"," Ορίστε, κυρία Χριστοφιλοπούλου, συνεχίστε.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"62918"," Η βία, λοιπόν, είναι συγκεκριμένη και αποτελεί χρέος της πολιτείας να εφαρμόσει το νόμο και αποτελεσματικά να δράσει, έτσι ώστε και τιμωρία να υπάρχει και καταστολή να υπάρχει, με τον ηπιότερο δυνατό τρόπο.
Εδώ, κύριε Υπουργέ, υπάρχουν ζητήματα που πρέπει να τα δούμε. Πρέπει να δούμε πώς η δημοκρατική πολιτεία έχει μια αστυνομία, η οποία είναι όσο το δυνατόν επιχειρησιακά έτοιμη, αλλά ταυτόχρονα μπορεί και πρέπει να χρησιμοποιεί την καταστολή με τον ηπιότερο δυνατό τρόπο και αυτό είναι συνταγματική επιταγή, διότι το Σύνταγμα επιβάλλει την αρχή της αναλογικής αντιμετώπισης.
Πέραν αυτού, όμως, συζητήσαμε πολύ και για το κατά πόσο πρέπει να αποζημιωθούν και βεβαίως, όλες οι πτέρυγες της Βουλής συμφωνήσαμε και είπαμε να γίνει ταχύτερα αυτή η διαδικασία της αποζημίωσης. Πάρα πολύ ωραία!
Μήπως είναι η ώρα όμως, κύριε Υπουργέ, να δούμε και κάποιες άλλες διατάξεις του Αστικού Δικαίου περί αστικής ευθύνης; Διότι όταν υπάρχουν καταλήψεις, όταν υπάρχουν ζημιές, όταν υπάρχουν φθορές, καλείται ο Έλληνας φορολογούμενος να «πληρώσει το μάρμαρο». Και εδώ πρόκειται και για μάρμαρο, διότι έχουμε σαράντα τόνους μαρμάρου, οι οποίοι εκείνη την ημέρα έγιναν μπάζα. Ποιος το πληρώνει; Ο προϋπολογισμός. Πότε θα καταλογιστούν αστικές ευθύνες; Το προβλέπει ο Αστικός Κώδικας. Γιατί δεν εφαρμόζεται αυτό;
Δεν μιλώ σε εσάς προσωπικά, ούτε στη σημερινή Κυβέρνηση. Μιλώ για αδυναμίες που έχει μία κοινωνία και μία πολιτεία συντεταγμένη, ως οφείλει να είναι, στο να εφαρμόσει το νόμο. Ο Αστικός Κώδικας προβλέπει την αστική αποζημίωση. Εδώ, όμως, έχουμε την αντίληψη ότι μπορεί να προκαλεί φθορές, να προκαλεί ζημιές και να πληρώνει ο κρατικός κορβανάς και να μην ενέχεται κανείς γι’ αυτές τις ζημιές, πλην του συνήθους –θα έλεγα- υποζυγίου, που είναι ο Έλληνας φορολογούμενος. 
Το δεύτερο σημείο που αφορά τις αποζημιώσεις έχει να κάνει με το κατά πόσο μπορεί να ασκηθεί πραγματικά, κύριε Υπουργέ, η ποινική δίωξη ή εν προκειμένω και η αποζημίωση με αστικές διαδικασίες και κατά πόσο μπορεί κανείς να πιστοποιήσει την ταυτότητα όσων κάνουν τα αδικήματα. Εδώ, πράγματι, υπάρχει δυσκολία. 
Ωστόσο, πρέπει να θυμίσω ότι για την περίπτωση που πολλοί μαζί διαπράττουν τα αδικήματα υπάρχει αρμόδια διάταξη του Αστικού Κώδικα. Και θα ήθελα εσείς, με τη δική σας μεγάλη πείρα, να μας πείτε με ποιο τρόπο θα μπορούσε αυτή να εφαρμοστεί, στην περίπτωση που έχουμε μαζική πρόκληση φθοράς και ζημιάς σε περιουσίες και μάλιστα, σε δημόσιες περιουσίες, αλλά βεβαίως και σε περιουσίες, όπως των ιδιοκτητών καταστημάτων του κέντρου της Αθήνας, που υπέστησαν τρομερές ζημιές.
Χρειαζόμαστε καινούργιους νόμους, για να αντιμετωπίσουμε αυτά τα φαινόμενα, για τα οποία συζητούμε σήμερα; Μία τάση που έχουμε, κυρίες και κύριοι συνάδελφοι, είναι να νομίζουμε ότι συνεχώς πρέπει να νομοθετούμε, περισσότερο και περισσότερο, γιατί θεωρούμε ότι αν κάνουμε ένα νόμο και έρθουμε εδώ στη Βουλή και συμφωνήσουμε και τον ψηφίσουμε νομίμως και με όλες τις σοβαρές διαδικασίες, θα αντιμετωπίσουμε το πρόβλημα. 
Όμως, δεν είναι έτσι, διότι έχει φανεί –τα παραδείγματα που έφερα πριν από λίγο είναι σαφή, αλλά έχω και άλλα παραδείγματα- ότι μάλλον πάσχουμε από τη μη εφαρμογή των νόμων, παρά από την ανάγκη να γίνουν περισσότεροι νόμοι. 
Εξηγούμαι. Ο ν. 4009/2011 για τα Aνώτατα Eκπαιδευτικά Iδρύματα, κύριε Υπουργέ, κατάργησε το άσυλο. Αυτήν τη στιγμή σε πολλές σχολές στο κέντρο της Αθήνας υπάρχει παράνομο παραεμπόριο. Γιατί δεν εφαρμόζεται ο ν. 4009; Αντ’ αυτού, επιλέξατε, βεβαίως, χωρίς τη δική μας ψήφο, να δώσετε την ανοχή της Κυβέρνησης στους πρυτάνεις, οι οποίοι αρνούνταν να εφαρμόσουν το νόμο και οι οποίοι ακόμη αρνούνται, παρά το δωράκι που τους κάνετε εσείς και η ΔΗΜΑΡ. Τους αφήσατε, λοιπόν, να συνεχίσουν αυτήν την ευάρεστη θητεία τους και να «κάνουν τα στραβά μάτια», ενώ υπάρχει και νόμος. 
Και η Αστυνομία τι κάνει, εν πάση περιπτώσει, για το παραεμπόριο μέσα στο πανεπιστήμιο και για άλλες μορφές παρανομίας μέσα στο πανεπιστήμιο, αφού δεν υπάρχει αυτού του είδους το άσυλο που υπήρχε, αλλά υπάρχει ως πρέπει να υπάρχει άσυλο πνευματικής, ακαδημαϊκής ελευθερίας, ελευθερίας λόγου, σκέψης, συγγραφής, διδακτικής επικοινωνίας και έρευνας; 
Είναι, λοιπόν, εμφανές και από αυτό μόνο το παράδειγμα ότι χρειάζεται να εφαρμόσουμε νόμους. Άρα, κύριε Υπουργέ, εγώ θα ήμουν ιδιαίτερα επιφυλακτική στο να πω ότι χρειάζεται έτι περαιτέρω αυστηροποίηση των κανόνων δικαίου, για να αντιμετωπίσουμε το πρόβλημα. Εμένα δεν με ενοχλούν καθόλου οι γεμάτες πλατείες, αν είναι ειρηνικές. Τις θέλω τις γεμάτες πλατείες. Είναι δύναμη της δημοκρατίας οι γεμάτες πλατείες. 
Μήπως, όμως, πρέπει να εφαρμόζουμε το νόμο; Ο νόμος, όπως ξέρετε σας άκουσα πριν- έχει την αυστηροποίηση της ποινής, αν κάποιος από τους διαδηλωτές κάνει κάποια άδικη πράξη, κάποια παράνομη πράξη και φοράει κουκούλα. Γι’ αυτό, ο νόμος, ακριβώς επειδή αυτός ο άνθρωπος θέλει να κρύψει τον εαυτό του, είναι αυστηρότερος. Αν, όμως, αυτή καθ’ εαυτή η κουκούλα, χωρίς καμμία άλλη παράνομη ενέργεια, συνιστά έγκλημα από μόνη της, εγώ έχω σοβαρή επιφύλαξη για το αν αυτό δεν είναι λίγο «στάχτη στα μάτια» στο πραγματικό πρόβλημα. Και ποιο είναι το πραγματικό πρόβλημα; Επιτέλους, οι διαδηλώσεις πρέπει να είναι ειρηνικές. Επιτέλους, πρέπει να μπορούμε σε αυτόν εδώ το χώρο να μιλάμε, να συγκρουόμεθα ιδεολογικά, να συγκρουόμεθα εν τοις πράγμασι και να μπορούμε να σεβόμαστε ο ένας τον άλλο.  Και έξω στις πλατείες πρέπει να σεβόμαστε ο ένας τον άλλο και να σεβόμαστε τη δημόσια περιουσία και να σεβόμαστε και την ιδιωτική περιουσία των άλλων, όπως των καταστηματαρχών της Αθήνας και όχι μόνο. 
Άρα, κύριε Υπουργέ, εμείς είμαστε αρκετά επιφυλακτικοί στο θέμα του να μπει αυτοτελώς η οποιαδήποτε ενδυμασία ως αδίκημα, με δεδομένο ότι δεν μπορεί να πει κανείς ποιο είναι το έννομο αγαθό, το οποίο πλήττεται από το να φορέσει κάποιος κουκούλα, αυτοτελώς λέω ξανά.
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Τελειώνω, κύριε Πρόεδρε, μόνο με μία τελική αναφορά στο θέμα της πολιτικής βίας. Κοιτάξτε, πολιτική βία ασκείται ένθεν και ένθεν των πτερύγων της Βουλής. Πολιτική βία ασκείται κατά κόρον τα τελευταία χρόνια. Η κρίση είναι αυτή που έχει φέρει πάρα πολύ οξύ διάλογο και μέσα και έξω από το Κοινοβούλιο, αλλά εγώ θα πω ότι η πολιτική βία γεννά περισσότερη βία και ότι αυτά που ευνοούνται είναι τα άκρα. 
Κανείς, λοιπόν, κυρίες και κύριοι του ΣΥΡΙΖΑ, δεν σας κατηγόρησε, γιατί εμείς πολιτική βία δεν χρησιμοποιούμε. Θα προσέξατε τα λόγια μου. Μπορεί να θυμώσατε για κάποια πράγματα ή να διαφωνήσατε με κάποια πράγματα που είπα, αλλά δεν χρησιμοποιούμε πολιτική βία.
Κάποιος μίλησε για το Πανελλήνιο Σοσιαλιστικό Κίνημα ως το κίνημα της μίζας και της διαπλοκής…","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"62919"," Αρχίζετε καινούργια παράγραφο, κυρία συνάδελφε.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"62920"," Με συγχωρείτε, αλλά είμαι ελεύθερη να λέω ό,τι θέλω.","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"62921"," Όχι, να λέτε ό,τι θέλετε, αλλά μου είπατε «τελειώνω» και τώρα βλέπω ότι αρχίζετε καινούργιο κεφάλαιο.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"62922"," Έλεγα, λοιπόν, κυρίες και κύριοι, ότι ο ομιλητής από το ΣΥΡΙΖΑ αναφέρθηκε στο Πανελλήνιο Σοσιαλιστικό Κίνημα ως το κίνημα της μίζας και της διαπλοκής. Αυτό είναι πολιτική βία, αοριστολογία, κάκιστη γενίκευση και ψέμα. Και είναι ψέμα, γιατί ο συγκεκριμένος, ο κ. Τσοχατζόπουλος, όχι μόνο διεγράφη, αλλά και παρεπέμφθη από εμάς. Και θα ζητήσουμε να πάει μέχρι τέλους αυτή η ιστορία και όλες οι άλλες ιστορίες και αυτές στις οποίες ενδεχομένως ενέχονται παλαιά στελέχη δικά μας και αυτές στις οποίες ενέχονται άλλα στελέχη άλλων κομμάτων. 
Θα σας πω ένα πράγμα. Αυτού το είδους το «τσουβάλιασμα» περιέχει μορφή εκφασισμού. Και μην θυμώνετε, όταν σας το λένε, γιατί τα άκρα πάντοτε συναντώνται. Προφανώς υπάρχουν διαφορετικές ιδεολογικές αναφορές από εσάς και την άκρα Δεξιά, αλλά πολλές φορές οι μέθοδοι πολιτικής βίας είναι ίδιες. Και αυτό, αντί να σας θυμώνει, πρέπει να σας προβληματίζει, γιατί υποτίθεται ότι η Αριστερά είναι ανάχωμα στο φασισμό. Όταν οι ίδιοι χρησιμοποιείτε τα εργαλεία του φασισμού, τότε λυπάμαι πάρα πολύ, αλλά του μοιάζετε.
(Χειροκροτήματα από την πτέρυγα του ΠΑΣΟΚ)","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"62923"," Ευχαριστούμε πολύ.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"62924"," Κύριε Πρόεδρε, θα ήθελα το λόγο επί προσωπικού.","ΠΑΝΑΓΙΩΤΗΣ ΛΑΦΑΖΑΝΗΣ",279
"62925"," Δεν υπάρχει προσωπικό.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"62926"," Μα, μίλησε για την Αριστερά και για εργαλεία φασισμού! Της τα επιστρέφουμε της κυρίας!","ΠΑΝΑΓΙΩΤΗΣ ΛΑΦΑΖΑΝΗΣ",279
"62927"," Είπε ότι δεν υπάρχει προσωπικό. Το διευκρίνισε και η ίδια. Τώρα, μην ψάχνουμε τέτοια.
Το λόγο έχει ο κ. Καπερνάρος Βασίλειος, Κοινοβουλευτικός Εκπρόσωπος των Ανεξαρτήτων Ελλήνων.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"62928"," Κύριε Πρόεδρε, θα σας αναγνώσω ένα απόσπασμα από τα Πρακτικά, το οποίο μπορώ να σας δώσω κιόλας ως Κοινοβουλευτικός Εκπρόσωπος των Ανεξαρτήτων Ελλήνων, σε σχέση βέβαια με την παρουσία μου και έχει καταγραφεί στα Πρακτικά.
Νωρίτερα, όταν Πρόεδρος ήταν η συνάδελφός σας κ. Κόλλια-Τσαρουχά, ο κ. Κακλαμάνης –βεβαίως, έχω δικαίωμα να εκφέρω άποψη και να πω ορισμένα πράγματα και εν τη απουσία του- είπε απευθυνόμενος στην κυρία Πρόεδρο τα εξής: «Κυρία Πρόεδρε, είστε από τα μέλη του Κοινοβουλίου, νεότατη ακόμα, αλλά με θητεία πολλών ετών. Γνωρίζετε άριστα τον Κανονισμό, ακριβώς διότι προεδρεύετε, αλλά είστε και Βουλευτής του ιδίου κόμματος με τον μόλις κατελθόντα από το Βήμα. Αν θυμάστε, εγώ ήμουν πιο σκληρός με τους Βουλευτές του ΠΑΣΟΚ, για να μπορώ να απευθύνομαι στους Βουλευτές των άλλων κομμάτων και να τους λέω: «ο Κανονισμός λέει αυτό». Γνωρίζετε, λοιπόν, άριστα ότι ο Κανονισμός επιβάλλει, ο αγορητής να ομιλεί επί του θέματος…»
Και άρχισε ο κ. Κακλαμάνης να παρατηρεί το συνάδελφό μου κ. Μαριά και να αναφέρεται σε φράσεις, στις οποίες αναφέρθηκε εκείνος. Βέβαια ο κ. Κακλαμάνης, προφανώς δεν έχει αστρική σύμπτωση με τους Ανεξάρτητους Έλληνες, εμείς πολύ περισσότερο. Θα ήθελα να αναφερθώ στον κ. Κακλαμάνη και να του πω ότι την άλλη φορά που θα κουνάει το δάχτυλο προς το Προεδρείο ή να νουθετεί εμάς, να νουθετεί τον εαυτό του...","ΒΑΣΙΛΕΙΟΣ ΚΑΠΕΡΝΑΡΟΣ",185
"62929"," Κύριε συνάδελφε, ο κ. Κακλαμάνης δεν είναι εδώ. Πώς θα του το πείτε;","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"62930"," Όταν κοιτάζεται στον καθρέφτη να θυμηθεί ότι ήταν ο Πρόεδρος της Βουλής όταν ψηφίστηκε σ’ αυτόν εδώ το χώρο το Δεκέμβριο του 2003 ο επαίσχυντος ν. 3126/2003 που ενεργοποιούσε ως εκτελεστικός νόμος το άρθρο 86 του Συντάγματος του 2001, όπου τέτοιες διατάξεις δεν υπάρχουν ούτε στις φυλές παρά τον Νίγηρα και στις φυλές του Αμαζονίου. Δεν υπάρχει αυτή η ντροπή, αυτό το αίσχος, αυτή η καταισχύνη, αυτό το όνειδος, αυτός ο νόμος νομο-καρκίνωμα που μας έχει φέρει στον παγκόσμιο περίγελο και μας οδήγησε στην παγκόσμια χλεύη. Μιλώ για το άρθρο περί ατιμωρησίας Υπουργών, όπου συνάδελφος του κ. Κακλαμάνη –μιας και αναφέρθηκε η κυρία Κοινοβουλευτική Εκπρόσωπος του ΠΑΣΟΚ προηγουμένως- είναι στη φυλακή προφυλακισμένος, ο άλλος είναι υπόδικος, ελεύθερος με περιοριστικούς όρους και του άλλου το αδίκημα φοβάμαι ότι είναι στην παραγραφή, διότι είπε ότι εγώ «τα πήρα» από τη «SIEMENS» το 1999 και ακόμα, κύριε Βορίδη είναι στη μετάφραση για να έρθουν οι Γερμανοί να ερωτηθούν επ’ αυτού. Μιλάω για τον κ. Τσουκάτο. 
Αυτά είναι τα του ΠΑΣΟΚ και ήρθε ο κ. Κακλαμάνης, ο τότε Πρόεδρος της Βουλής, να κάνει σε εμάς παρατήρηση, που στο κάτω-κάτω ο κάθε Βουλευτής εδώ έχει το δικαίωμα στην έκφραση. 
Κύριε Πρόεδρε, όπως κι εσείς διαπιστώσατε, καλά έγινε διότι, λόγω της ελευθερίας της εκφράσεως, οι Βουλευτές έχουν το δικαίωμα να αναφέρονται σε όλα τα γεγονότα και μάλιστα, πολλά απ’ αυτά ήταν αξιοσημείωτα, πολύ σπουδαία και πολύ σημαντικά. 
Να τελειώνουμε, λοιπόν. Τα όποια συναισθήματά του ο κ. Κακλαμάνης –ο κ. Απόστολος Κακλαμάνης, για να είμαι σαφής- προς τους Ανεξάρτητους Έλληνες να τα κρατάει εφεξής. 
Κύριε Υπουργέ, χαίρομαι γιατί είστε Υπουργός και μιλάμε για ένα θέμα καθαρά νομικό, όπως το είπατε. Δεν σας κρύβω ότι σας βλέπω σαν Πρόεδρο, αν και είστε Υπουργός κι εγώ σας μιλώ σαν δικηγόρος, αν και είμαι Βουλευτής. Επειδή είπατε ότι είναι καθαρά νομικό αυτό το νομοσχέδιο και το περιεχόμενό του, θα σας μιλήσω καθαρά νομικά. 
Πολλοί αξιόλογοι συνάδελφοί μου αναφέρθηκαν σε άλλα πράγματα, στα οποία εγώ δεν θα αναφερθώ. Ακριβώς επειδή έκανα την παρατήρηση ότι είναι καθαρά νομικό το ζήτημα, θα αναφερθώ μόνο νομοτεχνικά. Και αυτό γιατί; Γιατί δεν σας κρύβω, με όλο το σεβασμό στους συναδέλφους μου εδώ μέσα, ότι χρόνια πολλά με έτρωγε ένα μαράζι. Πώς είναι δυνατόν μέσα σ’ αυτόν το χώρο της Βουλής των Ελλήνων, στο Ελληνικό Κοινοβούλιο να υπάρχουν Βουλευτές οι οποίοι παρασκευάζουν τέτοιους νόμους; 
Ο καλός συνάδελφος κ. Βορίδης είπε προηγουμένως τι είναι νόμος. Ο νόμος είναι νόμος διότι ψηφίστηκε από το Κοινοβούλιο. Σωστό. Όμως, ένεκα αυτών των νόμων φτάσαμε σ’ αυτό το σημείο της κατάντιας μας. Έναντι αυτών των νόμων –που ο κ. Προκόπης Παυλόπουλος προηγουμένως χαρακτήρισε αυτό το νομίδιο, αυτό το μικρό νόμο, το άρθρο μόνον- ο Σόλων ως άρθρο μόνον το 411 είχε το περί αχαρίστων, τιμωρούσε τους αχάριστους. Εμείς έχουμε αυτό το νομίδιο, το άρθρο μόνον, για να δούμε πώς θα αποπληρωθούν κάποιοι συμπολίτες μας, οι οποίοι καταστράφηκαν και λόγω της καταστροφής των περιουσιών τους. 
Έχουμε, λοιπόν, αυτήν την κατάρα, ναι μεν να έχουμε νόμους, αλλά να έχουμε νόμους της τσαπατσουλιάς. Να έχουμε νόμους «που ένας Θεός να τους κάνει νόμους». Εν πάση περιπτώσει, να έχουμε νόμους οι οποίοι είναι αποτέλεσμα προχειρότητας, αποτέλεσμα επιπολαιότητας και αποτέλεσμα σκοπιμότητας. 
Ένεκα αυτής της κατάρας λοιπόν, έχουμε φτάσει σ’ αυτό το σημείο της ανήκεστης παρακμής και γι’ αυτό η κοινωνία μας δρα βιαίως. Διότι δεν είναι μόνο, κύριε Πρόεδρε, η βία η οποία προέρχεται από τους καταστροφείς ή από αυτούς οι οποίοι επενεργούν στην ακίνητη περιουσία του άλλου βανδαλιστικά. Βία είναι και η ψήφιση του άρθρου 86 του Συντάγματος. 
Κι αυτό είναι βία, διότι αυτό, όπως είπα προηγουμένως επ’ ευκαιρία αυτού, καταργεί το άρθρο 4 του Συντάγματος περί ισονομίας-ισοπολιτείας, ευτελίζει αυτό το άρθρο και εξευτελίζει το άρθρο 2 του Συντάγματος που προστατεύει την προσωπικότητα του Έλληνα πολίτη. Κι αυτό είναι βία.
Ωστόσο, όμως, θα ήθελα, αξιότιμε κύριε Υπουργέ, με δεδομένη αυτήν την αφορμή, να εξωτερικεύσω αυτό το μαράζι που με έτρωγε τόσα χρόνια. Εμείς οι δύο είμαστε ολιγόπειροι σ’ αυτήν την Αίθουσα, αλλά πολύπειροι σε άλλες αίθουσες. Άσπρισαν τα μαλλιά μας να δικάζουμε με νόμους οι οποίοι ήταν προϊόντα ή επιπολαιότητας ή προχειρότητας ή κυρίως σκοπιμότητας. 
Αξιότιμες κυρίες και αξιότιμοι κύριοι συνάδελφοι, θα αναφερθώ σε ορισμένους νόμους, για να καταλάβετε τη σημασία του τι μπορεί να παραχθεί σ’ αυτόν εδώ το χώρο κι ότι αυτός ο τόπος πια έχει ανάγκη από καινούριους νόμους ή μάλλον από άλλον τρόπο παρασκευής νόμων, διότι αυτοί οι νόμοι όπως αυτό το άρθρο «μόνον» που κληθήκαμε σήμερα να ψηφίσουμε, είναι ένας νόμος απ’ αυτούς. Συνεπώς, δεν κάνουμε τίποτα συνεχίζοντας με αυτόν τον τρόπο, δεν γυρίζουμε σελίδα, αν προσδοκούμε ότι πρέπει να καλυτερεύσουμε το μέλλον των παιδιών μας.
Κάνω μία αναφορά, για να δείτε τη σπουδαιότητα των όσων λέει η μετριότητά μου. Αναφέρομαι στον Κώδικα Ποινικής Δικονομίας, κύριε Υπουργέ, και στο άρθρο 142 α. Τι λέει αυτό: Τήρηση των πρακτικών με φωνοληψία. Δεν τηρείται, διότι δεν υπάρχει η υλικοτεχνική υποδομή. Δικάζαμε ενάμισι χρόνο στις φυλακές Κορυδαλλού για την αρπαγή του εφοπλιστή Παναγόπουλου και δεν μπορούσαμε να τηρήσουμε αυτό το άρθρο, το 142 α, που το ζητήσαμε, διότι δεν υπήρχε υλικοτεχνική υποδομή κι όταν βρέθηκε χορηγός για να πάρουμε υλικοτεχνική υποδομή, δεν μας το επέτρεψαν. Σημειωτέον ότι η πρόφαση ή το επιχείρημα ή η δικαιολογία ή η αιτιολογία ήταν ότι το κράτος δεν είχε λεφτά. Επειδή, λοιπόν, μπατίρισε το κράτος δεν ισχύει η διάταξη του Κώδικα Ποινικής Δικονομίας.
Ένα άλλο άρθρο, κύριε Υπουργέ, είναι το άρθρο 333 παράγραφος 2. Ο κ. Βορίδης είναι καλός δικηγόρος, το γνωρίζει. Το άρθρο 333 παράγραφος 2, λοιπόν, είναι ένα άρθρο και μία διάταξη που είναι όπως το ψωμί στο τραπέζι. Δεν είναι δυνατόν να γίνει ποινική δίκη, χωρίς να χρησιμοποιήσουμε αυτό το άρθρο. Τι λέει αυτό το άρθρο: Εκείνος που διευθύνει τη συζήτηση, δεν επιτρέπει ερωτήσεις άσκοπες ή έξω από το θέμα. Ακούστε τι δεν πρόσεξαν! Μιλάω για ποινική δικονομία. Μιλάω ότι κάνοντας χρήση αυτών των διατάξεων, υπάρχουν στο τέλος ποινές, όπως η ισόβια κάθειρξη ή αν σπάσουν τα ισόβια, κάθειρξη πέντε έως είκοσι χρόνια –που είπε και ο κύριος Υπουργός- και με επιβαρυντικότητα δέκα έως είκοσι χρόνια.
Αυτές οι ποινές που στέλνουν έναν πολίτη στον έμβιο τάφο, κάνουν χρήση αυτών των διατάξεων. Επαναλαμβάνω, προσέξτε το. Είναι τραγικώς ιλαρόν. Εκείνος που διευθύνει τη συζήτηση, δεν επιτρέπει ερωτήσεις άσκοπες ή έξω από το θέμα. Πώς δεν επιτρέπεις την ερώτηση, αν δεν την ακούσεις για να δεις ότι είναι έξω από το θέμα ή ότι είναι άσκοπη; Συνεπώς, δεν μπορείς να απαγορεύσεις την ερώτηση, αφού δεν γνωρίζεις το περιεχόμενό της που σε οδηγεί να κρίνεις ότι είναι έξω από το θέμα ή είναι άσκοπη; Άρα δεν απαγορεύει ερωτήσεις, απαγορεύει απαντήσεις. Γεράσαμε με αυτήν τη διάταξη μέσα στις αίθουσες των δικαστηρίων.
Μία άλλη διάταξη που αφορά στην απαγγελία της κατηγορίας. «Κατόπιν, εκείνος που διευθύνει τη συζήτηση ζητεί από τον κατηγορούμενο γενικές πληροφορίες για την πράξη για την οποία κατηγορείται, υπενθυμίζοντάς του ταυτόχρονα ότι θα απολογηθεί, αφού τελειώσει η αποδεικτική διαδικασία». Προσέξτε, η αποδεικτική διαδικασία τελειώνει μετά τις απολογίες των κατηγορουμένων. Κι όμως, υπάρχει!
Το άρθρο 3492 για αναβολή της δίκης για ένα μήνα, για εξήντα μέρες. Δεν υπάρχει τέτοια περίπτωση, διότι δεν εφαρμόζεται. Άχρηστοι νόμοι! Νόμοι συνειδητά εν αχρησία. Περιττοί νόμοι.
Ακούστε, όμως, ένα νόμο ο οποίος δεν είναι μόνο αποτέλεσμα επιπολαιότητας, είναι αποτέλεσμα σκοπιμότητας και είναι πάρα πολύ κρίσιμος. 
Προθεσμία για την άσκηση των ενδίκων μέσων: «η καθαρογράφηση της απόφασης πρέπει να γίνει μέσα σε δεκαπέντε μέρες, διαφορετικά ο πρόεδρος του δικαστηρίου έχει πειθαρχική ευθύνη». Όλοι οι πρόεδροι υπέχουν πειθαρχική ευθύνη, γιατί σε μεγάλες δίκες θέλει τουλάχιστον ένα έτος να καθαρογραφεί η απόφαση. Ας με διαψεύσει ο κύριος Υπουργός. Αυτό τι νόημα σκοπιμότητος έχει; Είναι ύπουλος νόμος. Σκοπός του είναι να φοβίζει τους δικαστές. Γνωρίζουν ότι αποκλείεται να γίνει ποτέ εφικτό αυτό το πράγμα. Και όμως κρατάνε ότι έχει πειθαρχική ευθύνη ο δικαστής. 
Θα είμαι πολύ σύντομος, κύριε Πρόεδρε.","ΒΑΣΙΛΕΙΟΣ ΚΑΠΕΡΝΑΡΟΣ",185
"62931"," Δεν θα είστε σύντομος. Θα τελειώσετε. Θα ολοκληρώσετε.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"62932"," Αν θέλετε, μπορείτε να μου αφαιρέσετε χρόνο από τη δευτερολογία μου και να την προσθέσετε εδώ.","ΒΑΣΙΛΕΙΟΣ ΚΑΠΕΡΝΑΡΟΣ",185
"62933"," Δεν ξέρω αν θα γίνουν δευτερολογίες.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"62934"," Έχω δικαίωμα για έξι λεπτά, σύμφωνα με τον Κανονισμό. Από τα έξι λεπτά, κατά τον κ. Κακλαμάνη που έφτιαξε τον Κανονισμό και υπηρετείτε εσείς, δώστε μου τρία λεπτά από τη δευτερολογία μου.","ΒΑΣΙΛΕΙΟΣ ΚΑΠΕΡΝΑΡΟΣ",185
"62935"," Δεν υπάρχει τέτοιος συμψηφισμός. Δεν υπάρχουν αυτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"62936"," Δυο παρατηρήσεις να κάνω, εν πάση περιπτώσει, ενδεικτικά εφόσον μου το επιτρέπει ο κύριος Πρόεδρος μεγαλοθύμως. 
Κύριε Υπουργέ, πάω στο άρθρο 2, που αφορά την αποτίμηση ζημιών σε ακίνητα και σ’ αυτό που είπατε προηγουμένως. Καθαρά νομικά θέματα. Αναφέρομαι στην παράγραφο 3. Καταβολή της αποζημίωσης: «με απόφαση του περιφερειακού συμβουλίου της περιφέρειας Αττικής που λαμβάνεται ύστερα από εισήγηση της οικονομικής επιτροπής μπορεί να διατίθενται πιστώσεις ως το συνολικό ποσό των 10 εκατομμυρίων ευρώ για την αποζημίωση δικαιούχων, τα ακίνητα των οποίων έχουν υποστεί ζημίες που υπερβαίνουν τις 15.000 ευρώ».
Εδώ έχουμε το εξής: γιατί μπαίνει το «μπορεί», εφόσον προηγουμένως στην επιτροπή -και αναφέρονται στα Πρακτικά- είπατε ότι έχει λεφτά η περιφέρεια; Και εν πάση περιπτώσει, για να έχει λεφτά η περιφέρεια έχει λεφτά το Γενικό Λογιστήριο του Κράτους, έχει λεφτά το Υπουργείο Οικονομικών. Τα δίνει αυτά τα λεφτά στην περιφέρεια και η περιφέρεια θα τα δώσει. Όχι, λέτε «μπορεί». Αν δεν μπορεί τι γίνεται; Δεν θα τα δώσει; Να, η πολυνομία και να οι δαιδαλώδεις νόμοι, που μας έχουν φέρει σ’ αυτή την κατάσταση. 
Κάποιος ρώτησε προηγουμένως αν τιμωρήθηκε κανείς. Δεν θα τιμωρηθεί αφού είναι τέτοιοι οι νόμοι, διότι πρέπει να έχουν σαφήνεια. Αν ο νόμος δεν είναι σαφής, αν ο νόμος δεν λέει ότι απαγορεύεται να φέρεις κουκούλα, όχι την κουκούλα του τζάκετ, αλλά κουκούλα full face, τότε όλοι πάμε στα δικαστήρια για να δούμε αν αυτός που φοράει την κουκούλα του τζάκετ περιλαμβάνεται στην έννοια του νόμου. Άρα, έχουμε ανάγκη από σαφείς νόμους. Και λέμε γιατί το «μπορεί»; Τι σημαίνει «μπορεί»; Πρέπει να την απαλείψετε αυτή τη λέξη γιατί είναι προσβλητική για το δικαιϊκό μας σύστημα, αλλά και για μας τους ίδιους, που μας καλείτε να το ψηφίσουμε.
Το δεύτερο. «Η καταβολή της αποζημίωσης που θα χορηγηθεί κατά το παρόν άρθρο γίνεται ύστερα από αίτηση του δικαιούχου και υπό τον όρο παραίτησης από οποιαδήποτε αξίωση κατά του ελληνικού δημοσίου για αποζημίωση σχετιζόμενη με τα γεγονότα της 12ης Φεβρουαρίου 2012». 
Με τα 10.000.000 δια τριάντα που αναφέρετε στο σημείωμά σας -είναι αυτοί που έχουν ζημιές πάνω από 15.000 ευρώ - τότε έχουμε 333.000 ευρώ. Είναι μια απλή διαίρεση. Είναι ακριβώς οι ζημίες έτσι ή ο ένας έχει 300.000, ο άλλος 400.000; Είναι ακριβώς 333.000; Γιατί είπατε ότι είναι τριάντα αυτοί οι επιχειρηματίες. Πώς θα κατανεμηθεί το ποσό; Αυτό είναι το πρώτο.
Δεύτερον, αν οι ζημιές μου είναι 500.000, για να πάρω τις 333.000 θα παραιτηθώ από το υπόλοιπο ποσό; Δηλαδή, αν η ζημιά μου είναι 500.000 θα πω: παραιτούμαι, δεν παίρνω τις 333.000; Γιατί; Δεν μπορώ να παραιτηθώ. Μα, ο νόμος με υποχρεώνει να παραιτηθώ. Γιατί τον παραιτείτε;
Δηλαδή, η πολιτεία έρχεται…","ΒΑΣΙΛΕΙΟΣ ΚΑΠΕΡΝΑΡΟΣ",185
"62937"," Θα τελειώσετε, κύριε συνάδελφε;","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"62938"," Νομίζω, κύριε Πρόεδρε, ότι δεν θα δευτερολογήσω, για να μην αισθάνεστε άσχημα.","ΒΑΣΙΛΕΙΟΣ ΚΑΠΕΡΝΑΡΟΣ",185
"62939"," Δεν υπάρχει αυτή η διαδικασία. Αυτή τη διαδικασία πού τη βρήκατε; Έχετε και δικαίωμα τριτολογίας. Θέλετε να το συμψηφίσουμε και αυτό; Θα μπει καινούργια διαδικασία; Δεν το καταλαβαίνω.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"62940"," Δεν άκουσα τι είπατε.","ΒΑΣΙΛΕΙΟΣ ΚΑΠΕΡΝΑΡΟΣ",185
"62941"," Λέω, έχετε και δικαίωμα τριτολογίας. Θέλετε να την προσθέσω και αυτή;","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"62942"," Εάν γίνεται, βεβαίως.","ΒΑΣΙΛΕΙΟΣ ΚΑΠΕΡΝΑΡΟΣ",185
"62943","  Βεβαίως και δεν γίνεται.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"62944"," Να τροποποιήσουμε τον Κανονισμό εφεξής, για να είναι δίκαιος και να γίνεται.","ΒΑΣΙΛΕΙΟΣ ΚΑΠΕΡΝΑΡΟΣ",185
"62945","  Ολοκληρώστε, σας παρακαλώ, γιατί θα κλείσουν και τα Πρακτικά και τα μικρόφωνα. Δεν γίνεται να μας αγνοείτε.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"62946"," Δεν σας αγνοώ. Σέβομαι το θεσμό.","ΒΑΣΙΛΕΙΟΣ ΚΑΠΕΡΝΑΡΟΣ",185
"62947"," Δεν σέβεστε την ώρα. Τους συναδέλφους σας δεν σέβεστε.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"62948"," Η ώρα, όμως, δεν διαμαρτυρήθηκε ότι δεν τη σέβομαι!","ΒΑΣΙΛΕΙΟΣ ΚΑΠΕΡΝΑΡΟΣ",185
"62949"," Δεν είναι θέμα σεβασμού του Προεδρείου. Τους συναδέλφους σας δεν σέβεστε.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"62950"," Κύριε Πρόεδρε, για την ώρα μην υπεραμύνεστε, γιατί δεν διαμαρτυρήθηκε η ώρα. Σας παρακαλώ ένα λεπτό.
Τελειώνοντας, είπε ο κ. Κακλαμάνης ότι δεν είναι θέμα των εξήντα χιλιάδων απευθείας αναθέσεων κ.λπ., διότι ο κ. Καμίνης, που γυρίζει στις τηλεοράσεις, δεν πρόλαβε μέσα στο εξάμηνο να δώσει απευθείας αναθέσεις.
Κύριε Υπουργέ –και τελειώνω, κύριε Πρόεδρε, θα το καταλάβατε κι εσείς ότι τελειώνω- λέμε «παρών», ανεξαρτήτως των απευθείας αναθέσεων. Εγώ την Κυβέρνησή σας δεν την υπολήπτομαι, παρά ορισμένους ανθρώπους, ορισμένους Υπουργούς σαν κι εσάς. 
Σας λέω μόνο το εξής: Εμείς, ως Ανεξάρτητοι Έλληνες, θα είμαστε  απέναντι σε τέτοιους νόμους, όταν περιλαμβάνουν απευθείας αναθέσεις. Είναι θέμα μιας μεταφυσικής αντίληψης, που έχουμε με τις απευθείας αναθέσεις. Γι’ αυτό λέμε «παρών», για να πάρουν οι άνθρωποι τα χρήματά τους, εάν τα πάρουν. Μην ξεχνάτε ότι το Ελληνικό Κράτος αυτή τη στιγμή χρωστάει 12 δισεκατομμύρια σε ιδιώτες. Και να μην βάλω το ΙΚΑ που χρωστάει, να μην βάλω και τα υπόλοιπα που χρωστάει στους ιδιώτες. Μακάρι να πάρουν οι άνθρωποι τα χρήματά τους. Και με αυτή την ελπίδα λέμε «παρών».
Ευχαριστώ πάρα πολύ, κύριε Πρόεδρε, για την ανοχή σας.
(Χειροκροτήματα από την πτέρυγα των Ανεξάρτητων Ελλήνων)","ΒΑΣΙΛΕΙΟΣ ΚΑΠΕΡΝΑΡΟΣ",185
"62951"," Το λόγο έχει ο Κοινοβουλευτικός Εκπρόσωπος του Λαϊκού Συνδέσμου – Χρυσή Αυγή κ. Χρήστος Παππάς.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"62952"," Ευχαριστώ, κύριε Πρόεδρε.
Τώρα να ζεσταθούμε κι άλλο; Και μεταφυσικά μιλάμε εδώ και φιλοσοφικά. Χαλαρά είναι. Η ώρα είναι έξι παρά είκοσι.
Εσείς γελάτε, κύριε Βορίδη, αλλά βλέπω ότι σας ξυπνούν αντικομμουνιστικά αντανακλαστικά. Μόνο που μένετε στο «αντί». Ξέρετε το «αντί» δεν είναι θέση, είναι μία…","ΧΡΗΣΤΟΣ ΠΑΠΠΑΣ",418
"62953"," Κύριε συνάδελφε, σας παρακαλώ πολύ.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"62954"," Εγώ σας παρακαλώ.","ΧΡΗΣΤΟΣ ΠΑΠΠΑΣ",418
"62955"," Ξέρετε ότι δεν μπορείτε να απευθύνεστε προσωπικά στο συνάδελφο. Δεν γίνεται. Να ακούσουμε την ομιλία σας. Πείτε τις απόψεις σας.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"62956"," Εμένα δεν με πειράζει.","ΜΑΥΡΟΥΔΗΣ ΒΟΡΙΔΗΣ",69
"62957"," Πειράζει εμένα.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"62958"," Μέσω υμών, λοιπόν, απευθύνομαι στον κ. Βορίδη.","ΧΡΗΣΤΟΣ ΠΑΠΠΑΣ",418
"62959"," Εγώ είμαι υποχρεωμένος να ακολουθήσω τη διαδικασία. Το εκλαμβάνω ότι είναι λόγω απειρίας.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"62960"," Κύριε Πρόεδρε, μου τρώτε χρόνο.
Μέσω υμών, λοιπόν, κύριε Πρόεδρε, απευθύνομαι σε Βουλευτή της Συμπολίτευσης και λέω: Σας ξυπνούν αντανακλαστικά αντικομμουνιστικά πολύ όψιμα. Εσείς συγκυβερνάτε με το κόμμα της κ. Ρεπούση. Με την Αριστερά εσείς συγκυβερνάτε. Και πιστεύω ότι με αυτό που κάνετε, δηλαδή μόνο «αντί», «είμαστε αντιεθνικιστές», «είμαστε αντικομμουνιστές» -είστε μόνο «αντί», δεν έχετε καμμία θέση- μάλλον ψαρεύετε ψήφους, γιατί εδώ υπάρχουν κάμερες, όπως συνεχίζετε να ψαρεύετε ψήφους στα τηλεοπτικά πλατό. Δεν λέγατε τα ίδια την εποχή των τσεκουριών, την εποχή της νέας τάσης, την εποχή της νεολαίας του δικτάτορα, όπως λέτε, του Γεωργίου Παπαδόπουλου. Γνωριζόμαστε. Μικρή χώρα είμαστε. Να αρχίσουμε κι εμείς να φέρνουμε φωτοτυπίες από περιοδικά κλπ.. Θέλετε να το ξεκινήσουμε έτσι; Να το κάνουμε βιβλιοπωλείο εδώ; Να το κάνουμε.
Και κάτι άλλο: Μιλήσατε εδώ για το Σύνταγμα. «Το Σύνταγμα…», «το Σύνταγμα…», «το Σύνταγμα…». Το σεβόμαστε και το πιστεύουμε. Μόνο που το Σύνταγμα το κατέλυσε ο εθνάρχης που πιστεύετε, ο Κωνσταντίνος Καραμανλής. Ορκίστηκε στον Πρόεδρο της δικτατορίας, τον Γκιζίκη, και επανέφερε το Σύνταγμα της δεκαετίας του ’50 –του ’52- κουτσουρεμένο. Πραξικοπηματικά ήρθε ο Καραμανλής στην Ελλάδα.
Ακούστηκε και για το φάκελο της Κύπρου. Ναι, να ανοίξει ο φάκελος της Κύπρου. Βεβαίως, και να ανοίξει ο φάκελος της Κύπρου. Εμείς είμαστε υπέρ του να ανοίξει ο φάκελος της Κύπρου. Και είναι πάγια θέση της Χρυσής Αυγής. Χουντικοί πέθαναν στη φυλακή. Πήγαν στη φυλακή, πλήρωσαν. Ζητάμε τον φάκελο της Κύπρου, αυτό που έγινε τότε τη δεκαετία του ’80, το ’86, τα Πρακτικά. Τοίχο βρίσκουμε. Είναι κλειδωμένος στα συρτάρια. Μήπως είναι κλειδωμένος, όπως είναι τα ονόματα των καταθετών στο cd; Να ανοίξει ο φάκελος της Κύπρου και να πληρώσουν όσοι είναι να πληρώσουν, να αποδοθεί ιστορική δικαιοσύνη.
Ποιανού τη μνήμη καλύπτετε, κύριοι της Νέας Δημοκρατίας, για την προδοσία της Κύπρου;
Και επειδή θέλετε να τα ακούσετε, ακούστε τα. Δικό σας στέλεχος -ειπώθηκε το πρωί- είπε ότι τη σημαία μπορούν να την καίνε όποτε θέλουν τα καλόπαιδα. Το ξεχάσατε; Και πάλι ένας δικός σας Βουλευτής -δεν θυμάμαι ποιο ήταν το όνομά του- αποκάλεσε ανερυθρίαστα μέσα σ’ αυτήν εδώ την Αίθουσα την ελληνική σημαία «σφουγγαρόπανο». Αυτόν διάλεξε το κόμμα σας να αντιμετωπίσει τη Χρυσή Αυγή και να πυροδοτήσει το κλίμα μέσα σ’ αυτήν εδώ την Αίθουσα; Τον ευχαριστούμε. Ευχαριστούμε τη Νέα Δημοκρατία που διάλεξε αυτόν. Μόνο που η Χρυσή Αυγή γνωρίζει την προβοκατόρικη τακτική σας, τη χωροφυλακίστικη τακτική σας λίγες μέρες προτού να φέρετε τα μέτρα στη Βουλή, προτού να υπογράψετε με την τρόικα, να υπογράψετε κατ’ ουσία την εξόντωση του ελληνικού λαού. 
Ξέρετε, καλά κάνετε, γιατί με την πολιτική σας φέρνετε πολύ σύντομα τον ΣΥΡΙΖΑ στην εξουσία και τη Χρυσή Αυγή στην Αξιωματική Αντιπολίτευση. 
Και ξέρετε και κάτι άλλο τελευταίο, λογοτεχνικό; «Το κτήνος λαβωμένο φωνάζει και χτυπιέται». Το κτήνος γίνεται επικίνδυνο όταν είναι στα τελευταία του. Όσο πιο γρήγορα φύγετε από την εξουσία, τόσο καλύτερα για το έθνος και για τον τόπο.
Για να κλείσω, θα ήθελα εγώ προσωπικά να μην ξανακουστεί σε διάδρομο της Βουλής, να μην ξανακουστεί σε γραφεία -γιατί η πολιτική παράγεται όχι μόνο σ’ αυτήν εδώ την Αίθουσα, παράγεται και στους διαδρόμους, παράγεται και στο καφενείο και στα παραπολιτικά- το: «ξέρετε, και εγώ δικός σας είμαι», «ξέρετε, ο πατέρας μου εμένα πολέμησε στο Γράμμο», «ξέρετε, εμένα ο πατέρας μου ήταν χωροφύλακας», «ξέρετε, και αυτά εμείς τα έχουμε στην καρδιά μας, αλλά τι να κάνουμε;». 
Στην πράξη τι κάνετε;  Είστε έμποροι ιδεών. Ο Ιησούς Χριστός πήρε το φραγγέλιο και τους εμπόρους, τους υποκριτές τους πέταξε έξω από το ναό. Η Χρυσή Αυγή στα νόμιμα πολιτικά πλαίσια που καθορίζονται από το Σύνταγμα, θα σας πετάξει έξω από την πολιτική σκηνή. Πως θα σας πετάξει; Με τον καθαρό, αδαμάντινο, ελληνικό πολιτικό της λόγο. Μην φαντάζεστε, ούτε βίες ούτε τσεκούρια ούτε δύο πάγκους.
Να πούμε μια αλήθεια: Με την πολιτική σας, με την πολιτική της Νέας Δημοκρατίας και των προηγούμενων κυβερνήσεων -και δεν δίνουμε συγχωροχάρτι στο ΠΑΣΟΚ- με τις ρεμούλες σας, με την κατασπατάληση του δημοσίου χρήματος, με τη διασπάθιση των οικονομιών των Ελλήνων έχετε πλήξει καίρια, όχι μόνο την ελληνική οικονομία, έχετε βάλει χέρι όχι μόνο στις τσέπες των Ελλήνων, αλλά έχετε πλήξει καίρια τους πυλώνες που γι’ εμάς, τη Χρυσή Αυγή, είναι οι πυλώνες της εθνικής ζωής. Έχετε πλήξει την πατρίδα, τη θρησκεία, την οικογένεια. 
Κατηγορήστε, λοιπόν, άφοβα τη Χρυσή Αυγή, ελεύθερα. Πείτε ό,τι θέλετε. Ταυτίζεστε έτσι με τη διεθνιστική αριστερά και ξεσκεπάζεστε, όχι στα μάτια του ελληνικού λαού, ξεσκεπάζεστε στα μάτια των ψηφοφόρων σας.
Ξέρετε γιατί τα κάνετε αυτά; Γιατί έχετε πρόβλημα. Βλέπουμε τις δημοσκοπήσεις. Ξέρετε κάτι; Έχουμε και εμείς κρυφές δημοσκοπήσεις. Βλέπετε ότι δεν πάτε καλά, γι’ αυτό θέλετε να μας τσιγκλίσετε. Αναφερθήκατε στη σημαία. Και για να γίνει σ’ όλους γνωστό, γιατί μας θίγετε σε ευαίσθητα σημεία, η ελληνική σημαία γι’ εμάς είναι η ψυχή μας. Αυτή τη σημαία εμείς -το πανί που λένε άλλοι- θα την υπερασπιστούμε μέχρι την τελευταία ρανίδα του αίματός μας. 
Εμείς τον όρκο που δώσαμε στο στρατό τον τηρούμε διά βίου. Γιατί εμείς πήγαμε στρατό, όχι όπως έκαναν διάφοροι μέσα σε αυτήν την Αίθουσα που ήταν τριμηνίτες. Συνεπώς, δεν τρομοκρατούμεθα. 
Με τους ρουφιάνους της ΕΥΠ που μας παρακολουθούν, δεν έχουμε πρόβλημα. Μας παρακολουθούν από μικρά παιδιά. Ξέρετε και κάτι; Δεν μας σταμάτησαν τότε που ήμασταν μικροί. Τώρα πια είναι αργά. Εγώ πριν από λίγο τους πήρα τηλέφωνο. Με παρακολουθούν. Αυτό το έθεσα και εις γνώση της Διάσκεψης των Προέδρων. Να τα πούμε αυτά. Γιατί είναι απόρρητα όσα λέμε στη Διάσκεψη των Προέδρων; Γιατί δεν δίνονται τα Πρακτικά; Υπάρχουν επιτροπές εδώ, στις οποίες λένε: «Ξέρετε, αυτά να μη τα πούμε προς τα έξω. Να μην τα πούμε στα κανάλια». Στην Επιτροπή Διαφάνειας και Οικονομικών λένε «Ξέρετε, αυτά τα λέμε μεταξύ μας». Αυτές οι συζητήσεις γίνονται μέσα στη Βουλή. Αυτά δεν τα ξέρει ο ελληνικός λαός. Εδώ είναι άλλο πράγμα, επειδή δεν υπάρχει «γυαλί» και είναι άλλο πράγμα, επειδή «κόρακας κοράκου μάτι δε βγάζει». Τα έχετε βρει. 
Καμμία κρατική καταστολή, κανένα φθηνό προπαγανδιστικό σας κόλπο δεν θα περάσει. «Δεν τσιμπάμε», κύριοι. Δεν μπορεί να πλήξει τη Χρυσή Αυγή καμμία λάσπη. Να ξέρετε ότι ερχόμαστε. Κι ερχόμαστε, για να ξεβρωμίσει ο τόπος. 
Θα σας πω και δυο κουβέντες για το σχέδιο νόμου. Ωραίο είναι το σχέδιο νόμου, όμως, για εμάς είναι «του ποδαριού». «Στο πόδι» έγινε κι είναι διάτρητο. Σκέτο «κεφαλοτύρι» είναι το σχέδιο νόμου και ρεμουλάδικο, για να οικονομήσουν κάποιοι από τους «δικούς μας» και να «τους βολέψουμε». Δεν είμαστε, κατ’ αρχάς, εναντίον του να πάρει κάποιος κόσμος –αν θα πάρει και πότε θα τα πάρει- κάποια λεφτά. 
Να πω και κάτι που το έχουν επισημάνει κι άλλοι. Γιατί είναι διάτρητο το νομοσχέδιο; Με το άρθρο 6 έχουμε απευθείας ανάθεση. Συνεχίζετε τη γνωστή πολιτική του ΠΑΣΟΚ. Στην απευθείας ανάθεση θα γίνει το μεγάλο πανηγύρι. Εμπλέκεται και ο Δήμος Αθηναίων σε αυτό, ο κ. Καμίνης, ο οποίος θα βάλει ανθρώπους σε επιτροπές. Δεν έχουμε πρόβλημα με τον κ. Καμίνη. Κι αυτός βρίζει. Ας λέει ό,τι θέλει.
 Έχουμε πρόβλημα, όμως, με το ότι προστατεύσατε τον κ. Καμίνη. Τώρα τελευταία έγινε γνωστό ότι αμείβεται αδρά από το Ελληνικό Κοινοβούλιο, από τα λεφτά του ελληνικού λαού. Ο κ. Καμίνης είναι στο επιστημονικό συμβούλιο και κρύβατε τα διάφορα συμβούλια και διαβούλια εδώ μέσα. Το έκρυβαν από τον ελληνικό λαό. Άλλο σκάνδαλο είναι αυτό, λοιπόν, όπως και πολλά άλλα σκάνδαλα που γίνονται και εδώ μέσα κι έξω, τα οποία χρέος μας είναι να αποκαλύψουμε. 
Το κράτος Νέα Δημοκρατία- ΠΑΣΟΚ- Αριστερά δεν μπορεί να προστατεύσει τη ζωή, την υγεία, την περιουσία, την εργασία των Ελλήνων. Εμείς στη Χρυσή Αυγή σε αυτό το κράτος δεν έχουμε καμμία εμπιστοσύνη. Εμείς αυτό το κράτος με νόμιμα μέσα, με τη δύναμη του ελληνικού λαού θέλουμε να διορθώσουμε και να αλλάξουμε. Γι’ αυτό να μην παρεξηγηθεί το πολιτικό μας σύνθημα που αναγράφεται και σε τοίχους και θα το δείτε και στην εφημερίδα μας, όσοι μελετάτε τα κείμενά μας που λέει:«Ζήτω το Έθνος, κάτω το κράτος». Αυτό το κράτος που μας έφερε μέχρι εδώ δεν θέλουμε. 
Είπατε και για τη βία. Η βία είναι μια κινητήριος δύναμη. Η βία είναι η μαμή της ιστορίας. Το λέτε αυτό. Λέτε ότι η βία είναι η μαμή της ιστορίας. Εμείς πιστεύουμε ότι η βία εντός του λαού, εντός των πλαισίων του κράτους δεν πρέπει να υφίσταται. Έχει πονέσει αυτός ο τόπος από τη βία, έχει ματώσει. Τρία χρόνια ολόκληρα από το 1946 μέχρι το 1949 ρήμαξε αυτός ο τόπος από τη βία. Δεν χρειαζόμαστε άλλη βία. Είμαστε εναντίον της βίας.
 Θέλουμε, όμως, βία εναντίον των εχθρών του έθνους. Βλέπετε, τι γίνεται στη Θράκη με την ΕΟΖ. Έγινε ο χαμός. Πριν από μια βδομάδα βγήκαν τα «ΕΠΙΚΑΙΡΑ», τέτοια μέρα. Ποιος θα μιλήσει για όλα αυτά; Η πατρίδα μας κινδυνεύει και η Χρυσή Αυγή είναι εδώ για να αγωνιστεί και να την προστατεύσει. 
Ευχαριστώ πολύ.","ΧΡΗΣΤΟΣ ΠΑΠΠΑΣ",418
"62961"," Κύριε Πρόεδρε, παρακαλώ το λόγο επί προσωπικού.","ΜΑΥΡΟΥΔΗΣ ΒΟΡΙΔΗΣ",69
"62962"," Το λόγο έχει ο κ. Βορίδης για ένα λεπτό.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"62963"," Βρήκα κάτι ενδιαφέρον, το οποίο πρέπει να το πω. Βρίσκω ενδιαφέρον το ότι έγινε αναφορά σε περιστατικά τα οποία με αφορούν, προ τριάντα ετών και για τα οποία έχω αναφερθεί και εξηγήσει κατ’ επανάληψη. Δεν θα κάνω ξανά τη συζήτηση εδώ. Τι θέλω, όμως, να υπογραμμίσω εδώ; Ότι αυτή η αναφορά έγινε από μία συνάδελφο του ΣΥΡΙΖΑ και από τον Κοινοβουλευτικό Εκπρόσωπο της Χρυσής Αυγής. Είναι ενδιαφέρων ως συσχετισμός.","ΜΑΥΡΟΥΔΗΣ ΒΟΡΙΔΗΣ",69
"62964"," Δεν σας βγαίνει…","ΧΡΗΣΤΟΣ ΠΑΠΠΑΣ",418
"62965"," Κύριε Πρόεδρε, ζητώ το λόγο επί προσωπικού.","ΔΗΜΗΤΡΙΟΣ ΚΥΡΙΑΖΙΔΗΣ",263
"62966"," Και εσείς προσωπικό; Από πού; Το άλλο υπήρξε. Το καταλάβαμε όλοι. Εσείς από πού;","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"62967"," Δώστε μου το λόγο να εξηγήσω σε ό,τι με αφορά.","ΔΗΜΗΤΡΙΟΣ ΚΥΡΙΑΖΙΔΗΣ",263
"62968"," Το λόγο έχει ο κ. Κυριαζίδης, για να εξηγήσει σε τι συνίσταται το προσωπικό.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"62969"," Η αναφορά του Κοινοβουλευτικού Εκπροσώπου της Χρυσής Αυγής για τη χωροφυλακίστικη νοοτροπία κάποιων, καταδεικνύοντας εμένα…","ΔΗΜΗΤΡΙΟΣ ΚΥΡΙΑΖΙΔΗΣ",263
"62970"," Ελάτε τώρα! Εσείς εκπροσωπείτε όλη τη Χωροφυλακή; Σας παρακαλώ!","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"62971"," Η αναφορά και ο στόχος προς εμένα ήταν. Δεν ήσασταν εδώ στην εισήγησή μου το πρωί. Ακριβώς εκεί έγκειται η αναφορά του Κοινοβουλευτικού Εκπροσώπου.","ΔΗΜΗΤΡΙΟΣ ΚΥΡΙΑΖΙΔΗΣ",263
"62972"," Νόμιζα ότι ήταν γενική. Συνεχίστε.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"62973"," Απλώς, θα ήθελα να πω ότι επειδή υπηρέτησα τριάντα πέντε χρόνια ως αξιωματικός στην Ελληνική Χωροφυλακή και στην Ελληνική Αστυνομία, είμαι περήφανος. Εάν κάποιοι αυτό το θεωρούν μεμπτό, είναι δικό τους ζήτημα.","ΔΗΜΗΤΡΙΟΣ ΚΥΡΙΑΖΙΔΗΣ",263
"62974"," Στο μυαλό σας είναι. Δεν είπα για εσάς. Η Χωροφυλακή είναι πιο έξυπνη από εσάς.","ΧΡΗΣΤΟΣ ΠΑΠΠΑΣ",418
"62975"," Σας παρακαλώ, κύριε Παππά! Αρχίζει σιγά-σιγά και παίρνει μία τροπή το πράγμα, η οποία δεν είναι καθόλου καλή.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"62976"," Να ανακαλέσει, κύριε Πρόεδρε!","ΔΗΜΗΤΡΙΟΣ ΚΥΡΙΑΖΙΔΗΣ",263
"62977"," Βεβαίως, του ζητώ και εγώ να ανακαλέσει. Δεν εννοούσε αυτό που ήθελε. 
Το λόγο έχει ο κ. Παππάς.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"62978"," Να μην γραφτεί στα Πρακτικά. Εγώ δεν σας ξέρω. Καλό θα ήταν, όμως, το Επιστημονικό Συμβούλιο, που πληρώνεται τόσο αδρά από τη Βουλή, να κάνει και ένα κέντρο μέτρησης του IQ, του δείκτη νοημοσύνης. Ας μετρηθούμε όλοι.","ΧΡΗΣΤΟΣ ΠΑΠΠΑΣ",418
"62979"," Κύριε Παππά, θα πρέπει να συνεννοηθούμε κάποια στιγμή. Τέτοια πράγματα, τέτοιες αποστροφές και εκφράσεις μπορεί καθένας εδώ μέσα να χρησιμοποιήσει.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"62980"," Ζωντανοί άνθρωποι είμαστε...","ΧΡΗΣΤΟΣ ΠΑΠΠΑΣ",418
"62981"," Ουδείς είναι εδώ που δεν προέρχεται από την κοινωνία. Πρέπει να υπάρχει μία αυτοσυγκράτηση. Υπάρχουν άλλοι χώροι όπου μπορούν να ειπωθούν αντίστοιχα ευφυολογήματα. Εδώ, εάν δεν αυτοπεριοριστούμε και εάν δεν μιλάμε με τον τρόπο που πρέπει, καταλαβαίνετε ότι δεν θα είναι Βουλή. Ποια είναι η εικόνα που δίνουμε στην κοινωνία; Αυτά που λέμε μεταξύ μας;","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"62982"," Ας μετρηθούμε.","ΧΡΗΣΤΟΣ ΠΑΠΠΑΣ",418
"62983"," Σας παρακαλώ πολύ!
Το λόγο έχει ο Κοινοβουλευτικός Εκπρόσωπος της Δημοκρατικής Αριστεράς κ. Νικόλαος Τσούκαλης.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"62984"," Κυρίες και κύριοι συνάδελφοι, πλέον το παιχνίδι έχει αρχίσει να χοντραίνει και θα ήθελα να απευθύνω έκκληση και εγώ και η Δημοκρατική Αριστερά -φαντάζομαι ότι είναι έκκληση όλων των κομμάτων του δημοκρατικού τόξου- όταν διατυπώνονται σ’ αυτήν εδώ την Αίθουσα τέτοια «χαριτωμένα» περιπαικτικά σχόλια, που έχουν να κάνουν με την ίδια τη λειτουργία της Δικαιοσύνης, να μην ακούγονται γελάκια. Είναι πολύ σοβαρή η κατάσταση. 
Πρέπει, επιτέλους, να συνειδητοποιήσουμε σ’ αυτήν εδώ την Αίθουσα, το κορυφαίο πολιτειακό όργανο της Κοινοβουλευτικής Δημοκρατίας, ότι όλοι οι ολοκληρωτισμοί στην πολιτική ιστορία ήρθαν ως επιστέγασμα του πλήρους εκχυδαϊσμού όλων των θεσμών και κυρίως αυτής εδώ της Αίθουσας, του Κοινοβουλίου δηλαδή. Το Κοινοβούλιο, όμως, είναι ξένο προς αυτές τις αντιλήψεις. 
Μια προβιά έχουν φορέσει κάποιοι, προκειμένου να λειτουργήσουν εδώ. Είπα στην Επιτροπή Δεοντολογίας: η δημοκρατία είναι ανεκτική, είναι μεγαλόψυχη, πρέπει να είναι και άτεγκτη. Για να επιτελέσει το καθήκον της πρέπει να κάνει κάτι παρά πολύ βασικό και αυτή την περίοδο πρέπει να το κάνουμε εμείς εδώ. Πρέπει να κάνουμε την πραγματική αυτοκριτική. Να ενδοσκοπήσουμε ποια ήταν εκείνα τα στρουθία που εκκόλαψαν το αυγό του φιδιού. Ποιοι είναι; Εμείς. Το πολιτικό σύστημα. Το φαύλο κλεπτοκρατικό πελατειακό σύστημα. Έχουμε τη διάθεση να κάνουμε αυτή τη συζήτηση; Και επειδή θέλω ακόμη να πιστεύω ότι ανήκω στο χώρο της Αριστεράς και επειδή το θέμα αυτό συζητείται στην Αριστερά διαχρονικά και υπάρχουν και ιστορικές καταγραφές, βιβλία ηγετών της Αριστεράς για το θέμα αυτό, κάποια στιγμή θα τα επαναφέρουμε και αυτά στη μνήμη μας; Θα θυμηθούμε, παραδείγματος χάριν, σύντροφοι της από εδώ πλευράς, ποια ήταν η στάση του Κομμουνιστικού Κόμματος της Γερμανίας, πριν ακόμα αναλάβει την εξουσία ο Χίτλερ; Δεν ήταν εχθρός το εθνικό σοσιαλιστικό κόμμα. Το σοσιαλδημοκρατικό κόμμα ήταν ο κύριος εχθρός τότε.","ΝΙΚΟΛΑΟΣ ΤΣΟΥΚΑΛΗΣ",520
"62985"," Τι είναι αυτά τα ανιστόρητα που λέτε; Πού θα πάει πια αυτό; Δεν έχετε πάτο;","ΣΠΥΡΙΔΩΝ ΧΑΛΒΑΤΖΗΣ",534
"62986"," Ήταν η αντιπαράθεση. Και προέκυψε σαν τέρας μπροστά μας εκείνο το καθεστώς. Ας κάνουμε, λοιπόν, την αυτοκριτική μας και ας διαμορφώσουμε τη νέα κουλτούρα, γιατί αυτά που συζητούμε σήμερα εδώ και θα συνεχίσουμε να συζητάμε, είναι οι βασικές αρχές του Διαφωτισμού, που κάποια στιγμή πρέπει να τις αποκτήσουμε. Και επειδή η υποκρισία περισσεύει, δεν θέλω να πω πολύ περισσότερα, θέλω να χρησιμοποιήσω το Σύνταγμα αυτής εδώ της χώρας. Και θα απευθυνθώ στην από εκεί πλευρά για το Σύνταγμα, επειδή το επικαλούνται όλοι. Εκτός Συντάγματος η λειτουργία της Χρυσής Αυγής, απολύτως. 
Άρθρο 5 του Συντάγματος: «Καθένας έχει δικαίωμα να αναπτύσσει ελεύθερα την προσωπικότητά του και να συμμετέχει στην κοινωνική και οικονομική ζωή της χώρας κ.λπ.». Καθένας. Δεν λέει Έλληνας πολίτης. Ο καθένας που βρίσκεται σ’ αυτή εδώ τη χώρα, έχει δικαίωμα να το κάνει. 
Παράγραφος 2: «Όλοι όσοι βρίσκονται στην Ελληνική Επικράτεια απολαμβάνουν την απόλυτη προστασία της ζωής, της τιμής και της ελευθερίας τους, χωρίς διάκριση εθνικότητας, φυλής, γλώσσας και θρησκευτικών ή πολιτικών πεποιθήσεων». Έχει καμμία σχέση με τα ρατσιστικά παραληρήματα που ακούμε ή με τα πογκρόμ που παρακολουθούμε στις τηλεοράσεις αυτή η διάταξη του Συντάγματος; 
Παράγραφος 5. «Καθένας έχει δικαίωμα στην προστασία της υγείας και της γενετικής του ταυτότητας». Έχει καμμία σχέση αυτή εδώ η παράγραφος με τις απόψεις ότι κανένας μετανάστης δεν μπορεί να τύχει ιατροφαρμακευτικής περίθαλψης ή ότι δεν πρέπει να προστατεύεται η αξιοπρέπειά του; 
Άρθρο 9. «Η κατοικία του καθενός είναι άσυλο». Δεν χρειάζεται να επεκταθώ. 
Σας λέω απλώς ότι αν εξαιρέσουμε το άρθρο 4, όπου αναφέρεται «Έλληνας» όλα τα άρθρα του Συντάγματος αναφέρονται σε ανθρώπους και στο «καθένας». Αλήθεια, είναι συμβατή με τις απόψεις της Χρυσής Αυγής η αναφορά παραδείγματος χάριν, στις διεθνείς συμβάσεις, στην οικουμενική διαχείριση για τα δικαιώματα του ανθρώπου, για τη φυλετική ισότητα, για την ανεξιθρησκία, όλα αυτά που ακούστηκαν για μουσουλμάνους και οτιδήποτε τέτοιο; 
Είναι προφανές, κυρίες και κύριοι συνάδελφοι, ότι όλες οι λειτουργίες και δράσεις της Χρυσής Αυγής είναι εκτός Συντάγματος. Ας πάψουν, λοιπόν, κάποιοι να επικαλούνται το Σύνταγμα, προκειμένου να δικαιολογήσουν τη συμπεριφορά τους. Είναι εκτός. 
Κυρίες και κύριοι συνάδελφοι, σ’ αυτήν εδώ τη χώρα δυστυχώς απλώς και μόνο η νομιμοποίηση της πολιτικής βίας είναι ένα παρακλάδι των εξελίξεων και των καταστάσεων που βιώνουμε το τελευταίο διάστημα. Η νομιμοποίηση της πολιτικής βίας και γενικότερα της βίας είναι το όπλο που έχουν κάποιες ομάδες, κυρίως μειοψηφίες, προκειμένου να καλύψουν δυστυχώς, τον κατακερματισμό της ίδιας της κοινωνίας. 
Ακούστηκαν πάρα πολλά σ’ αυτή εδώ την Αίθουσα σχετικά με τις πλατείες που ήταν γεμάτες κάποτε. Όσοι από εμάς παρακολουθούσαμε αυτές τις πλατείες, γνωρίζουμε πάρα πολύ καλά τι σήμαιναν οι πλατείες της δεκαετίας του ’60 ή αμέσως μετά την πτώση της δικτατορίας. Μόνο και μόνο η παρουσία του κόσμου, η σιωπηλή αλλά εύγλωττη παρουσία του κόσμου ήταν ικανή να ρίξει κυβερνήσεις.","ΝΙΚΟΛΑΟΣ ΤΣΟΥΚΑΛΗΣ",520
"62987"," Ποια «σιωπηλή»; Πριν τη δικτατορία σιωπηλές;","ΝΙΚΟΛΑΟΣ ΒΟΥΤΣΗΣ",75
"62988"," Συγκεντρώσεις, κύριε Βούτση, χωρίς πανό και χωρίς ντουντούκες. Οι μεγάλες προεκλογικές συγκεντρώσεις της δεκαετίας του ’60. Το γνωρίζετε πάρα πολύ καλά. Θέλετε να διορθώσω; Όχι βίαιες. 
Η έλλειψη αυτής της μαζικότητας, η οποία επακολούθησε δυστυχώς την κατακερματισμένη κοινωνία, προκάλεσε την ανάγκη, προκειμένου να ακουστούν φωνές μειοψηφιών που δεν μπορούσαν να ακουστούν αλλιώς, με αποτέλεσμα να έχει νομιμοποιηθεί η βία σε όλες τις εκφάνσεις της κοινωνικής και πολιτικής ζωής. Αυτή η έκφανση της κοινωνικής και πολιτικής βίας διαμόρφωσε έναν ιδιότυπο μιθριδατισμό που λίγο-πολύ άλλαξε την αντίληψη και τη φιλοσοφία της σύγχρονης ελληνικής κοινωνίας και των Ελλήνων πολιτών, με αποτέλεσμα τέτοια φαινόμενα να θεωρούνται φυσιολογικά και ως νόμιμα προκειμένου να διαμορφώνουν τέτοιες συνθήκες. 
Άκουσα με πολύ μεγάλο ενδιαφέρον τον εκπρόσωπο της Χρυσής Αυγής να αναφέρεται στη βία ως μαμή της ιστορίας. Έχω την εντύπωση ότι δεν έχει πλήρη γνώση πώς εκφράζεται και αιτιολογείται αυτή η βία ως γενεσιουργός αιτία των ιστορικών γεγονότων και της εξέλιξης. Προφανώς δεν αναφέρεται σ’ αυτή τη βία. Προφανώς αναφέρεται στη βία της γέννησης του καινούργιου, που είναι αποτέλεσμα συλλογικών, μαζικών εξεγέρσεων και όχι στη βία, την οποία βιώνουμε. Μην εκχυδαΐζουμε αυτή τη βία την οποία λίγο-πολύ όλοι την έχουμε ανάγκη, ο καθένας από τη δική του πλευρά, προκειμένου να προοδεύουν  οι κοινωνίες.
Κυρίες και κύριοι συνάδελφοι, η μεταπολιτευτική Ελλάδα διαμορφώθηκε στο εξής δίπολο. Από τη μία πλευρά ήταν ο εχθρός λαός, δηλαδή, το κράτος πάντα αντιμετώπιζε το λαό και τους πολίτες ως εχθρό και από την πλευρά του λαού αντιμετωπιζόταν το κράτος ως δυνάστης. Αυτός ο ιδιότυπος εμφύλιος, ο οποίος αναπτυσσόταν σε όλα τα μέτωπα, δυστυχώς διαμόρφωσε αυτή την κοινωνία την κατακερματισμένη, αυτή την κοινωνία του πελατειακού συστήματος, των ιδιωτών. Χάθηκε κάθε τι συλλογικό, κάθε τι ομαδικό, κάθε τι που θα  μπορούσε να κινητοποιήσει την κοινωνία. Έτσι φτάσαμε στο σημείο κηρύγματα σαν αυτά της Χρυσής Αυγής που ακούμε, δυστυχώς να βρίσκουν πρόσφορο έδαφος. 
Μου έρχεται στη μνήμη ένα από τα ωραιότερα γκράφιτι που έχω δει στην οδό Πανεπιστημίου. Δεν θεωρώ ότι το έγραψε κάποιος αναρχικός. Το γκράφιτι έλεγε: «Στις ρωγμές του κράτους το παρακράτος δολοφονεί». Αυτές οι ρωγμές δυστυχώς έγιναν χάσματα. Είναι καθήκον όλων των κομμάτων του δημοκρατικού τόξου αυτά τα χαλάσματα να τα καλύψουν, γι' αυτό ακριβώς και προτείναμε ως Δημοκρατική Αριστερά στην Επιτροπή Δεοντολογίας ότι το πολιτικό σχέδιο που πρέπει να αναπτυχθεί, προκειμένου να εξαλείψει όλα εκείνα τα φαινόμενα, όλα εκείνα τα αίτια που γεννούν το παρακράτος, γεννούν τα κόμματα σαν τη Χρυσή Αυγή πρέπει να είναι στοιχείο της λειτουργίας όλων των κομμάτων. Προτείναμε η Επιτροπή Θεσμών και Διαφάνειας να διατυπώσει ολοκληρωμένη πρόταση πολιτικού σχεδίου, ούτως ώστε οι δράσεις να περιλαμβάνουν όλες τις εξουσίες, όλη τη λειτουργία του πολιτικού συστήματος και συγχρόνως να αναλάβουμε δράσεις ανάκτησης της συλλογικής μνήμης, γιατί ουαί και αλίμονο αν η συλλογική μνήμη χαθεί εντελώς από αυτόν τον τόπο.
Ευχαριστώ πολύ.","ΝΙΚΟΛΑΟΣ ΤΣΟΥΚΑΛΗΣ",520
"62989"," Εγώ ευχαριστώ, κύριε Τσούκαλη, για το χρόνο που τηρήσατε.
Το λόγο έχει ο Κοινοβουλευτικός Εκπρόσωπος του Κομμουνιστικού Κόμματος Ελλάδας κ. Σπυρίδων Χαλβατζής.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"62990"," Ευχαριστώ, κύριε Πρόεδρε.
Για το νομοσχέδιο που συζητάμε έγινε πάρα πολύ μεγάλη συζήτηση. Εμείς και στην επιτροπή και σήμερα εδώ ζητήσαμε στοιχεία για τους εργαζόμενους. Έγιναν τα επεισόδια, οι βανδαλισμοί, οι καταστροφές. Πόσοι εργαζόμενοι έχασαν τη δουλειά τους; Πόσοι απολύθηκαν; Πόσοι δεν πήραν τα ένσημά τους γι’ αυτό το διάστημα; Πόσοι δεν αποζημιώθηκαν με την απόλυσή τους; Δεν μας απαντήσατε. Δεν υπάρχει μηχανισμός του κράτους να ελέγξει; Δεν υπάρχουν στοιχεία για το τι έγιναν και πού πήγαν αυτοί οι εργαζόμενοι; Δηλαδή, θα κλείσει η συζήτηση, θα γίνει η ψηφοφορία χωρίς να δούμε τι έγιναν ή τι θα γίνουν τέλος πάντων οι εργαζόμενοι. Δεν μας δώσατε στοιχεία και αριθμούς για τους εργαζόμενους. Εμείς δεν μπορούμε να αποδεχθούμε αυτήν τη λογική. Αυτό είναι το πρώτο.
Δεύτερον, αναπτύχθηκαν πάρα πολλές θεωρίες σήμερα ή πτυχές για το ζήτημα της βίας. Αν κατάλαβα καλά, εκφράστηκε από Βουλευτή της Συμπολίτευσης ότι η μόνη νόμιμη βία είναι η βία του κράτους. Το ίδιο ανέφερε και ο Κοινοβουλευτικός Εκπρόσωπος της Νέας Δημοκρατίας. Είναι πολύ αποκαλυπτικές αυτές οι τοποθετήσεις. Ας μιλήσουμε ουσιαστικά. Εδώ και χρόνια και ειδικότερα στα χρόνια της βαθιάς καπιταλιστικής οικονομικής κρίσης η βία του κράτους εντείνεται, γίνεται καθημερινή, είναι πολύμορφη και πολυεπίπεδη. Και δεν είναι μόνο η βία των δυνάμεων καταστολής σε περιπτώσεις κινητοποιήσεων εργαζομένων που διεκδικούν, που αγωνίζονται για το μεροκάματο, για τη δουλειά τους, για το ψωμί τους, ενάντια στις παράνομες απολύσεις, στην αλλαγή των εργασιακών σχέσεων, στη μη πληρωμή δεδουλευμένων, στη μη επικόλληση ενσήμων. Είναι η βία στα εργοστάσια και στους τόπους δουλειάς. Όταν κλείνει η πύλη του εργοστασίου -αυτά που λέμε για την αστική δημοκρατία, αυτά που έλεγε και ο Κοινοβουλευτικός Εκπρόσωπος της ΔΗΜΑΡ για το Σύνταγμα- δεν υπάρχει καμμιά δημοκρατία. Να είμαστε ειλικρινείς και να είμαστε καθημερινοί.
Αλλά η πιο μεγάλη βία είναι όλων των προηγούμενων Κυβερνήσεων και της Νέας Δημοκρατίας και του ΠΑΣΟΚ και η σημερινή της Συγκυβέρνησης ΠΑΣΟΚ, Νέας Δημοκρατίας και ΔΗΜΑΡ. Κατάργηση του πενθήμερου, του σαραντάωρου, των συλλογικών συμβάσεων, της κοινωνικής ασφάλειας. Είπε ο Εκπρόσωπος της Νέας Δημοκρατίας: «Είναι νόμος». Εδώ χύθηκαν ποτάμια αίμα για το οκτάωρο και σε ένα βράδυ καταργείται. Είναι νόμιμο; Η μη απλή αναλογική. Με 32% σχηματίζουν Κυβέρνηση και άμα βάλλεις και τα ποσοστά των ψηφισάντων, είναι περίπου το 20% των εχόντων δικαίωμα ψήφου. Τα καλπονοθευτικά συστήματα εκλέγουν κυβερνήσεις πλειοψηφίας. Είναι νόμιμο;
Εσείς λέτε ότι είναι νόμιμο ως νομικός. Εδώ, όμως, έχουμε διαστροφή των λέξεων. Απολύουν εργάτες. Αυτό δεν είναι βία, είναι εργοδοτική δικαιοδοσία. Απολύουν και δεν δίνουν αποζημιώσεις. Είναι διευθυντικό δικαίωμα. Πρόκειται για μία σκληρή ταξική πολιτική. 
Τρίτον, είπε ο Υπουργός ότι η ελληνική νομολογία, σε ό,τι αφορά το εργατικό δίκαιο, είναι η καλύτερη ή από τις καλύτερες στην Ευρωπαϊκή Ένωση. Δεν αμφιβάλλω γι’ αυτά που λέτε. Εσείς γνωρίζετε ως νομικός, ως δικαστής. 
Κύριε Υπουργέ, η νομοθεσία σε κάθε χώρα –να πούμε τα πράγματα με το όνομά τους- διαμορφώνεται ανάλογα με τους συσχετισμούς δυνάμεων που υπάρχουν στην κοινωνία. Σήμερα, μετά τις αρνητικές αλλαγές, με την οπισθοχώρηση του εργατικού κινήματος, επιχειρείται σε όλη την Ευρώπη και στη χώρα μας μία βασική αλλαγή στο θεσμικό πλαίσιο. Οι αλλαγές που γίνονται είναι αντιδραστικού χαρακτήρα. 
Το αστικό σύστημα, οι καπιταλιστές θέλουν να τα πάρουν όλα πίσω, αυτά που υποχρεώθηκαν να δώσουν από την πάλη του εργατικού κινήματος μετά το Β΄ Παγκόσμιο Πόλεμο, από τις κατακτήσεις του σοσιαλισμού και ιδιαίτερα τις κατακτήσεις στις σοσιαλιστικές χώρες. 
Την προηγούμενη εβδομάδα ρίχθηκε μία τροχιοδεικτική βολή. Μας είπαν συγκεκριμένα ότι θα γυρίσουμε περίπου τριάντα χρόνια πίσω. Θα καταργηθεί το πενθήμερο και θα έχουμε εβδομάδα έξι ημερών. Με πρόσχημα την κρίση, παίρνονται πίσω θεμελιώδεις κατακτήσεις του εργατικού και ευρύτερα του λαϊκού κινήματος. Όλα αυτά γίνονται για να διασφαλίζονται τα συμφέροντα και τα κέρδη των επιχειρηματικών ομίλων, των μονοπωλίων. Όλα όσα λέγονται για μείωση του εργατικού κόστους, εκεί οδηγούν, να ρίχνονται πάλι τα βάρη στις πλάτες των εργαζομένων, των εργατών. 
Στην περίοδο της ανάπτυξης, τα μονοπώλια είχαν τεράστια υπερκέρδη. Στην περίοδο της κρίσης, συνεχίζουν να κερδίζουν. Τώρα, όμως, το επιπλέον είναι ότι θέλουν να διαμορφώσουν ένα τέτοιο θεσμικό πλαίσιο, ώστε στην επόμενη ανάπτυξη -έστω και αναιμική- να υπάρχει το θεσμικό πλαίσιο, να συνεχίσουν να κερδίζουν γιατί θα έχουν εργαζόμενους με 300 ή 400 ευρώ, χωρίς κοινωνικά δικαιώματα, χωρίς κοινωνική ασφάλιση. 
Τέταρτον, η διαστρέβλωση της πραγματικότητας, η προσπάθεια ευτελισμού, υπονόμευσης, συκοφάντησης του εργατικού και ευρύτερα του λαϊκού κινήματος από ομιλητές –και χαίρομαι που γύρισε ο κ. Ρήγας- δεν πιάνουν πλέον τόπο. Ωστόσο, συνεχίστηκε. 
Εδώ ακούστηκαν σήμερα πολεμικές κραυγές. Οι εργατικοί λαϊκοί αγώνες, η πάλη του ταξικού συνδικαλιστικού κινήματος -να το ξεκαθαρίσουμε- δεν έχουν καμμία σχέση με προβοκατόρικες δράσεις δυνάμεων, μηχανισμών και υπηρεσιών, μυστικών και όχι. 
Για τη συγκεκριμένη περίπτωση που κάνουμε συζήτηση, για τις 12 Φλεβάρη του 2012, τα πράγματα ήταν πιο καθαρά από κάθε άλλη φορά. Εκείνη την ημέρα, εκείνη την Κυριακή, με τη συννεφιά και τη βροχή, ήταν πιο συντονισμένη όλη η δράση δυνάμεων καταστολής, σε μία συνεργασία δυνάμεων καταστολής –όχι όλων των δυνάμεων- με κουκουλοφόρους και άλλους. 
Τα μέσα που χρησιμοποίησαν, ο τρόπος που έδρασαν, η οργάνωσή τους παραπέμπουν όχι σε μεμονωμένες δραστηριότητες, σε διαμαρτυρόμενους αγανακτισμένους, αλλά ήταν δράση ανθρώπων πειθαρχημένων, εκπαιδευμένων που είχαν μία αποστολή: Συγκεκριμένη δράση για κατασυκοφάντηση του κινήματος πρωτίστως. Οι καταστροφές, οι βανδαλισμοί δεν έχουν καμμία σχέση με το οργανωμένο εργατικό λαϊκό κίνημα και ειδικότερα με το ταξικό συνδικαλιστικό κίνημα.  
Πέμπτον, φαίνεται, κυρίες και κύριοι Βουλευτές ότι για τη στήριξη της αντεργατικής και αντιλαϊκής πολιτικής, αυτής της εφαρμοζόμενης πολιτικής της Ευρωπαϊκής Ένωσης των μονοπωλίων, της πολιτικής που εκφράζει η συγκυβέρνηση των τριών κομμάτων, επιστρατεύεται και ο αποπροσανατολισμός και η κατασυκοφάντηση των αγώνων και η προσπάθεια ταύτισης των εργατικών και λαϊκών αγώνων με τη δράση προβοκατόρικων δυνάμεων, καθώς και η συνεργασία μυστικών υπηρεσιών που έχουμε κατά καιρούς και έχουν καταγγελθεί.
Τι άλλο από ταύτιση ήταν η τοποθέτηση του αγορητή της ΔΗΜΑΡ που συνέδεσε τις κινητοποιήσεις με τις καταστροφές; 
Για άλλη μια φορά θέλουμε να υπογραμμίσουμε –και η εμπειρία το έχει αποδείξει- οι εργάτες, οι εργαζόμενοι, οι αγωνιστές παλεύουν οργανωμένα, συνειδητά με πρόσωπο καθαρό. Δεν κρύβουν οι αγωνιστές το πρόσωπό τους. Το κρυμμένο πρόσωπο είναι ένα πρόσωπο επικίνδυνο. Και αρκετά με τις  μεγαλοστομίες, γιατί φτάνουν σε υποκρισία.
Δημοσιεύτηκαν συχνά φωτογραφίες, αλλά και βίντεο που έδειχναν αγαστή συνεργασία κουκουλοφόρων με ανθρώπους των ΜΑΤ. Δημοσιεύτηκαν πολλές φορές. Καμμία απάντηση. 
Έκτο ζήτημα. Εδώ και μερικά χρόνια επιχειρείται μία πολύ επικίνδυνη εξέλιξη που αποκτά και ιδεολογικό μανδύα. Στο Συμβούλιο της Ευρώπης η ίδια η Ευρωπαϊκή Ένωση επιδιώκει συστηματικά να εξισώσει τον κομμουνισμό με τον φασισμό. Θα το ξαναπούμε. Για τη συντριβή του φασισμού, του ναζισμού στο Β΄ Παγκόσμιο Πόλεμο σε όλη την Ευρώπη χύθηκαν ποτάμια αίματος. Οι λαοί αγωνίστηκαν. Ειδικότερα σε αυτόν τον αγώνα οι κομμουνιστές σε όλη την Ευρώπη έπαιξαν σημαντικό ρόλο, θυσιάστηκαν σε αυτόν τον αγώνα. 
Στην Ελλάδα οι κομμουνιστές έδωσαν τεράστιες θυσίες στον αγώνα για τη συντριβή του φασισμού. Και έδωσαν αυτόν τον αγώνα μέσα από τις γραμμές της εαμικής Εθνικής Αντίστασης. Ειλικρινά ξαφνιάστηκα ακούγοντας ένα Βουλευτή της Νέας Δημοκρατίας να οικειοποιείται και αυτός το ΕΑΜ. Ναι, το είπε! Βεβαίως –είχε αναφερθεί εδώ- στο ΕΑΜ ήταν και ο πατέρας του πρώην Αντιπροέδρου και Προέδρου της Βουλής κ. Βύρωνα Πολύδωρα. Είναι τιμητικό για αυτόν ο οποίος συμμετείχε στον αγώνα.
 (Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή) 
Θα τελειώσω, κύριε Πρόεδρε.
Κοιτάξτε να δείτε. Σήμερα αυτό που επιχειρείται είναι η εξίσωση των δύο άκρων. Και στην ανάπτυξη αυτής της θεωρίας με βάση δημοσιεύματα και τοποθετήσεις εδώ στην Αίθουσα φτάνουν να ταυτίζουν τις αγωνιστικές κινητοποιήσεις στους δρόμους, στα λιμάνια, στα εργοστάσια, στις επιχειρήσεις με τη δράση των κουκουλοφόρων ή με τη δράση της Χρυσής Αυγής.
Με αυτήν τη δράση μας χωρίζει άβυσσος. Γιατί, αυτές οι δράσεις και των κουκουλοφόρων και της Χρυσής Αυγής είναι δράσεις οι οποίες στηρίζουν με όλα τα μέσα το εκμεταλλευτικό σύστημα, τον καπιταλισμό.
Έβδομο ζήτημα. Στις 26 του μήνα, δηλαδή την Τετάρτη, υπάρχει γενική πανελλαδική απεργία. Εμείς τα μέλη και οι φίλοι του ΚΚΕ, το ΠΑΜΕ δουλεύουμε δραστήρια για την επιτυχία αυτής της απεργίας, ενάντια στα νέα αντεργατικά, αντιλαϊκά μέτρα, τα μέτρα τα οποία θα επιχειρήσουν να βάλουν ταφόπλακα στα δικαιώματα των εργαζομένων.
Θα είναι μία μεγάλη παλλαϊκή, πανεργατική κινητοποίηση. Εμείς καλούμε τους εργάτες, όλους τους εργαζόμενους, να σηκώσουν το ανάστημά τους και να πάρουν μέρος σ’ αυτόν τον αγώνα. Ταυτόχρονα, όμως, τους καλούμε να περιφρουρήσουν τις αγωνιστικές τους κινητοποιήσεις σε όλη τη χώρα, να έχουν ετοιμότητα, να επαγρυπνούν, να αντιμετωπίσουν την εργοδοτική τρομοκρατία, αλλά και κάθε προσπάθεια προβοκάτσιας και υπονόμευσης των αγώνων τους.
Τέλος, το Κομμουνιστικό Κόμμα Ελλάδας είναι σαφές και καθαρό. Ποτέ δεν έκρυψε την επιδίωξή του ότι αγωνίζεται για να διαμορφωθούν όροι, συνθήκες και προϋποθέσεις για να συγκροτηθεί ένα πανίσχυρο εργατικό, λαϊκό μέτωπο για βαθύτερες αλλαγές μέχρι το επίπεδο της εξουσίας. Παλεύουμε για να πείσουμε, να κερδίσουμε την εργατική τάξη, την πλειοψηφία των εργαζομένων με τις ιδέες, τις προτάσεις, την πολιτική μας. Ποτέ δεν κρύψαμε ότι αγωνιζόμαστε για την κατάργηση της εκμετάλλευσης ανθρώπου από άνθρωπο, για την κατάργηση του εκμεταλλευτικού συστήματος. Αγωνιζόμαστε για την εργατική λαϊκή εξουσία, για το σοσιαλισμό.
Ευχαριστώ, κύριε Πρόεδρε.","ΣΠΥΡΙΔΩΝ ΧΑΛΒΑΤΖΗΣ",534
"62991"," Εμείς ευχαριστούμε.
Έχει ολοκληρωθεί ο κύκλος των Κοινοβουλευτικών Εκπροσώπων. Έχει ζητήσει το λόγο για δευτερολογία πέντε λεπτών ο κ. Κυριαζίδης.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"62992"," Θα ήθελα το λόγο, κύριε Πρόεδρε. Έπρεπε να σας τον είχα ζητήσει νωρίτερα;","ΝΙΚΟΛΑΟΣ ΒΟΥΤΣΗΣ",75
"62993"," Ναι. Προειδοποιούν από πιο μπροστά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"62994"," Θα ήθελα το λόγο κι εγώ, κύριε Πρόεδρε.","ΠΑΝΑΓΙΩΤΗΣ ΡΗΓΑΣ",443
"62995"," Ωραία. Το λόγο θα έχουν ο κ. Ρήγας, ο κ. Κυριαζίδης, ο κ. Μαριάς και ο κ. Βούτσης.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"62996"," Είμαστε εισηγητές. Δεν έχουμε το δικαίωμα;","ΕΠΑΜΕΙΝΩΝΔΑΣ ΜΑΡΙΑΣ",304
"62997"," Μισό λεπτό, πρέπει να συνεννοηθούμε. Πρέπει να ζητήσετε το λόγο. Εάν τον ζητήσετε, τον δικαιούστε. Όμως, κάποιος μπορεί να μη θέλει, να έχει εκθέσει τα πάντα από όσα ήθελε να πει, πράγμα το οποίο δεν βλέπω να συμβαίνει, δυστυχώς.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"62998"," Εμείς δεν έχουμε το λόγο αυτεπαγγέλτως ως Κοινοβουλευτικοί Εκπρόσωποι;","ΒΑΣΙΛΕΙΟΣ ΚΑΠΕΡΝΑΡΟΣ",185
"62999"," Όχι, πρέπει να ζητήσετε το λόγο.","ΜΑΥΡΟΥΔΗΣ ΒΟΡΙΔΗΣ",69
"63000"," Ο κ. Κυριαζίδης έχει το λόγο για πέντε λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"63001"," Κύριε Πρόεδρε, κυρίες και κύριοι συνάδελφοι,  κύριε Υπουργέ, αναφέρθηκε το γεγονός ότι πράγματι θα έπρεπε να ήταν δυνατόν να υπάρξουν παρεμβάσεις από το Κοινοβούλιο σε ό,τι αφορά βελτιώσεις ή παρεμβάσεις στο περιεχόμενο της σχετικής πράξης νομοθετικού περιεχομένου, που  εδώ κυρώνουμε. Αυτό δεν μπορεί να γίνει. 
Πράγματι, υπάρχουν κενά, παραδείγματος χάριν σε ό,τι αφορά τη δυνατότητα άσκησης από το δημόσιο του δικαιώματος αναγωγής κατά των υπευθύνων των επεισοδίων και των ζημιών που προκλήθηκαν από αυτούς, έτσι ώστε να υπάρξει ένας άμεσος διοικητικός καταλογισμός σε βάρος αυτών των προσώπων.
Επίσης, δυστυχώς, η συγκεκριμένη διάταξη περιορίζεται μόνο για την Αθήνα, ενώ είχαμε –αν θέλετε- προκλήσεις ζημιών και σε άλλα μέρη της χώρας. 
Πράγματι, το κατεπείγον και για εμένα «παραβιάστηκε», γιατί θα μπορούσε, εφόσον έγιναν 12 Φεβρουαρίου οι όποιες ζημίες, μέσα σε ένα μήνα, ως 15 Μαρτίου, να υλοποιηθεί ως κατεπείγον από την προηγούμενη κυβέρνηση σχετικό νομοσχέδιο, να έχει ψηφιστεί, να υπάρχει νόμος και να μην είμαστε σήμερα σ’ αυτήν τη βάσανο.
Βεβαίως, οι προσκληθείσες ζημίες προήλθαν από βία και ήταν επόμενο ότι θα συνδυαστεί αυτό το γεγονός με την αναφορά στη βία σε πάρα πολλά επίπεδα. Και, βεβαίως, η βία δεν είναι άκριτη. Δηλαδή, καταδικάζουμε τους κουκουλοφόρους όλοι με την έννοια της διάπραξης αυτών των αδικημάτων, της χρήσης βίας.
Αυτοί, όμως, που ενήργησαν αναλόγως, όπως είδαμε και πρόσφατα στη Ραφήνα και αλλαχού, δεν έχουν ασκήσει παράνομη βία; Δεν θα πρέπει να αντιμετωπιστεί το γεγονός αυτό; Και βεβαίως, δεν είναι πρόκληση; 
Αναφέρθηκε από τον Κοινοβουλευτικό Εκπρόσωπο της Χρυσής Αυγής το γεγονός ότι η σημαία είναι στην ψυχή μας. Και πώς κάνουμε χρήση της σημαίας και του σταυρού για να καταστρέφουμε πράγματα όποια και να είναι αυτά, κάνοντας τη σημαία ως ένα, αν θέλετε, σκουπόξυλο ή ως σφουγγαρόπανο με την έννοια της χρήσης της σημαίας και των συμβόλων;
Επομένως, για ποια πίστη στο σύμβολο της πίστης μας ή ευλάβεια, σεβασμό στο λάβαρο της πατρίδας μας μιλάμε; 
Εάν, λοιπόν, οι συγκεκριμένοι θεωρούν ότι η σημαία είναι ψυχή τους και τη ρίχνουν στα σκουπίδια είναι δικαίωμά τους. Εάν την ψυχή τους, όμως, τη ρίχνουν στα σκουπίδια, εμείς και προσωπικά ο ίδιος, αυτήν τη σημαία και αυτόν τον όρκο -επειδή αναφέρθηκε πολλές φορές ο όρκος- τα υπηρέτησα ευόρκως τριάντα πέντε χρόνια. 
Αγαπητέ Πρόεδρε, γι’ αυτόν το λόγο από πλευράς μου κατατέθηκε σήμερα επίκαιρη ερώτηση για το ζήτημα του πώς μπορεί να αντιμετωπιστεί αυτή η παράνομος βία. 
Βεβαίως, έγινε και μία αυτοκριτική από όλους μας ότι είμαστε ηθικοί αυτουργοί για την ύπαρξη αυτών των προσωρινών –θέλω να πιστεύω- φαινομένων, λόγω της ύπαρξης τέτοιων στοιχείων –θα έλεγα- κομματικών αποφύσεων, που σήμερα δεν αναγνωρίζουν τίποτα εδώ. 
Εγώ, κύριε Πρόεδρε, ύστερα από τριάντα πέντε χρόνια βρίσκομαι εδώ στο Κοινοβούλιο ως νεότευκτος Βουλευτής. Δεν έχω προδώσει κάτι. Δεν είμαι ψεύτης. Δεν είμαι λασπολόγος. Γι’ αυτόν το λόγο, επειδή και η οικογένειά μου είναι γνωστή στην πατρίδα μου -προέρχομαι από τη Δράμα- και επειδή έδωσε αγώνες αυτός ο ακριτικός νομός στα οχυρά του Λίσσε κατά του ναζισμού, φασισμού, έρχομαι σε δύσκολη θέση και αναφέρω ότι και εδώ στο Κοινοβούλιο πρέπει να υπάρξουν πρωτοβουλίες, πρωτοβουλίες δηλαδή όπως αυτή της αποχώρησης των Βουλευτών, όταν οι συγκεκριμένοι κύριοι είτε ανέρχονται στην Έδρα είτε μιλούν από το έδρανο. Νομίζω ότι είναι ζητήματα που θα πρέπει να τα αντιμετωπίσουμε όσο είναι νωρίς. 
Αυτή η «αποκαθήλωση» –αν θέλετε- και η «ακτινογραφία της λειτουργίας», όπως αναδείχθηκε και από το συνάδελφο κ. Γεωργιάδη, θα πρέπει να γίνει από όλους μας. Αυτό είναι το χρέος μας στη δημοκρατία, στην πατρίδα, στη θρησκεία μας. 
(Χειροκροτήματα από την πτέρυγα της Νέας Δημοκρατίας)","ΔΗΜΗΤΡΙΟΣ ΚΥΡΙΑΖΙΔΗΣ",263
"63002"," Σας ευχαριστώ. 
Το λόγο έχει ο κ. Νικόλαος Βούτσης εισηγητής του Συνασπισμού Ριζοσπαστικής Αριστεράς για πέντε λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"63003"," Κύριε Πρόεδρε, σήμερα τρόμαξα όχι από αυτά που άκουσα, είτε από τους κυρίους της Χρυσής Αυγής είτε από άλλες παρατάξεις. Όσο και αν μου είναι ξένα, δεν τρομάζω από αυτά. Τρόμαξα από τις βεβαιότητες, από αυτό το στυλ της βεβαιότητας στον πολιτικό λόγο για πολύ κρίσιμα και σύνθετα ζητήματα, από τον ανιστόρητο εντελώς φανατισμό με βάση τον οποίο αρκετοί είδαν την ιστορία προς τα πίσω. Και για τη Βαϊμάρη θα μπορούσαμε να συζητήσουμε πάρα πολύ, για το τι πραγματικά έγινε τότε. 
Εν παρενθέσει απλώς σας λέω –και είναι γνωστό- ότι η Αριστερά, τότε υποτίμησε, υποβάθμισε, όπως και σε όλη την Ευρώπη, την άνοδο του ναζιστικού φαινομένου. Όχι ότι βοήθησε, ότι συμπαρατάχθηκε ή ότι είχε εχθρό το σοσιαλιστικό κόμμα. Η Αριστερά πλήρωσε με αίμα -από την ηγεσία της μέχρι τα μέλη της- με διώξεις τότε την κοινωνική σύγκρουση που υπήρχε σε μία Γερμανία καθημαγμένη από τον Α΄ Παγκόσμιο Πόλεμο. Τέτοια ζητήματα πρέπει –θα έλεγα- με μία σοβαρότητα να τα αντιμετωπίζουμε. 
Εν πάση περιπτώσει, δυστυχώς, από ορισμένες πλευρές κοινωνικά φαινόμενα εξηγούνται με υποκινήσεις και συνωμοσίες και δεν δίνεται το βάρος που θα πρέπει. 
Μπαίνω στον πειρασμό, επειδή έγινε ενδιαφέρουσα κουβέντα, να πω, παραδείγματος χάριν, ότι οι κίνδυνοι της δημοκρατίας θα πρέπει να αναλύονται και ως προς την πολιτική και ως προς την κοινωνική της διάσταση. Η δημοκρατία δεν είναι μονοσήμαντη. Έχει πολιτική, κοινωνική διάσταση, έχει ελευθερίες που κρίνονται κυρίως για τις μειοψηφίες. Το γνωρίζουμε όλοι μας ότι εκεί πέρα κρίνεται το πεδίο της δημοκρατίας. 
Ως εκ τούτου, δεν είναι ένα μαυσωλείο, δεν είναι σε ακινησία και σε στερεότυπα. Υπάρχουν κάποιοι νόμοι, είμαστε υποχρεωμένοι να τους τηρούμε και έτσι προχωρούμε. Χωρίς κίνηση δεν θα είχε προχωρήσει ούτε ένα χρόνο η ιστορία του κόσμου. Όλη η παγκόσμια ιστορία, όλη η ιστορία των κρατών, των εθνών, οι εξελίξεις, οι αλλαγές, οι ανατροπές έγιναν μέσα από τη συνεχή κίνηση, τη συνεχή αμφισβήτηση και αλλαγή όλων των πλαισίων και του νομοθετικού πλαισίου, δηλαδή, στο επίπεδο του εποικοδομήματος.
Αυτή η αμφισβήτηση εμπεριέχεται σαν στοιχείο και σαν δυνατότητα μέσα στην ίδια τη δημοκρατία. Και μ’ αυτήν την έννοια, είναι σαφές ότι είναι αντανάκλαση και συμπύκνωση συσχετισμών δυνάμεων κάθε φορά αυτή η υπόθεση της δημοκρατίας που όλοι την υπηρετούμε. Κάποιοι την έχουμε υπηρετήσει και πάρα πολλά χρόνια, στην πρώτη γραμμή και σε πάρα πολύ δύσκολους καιρούς. 
Άρα, το να μας έρχεται ως θέσφατο η υπόθεση του μονοπωλίου της κρατικής βίας «αυτό είναι, πάρτε το και φύγετε», δεν είναι κάτι σωστό. Τι λέτε τώρα; Τι έχουμε ζήσει μόνο τα δύο τελευταία χρόνια; Δεν είναι πολιτική βία, όταν με κυβερνητικές αποφάσεις ή με απουσία αποφάσεων, με απουσία ενεργειών, επί χρόνια καλύπτονταν βίαιες ενέργειες μέσα στην κοινωνία μας απέναντι σε εργαζόμενους, σε νεολαίους, κ.λπ.; Δεν είναι πολιτική βία; Σε ποια βία συνίσταται;
Και ήρθε και το μεγάλο ψέμα και εντός της Αιθούσης. Ο κ. Μητσοτάκης το είπε όλο, έτσι όπως το λέει και η «ΚΑΘΗΜΕΡΙΝΗ» κατά καιρούς σε συνέχειες. Το μεγάλο ψέμα είναι ότι η Αριστερά ήταν στην κυβέρνηση σαράντα χρόνια, από το Πολυτεχνείο και ύστερα, μέχρι σήμερα και δεν το ξέραμε! Η Αριστερά ήταν! Η Μεταπολίτευση, λέει, σφραγίστηκε από τη βία με πρόσημο αριστερό! Σοβαρά; Και αναφέρθηκε και σε οργανώσεις, σε γνωστά ιστορικά στοιχεία. 
(Στο σημείο αυτό κτυπάει προειδοποιητικά το κουδούνι λήξεως του χρόνου ομιλίας του κυρίου Βουλευτή)
Σοβαρά; Πόσα ήταν τα θύματα την ίδια περίοδο –όμως, προς Θεού, να μην κάνουμε συμψηφισμούς και πτωματολογίες, χτύπα ξύλο- της κρατικής και παρακρατικής βίας μέσα στα τριάντα χρόνια; Θα θέλατε κάποια στιγμή να το συζητήσουμε σε ένα άλλο επίπεδο, σε μία άλλη συζήτηση; Ποιες ενέργειες επενέργησαν σε όλες τις καμπές αυτής της Μεταπολίτευσης, για να φθάσουμε σήμερα στη νέα μεταπολίτευση, έτσι ώστε το παλιό σκηνικό που θέλει να παραμείνει στα πόδια του, για να διαφεντεύει και τη νέα μεταπολίτευση, να στοχοποιεί, να απονομιμοποιεί την Αριστερά σαν υπεύθυνη –αν είναι δυνατόν- του ανεξάντλητου και ατελείωτου δικομματισμού της τριακονταπενταετίας εν όψει κινητοποιήσεων και αγώνων, για να πάρει ξανά –απενεχοποιημένο πια και αφού στοχοποιηθούν τα άκρα- την εξουσία, λέει, και τη διακυβέρνηση; 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Κύριε Πρόεδρε, δώστε μου ένα-δύο λεπτά. Έτσι και αλλιώς, δεν μιλάω πολύ.","ΝΙΚΟΛΑΟΣ ΒΟΥΤΣΗΣ",75
"63004"," Κύριε Βούτση, επειδή έχουμε όλοι εξαντληθεί, θα σας παρακαλούσα να συντομεύετε. Εξάλλου, νομίζω ότι επαναλαμβάνονται συνήθως τα περισσότερα πράγματα.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"63005"," Θα σας πω τότε μόνο ένα τελευταίο, για να μην σας εξαντλήσω. Πραγματικά, θα χρειαζόταν πολύ ειδική συζήτηση, η οποία χρειάζεται να γίνει. 
Κοιτάξτε, η υπόθεση του διμέτωπου στην Ελλάδα των δύο άκρων –όλοι ξέρουν, κάποιοι είμαστε πιο παλαιοί και τα έχουμε ζήσει- εφευρέθηκε και από δυνάμεις του κέντρου και κυρίως από τη μετεμφυλιακή Δεξιά, για να παραταθεί ο Εμφύλιος στο αμέσως μετεμφυλιακό διάστημα σε συνθήκες ειρήνης, με αποτέλεσμα να υπάρχουν συνθήκες παρανομίας για τη μισή Ελλάδα. Από τότε, σφράγισε την ιστορία αυτού του τόπου. Σφράγισε τις κινητοποιήσεις πριν τη δικτατορία, έφερε διχασμούς, έφερε τη δικτατορία. 
Επανέρχονται σήμερα, λοιπόν, με αφορμή τη Χρυσή Αυγή –κάποιοι τρίβουν τα χέρια τους που παρουσιάστηκε και αυτό το φαινόμενο, χωρίς να βλέπουν ότι την ατζέντα της την έφεραν έτοιμη και πάνω εκεί λειτούργησε και σήμερα επελαύνει- και εξασκούνται σε μονομέτωπο απέναντι στην Αριστερά, με ανιστόρητες αναφορές, με ιδεολογικά φληναφήματα, έτσι ώστε να καταδείξουν ότι το μαζικό κίνημα, αυτοί που θα αμφισβητήσουν την πολιτική η οποία ασκείται μεθαύριο, την άλλη βδομάδα ή το έκαναν την προηγούμενη βδομάδα μέσα από κρίσιμους τομείς εργαζομένων του κεντρικού κράτους, δεν είναι τίποτα άλλο παρά η άλλη πλευρά, το άλλο πρόσωπο, η άλλη εικόνα του ίδιου νομίσματος κάποιων άκρων, ενώ κάποιοι οι οποίοι είναι στο κέντρο, τάχα στην ουδέτερη ζώνη, πρέπει να διαφεντεύουν στο διηνεκές αυτήν τη χώρα. 
Είναι μία πολύ λανθασμένη προσέγγιση που δεν βοηθά ούτε το δημοκρατικό διάλογο ούτε τη δημοκρατία σ’ αυτόν τον τόπο. 
Ευχαριστώ πολύ για την ανοχή σας.","ΝΙΚΟΛΑΟΣ ΒΟΥΤΣΗΣ",75
"63006"," Το λόγο έχει ο κ. Παναγιώτης Ρήγας, ειδικός αγορητής του ΠΑΣΟΚ.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"63007"," Ευχαριστώ, κύριε Πρόεδρε.
Θα ήθελα και εγώ για εντελώς διαφορετικούς λόγους να εκφράσω τον έντονο προβληματισμό μου, κάτι ανάλογο που έκανε και ο κ. Βούτσης, σε σχέση με τους όρους που διεξάγεται ο πολιτικός διάλογος τον τελευταίο καιρό. 
Αν είναι να μπούμε στη νέα μεταπολίτευση με αυτούς τους όρους, τότε κάποιοι θα νοσταλγήσουμε τους χρόνους της Μεταπολίτευσης με όλα τους τα αρνητικά. Διότι αυτοί που εξέφρασαν βεβαιότητα και αλαζονεία, δεν ήταν δυστυχώς τα συστημικά και φθαρμένα κόμματα που έχουν μεγάλη ευθύνη γιατί έφτασε ο τόπος μας μέχρι εδώ. Ήταν αυτοί που σε συνθήκες κρίσης είχαν χαρακτηριστικά πολιτικής φούσκας και περίσσια αλαζονεία. Και δεν αναφέρομαι σε όλους, γιατί θέλω να είμαι δίκαιος και απόλυτα συγκεκριμένος σε αυτά που λέω. Δεν αναφέρομαι σε καμμία περίπτωση σε στελέχη που πράγματι με την παρουσία τους, με το λόγο τους και τη στάση τους κοσμούν και το πολιτικό μας σύστημα και το χώρο της Αριστεράς. Αναφέρομαι σε κάποιους οι οποίοι με ένα λόγο φανατικό, με ένα βερμπαλισμό ακραίο, χαρακτηρίζουν συλλήβδην όσους διαφωνούν μαζί τους ως προδότες, λαμόγια, διεφθαρμένους. Αυτά δεν είναι επιχειρήματα της Αριστεράς. 
Ακούστηκε από στέλεχος του ΣΥΡΙΖΑ μια συλλήβδην καταδίκη ενός κόμματος, το οποίο για πάρα πολλά χρόνια είχε τη στήριξη της μεγάλης πλειοψηφίας του ελληνικού λαού. Ακούστηκε και χαρακτηρίστηκε το ΠΑΣΟΚ «κόμμα της μίζας και της διαπλοκής». 
Θεωρεί ότι πρέπει να συνεχίσουμε με αυτόν τον τρόπο να κάνουμε πολιτική αντιπαράθεση; Να χρεώνει σε όλα τα απλά μέλη και στελέχη του ΠΑΣΟΚ, σε όλα αυτά τα μεσαία στελέχη που στήριξαν αυτό το κίνημα τη ρετσινιά του λαμόγιου, γιατί λέει: «το τάδε στέλεχός σας είναι σήμερα στη φυλακή»; Να του απαντήσουμε και εμείς ότι τα πρωτοπαλίκαρα του τάδε στελέχους μας είναι σήμερα στο χώρο τους; Αυτός είναι ο πολιτικός διάλογος που θέλουμε να αναπτύξουμε εδώ; 
Θα πρέπει λοιπόν να συνεννοηθούμε και για να συνεννοηθούμε πρέπει ο καθένας πραγματικά να περιοριστεί στα μέτρα του. Δεν μπορεί ο καθένας να εμφανίζεται ως εκφραστής της απόλυτης αυθεντίας, της ευαισθησίας και ότι εκφράζει δήθεν τον ελληνικό λαό. 
Για φανταστείτε το 27% να εκφράζει τον ελληνικό λαό και την πλειοψηφία; Από πού βγαίνει αυτό; Δηλαδή αυτά τα κόμματα τα διεφθαρμένα που έπαιρναν 45% και 48% θα έπρεπε να μην έχουν αφήσει τίποτα αυτήν τη στιγμή να λειτουργεί, να μην μπορεί να μιλήσει κανένας, να μην μπορεί να εκφραστεί κανένας. 
Ξαφνικά, κόμματα τα οποία μέσα στη συγκυρία ως προϊόντα  πολλές φορές -ας μου επιτραπεί ο όρος, θα αποδειχθεί στο μέλλον- πολιτικής φούσκας έρχονται αυτήν τη στιγμή με μια προκλητικότητα και λένε «Ναι, εμείς εκφράζουμε την πλειοψηφία του ελληνικού λαού, εμείς θα ανατρέψουμε αυτές τις πολιτικές.»; 
Για σταθείτε. Πώς προκύπτει  ότι είναι αυτός αριστερός προοδευτικός πολιτικός λόγος; Από πού μπορούμε να διαπιστώσουμε ότι είναι δυνατόν να μπαίνουμε με συνθήκες ωριμότητας και διεύρυνσης των δημοκρατικών θεσμών στη νέα αντιπολίτευση; Όχι, αυτή είναι οπισθοδρόμηση. Αυτό δεν είναι τίποτα το καινούργιο. Δεν είναι τίποτα που δείχνει ότι τα πράγματα προχωρούν μπροστά. Αντίθετα, δείχνει ότι τα πράγματα πάνε πίσω. 
Έχουμε τεράστιες ευθύνες ως πολιτικό σύστημα κι εγώ τις προσωποποίησα και είπα ότι ήταν συγκεκριμένα τα κόμματα που άσκησαν εξουσία και τα οποία εξέθρεψαν και τα οποία κάλυψαν προφανώς και τη φαυλότητα, και το πελατειακό σύστημα κι ένα σωρό άλλες ανομίες. Όμως, θα πρέπει, αφού έφτασαν τα πράγματα  μέχρι εδώ που έφτασαν και αφού ο καθένας αναλάβει τις ευθύνες του –και σε μια δημοκρατία ο λαός αποδίδει ευθύνες- να μην επαναληφθούν τα ίδια σφάλματα. 
Κάθε τι λοιπόν, που διχάζει, που πολώνει, σε μια περίοδο που η χώρα μας όντως χρειάζεται ενότητα, χρειάζεται κοινή προσπάθεια, αφήνει το έδαφος να αναπτύσσονται φαινόμενα σαν αυτά που βλέπουμε τον τελευταίο καιρό. 
Κανένας δεν κατηγόρησε κόμματα της Αριστεράς ότι βρίσκονται πίσω από ένα οργανωμένο σχέδιο. Αλίμονο, θα προσχωρούσαμε σε συνωμοσιολογία η οποία δεν μας εκφράζει. Δεν μπορεί κανένας να κατηγορήσει ούτε το Κομμουνιστικό  Κόμμα Ελλάδας, ούτε το ΣΥΡΙΖΑ, ούτε κανένα άλλο κόμμα ότι βρίσκεται πίσω από ένα σχέδιο καταστροφής της χώρας ή ανατροπής της δημοκρατίας. Θα ήταν ψέμα. 
Είπαμε, όμως, ότι πρέπει να είμαστε προσεκτικοί, γιατί η υιοθεσία ορισμένων στερεοτύπων που έρχονται από το παρελθόν μας κάνουν να υιοθετούμε πρακτικές οι οποίες δεν έχουν καμμία σχέση με την προοδευτικότητα, με το μαζικό λαϊκό κίνημα, αλλά έχουν σχέση με την ανομία, τη βία και τη διάθεση καταστροφής. Αυτό είπαμε.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
 Είπαμε ότι είμαστε υπέρ των λαϊκών αγώνων, οι οποίοι δεν μπορούν ούτε να ποδηγετηθούν ούτε να χειραφετηθούν. Δεν χαρακτηρίζω, όμως, ούτε λαϊκό αγώνα ούτε λαϊκό κίνημα το γιαούρτωμα, το προπηλάκισμα των πολιτικών σου αντιπάλων, την προσβολή των θεσμών. Δεν είναι λαϊκός αγώνας αυτός κι όποιος τα ανέχεται, τα χαϊδεύει ή εμμέσως τα καλύπτει, ανοίγει το δρόμο σε πρακτικές τις οποίες πολύ καλύτερα η πλευρά της λαϊκιστικής ακροδεξιάς μπορεί να τις εκμεταλλευτεί. 
Γι’ αυτό μιλάμε και λέμε ότι πρέπει επιτέλους να συμφωνήσουμε ότι το κράτος οφείλει να λειτουργήσει με κανονικό τρόπο, οι νόμοι πρέπει να εφαρμόζονται erga omnes, έναντι πάντων. Δεν είναι δυνατόν να διαπραγματευόμαστε την εφαρμογή των νόμων.
(Στο σημείο αυτό κτυπάει παρατεταμένα το κουδούνι λήξεως του χρόνου ομιλίας του κυρίου Βουλευτή)
 Γι’ αυτό με αφορμή αυτό το νομοσχέδιο ας συμφωνήσουμε πώς θα προστατεύσουμε τη δημοκρατία μας κι ας έχουμε ο καθένας τις πολιτικές του διαφωνίες. Ας τις εκφράζουμε με ένα λόγο ώριμο, πολιτισμένο, όχι με την ηθικοπλαστική έννοια, αλλά με την πολιτική έννοια του όρου. Ας κάνουμε την όποια αντιπαράθεση, αλλά ας αποτρέψουμε φαινόμενα απαράδεκτα. 
Κι αυτός είναι ένας ρόλος, κύριε Πρόεδρε, που πρέπει το Προεδρείο να αναλάβει. Το είπε ο κ. Κυριαζίδης, προσέξτε, αυτήν τη στιγμή αφήνουμε σιγά-σιγά και αναπτύσσονται πρακτικές απαράδεκτες. Τους περίφημους λαϊκοτσαμπουκάδες προς το Προεδρείο, τις απειλές, το Γουδή, δεν είναι δυνατόν να τα αφήσουμε αυτά τα πράγματα στην ελληνική Βουλή. Θα εφαρμοστεί ο Κανονισμός. Αυτά που κάποιοι με τραμπούκικο τρόπο μπορεί να τα λένε στους χώρους τους, δεν μπορούν να εκτοξεύονται ως απειλές…","ΠΑΝΑΓΙΩΤΗΣ ΡΗΓΑΣ",443
"63008"," Κύριε συνάδελφε, αυτό είναι βέβαιο. Πρέπει όμως να δείξουμε όλοι αυτοσυγκράτηση.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"63009"," Εμείς θα δείξουμε αυτοσυγκράτηση.","ΠΑΝΑΓΙΩΤΗΣ ΡΗΓΑΣ",443
"63010"," Το πρώτο πράγμα είναι να σεβόμαστε το χρόνο.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"63011"," Ακριβώς.","ΠΑΝΑΓΙΩΤΗΣ ΡΗΓΑΣ",443
"63012"," Δεν είναι εξυπνάδα κατά τη γνώμη μου -και έχω το δικαίωμα να το πω αυτό, διότι θητεύω δεκαεννέα χρόνια συνεχή σε αυτήν την Αίθουσα- το να διεκδικείς κάθε φορά λες και θα πεις τη μεγαλύτερη σοφία, αφού έχεις εξαντλήσει τα πάντα, κάποιο χρόνο. Αυτό δίνει αφορμές για αντιπαραθέσεις. Δεν είναι ο χρόνος η αιτία. Είναι γιατί μίλησε ο άλλος λίγο παραπάνω, να μιλήσω κι εγώ και μπαίνουμε σε ένα φαύλο κύκλο.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"63013"," Για να μην σας τρώω χρόνο, κύριε Πρόεδρε, εγώ τελείωσα, απλώς να πω το εξής και με συγχωρείτε, δεν είναι ούτε παρατήρηση ούτε παραίνεση, είναι ένας προβληματισμός που πρέπει να μας απασχολήσει όλους. Μην αφήσουμε και μας ξεφύγει ο έλεγχος της διεξαγωγής του πολιτικού διαλόγου, γιατί τα πράγματα σε λίγο δεν θα μαζεύονται. Κι εδώ έχουμε ευθύνη όλοι μας.
Σας ευχαριστώ.","ΠΑΝΑΓΙΩΤΗΣ ΡΗΓΑΣ",443
"63014"," Το λόγο έχει ο ειδικός αγορητής των Ανεξαρτήτων Ελλήνων κ. Επαμεινώνδας Μαριάς.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"63015"," Ευχαριστώ, κύριε Πρόεδρε.
Αρκετή συζήτηση έγινε και για το νομοσχέδιο, αλλά περισσότερο για τους λόγους που οδήγησαν στο να ληφθούν αυτές οι αποφάσεις με την πράξη νομοθετικού περιεχομένου.
Στην πρωτολογία μου έθεσα ορισμένα ζητήματα σε σχέση με το ρόλο της Ευρωαστυνομίας και δεν έλαβα καμμία απάντηση από την πλευρά του κυρίου Υπουργού. Πιθανόν να μην είναι και ενημερωμένος και ίσως θα πρέπει να το δει.
Θα καταθέσω για τα Πρακτικά δημοσίευμα από 24-1-2006 της «ΚΑΘΗΜΕΡΙΝΗΣ» που αφορά την ίδρυση και το ρόλο που έχει η Ευρωαστυνομία, Ευρωχωροφυλακή. Κάποιοι συνάδελφοι ίσως έχουν και μεγαλύτερη εμπειρία, με την έννοια ότι και υπηρεσιακά μπορεί να γνωρίζουν περισσότερα πράγματα.
Αυτό που είχα καταγγείλει -και υπάρχουν δημοσιεύματα- είναι ότι παραμονές μεγάλων διαδηλώσεων του 2011 υπήρχε άφιξη δυνάμεων της Ευρωχωροφυλακής στην Ελλάδα. Έγινε ερώτηση όπως είπα, από το ΚΚΕ, την οποία έχω στα χέρια μου. Ο κ. Μαρίνος και ο κ. Παφίλης είχαν υποβάλει την ερώτηση και δεν ξέρω τι απάντηση πήραν. 
Διότι σύμφωνα με άλλα δημοσιεύματα -τα οποία επίσης θα καταθέσω- στις 16 Οκτωβρίου του 2011, η άφιξη αφορούσε τουλάχιστον οκτακόσιους έως χίλιους της Ευρωχωροφυλακής, οι οποίοι ήρθαν ντυμένοι πολιτικά. Είχαν άφιξη στην Ηγουμενίτσα, ήταν μία ολόκληρη ταξιαρχία και μεταφέρθηκαν με αυτοκίνητα στη Λάρισα. 
Τα ερωτήματα είναι σαφή. Τώρα κάνουμε και ερώτηση, πρέπει να τα διερευνήσετε αυτά. Αυτοί αξιοποιήθηκαν, συμμετείχαν στην καταστολή συγκεκριμένων διαδηλώσεων είτε τον Ιούνιο του 2011 οι παλαιότεροι –γιατί υπήρχε και η καταγγελία για άλλους- είτε από τον Οκτώβριο του 2011 και μετά;
Υπάρχει δημοσίευμα, παραμονές των διαδηλώσεων αυτών για τις οποίες μιλάμε στις 4 Φεβρουαρίου και 5 Φεβρουαρίου. Έχουμε άφιξη 5 αεροπλάνων C-130 στην Ελευσίνα που κουβαλούν συγκεκριμένους Γερμανούς αστυνομικούς από το Κοσσυφοπέδιο. Αυτοί συμμετείχαν στην καταστολή των διαδηλώσεων μαζί με Τσέχους και Πολωνούς της περίφημης FRONTEX; Αυτά είναι πολύ συγκεκριμένα και πρέπει να τα δούμε. 
Εμείς, λοιπόν, λέμε ότι επειδή θα  υπάρχουν και άλλες νόμιμες δημοκρατικές κινητοποιήσεις του ελληνικού  λαού, καλό θα είναι να προσέξετε να μην υπάρχει χρησιμοποίηση τέτοιων δυνάμεων στα ζητήματα αυτά. Διότι εδώ τώρα έρχεται το θέμα της νομιμότητας για την οποία μιλήσατε. Πόσο νόμιμη ήταν η συμμετοχή αυτών των δυνάμεων στην καταστολή; Πόσο νόμιμα ήταν όσα έγιναν εκείνη την ημέρα εδώ έξω στο Σύνταγμα; 
Είπατε και εσείς και άλλοι συνάδελφοι για νομιμότητα. Αν θέλετε να μιλήσουμε για τον Βέμπερ να σας πω ότι αναφέρεται στο μονοπώλιο άσκησης της νόμιμης βίας από την πλευρά του κράτους. Γιατί η βία από την πλευρά του κράτους πρέπει να είναι νόμιμη. 
Και ρωτάω: κύριε Πρόεδρε, υπάρχει μια δανειακή σύμβαση. Η πρώτη δανειακή σύμβαση για την οποία διαμαρτύρεται ο ελληνικός λαός -διότι με βάση αυτήν τη δανειακή σύμβαση είχαν ληφθεί όλα τα μέτρα του πρώτου μνημονίου και του δευτέρου μνημονίου- ξέρετε ότι είναι ακόμη κατατεθειμένη εδώ στη Βουλή στην Επιτροπή Οικονομικών Υποθέσεων από τον Ιούνη του 2010 και περιμένει να κυρωθεί; Και ρωτάω: όλοι οι νόμοι που βγήκαν σε εκτέλεση της δανειακής σύμβασης που ποτέ δεν κυρώθηκε, είναι νόμιμοι; Και η αντίδραση του ελληνικού λαού απέναντι σ’ αυτούς τους νόμους και κυρίως της δανειακής σύμβασης που ποτέ δεν κυρώθηκε είναι ή δεν είναι νόμιμη; Είναι νόμιμη η άσκηση βίας απέναντι στον ελληνικό λαό που διαμαρτυρόταν για κάτι που ήταν παράνομο; Δηλαδή, η παράνομη εφαρμογή της συγκεκριμένης δανειακής σύμβασης. Και πείτε μου από πού προκύπτει η εξουσία της τρόικας που μπαινοβγαίνει στα Υπουργεία; Θα το ακούσουν αυτό κάποτε οι εισαγγελείς; Θα συλλάβουν τον κ. Τόμσεν; Από πού και ως πού ο κ. Τόμσεν μπαινοβγαίνει στα Υπουργεία; Έφτασε μέχρι και στα δικαστήρια να σας ψάχνει να σας ελέγχει. Πήγε και στο Συμβούλιο της Επικρατείας. Είναι νόμιμα αυτά που κάνει; 
Άρα, ελέγξτε το νόμιμο των πράξεων της Κυβέρνησης, των πράξεων του κ. Τόμσεν και τότε θα μιλήσουμε για την άσκηση της νόμιμης βίας του κράτους απέναντι σ’ αυτούς που νομίμως διαμαρτύρονται με βάσει το άρθρο 120, παράγραφος 4 του Συντάγματος που λέει ότι όταν αντισυνταγματικά ενεργεί η Κυβέρνηση τότε ο λαός νομίμως διαδηλώνει και αντιδρά πάντα στα νόμιμα πλαίσια, ειρηνικά φυσικά, σ’ αυτά που γίνονται. 
Τώρα  θα αναφερθώ επιγραμματικά για τη θέση μας στο συγκεκριμένο νομοσχέδιο. Είπαμε «ΠΑΡΩΝ» γιατί δεν δεχόμαστε να συνεχιστεί αυτή η ιστορία με τις πράξεις νομοθετικού περιεχομένου. 
Δεύτερον, δεν ήταν κατεπείγουσα η περίπτωση. Το δέχτηκε και ο συνάδελφος από τη Νέα Δημοκρατία.
Τρίτον, ακόμα και αυτά τα μέτρα που δήθεν, λέει, είναι μέτρα που επί της ουσίας δεν καλύπτουν, παρά είναι για τα μάτια του  κόσμου και δεν πρόκειται να δοθούν και δεν έχουν δοθεί. 
Τέταρτον, δεν καλύπτονται οι εργαζόμενοι.
Πέμπτον, δεν καλύπτονται τα εμπορεύματα των εμπόρων που είχαν τη μεγάλη ζημιά. 
Φυσικά είμαστε υπέρ του να αποζημιωθούν, εννοείται, όσοι έχουν ζημιωθεί. Είμαστε υπέρ του δημοκρατικού δικαιώματος της διαδήλωσης. 
Φυσικά καταγγέλλουμε όσους προκαλούν, καίνε, καταστρέφουν και δημιουργούν προβλήματα. 
Αλλά κυρίως αυτό που πρέπει να εξετάσει αυτή η Βουλή είναι πώς θα αποζημιωθούν και οι έμποροι και οι διαδηλωτές που χτυπήθηκαν και οι διαδηλωτές που τραυματίστηκαν και πώς θα βάλουμε τέλος σ’ αυτήν την ιστορία των προβοκατόρων που λειτουργούν ανεξέλεγκτα. Αν αυτό δεν απαντηθεί θα δημιουργούνται συνεχώς τέτοια προβλήματα και έτσι θα έχουμε αυτό που είπε ο συνάδελφος, εκχυδαϊσμό του Κοινοβουλίου. Θα τον έχουμε αν δεν πάρουμε μέτρα να σταματήσουμε αυτήν την κατρακύλα. 
Δυνάμεις, όπως η Ευρωαστυνομία, δεν ξέρουμε πώς έχουν  έρθει στη χώρα μας. Δείτε το αυτό. Είναι σημαντικότατο. Φέρτε μας τις διεθνείς συμβάσεις και τις αποφάσεις βάσει των  οποίων λειτουργούν και ενεργούν.
Ευχαριστώ.","ΕΠΑΜΕΙΝΩΝΔΑΣ ΜΑΡΙΑΣ",304
"63016"," Το λόγο έχει ο ειδικός αγορητής της Δημοκρατικής Αριστεράς κ. Δημήτριος Αναγνωστάκης.
Για πέντε λεπτά, σας παρακαλώ, κύριε συνάδελφε.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"63017"," Ναι, κύριε Πρόεδρε. Σε τίτλους.
Μία διευκρίνιση για άρση όποιας παρεξήγησης, γιατί θεωρώ ότι ίσως παρερμηνεύτηκε μία τοποθέτηση από την πλευρά της Δημοκρατικής Αριστεράς και ιδιαίτερα από την πλευρά μου.
Θέλω να ξεκαθαρίσω με όση ένταση και έμφαση έχει η φωνή μου το εξής: 
Σαφώς η Δημοκρατική Αριστερά στηρίζει, συμμετέχει, ενισχύει τους λαϊκούς αγώνες. Με την ίδια έμφαση, όμως, και την ίδια ένταση καταγγέλλει και αποδοκιμάζει την όποια μορφή βίας, με όποιον επιθετικό προσδιορισμό κι αν έχει μπροστά η λέξη «βία». 
Στηρίζουμε την προσπάθεια του ελληνικού λαού να διαμορφώσει όρους και συνθήκες μιας καλύτερης ζωής, να ανατραπεί αυτό το δυσβάσταχτο πλαίσιο και φορτίο που κουβαλάμε, μέσα από μία γόνιμη και εποικοδομητική συμβολή, αναλαμβάνοντας την ευθύνη της συμμετοχής, την ευθύνη του να συμμετέχουμε σε μία Κυβέρνηση που έχει στόχο να σώσει τη χώρα και να δώσει ανάσα στον ελληνικό λαό. Αυτό για εμάς είναι ευθύνη.
Σε ό,τι έχει να κάνει με την πολιτική συζήτηση που αναπτύχθηκε, κύριε Πρόεδρε, και με σεβασμό στα είκοσι, περίπου, χρόνια κοινοβουλευτικής σας εμπειρίας και παρουσίας, θέλω να πω τα εξής:
Ο Κοινοβουλευτικός Εκπρόσωπος της Νέας Δημοκρατίας έκανε μία παρότρυνση προς τον εκπρόσωπο της Κυβέρνησης, τον κύριο Υπουργό, τον κ. Αθανασίου, που μέχρι τώρα παρίσταται και παρακολουθεί τα όσα διαδραματίζονται εντός της Αιθούσης. Να πάρετε αυτό το υλικό, κύριε Υπουργέ. Θα σας είναι απόλυτα χρήσιμο και αξιοποιήσιμο για να θωρακίσουμε τη δημοκρατία, για να αποτρέψουμε τους κινδύνους και να κλείσουμε τις ρωγμές, για να μη μετατραπούν σε χαραμάδες και ίσως σε μεγαλύτερου διαμετρήματος τρύπες, που θα είναι αυτές που θα οδηγήσουν τη δημοκρατία στο κενό και θα φέρουν στην επιφάνεια συμπεριφορές και αντιλήψεις που όλοι ευτυχώς, σύσσωμα, καταδικάσαμε.
Ξέρετε, δεν έχει δίκιο όποιος βρίζει περισσότερο και ανώνυμα. Δεν υπάρχει το δίκιο του εργάτη, το δίκιο του βιομήχανου, το δίκιο του κεφαλαιοκράτη. Υπάρχει σκέτο το δίκιο. Το παίρνω ως δάνειο από μία τοποθέτηση ενός συναδέλφου σε προηγούμενη κοινοβουλευτική περίοδο. Και νομίζω ότι αυτός θα πρέπει να είναι ο γνώμονας που πρέπει να κινούμαστε. Και δεν υπάρχει καλός και κακός νόμος, που είναι μία συζήτηση. 
Αυτήν τη στιγμή συγκρούονται δύο κοσμοθεωρίες: Η νομιμότητα και η εκτροπή από το νόμο. Έχουμε ηθική υποχρέωση -και αυτή είναι η ύψιστη ευθύνη που εγώ φέρω στις πλάτες μου- να υπηρετήσουμε, μέσα στο πλαίσιο του Συντάγματος, εκείνη την προσπάθεια που δεν θα επιτρέψει την αναβίωση όχι απλά αντιλήψεων και συμπεριφορών, αλλά και χώρων που θα έπρεπε να είναι στο χρονοντούλαπο.
Αυτό αναδεικνύει και τη δική μας ευθύνη. Έγινε αναφορά και από προηγούμενους συναδέλφους. Δεν χρειάζεται να πω περισσότερα.
Για εμάς, κύριε Πρόεδρε, κύριε Υπουργέ, κυρίες και κύριοι συνάδελφοι, δεν έχουν πια θέση τα σλόγκαν, τα εύκολα συνθήματα, το άσπρο ή το μαύρο. Η αλήθεια είναι δύσκολη. Η γνώση χρειάζεται προσπάθεια. Και η στράτευση είναι γεγονός ότι ανήκει σε προηγούμενο αιώνα. 
Εμείς δεν έχουμε ανάγκη τους οπαδούς. Εμείς θέλουμε τους ελεύθερα σκεπτόμενους πολίτες, που θα είναι πατριώτες, που θα θέλουν να στηρίξουν μία κοινωνία ευνομούμενη, που έχει ανάγκη τις μεταρρυθμίσεις. Και σε αυτό θα συμβάλουμε με όλες μας τις δυνάμεις.
Σας ευχαριστώ, κύριε Πρόεδρε.","ΔΗΜΗΤΡΙΟΣ ΑΝΑΓΝΩΣΤΑΚΗΣ",22
"63018"," Εγώ σας ευχαριστώ.
Το λόγο έχει ο ειδικός αγορητής του Κομμουνιστικού Κόμματος Ελλάδας κ. Χρήστος Κατσώτης.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"63019"," Κύριε Πρόεδρε, η συζήτηση αυτή για τη βία και το μονοπώλιο του κράτους γι’ αυτήν δεν γίνεται έτσι αθώα αυτές τις μέρες που ετοιμάζεται να έρθει αυτό το πακέτο μέτρων που σφαγιάζει ό,τι έχει απομείνει από τα δικαιώματα των εργαζομένων με μείωση μισθών, με μείωση συντάξεων, με αύξηση των ορίων ηλικίας και με βαθιές ανατροπές στην υγεία, στην παιδεία και αλλού. Αυτές τις ημέρες που οργανώνεται σε κάθε χώρο, σε κάθε κλάδο η μεγάλη, η πανελλαδική απεργία, η οποία έρχεται να απαντήσει σ’ αυτόν τον πόλεμο που διεξάγεται εδώ και αρκετά χρόνια απέναντι στους εργαζόμενους και τα λαϊκά στρώματα, έρχεται αυτή η συζήτηση. Και αρκετοί που υπηρετούν αυτήν την εξουσία που υπηρετεί τα μονοπώλια και τα κέρδη του, θα πουν στους εργαζόμενους: «Κοιτάξτε, εδώ έχουμε και το νόμο και την τάξη». 
Σε ό,τι μας αφορά, βεβαίως και καλούμε τους εργαζόμενους σε ανυπακοή και απειθαρχία σ’ όλους αυτούς τους νόμους που υπονομεύουν τη ζωή τους, που τους πάνε πολλά χρόνια πίσω. Βεβαίως και καλούμε τους εργαζόμενους σε αγώνα ρήξης και ανατροπής απ’ αυτήν την πολιτική η οποία τους καταστρέφει απ’ αυτήν την πολιτική που τους στερεί τη ζωή. 
Σε ό,τι μας αφορά είμαστε με το οργανωμένο, το ταξικό κίνημα με σαφείς στόχους. Δεν είμαστε έτσι το κίνημα για το κίνημα. Και ποτέ δεν κρύψαμε από κανέναν, όπως είπε και ο σύντροφός μου προηγουμένως, ότι στόχος μας είναι η εργατική τάξη με τους συμμάχους της να έρθει στην εξουσία για να μπορέσει να απαλλαγεί οριστικά απ’ αυτούς που στερούν σήμερα σε ενάμισι εκατομμύριο ανθρώπους τη δουλειά, απ’ αυτούς που στερούν στα παιδιά και υποσιτίζονται στα σχολεία, απ’ αυτούς που στερούν από το λαό την υγεία, το φάρμακο, απ’ αυτούς που στερούν τα όνειρα στη νέα γενιά.
Εμείς, λοιπόν, δεν θα σταματήσουμε να αγωνιζόμαστε γι’ αυτό. Δεν είναι τυχαίο ότι δεν υπάρχει καμμία απάντηση από τον Υπουργό αλλά και απ’ άλλους στην ερώτηση: «Τι έγινε με αυτούς τους εργαζόμενους αυτών των επιχειρήσεων;». Η σιωπή πάνω σ’ αυτό δείχνει την ταξική σας θέση, ότι ενδιαφέρεστε μόνο για τον επιχειρηματικό κόσμο, ότι σ’ αυτόν τα δίνετε όλα και ο εργατόκοσμος είναι στα αζήτητα.
Για πέστε μου αλήθεια, κύριε Υπουργέ, είστε δικαστής και είπατε για το νομοθετικό πλαίσιο: αυτός ο εργαζόμενος δεν θέλει τη στήριξη; Ποιος θα τον στηρίξει; Από τη μια, λοιπόν, του λέτε «Δεν νοιαζόμαστε γι’ εσάς» και από την άλλη τι του λέτε; Του λέτε: «Κοίταξε να δεις υπάρχει ο νόμος και η τάξη». 
Έ, όχι. Αυτός ο νόμος και η τάξη είναι για τους λίγους που υπηρετείτε για να θωρακίζουν την κυριαρχία τους, για να αυξάνουν τα κέρδη τους στην πλάτη του λαού, στα βάσανά του και σ’ όλα αυτά που περνά και είναι πάρα πολλά.
Βιάζετε καθημερινά σήμερα τον εργάτη και την εργάτρια. Απολύετε, όπως είπε και ο σύντροφός μου, και λέτε ότι αυτό είναι διευθυντικό δικαίωμα και όχι βία. Απολύεται αυτός που αγωνίζεται και λέτε πάλι ότι αυτό είναι διευθυντικό δικαίωμα, εργοδοτικό δικαίωμα και όχι βία. 
Σήμερα στην απεργία –σας είπα και πριν- στη Χαλυβουργία, νόμιμη απεργία της Ομοσπονδίας του Μετάλλου και εσείς στείλατε δύο διμοιρίες των ΜΑΤ για να προστατεύσουν τον κ. Μάνεση. Είναι βέβαια φίλος του κ. Σαμαρά. Για να δούμε, λοιπόν, ποιος βιάζει ποιον.
Αυτό, λοιπόν, το σύστημα, αυτό το κράτος που δεν είναι ουδέτερο, είναι ένα κράτος ταξικό, υπηρετεί τα μονοπώλια, είναι δυνάστης πράγματι της φτωχολογιάς, των λαϊκών στρωμάτων. Έ, αυτό, λοιπόν, το κράτος δεν θα το αφήσουμε έτσι. Θα οργανωθούμε, θα συσπειρωθούμε και θα αγωνιστούμε για τη ζωή που δικαιούται ο λαός, τα λαϊκά στρώματα συνολικά.
Ψηφίζουμε «ΠΑΡΩΝ» στο νομοσχέδιο.","ΧΡΗΣΤΟΣ ΚΑΤΣΩΤΗΣ",214
"63020"," Έχει ολοκληρωθεί και ο κύκλος των ειδικών αγορητών.
Το λόγο έχει ο κ. Γεωργιάδης, για τρία λεπτά για να δευτερολογήσει.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"63021"," Ευχαριστώ, κύριε Πρόεδρε.
Ο συνάδελφος από το Κομμουνιστικό Κόμμα Ελλάδος, μάλλον δεν είναι καλά πληροφορημένος. Η απεργία στη Χαλυβουργία κηρύχθηκε παράνομη από ελληνικό δικαστήριο. Η επέμβαση των δυνάμεων των ΜΑΤ έγινε με παρουσία εισαγγελέα.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"63022"," Για σήμερα λέμε. Η αναφορά είναι για σήμερα το πρωί.","ΣΠΥΡΙΔΩΝ ΧΑΛΒΑΤΖΗΣ",534
"63023"," Αναφέρομαι στην προηγούμενη. Δεν ξέρω, τι έγινε σήμερα.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"63024"," Ούτε αυτό έγινε. Δεν ισχύει.","ΧΡΗΣΤΟΣ ΚΑΤΣΩΤΗΣ",214
"63025"," Μη με διακόπτετε, σας παρακαλώ. 
Σε κάθε περίπτωση, η Αστυνομία δεν επεμβαίνει χωρίς να τηρείται η νομιμότητα. Αυτό δεν ισχύει. 
Κύριε συνάδελφε από το ΣΥΡΙΖΑ, θέλω να ξεκαθαρίσω ότι θεωρώ τις προθέσεις σας αγαθές και γι’ αυτό και κάνω αυτή τη δευτερολογία. Πραγματικά, όμως, πιστεύω ότι κάνετε ως πολιτικός χώρος ένα κολοσσιαίο σφάλμα, το οποίο μπορεί να το πληρώσει και η δημοκρατία μας, αλλά κι εσείς. 
Όλη η φρασεολογία, η οποία υιοθετήθηκε από τον πολιτικό σας χώρο μέσα από συγκεντρώσεις τύπου «Αγανακτισμένων», όλη η φρασεολογία από τον κ. Τσίπρα στη Βουλή, όταν μιλούσε για Τσολάκογλου, τι εντύπωση έδωσε στο λαό; Έδωσε την εντύπωση ότι εμείς από εδώ είμαστε οι προδότες και από εκεί είναι οι πατριώτες. 
Όταν όμως, ο λαός πείθεται από τους πολιτικούς του ταγούς ότι εδώ γίνεται κάποιου είδους μεγάλη προδοσία, τότε σε αυτήν την περίπτωση, βέβαια γίνεται πολιτική νομιμοποίηση σε αυτούς που επί χρόνια έλεγαν τα ίδια, ενώ ήταν στο περιθώριο. 
Επειδή, όμως, έχει αποδείξει η ιστορία ότι όταν ξεκινάει ο εθνικοσοσιαλισμός και ο φασισμός, τελικά επικρατεί της Αριστεράς, γιατί απευθύνεται σε κατώτερα ένστικτα, στο τέλος οι χαμένοι αυτής της μάχης θα είστε κι εσείς μαζί με όλη τη δημοκρατία. Κάνετε πολύ μεγάλο λάθος. Έχετε κάθε δικαίωμα στην πολιτική κριτική, αλλά θα πρέπει να θέσουμε τα όρια αυτής της κριτικής.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"63026"," Αναφερθήκατε σε αυτά που είπα εγώ;","ΝΙΚΟΛΑΟΣ ΒΟΥΤΣΗΣ",75
"63027"," Όχι, για σήμερα. Λέω για το πολιτικό σας χώρο γενικά. Ο κ. Τσίπρας εδώ έλεγε για Τσολάκογλου. Μέσα σε αυτό το Κοινοβούλιο ξεκίνησε αυτή η ιστορία περί προδοσίας. Μην τα ξεχνάμε αυτά. Έτσι έπεσε ο σεβασμός στο Κοινοβούλιο. Μέρα με τη μέρα άρχισε να ριζώνει στην κοινωνία η αίσθηση «να καεί, να καεί το … η Βουλή». Αυτά έλεγαν απ’ έξω. Εσείς λέγατε ότι στηρίζετε τους «Αγανακτισμένους» που έλεγαν αυτά απ’ έξω. Κι αφού τα πίστεψε αυτά ο λαός απ’ έξω, έφερε μέσα αυτό το «κάψτε τη». Καταλάβατε πώς δουλεύει η ιστορία; Κάνατε λάθος.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"63028"," Εσείς καταλάβατε, τι αποφασίσατε εδώ μέσα;","ΝΙΚΟΛΑΟΣ ΒΟΥΤΣΗΣ",75
"63029"," Έρχομαι στον κ. Μαριά. Ο κ. Μαριάς έκανε μια μεγάλη ανάλυση για το αν θα συλλάβει κάποιος εισαγγελέας τον Τόμσεν, γιατί είναι παράνομο –λέει- όλο το μνημόνιο. Πέραν της τυπικής νομιμότητας που εκρίθη στο Συμβούλιο της Επικρατείας –αλλά αυτό είναι νομικό θέμα, εγώ δεν είμαι νομικός- αν ο κ. Μαριάς ή κάποιος συνάδελφος από τους Ανεξάρτητους Έλληνες θεωρεί ότι διαπράττεται κάποιου είδους αδίκημα, δεν έχει παρά να ασκήσει μια μήνυση κατά του κ. Τόμσεν και αν ο εισαγγελέας το κρίνει θα πάει να συλλάβει τον κ. Τόμσεν. Εάν ο κ. Μαριάς λέει απλώς ανοησίες, θα βάλει τη μήνυσή του στο αρχείο. Κάντε αυτή τη μήνυση, να δούμε αν λέτε ανοησίες ή όχι. Εγώ βάζω κι ένα στοίχημα: Όπως και σε πολλές άλλες περιπτώσεις, λέτε απλώς μεγάλες ανοησίες.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"63030"," Θα μου επιτρέψετε μία παρατήρηση, κύριε συνάδελφε.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"63031"," Δεν έκλεισα όμως.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"63032"," Σας διακόπτω, επίτηδες. Η έκφραση αυτή δεν είναι σωστή. Η παράκληση είναι να διορθωθεί η λέξη σε «ανακρίβειες».","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"63033"," Λοιπόν, μεγάλες ανακρίβειες. 
 Κλείνω, λέγοντας, ότι όσοι δεν ψηφίζετε το σημερινό σχέδιο νόμου –για να το καταλάβουν αυτοί που μας παρακολουθούν, αν κατάλαβα καλά το ΚΚΕ και οι Ανεξάρτητοι Έλληνες- εάν επικρατούσε η γνώμη σας, οι άνθρωποι δεν θα έπαιρναν τα λεφτά. Άρα, το ΚΚΕ και οι Ανεξάρτητοι Έλληνες ψηφίσατε για να μην πάρουν τα λεφτά αυτοί που θα αποζημιωθούν.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"63034"," Εμείς είπαμε να τα πάρουν τα λεφτά. Να είμαστε καθαροί.","ΣΠΥΡΙΔΩΝ ΧΑΛΒΑΤΖΗΣ",534
"63035"," Για να πάρουν τα λεφτά πρέπει να ψηφίσετε «ΝΑΙ». Εάν ψηφίσετε «ΠΑΡΩΝ» δεν θα τα πάρουν τα λεφτά. Το ίδιο ισχύει και για τον κ. Μαριά. Εάν ψηφίσετε «ΠΑΡΩΝ» δεν θα τα πάρουν τα λεφτά. Δεν θα είστε και με τον αστυφύλακα και με το χωροφύλακα. Διαλέξτε με ποιον από τους δυο θα είστε.
Κύριε Υπουργέ, να εξετάσετε το νομικό ενδεχόμενο -που δεν το άκουσα στην ομιλία σας- να καθιερώνεται στην Ελλάδα το σύστημα, το οποίο ισχύει σε πολλές άλλες χώρες: Οι διοργανωτές των συλλαλητηρίων να είναι και αστικά υπεύθυνοι για τις ζημιές. Δεν θα πληρώνει ο Έλληνας φορολογούμενος για ό,τι γίνεται. Θέλουν να κάνουν συλλαλητήριο; Μάλιστα. Αυτοί που το οργανώνουν θα είναι εκείνοι, στους οποίους θα πηγαίνει η ελληνική πολιτεία και θα ζητάει να πληρώνουν τις ζημιές. 
Κλείνω με τη Χρυσή Αυγή. Ο κ. Παππάς ήταν λαλίστατος. Επί της ταμπακιέρας, όμως, δεν είπε τίποτα. Μιλάτε για πατριωτισμό. Σας έφερα ένα άρθρο του εκπρόσωπου Τύπου σας, ο οποίος εκφράζει τη θλίψη του για την ήττα το Αδόλφου Χίτλερ στο Β΄ Παγκόσμιο Πόλεμο. 
Λυπάμαι που ουδείς από τη Χρυσή Αυγή δεν είχε το πολιτικό θάρρος  έστω να εκφράσει άποψη. 
Πώς γίνεται να λέτε ότι είστε πατριώτες και ταυτοχρόνως να στενοχωριέστε που το Γ΄ Ράιχ έχασε τον Β΄ Παγκόσμιο Πόλεμο και άρα η Ελλάδα απελευθερώθηκε από τη ναζιστική κατοχή; Και τα δύο δεν γίνονται, αγαπητοί κύριοι της Χρυσής Αυγής.
Όσον αφορά δε τη συνεχή αναφορά στα βιβλία, έχει καταντήσει κουραστική και γραφική.
Ευχαριστώ πολύ.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"63036"," Ευχαριστώ, κύριε Υπουργέ.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"63037"," Κύριε Πρόεδρε, ζητώ το λόγο επί προσωπικού.","ΕΠΑΜΕΙΝΩΝΔΑΣ ΜΑΡΙΑΣ",304
"63038"," Σε τι συνίσταται το προσωπικό;","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"63039"," Θα σας το εξηγήσω.","ΕΠΑΜΕΙΝΩΝΔΑΣ ΜΑΡΙΑΣ",304
"63040"," Το λόγο έχει ο κ. Μαριάς, για να μας εξηγήσει σε τι συνίσταται το προσωπικό.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Η διαδικασία μεταδίδεται ζωντανά από την τηλεόραση. Το να λέει εδώ ένας ομιλητής συνάδελφος για άλλον ομιλητή ότι λέει ανοησίες είναι προσβλητικό. Το ότι ζητήσατε να διαγραφεί από τα Πρακτικά και διόρθωσε, δεν λέει τίποτα. Θα ήθελα να ζητήσει συγγνώμη για τη φράση την οποία εξεστόμισε εν γνώσει του και την εξεστόμισε τρεις φορές και αφού εσείς τον ανακαλέσατε εις την τάξη, εάν θέλουμε πραγματικά σε αυτήν την Αίθουσα να υπάρξει ένα επίπεδο σοβαρό. Σε αυτό συνίσταται το προσωπικό. 
Από εκεί και πέρα, ζητώ να μου δώσετε το λόγο.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"63041"," Το λόγο, για να αναπτύξετε αυτό που ήδη αναπτύξατε;","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"63042"," Εξήγησα το διαδικαστικό.","ΕΠΑΜΕΙΝΩΝΔΑΣ ΜΑΡΙΑΣ",304
"63043"," Με συγχωρείτε, αλλά να σας δώσω το λόγο για αυτό που αναπτύξατε;","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"63044"," Επειδή έτσι είναι η διαδικασία εδώ στο Κοινοβούλιο, πρέπει να εξηγήσω για ποιο λόγο είναι το προσωπικό.","ΕΠΑΜΕΙΝΩΝΔΑΣ ΜΑΡΙΑΣ",304
"63045"," Το εξηγήσατε.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"63046"," Δεν θα το αναπτύξω τώρα;","ΕΠΑΜΕΙΝΩΝΔΑΣ ΜΑΡΙΑΣ",304
"63047"," Είπατε ότι η λέξη αυτή δεν ήταν δόκιμη. Η λέξη αυτή διορθώθηκε. Κάνατε έκκληση, διαμέσου του Προεδρείου, να ζητήσει συγγνώμη. Εγώ και οι υπόλοιποι συνάδελφοι ακούσαμε αυτήν την έκκληση. Από εκεί και πέρα, εγώ δεν έχω τίποτε άλλο να κάνω, παρά να ρωτήσω τον κύριο Υπουργό…","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"63048"," Εάν έχετε δεχθεί ότι είναι προσωπικό, θα αναπτύξω το προσωπικό.","ΕΠΑΜΕΙΝΩΝΔΑΣ ΜΑΡΙΑΣ",304
"63049"," Κύριε Μαριά, αυτό το παιχνίδι, επειδή κοινό νου έχουμε όλοι σε αυτήν την Αίθουσα...","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"63050"," Κοινό νου έχουμε, αλλά αυτά που είπε…","ΕΠΑΜΕΙΝΩΝΔΑΣ ΜΑΡΙΑΣ",304
"63051"," Ανεξάρτητα από αυτό, είστε μόνιμα από εκείνους οι οποίοι δημιουργούν συνέχεια θέματα.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"63052"," Εγώ δημιουργώ θέματα;","ΕΠΑΜΕΙΝΩΝΔΑΣ ΜΑΡΙΑΣ",304
"63053"," Μάλιστα, και με ελάχιστες αφορμές. Τουλάχιστον, όσες φορές έχω προεδρεύσει, με ελάχιστες αφορμές δημιουργείτε θέματα.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"63054"," Εσείς δημιουργείτε θέματα, διότι δεν μου δίνετε το λόγο.","ΕΠΑΜΕΙΝΩΝΔΑΣ ΜΑΡΙΑΣ",304
"63055"," Δεν έχετε άλλο το λόγο.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"63056"," Κύριε Πρόεδρε, εάν θεωρείτε ότι είναι προσωπικό, δώστε μου το λόγο, για να το αναπτύξω.","ΕΠΑΜΕΙΝΩΝΔΑΣ ΜΑΡΙΑΣ",304
"63057"," Το λόγο έχει ο Αναπληρωτής Υπουργός Εσωτερικών κ. Χαράλαμπος Αθανασίου.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"63058"," Θα κάνω μερικές παρατηρήσεις γρήγορα εν όψει του ότι και η ώρα είναι περασμένη και νομίζω ότι έχει εξαντληθεί το θέμα. 
Επειδή ειπώθηκε ότι οι δράστες οι οποίοι προκάλεσαν τα επεισόδια, αλλά και κάθε δράστης σε μία συγκέντρωση, μια συνάθροιση, που προκαλεί ζημίες, πρέπει να έχουν και αστική ευθύνη, αυτό είναι σωστό. 
Είπε και η κ. Χριστοφιλοπούλου ότι υπάρχει αστική αποζημίωση. Πράγματι, υπάρχει. Εννοεί, προφανώς, τις διατάξεις του Αστικού μας Κώδικα 914 και επόμενα. Όμως, εκεί έχουμε τέσσερις προϋποθέσεις. Χρειάζεται δράστης, παράνομη πράξη, υπαιτιότητα και ζημία. Έχουμε τις τρεις, δεν έχουμε το δράστη αυτήν τη στιγμή. Άρα, η ποινική διαδικασία θα εντοπίσει τους δράστες και αν υπάρχουν τέτοιοι δράστες, φυσικά το δημόσιο θα στραφεί, για να πάρει πίσω τα χρήματα που κατέβαλε στους δημότες.
Για το παρεμπόριο δεν νομίζω να διαφωνεί κανείς εδώ ότι πρέπει να παταχθεί, ούτε ότι οι συγκεντρώσεις είναι συνταγματικό κατοχυρωμένο δικαίωμα και πρέπει να γίνονται. Ποιος μπορεί να αμφισβητήσει στην Αίθουσα αυτή μία πορεία ειρηνική, για να διεκδικείς δικαιώματα, όπως είπα στην αρχή, ή να διαδώσει και να στηρίξει ιδέες και αρχές; Να, γιατί είπα για το θέμα των δραστών που κρύβουν τα πρόσωπά τους, των κουκουλοφόρων. Γιατί μας προξενεί εντύπωση; 
Είπε ο κ. Λαφαζάνης: «Καλά, μόνο επειδή φοράει την κουκούλα θα τον τιμωρήσουμε;». Αντιστρέφω το ερώτημα. Καλά, μόνο επειδή φοράει την κουκούλα θα το κάνουμε κακούργημα; Δύο δράστες πράττουν την ίδια πράξη. Ο ένας φοράει κουκούλα. Γιατί να τον τιμωρήσουμε πιο αυστηρά; Δώστε μας μια εξήγηση. Αφού, λοιπόν, μόνο που θα φοράει την κουκούλα ως ιδιώνυμο, δεν θέλουμε να τον τιμωρήσουμε, δεν έπρεπε να τον τιμωρούμε και σε βαθμό κακουργήματος, όταν κάνει μία πράξη η οποία έχει αξία πλημμελήματος.","ΧΑΡΑΛΑΜΠΟΣ ΑΘΑΝΑΣΙΟΥ",10
"63059"," Ξέρετε ότι ερίζουν γι’ αυτό. Εσείς είστε κορυφαίος.","ΝΙΚΟΛΑΟΣ ΒΟΥΤΣΗΣ",75
"63060"," Εγώ, κύριε Βούτση, είπα ότι κάνουμε σκέψεις. Να το δούμε το θέμα.","ΧΑΡΑΛΑΜΠΟΣ ΑΘΑΝΑΣΙΟΥ",10
"63061"," Εσείς είστε κορυφαίος. Υπάρχει και διαφορετική άποψη.","ΝΙΚΟΛΑΟΣ ΒΟΥΤΣΗΣ",75
"63062"," Είναι ένα θέμα.
Μην ξεχνάτε, όμως, ότι ειπώθηκε αυτό και στην επιτροπή και μάλιστα η κ. Κανελλοπούλου –νομίζω- είχε πει, ότι ο Πρωθυπουργός είπε να βγουν οι κουκούλες αλλά δεν είδαμε μέχρι σήμερα να βγουν οι κουκούλες. Προσέξτε, γιατί πρέπει να τιμωρηθεί: Ίσως είναι νομικό το θέμα και πρέπει να το συζητήσουμε αλλού. Δεν είναι εξωτερικός όρος του αξιοποίνου να φοράει κουκούλα κάποιος, είναι στοιχείο του αδικήματος, έτσι δεν είναι, κύριε συνάδελφε; Είναι συστατικό στοιχείο του αδικήματος, γι’ αυτό μπορεί να γίνει ιδιώνυμο. Δεν αποτελεί εξωτερικό όρο για να τιμωρηθούν. Εν πάση περιπτώσει, είναι ένα θέμα το οποίο θα συζητήσουμε. Εγώ έθεσα έναν προβληματισμό και στην επιτροπή. Πιστεύω ότι πρέπει να γίνει για να περιορίσουμε το κακό και εν πάση περιπτώσει, είναι κάτι που θα το αποφασίσει η Βουλή εάν έρθει ποτέ  προς ψήφιση. 
Πράγματι το είπα αυτό –και απαντώ και στον κ. Καπερνάρο- ότι έχει ατέλειες νομοτεχνικές η πράξη νομοθετικού περιεχομένου. Το είπα από την πρώτη στιγμή. Εγώ εκ καθήκοντος την υποστηρίζω. Όμως, από την άλλη μεριά έχει πληρότητα ρυθμίσεων ανεξάρτητα των νομοτεχνικών ατελειών, γιατί ρυθμίζει όλα τα θέματα. 
Ως προς το «μπορεί» που λέτε, αν πρέπει στο άρθρο 3 η Περιφέρεια να πληρώνει, ναι, γιατί δεν είναι υποχρεωμένη να το κάνει. Είναι ένα αυτόνομο νομικό πρόσωπο η περιφέρεια και ουδείς μπορεί να την υποχρεώσει να καταβάλει αποζημιώσεις σε οποιονδήποτε, αν δεν έχει υπαιτιότητα η ίδια και συνεπώς, έρχεται ο νόμος και λέει «μπορεί». Θέλει και το κάνει. Δεν μπορεί να πει, θα το κάνει, να το επιβάλει. Με αυτήν την έννοια, λοιπόν, είναι σωστή η διατύπωση. 
Έκανε μια ανάλυση ο κ. Βορίδης της έννοιας του νόμου από πολιτικής και φιλοσοφικής άποψης στο πλαίσιο όχι μόνο της συνταγματικής τάξης, αλλά και της θεωρίας του δικαίου γενικότερα. Πράγματι, το λένε πάρα πολλοί συγγραφείς και σύγχρονοι ακόμη και πιο παλιοί, ο Φρέγιερ και ο δικός μας ο Καστοριάδης, ότι επικαλούμεθα το νόμο για να στηρίξουμε μια παρανομία, για να αμυνθούμε στηρίζουμε το νόμο. Και προχωρούν ακόμη περισσότερο.
Ένα παράδειγμα θα σας πω, το οποίο έτυχε σε εμένα. Δίκαζα κάποτε υποθέσεις τέτοιες δραστών που προκαλούσαν ζημίες. Ανεξάρτητα αν τους αθώωσα γιατί δεν είχα στοιχεία και η αμφιβολία είναι υπέρ του κατηγορουμένου, αλλά αυτοί επικαλούντο συνταγματικά δικαιώματα, επικαλούντο πάλι το νόμο. Ενώ λένε ότι είναι αναρχικοί και είναι κατά του κράτους και του νόμου επικαλούνται το νόμο για να στηρίξουν τα δικαιώματά τους. 
Θέλω να πω, ότι σωστό και δίκαιο είναι αυτό, αλλά μην τα ισοπεδώνουμε όλα. Είναι ένα θέμα που θέλει μεγάλη συζήτηση και δεν μπορεί να ειπωθεί τώρα. Δεν μπορούμε δηλαδή να επικαλούμεθα το νόμο, όπως το θέλουμε. 
Για το άλλο θέμα, για το αν κυβερνάει ένα κόμμα ή όχι, όταν είναι στην εξουσία, οι σύγχρονες αντιλήψεις τι μας λένε; Μας λένε ότι η δημοκρατία, πού στηρίζεται; Σε ποιους πυλώνες; Είναι ο πυλώνας του Κοινοβουλίου, ο πυλώνας του συνδικαλισμού και η στελέχωση και λειτουργία της κρατικής εξουσίας. Δηλαδή, ένα κόμμα που μπορεί να μην είναι ποτέ στην εξουσία αλλά να έχει καταφέρει να στελεχώσει έτσι τον κρατικό μηχανισμό που στην ουσία ασκεί εν τοις πράγμασι εξουσία. Θέμα μεγάλο κι αυτό που δεν χρειάζεται να το αναλύσουμε τώρα. 
Συμφωνώ με τους προβληματισμούς του κ. Ρήγα ότι πράγματι πρέπει να δούμε μπροστά, να στηρίξουμε τη δημοκρατία και το κοινοβουλευτικό μας σύστημα. Το κοινοβουλευτικό μας σύστημα είναι από τα καλύτερα στον κόσμο. Έχει αρτιότητα. Άλλο το θέμα αν μερικοί εκπρόσωποι του Κοινοβουλίου φέρθηκαν με ιδιοτέλεια. Αυτό δεν μπορεί να ισοπεδώνει την ιστορία, τους ανθρώπους που πέρασαν απ’ αυτήν την Αίθουσα και το μέλλον του. Συνεπώς πρέπει να είμαστε λίγο προσεκτικοί και να στηρίξουμε το σύστημα αυτό.
Για τον κ. Μαριά πρέπει να πω ότι δεν έχω γνώση για την Ευρωαστυνομία, είναι αρμοδιότητα άλλου. 
Να πω μονάχα για τον κ. Κοτσώνη το εξής. Είπα και πριν ότι έχουμε νομολογία φοβερή και στηρίζουμε τα εργατικά δικαιώματα. Θα σας αναφέρω πρόσφατη απόφαση της ολομέλειας του Αρείου Πάγου –ο κ. Χαλβατζής το ξέρει- που δικαίωσε τους συμβασιούχους. Είχα την τιμή να είμαι ο εισηγητής της δικαίωσής τους με κόντρα τις προτάσεις των επισήμων εισηγητών κ.λπ..
Άρα, βλέπετε ότι η δικαιοσύνη, όταν έχει περιθώρια να ερμηνεύσει και να εφαρμόσει ένα νόμο, το κάνει. Και η ερμηνεία αυτή είναι η σωστή. Η απαγόρευση του Συντάγματος του 2001, όσον αφορά την απαγόρευση της μετατροπής των  συμβάσεων σε αορίστου χρόνου, ορά τη νομοθετική λειτουργία τη δική μας εδώ σήμερα. Απαγορεύεται η απαγόρευσή σε μας. Δεν μπορεί σε καμμία περίπτωση να ορά η απαγόρευση τη δικαστική λειτουργία. 
Γιατί τότε, τι ανεξάρτητη λειτουργία είναι να ερμηνεύσει το νόμο και να πει ότι καλύπτει πάγιες και διαρκείς ανάγκες; Συνεπώς, ας έχουμε εμπιστοσύνη στη δικαιοσύνη, παρά τα λάθη που κατά καιρούς ανθρώπινα κάνουμε. 
Ευχαριστώ, κύριε Πρόεδρε.","ΧΑΡΑΛΑΜΠΟΣ ΑΘΑΝΑΣΙΟΥ",10
"63063"," Το λόγο έχει ζητήσει για δευτερολογία ο κ. Καπερνάρος και ο κ. Παππάς. 
Ορίστε, κύριε Καπερνάρε, έχετε το λόγο.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"63064"," Ευχαριστώ, κύριε Πρόεδρε. 
Κατ’ αρχάς, επειδή είμαστε σταθεροί στις απόψεις μας και δεν πατάμε ούτε σε δύο ούτε σε πέντε βάρκες και θέλουμε πάντα με επιχειρήματα να πείθουμε, διότι πιστεύουμε ότι οι φωνές και τα ουρλιαχτά δεν προκαλούν επιχειρήματα, σας λέω το εξής.
 Όσον αφορά αυτό που ανέφερε ο κ. Γεωργιάδης, εμείς είπαμε στην επιτροπή: «Όσον αφορά τώρα το νομοσχέδιο, εμείς, κύριε Υπουργέ, θέλουμε να στηρίξουμε και στηρίζουμε το να αποκατασταθούν οι ζημιές των συνανθρώπων μας. Επιφυλασσόμεθα όμως για την ψήφιση της πράξης νομοθετικού περιεχομένου στην Ολομέλεια, εάν δεν διορθωθούν και διευκρινιστούν αυτά που ζητήσαμε εδώ σήμερα στην επιτροπή μας. Κύριε Πρόεδρε, είναι θέση του κόμματός μας να το διευκρινίσουμε μέσα στην Ολομέλεια. Ευχαριστώ πολύ». Τάδε είπε ο κ. Κουράκος ο οποίος αντικαταστάθηκε. 
Λέω, λοιπόν, κύριε Γεωργιάδη, ότι ο κύριος Υπουργός στην επιτροπή λέει: «Το ότι υπάρχει αυτή η παράγραφος που απασχόλησε και εμένα, ότι θα πρέπει να παραιτηθεί από περαιτέρω αξίωση, το εντόπισε και ο κ. Καπερνάρος εύστοχα. Πράγματι, υπάρχει αυτό και έχω και μία αμφιβολία κατά πόσο μπορεί να γίνει αυτή η παραίτηση. Δεν είμαι πρόχειρος να απαντήσω». 
Το δεύτερο είναι το εξής. Σχετικά με τα 10 εκατομμύρια...","ΒΑΣΙΛΕΙΟΣ ΚΑΠΕΡΝΑΡΟΣ",185
"63065"," Απήντησα σήμερα σ' αυτό, ότι υπάρχει καταψηφιστική λύση, δηλαδή καταβολή. Επιλέγω, λοιπόν, ως ζημιωθείς το ποσό και παραιτούμαι κάθε δικαιώματος, αλλά πρέπει να προηγηθεί καταβολή. Εγώ ζητάω είκοσι πέντε χιλιάδες και μου λένε ότι δεν είναι είκοσι πέντε, αλλά είκοσι. Συμβιβάζομαι στα είκοσι τρία. Μου τα κατέβαλαν; Δεν μπορώ να κάνω τίποτε άλλο. Αν δεν το κάνω αυτό, τότε θα έχω δικαίωμα να προσφύγω και θα έχω και δίκιο.","ΧΑΡΑΛΑΜΠΟΣ ΑΘΑΝΑΣΙΟΥ",10
"63066"," Κύριε Πρόεδρε, εδώ διευκρινίστηκε σήμερα ότι είμαστε μέσα στο πλαίσιο της δυνητικότητας. Μπορεί η Περιφέρεια; Αν της δώσει λεφτά το Υπουργείο Οικονομικών, μπορεί. Αν δεν της δώσει, δεν μπορεί. Συνεπώς, δύναται. Άρα, πώς θα ελπίζει ο Έλλην πολίτης ότι θα αποζημιωθεί, όταν εξαρτάται από το «μπορεί»; Αυτό είπαμε τότε και είπαμε να ξεκαθαριστεί σε σχέση και με τα δέκα εκατομμύρια που συζητάμε, ότι αυτά τα δέκα εκατομμύρια δεν είναι βέβαια χρήματα. Και σήμερα μάθαμε με το σημείωμά σας ότι είναι τριάντα αυτοί που θα αξιώσουν και είπα ότι δεν έχει καθοριστεί το ποσό στο καθένα. Έχουμε, λοιπόν ακαθόριστο ποσό για τον καθένα –γιατί έχουμε τριάντα, αλλά δεν έχουν χαρακτηριστεί οι αποζημιώσεις τους- και δεύτερον, αν κάνουμε διαίρεση, κάποιος ίσως να έχει περισσότερο. 
Εφόσον έχουμε και την εξάρτηση του «μπορεί», του «δύναται», της αρχής της δυνητικότητας, δεν είναι βέβαιο ότι θα εισπράξει χρήματα κανένας. Γι’ αυτό είχαμε την επιφύλαξη: Θα αποσαφηνιστεί ότι πράγματι θα καταβληθούν τα δέκα εκατομμύρια γι’ αυτούς που έχουν ζημία πάνω από τα 15.000 ευρώ;","ΒΑΣΙΛΕΙΟΣ ΚΑΠΕΡΝΑΡΟΣ",185
"63067"," Έχει πάρει απόφαση η Περιφέρεια. Έχει βρει τα λεφτά.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"63068"," Τότε να φύγει το «μπορεί».","ΒΑΣΙΛΕΙΟΣ ΚΑΠΕΡΝΑΡΟΣ",185
"63069"," Κύριε Γεωργιάδη, σας παρακαλώ. Θα δώσει τις διευκρινίσεις στο τέλος ο κύριος Υπουργός.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"63070"," Το περιφερειακό συμβούλιο έχει πάρει απόφαση. Δεν το ξέρει, κύριε Πρόεδρε.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"63071"," Θα ακούσουμε τον κ. Καπερνάρο, θα ακούσουμε τον κ. Παππά και θα δώσει αυτές τις διευκρινίσεις που ζητάτε ο κύριος Υπουργός στο τέλος.
 Συνεχίστε, κύριε Καπερνάρε.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"63072"," Κύριε Πρόεδρε, διεκόπην. Ωστόσο, πρέπει να αναφέρω το εξής. Το «έχουν βρεθεί τα χρήματα». Έχουν βρεθεί τα χρήματα όταν δεν υπάρχουν επιστροφές ΦΠΑ. Αν έχουν βρεθεί τα χρήματα, να έχουμε ένα έγγραφο. Οπότε, αν έχουν βρεθεί τα χρήματα, πρέπει να φύγει το «μπορεί». Απαγορεύεται στις δίκες και στα νομοθετήματα να υπάρχει «μπορεί», «ίσως», «προφανώς» και «πιθανόν». Τί να κάνουμε; Έτσι λένε οι θεμελιώδεις αρχές του δικαιικού μας συστήματος.
Δεύτερον –τελειώνω και σας ευχαριστώ για την ανοχή σας- είμαστε στο πλαίσιο αυτού που είπαμε. Δεν διορθώθηκαν. Το νομοσχέδιο είναι ως έχει. Γι’ αυτό και είπαμε ότι η θέση μας είναι η ίδια και είπαμε «ΠΑΡΩΝ». 
Και κάτι άλλο. Κύριε Γεωργιάδη, να ξέρετε…","ΒΑΣΙΛΕΙΟΣ ΚΑΠΕΡΝΑΡΟΣ",185
"63073","  Μην απευθύνεστε προσωπικά. Σε μένα πείτε ό,τι θέλετε.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"63074"," Σε εσάς, για τον καθένα. 
Η αμετροέπεια είναι κακός σύμβουλος. Και όταν λέμε σε έναν συνάδελφο εδώ μέσα ότι «συνήθως λέει ανοησίες», αυτό είναι ποινικό αδίκημα. Είναι το 361...","ΒΑΣΙΛΕΙΟΣ ΚΑΠΕΡΝΑΡΟΣ",185
"63075"," Διορθώθηκε αυτό.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"63076"," Δεν διορθώθηκε. Εσείς το διορθώσατε. Δεν το διόρθωσε ο ίδιος.","ΒΑΣΙΛΕΙΟΣ ΚΑΠΕΡΝΑΡΟΣ",185
"63077"," Εγώ το διόρθωσα.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"63078"," Ο δόλος δεν μεταφέρεται, δεν είναι μεταφερόμενος. Όταν, λοιπόν, λέμε ότι «έτσι είναι», αυτό είναι ποινικό αδίκημα. Αυτό για να μην το ξανακάνετε.","ΒΑΣΙΛΕΙΟΣ ΚΑΠΕΡΝΑΡΟΣ",185
"63079"," Θα με βάλετε φυλακή! Μα, τι είναι αυτά; Αυτή είναι η κουβέντα που κάνουμε;","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"63080"," Το λόγο έχει ο Κοινοβουλευτικός Εκπρόσωπος της Χρυσής Αυγής κ. Χρήστος Παππάς για τρία λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"63081"," Έγιναν κάποιες παρατηρήσεις από τον κύριο Υπουργό. Άκουσα με προσοχή τον Κοινοβουλευτικό Εκπρόσωπο των Ανεξαρτήτων Ελλήνων. Εμείς σχετικά με το νομοσχέδιο ψηφίζουμε κατ’ αρχήν υπέρ, εκτός του διατρήτου άρθρου 6.","ΧΡΗΣΤΟΣ ΠΑΠΠΑΣ",418
"63082"," Είναι ένα άρθρο. Είναι άρθρο μόνο.","ΕΠΑΜΕΙΝΩΝΔΑΣ ΜΑΡΙΑΣ",304
"63083"," Ας το πάρει το ποτάμι τότε. Είναι ένα νομοσχέδιο άστα να πάνε. «ΟΧΙ» και εμείς.
Παρατηρήσεις, λοιπόν. Ακούστηκαν πάρα πολλά σε αυτήν την Αίθουσα για Γ΄ Ράιχ, για κακούς Ναζί, «έρχονται τα SS» κ.λπ. από κάποιους εδώ, κύριε  Πρόεδρε, στην Αίθουσα από τη Συμπολίτευση. Το Γ΄ Ράιχ σας μάρανε; Εδώ εσείς με τις δηλώσεις του Υπουργού Εξωτερικών, του δικού σας ανθρώπου, μας καθιστάτε μέρος ενός προβλήματος. Μας καθιστάτε μέρος του συριακού με τις τουλάχιστον ατυχείς δηλώσεις του Υπουργού Εξωτερικών, ενός προβλήματος που οδηγεί όχι στο Γ΄ Ράιχ, οδηγεί στον Γ΄ Παγκόσμιο Πόλεμο με αυτά που βλέπουμε να μεθοδεύονται και να γίνονται στην Ανατολική Μεσογειακή Λεκάνη. Το πάτε πολύ πίσω και σας συμφέρει πάρα πολύ να ασχολείστε με το παρελθόν και όχι με το παρόν και το μέλλον. Άλλος εύθικτος συνάδελφος, «νεότευκτος» -συγχαρητήρια, να κάνουμε και τα εγκαίνια- παρεξηγήθηκε με το θέμα της Χωροφυλακής.
Τιμούμε την Ελληνική Χωροφυλακή –«Βασιλική» λεγόταν παλαιότερα- είμαστε αυτοί που συμμετέχουμε στα μνημόσυνα του Συντάγματος Χωροφυλακής Μακρυγιάννη, στα μνημόσυνα που είναι απόντες οι κύριοι της Συμπολιτεύσεως. Αυτήν τη στιγμή κυβερνούν με την Αριστερά. Συγκυβερνούν με το ΠΑΣΟΚ, με τη ΔΗΜΑΡ. Παρεξηγήθηκε πολύ εύκολα, αλλά μάλλον ήταν εικονικό, γιατί άδραξε την ευκαιρία να κατηγορήσει και αυτός τη Χρυσή Αυγή. Συμπαθέστατος, από τη Δράμα. Την αγαπάμε τη Δράμα. Εγώ πολλές φορές έχω πάει και στο Παρανέστι Δράμας στο δάσος. Βρήκε την ευκαιρία να χτυπήσει και αυτός. Δεν ομίλησα, λοιπόν, γι’ αυτόν, όταν είπα «χωροφυλακίστικη νοοτροπία» σε μια αποστροφή του λόγου μου. Η αποστροφή αυτή του λόγου μου δεν είχε να κάνει σε τίποτα με την ιστορία της Χωροφυλακής, την οποία τιμάμε. Θα θέλαμε δε αυτό το Σώμα της Χωροφυλακής, το οποίο είναι ένα Σώμα με πολεμική σημαία, να επανέλθει πάλι και στο Υπουργείο Δημόσιας Τάξεως να δημιουργηθεί Ελληνική Χωροφυλακή.
Τελειώνω και σας λέω ότι η παράταξή σας και η παράταξη με την οποία συγκυβερνάτε -να τα ακούσει ο πρώην της Χωροφυλακής, μπορεί να τα βλέπει από την τηλεόραση- είναι αυτή που έβγαλε τις εικόνες και τα μαρμάρινα αφιερώματα από τα αστυνομικά τμήματα για τους πεσόντες των Δεκεμβριανών της κομμουνιστικής ανταρσίας. Εμείς αυτούς τους τιμάμε.","ΧΡΗΣΤΟΣ ΠΑΠΠΑΣ",418
"63084","  Το λόγο έχει ο κύριος Υπουργός για να ολοκληρωθεί η συζήτηση του νομοσχεδίου.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"63085","  Δύο διευκρινίσεις για τον κ. Καπερνάρο. Είναι σωστό, το είχαμε πει στην επιτροπή ότι θα μπορούσε να δημιουργηθεί ζήτημα. Όπως είπα και πριν, η Ένωση Περιφερειών Ελλάδος αλλά και ειδικότερα η κάθε μια χωριστά είναι αυτόνομα νομικά πρόσωπα, δεν μπορεί να τους υποχρεώσει ο νομοθέτης. Εδώ λέει: «Ύστερα από πρόταση της Οικονομικής Επιτροπής μπορεί να δίνουν χρήματα». 
Δεν μπορούμε να βάλουμε «θα δίνουν χρήματα υποχρεωτικά» γιατί δεν υπάρχει νομικό έρεισμα. Δεν μπορεί να τους υποχρεώσει. Αν θέλουν, τα δίνουν. Αν θέλουν, δεν τα δίνουν.","ΧΑΡΑΛΑΜΠΟΣ ΑΘΑΝΑΣΙΟΥ",10
"63086"," Κύριε Υπουργέ, με πολύ σεβασμό θα ήθελα να σας πω το εξής. Έρχεται ο ίδιος ο Υπουργός και λέει «υπάρχουν πολλές υποχρεώσεις και δεν μας δίνει χρήματα η κεντρική εξουσία».","ΒΑΣΙΛΕΙΟΣ ΚΑΠΕΡΝΑΡΟΣ",185
"63087"," Δεν έχει δικαίωμα να πει την άποψή του ο κύριος Υπουργός, κύριε Καπερνάρο; Αν δεν πειστείτε, δεν χάθηκε ο κόσμος. Μήπως εμείς πειθόμαστε κάθε φορά εδώ μέσα; Θα πει την άποψή του.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"63088"," Αυτό όμως, κύριε Καπερνάρο, τι σχέση έχει; Είναι κάτι το οποίο δεν έχει καμμία έννομη συνέπεια, αν λέει «δεν έχω». Προφανώς έγινε συζήτηση -και από ό,τι ξέρω έγινε- και θα βγάλει το κονδύλιο των 10 εκατομμυρίων ευρώ για να πληρώσει. Τι σημασία έχει όμως αν πει αύριο «δεν το πληρώνω»; 
Εγώ σας λέω ότι ψηφίστηκε το νομοθέτημα αυτό, δεν τα έχει βγάλει τα χρήματα και πει αύριο «έχω αδυναμία, δεν τα βγάζω». Όποιος είναι ζημιωμένος και έχει μέχρι 15.000 ευρώ θα πληρωθεί από το Γενικό Λογιστήριο. Αν δεν ικανοποιείται, θα προσφύγει στα δικαστήρια να κάνει αγωγή αποζημιώσεως. Δεν μπορεί να προσδιοριστεί αλλιώς. Δεν βλέπω ούτε νομικά πώς μπορεί να διατυπωθεί αλλιώς ούτε νομοτεχνικά. Είναι ένα ζήτημα πραγματικό. «Θέλω, κύριε, και δίνω 10 εκατομμύρια ευρώ». 
Έχει υπολογιστεί ότι οι ζημίες μπορεί να είναι μεγαλύτερες όσον αφορά το εμπόρευμα. Εδώ δεν μιλάμε για εμπόρευμα, αλλά για καταστροφές εξωτερικές ή εσωτερικές των καταστημάτων. Δεν είναι –από τις πληροφορίες που έχω- πάνω από 25.000. Αυτό το νούμερο είναι νομίζω το ανώτερο. Δεν θα είναι όλοι πάνω από 15.000 ή 20.000. Θα συνυπολογιστεί. Θα δούμε πώς θα πάει. Αν δεν ικανοποιούνται, θα κάνουν αγωγή. 
Τώρα όσον αφορά τον κ. Παππά, είπα ότι το άρθρο 6 είναι ανενεργό. Δεν υπάρχει πια 6, αυτήν τη στιγμή που μιλάμε. Να σας εξηγήσω γιατί το λέω…","ΧΑΡΑΛΑΜΠΟΣ ΑΘΑΝΑΣΙΟΥ",10
"63089"," Υπάρχουν απευθείας αναθέσεις. Έγινε…","ΧΡΗΣΤΟΣ ΠΑΠΠΑΣ",418
"63090"," Κατ’ αρχάς, το άρθρο 6 λέει να γίνονται για τους κοινόχρηστους χώρους χωρίς ανάθεση. Σας λέω ότι δεν έγινε καμμία και δεν υπάρχει δυνατότητα να γίνει γιατί η προθεσμία του εξαμήνου που θέτει έχει περάσει. Στα νομικά λέγεται αποσβεστική προθεσμία. Απεσβέσθη το δικαίωμα.","ΧΑΡΑΛΑΜΠΟΣ ΑΘΑΝΑΣΙΟΥ",10
"63091"," Είναι άμεσα τα αντανακλαστικά του κράτους.","ΧΡΗΣΤΟΣ ΠΑΠΠΑΣ",418
"63092"," Ολοκληρώστε, κύριε Υπουργέ.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"63093"," Τελειώνω, κύριε Πρόεδρε. 
Να αναφερθώ μόνο σε αυτό που είπατε ότι είσαστε υπέρ του έθνους και κατά του κράτους. Ξέρετε κανένα έθνος να υπάρχει σήμερα χωρίς κρατική εξουσία; Η ιστορία έχει διδάξει ότι όταν δεν υπάρχει κρατική εξουσία, διαλύονται τα κράτη. Σας αναφέρω από παλιά Βαβυλώνιους, Ασσύριους, που είχαν μεγάλους πολιτισμούς και χάθηκαν.","ΧΑΡΑΛΑΜΠΟΣ ΑΘΑΝΑΣΙΟΥ",10
"63094"," Μελετήστε το.","ΧΡΗΣΤΟΣ ΠΑΠΠΑΣ",418
"63095"," Κυρίες και κύριοι συνάδελφοι, κηρύσσεται περαιωμένη η συζήτηση επί της αρχής, των άρθρων και του συνόλου του σχεδίου νόμου του Υπουργείου Εσωτερικών: «Κύρωση της Πράξης Νομοθετικού Περιεχομένου «Λήψη μέτρων για την άμεση αποκατάσταση των ζημιών που προκλήθηκαν από τα γεγονότα της 12ης Φεβρουαρίου στο κέντρο των Αθηνών»» και θα γίνει η ψήφισή του χωριστά. 
Ερωτάται το Σώμα: Γίνεται δεκτό το νομοσχέδιο επί της αρχής;","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"63096"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"63097"," Παρών.","ΕΠΑΜΕΙΝΩΝΔΑΣ ΜΑΡΙΑΣ",304
"63098"," Παρών.","ΧΡΗΣΤΟΣ ΠΑΠΠΑΣ",418
"63099"," Παρών.","ΣΠΥΡΙΔΩΝ ΧΑΛΒΑΤΖΗΣ",534
"63100"," Συνεπώς το νομοσχέδιο του Υπουργείου Εσωτερικών: «Κύρωση της Πράξης Νομοθετικού Περιεχομένου «Λήψη μέτρων για την άμεση αποκατάσταση των ζημιών που προκλήθηκαν από τα γεγονότα της 12ης Φεβρουαρίου στο κέντρο των Αθηνών»» έγινε δεκτό επί της αρχής κατά πλειοψηφία. 
Ερωτάται το Σώμα: Γίνεται δεκτό το άρθρο μόνο του νομοσχεδίου;","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"63101"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"63102"," Παρών.","ΕΠΑΜΕΙΝΩΝΔΑΣ ΜΑΡΙΑΣ",304
"63103"," Παρών.","ΧΡΗΣΤΟΣ ΠΑΠΠΑΣ",418
"63104"," Παρών.","ΣΠΥΡΙΔΩΝ ΧΑΛΒΑΤΖΗΣ",534
"63105"," Συνεπώς το άρθρο μόνο του νομοσχεδίου έγινε δεκτό κατά πλειοψηφία. 
Ερωτάται το Σώμα: Γίνεται δεκτό το νομοσχέδιο και στο σύνολο;","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"63106"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"63107"," Παρών.","ΕΠΑΜΕΙΝΩΝΔΑΣ ΜΑΡΙΑΣ",304
"63108"," Παρών.","ΧΡΗΣΤΟΣ ΠΑΠΠΑΣ",418
"63109"," Παρών.","ΣΠΥΡΙΔΩΝ ΧΑΛΒΑΤΖΗΣ",534
"63110"," Συνεπώς το νομοσχέδιο έγινε δεκτό και στο σύνολο κατά πλειοψηφία. 
Συνεπώς το νομοσχέδιο του Υπουργείου Εσωτερικών: «Κύρωση της Πράξης Νομοθετικού Περιεχομένου «Λήψη μέτρων για την άμεση αποκατάσταση των ζημιών που προκλήθηκαν από τα γεγονότα της 12ης Φεβρουαρίου στο κέντρο των Αθηνών»» έγινε δεκτό κατά πλειοψηφία σε μόνη συζήτηση επί της αρχής, των άρθρων και του συνόλου και έχει ως εξής: 
(Να μπει το κείμενο του νομοσχεδίου σελ. 456α)","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"63111"," Κύριοι συνάδελφοι, παρακαλώ το Σώμα να εξουσιοδοτήσει το Προεδρείο για την υπ’ ευθύνη του επικύρωση των Πρακτικών ως προς την ψήφιση στο σύνολο του παραπάνω νομοσχεδίου.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"63112"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"63113"," Το Σώμα παρέσχε τη ζητηθείσα εξουσιοδότηση. 
Κύριοι συνάδελφοι, δέχεστε στο σημείο αυτό να λύσουμε τη συνεδρίαση;","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"63114"," Μάλιστα, μάλιστα.
Με τη συναίνεση του Σώματος και ώρα 19.35΄ λύεται η συνεδρίαση για αύριο ημέρα Παρασκευή 21 Σεπτεμβρίου 2012 και ώρα 10.00΄, με αντικείμενο εργασιών του Σώματος κοινοβουλευτικό έλεγχο: α) συζήτηση επικαίρων ερωτήσεων και β) συζήτηση της υπ’ αριθμόν 6/5-9-2012 επερώτησης της Προέδρου της Κοινοβουλευτικής Ομάδας του Κομμουνιστικού Κόμματος Ελλάδας κ. Αλέκας Παπαρήγα και των Βουλευτών του κόμματός της, σχετικά με την κατάσταση που διαμορφώνεται στις ιατροφαρμακευτικές και προνοιακές παροχές στο λαό. 
Ο","ΟΛΟΙ ΟΙ ΒΟΥΛΕΥΤΕΣ",NA
