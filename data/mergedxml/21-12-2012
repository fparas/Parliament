"","Content","name","ParlmemberID"
"64029","Date","21-12-2012",NA
"64030"," Ευχαριστώ, κύριε Πρόεδρε.
	Κύριε Υπουργέ, απ’ όλες τις ευάλωτες στη φτώχεια ομάδες, με την επίκαιρη ερώτησή μου επιλέγω να στρέψω τη δική σας προσοχή, αλλά και όλων μας, στις μονογονεϊκές οικογένειες, όχι μόνο λόγω του κινδύνου της ένταξης και αυτών στην κατηγορία της φτώχειας, αλλά και διότι η ελληνική πολιτεία και τους χρωστά και τους οφείλει κατανόηση, σεβασμό και φροντίδα. Σήμερα απειλούνται από τη φτώχεια σε εξαιρετικά υψηλό ποσοστό. Η έρευνα για το 2011 λέει 43,2%. Είναι συνεχώς αντιμέτωπες με ζητήματα κοινωνικού αποκλεισμού και ήταν και είναι εξαιρετικά εκτεθειμένες στην υπερχρέωση και στην ανεργία.
	Κύριε Υπουργέ, πενήντα χρόνια τώρα, πολιτικοί και πολιτεία υπολογίζουν και στηρίζουν την κατηγορία των πολυτέκνων και καλά κάνουν. Κατανοώ και συμφωνώ με τους λόγους στήριξης των πολυτέκνων και πριν απ’ όλα για λόγους δημογραφικούς. Θα στηρίξω, όμως, εξίσου και τις μονογονεϊκές οικογένειες, στο πλαίσιο του οικογενειακού δικαίου και της αντιμετώπισης του δημογραφικού μας προβλήματος. Το ποσοστό των απειλούμενων από τη φτώχεια μονογονεϊκών οικογενειών είναι σταθερά υψηλό και βαίνει διαρκώς αυξανόμενο, από 34,3% το 2003 στο 43,2% το 2011. Βέβαια δεν είναι μόνο θέμα αριθμών διαρκώς αυξανομένων και ποσοστών. Είναι κυρίως θέμα λογικής και ηθικής πολιτικής.
	Σας ερωτώ, λοιπόν, κύριε Υπουργέ, ποιες είναι οι ειδικές παροχές των Υπουργείων σας για τις μονογονεϊκές οικογένειες. Θα συνεργαστείτε για να στηρίξετε τις μονογονεϊκές οικογένειες και πώς; Θα ενισχύσετε τις κοινωνικές παροχές, όπως την ιατροφαρμακευτική και νοσοκομειακή τους περίθαλψη και την πρόταξή τους σε βρεφονηπιακούς παιδικούς σταθμούς; Θα δημιουργήσει το Υπουργείο στοχευμένα επιχορηγούμενα προγράμματα απασχόλησης για τους ενήλικες μονογονείς;
	Ευχαριστώ, κύριε Πρόεδρε.","ΣΠΥΡΙΔΩΝ ΛΥΚΟΥΔΗΣ",287
"64031"," Το λόγο έχει ο Υφυπουργός κ. Παναγιωτόπουλος.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"64032"," Ευχαριστώ, κύριε Πρόεδρε.
	Κύριε συνάδελφε, όπως καταλαβαίνετε, μία απάντηση του τύπου «ναι, θα κάνουμε» δεν επαρκεί και σίγουρα δεν θα ικανοποιούσε και εσάς. Από την άλλη, για να μπούμε κάποτε στον πυρήνα αυτής της συζήτησης για την κοινωνική φροντίδα στην Ελλάδα, θα πρέπει να αναγνωρίσουμε το γεγονός ότι καλούμεθα να δώσουμε λύση σε προβλήματα που συνοψίζονται στο δίπτυχο «ολοένα και περισσότερες και πιο δραματικές ανάγκες – ολοένα και λιγότερα μέσα στη διάθεσή μας για να τις αντιμετωπίσουμε». Επομένως θα πρέπει να κάνουμε πολύ καλή δουλειά για να έχουμε αποτέλεσμα.
	Επίσης θα παραδεχθούμε ότι το ζητούμενο δεν είναι να ευνοηθούν ή να ικανοποιηθούν τα αιτήματα της μιας κοινωνικά ευπαθούς ομάδας -ας πούμε για τους πολύτεκνους που αναφέρατε- κι αυτό να αποβεί σε βάρος των διεκδικήσεων μιας άλλης ομάδας επειδή η «πίτα» δεν φτάνει για να ικανοποιηθούν όλοι. Δεν είναι αυτό το ζητούμενο. 
Το μεγάλο ζητούμενο, αυτό που αντιλαμβάνομαι κι εγώ στο Υπουργείο αυτή την ώρα, είναι να σχεδιαστεί μία ενιαία συντονισμένη κεντρική πολιτική κοινωνικής φροντίδας, ένα σχέδιο εθνικής στρατηγικής για τις ευπαθείς ομάδες και πολύ περισσότερο αυτό να μεταφραστεί σε συγκεκριμένες πολιτικές που στοχεύουν στην ανάγκη και όχι σ’ αυτούς που εξυπηρετούν την ανάγκη. Το λέω αυτό μετά λόγου γνώσεως ειδικά. Πρέπει, δηλαδή, να πάμε στην εξυπηρέτηση της ανάγκης. Οι ανάγκες είναι σήμερα πάρα πολλές. Επομένως ο κεντρικός κυβερνητικός σχεδιασμός είναι το ζητούμενο. 
	Ας δούμε τι υπάρχει αυτή τη στιγμή σε εξέλιξη και τι εφαρμόζεται. Το Υπουργείο Εργασίας εφαρμόζει το πρόγραμμα οικονομικής ενίσχυσης απροστάτευτων παιδιών. Σκοπός του είναι η οικονομική ενίσχυση παιδιών ηλικίας μέχρι δεκαέξι ετών, τα οποία για διάφορους λόγους στερούνται πατρικής προστασίας. Άρα αυτό το μέτρο αναφέρεται στη στήριξη της μονογονεϊκής οικογένειας. 
Με το πρόγραμμα αυτό καταβάλλεται σήμερα μηνιαίο επίδομα 44 ευρώ σε κάθε απροστάτευτο παιδί ηλικίας μέχρι δεκαέξι ετών, με την προϋπόθεση  ότι το μηνιαίο εισόδημα της οικογένειας που διαμένει το παιδί δεν υπερβαίνει για τριμελή οικογένεια τα 235 ευρώ, προσαυξανόμενο κατά 20,54 ευρώ για κάθε επιπλέον μέλος πέραν του τρίτου, πολύ λίγο δηλαδή, -το καταλαβαίνετε και εσείς, το καταλαβαίνω και εγώ, το καταλαβαίνουμε όλοι σ’ αυτήν την Αίθουσα. Το πρόγραμμα αυτό εφαρμόζεται χωρίς καμμία διάκριση σε φυλή, θρησκεία ή καταγωγή σε όλους ανεξαρτήτως τους δικαιούχους που πληρούν τις προϋποθέσεις του νόμου, εφόσον έχουν νόμιμη και μόνιμη διαμονή στη χώρα. Καταβάλλεται στους δικαιούχους από τους δήμους της χώρας. Προσωπικά δεν πιστεύω ότι επαρκεί για να καλύψει ανάγκες. Χρειάζεται να γίνει κάτι περισσότερο και σε αυτό, νομίζω, πρέπει να είμαστε κατηγορηματικοί. 
Επίσης, πρέπει να προσθέσω ότι προσφάτως θεσπίστηκε το ενιαίο επίδομα στήριξης τέκνων, το οποίο καταβάλλεται από το πρώτο πλέον παιδί, από 1/1/2013. Αυτό είναι το κλασικό οικογενειακό επίδομα που  καταβαλλόταν με ένα άλλο σύστημα μέχρι πρότινος. Αυτό μετατρέπεται σε ενιαίο επίδομα στήριξης τέκνων και χορηγείται στους δικαιούχους με βάση εισοδηματικά κριτήρια.  Καλύπτει, βέβαια, και μονογονεϊκές οικογένειες. Χορηγείται με βάση την πραγματική ανάγκη, αφού, όταν οι πόροι δεν επαρκούν για να καλυφθούν όλες οι ανάγκες, λογικό είναι να προταχθούν αυτοί που έχουν τη μεγαλύτερη ανάγκη και αυτό γίνεται με εισοδηματικά κριτήρια. Βέβαια, το εισοδηματικό βάζει στη μέση και υπολογισμούς σε βάση εισοδηματικής δυνατότητας, επομένως τα στοιχεία αυτά βγαίνουν από τα φορολογικά δεδομένα και εκεί ο τρόπος υπολογισμού και καταβολής λίγο περιπλέκεται, αλλά δεν υπάρχει άλλος τρόπος για να δούμε αυτούς που το έχουν πραγματικά ανάγκη, δηλαδή τους φτωχότερους.
Όσον αφορά –και κλείνω- την παροχή ιατροφαρμακευτικής περίθαλψης, εκεί έχουμε την απόφαση της προηγούμενης πολιτικής ηγεσίας το Μάιο του 2012 που δόθηκε εντολή στις υγειονομικές περιφέρειες της Ελλάδας να μην αποκλείονται ασθενείς οι οποίοι είναι ανασφάλιστοι και βρίσκονται υπό το κράτος έκτακτης ανάγκης, ώστε να μπορούν να αντιμετωπιστούν περιστατικά στα εξωτερικά ιατρεία κάθε νοσοκομείου. Δεν είναι ζήτημα Υπουργείου Εργασίας, αλλά για την εξυπηρέτηση της συζήτησης που είναι σε επίπεδο παροχών το λέμε και αυτό. Είχαμε την πρόσφατη εξαγγελία του Υπουργού Υγείας για παροχή πλέον ιατροφαρμακευτικής περίθαλψης και σε ανασφάλιστους. Αυτή βρίσκεται σε φάση υλοποίησης. Και βέβαια σε αυτό το πλαίσιο, στο πλαίσιο δηλαδή της στήριξης των αδύναμων, εντάσσονται και οι μονογονεϊκές οικογένειες. 
Δεν υπάρχει πολιτική, όσον αφορά τις ειδικές...","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"64033"," Κύριε Υπουργέ, στη δευτερολογία σας θα πείτε τα υπόλοιπα.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"64034"," Επομένως υπάρχει αρκετό κενό που καλούμεθα να καλύψουμε. Θα συμπληρώσω μετά.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"64035"," Θα συμπληρώσετε, κύριε Υπουργέ, γι’ αυτό έχετε δευτερολογία. 
Το λόγο έχει ο Βουλευτής κ. Σπυρίδων Λυκούδης.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"64036"," Κύριε Υπουργέ, επειδή καταγράφω θετικά το  ότι ξεκινήσατε την απάντησή σας με τη σωφροσύνη να αποφύγουμε τα «θα», θα προσπαθήσω και εγώ στη δευτερολογία μου να αποφύγω αυτό που συνήθως κάνει ο ερωτών Βουλευτής, δηλαδή να αποφύγω τα «πρέπει», τι πρέπει να κάνετε, για να μην έχω και από εσάς την απάντηση του «θα», όπως πολύ σωστά είπατε. 
Επειδή, όμως, κύριε Υπουργέ, πάρα πολλές φορές στο δρόμο, μέσα από την κινητικότητα των τμημάτων του πληθυσμού, μέσα από διαδηλώσεις κ.λπ. ακούμε την υποστήριξη -με το δικό τους τρόπο όσοι το κάνουν- της ανάγκης να εξαιρεθούν εργαζόμενοι, τμήματα πληθυσμού από κάποιες ρυθμίσεις και να αποτελέσουν εξαιρέσεις για να έχουν και κάποια προνόμια, θέλω να θυμίσω -και το λέω άλλη μία φορά- ότι οι μονογονεϊκές οικογένειες στην Ελλάδα ζουν τη δική τους εξαίρεση, αλλά αυτή η εξαίρεση είναι εξαίρεση από τη φροντίδα, το σεβασμό και το ενδιαφέρον της πολιτείας. 
Και επειδή πραγματικά πρέπει να αποφύγουμε τα «θα», εγώ θέλω να μιλήσουμε από καρδιάς και με ειλικρίνεια γι’ αυτό το ζήτημα. Πρέπει να το αντιμετωπίσουμε ως ένα κοινωνικό πρόβλημα, με σεβασμό κυρίως, φεύγοντας από τα νούμερα. Εγώ θα μπορούσα να επαναλάβω αυτό που είπα και το ξέρετε, ότι αν είχαμε 23% πριν από πέντε-έξι χρόνια αυτών των οικογενειών στη φτώχεια, τώρα έχουμε το 45% των μονογονεϊκών οικογενειών όχι απλώς να οδεύουν στη φτώχεια, αλλά να έχουν φτάσει στη φτώχεια. Υπ’ αυτήν την έννοια, λοιπόν, έχει πολύ μεγάλη αξία, γι’ αυτό η δευτερολογία σας θα ήθελα, αν είναι δυνατόν, να εμπεριέχει κάποιες πιο συγκεκριμένες απαντήσεις για το ποιες πρωτοβουλίες μπορεί να πάρει το Υπουργείο για να μπορέσουμε να αποδείξουμε στις μονογονεϊκές οικογένειες το ενδιαφέρον μας. 
Ξέρετε, στην Ευρώπη οι μονογονεϊκές οικογένειες αναπτύσσουν έναν δυναμισμό τα τελευταία χρόνια. Στην Ελλάδα δεν υπάρχει δυναμισμός, υπάρχει όμως μία πολύ πιο διευρυμένη παρουσία των μονογονεϊκών οικογενειών απ’ ό,τι στο παρελθόν. Άρα αντιμετωπίζουμε μία κατάσταση στην ελληνική κοινωνία: Υπάρχει διευρυμένος πληθυσμός ο οποίος υπάγεται στην κατηγορία των μονογονεϊκών οικογενειών. 
Νομίζω, λοιπόν, ότι υπάρχει ανάγκη να πάρετε κάποιες πρωτοβουλίες ως Υπουργείο και στο επίπεδο της ενίσχυσής τους της οικονομικής και κυρίως στο επίπεδο της φροντίδας τους σε άλλου τύπου ανάγκες που έχουν αυτές οι οικογένειες: Για παράδειγμα –το ανέφερα και πριν- αν μπορούν στους βρεφονηπιακούς σταθμούς να προταχθούν οι μονογονεϊκές οικογένειες έναντι άλλων τμημάτων πληθυσμού και κυρίως αν είναι δυνατόν να υπάρξει μια διευρυμένη, στο επίπεδο της ιατροφαρμακευτικής περίθαλψης, φροντίδα της πολιτείας. 
Θα ήθελα να κλείσω λέγοντας ότι κατάλαβα από την πρωτολογία σας ότι αντιμετωπίζετε επί της ουσίας το θέμα και όχι με την τυπικότητα των αριθμών. Ξέρετε ότι αυτό που πρέπει να έχουμε κυρίως απέναντι σε αυτές τις οικογένειες τις μονογονεϊκές είναι μια στάση σεβασμού και φροντίδας. 
Θα ήθελα, αν μπορείτε, να μου δώσετε περισσότερα στοιχεία για την πρόθεση του Υπουργείου να περάσει σ’ αυτό το επίπεδο της φροντίδας. 
Ευχαριστώ πολύ, κύριε Πρόεδρε.","ΣΠΥΡΙΔΩΝ ΛΥΚΟΥΔΗΣ",287
"64037","  Κι εγώ σας ευχαριστώ.
Το λόγο έχει ο Υφυπουργός κ. Νικόλαος Παναγιωτόπουλος.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"64038"," Ευχαριστώ, κύριε Πρόεδρε.
 Κύριε συνάδελφε, θα κάνω ό,τι μπορώ για να δώσω τις απαντήσεις που θέλετε. 
Είναι γεγονός ότι μέχρι πρότινος η οποιουδήποτε τύπου παροχή κοινωνικής φροντίδας στη χώρα μας θα λέγαμε ότι ερχόταν μετά από οργανωμένες πιέσεις και διεκδικήσεις συνδικαλιστικής –πολλές φορές- φύσεως από οργανωμένες ομάδες πίεσης. 
Σε αυτό το επίπεδο, δεν έχει καταγραφεί -τουλάχιστον στο Υπουργείο Εργασίας και όσο είμαστε εμείς στην πολιτική του ηγεσία- τέτοιου είδους οργανωμένη πίεση από το πεδίο των μονογονεϊκών οικογενειών. Αυτό δεν σημαίνει, βέβαια, ότι εμείς πρέπει να αφήσουμε το θέμα αυτό παράμερα και να μην το κοιτάξουμε καν. Όπως σας είπα και στην πρωτολογία μου, οφείλουμε να το κάνουμε αυτό. 
Άλλωστε, πάρα πολλές μονογονεϊκές οικογένειες συμπεριλαμβάνοντα στα περίπου δύο εκατομμύρια τριακόσιες χιλιάδες Έλληνες που, σύμφωνα με τα τελευταία στοιχεία, ζουν πλέον κάτω από το όριο της φτώχειας. Κι αυτό είναι ένα πάρα πολύ σοβαρό νούμερο, το οποίο πραγματικά σοκάρει. Πρέπει να κάνουμε κάτι για το θέμα αυτό στο σύνολο. Πρέπει να αναλάβουμε κι ειδικές μέριμνες. 
Η πρότασή σας για μια προτεραιότητα –αν θέλετε- στην ένταξη παιδιών από μονογονεϊκή οικογένεια στους παιδικούς σταθμούς της χώρας, τουλάχιστον εκεί όπου υπάρχει δυνατότητα, με βρίσκει απόλυτα σύμφωνο. 
Σας είπα ότι στο Υπουργείο και σε συνεργασία και σε συνέργεια με άλλα Υπουργεία, όπως το Υπουργείο Υγείας και το Υπουργείο Εσωτερικών που χειρίζεται το θέμα των παιδικών σταθμών ή άλλων προνοιακών δομών κοινωνικής φροντίδας, κυρίως μέσα από τους Οργανισμούς Τοπικής Αυτοδιοίκησης προσπαθούμε να εκπονήσουμε ένα νέο σχέδιο. Το σχέδιο αυτό –όπως σας είπα- πρέπει να είναι ολοκληρωμένο. Δεν γίνεται αλλιώς. Αν δεν είναι ολοκληρωμένο το σχέδιο, θα έχει αστοχίες. Στην ομπρέλα, δηλαδή, της κοινωνικής φροντίδας πρέπει να συμπεριληφθούν όλες οι ευάλωτες ομάδες. Μια από αυτές τις ευάλωτες ομάδες είναι και οι μονογονεϊκές οικογένειες. 
Επίσης, θεωρώ ότι θα πρέπει να υπάρξει ειδική μέριμνα. Αυτήν τη στιγμή βρισκόμαστε σε επικοινωνία και συζήτηση με τον ΟΑΕΔ, τον οργανισμό δηλαδή που έχει αναλάβει το ζήτημα της τόνωσης της απασχόλησης της χώρας, για προγράμματα ανεργίας που αφορούν και μέλη μονογονεϊκών οικογενειών, εργαζόμενους, βέβαια ή εργαζόμενες μητέρες. Δεν αρκεί το πρόγραμμα για την καταπολέμηση της ανεργίας των νέων. Δεν αρκεί το πρόγραμμα για την καταπολέμηση της ανεργίας αυτών που είναι κοντά στην ηλικία της συνταξιοδότησης. Πρέπει κάτι να προκύψει για κάθε ομάδα εργαζομένων που έχει αυτήν τη στιγμή ανάγκη. 
Δεν μπορώ να γίνω πιο συγκεκριμένος αυτήν την ώρα. Μπορώ να σας πω –και το έχω ανακοινώσει τις τελευταίες μέρες- ότι είναι θέμα λίγου χρόνου πλέον να ανακοινωθεί το εθνικό σχέδιο, η εθνική στρατηγική για την καταπολέμηση του κοινωνικού αποκλεισμού. Το ζητούμενο, όμως, είναι αυτό το σχέδιο να λέει κάτι παραπάνω από θεωρητικές προσεγγίσεις και να κάνει λόγο και για πολιτικές που θα φτάσουν στην ανάγκη, στη βάση. Αλλιώς, πραγματικά, για ακόμη μια φορά δεν θα έχουμε κάνει τίποτε ή, στην καλύτερη περίπτωση, θα έχουμε κάνει ανορθολογική και λανθασμένη και επομένως άστοχη χρήση των μέσων που έχουμε στη διάθεση μας.
Χρειάζεται, λοιπόν, κεντρικός σχεδιασμός. Φυσικά, τα κόμματα θα λάβουν γνώση και θα κληθούν να συμβάλουν με τις ειδικές προτάσεις τους σε όλα τα συγκεκριμένα σημεία ή όπου μπορούν να εισφέρουν στη συζήτηση αυτή για την τόνωση της κοινωνικής φροντίδας.
Θεωρώ ότι αυτή την ώρα που και στην Ευρώπη ακόμη «σηκώνεται» –αν μου επιτραπεί η έκφραση- η συζήτηση πλέον και για κοινωνική φροντίδα και για πρόνοια για τους αδύνατους, εκτός από τα ζητήματα της δημοσιονομικής προσαρμογής, είναι μια χρυσή ευκαιρία για εμάς να βάλουμε αυτή τη συζήτηση σε κεντρικό επίπεδο, οργανωμένα και στη χώρα μας. Πρέπει, όμως, να τηρηθεί η ισορροπία: Ούτε δημοσιονομική προσαρμογή χωρίς καμμία πρόνοια για τη διατήρηση της κοινωνικής συνοχής, ούτε μια υπερβολική –αν θέλετε- παροχολογία τώρα που ήρθαν και τα λεφτά –γιατί και αυτό πρέπει να ληφθεί υπ’ όψιν- σε βάρος, αν θέλετε, της προσπάθειας για τη δημοσιονομική προσαρμογή.
Αυτή είναι η μεγάλη ισορροπία που πρέπει να τηρήσουμε. Πρέπει να δούμε και τα δύο μαζί και το καθένα ξεχωριστά για να έχουμε αποτέλεσμα, γιατί αν δεν έχουμε αποτέλεσμα και τώρα, πολύ φοβάμαι ότι τα πράγματα θα πάνε πολύ χειρότερα και δεν έχουμε ούτε ευκαιρίες ούτε την πολυτέλεια. 
Σας ευχαριστώ.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"64039"," Η τέταρτη με αριθμό 790/18-12-2012 επίκαιρη ερώτηση πρώτου κύκλου του Βουλευτή Ηρακλείου του Πανελληνίου Σοσιαλιστικού Κινήματος κ. Βασιλείου Κεγκέρογλου προς τον Υπουργό Οικονομικών, σχετικά με τη θεσμοθέτηση της «ΕΓΓΥΗΜΕΝΗΣ ΕΠΙΤΑΓΗΣ» για την αύξηση της ασφάλειας των συναλλαγών, δεν θα συζητηθεί λόγω κωλύματος του κυρίου Υπουργού και διαγράφεται. 
Επίσης η πέμπτη με αριθμό 788/18-12-2012 επίκαιρη ερώτηση πρώτου κύκλου του Βουλευτή Ευβοίας του Λαϊκού Συνδέσμου – Χρυσή Αυγή κ. Νικολάου Μίχου προς τους Υπουργούς Οικονομικών και Περιβάλλοντος, Ενέργειας και Κλιματικής Αλλαγής, σχετικά με την εταιρεία «ΛΑΡΚΟ», δεν θα συζητηθεί λόγω κωλύματος του κυρίου Υπουργού και διαγράφεται. 
Έχω την τιμή να ανακοινώσω στο Σώμα ότι ο Υπουργός Δικαιοσύνης, Διαφάνειας και Ανθρωπίνων Δικαιωμάτων διαβίβασε στη Βουλή, σύμφωνα με το άρθρο 86 του Συντάγματος και το ν.3126/2003 «Ποινική ευθύνη των Υπουργών», όπως ισχύει, δικογραφία κατά του τέως Υπουργού Περιβάλλοντος, Ενέργειας και Κλιματικής Αλλαγής κ. Γεωργίου Παπακωνσταντίνου. 
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, τριάντα μαθητές και μαθήτριες και τέσσερις συνοδοί-εκπαιδευτικοί από το 4ο Γυμνάσιο Νέας Σμύρνης.
Η Βουλή τούς καλωσορίζει. 
(Χειροκροτήματα απ’ όλες τις πτέρυγες της Βουλής)
Θα συζητηθεί τώρα η πρώτη με αριθμό 779/18-12-2012 επίκαιρη ερώτηση δευτέρου κύκλου της Βουλευτού Ιωαννίνων της Νέας Δημοκρατίας κ. Άννας-Μισέλ Ασημακοπούλου προς τους Υπουργούς Οικονομικών και Ανάπτυξης, Ανταγωνιστικότητας, Υποδομών, Μεταφορών και Δικτύων, σχετικά με τη συμφωνία χρηματοδότησης της ελληνικής οικονομίας από την Ευρωπαϊκή Τράπεζα Επενδύσεων. 
Θα απαντήσει ο Υπουργός Ανάπτυξης, Ανταγωνιστικότητας, Υποδομών, Μεταφορών και Δικτύων κ. Κωνσταντίνος Χατζηδάκης. 
Το λόγο έχει η Βουλευτής κ. Άννα-Μισέλ Ασημακοπούλου για δύο λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"64040"," Ευχαριστώ, κύριε Πρόεδρε.
Κύριε Υπουργέ, η επανεργοποίηση της Ευρωπαϊκής Τράπεζας Επενδύσεων στην Ελλάδα είναι ένα σημαντικό, θετικό γεγονός, που αναμφισβήτητα θα βοηθήσει στη ρευστότητα της ελληνικής οικονομίας γενικότερα, των μικρομεσαίων επιχειρήσεων ειδικότερα, κι ένα γεγονός βεβαίως που πρέπει να πω ότι οφείλεται στις επιτυχείς προσπάθειες τόσο από πλευράς σας, κύριε Υπουργέ, όσο και από πλευράς της Κυβέρνησης.
Θα με βοηθήσετε, γιατί με βάση τα δημοσίως διαθέσιμα στοιχεία και σε εθνικό και σε ευρωπαϊκό επίπεδο και συγκεκριμένα σ’ ένα ενημερωτικό σημείωμα του Υπουργείου σας, το οποίο ήταν και η αφορμή να κάνω την ερώτηση στις 14 Νοεμβρίου, προβλέπεται ότι ως το τέλος του 2015 θα διοχετευθούν στην αγορά μέσω της Ευρωπαϊκής Τράπεζας Επενδύσεων συνολικά 1,44 δισεκατομμύρια ευρώ. 
Στις 10 Δεκεμβρίου σε ανάρτηση στο site του Υπουργείου Οικονομικών ανακοινώθηκε ένα δεκαήμερο πρόγραμμα εκταμιεύσεων της Ευρωπαϊκής Τράπεζας Επενδύσεων στη χώρα μας, το οποίο λήγει σήμερα, συνολικού ύψους 750,5 εκατομμυρίων ευρώ με την εγγύηση του ελληνικού δημοσίου εκ των οποίων προβλέπονται 140 εκατομμύρια για την ALPHA BANK, 60 για την Εθνική και 12,5 για την Παγκρήτια, που θα πάνε στις μικρομεσαίες επιχειρήσεις. 
Σύμφωνα με πρόσφατη δήλωση του Επιτρόπου Οικονομικών κ. Όλι Ρεν, οι ελληνικές μικρομεσαίες επιχειρήσεις θα έχουν τη δυνατότητα  να λάβουν από την ΕΤΕΠ 1,4 δισεκατομμύρια εντός τριάντα μηνών περίπου. 
Τέλος, πρόσεξα ότι πρόσφατα το Διοικητικό Συμβούλιο της ΕΤΕΠ ενέκρινε ένα νέο χρηματοδοτικό μέσο για πρώτη φορά, το οποίο θα στηρίξει με ποσό ύψους έως 500 εκατομμυρίων ευρώ τη χρηματοδότηση του εξωτερικού εμπορίου της Ελλάδας, επιτρέποντας στις επιχειρήσεις να αναπτύξουν τις εξαγωγές τους στις εμπορικές συναλλαγές με το εξωτερικό. 
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
 Επειδή λοιπόν είναι πολλά τα στοιχεία, κύριε Υπουργέ, και επειδή δεν είναι αυτονόητο πώς πρέπει να τα συνθέσει κανείς, θα ήθελα, αν έχετε την καλοσύνη, να διευκρινίσετε αρχικά, πόσα χρήματα τελικά θα πάνε στις μικρομεσαίες επιχειρήσεις, πώς θα γίνει αυτό και ποιο είναι το χρονοδιάγραμμα της εκταμίευσής τους. 
Ευχαριστώ.","ΑΝΝΑ-ΜΙΣΕΛ ΑΣΗΜΑΚΟΠΟΥΛΟΥ",41
"64041"," Το λόγο έχει ο Υπουργός κ. Κωνσταντίνος Χατζηδάκης.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"64042"," Κύριε Πρόεδρε, κυρία Ασημακοπούλου, πράγματι πρέπει να διευκρινίσουμε τα πράγματα, για να είναι απολύτως σαφή. 
Με την Ευρωπαϊκή Τράπεζα Επενδύσεων βρισκόμαστε από τον Ιούλιο σε διαπραγματεύσεις και παρά τις όποιες δυσκολίες υπήρχαν και εξακολουθούν να υπάρχουν στην ελληνική οικονομία, πρέπει να πω ότι τα αποτελέσματα είναι θετικά. 
Θα ήθελα κι από αυτό εδώ το Βήμα να υπογραμμίσω το θετικό ρόλο που είχε και έχει στις επαφές μας προσωπικά ο Πρόεδρος της Ευρωπαϊκής Τράπεζας Επενδύσεων κ. Βέρνερ Χόγια. 
Πιο συγκεκριμένα σε σχέση με τα ερωτήματα που τίθενται υπάρχουν τρεις διαφορετικές κατηγορίες προγραμμάτων που βρίσκονται σε εξέλιξη. Είναι τα προγράμματα για τους μικρομεσαίους, τα προγράμματα δανειοδότησης δημοσίων φορέων και είναι και το πρόγραμμα στήριξης διευκόλυνσης του εισαγωγικού και εξαγωγικού εμπορίου. 
Όσον αφορά τους μικρομεσαίους, υπάρχουν δύο επιμέρους υποπρογράμματα: Ένα του Υπουργείου Οικονομικών, το Ταμείο Εγγυοδοσίας, με εγγυήσεις του ελληνικού δημοσίου ύψους 440 εκατομμυρίων ευρώ και ένα του Υπουργείου Ανάπτυξης, με εγγυήσεις μέσω του ΕΣΠΑ, ύψους 1 δισεκατομμυρίου ευρώ. Συνολικά δηλαδή 1.440.000.000. Από αυτά 600.000.000 θα έχουν εκταμιευθεί μέχρι την 1η Ιανουαρίου 2013, 400.000.000 μέχρι το τέλος του 2013, δηλαδή συνολικά 1 δισεκατομμύριο και τα υπόλοιπα 440.000.000 μέχρι το τέλος του 2015. Αυτά σε σχέση με τους μικρομεσαίους. Οι εκταμιεύσεις έχουν ξεκινήσει. 
Σε σχέση με το δημόσιο, υπάρχουν διάφορα προγράμματα στήριξης δανειοδότησης φορέων, ΔΕΗ, ΔΕΣΦΑ, «ΑΤΤΙΚΟ ΜΕΤΡΟ» κ.λπ., στα οποία αναφέρεται η ανακοίνωση του Υπουργείου Οικονομικών. Έχω συγκεκριμένα στοιχεία τα οποία μπορώ να σας τα αναφέρω, εάν δεν γίνομαι κουραστικός: ΔΕΗ, έχουν ήδη  εκταμιευθεί 148 εκατομμύρια, ΔΕΣΦΑ 30 εκατομμύρια, «ΑΤΤΙΚΟ ΜΕΤΡΟ» 250 εκατομμύρια, Οργανισμός Σχολικών Κτηρίων 500.000.000 και στο ΕΣΠΑ, για κάλυψη της εθνικής συμμετοχής, 200.000.000. 
Θέλω επίσης να σημειώσω ότι οι εκταμιεύσεις από την Ευρωπαϊκή Τράπεζα Επενδύσεων που αφορούν στην ελληνική οικονομία μέσα στο 2012, εκταμιεύσεις που έχουν ήδη υπογραφεί και θα γίνουν μέχρι το τέλος του χρόνου, είναι 908 εκατομμύρια ευρώ. Επομένως οι συμφωνίες τηρήθηκαν στο ακέραιο. 
Το τρίτο πρόγραμμα το οποίο υπάρχει και ανακοινώθηκε για πρώτη φορά τις τελευταίες ημέρες, είναι ένα πρόγραμμα στήριξης του εξαγωγικού και εισαγωγικού εμπορίου, λόγω του προβλήματος ρευστότητας των ελληνικών τραπεζών. Είναι ένα πρόγραμμα που για πρώτη φορά στην ιστορία της Ευρωπαϊκής Τράπεζας Επενδύσεων τίθεται σε ισχύ, με αρκετές δυσκολίες στις διαπραγματεύσεις, αλλά, εν πάση περιπτώσει, ελήφθη αυτή την εβδομάδα θετική απόφαση. Είναι ένα πρόγραμμα της τάξεως των 500 εκατομμυρίων με ανακυκλούμενες εγγυήσεις. Και επειδή ακριβώς οι εγγυήσεις αυτές είναι ανακυκλούμενες, οι ειδικοί υπολογίζουν ότι σε ετήσια βάση αυτό αντιστοιχεί με 1,5 δισεκατομμύριο για το ελληνικό εισαγωγικό και εξαγωγικό εμπόριο, που είναι μία πολύ μεγάλη ένεση ρευστότητας αυτή την ώρα στην ελληνική οικονομία.","ΚΩΝΣΤΑΝΤΙΝΟΣ ΧΑΤΖΗΔΑΚΗΣ",546
"64043"," Το λόγο έχει η συνάδελφος κ. Άννα-Μισέλ Ασημακοπούλου για τρία λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"64044"," Ευχαριστώ, κύριε Πρόεδρε. 
Κύριε Υπουργέ, ευχαριστώ για τις πολύ χρήσιμες διευκρινίσεις. Επαναλαμβάνω ότι υπάρχει αναγνώριση της μεγάλης προσπάθειας που έχει γίνει, αλλά και της επιτυχίας των διαπραγματεύσεων. Αν μου επιτρέπετε, θα εστιάσω στο κομμάτι των μικρομεσαίων επιχειρήσεων και νομίζω ότι δεν χρειάζεται να επιχειρηματολογήσω υπέρ της μεγάλης σημασίας που έχουν οι μικρομεσαίες επιχειρήσεις για την ελληνική οικονομία. Αρκεί να αναφέρω ότι, σύμφωνα με πρόσφατα στοιχεία της Ευρωπαϊκής Επιτροπής που δημοσιεύονται στο ετήσιο ενημερωτικό δελτίο για το «Small business act for Europe» του 2012, οι μικρομεσαίες επιχειρήσεις αντιπροσωπεύουν το 99,9% των επιχειρήσεων στην Ελλάδα και το 85,2% της απασχόλησης στη χώρα μας. 
Με δεδομένο, λοιπόν, ότι οι ελληνικές μικρομεσαίες επιχειρήσεις έχουν πληγεί πολύ από την οικονομική κρίση επιτρέψτε μου να αναφερθώ εν συντομία στο οικονομικό περιβάλλον που έχει διαμορφωθεί στην Ήπειρο και συγκεκριμένα στην εκλογική περιφέρειά μου, στο Νομό Ιωαννίνων, για να τονίσω τη σημασία της διάθεσης των κονδυλίων από την Ευρωπαϊκή Τράπεζα Επενδύσεων στην περιοχή μας. Από τα στοιχεία λοιπόν, της ΕΛΣΤΑΤ του 2009 προκύπτει ότι η Περιφέρεια Ηπείρου συμμετέχει κατά 2,5% στο σχηματισμό της χώρας και κατατάσσεται στη δέκατη θέση. 
Κατατάσσεται με βάση το κατά κεφαλήν εισόδημα στη δωδέκατη θέση από τις δέκα τρεις περιφέρειες. Δυστυχώς τα στοιχεία του τρίτου τριμήνου του 2012 της ΕΛΣΤΑΤ δείχνουν ότι η ανεργία έχει φτάσει στο 23,4%.
Επιπλέον, σύμφωνα με στοιχεία του Επιμελητηρίου Ιωαννίνων το ισοζύγιο των μικρομεσαίων επιχειρήσεων που έκλεισαν και άνοιξαν είναι, βεβαίως, αρνητικό για το 2011. Υπάρχουν διακόσιες δέκα επτά λιγότερες επιχειρήσεις το 2011 και έχουμε και αρνητικό κατάλογο διακοσίων είκοσι επιπλέον επιχειρήσεων το πρώτο εξάμηνο του 2012.
Λυπάμαι που περιγράφω την κατάσταση με μελανά χρώματα, αλλά αυτή είναι. Εγώ με αυτήν τη σκέψη θα ήθελα να δω και κρίνω σκόπιμο να τεθούν στα κριτήρια αυτά, τα οποία θα βάλετε στις τράπεζες που θα συμμετέχουν για να δώσουν τα χρήματα της Ευρωπαϊκής Τράπεζας Επενδύσεων στις μικρομεσαίες επιχειρήσεις, κάποια κριτήρια και κάποιους όρους, ούτως ώστε να επιτευχθεί και μία δίκαιη περιφερειακή κατανομή των σημαντικών αυτών κονδυλίων που διατίθενται με βάση τις ιδιαίτερες ανάγκες της κάθε περιφέρειας.
Αυτό με τη σειρά του αντιλαμβάνεστε ότι θα συντελέσει στη δημιουργία θέσεων εργασίας συγκεκριμένα στις περιφέρειες και, βεβαίως, στην προστασία και των υφιστάμενων θέσεων εργασίας.
Με όπλο, λοιπόν, αυτά τα χρήματα και τη μεγάλη προσπάθεια που έχετε κάνει με την Ευρωπαϊκή Τράπεζα Επενδύσεων, πιστεύω ότι πρέπει οι περισσότερες μειονεκτικές περιοχές, όπως είναι η εκλογική μου περιφέρεια των Ιωαννίνων, να ενισχυθούν.
Σας ερωτώ, λοιπόν, κύριε Υπουργέ, αν υπάρχει κάποια τέτοια πρόβλεψη ή δυνατότητα για μια περιφερειακή κατανομή των ενισχύσεων μέσω αυτών των προγραμμάτων με κριτήρια που συνδέονται με τις ιδιαιτερότητες της κάθε εκλογικής περιφέρειας και, βεβαίως, θα ήθελα να αναφερθείτε, αν είναι δυνατόν, και στις συγκεκριμένες προοπτικές ενίσχυσης των μικρομεσαίων επιχειρήσεων στη δική μου εκλογική περιφέρεια και σε όποια διαθέσιμα στοιχεία υπάρχουν για τη μέχρι στιγμή απορρόφηση στην Περιφέρεια Ηπείρου αυτών των κονδυλίων.
Ευχαριστώ.","ΑΝΝΑ-ΜΙΣΕΛ ΑΣΗΜΑΚΟΠΟΥΛΟΥ",41
"64045","  Το λόγο έχει ο Υπουργός Ανάπτυξης, Ανταγωνιστικότητας, Υποδομών, Μεταφορών και Δικτύων κ. Κωνσταντίνος Χατζηδάκης.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"64046"," Το πρόγραμμα του Υπουργείου Ανάπτυξης, το εγγυοδοτικό ταμείο δηλαδή, έχει περιφερειακά χαρακτηριστικά. Πιο συγκεκριμένα, χρησιμοποιεί ως βάση για να προχωρήσουν τα δάνεια του ΕΣΠΑ επιμέρους περιφερειακά επιχειρησιακά προγράμματα, μεταξύ των οποίων και αυτό της Ηπείρου.
Επομένως αντιλαμβάνεστε ότι θα κατανεμηθούν πόροι, θα δοθούν δάνεια σε όλες τις περιφέρειες. Δεν μπορώ να σας μιλήσω με ακρίβεια, διότι αυτό εξαρτάται και από τη ζήτηση. 
Μπορώ, όμως, να σημειώσω ακόμα μία φορά ότι επειδή μέχρι και πριν από λίγες μέρες -όχι μήνες, μέρες και μέσα στο Δεκέμβριο- πολλοί σημείωναν ότι όλα αυτά είναι στη σφαίρα της θεωρίας, μόνο για τους μικρομεσαίους μέσω της Ευρωπαϊκής Τράπεζας Επενδύσεων έχουν ήδη υπογραφεί συμφωνίες με την Εθνική 250 εκατομμύρια ευρώ, με την ALPHA BANK 140 εκατομμύρια ευρώ, με την Παγκρήτια Τράπεζα 50 εκατομμύρια ευρώ, προχτές με την EUROBANK 75 εκατομμύρια ευρώ. Είναι σε εξέλιξη και ακόμη και σήμερα μπορεί να κλείσει ενδεχομένως άλλη μια διαπραγμάτευση με μία ακόμη εμπορική τράπεζα για 75 εκατομμύρια ευρώ. Επειδή είναι σε εξέλιξη δεν αναφέρομαι στο όνομά της. Το σύνολο, επομένως, είναι 590 εκατομμύρια ευρώ που θα διατεθούν μέσω της Ευρωπαϊκής Τράπεζας Επενδύσεων για τους μικρομεσαίους μόνο μέσα στο Δεκέμβριο.
 Αυτό είναι συγκεκριμένο έργο. Δεν είναι υποσχέσεις. Δεν είναι πράγματα που τα είχατε ακούσει στο παρελθόν και δεν έγιναν.
Πέραν αυτών, χθες από την πλευρά του Υπουργείου Ανάπτυξης παρουσιάστηκε μετά από συμφωνία με τους περιφερειάρχες ένα νέο πρόγραμμα μέσω του ΕΣΠΑ ειδικά για τις μικρομεσαίες επιχειρήσεις δημόσιας χρηματοδότησης 456 εκατομμυρίων ευρώ για το εμπόριο, για τη μεταποίηση και τον τουρισμό. Το πρόγραμμα αυτό θα προχωρήσει σε στενή συνεργασία με τις περιφέρειες  και, μάλιστα, οι περιφερειάρχες θα είναι εκείνοι που μέσα σ’ αυτό το πλαίσιο θα προδιαγράψουν τα συγκεκριμένα επαγγέλματα που θα επιλεγούν ανά περιφέρεια, ώστε να υπάρχει και η αντίστοιχη ευελιξία στο πρόγραμμα.
Ο οδηγός του προγράμματος θα κυκλοφορήσει μέχρι τις 15 Ιανουαρίου, θα δοθούν δύο μήνες, προκειμένου να υποβληθούν οι αιτήσεις και μέχρι το Μάιο θα έχουν ολοκληρωθεί οι αξιολογήσεις για να προχωρήσουμε στην πράξη στην εφαρμογή αυτού του προγράμματος με τους μικρομεσαίους.","ΚΩΝΣΤΑΝΤΙΝΟΣ ΧΑΤΖΗΔΑΚΗΣ",546
"64047"," Η δεύτερη με αριθμό 785/18-12-2012 επίκαιρη ερώτηση δευτέρου κύκλου της Βουλευτού Β’ Αθήνας του Συνασπισμού Ριζοσπαστικής Αριστεράς-Ενωτικού Κοινωνικού Μετώπου κ. Σοφίας Σακοράφα προς τον Υπουργό Εσωτερικών, σχετικά με τη μεταφορά μαθητών ΑΜΕΑ από και προς τα σχολεία, δεν θα συζητηθεί λόγω κωλύματος του Υπουργού και διαγράφεται.
Ομοίως, η τρίτη με αριθμό 780/18-12-2012 επίκαιρη ερώτηση δευτέρου κύκλου της Βουλευτού Πέλλας του Πανελλήνιου Σοσιαλιστικού Κινήματος κ. Θεοδώρας Τζάκρη προς τους Υπουργούς Εργασίας, Κοινωνικής Ασφάλισης και Πρόνοιας και Εσωτερικών, σχετικά με το πρόγραμμα του Υπουργείου μέσω του οποίου δημοτικοί και ιδιωτικοί σταθμοί χρηματοδοτούνται από το ΕΣΠΑ, δεν θα συζητηθεί λόγω κωλύματος του Υπουργού και διαγράφεται.
Επίσης, η τέταρτη με αριθμό 789/18-12-2012 επίκαιρη ερώτηση δευτέρου κύκλου του Βουλευτή Νομού Αττικής του Λαϊκού Συνδέσμου - Χρυσή Αυγή κ. Ηλία Κασιδιάρη προς τους Υπουργούς Δημόσιας Τάξης και Προστασίας του Πολίτη και Δικαιοσύνης Διαφάνειας και Ανθρωπίνων Δικαιωμάτων, σχετικά με τις έρευνες για τις πράξεις βίας κατά του κόμματος της «Χρυσής Αυγής», δεν θα συζητηθεί λόγω κωλύματος του Υπουργού και διαγράφεται. 
Θα συζητηθεί τώρα η έκτη με αριθμό 787/18-12-2012 επίκαιρη ερώτηση δευτέρου κύκλου της Βουλευτού Β’ Πειραιά του Κομμουνιστικού Κόμματος Ελλάδας κ. Διαμάντως Μανωλάκου προς τον Υπουργό Αγροτικής Ανάπτυξης και Τροφίμων, σχετικά με την απόρριψη της αποζημίωσης από την Ευρωπαϊκή Ένωση των πληγέντων από το πράσινο σκουλήκι βαμβακοπαραγωγών, για το 2010. 
Θα απαντήσει ο Αναπληρωτής Υπουργός κ. Μάξιμος Χαρακόπουλος.
Το λόγο έχει η Βουλευτής κ. Διαμάντω Μανωλάκου.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"64048"," Κύριε Υπουργέ, από τη Λάρισα είσαστε και το ξέρετε το θέμα και το δράμα που βιώνουν οι βαμβακοπαραγωγοί γιατί το πράσινο σκουλήκι από το 2010 τρώει την παραγωγή και το εισόδημά τους.
Έχουμε κάνει πολλές ερωτήσεις, όμως, αυτήν τη στιγμή υπάρχει ένα δεδομένο, ότι αν και έχει διαπιστωθεί η καταστροφή της παραγωγής τους, αποζημιώσεις δεν παίρνουν αν και πληρώνουν ασφάλιστρα στον ΕΛΓΑ και το δικαιούνται. Και αυτό γιατί απέρριψε η Ευρωπαϊκή Επιτροπή τη δυνατότητα καταβολής αποζημίωσης από τα ΠΣΕΑ για το 2010, για την καταστροφή της παραγωγής, δεδομένου ότι αυτή η καταστροφή συνεχίστηκε και τα επόμενα χρόνια και το 2011 και το 2012 και μάλιστα είναι διαπιστωμένη από τους εκτιμητές γεωπόνους τους ΕΛΓΑ. Είναι καταγραμμένη και στην Καρδίτσα και στα Τρίκαλα και στη Λάρισα και τον Έβρο αλλά και σε άλλες περιοχές. 
Μάλιστα η καταστροφή ήταν τόσο μεγάλη, που σε πολλές περιπτώσεις δεν έπιαναν αυτό το πλαφόν που είναι απαραίτητο προκειμένου να πάρουν και τη συνδεδεμένη επιδότηση. Δηλαδή δεν έχασαν μόνο παραγωγή, αλλά έχασαν και επιδότηση και έχασαν και λεφτά από τα πολλά έξοδα των φυτοφαρμάκων για την καταπολέμησή τους. Αποτέλεσμα; Έχουμε απώλειες και σε παραγωγή και σε εισόδημα τρία συνεχή χρόνια. Όμως, η απόρριψη από την Κομισιόν για αποζημίωση σημαίνει απόρριψη αποζημίωσης και για τα επόμενα χρόνια. 
Το πρόβλημα είναι οξυμένο. Είναι δραματική η κατάσταση γιατί υπάρχει αν θέλετε ανθεκτικότητα αυτού του εντόμου στα φυτοφάρμακα. Εμείς τι σας λέμε; Ότι πρέπει να πάρετε άμεσα μέτρα και ζητάμε αποζημίωση να βρεθεί τρόπος να δοθεί και για το 2010 και το 2011 και το 2012, να τροποποιηθεί ο κανονισμός του ΕΛΓΑ και να αποζημιώνει 100% χωρίς, όμως, επιβάρυνση επιπλέον στο ασφάλιστρο-ήδη είναι πολύ μεγάλο- και μέτρα, ώστε να δοθεί η συνδεδεμένη ενίσχυση στους παραγωγούς που δεν έχουν πιάσει το πλαφόν.","ΔΙΑΜΑΝΤΩ ΜΑΝΩΛΑΚΟΥ",302
"64049"," Το λόγο έχει ο Αναπληρωτής Υπουργός κ. Μάξιμος Χαρακόπουλος.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"64050"," Ευχαριστώ, κύριε Πρόεδρε.
Πράγματι, κυρία συνάδελφε, οι ζημιές από το πράσινο σκουλήκι του 2010 είναι μία πονεμένη ιστορία και αυτό γιατί η προηγούμενη πολιτική ηγεσία, η προηγούμενη κυβέρνηση, γνώριζε ότι με την επιχειρηματολογία την ισχνή και αδύναμη που συνόδευσε το αίτημα για προγράμματα ΠΣΕΑ κρατικών ενισχύσεων, η συναίνεση από την Κοινότητα το πιο πιθανό θα ήταν αρνητική και όπως πράγματι ήταν αρνητική. Είναι τελεσίδικη η απόφαση που δεν επιτρέπει την καταβολή κρατικών ενισχύσεων στους παραγωγούς βαμβακιού του 2010 που επλήγησαν από το πράσινο σκουλήκι.
Επειδή δεν έχει νόημα να κλαίμε πάνω από το χυμένο γάλα, κυρία Μανωλάκου, το ζητούμενο είναι να δούμε τι μπορούμε να κάνουμε από τούδε και στο εξής για να μην επαναληφθούν τέτοια φαινόμενα και στο μέλλον. 
Εκείνο, λοιπόν, που αποφασίσαμε στο Υπουργείο Αγροτικής Ανάπτυξης και Τροφίμων σε συνεργασία με τον ΕΛΓΑ και έχουμε δρομολογήσει είναι το εξής, πρώτον, την ενεργοποίηση του άρθρου 10 του κανονισμού που επιτρέπει ενισχύσεις για την πρόληψη και την αντιμετώπιση των ζημιών που προκαλούνται από νόσους σε ζώα ή φυτά και από επιβλαβείς οργανισμούς, όπως είναι το πράσινο σκουλήκι, δεύτερον, την ενεργοποίηση του θεσμού της προαιρετικής ασφάλισης. Είναι μία μεταρρύθμιση που προωθούμε στον ΕΛΓΑ, στην οποία αναφέρθηκε και ο Πρωθυπουργός προχθές κατά την επίσκεψή του στο Υπουργείο Αγροτικής Ανάπτυξης και Τροφίμων. 
Αναφερθήκατε νωρίτερα στους αγρότες που πληρώνουν ασφάλιστρα. Τα ασφάλιστρα, όμως, που καταβάλλουν οι αγρότες σχετίζονται με συγκεκριμένα αίτια που αποζημιώνονται. Το πράσινο σκουλήκι δεν συμπεριλαμβάνεται σε αυτά. 
Η πρόθεσή  μας, λοιπόν, είναι ενεργοποιώντας το θεσμό της προαιρετικής ασφάλισης να δώσουμε τη δυνατότητα με ένα ασφάλιστρο επιπλέον οι παραγωγοί να μπορούν να ασφαλίζουν την καλλιέργειά τους, τη σοδειά τους και για αίτια που σήμερα δεν αποζημιώνονται. 
Προς αυτήν την κατεύθυνση θα ζητήσουμε την εκπόνηση αναλογιστικών μελετών, για να δούμε πώς θα προχωρήσουμε στην υλοποίηση αυτού του νέου θεσμού που θέτουμε σε εφαρμογή. 
Σε κάθε περίπτωση, εκείνο που θέλω να πω είναι ότι έχει ιδιαίτερη αξία η πρόληψη και οι ορθές γεωργικές εφαρμογές. Γι’ αυτό, θα ήθελα και από αυτό το Βήμα να ζητήσω από τους βαμβακοπαραγωγούς, από τους αγρότες μας να παρακολουθούν τα δελτία γεωργικών προειδοποιήσεων που εκδίδουν οι Διευθύνσεις Αγροτικής Οικονομίας και Κτηνιατρικής σε συνεργασία με τις αρμόδιες Υπηρεσίες Φυτοπροστασίας του Υπουργείου Αγροτικής Ανάπτυξης και Τροφίμων. 
Θα έχω την ευκαιρία να αναφερθώ και στα υπόλοιπα ζητήματα που θέσατε στη δευτερολογία μου. 
Ευχαριστώ.","ΜΑΞΙΜΟΣ ΧΑΡΑΚΟΠΟΥΛΟΣ",537
"64051"," Το λόγο έχει η Βουλευτής κ. Διαμάντω Μανωλάκου για τρία λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"64052"," Κύριε Υπουργέ, ουσιαστικά δεν απαντήσατε ή μάλλον θα έλεγα ότι απαντήσατε ότι δεν θα αποζημιωθούν για τα προηγούμενα χρόνια. Δηλαδή αυτοί οι άνθρωποι πλήρωσαν τα ασφάλιστρά τους, έχασαν εισόδημά τους, έχασαν επιδότηση και εσείς λέτε «ό,τι έγινε, έγινε, μείνετε εκεί που είσαστε μέσα στη φτώχεια σας και τη δυστυχία σας».","ΔΙΑΜΑΝΤΩ ΜΑΝΩΛΑΚΟΥ",302
"64053"," Προβλέπει συγκεκριμένες...","ΜΑΞΙΜΟΣ ΧΑΡΑΚΟΠΟΥΛΟΣ",537
"64054"," Θα μου απαντήσετε. 
Συγγνώμη, δηλαδή, αλλά όταν λέτε «ενεργοποίηση του άρθρου 10 του κανονισμού», γιατί να μην έχει αναδρομική ισχύ; Εμείς ζητάμε να έχει αναδρομική ισχύ από το 2010, γιατί η καταστροφή είναι διαπιστωμένη από τους γεωπόνους-εκτιμητές του ΕΛΓΑ. 
Προτείνετε τώρα ως μέτρο από εδώ και πέρα την προαιρετική ασφάλιση, δηλαδή επιπλέον ασφάλιστρο. Ήδη έχετε αυξήσει –όχι εσείς, η προηγούμενη κυβέρνηση και το συνεχίζετε- το ασφάλιστρο. Δεν πληρώνουν ασφάλιστρο αλλά χαράτσι στην κυριολεξία και μάλιστα το προπληρώνουν. Ήδη πήγαν να πάρουν τις επιδοτήσεις που δικαιούνται και ένα μέρος έχει αφαιρεθεί υπέρ του ΕΛΓΑ και από τα χρέη που τους πνίγουν. Δεν τους μένει τίποτα στο χέρι. 
Λέτε ότι έχει αξία η πρόληψη. Βεβαίως έχει αξία η πρόληψη, αλλά εγώ σας ρωτώ, εσείς πώς τους βοηθάτε –όχι εσείς προσωπικά- αλλά οι υπηρεσίες. Εδώ συρρικνώνετε τα ινστιτούτα και απολύεται κόσμος με την εφεδρεία, βγαίνουν σε σύνταξη και δεν υπάρχει αναπλήρωση, δεν έχουν υλικά να πληρώσουν και λέτε πρόληψη. Ποιος θα την κάνει; Μόνος του ο αγρότης, που είναι καταχρεωμένος στην κυριολεξία, που τον απομυζούν τα μονοπώλια των αγροτικών εφοδίων και τα χαράτσια της Κυβέρνησης; 
Σε τελευταία ανάλυση, εμείς θέλουμε απάντηση στο εξής. Και φέτος η καταστροφή είναι μεγάλη. Το ξέρετε γιατί προέρχεστε από το Νομό Λαρίσης, που και εκεί η καλλιέργεια του βαμβακιού είναι αρκετά μεγάλη. Επειδή πολλοί αγρότες δεν πιάνουν το πλαφόν που χρειάζεται για να πάρουν τη συνδεδεμένη επιδότηση, πρέπει να βρεθεί άμεσα λύση και να μην τη χάσουν. 
Επιπλέον, εγώ δεν καταλαβαίνω γιατί πρέπει να δεχθούμε τις απορρίψεις της Ευρωπαϊκής Ένωσης για καταστροφές που είναι αποδεδειγμένες. Γιατί σε άλλους κλάδους της οικονομίας υπάρχουν αποζημιώσεις και για την αγροτιά δεν υπάρχουν; Απειθαρχία και ανυπακοή σε άδικες απαγορεύσεις!","ΙΑΜΑΝΤΩ ΜΑΝΩΛΑΚΟΥ",302
"64055"," Το λόγο έχει ο Υπουργός κ. Μάξιμος Χαρακόπουλος.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"64056"," Ευχαριστώ, κύριε Πρόεδρε.
Κυρία συνάδελφε, έχετε υπηρετήσει και στην Ευρωβουλή, οπότε γνωρίζετε το τι σημαίνει απειθαρχία και ανυπακοή…","ΜΑΞΙΜΟΣ ΧΑΡΑΚΟΠΟΥΛΟΣ",537
"64057"," Θα σας πω κάτι που θα σας φανεί χρήσιμο. Ξέρω ότι υπάρχουν κυβερνήσεις που έχουν δείξει ανυπακοή, προκειμένου να ενισχύσουν το λαό τους.","ΔΙΑΜΑΝΤΩ ΜΑΝΩΛΑΚΟΥ",302
"64058"," …στην Κοινή Αγροτική Πολιτική και σε υποχρεώσεις της χώρας από τη συμμετοχή της στην Ευρωπαϊκή Ένωση. Η χώρα δεν αντέχει να πληρώνει άλλα πρόστιμα και καταλογισμούς, γιατί δεν εφαρμόζει σωστά αυτά που έχει συμφωνήσει στην ευρωπαϊκή οικογένεια, στην οποία ανήκουμε. Εσείς έχετε μία άλλη προσέγγιση, βεβαίως, αλλά όσο είμαστε στην Ευρωπαϊκή Ένωση –κι εμείς δίνουμε αγώνα, για να παραμείνει η χώρα στην Ευρωπαϊκή Ένωση και στη ζώνη του Ευρώ- οφείλουμε να γνωρίζουμε ότι πέρα από δικαιώματα, έχουμε και υποχρεώσεις.
Είπατε ότι οι αγρότες προκαταβάλλουν τα ασφάλιστρά τους και ρωτήσατε γιατί δεν αποζημιώνονται για το πράσινο σκουλήκι. Γνωρίζετε ότι το πράσινο σκουλήκι δεν αποζημιώνεται σήμερα. Στη σύμβαση που υπογράφει, δηλαδή, ο αγρότης με τον ΕΛΓΑ, γνωρίζει ότι τα ασφάλιστρα που δίνει αφορούν συγκεκριμένες ασθένειες ή φυσικά φαινόμενα.
Προσπαθούμε να αντιμετωπίσουμε, λοιπόν, το πρόβλημα προχωρώντας στην καθιέρωση αυτού του νέου θεσμού της προαιρετικής ασφάλισης, όπως σας είπα, ώστε με ένα επιπλέον ασφάλιστρο να μπορεί να αποζημιώνεται. Εάν τα βάλουμε όλα και μειώσουμε και τα ασφάλιστρα, όπως λέτε, που τα θεωρείτε αυξημένα, εκείνο που θα κάνουμε είναι να χρεοκοπήσει ο ΕΛΓΑ και να καταφεύγει και πάλι σε δάνεια, χρέη και οφειλές που θα καλύπτονται από τον κρατικό προϋπολογισμό. Δηλαδή, θα επιβαρύνουν το σύνολο των φορολογουμένων. Μπορούμε να το κάνουμε; Δεν νομίζω ότι η χώρα είναι στη θέση να επιτρέψει κάτι τέτοιο. 
Ζητήσατε αναδρομική εφαρμογή του άρθρου 10 του Κανονισμού. Το άρθρο 10 του Κανονισμού μιλά για πρόληψη και αντιμετώπιση. Πώς μπορεί να έχει αναδρομική ισχύ; Μακάρι να μπορούσε! Όμως, όταν μιλά για πρόληψη και αντιμετώπιση, μιλά προφανώς για εφαρμογή στο μέλλον.
Τώρα, όσον αφορά το μέγα ζήτημα που έχει να κάνει με το αν θα καταβληθεί η συνδεδεμένη σε όσους παραγωγούς δεν έχουν πιάσει το πλαφόν της παραγωγής βάμβακος, έχω πει ξανά –και το τόνισα και από την Καρδίτσα στην οποία βρέθηκα την προηγούμενη Κυριακή, στην Ένωση Αγροτικών Συνεταιρισμών και στο δήμο- ότι δεν θα υπάρξει αγρότης βαμβακοπαραγωγός ο οποίος καλλιέργησε και μάζεψε τη σοδειά του που δεν θα πάρει τη συνδεδεμένη, εφόσον έχει πληγεί από το πράσινο σκουλήκι και πιστοποιηθεί αυτό από τον ΕΛΓΑ, από τις αρμόδιες Υπηρεσίες μας ή από τις Διευθύνσεις Αγροτικής Οικονομίας και Κτηνιατρικής των Περιφερειακών Ενοτήτων που βρίσκονται σε συνεργασία με τον ΟΠΕΚΕΠΕ.
Αναφερθήκατε για πολλοστή φορά στο ζήτημα της κατά 100% αποζημίωσης από τον ΕΛΓΑ. Πολλές φορές μου δόθηκε η δυνατότητα να σας απαντήσω ότι πουθενά στον κόσμο δεν υπάρχει ασφαλιστική εταιρεία, ασφαλιστικός οργανισμός που να ασφαλίζει στο 100% τη ζημιά. 
Δεν θα είναι βιώσιμος ένας τέτοιος οργανισμός, κυρία Μανωλάκου, και καταλαβαίνετε πόσο μεγάλη σημασία έχει σήμερα να έχουμε βιώσιμους και αξιόπιστους ως προς τις οφειλές τους προς τους πολίτες οργανισμούς. Και ο ΕΛΓΑ, με τις όποιες καθυστερήσεις που οφείλονται στα πραγματικά προβλήματα που έχουμε με τις μειώσεις του προσωπικού, είναι σε μεγάλο βαθμό αξιόπιστος στις οφειλές του προς τους πολίτες.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Αναπληρωτή Υπουργού)
Κύριε Πρόεδρε, επειδή μιλούμε για τον ΕΛΓΑ, επιτρέψτε μου με την ανοχή σας, για να ανακοινώσω κάτι στην Αίθουσα. Από τις εισφορές των αγροτών στον ΕΛΓΑ μέχρι σήμερα καταβάλλονται επιχορηγήσεις στις τριτοβάθμιες αγροτικές οργανώσεις ΠΑΣΕΓΕΣ, ΓΕΣΑΣΕ και ΣΥΔΑΣΕ, για τις οποίες έχουμε παραγγείλει οικονομικό και διαχειριστικό έλεγχο για τις χρηματοδοτήσεις που λαμβάνουν από το 1994 έως και το 2011 που αγγίζουν σχεδόν τα 60 εκατομμύρια ευρώ. Επειδή υπάρχουν ερωτηματικά αν κατατέθησαν αυτά τα πορίσματα από την Διεύθυνση Οικονομικού Ελέγχου και Επιθεώρησης του Υπουργείου Αγροτικής Ανάπτυξης και Τροφίμων, θέλω να πω ότι ο έλεγχος που ζητήσαμε είναι από το 1994 έως σήμερα. 
Τα πορίσματα που έχουν έρθει μέχρι τούδε αφορούν την πενταετία 2007-2011. Δεν θέλω, λοιπόν, να κάνω κανένα σχόλιο για την πληρότητα, την επάρκεια ή τη μεθοδολογία της έρευνας. Αναμένω το συνολικό πόρισμα. Γνωρίζω, επίσης, ότι μετά από κοινοποίηση της αρχικής μας παραγγελίας έρευνας, της υπόθεσης έχουν επιληφθεί ο Οικονομικός Εισαγγελέας, το ΣΔΟΕ και το Σώμα Ελεγκτών Επιθεωρητών Δημόσιας Διοίκησης. Προφανώς τα αποτελέσματα και της δικής τους έρευνας θα συνεκτιμηθούν. Και για να μην υπάρχει καμμία σκιά και κανένα ερωτηματικό, σήμερα θα ζητήσω και τη συνδρομή της Γενικής Διεύθυνσης Δημοσιονομικών Ελέγχων του Γενικού Λογιστηρίου του Κράτους.
Ευχαριστώ.
(1AD)","ΜΑΞΙΜΟΣ ΧΑΡΑΚΟΠΟΥΛΟΣ",537
"64059","  Ευχαριστούμε τον κύριο Υπουργό.
Η πέμπτη με αριθμό 783/18-12-2012 επίκαιρη ερώτηση δευτέρου κύκλου του Βουλευτή Β΄ Αθήνας της Δημοκρατικής Αριστεράς κ. Οδυσσέα Βουδούρη προς τον Υπουργό Οικονομικών, σχετικά με την αναδιοργάνωση του φοροεισπρακτικού μηχανισμού και το φορολογικό νομοσχέδιο, δεν θα συζητηθεί λόγω κωλύματος του κυρίου Υπουργού και διαγράφεται. 
Η έβδομη με αριθμό 769/17-12-2012 επίκαιρη ερώτηση δευτέρου κύκλου του Ανεξάρτητου Βουλευτή Β΄ Αθήνας Ανδρέα Λοβέρδου προς τον Υπουργό Οικονομικών, σχετικά με τα ομόλογα των φυσικών προσώπων, δεν θα συζητηθεί λόγω κωλύματος του κυρίου Υπουργού και διαγράφεται.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"64060"," Κύριε Πρόεδρε, θα ήθελα το λόγο.","ΑΝΔΡΕΑΣ ΛΟΒΕΡΔΟΣ",286
"64061"," Κύριε Λοβέρδο, έχετε το λόγο για ένα λεπτό, παρά το γεγονός ότι δεν προβλέπεται από τον Κανονισμό.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"64062"," Σας ευχαριστώ, κύριε Πρόεδρε. Αν δεν μου δίνατε το λόγο, θα ζητούσα το λόγο επί προσωπικού. Και πάλι σας ευχαριστώ πολύ. 
Τον Οκτώβριο είχα κάνει την ίδια επίκαιρη ερώτηση αλλά δεν μπορούσαν οι Υπουργοί. Όμως, είχε έρθει ο Υφυπουργός κ. Μαυραγάνης και τον ευχαρίστησα γι’ αυτό που έκανε. Είχε δώσει τότε ορισμένες διευκρινίσεις και είχε εξηγήσει ότι η Κυβέρνηση ασχολείται με το θέμα των αποταμιευτών ομολογιούχων που έχασαν τις αποταμιεύσεις τους, επειδή εμπιστεύθηκαν μέχρι την τελευταία στιγμή το ελληνικό κράτος. Μάλιστα, μου είχε πει ότι θα ξεκινήσει μια διαδικασία –και το λέω με δικούς μου όρους- μέτρων ανοικοδόμησης της εμπιστοσύνης απέναντι σ’ αυτήν την κοινωνική ομάδα στα τέλη Δεκεμβρίου, μετά τη χρηματοδότηση της χώρας, μετά την απόφαση του Eurogroup και της Συνόδου Κορυφής. 
Όλα αυτά έγιναν, περίμενα και έκανα την επίκαιρη ερώτησή μου, προκειμένου να δείξουμε σ’ αυτούς τους ανθρώπους ότι και η Κυβέρνηση αλλά και οι Βουλευτές έχουμε το νου μας, ότι δεν τους ξεχνάμε και ότι προσπαθούμε να κάνουμε ό,τι μπορούμε στο πλαίσιο και της Ευρωπαϊκής Ένωσης. 
Όμως σήμερα, κύριε Πρόεδρε, που τελειώνει το έτος, η υπόσχεση της Κυβέρνησης να δει το θέμα σε ένα βαθμό γι’ αυτούς που έχασαν 30.000 και 40.000 ευρώ θα μπορούσε να αρχίσει να αποδεικνύεται. Θα μπορούσε να αρχίσει να αποδεικνύεται η φροντίδα και υμών και ημών. Όμως, δεν είναι εδώ οι Υπουργοί. Δηλώνουν με έναν τρόπο, κύριε Πρόεδρε, που δεν συνάδει με τα κοινοβουλευτικά ήθη, ότι είναι αδύνατον να έρθουν στη Βουλή. Όμως, σήμερα είναι εδώ στη Βουλή και ο κ. Μαυραγάνης αλλά και ο κ. Στουρνάρας. Θεωρώ, λοιπόν, ότι το να μην απαντούν, όχι για μη πεπραγμένα ή για κάτι που ολοκληρώνει την ενέργεια, αλλά για μια αρχή οικοδόμησης εμπιστοσύνης απέναντι σ’ αυτούς τους ανθρώπους δείχνει μια βαθιά περιφρόνηση σε εκείνους τους ανθρώπους και στο ελληνικό Κοινοβούλιο. Επιτέλους αυτό αποτελεί και μια έμμεση ένδειξη ή και απόδειξη, κύριε Πρόεδρε, ότι τούτη η Κυβέρνηση το μόνο που μπορεί να κάνει είναι εθνικοί λογαριασμοί χάριν περικοπών και ότι δεν ασχολείται σχεδόν με τίποτα άλλο. 
Ζητώ, κύριε Πρόεδρε, δι’ υμών με οποιονδήποτε τρόπο -έστω όχι με κοινοβουλευτική διαδικασία- ακόμα και με μια γραπτή διαδικασία ή με μία τηλεφωνική ενημέρωση να μας πει η Κυβέρνηση τι κάνει γι’ αυτούς τους ανθρώπους που έχασαν τα χρήματά τους, γιατί εμπιστεύθηκαν το ελληνικό κράτος. 
Σας ευχαριστώ πάρα πολύ.","ΑΝΔΡΕΑΣ ΛΟΒΕΡΔΟΣ",286
"64063","  Είναι κατανοητό, κύριε συνάδελφε. 
Κυρίες και κύριοι συνάδελφοι, ολοκληρώθηκε η συζήτηση των επικαίρων ερωτήσεων.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"64064"," Κυρίες και κύριοι συνάδελφοι, εισερχόμεθα τώρα στην ημερήσια διάταξη των 
ΕΠΕΡΩΤΗΣΕΩΝ
Θα συζητηθεί η υπ’ αριθμ. 11/27-9-2012 επερώτηση του Προέδρου της Κοινοβουλευτικής Ομάδας του ΣΥΡΙΖΑ-ΕΚΜ κ. Αλέξη Τσίπρα και πενήντα οκτώ Βουλευτών του κόμματός του, των κ.κ. Δημήτριου Στρατούλη, Ανδρέα Ξάνθου, Ειρήνης-Ελένης Αγαθοπούλου, Απόστολου Αλεξόπουλου, Ιωάννη Αμανατίδη,  Ευαγγελίας Αμμανατίδου, Ευαγγέλου Αποστόλου, Όλγας – Νάντιας Βαλαβάνη, Ευγενίας Βαμβακά, Γεωργίου Βαρεμένου, Νικολάου Βούτση, Ιωάννας Γαϊτάνη, Δημητρίου Γάκη, Δημητρίου Γελαλή, Αθανασίου Γερμανίδη, Όλγας Γεροβασίλη, Ευσταθίας Γεωργοπούλου-Σαλτάρη, Μανώλη Γλέζου, Κωνσταντίνου Δερμιτζάκη, Μαρίας Διακάκη, Ευαγγέλου Διαμαντόπουλου, Ηρώς Διώτη, Ειρήνης Δούρου, Θεοδώρου Δρίτσα, Παναγιώτας Δριτσέλη, Κωνσταντίνου Ζαχαριά, Χουσεΐν Ζεϊμπέκ, Ιωάννη Ζερδελή, Αικατερίνης Ιγγλέζη, Μαρίας Κανελλοπούλου, Χρήστου Καραγιαννίδη, Βασιλικής Κατριβάνου, Χαράς Καφαντάρη, Δημητρίου Κοδέλα, Σταύρου Κοντονή, Αναστασίου Κουράκη, Παναγιώτη Κουρουμπλή, Μιχαήλ Κριτσωτάκη, Βασιλείου Κυριακάκη, Παναγιώτη Λαφαζάνη, Χρήστου Μαντά, Αλεξάνδρου Μεϊκόπουλου, Αλέξη Μητρόπουλου, Νικολάου Μιχαλάκη, Κωνσταντίνου Μπάρκα, Μαρίας Μπόλαρη, Ευγενίας Ουζουνίδου, Γεωργίου Πάντζα, Δημητρίου Παπαδημούλη, Αθανασίου Πετράκου, Στεφάνου Σαμοΐλη, Ιωάννη Σταθά, Αφροδίτης Σταμπουλή, Νικολάου Συρμαλένιου, Μαρίας Τριανταφύλλου, Δημητρίου Τσουκαλά, Δέσποινας Χαραλαμπίδου και Βασιλείου Χατζηλάμπρου προς τους Υπουργούς Εργασίας, Κοινωνικής Ασφάλισης και Πρόνοιας και Υγείας, σχετικά με την κατάρρευση του ΕΟΠΥΥ και τα αδιέξοδα της ακολουθούμενης πολιτικής στην πρωτοβάθμια περίθαλψη. 
Για τη συζήτηση της επερώτησης ο κ. Αλέξης Τσίπρας, Πρόεδρος της Κοινοβουλευτικής Ομάδας του ΣΥΡΙΖΑ-ΕΚΜ, ορίζει ως Κοινοβουλευτικό Εκπρόσωπο τον κ. Παναγιώτη Κουρουμπλή. 
Αντίστοιχα, ο κ. Παππάς, Κοινοβουλευτικός Εκπρόσωπος του Λαϊκού Συνδέσμου Χρυσή Αυγή, ορίζει ως Κοινοβουλευτικό Εκπρόσωπο το Βουλευτή Μεσσηνίας κ. Δημήτριο Κουκούτση. 
Ο Πρόεδρος της Δημοκρατικής Αριστεράς κ. Φώτης Κουβέλης ορίζει ως Κοινοβουλευτικό Εκπρόσωπο τη Βουλευτή Β΄ Θεσσαλονίκης κ. Αικατερίνη Μάρκου. 
Το λόγο έχει ο πρώτος επερωτών Βουλευτής κ…","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"64065"," Κύριε Πρόεδρε, μπορούμε να διακόψουμε για πέντε λεπτά, προκειμένου να έρθουν οι συνάδελφοι που θα εισηγηθούν;","ΝΙΚΟΛΑΟΣ ΒΟΥΤΣΗΣ",75
"64066"," Εννοείτε να διακόψουμε τη συνεδρίαση;","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"64067"," Για πέντε λεπτά, κύριε Πρόεδρε.","ΝΙΚΟΛΑΟΣ ΒΟΥΤΣΗΣ",75
"64068"," Κύριε Υπουργέ, ας διακόψουμε τη συνεδρίαση για πέντε λεπτά. 
Πάντως, δεν είναι καλή η εικόνα, κύριε Βούτση, το να διακόπτει η Βουλή τη συνεδρίαση λόγω απουσίας των Βουλευτών.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"64069"," Εντάξει, κύριε Πρόεδρε, ευχαριστώ.
(ΔΙΑΚΟΠΗ)
		 (ΜΕΤΑ ΤΗ ΔΙΑΚΟΠΗ)","ΝΙΚΟΛΑΟΣ ΒΟΥΤΣΗΣ",75
"64070"," Επαναλαμβάνεται η διακοπείσα συνεδρίαση.
Ο Κοινοβουλευτικός Εκπρόσωπος των Ανεξάρτητων Ελλήνων κ. Τέρενς Κουΐκ ορίζει ως Κοινοβουλευτικό Εκπρόσωπο στη σημερινή συνεδρίαση τον Βουλευτή κ. Παναγιώτη Μελά.
Το λόγο έχει ο πρώτος επερωτών κ. Δημήτριος Στρατούλης για δέκα λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"64071"," Ευχαριστώ, κύριε Πρόεδρε.
Η συγχώνευση των κλάδων υγείας των ασφαλιστικών ταμείων και η σύσταση του Εθνικού Οργανισμού Παροχής Υπηρεσιών Υγείας, του ΕΟΠΥΥ, παρουσιάστηκε από την τότε κυβέρνηση και τον τότε Υπουργό Υγείας κ. Λοβέρδο ως μέτρο για την αναβάθμιση της υγειονομικής περίθαλψης. Εμείς από τότε θεωρούσαμε ότι υπηρετούσε κατ’ ουσίαν δημοσιονομικές ανάγκες και πολιτικές απορρύθμισης της δημόσιας υγείας που υπαγορεύονταν και συνεχίζουν δυστυχώς να υπαγορεύονται από τα μνημόνια και τους διάφορους εκβιασμούς που δέχεται η χώρα μας, για να πάρει τις περιβόητες δόσεις του δανείου του ευρωπαϊκού μηχανισμού στήριξης.
Στην πράξη η ενοποίηση των κλάδων υγείας των ασφαλιστικών ταμείων μέσω του ΕΟΠΥΥ λειτούργησε και δυστυχώς συνεχίζει να λειτουργεί ως ένα χαλί κάτω από το οποίο κρύφτηκαν, κρύβονται –και, αν συνεχιστούν αυτές οι πολιτικές, θα συνεχίσουν να κρύβονται και να σωρεύονται ως σκουπίδια- τα προβλήματα των επιμέρους ασφαλιστικών ταμείων, των κλάδων υγείας των ασφαλιστικών ταμείων που ενοποιήθηκαν και συγχωνεύθηκαν στον ΕΟΠΥΥ.
Τα προβλήματα αυτά των κλάδων υγείας των ασφαλιστικών ταμείων, τα οποία μπήκαν στον ΕΟΠΥΥ, είχαν ήδη διογκωθεί από την καταλήστευση της περιουσίας τους μέσω των δομημένων ομολόγων παλαιότερα αλλά και πρόσφατα και τα ίδια αποθεματικά υποτίθεται του ΕΟΠΥΥ με το παράνομο και σαρωτικό κούρεμα που έγινε, με το PSI plus, αλλά και με τη μείωση των εργοδοτικών, ασφαλιστικών εισφορών που προωθούνται τώρα με το τρίτο μνημόνιο, κατά 5%. Και βέβαια, είχαν υπονομευθεί και συνεχίζουν να υπονομεύονται από την ανεξέλεγκτη εισφοροδιαφυγή, από την απώλεια εσόδων λόγω των ασφαλιστικών ταμείων της μείωσης των μισθών, της ελαστικοποίησης των εργασιακών σχέσεων και της υψηλής ανεργίας που προκαλούν αυτές οι μνημονιακές πολιτικές.
Ο ΣΥΡΙΖΑ–Ενωτικό Κοινωνικό Μέτωπο από την πρώτη στιγμή είχε καταγγείλει ότι η τήρηση των δεσμεύσεων από τις μνημονιακές κυβερνήσεις έναντι της τρόικας για άκριτη μείωση των δημόσιων δαπανών της υγείας, πρώτα απ’ όλα, οδηγεί και θα οδηγήσει σε διάλυση και των τελευταίων υπολειμμάτων του Εθνικού Συστήματος Υγείας, των κλάδων υγείας των ασφαλιστικών ταμείων και του κοινωνικού κράτους και ότι αυτή η υποταγή στα μνημόνια και στις δόσεις και η εξάρτηση των δημόσιων δαπανών για την υγεία και η εξάρτηση της δημόσιας χρηματοδότησης του ΕΟΠΥΥ απ’ αυτά οδηγεί σε διάλυση κατ’ αρχάς του δημόσιου τομέα υγείας, σε υπονόμευση οικονομική του ΕΟΠΥΥ και της ποιότητας των υπηρεσιών του και σε μία κοινωνία πολύ ακραία σε ανισότητες, σε βάρος κυρίως των πιο αδύναμων και ευπαθών τμημάτων του λαού μας.
Το σύντομο, λοιπόν, διάστημα που πέρασε από τη σύσταση και τη συγκρότηση του ΕΟΠΥΥ είναι ήδη αρκετό για να διαπιστώσουμε ότι τα προβλήματα αυτά που εμείς από την αρχή είχαμε εντοπίσει ότι θα υπάρχουν, δυστυχώς όχι μόνο υπάρχουν, αλλά πολλαπλασιάζονται και επιπλέον οι ελλείψεις και οι ανεπάρκειες του ΕΟΠΥΥ, όσον αφορά την ποιότητα και την επάρκεια των παρεχόμενων υπηρεσιών του, αυξάνονται.
Η μέχρι τώρα, λοιπόν, λειτουργία του ΕΟΠΥΥ επιβεβαιώνει την αρχική εκτίμησή μας ότι στο όνομα τότε και σήμερα του εξορθολογισμού, του νοικοκυρέματος και των οικονομιών κλίμακας που επικαλέσθηκαν και εκείνες οι κυβερνήσεις αλλά και οι σημερινές θα απαξιωνόταν δραματικά η υγειονομική περίθαλψη των ασφαλισμένων, θα αποσύρονταν η πολιτεία από τις υποχρεώσεις της για τη χρηματοδότηση του ΕΟΠΥΥ και της δημόσιας υγειονομικής περίθαλψης –δεν είναι τυχαίο ότι μειώθηκε αυτή, θα το πω παρακάτω- και θα μεταφέρονταν τα βάρη στις τσέπες των ασφαλισμένων, οξύνοντας έτσι τις κοινωνικές ανισότητες, όσον αφορά την πρόσβαση σε αυτό το κοινωνικό αγαθό της υγείας.
Σε αυτήν τη μικρή διάρκεια του ενός χρόνου λειτουργίας του ΕΟΠΥΥ βλέπουμε να διαλύονται ακόμα και αυτές οι ανεπαρκείς δομές που είχε μέχρι σήμερα το ΙΚΑ-ΕΤΑΜ και που εντάχθηκαν σε αυτό. Μάλιστα, αυτό συμβαίνει μια ώρα, μια στιγμή, μια χρονική περίοδο που -λόγω της εφαρμογής των μνημονιακών πολιτικών- εκατοντάδες χιλιάδες κάτοικοι της χώρας μας έχουν οδηγηθεί στην οικονομική εξαθλίωση και -λόγω ακριβώς αυτής της οικονομικής εξαθλίωσης και των προβλημάτων που αυτή δημιουργεί και στην υγεία των ασφαλισμένων και των ανασφάλιστων- θα ήταν απαραίτητο όσο ποτέ να ενισχυθούν οι δημόσιες δομές υγείας, να ενισχυθεί ο ΕΟΠΥΥ και οι παρεχόμενες υπηρεσίες υγειονομικής και πρωτοβάθμιας περίθαλψης. Μια τέτοια στιγμή που αυτό θα χρειαζόταν τόσο πολύ, τόσο έντονα και τόσο επιτακτικά, δυστυχώς οι δημόσιες δομές της υγειονομικής περίθαλψης και της πρωτοβάθμιας φροντίδας υγείας αποδιαρθρώνονται, συρρικνώνονται και υπονομεύονται με δραματικό τρόπο.
Είχαμε ήδη εννιάμισι, τώρα έχουμε δέκα εκατομμύρια ασφαλισμένους -γιατί με το τρίτο μνημόνιο εντάχθηκαν και άλλοι κλάδοι υγείας ασφαλιστικών ταμείων στον ΕΟΠΥΥ- που στριμώχνονται κάτω από μία μικρή, όπως έχει γίνει -μεγάλη μεν τυπικά, αλλά μικρή ουσιαστικά- ομπρέλα του ΕΟΠΥΥ, σε ένα σύστημα υγειονομικής περίθαλψης το οποίο τελικά έχει λιγότερους γιατρούς. Οι αρχικές εξαγγελίες ήταν για είκοσι δύο χιλιάδες γιατρούς. Μετά πήγε στις είκοσι, μετά στις δεκαοκτώ, μετά στις δεκαπέντε, στις πέντε και σήμερα, οι πληροφορίες είναι ότι είναι από τρεισήμισι έως τεσσερισήμισι χιλιάδες. Θα ήθελα να απαντήσει ο παρευρισκόμενος Υπουργός σε αυτό, δηλαδή, ποιος είναι ο αριθμός. Έχει συνέπειες αυτή η έλλειψη γιατρών, διότι, αν ο καθένας έχει δυνατότητα τη βδομάδα μέχρι πενήντα συνταγές -που είναι πολύ εύκολο να τις συμπληρώσει με τόσους πολλούς ασφαλισμένους στον ΕΟΠΥΥ- μετά αναγκάζονται οι ασφαλισμένοι εκ των πραγμάτων να πηγαίνουν και να πληρώνουν από την τσέπη τους σε ιδιώτες γιατρούς.
Επομένως ο ΕΟΠΠΥ είναι με λιγότερους γιατρούς από τον αριθμό που είναι αναγκαίος, με μειωμένες παροχές, γιατί έχει βγει ο νέος κανονισμός παροχών του ΕΟΠΥΥ, ο οποίος πρέπει να ονομαστεί ενιαίος κανονισμός περικοπών παροχών του ΕΟΠΥΥ, διότι βασική του στόχευση είναι όχι να πάρει υπ’ όψιν του έγκυρες μελέτες ιατρικές, επιστημονικές αλλά και κοστολογικές, αλλά κύριο μέλημά του είναι το πώς θα μειώσει τη δημόσια δαπάνη για την υγειονομική περίθαλψη.
(Στο σημείο αυτό την Προεδρική Έδρα καταλαμβάνει ο Γ΄ Αντιπρόεδρος της Βουλής κ. ΧΡΗΣΤΟΣ ΜΑΡΚΟΓΙΑΝΝΑΚΗΣ )
Το βασικό είναι η μεγαλύτερη οικονομική επιβάρυνση των ασφαλισμένων και των ασθενών για παροχές υγείας και φάρμακα, που αναγκάζονται να πληρώνουν από την τσέπη τους. Βεβαίως, φτάσαμε και σε έναν ελλειμματικό προϋπολογισμό του ΕΟΠΥΥ.
Δεν είναι λάθος να έχεις ενιαίο δημόσιο φορέα υγείας. Είναι σωστό να έχεις σε μία χώρα, σε κάθε χώρα -και στην Ελλάδα- ενιαίο δημόσιο φορέα υγείας, που να στηρίζεται οικονομικά από τον κρατικό προϋπολογισμό, να αναβαθμίζεται, να έχει υπηρεσίες επαρκείς και ποιοτικές. Όμως, με τον τρόπο που στήθηκε ο ΕΟΠΥΥ και υπηρετώντας τις μνημονιακές ανάγκες, έφτασαν οι ασφαλισμένοι να βιώνουν καθημερινά τεράστιες ελλείψεις σε γιατρούς και υγειονομικούς, λόγω των μνημονιακών στόχων, όπως είπα παραπάνω, της μείωσης των προσλήψεων σε ασφαλιστικά ταμεία και νοσοκομεία, που είναι ήδη υποστελεχωμένα. Δεν ήρθε από τον ουρανό ότι είναι λιγότερο το προσωπικό του ΕΟΠΥΥ από αυτό το οποίο είναι αναγκαίο. Είναι οι μνημονιακές πολιτικές περιορισμού των προσλήψεων «ένας προς πέντε» που οδηγούν σ’ αυτήν την κατάσταση.
Επίσης, με πρόσχημα την πάταξη της διαφθοράς και της σπατάλης στο χώρο του φαρμάκου, εκατοντάδες φάρμακα έχουν εξαιρεθεί από τις λίστες συνταγογράφησης, την ίδια στιγμή που κερδοσκοπικά συμφέροντα κάνουν πάρτι ή προτιμούν, αυτές οι επιχειρήσεις αντί να διαθέτουν φάρμακα στα φαρμακεία, να τα εξάγουν στο εξωτερικό για να έχουν μεγαλύτερα κέρδη. Ταυτόχρονα, λόγω του τρόπου με τον οποίο λειτουργεί ο ΕΟΠΥΥ, έχουμε κρούσματα όπου σε ασφαλισμένους ασθενείς με χρόνιες ασθένειες, νεφροπαθείς, διαβητικοί, καρκινοπαθείς, να μπαίνει σε άμεσο κίνδυνο η ζωή τους, γιατί δεν μπορούν να πάρουν τα φάρμακά τους, δεν πληρώνει τα φαρμακεία ο ΕΟΠΥΥ κι αυτά δεν δέχονται να τα δώσουν με πίστωση και γιατί δεν μπορούν να πάρουν και τα αναγκαία αναλώσιμα για την ασθένειά τους και αναγκάζονται να πληρώσουν από την τσέπη τους, όταν κι εφόσον έχουν.
Τέλος, ήθελα να πω ότι, ανεξάρτητα από την εικόνα που παρουσιάζει σήμερα ο ΕΟΠΥΥ και ανεξάρτητα από τις δραματικές και ανθρωποκτόνες πολλές φορές ελλείψεις κάλυψης των αναγκών των ασφαλισμένων σε υπηρεσίες υγείας και φάρμακα, ένα πολύ βασικό πρόβλημα είναι ότι οδηγείται κυριολεκτικά σε χρεοκοπία, αφού από τη σύστασή του έχει ξεκινήσει με πρωτογενές έλλειμμα 1,3 δισεκατομμύρια ευρώ και με συσσωρευμένο έλλειμμα 3,5 δισεκατομμύρια ευρώ, γιατί μεταφέρθηκαν σε αυτόν τα ελλείμματα των ασφαλιστικών ταμείων, ενώ η προϋπολογισμένη χρηματοδότησή του, που ήταν 0,6% του ΑΕΠ, μειώθηκε με το δεύτερο μνημόνιο και το νέο μεσοπρόθεσμο πρόγραμμα στο 0,4% του ΑΕΠ, με αποτέλεσμα ο ΕΟΠΥΥ να πάρει 500 εκατομμύρια ευρώ περίπου λιγότερα από κρατική χρηματοδότηση το 2012, ενώ από τις ασφαλιστικές εισφορές, που είχε προϋπολογίσει στα 4,5 με 5 δισεκατομμύρια για το 2012, φαίνεται ότι -στην καλύτερη περίπτωση- θα συγκεντρώσει 3 με 3,2 δισεκατομμύρια, με αποτέλεσμα να πάει να κλείσει φέτος με ελλείμματα -χωρίς να υπολογίζουμε τα συσσωρευμένα- ύψους 2,2 δισεκατομμυρίων ευρώ. Και βέβαια, αυτός είναι ο αντίκτυπος και των πολιτικών που εφαρμόζονται, γιατί, όταν έχεις πολύ μεγάλη ανεργία, ενάμισι εκατομμύριο ανέργους, όταν έχεις μειωμένους μισθούς, όταν έχεις μεγάλη εισφοροδιαφυγή, όταν έχεις συνολική επέκταση και γενίκευση ελαστικών μορφών εργασίας, μειώνονται και τα έσοδα των ασφαλιστικών ταμείων και του ΕΟΠΥΥ από ασφαλιστικές εισφορές.","ΔΗΜΗΤΡΙΟΣ ΣΤΡΑΤΟΥΛΗΣ",485
"64072"," Στη δευτερολογία σας τα υπόλοιπα.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"64073"," Τέλειωσα. Κλείνω με μία κουβέντα μόνο.
Αυτό έχει αποτέλεσμα και οι δείκτες υγείας να έχουν επιβαρυνθεί στη χώρα μας, να έχουμε περισσότερες ασθένειες και νέες ασθένειες να εξαπλώνονται, λιγότερους γιατρούς και περισσότερες περικοπές και άλλα πράγματα.
Τώρα, για να κλείσω, κύριε Πρόεδρε, ο ΣΥΡΙΖΑ-Ενωτικό Κοινωνικό Μέτωπο αγωνίζεται για έναν ενιαίο και δημόσιο φορέα υγειονομικής περίθαλψης με δωρεάν και ισότιμη πρόσβαση όλων των κατοίκων της χώρας μας σε επαρκείς και ποιοτικές υπηρεσίες. Προϋπόθεση για την υλοποίηση αυτού του στόχου -το είπαμε, το επαναλαμβάνουμε και θα το επαναλαμβάνουμε χίλιες φορές- είναι η εγκατάλειψη των βάρβαρων μνημονιακών πολιτικών της λιτότητας, της ύφεσης και της ανεργίας. Σε κάθε περίπτωση ο κρατικός προϋπολογισμός πρέπει να εγγυηθεί την επαρκή δημόσια χρηματοδότηση της δημόσιας υγείας και ειδικά του ΕΟΠΥΥ για να καλυφθούν, πρώτα απ’ όλα, οι απώλειες των εσόδων. Για τον ΕΟΠΥΥ συγκεκριμένα ο ΣΥΡΙΖΑ- Ενωτικό Κοινωνικό Μέτωπο προτείνει να έχει μόνιμη και σταθερή χρηματοδότηση από τον κρατικό προϋπολογισμό, που να είναι επαρκής γι’ αυτόν και πρέπει να είναι στο 1% του ΑΕΠ ετήσια και τουλάχιστον για φέτος ή στις αρχές του 2013 να χρηματοδοτηθεί έκτακτα από τον κρατικό προϋπολογισμό, γιατί αλλιώς θα καταρρεύσει και με την κατάρρευσή του θα καταπλακώσει και ασφαλισμένους και γιατρούς και τη δημόσια υγεία και όλη την Ελλάδα.
Ευχαριστώ πολύ, κύριε Πρόεδρε.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΔΗΜΗΤΡΙΟΣ ΣΤΡΑΤΟΥΛΗΣ",485
"64074"," Ευχαριστώ. 
Κυρίες και κύριοι συνάδελφοι, γίνεται γνωστό στο Σώμα ότι από τα άνω δυτικά θεωρεία παρακολουθούν τη συνεδρίαση, αφού ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, είκοσι εννέα  μαθητές και μαθήτριες και τέσσερις εκπαιδευτικοί από το 4ο Γυμνάσιο Νέας Σμύρνης.
(Χειροκροτήματα απ’ όλες τις πτέρυγες της Βουλής)
Επίσης, παρακολουθούν τη συνεδρίαση, αφού συμμετείχαν στο εκπαιδευτικό πρόγραμμα «Εργαστήρι Δημοκρατίας» που οργανώνει το Ίδρυμα της Βουλής, δεκαπέντε μαθητές και μαθήτριες και ένας εκπαιδευτικός από το 7ο Δημοτικό Σχολείο Αθήνας.
 Η Βουλή τούς καλωσορίζει. Σας ευχόμαστε καλές γιορτές, παιδιά.
(Χειροκροτήματα απ’ όλες τις πτέρυγες της Βουλής)","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"64075"," Κύριε Πρόεδρε, μπορώ να πω κάτι;","ΑΝΔΡΕΑΣ ΛΟΒΕΡΔΟΣ",286
"64076"," Κύριε Λοβέρδο, τι συμβαίνει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"64077"," Τίποτα, κύριε Πρόεδρε, απλώς έχω δικαίωμα βάσει του άρθρου 136 του Κανονισμού ως πρώην Υπουργός να πάρω το λόγο μετά το πέρας της συνεδρίασης.","ΑΝΔΡΕΑΣ ΛΟΒΕΡΔΟΣ",286
"64078"," Ναι, στο τέλος.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"64079"," Αναρωτιέμαι αν θα ήταν κατά τη γνώμη σας δόκιμο μετά τον Υπουργό, μετά και τους Κοινοβουλευτικούς Εκπροσώπους και πριν από τις δευτερολογίες των συναδέλφων…","ΑΝΔΡΕΑΣ ΛΟΒΕΡΔΟΣ",286
"64080"," Ας προχωρήσει λίγο η συνεδρίαση και βλέπουμε. Πάντως, ο Κανονισμός λέει στο τέλος της συζήτησης.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"64081"," Το λέει. Έχετε απόλυτο δίκιο.","ΑΝΔΡΕΑΣ ΛΟΒΕΡΔΟΣ",286
"64082"," Εντάξει. Ας ακούσουμε, λοιπόν, και τους υπόλοιπους συναδέλφους και τον Υπουργό και μετά βλέπουμε. Ευχαριστώ.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"64083"," Ευχαριστώ.","ΑΝΔΡΕΑΣ ΛΟΒΕΡΔΟΣ",286
"64084"," Το λόγο έχει ο κ. Ανδρέας Ξανθός για πέντε λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"64085"," Ευχαριστώ, κύριε Πρόεδρε.
Πριν από ένα χρόνο δημιουργήθηκε ο ΕΟΠΥΥ με τυμπανοκρουσίες ως μια μεταρρυθμιστική τομή στο σύστημα υγείας που θα βοηθούσε στον εξορθολογισμό και τον έλεγχο του κόστους. Βεβαίως, ξεκίνησε εγγενώς υπονομευμένος από τα προηγούμενα χρέη των τεσσάρων μεγάλων ταμείων και ταυτόχρονα με 60% λιγότερη χρηματοδότηση από τον κρατικό προϋπολογισμό και με 25% λιγότερα έσοδα προϋπολογισθέντα σε σχέση με την προηγούμενη χρονιά, λόγω της ανεργίας βεβαίως και της ανασφάλιστης εργασίας. Με αυτές τις επιλογές σε έναν ευαίσθητο τομέα που υπάρχει σε μεγάλο βαθμό ανελαστική ζήτηση, η καταστροφική πορεία ήταν προδιαγεγραμμένη. 
Αυτές οι επιλογές οδήγησαν στο σημερινό αδιέξοδο του οργανισμού, δηλαδή στην πλήρη οικονομική χρεοκοπία και στην άτυπη στάση πληρωμών προς τους υγειονομικούς και τους λοιπούς παρόχους υγείας. Έτσι φέτος το έλλειμμα του ΕΟΠΥΥ θα ξεπεράσει τα 2,2 με 2,5 δισεκατομμύρια ευρώ και μαζί με τα συσσωρευμένα χρέη τον καθιστά παντελώς αναξιόπιστο απέναντι σε όσους έχουν συμβληθεί μαζί του, σε αντίθεση με την εικόνα του ισχυρού μονοψώνιου που προσπαθεί να παρουσιάσει η Κυβέρνηση. 
Όλες οι προβλέψεις του Υπουργείου για τις δαπάνες έπεσαν έξω, όπως έχει πέσει τελείως έξω κάθε πρόβλεψη της Κυβέρνησης και της τρόικας για την ύφεση. Ειδικά, οι δαπάνες για εργαστηριακές παρακλινικές εξετάσεις έχουν ξεφύγει ακριβώς λόγω της απαξίωσης των εργαστηρίων του ΙΚΑ και της μετάγγισης δημόσιων πόρων στις αλυσίδες ιδιωτικών διαγνωστικών κέντρων, που απορροφούν σήμερα το 75% της ζήτησης και βεβαίως διαθέτουν ισχυρή πολιτική επιρροή.
Παρά τις καθησυχαστικές διαβεβαιώσεις του Υπουργείου Υγείας, ότι ο ΕΟΠΥΥ θα στηριχθεί και θα σταθεί στα πόδια του, αυτό που βλέπουμε είναι προϊούσα κατάρρευση. Σήμερα, ένα χρόνο μετά, κανείς δεν μπορεί να αμφιβάλλει. Ο ΕΟΠΥΥ ήταν μία μνημονιακή επιλογή δραστικής περικοπής της ασφαλιστικής δαπάνης υγείας και μετακύλησης ενός μεγάλου μέρους του κόστους στους ίδιους τους ασφαλισμένους. Ήταν ένα πολύ καλά μελετημένο σχέδιο διάλυσης της δημόσιας ιατροφαρμακευτικής περίθαλψης, γιατί πολύ απλά αυτή θεωρείται δημοσιονομικό βαρίδι και για να ανακάμψει η οικονομία πρέπει σιγά-σιγά να το ξεφορτωθούμε. 
Τα αποτελέσματα τα ξέρουμε πια πολύ καλά. Οι πολίτες πληρώνουν από την τσέπη τους δυσβάστακτα ποσά. Επιβαρύνονται συνεχώς οι πλέον αδύναμες και ευπαθείς ομάδες του πληθυσμού και αυξάνεται συστηματικά η συμμετοχή των ασφαλισμένων στη δαπάνη για υλικά και θεραπευτικά μέσα εντελώς απαραίτητα για την επιβίωση μεγάλων κατηγοριών χρονίως πασχόντων. Πρόκειται στην πραγματικότητα για μια άτυπη ιδιωτικοποίηση της ασφάλισης υγείας των εργαζομένων. 
Για τους άνεργους και τους ανασφάλιστους ούτε λόγος. Ευτυχώς υπάρχει και η κοινωνική αλληλεγγύη και με τα κοινωνικά ιατρεία-φαρμακεία, που έχουν πολλαπλασιαστεί σε όλη τη χώρα, καλύπτεται ένα σημαντικό κενό ιατρικής παρακολούθησης και φαρμακευτικής περίθαλψης όσων είναι θεσμικά αποκλεισμένοι από το δημόσιο σύστημα υγείας. 
Μόνο που η κοινωνική αλληλεγγύη δεν φτάνει. Οι ανασφάλιστοι αυξάνονται με εκρηκτικούς ρυθμούς, πρωτοφανείς για ευρωπαϊκή χώρα και αναδεικνύουν την επείγουσα ανάγκη να αντιμετωπιστεί ως ύψιστη πολιτική προτεραιότητα η καθολική κάλυψη της υγειονομικής περίθαλψης όλων των πολιτών που ζουν στη χώρα, χωρίς διακρίσεις και ανεξάρτητα από την εργασιακή ή ασφαλιστική τους κατάσταση. 
Σήμερα η πραγματική απειλή για την κοινωνία είναι το ίδιο το μνημόνιο, είναι η βαρβαρότητα της φτώχειας, της ανέχειας και του κοινωνικού δαρβινισμού. Γιατί, όταν όλο το μνημονιακό περιβάλλον είναι ανθυγιεινό, όταν όλοι οι κοινωνικοί προσδιοριστές της υγείας, η εργασία, το εισόδημα, η στέγη, η διατροφή, η θέρμανση, η ασφάλεια για το αύριο, η ψυχική ισορροπία, η κοινωνικότητα και ο αυτοσεβασμός υποβαθμίζονται και την ίδια ώρα η δημόσια περίθαλψη καταρρέει, τότε η εξόντωση των πιο αδύναμων και ευάλωτων ομάδων του πληθυσμού δεν είναι σενάριο επιστημονικής ή αντιπολιτευτικής φαντασίας, αλλά ζοφερή και ρεαλιστικότατη προοπτική.
Ποια είναι κατά τη γνώμη μας τα στοιχεία μιας εναλλακτικής λύσης; 
Πρώτον, είναι η οικονομική διάσωση και η ριζική αναμόρφωση του ΕΟΠΥΥ, έτσι ώστε να παίξει το ρόλο ενός ενιαίου φορέα υγείας που οργανώνει και εγγυάται αξιοπρεπείς εξωνοσοκομειακές υπηρεσίες και δεν μεσολαβεί απλώς στην αγορά, χωρίς φυσικά άλλη επιβάρυνση των ασφαλισμένων, χωρίς αύξηση της συμμετοχής με εισοδηματικά κριτήρια και χωρίς να οδηγηθούν στη χρεοκοπία οι αυτοαπασχολούμενοι υγειονομικοί. Αυτό μπορεί να γίνει μόνο με σταθερή χρηματοδότηση από τον κρατικό προϋπολογισμό, μέσω ενός δίκαιου φορολογικού συστήματος, με συστηματικό έλεγχο της συνταγογραφίας και των εργαστηριακών εξετάσεων και κυρίως με αξιόπιστα διαγνωστικά και θεραπευτικά πρωτόκολλα. 
Και δεύτερον, είναι η ολική στροφή στην πρωτοβάθμια φροντίδα υγείας ως βασικού πυλώνα του ΕΣΥ, με πρωτογενή πρόληψη και αγωγή υγείας, με οικογενειακούς γιατρούς αποκλειστικής απασχόλησης, με αναβάθμιση και όχι με αφαίμαξη των κέντρων υγείας από προσωπικό, με λειτουργία κέντρων υγείας αστικού τύπου σε συνέργεια με τα πολυϊατρεία του ΙΚΑ και, τέλος, με λειτουργικό και θεσμικό περιορισμό της δραστηριότητας του επιχειρηματικού τομέα στο χώρο της διάγνωσης, θεραπείας και αποκατάστασης. 
Αυτό το μοντέλο, πέρα από το ότι είναι πιο ανθρώπινο για τον ασθενή και πιο αποτελεσματικό ιατρικά, μπορεί να είναι και πολύ φθηνότερο από το σημερινό. 
Μόνο που, για να υλοποιηθεί ένα τέτοιο σχέδιο, χρειάζεται ανατροπή του ασφυκτικού μνημονιακού πλαισίου, που παράγει κοινωνική καταστροφή και απόγνωση, απαιτείται μια άλλη διαχείριση του χρέους και βεβαίως μια άλλη διακυβέρνηση, στηριγμένη στους αγώνες του λαού, με απόλυτη προτεραιότητα την επιβίωση και την αξιοπρέπεια του κόσμου της εργασίας, τις κοινωνικές ανάγκες, τα συλλογικά αγαθά και το δημόσιο συμφέρον. 
(Χειροκροτήματα από την πτέρυγα του ΣΥΡΙΖΑ-ΕΚΜ)","ΑΝΔΡΕΑΣ ΞΑΝΘΟΣ",372
"64086"," Ευχαριστούμε, κύριε συνάδελφε.
Το λόγο έχει η Βουλευτής κ. Μαρία Μπόλαρη για πέντε λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"64087"," Ευχαριστώ, κύριε Πρόεδρε.
Θα ήθελα να πω ότι η σημερινή συζήτηση μπορεί να έχει και τίτλο: «Ενώ οι στόχοι του μνημονίου πιάνονται, το 30% του πληθυσμού είναι αποκλεισμένο από τους θεσμούς υγείας». 
Από αυτήν την άποψη, κύριε Αναπληρωτά Υπουργέ Υγείας, θέλω να σας ρωτήσω ειλικρινά, για ποιο λόγο πανηγυρίσατε στο πρόσφατο πανελλήνιο συνέδριο που οργάνωσε η Εθνική Σχολή Δημόσιας Υγείας, για ποιο λόγο πανηγυρίσατε χθες σε όλα τα κανάλια για την εγκατάσταση των τριών δημόσιων πια τηλεφωνικών γραμμών, όταν το προηγούμενο διάστημα ζήσαμε, όχι μόνο εμείς αλλά και οι ηλικιωμένοι άνθρωποι, τον εξευτελισμό και την εκμετάλλευση των ιδιωτικών τηλεφωνικών γραμμών. Γιατί λοιπόν πανηγυρίζετε, όταν, ενώ από τις 7-9-2011 ο κ. Λοβέρδος έλεγε ότι όλα τα ταμεία θα θέλουν να ενταχθούν στον καινούργιο οργανισμό, τον ΕΟΠΥΥ, σήμερα βλέπουμε να δίνουν μάχη ταμεία για να μην ενταχθούν, όχι γιατί θεωρούν τους εαυτούς τους προνομιούχους, αλλά γιατί μαζί και με αυτούς που δέχονται τις υπηρεσίες περίθαλψης του ΕΟΠΥΥ ξέρουν ότι η κατάσταση είναι τραγική; Είναι χαρακτηριστικό ότι το 59% σήμερα δεν χρησιμοποιεί τις υπηρεσίες υγείας κι ένα 42% πολλές φορές προσφεύγει σε ιδιωτικούς γιατρούς. Αυτοί ίσως ακόμη μπορούν να πληρώνουν.
Έρχομαι όμως σε αυτό το 30% που είναι αποκλεισμένο. Ποιοι είναι αυτοί; Είναι νέοι που η ανεργία τους έχει φτάσει στο 55% του πληθυσμού της νεολαίας. Είναι νέοι εργαζόμενοι μέχρι είκοσι εννέα χρόνων, που, ακόμα κι αν βρίσκουν δουλειά, το 62% από αυτούς είναι ανασφάλιστοι. Είναι άλλοι εργαζόμενοι μεγαλύτερης ηλικίας, που -με το σωρό των νόμων που έχετε ψηφίσει σ’ αυτήν εδώ τη Βουλή και με το τρίτο μνημόνιο- βρίσκονται στο έλεος των εργοδοτών, στην αδήλωτη εργασία και στην απλήρωτη εργασία. Είναι μακροχρόνια άνεργοι, είναι άνθρωποι που φτάνουν να απολύονται στα πενήντα πέντε, ενώ έχουν πληρώσει χρόνια ασφαλιστικών εισφορών και πετιούνται έξω από κάθε δυνατότητα περίθαλψης και πρόσβασης στα νοσοκομεία. Τέλος, είναι μετανάστες που δεν τους δόθηκε ποτέ η ευκαιρία για νόμιμη εργασία, που αποκλείετε και αυτούς και που τελικά πανηγυρίζετε για το γεγονός ότι οι δαπάνες για την περίθαλψή τους, των ανασφάλιστων μεταναστών, έχει πέσει στο 1/6 από το 2010 μέχρι σήμερα. 
Παρ’ όλα αυτά, επειδή δεν είστε ικανοποιημένοι, απ’ ό,τι μάθαμε με ΦΕΚ και από καταστάσεις που συμβαίνουν στο Νοσοκομείο «Αλεξάνδρα», μετανάστριες υπόκεινται σε διπλάσια νοσήλια από τις Ελληνίδες που πηγαίνουν εκεί για τοκετό. 
Θα ήθελα να ρωτήσω, κύριε Υπουργέ, ποιο είναι τελικά αυτό το 95% των ασφαλισμένων που καλύπτει ο ΕΟΠΥΥ. Να μας το δώσετε σε νούμερο, γιατί με αυτήν την τεράστια έκρηξη της ανεργίας, της ανασφάλιστης εργασίας, ειλικρινά θέλουμε να μάθουμε σε ποιο ακριβώς σημείο βρίσκεται η ασφαλισμένη εργασία. 
Τελειώνοντας, θα ήθελα να κάνω δυο επισημάνσεις. 
Η πρώτη είναι η εξής: Ενώ εκδιώξατε από την αγορά εργασίας, από το δικαίωμα στην εργασία, εκατομμύρια ανθρώπους, τώρα επιπλέον τους τιμωρείτε, απαγορεύοντάς τους να έχουν πρόσβαση υγείας, να έχουν πρόσβαση στο αγαθό της υγείας. Τον Ιούνιο ο κ. Γιούνκερ μάς έλεγε ότι «δεν θα αφήσουμε την Ελλάδα να είναι σε ανθρωπιστική κρίση». Όπως όλοι καταλαβαίνουμε, σε μια χώρα που υπάρχουν ανεμβολίαστα παιδιά, η ανθρωπιστική κρίση είναι εδώ. 
Ευτυχώς, κύριοι της Κυβέρνησης και της συγκυβέρνησης, που υπάρχουν οι αγώνες των εργαζόμενων στο χώρο της υγείας, στο χώρο του φαρμάκου και σταματούν τον κατήφορό σας. 
Ευτυχώς που υπάρχουν οι δράσεις των λαϊκών συνελεύσεων για δωρεάν πρόσβαση σε δημόσια νοσοκομεία και, ευτυχώς, που υπάρχουν κοινωνικά ιατρεία και φαρμακεία για να σώσουν από αυτήν την ανθρωπιστική κρίση όσο μπορούν, γιατί καταλαβαίνουμε ότι σε μια τέτοια περίοδο αυτό που απαιτείται είναι κοινωνικό κράτος και όχι η κατάργηση του κοινωνικού κράτους που εσείς επιδιώκετε.
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού) 
Παρακαλώ την ανοχή σας για ένα λεπτό, κύριε Πρόεδρε.
Τελειώνοντας, λοιπόν, επαναλαμβάνω τα αιτήματα του ΣΥΡΙΖΑ-ΕΚΜ για έκτακτη επιχορήγηση, για μόνιμη και σταθερή χρηματοδότηση στο 1% του ΑΕΠ και για άμεσα, μόνιμα μέτρα για τους ανασφάλιστους, τους άπορους, χωρίς όρους και προϋποθέσεις. 
Θα παλέψουμε για όλα αυτά. Θα παλέψουμε για να φύγετε μία ώρα αρχύτερα, διότι φέρνετε την καταστροφή στο πολυτιμότερο αγαθό, που είναι η υγεία.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΜΑΡΙΑ ΜΠΟΛΑΡΗ",347
"64088"," Σας ευχαριστώ πολύ.
Το λόγο έχει ο κ. Κωνσταντίνος Ζαχαριάς για πέντε λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"64089"," Ευχαριστώ, κύριε Πρόεδρε.
Οι επιπτώσεις του μνημονίου και των δανειακών συμβάσεων στην κοινωνική και οικονομική ζωή της χώρας δημιουργούν συνθήκες οξείας αποσύνθεσης του κοινωνικού ιστού. Ο δείκτης ανεργίας τριπλασιάστηκε την τριετία 2009-2012 και τώρα ξεπερνά το 25%. Το 20,1% του πληθυσμού, δηλαδή δύο εκατομμύρια διακόσιες χιλιάδες άτομα, ζει κάτω από τα όρια της φτώχειας, ενώ το 27,7%, δηλαδή τρία εκατομμύρια περίπου, αντιμετωπίζει το φάσμα της φτώχειας, το φάσμα του κοινωνικού αποκλεισμού κατάματα.
Άρα οι κοινωνικές ανισότητες διογκώνονται και οι όροι των δανειακών συμβάσεων μας επιβάλλουν και στον τομέα υγείας -τη στιγμή που υπάρχουν φτωχοί άνθρωποι, εργαζόμενοι αποκλεισμένοι, 30% του πληθυσμού ανασφάλιστο- δραστική μείωση της φαρμακευτικής δαπάνης -που μπορούσε να είναι και κάτι το επιθυμητό βέβαια- της δαπάνης για τη λειτουργία των νοσοκομείων -με τα αποτελέσματα που έχουν με τις συγχωνεύσεις- και, κυρίως, τη μείωση της δαπάνης της κοινωνικής ασφάλισης της υγείας.
Έτσι, λοιπόν, το μνημονιακό σχέδιο κατεδάφισης του ΕΣΥ και του κοινωνικού κράτους οδήγησε στη δημιουργία του ΕΟΠΥΥ προγραμματισμένα και έχει ομολογημένο στόχο τη δραστική μείωση των δαπανών και μετακύλιση στις τσέπες του πολίτη των δαπανών για την υγεία, των καταστροφικών δαπανών πια για την υγεία και το βαλάντιο και μάλιστα την ώρα που ο ευάλωτος ασθενής ψάχνει εναγωνίως να βρει ένα αποκούμπι για να φροντίσει την υγεία του.
Όταν στις 29 Σεπτεμβρίου, κύριε Πρόεδρε, καταθέσαμε την επερώτηση, τότε αναφερόμασταν -και φαίνεται στο κείμενο- στο 15% της συμμετοχής στις εργαστηριακές εξετάσεις που έχει επιβληθεί στους ασφαλισμένους από την έναρξη του ΕΟΠΥΥ. Πολλά από τα ταμεία αυτά δεν πλήρωναν καθόλου εργαστηριακές εξετάσεις, ενώ άλλα είχαν μικρότερη συμμετοχή. Ήταν 15%, λοιπόν, πριν από το μεσοπρόθεσμο που συζητήσαμε πριν από ένα μήνα. Τώρα πια η συμμετοχή των ασφαλισμένων είναι 30%, του ΟΓΑ 50% και αυτό και μόνο δείχνει το μέγεθος της κατάρρευσης, της συντριβής πραγματικά της πρωτοβάθμιας φροντίδας υγείας.
Ενώ το 2012 τελειώνει, μπορούμε να ανασκοπήσουμε την πορεία του ΕΟΠΥΥ και μπορούμε να πούμε μέσα από τις αναρίθμητες ανακοινώσεις φορέων και συλλογικοτήτων, μέσα από την καταγραμμένη και δημοσιευμένη ταλαιπωρία εκατομμυρίων ασφαλισμένων και χιλιάδων φαρμακοποιών, ότι πραγματικά υπάρχει σοβαρότατο πρόβλημα αποσάθρωσης και του ελάχιστου κοινωνικού κράτους και κίνδυνος ολοκληρωτικής κατάρρευσης της πρωτοβάθμιας φροντίδας υγείας. Μπορούμε να αξιολογήσουμε και τον ΕΟΠΥΥ μέσα από τις αμήχανες δηλώσεις των κυβερνητικών στελεχών και τις αντίστοιχες υπουργικές αποφάσεις για μειώσεις και περικοπές.
Η κυβερνητική πολιτική στον τομέα της πρωτοβάθμιας φροντίδας είναι πραγματικά αδιέξοδη. Δεν υπάρχει πλέον ούτε συζήτηση για πολιτικές πρόληψης και προαγωγής υγείας. Μπορεί αποσπασματικά να αναζητούνται κάποια χρηματοδοτημένα προγράμματα για την αντιμετώπιση, παραδείγματος χάριν, χρόνιων ασθενειών, αλλά έχουμε ένα από τα χαμηλότερα ποσοστά εμβολιαστικής κάλυψης μεταξύ των χωρών του ΟΟΣΑ και ένα από τα υψηλότερα ποσοστά έκθεσης σε κρίσιμους παράγοντες κινδύνου, όπως το κάπνισμα, τα καρδιαγγειακά, η παχυσαρκία, η έλλειψη φυσικής άσκησης, τα τροχαία.
Άρα έχουμε ανεμβολίαστα παιδιά κι ας υπόσχεται το Υπουργείο Υγείας εμβολιασμούς μέσω των διευθύνσεων υγείας των περιφερειών. Τα ταμεία είναι άδεια. Τα παιδιά των ανασφάλιστων γονέων μόνο στην κοινωνική αλληλεγγύη μπορούν να στηριχθούν. Κι όχι μόνο τα παιδιά αλλά και το ένα τρίτο του ανασφάλιστου πληθυσμού. 
Θα ήθελα να συνεχίσω και να δείξω τα προβλήματα σε έναν πολυδιαφημισμένο στόχο της πρωτοβάθμιας φροντίδας, την αλλαγή με την ηλεκτρονική συνταγογράφηση και να δούμε πώς έχει συγκροτηθεί και τι έχει απορροφήσει αυτό το διάτρητο σύστημα, το οποίο ταλαιπωρεί εκατομμύρια από τους ασφαλισμένους. 
Έχει απορροφήσει, λοιπόν, τριάντα εκατομμύρια ευρώ, ένα σημαντικό κονδύλι από το ΕΣΠΑ στον αρχικό προϋπολογισμό, πέραν του πιλοτικού, το 2010, είκοσι εκατομμύρια ευρώ για την παροχή ψηφιακών υπηρεσιών του Υπουργείου Υγείας, πενήντα εκατομμύρια ευρώ από ψηφιακές παρεμβάσεις για την αναβάθμιση της επιχειρησιακής λειτουργίας των μονάδων υγείας και την παρακολούθηση των προμηθειών των δημόσιων νοσοκομείων. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή) 
Κύριε Πρόεδρε, θα χρειαστώ λίγο χρόνο. 
Μάλλον θα έπρεπε όλα να λειτουργούν άψογα. Παρ’ όλα αυτά, τίποτε δεν έχει υλοποιηθεί επαρκώς, με αποτέλεσμα την ταλαιπωρία όλων των ασφαλισμένων. 
Μάλιστα έχουμε κι εδώ εθνικούς εργολάβους. Έχουμε απευθείας αναθέσεις, όπως για παράδειγμα το ότι στις 18 Απριλίου 2012 έγινε η ανάθεση στην εταιρεία «UNI SYSTEMS Α.Ε.» για τα πληροφοριακά έργα του δημοσίου στον τομέα της ηλεκτρονικής συνταγογράφησης. 
Θα ήθελα να πω ότι όλα αυτά πρέπει να ανατραπούν. Δεν υπάρχει ελπίδα στον εργαζόμενο, δεν υπάρχει ελπίδα στο λαό μας, εάν οι πολιτικές αυτές του μνημονίου, οι πολιτικές της τρικομματικής Κυβέρνησης δεν ανατραπούν. Ο ΣΥΡΙΖΑ θα παλέψει μαζί τους, για να μπορέσουν να έχουν το δικαίωμα στην υγεία, μαζί με τα καθολικά, εργασιακά και τα ανθρώπινα δικαιώματά τους.
Ευχαριστώ πολύ.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΚΩΝΣΤΑΝΤΙΝΟΣ ΖΑΧΑΡΙΑΣ",151
"64090","  Ευχαριστούμε, κύριε συνάδελφε. 
Το λόγο έχει ο κ. Κωνσταντίνος Μπάρκας για πέντε λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"64091"," Ευχαριστώ, κύριε Πρόεδρε.
 Κύριε Υπουργέ, δυστυχώς δεν έχει περάσει πολύς καιρός από τότε που συγκροτήθηκε αυτός ο οργανισμός και επιβεβαιώθηκαν οι φόβοι που είχαμε. 
Αυτός ο οργανισμός δεν έγινε για να υπάρξει εξορθολογισμός, δεν έγινε για να υπάρξει νοικοκύρεμα, δεν έγινε για να επιτευχθούν οικονομίες. Αυτός ο οργανισμός έγινε για να απαξιωθεί δραματικά η υγειονομική περίθαλψη των ασφαλισμένων, για να απόσχει, ουσιαστικά, η πολιτεία, το κράτος από τις υποχρεώσεις του, για την υποχρηματοδότηση της δωρεάν δημόσιας υγειονομικής περίθαλψης των πολιτών. 
Επίσης αποδείχθηκε από τη σύντομη λειτουργία του μέχρι τώρα ότι οξύνθηκαν οι ανισότητες στην πρόσβαση στο ύψιστο κοινωνικό αγαθό, αυτό της υγείας. 
Σε αυτήν τη μικρή διάρκεια λειτουργίας του ΕΟΠΥΥ παρατηρείται να αποδιαρθρώνονται, να συρρικνώνονται και να καταργούνται οι βασικές δομές για την υγειονομική περίθαλψη, σε μια περίοδο, μάλιστα, που χρειαζόμασταν περισσότερο αυτές τις δομές της υγειονομικής περίθαλψης, σε μια περίοδο εφαρμογής μνημονιακών πολιτικών που, εκτός των άλλων, οδηγούν σε έκπτωση της υγείας του ελληνικού λαού. 
Ο ΕΟΠΥΥ λειτουργεί σαν μηχανή του κιμά για τους ασφαλισμένους. Οι ίδιοι οι ασφαλισμένοι θα κληθούν να υπερκαλύψουν το κόστος της απόσυρσης του κράτους από την επιχορήγηση του οργανισμού, από το κόστος της διασπάθισης και της εξανέμισης των εισφορών του από τα ασφαλιστικά ταμεία που τώρα μπαίνουν στο σύστημα. 
Ο ΕΟΠΥΥ μπορεί να καταρτίζει συμβάσεις και να δικαιολογεί υπέρογκες δαπάνες προς τα μεγάλα ιδιωτικά κέντρα και θεραπευτήρια, ενώ την ίδια ώρα συμπιέζει το Εθνικό Σύστημα Υγείας και εξαθλιώνει τους ελεύθερους επαγγελματίες, τους φαρμακοποιούς και τους γιατρούς. Με αυτόν τον τρόπο κάνει αδύνατη τη φαρμακευτική και υγειονομική κάλυψη των ασθενών. 
Επειδή χθες σάς είδα να πανηγυρίζετε για τις τρεις γραμμές που δημιουργήσατε, αλήθεια θέλω να ρωτήσω: Είναι αρκετές αυτές οι γραμμές;
Θέλω να σας θυμίσω τα εξής: Με τις ιδιωτικές γραμμές που έως τώρα λειτουργούσαν οι ασθενείς αναγκάζονταν να πληρώνουν για το τηλεφωνικό ραντεβού υπέρογκα ποσά, δεδομένης και της οικονομικής συγκυρίας και της οικονομικής τους κατάστασης. 
Η εξοικονόμηση πόρων της τάξης των εξήντα έως εβδομήντα εκατομμυρίων ευρώ που έχει ανακοινωθεί από την κατάργηση του 184 μετακυλίεται στους ασφαλισμένους ως νέο, δυσβάσταχτο χαράτσι.  
Οι ιδιωτικές εταιρίες των τηλεφωνικών ραντεβού κάνουν κατάχρηση στο βωμό της κερδοφορίας και υπερχρεώνουν τους ασφαλισμένους και τις οικογένειές τους, διότι για κάθε ασθενή χρειάζεται και διαφορετική κλήση, διαφορετική χρέωση. Παραδείγματος χάριν, για ένα ζευγάρι ασφαλισμένων γίνονται δύο χρεώσεις. Για ραντεβού τριών παιδιών στην ίδια οικογένεια γίνονται τρεις χρεώσεις.
Οι κεντρικές υπηρεσίες αδιαφορούν πλήρως και δεν ενημερώνουν τους ασφαλισμένους σε περίπτωση ακύρωσης του ραντεβού λόγω κανονικής άδειας ή ασθενείας του ιατρού. Και το συχνότερο; Όταν ο γιατρός έχει εντολή να βρίσκεται ως μέλος της επιτροπής στο ΚΕΠΑ, δεν ενημερώνονται οι ασθενείς. Πολλοί ασθενείς δεν κλείνουν ραντεβού, για να μη χρεωθούν το νέο χαράτσι. 
Σε πρόσφατη έρευνα που παρουσίασε γνωστή εταιρεία δημοσκοπήσεων για λογαριασμό της Εθνικής Σχολής Δημόσιας Υγείας και αφορούσε τον ΕΟΠΥΥ, αποκαλύφθηκε το τέλμα στο οποίο έχει περιέλθει ο οργανισμός και η έντονη δυσαρέσκεια και η οργή των πολιτών. Το 67,1% είναι δυσαρεστημένο από τον ΕΟΠΥΥ, γιατί αναγκάζεται να πληρώνει όλο και περισσότερα χρήματα από την τσέπη του, από τα τηλεφωνικά ραντεβού ως τα φάρμακα και τις εξετάσεις, δηλαδή τα πάντα.
Αντιλαμβάνονται οι πολίτες ότι συμπιέζονται από άποψη υγειονομικής κάλυψης στις συμπληγάδες της υποχρηματοδότησης και της άκαμπτης πολιτικής στάσης για περικοπές των πάντων, χωρίς μέτρο, χωρίς ειδικό σχεδιασμό και μελέτη, χωρίς πραγματική περιστολή της σπατάλης. 
Με τη συνέχιση της ακολουθούμενης μνημονιακής πολιτικής θα βρεθούμε μπροστά σε ραγδαία κατάρρευση των υγειονομικών δεικτών, σε μείωση του προσδόκιμου επιβίωσης, σε έξαρση ξεχασμένων λοιμώξεων, όχι μόνο λόγω των ανεπαρκών εμβολιασμών, αλλά και λόγω της υποβάθμισης των συνθηκών ζωής των ανθρώπων.
Θέλω να σας ρωτήσω, κύριε Υπουργέ: Πιστεύετε ότι μπορεί ένας συνταξιούχος με 400 ευρώ σύνταξη να παίρνει ακριβά φάρμακα; Τι θα κάνει ένας άνεργος, αν προσβληθεί από μια σοβαρή ασθένεια; Ξέρετε πόσοι άνθρωποι υποθεραπεύονται σήμερα, ακριβώς επειδή δεν έχουν την οικονομική δυνατότητα να ανταποκριθούν στις απαιτήσεις μιας πλήρους θεραπείας; 
Οι μελέτες υπολογίζουν ότι την περίοδο της κρίσης το 70% των ασθενών δηλώνει ότι το μηνιαίο του εισόδημα είναι ανεπαρκές για την αγορά όλων των απαραίτητων φαρμάκων, ενώ το 55,4% δεν παίρνει τα φάρμακά του ή δεν εφαρμόζει κανονικά τη θεραπευτική του αγωγή λόγω οικονομικής αδυναμίας. Αυτοί οι αριθμοί είναι τραγικοί, κύριε Υπουργέ!
(Χειροκροτήματα από την πτέρυγα του ΣΥΡΙΖΑ-ΕΚΜ)","ΚΩΝΣΤΑΝΤΙΝΟΣ ΜΠΑΡΚΑΣ",336
"64092"," Ευχαριστούμε, κύριε συνάδελφε.
Το λόγο έχει ο κ. Γεώργιος Πάντζας για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"64093"," Για τρία λεπτά είπατε;","ΓΕΩΡΓΙΟΣ ΠΑΝΤΖΑΣ",392
"64094"," Βεβαίως. Οι πρώτοι πέντε ομιλητές έχουν πέντε λεπτά και οι επόμενοι δύο έχουν από τρία λεπτά, όπως λέει ο Κανονισμός. 
Εν πάση περιπτώσει, πείτε εσείς αυτά που θέλετε και θα τα βρούμε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"64095"," Θα μου επιτρέψετε, επειδή έχω ένα πρόβλημα στη μέση, να είμαι καθιστός;","ΓΕΩΡΓΙΟΣ ΠΑΝΤΖΑΣ",392
"64096"," Μπορείτε να καθίσετε και να τα πείτε από εκεί.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"64097"," Ευχαριστώ θερμά.
Κύριε Υπουργέ, με τον υπερχρεωμένο ΕΟΠΥΥ να βρίσκεται διασωληνωμένος στην εντατική, η διάδοχος πολιτική ηγεσία της αλήστου μνήμης εποχής Λοβέρδου στο Υπουργείο Υγείας –εσείς, δηλαδή- συνεχίζει την ίδια ισοπεδωτική πολιτική στον ευαίσθητο χώρο της υγείας, δέσμια πάντοτε των υγειοκτόνων δεσμεύσεων των μνημονίων. Εκτελείτε κατά γράμμα το γερμανικό σχέδιο για την άλωση της Ελλάδας, με αιχμή του δόρατος την υγεία. Το έχει περιγράψει άλλωστε και ο Υπουργός Υγείας κ. Ντάνιελ Μπαρ σε συνέντευξή του στην «ΚΑΘΗΜΕΡΙΝΗ». 
Η συνταγογράφηση με τη δραστική ουσία είναι μόνο ένα μέρος του γερμανικού σχεδίου. Θα ακολουθήσουν οι επενδύσεις νοσοκομειακών ομίλων, εταιρειών ιατροφαρμακευτικού υλικού και ασφαλιστικών εταιρειών. Όλα στα αφεντικά σας, δηλαδή! 
Δεν σας ενδιαφέρει που σήμερα απειλούνται με λουκέτο τέσσερις χιλιάδες περίπου φαρμακεία. Σας ενδιαφέρει να κάνετε τα πάντα, ώστε η ισραηλίτικη «TEVA» και η αμερικάνικη «MYLAN» να δημιουργήσουν τα δικά τους δίκτυα αλυσίδων. Και το έχετε μεθοδεύσει άριστα, με το σημερινό κανονισμό παροχών υγείας, με τον οποίο επιχειρείτε να κατεδαφίσετε το κοινωνικό κράτος. Σε συνδυασμό μάλιστα με τη δήθεν απελευθέρωση της άσκησης της Ιατρικής, επιδιώκετε μακροπρόθεσμα να αλώσετε τη δημόσια υγεία με φτηνό ιατρικό δυναμικό εν αφθονία. Θέλετε, δηλαδή, να μετατρέψετε την υγεία σε αλυσίδες σούπερ μάρκετ. 
Ο κ. Σαλμάς πριν από δύο μήνες περίπου είχε πει εδώ, στην Αίθουσα της Ολομέλειας, σε ερώτηση του κ. Μιχαλάκη, ότι μπορούμε να κατηγορούμε εμείς τον ΕΟΠΥΥ για την προνοιακή του αποστολή, αλλά δεν μπορούμε να τον κατηγορήσουμε ότι δεν παρέχει υπηρεσίες. Μάλιστα, έκτακτα!
Μπορείτε να μας πείτε, κύριε Υπουργέ, τι και ποιες υπηρεσίες μπορεί να παρέχει το Κέντρο Υγείας Καλυβίων, που εξυπηρετεί την ευρύτερη περιοχή του Δήμου Σαρωνικού με περίπου εβδομήντα χιλιάδες μόνιμους κατοίκους, οι οποίοι το καλοκαίρι φτάνουν τις εκατόν ογδόντα χιλιάδες κατοίκους και όταν σ’ αυτό το κέντρο υγείας υπήρχαν δεκαεπτά θέσεις γιατρών που προβλέπονταν αρχικά και σήμερα υπηρετούν μόνο δύο μόνιμοι γιατροί; 
Στο Κέντρο Υγείας Νέας Μάκρης, ενώ προβλέπεται να λειτουργεί σε εικοσιτετράωρη βάση, διατίθενται μόνο τρεις γιατροί, σ’ ένα κέντρο υγείας που καλύπτει μία από τις μεγαλύτερες τουριστικές περιοχές της ανατολικής Αττικής από το Βαρνάβα μέχρι τη Ραφήνα. Μπορώ να σας αριθμήσω και άλλες περιπτώσεις -στα Σπάτα, στο Κορωπί, στο Μαρκόπουλο, στο Λαύριο, στο Σαρωνικό, σε όλη την Ελλάδα- κέντρων υγείας σε συνεχή  υποβάθμιση και απαξίωση από τις μνημονιακές σας πολιτικές, κέντρων υγείας με ανεπαρκή παροχή υπηρεσιών που θέτουν σε κίνδυνο χιλιάδες ασθενείς σε καθημερινή βάση. 
Επίσης βλέπουμε μία τριτοκοσμική κατάσταση στα δημόσια νοσοκομεία, όπου, αν κάνει κανείς μία βόλτα σε αυτά, θα συναντήσει ράντζα στους διαδρόμους και μία νοσηλεύτρια για τριάντα, σαράντα ασθενείς. Ανύπαρκτη πρωτοβάθμια φροντίδα. Απίστευτη ταλαιπωρία για τους ασφαλισμένους. Τεράστια κενά σε ειδικότητες και ελλείψεις σε προσωπικό. 
Γι’ αυτές τις υπηρεσίες είστε υπερήφανοι, κύριοι της Κυβέρνησης; Να πάτε να το πείτε, λοιπόν, στους καρκινοπαθείς συμπολίτες μας, στους νεφροπαθείς και τους διαβητικούς, οι οποίοι παρακαλάνε καθημερινά για την επιβίωσή τους και την ίδια τους τη ζωή. Να πάτε να το πείτε στους γονείς με παιδιά με αυτισμό, με σύνδρομο Down, με εγκεφαλική παράλυση, οι οποίοι πρέπει να βάλουν βαθιά το χέρι στην τσέπη για να κάνουν τις απαραίτητες θεραπείες στα κέντρα παρέμβασης. Να πάτε να το πείτε στους συνταξιούχους, που με περίσσιο θράσος τούς κόβετε τις συντάξεις και τους αναγκάζετε να πληρώσουν τα φάρμακά τους με δανεικά. Καταρρακώνετε την αξιοπρέπειά τους και αυτό το κάνετε σε μία υπερήφανη τρίτη ηλικία, που δεκαετίες τώρα στήριξε το ασφαλιστικό σύστημα με τις εισφορές της. Αυτή είναι η αναβάθμιση της πρωτοβάθμιας ιατροφαρμακευτικής περίθαλψης που μας επιφυλάξατε το 2011, όταν πανηγυρικά νομοθετήσατε για την ίδρυση του ΕΟΠΥΥ! 
Θα μας πείτε ότι ο ΕΟΠΥΥ έχει 6.000.000.000 δαπάνες και τα κουκιά δεν βγαίνουν. Ακούστε λοιπόν καλά αυτό που θα σας πω, κύριε Υπουργέ. Η ευθύνη που το σύστημα υγείας καταρρέει δεν ανήκει ούτε στην τρίτη ηλικία ούτε στο ικανότατο και φιλότιμο ιατρικό προσωπικό της χώρας ούτε σε όλους αυτούς που η ζωή τούς επιφύλαξε να βρεθούν αντιμέτωποι με χρόνιες παθήσεις ούτε στους καρκινοπαθείς και νεφροπαθείς αλλά ούτε και στα άτομα με ειδικές ανάγκες που χρειάζονται εξειδικευμένες θεραπείες. Η ευθύνη αναλογεί εξ ολοκλήρου σ’ εσάς και σε όσους κυβέρνησαν αυτόν τον τόπο τα τελευταία χρόνια. Αναλογεί σ’ εσάς, που δεν πατάξατε την εισφοροδιαφυγή, που χρόνια τώρα προωθήσατε τα συμφέροντα των φαρμακοβιομηχάνων εις βάρος των ταμείων, που παραδώσατε το ΕΣΥ, ως σίγουρη επένδυση, στην τρόικα και τους χορηγούς της. 
Σας ευχαριστώ.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΓΕΩΡΓΙΟΣ ΠΑΝΤΖΑΣ",392
"64098"," Ο κ. Νικόλαος Μιχαλάκης έχει το λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"64099"," Ευχαριστώ πολύ, κύριε Πρόεδρε. 
Κύριε Υπουργέ, κυρίες και κύριοι συνάδελφοι, παρακολουθώντας τον κύριο Υπουργό κατά καιρούς στις ομιλίες του, παρατήρησα ότι χρησιμοποιεί συχνά τον όρο «ποιοτική υγεία». Υποστηρίζετε μάλιστα και εσείς ότι στην Ελλάδα στόχος του ΕΟΠΥΥ είναι να παρέχει υπηρεσίες ποιοτικής περίθαλψης των ασφαλισμένων. Η πραγματικότητα όμως σας διαψεύδει. Αναβαθμισμένη και ποιοτική περίθαλψη δεν γίνεται χωρίς γιατρούς, χωρίς φάρμακα, χωρίς υπηρεσίες και υλικά. 
Το σύστημα του ΕΟΠΥΥ, όσον αφορά τις συμβάσεις και την κάλυψη του πληθυσμού σε γιατρούς, έχει αποτύχει πλήρως. Ολόκληροι νομοί και περιοχές δεν διαθέτουν βασικές ειδικότητες γιατρών, παιδιάτρων, ορθοπεδικών, νευρολόγων, καρδιολόγων και άλλες. Είναι εξαιρετικά ανορθολογική η κατανομή ειδικοτήτων στη χώρα. Αυτό συνέβη επειδή ο ΕΟΠΥΥ είναι ανακόλουθος στις υποχρεώσεις του προς αυτούς. Συσσωρεύονται οφειλές και εξοφλούνται με το σταγονόμετρο.
Σε δεύτερο επίπεδο έχει διογκωθεί η ούτως ή άλλως μεγάλη επιβάρυνση των ασφαλισμένων. Ήταν προκλητικές οι αναθεωρήσεις προς τα πάνω, στις πράξεις νομοθετικού περιεχομένου και στο μεσοπρόθεσμο, που αφορούσαν όλες τις κατηγορίες ασφαλισμένων και προστατευομένων μελών. Επίσης, το όριο των πενήντα επισκέψεων την εβδομάδα είναι αυθαίρετο και δεν ανταποκρίνεται στη μόνιμη φράση σας ότι η υγεία είναι προνόμιο όλων. 
Παράλληλα, δεν πρόκειται -παρά τις μεγάλες ελλείψεις- να ανοίξουν νέες θέσεις συμβεβλημένων γιατρών με τον ΕΟΠΥΥ. Η κατάσταση αυτή μεγιστοποιεί τα εργασιακά και οικονομικά προβλήματα των νέων γιατρών που αδυνατούν να μπουν στην αγορά εργασίας. 
Εμείς, ο ΣΥΡΙΖΑ-Ενωτικό Κοινωνικό Μέτωπο, έχουμε πρόγραμμα αντιμετώπισης της κρίσης που εσείς, βέβαια, προκαλέσατε στον ΕΟΠΥΥ και εν συνεχεία, πρόγραμμα ανασυγκρότησης και τόνωσης του οργανισμού. Είμαστε σαφείς στις προτάσεις μας για τη βιωσιμότητα και τις πραγματικές ανάγκες του ΕΟΠΥΥ. 
Προτείνουμε επαρκή δημόσια χρηματοδότηση από τον κρατικό προϋπολογισμό, τουλάχιστον στα επίπεδα του 1% του ΑΕΠ κατ’ έτος, αξιοπρεπείς συμβάσεις με τους γιατρούς και τήρησή τους από το νέο, εύρωστο και ενιαίο φορέα υγειονομικής κάλυψης, όπως εμείς τον ορίζουμε. 
Ευχαριστώ. 
(Χειροκροτήματα από την πτέρυγα του ΣΥΡΙΖΑ-ΕΚΜ)","ΝΙΚΟΛΑΟΣ ΜΙΧΑΛΑΚΗΣ",321
"64100"," Ευχαριστούμε πολύ, κύριε συνάδελφε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"64101"," Κύριε Πρόεδρε, μπορώ να έχω το λόγο;","ΜΑΝΩΛΗΣ ΓΛΕΖΟΣ",143
"64102"," Κύριε Γλέζο, θέλετε κάτι;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"64103"," Ζητάω συγγνώμη, αλλά επί του Κανονισμού θα ήθελα να μου επιτραπεί να πω ότι έχουμε περιοριστεί σε μία διαδικασία που δεν επιτρέπει να αναπτυχθεί το θέμα όπως θα έπρεπε και να συμμετέχουν και άλλοι Βουλευτές που δεν είναι εγγεγραμμένοι στον κατάλογο. 
Παραδείγματος χάριν, αν μου δίνετε το λόγο, θα ήθελα να πω ελάχιστα πράγματα πάνω στο θέμα. Μπορώ;","ΜΑΝΩΛΗΣ ΓΛΕΖΟΣ",143
"64104"," Δεν το προβλέπει ο Κανονισμός, αλλά αφού μιλάτε επί του Κανονισμού και θέλετε να τροποποιηθεί ο Κανονισμός, μπορείτε να μιλήσετε για ένα λεπτό, όχι όμως παραπάνω.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"64105"," Αν ρίξουμε μια ματιά σε ολόκληρη την Ελλάδα, θα δούμε ότι είναι γεμάτη από κτήρια που βαπτίζονται νοσοκομεία, μέσα στα νοσοκομεία, στα κτήρια υπάρχουν εργαλεία που δεν δουλεύουν, όπως τομογραφικές συσκευές μέχρι πολλά φάρμακα και λείπουν  οι γιατροί. Αυτή είναι η εικόνα. 
Θα σας παρουσιάσω μια άλλη εικόνα. Όταν ήμουν φυλακή δεν επέτρεπαν, σύμφωνα με τον κανονισμό, να μπορεί να βγάλει τα σαπισμένα δόντια του ένας κρατούμενος. Κάποια στιγμή ήρθε μέσα ένας οδοντοτεχνίτης. Επειδή είχε την εμπειρία, μας έβγαλε όλα τα σάπια δόντια μας. 
Δεύτερον, ως αντάρτες του ΕΛΑΣ εκείνο που ζητούσαμε πρώτο δεν ήταν κτήρια, δεν ήταν φάρμακα και εργαλεία, γιατρό ζητούσαμε. Γιατρό! 
Αυτή η αντιστροφή, λοιπόν, των πραγμάτων δεν βοηθά στη λύση. Θα αλλάξει η νοοτροπία ή όχι; Αυτό είναι το θέμα. 
Πρώτον, οι γιατροί, δεύτερον, τα φάρμακα και τα εργαλεία και τρίτον, τα κτήρια. Αυτό είναι το κύριο πρόβλημα που πρέπει να αντιμετωπίσουμε. 
(Χειροκροτήματα από την πτέρυγα του ΣΥΡΙΖΑ-ΕΚΜ)","ΜΑΝΩΛΗΣ ΓΛΕΖΟΣ",143
"64106"," Ευχαριστούμε πάρα πολύ, κύριε Γλέζο. 
Μια που μου δίνεται η ευκαιρία, κύριε Υπουργέ, θα ήθελα να πω κάτι το οποίο πρέπει να το δείτε. Στο Νοσοκομείο Χανίων το οποίο εγκαινιάστηκε το 2002 έγινε η πανάκριβη προμήθεια μιας συσκευής –πώς να την πω;- της λεγόμενης Γ΄ κάμερας για πυρηνική ιατρική. Κόστισε κάποια δισεκατομμύρια τότε, είχαμε δραχμές. Δεν υπήρχε η πρόβλεψη, όμως, ούτε για γιατρούς ούτε για τη στελέχωση με οποιονδήποτε τρόπο μιας τέτοιας κλινικής και έκτοτε σαπίζει στα υπόγεια του νοσοκομείου, δυστυχώς και κανείς δεν έχει συγκινηθεί, βέβαια, για το φαινόμενο αυτό.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"64107"," Συμφωνείτε, λοιπόν, μαζί μου;","ΜΑΝΩΛΗΣ ΓΛΕΖΟΣ",143
"64108"," Προφανώς. 
Κύριε Υπουργέ, έχετε το λόγο για είκοσι λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"64109"," Σας ευχαριστώ, κύριε Πρόεδρε. 
Είναι μια πολύ σημαντική ευκαιρία να συζητήσουμε στο Κοινοβούλιο για άλλη μία φορά τα θέματα που αφορούν την ασφάλιση υγείας. 
Πριν ξεκινήσω την τοποθέτησή μου, θα ήθελα να τοποθετηθώ σε δύο συγκεκριμένες αναφορές που ακούστηκαν και με αφορούν. Η μία αναφορά ακούστηκε από τον κ. Πάντζα, ο οποίος μίλησε για μία διαφωνία που είχε με εμένα σχετικά με κάτι που είπα για τον ΕΟΠΥΥ. Η διαφωνία μας προκύπτει από το γεγονός ότι ο κ. Πάντζας δεν γνωρίζει –προφανώς του διέφυγε- ότι το Κέντρο Υγείας Καλυβίων δεν είναι αρμοδιότητος του ΕΟΠΥΥ. Αλλιώς δεν θα είχαμε αυτήν την παρεξήγηση. 
Είπατε κάτι περί πανηγυρισμών που είχαμε με το κλείσιμο των τηλεφωνικών ραντεβού από τρεις μονάδες υγείας του ΕΟΠΥΥ και πως μέσα σε δύο μήνες περίπου θα ολοκληρώσουμε όλες τις μονάδες, τις εκατόν πέντε, που καλύπτονταν πριν. Αν αυτή είναι η κριτική σας, εγώ το αφήνω στην κρίση του ελληνικού λαού. 
Αυτά που κατάλαβα από τις τοποθετήσεις των σεβαστών και αξιότιμων συναδέλφων, τις οποίες παρακολούθησα με προσοχή και ενδιαφέρον –γιατί με ενδιαφέρει η άποψη όλων των πτερύγων της Βουλής, όλων των κομμάτων, προκειμένου να διαμορφώσουμε μία εθνική στρατηγική για την υγεία- και ουσιαστικά εντόπισα ότι εστιάζεται η κριτική σας στις επιπτώσεις που έχει η μνημονιακή πολιτική της Κυβέρνησης -και των κυβερνήσεων γενικά- πάνω στην υγεία. Η δεύτερη βασική κριτική είχε σχέση με τη χρηματοδότηση του ΕΟΠΥΥ. Επίσης, υπήρξαν κάποια άλλα σημεία κριτικής που αφορούσαν κάποιες λεπτομέρειες.
Σας λέω, λοιπόν, ότι μπορείτε και στη δευτερολογία σας να αναπτύξετε συγκεκριμένα τι σκέφτεται ο ΣΥΡΙΖΑ, το κόμμα σας όσον αφορά τον ΕΟΠΥΥ. Σας το δηλώνω, εδώ, στη Βουλή, ότι είμαι διατεθειμένος να συνδιαμορφώσουμε την πολιτική μας, όσον αφορά αυτόν τον οργανισμό. 
Στην κρίση αυτή δεν χωρούν λογικές του παρελθόντος. Είμαστε εδώ, είμαστε όλοι ένα με διαφορετικές απόψεις, αλλά αισθάνομαι ότι έχουμε υποχρέωση να συνθέσουμε τις απόψεις, γιατί κανείς δεν κατέχει την πλήρη αλήθεια. 
Όλες οι αλλαγές που πρέπει να γίνουν –γιατί είστε Αξιωματική Αντιπολίτευση- θα πρέπει να γίνουν με μία συναίνεση ώστε να έχουν και μία διάρκεια, για να αποφύγουμε φαινόμενα του παρελθόντος, όπου άλλαζαν οι πολιτικές, όταν ένα κόμμα ερχόταν στην κυβέρνηση και διαδεχόταν ένα άλλο κόμμα ή ένας Υπουργός διαδεχόταν έναν άλλον Υπουργό. Πρέπει τουλάχιστον να διαμορφώσουμε ένα δρόμο. 
Άλλα συστήματα υγείας το κάνουν και το εξυπηρετούν με τους γενικούς διευθυντές των Εθνικών Συστημάτων Υγείας, με τη Δημόσια Διοίκηση που εμείς έχουμε αποδυναμώσει και επειδή η Δημόσια Διοίκηση δεν έχει μπούσουλα, δεν έχει στρατηγική, έρχεται ο καθένας και βάζει μία πινελιά. Αυτό πρέπει να το αλλάξουμε και να φτιάξουμε μία εθνική στρατηγική για την υγεία και ο καθένας να κρίνεται από το πώς το διαχειρίζεται ή τι προσθέτει πάνω σ' αυτό. 
Όταν, όμως, ασκείς πολιτική και παίρνεις αποφάσεις, έχεις ένα περιβάλλον μέσα στο οποίο λειτουργείς. Σαφέστατα, αγαπητέ κύριε Στρατούλη, θα ήταν πολύ καλύτερα να είχαμε μεγαλύτερη στήριξη του ΕΟΠΥΥ από την Κυβέρνηση, από το σκέλος των εσόδων, είτε από την κρατική επιχορήγηση είτε από τις ασφαλιστικές εισφορές, που είναι οι δύο βασικοί πόλοι εσόδων και εισροών του ασφαλιστικού συστήματος για την υγεία. 
Βλέπετε, όμως, ότι με την ύφεση που οδηγεί σε αύξηση της ανεργίας, οι ασφαλιστικές εισφορές μειώνονται και από την άλλη πλευρά, η αυστηρή δημοσιονομική πολιτική έχει επίπτωση με τους κλειστούς προϋπολογισμούς, ότι έχουμε αυτά τα χρήματα να διαθέσουμε. 
Θέλω να σας ρωτήσω, όμως, κάτι και να το απαντήσετε στη δευτερολογία σας με το χέρι στην καρδιά. Με τους υπάρχοντες πόρους –να πάρουμε αυτό το σενάριο- με το 0,4% της χρηματοδότησης από τον κρατικό προϋπολογισμό και με αυτές τις εισφορές που έχουμε, δοθείσης της σημερινής ανεργίας που είναι στο 24%-25%, έχετε κάποια πρόταση ώστε να δώσουμε μεγαλύτερη αξία και να αυξήσουμε την αποδοτικότητα των εναπομεινάντων πόρων μέσα στο σύστημα υγείας; Αν έχετε, να μου την πείτε και εγώ σας υπόσχομαι να την εφαρμόσω. Μετά να δούμε, αν αυξηθούν τα έσοδα, τι θα κάνουμε. 
Βεβαίως μαζί είμαστε και εμείς αυτή την περίοδο ζητούμε να στηριχθεί ο ΕΟΠΥΥ από το σκέλος των εσόδων, αφού πρώτα όμως πήραμε μέτρα περιστολής των δαπανών κατά 1,1 δισεκατομμύρια ευρώ μέσα σε τρεις μήνες, χωρίς να θιχτεί ο πυρήνας των παρεχομένων υπηρεσιών υγείας. Αυτός δεν είναι ο στόχος; 
Πριν κάνουμε, όμως, αυτή την κουβέντα, να κάνουμε μία ιδεολογική, πολιτική και συγκεκριμένα οικονομική συζήτηση και να απαντήσουμε σε ένα συγκεκριμένο ερώτημα. Οι δαπάνες για την υγεία στη χώρα μας είναι υψηλές ή χαμηλές, ως ποσοστό του ΑΕΠ; Να λύσουμε πρώτα αυτό το βασικό ερώτημα. 
Η ασφαλιστική φαρμακευτική δαπάνη είναι υψηλή ή χαμηλή; Ο ΕΟΠΥΥ καλύπτει και πολίτες οι οποίοι δεν έχουν ασφαλιστική ενημερότητα ή δεν τους καλύπτει; Είναι αυτό που είπε ο κ. Πάντζας, αλλά αναφέρθηκε μετά στα κέντρα υγείας. Ο ΕΟΠΥΥ είναι προνοιακός οργανισμός ή οργανισμός υγείας; Πρέπει να τα απαντήσουμε αυτά, δεν μπορεί να είναι συγκεχυμένα αυτά.
Άκουσα αντιφατικές κριτικές. Δεν θέλω να πω συγκεκριμένα. Είπαν κάποιοι ότι μειώνουμε τις δαπάνες -κακώς- και κάποιοι άλλοι είπαν ότι έχουμε μεγάλη δαπάνη. Τι έχουμε; Δηλαδή, τι κάνουμε κακό;
Αναφερθήκατε στις υπουργικές αποφάσεις που υπογράφουμε. Ωραία. Πείτε μου μια υπουργική απόφαση που είναι κακή. Θα σας απαντήσω εδώ στη Βουλή. Όχι θεωρίες. Σας δίνεται σήμερα η δυνατότητα από τον κοινοβουλευτικό έλεγχο να πείτε στον Αναπληρωτή Υπουργό που έχει την ευθύνη του ΕΟΠΥΥ ότι «αυτή η υπουργική απόφαση που υπέγραψες είναι κακό για το κράτος, έχει επιπτώσεις αρνητικές για τους ασφαλισμένους». Αυτήν τη συγκεκριμένη κριτική να την απαντήσω.
Όμως, τι θέλετε τώρα; Να μειώσουμε τη φαρμακευτική δαπάνη ή να μην την μειώσουμε; Πάρτε θέση και μετά θα σας πω εγώ στη δευτερολογία μου αν ορθώς λέτε να τη μειώσουμε ή να μην τη μειώσουμε.
Ακούστε, λοιπόν, λίγο το ιστορικό, γιατί είναι και ο κ. Λοβέρδος εδώ, στη συζήτησή μας, στον οποίο πιστώνεται θετικά η δημιουργία αυτού του οργανισμού, για να λέμε τα πράγματα με το όνομά τους. Άκουσα και εσάς και συγκεκριμένα, τον κ. Στρατούλη, σαν ΣΥΡΙΖΑ, να λέει: «Πιστεύουμε στον ενιαίο φορέα υπηρεσιών υγείας». Τι είναι αυτό, δηλαδή;","ΜΑΡΙΟΣ ΣΑΛΜΑΣ",449
"64110"," Ο ΕΟΠΥΥ που πρέπει να στηριχθεί και να αναβαθμιστεί.","ΔΗΜΗΤΡΙΟΣ ΣΤΡΑΤΟΥΛΗΣ",485
"64111"," Άρα, πιστεύετε στον ΕΟΠΥΥ. Εντάξει, συμφωνούμε.","ΜΑΡΙΟΣ ΣΑΛΜΑΣ",449
"64112"," Παρότι διαφωνούμε με τον τρόπο που λέτε…","ΔΗΜΗΤΡΙΟΣ ΣΤΡΑΤΟΥΛΗΣ",485
"64113"," Πάντως, συμφωνείτε με τον ΕΟΠΥΥ. Να ξεκαθαρίζουμε ένα πράγμα: Άρα, η μεταρρύθμιση του ΕΟΠΥΥ είναι κάτι που τυγχάνει της στήριξης των περισσοτέρων πτερύγων της Βουλής. Αυτό είναι σημαντικό να φανεί.
Δεύτερον, είναι η πρώτη χρονιά που λειτουργεί ο ΕΟΠΥΥ. Δεν είναι δυο χρόνια που λειτουργεί, όπως είπατε. Λειτουργεί από 1η Ιανουαρίου. Αφού είναι ένας οργανισμός που λειτουργεί από 1η Ιανουαρίου, πρέπει να τον κρίνουμε για τους εντεκάμισι μήνες που λειτουργεί και δεν πρέπει σε καμμία περίπτωση να του φορτώνουμε τις στρεβλώσεις και τις αδυναμίες του ασφαλιστικού συστήματος και της διαχείρισης των ασφαλιστικών ταμείων και των κλάδων υγείας αυτών τα προηγούμενα χρόνια. Συμφωνούμε;
Ακούω για τα απίστευτα χρέη του ΕΟΠΥΥ. Αν θέλετε να πείτε για ανεξόφλητες υποχρεώσεις του ΕΟΠΥΥ, πείτε για το 2012. Να το πείτε. Όμως, να μην κάνουμε κριτική για τον ΕΟΠΥΥ γιατί δεν εκκαθάριζε ο ΟΠΑΔ τις οφειλές του και γιατί χρωστούσε ο ΟΠΑΔ πέντε, δέκα και δεκαπέντε μήνες στους φαρμακοποιούς και στους γιατρούς ή γιατί μέχρι τις 31-10-2011 είχαν 1,9 δισεκατομμύρια ανεξόφλητες υποχρεώσεις στα ασφαλιστικά ταμεία, τότε που κανείς δεν ήλεγχε τίποτα.
Εν πάση περιπτώσει, τώρα είναι προς τη σωστή κατεύθυνση η συγκεντροποίηση, το να είναι όλοι οι κλάδοι υγείας των ασφαλιστικών ταμείων μαζί; Είναι, γιατί και καλύτερη εικόνα και καλύτερη διαχείριση κάνεις και καλύτερη αξιοποίηση του ανθρώπινου δυναμικού κάνεις και καλύτερη διαπραγματευτική ισχύ έχεις, γιατί καθίστασαι μονοψώνιο στην αγορά. Και εν πάση περιπτώσει, εγώ ποτέ σε μια αναφορά σας δεν είπα ότι θα παράγει υπηρεσίες υγείας καλές ο ΕΟΠΥΥ -για το σύστημα υγείας εννοούσα- γιατί πιστεύω ότι ο ΕΟΠΥΥ δεν πρέπει να παρέχει υπηρεσίες υγείας.
Ο ΕΟΠΥΥ είναι ένας αγοραστής υπηρεσιών υγείας, για να ξεκαθαρίσουμε τα προβλήματα της οργάνωσης και της χρηματοδότησης στο σύστημα υγείας της χώρας μας. Θα είναι μεγάλος αγοραστής από το δημόσιο τομέα και από τον ιδιωτικό τομέα. Θα πρέπει να κάνει αυτές τις συμφωνίες με ένα γνώμονα: Στις πλάτες μας έχουμε τις εισφορές και τη φορολογία των ασφαλισμένων μέσω του προϋπολογισμού που χρηματοδοτούμαστε. Όταν έχουμε στις πλάτες μας τον ιδρώτα του οικοδόμου, είναι πολυτέλεια να λέτε εδώ «βεβαίως οι γιατροί», για να είστε αρεστοί στους γιατρούς και «βεβαίως οι φαρμακοποιοί», για να τους στηρίξετε, για να είστε αρεστοί στους φαρμακοποιούς. Είναι βέβαιο ότι όποιος κλάδος και αν ερχόταν εδώ σήμερα θα τους στηρίζατε.
Βεβαίως, είναι μέρος θεσμικό που συζητούμε και συμβαλλόμεθα μαζί τους ως ΕΟΠΥΥ. Βεβαίως, μας ενδιαφέρει να ζούνε καλά και να είναι εύρωστη η κοινωνία μας, αλλά πρώτα μας ενδιαφέρει ο ιδρώτας των εργαζομένων. Και ο ιδρώτας των εργαζομένων λέει ότι παίρνω τις καλύτερες υπηρεσίες για τους ασφαλισμένους στις φθηνότερες τιμές.
Πρέπει να πάρω καλύτερες τιμές από τους γιατρούς, από τις κλινικές, από τη φαρμακοβιομηχανία, από τα φαρμακεία, από τα διαγνωστικά κέντρα. Πώς συμβαδίζει το να θέλετε από τη μία μεριά –αν θέλετε- να βγούμε και να πάρουμε τις καλύτερες υπηρεσίες στις φθηνότερες τιμές για τους ασφαλισμένους μας, που σημαίνει μέγιστη αποδοτικότητα των εναπομεινάντων πόρων στο σύστημα και από την άλλη να παίρνετε το μέρος των άλλων αντισυμβαλλομένων που ζητούν μεγαλύτερα συμβόλαια; Ξεκαθαρίστε τι θέλετε! Δεν γίνονται και τα δύο, διότι όταν θα καθίσει ο πρόεδρος του ΕΟΠΥΥ με την ομάδα των διευθυντών απέναντι στους γιατρούς, θα κάνει μία συμφωνία, μία διαπραγμάτευση! Ο ΕΟΠΥΥ κάνει διαπραγμάτευση για λογαριασμό των ασφαλισμένων, όπως είπαμε. Οι φορείς κάνουν για λογαριασμό των φορέων! Δηλαδή, με την ίδια λογική, αύριο θα έρθετε και θα πείτε «γιατί πειράζετε τη μαγνητική τομογραφία»; Εδώ, οι θεσμικοί –και προς τιμήν τους- το δέχθηκαν που πήγαμε τη μαγνητική τομογραφία από 236 ευρώ να είναι μέχρι και 135 ευρώ!
Αυτό είναι κακό ή καλό; Να τοποθετηθείτε! Βεβαίως να τοποθετηθείτε, για να καταλάβουμε όλοι ότι η πολιτική δεν είναι θεωρία! Αν είναι κακό, πείτε το τώρα! Σας προκαλώ! Πείτε ότι είναι κακό ή καλό, διότι αν πείτε ότι είναι καλό, θα σας πουν οι ασφαλισμένοι «μπράβο που μας εξοικονομείτε από τον ΕΟΠΥΥ»! Αν πείτε ότι είναι κακό, θα έχετε τους ασφαλισμένους απέναντι και τα διαγνωστικά μαζί σας! Πάρτε θέση, για να δείτε πώς είναι! Εμείς πήραμε θέση με δράσεις. 
Άρα, λοιπόν, η αδυναμία των κλάδων υγείας των ασφαλιστικών ταμείων ήταν από τη γένεσή τους, διότι το ασφαλιστικό σύστημα δεν διέθετε όλα αυτά τα χρόνια και δεν διαθέτει μέχρι σήμερα μητρώο ασφαλισμένων έμμεσα που καλύπτονται από τον ΕΟΠΥΥ και ασφαλιστικά ενήμερων. Δηλαδή, ας πούμε ότι ο κλάδος υγείας των ασφαλιστικών ταμείων διαχειρίζεται τις εισφορές των εργαζομένων και την κρατική επιχορήγηση που είναι για την υγεία των ασφαλισμένων. Δεν είναι για την πρόνοια, γιατί είναι άλλο κομμάτι η πρόνοια και το κοινωνικό κράτος και δεν είναι κλάδος υγείας των ασφαλιστικών ταμείων. Επειδή, λοιπόν, σήμερα το ασφαλιστικό σύστημα δεν έχει αυτή τη δυνατότητα, έρχεται, όπως είπα, ο ΕΟΠΥΥ και παρέχει υπηρεσίες και σε πολίτες που δεν έχουν ασφαλιστική ενημερότητα, που δεν είναι πλέον έμμεσα ασφαλισμένοι. Δηλαδή, έχει και μία προνοιακή δομή. Δηλαδή, σήμερα πληρώνει ο ΕΟΠΥΥ γηροκομεία που είναι προνοιακές δομές, γιατί όταν έγινε η αλλαγή, αυτά ξέμειναν και δεν είχε προβλέψει κανείς ποιος θα τα πληρώνει.
Εν πάση περιπτώσει, είπαμε ότι παλαιότερα οι κλάδοι υγείας των ασφαλιστικών ταμείων είχαν πολύ μεγαλύτερες δαπάνες. Πλέον, οι προβλεπόμενες δαπάνες, οι προϋπολογισθείσες δαπάνες, μειώθηκαν. Με τη συγχώνευση του ΕΟΠΥΥ, έχετε δίκιο στο ότι όλες οι δαπάνες για την υγεία που περνούσαν τα 17 δισεκατομμύρια ευρώ, τώρα μαζεύονται. Όμως, ξέρετε πού είχαμε φθάσει σε σχέση με το ΑΕΠ, όσον αφορά τις δημόσιες δαπάνες για την υγεία; Είχαμε φθάσει στο 8,5% κάποια στιγμή. Και τώρα πάμε στο 6%. Θα μου πείτε, είναι λίγο ή πολύ; Ωραία, πείτε σαν ΣΥΡΙΖΑ πού θέλετε εσείς τις δαπάνες για την υγεία! Τις θέλετε στο 7%, στο 8%; Έτσι θα μπορείτε να πείτε και στο λαό μετά πώς θα τα βρείτε! Όμως, πρέπει να προσδιορίσουμε πού θέλουμε τις δαπάνες!
Άρα, πρώτη στρέβλωση ήταν το ότι δεν υπήρχαν τα μητρώα. Δώσαμε αυτό το σήμα στο Υπουργείο Εργασίας και ζητήσαμε να φτιαχτούν τα μητρώα.
Δεύτερον, θα σας πω για τις δαπάνες που συμβασιοποιήθηκαν. Κατ’ αρχήν, ο προϋπολογισμός ήταν προοπτικός. Ήταν ένας προϋπολογισμός που πράγματι συμπιέστηκε και, μάλιστα, βίαια, όταν κόπηκαν τα 500 εκατομμύρια ευρώ την άνοιξη περίπου και η χρηματοδότηση από τον κρατικό προϋπολογισμό πήγε από 0,6% στο 0,4%. Πράγματι, εκεί έγινε μία βίαιη περιστολή στο κομμάτι της στήριξης των εσόδων. Όμως, καλούμαστε σήμερα, τις συγκεκριμένες δαπάνες που είναι περίπου στα 6,5 δισεκατομμύρια ευρώ –έτσι εκτιμώνται ότι θα κλείσουν οι δαπάνες- να τις φέρουμε σε εκείνο το επίπεδο που να μην μπορεί κανείς να πει πλέον ότι θίξαμε τον πυρήνα των υπηρεσιών, αλλά και να μην υπάρχει και σπατάλη.
Σας λέω ότι δαπανούμε λιγότερα κατά 2-2,5 δισεκατομμύρια απ’ ό,τι το 2010 για δαπάνες υγείας, αλλά πρέπει να συμφωνήσουμε ότι δεν είχαμε αντίστοιχη υποβάθμιση. Διότι αν μου λέτε για τα νοσοκομεία, αυτά πληρώνουν την αδυναμία χρηματοδότησης του συστήματος. Όμως, θυμηθείτε και τα προηγούμενα χρόνια, από το 1999 ή από το 2000, πώς τα νοσοκομεία έφτιαχναν ανεξόφλητες υποχρεώσεις και τα έστελναν στον κρατικό προϋπολογισμό. 
Άρα, κύριε Στρατούλη –νομίζω ότι εσείς το είπατε- ο ΕΟΠΥΥ δεν είναι ένα χαλί κάτω από το οποίο κρύβονται οι αμαρτίες των κλάδων υγείας. Το αντίθετο, πλέον μπορούμε να τις δούμε. Ξέρετε, τα προηγούμενα χρόνια στη Βουλή ήταν μεγάλο θέμα το να μάθουμε τα ανεξόφλητα των υποχρεώσεων των νοσοκομείων. Έπρεπε κανείς να καταθέσει δέκα, είκοσι ερωτήσεις, προκειμένου να μάθει πόσα ήταν τα ανεξόφλητα των νοσοκομείων προς τρίτους. Τώρα τα ξέρετε όλα. Κάνετε μια επίσκεψη στον ΕΟΠΥΥ και παίρνετε μια εικόνα για το προφίλ, έσοδα, δαπάνες, ληξιπρόθεσμες οφειλές και ανεξόφλητες υποχρεώσεις. Τα μαθαίνετε όλα με μια επίσκεψή σας. Δεν είναι πιο καλά τώρα; 
Όμως, έχουμε υποχρέωση να προχωρήσουμε μπροστά και να νοικοκυρέψουμε αυτόν τον οργανισμό. Και αφού τον πιστεύετε, θα πρέπει να στηρίξετε κάτι τέτοιο. 
Ας δούμε, πώς μπορεί να στηριχθεί αυτός ο οργανισμός. Πρώτον, με την περιστολή στο σκέλος των δαπανών 1,1 δισεκατομμυρίων. Τα 800 εκατομμύρια ήταν από το φάρμακο. Διαφωνείτε σ’ αυτό; Θέλω ξεκάθαρη θέση. Και αν διαφωνείτε με τις αποφάσεις μας όσον αφορά τη μείωση σε ετήσια βάση της φαρμακευτικής δαπάνης κατά 800 εκατομμύρια, να μας το πείτε. Επίσης, θέλουμε να μας πείτε με ποια απόφαση διαφωνείτε.","ΜΑΡΙΟΣ ΣΑΛΜΑΣ",449
"64114"," Ποιος το έκανε το πάρτι, κύριε Υπουργέ;","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"64115"," Κύριε Κουρουμπλή, θα σας δοθεί ο λόγος εδώ …","ΜΑΡΙΟΣ ΣΑΛΜΑΣ",449
"64116"," Κύριε Κουρουμπλή, θα ακολουθήσετε εσείς τον κύριο Υπουργό. Οπότε, θα έχετε την ευκαιρία να μιλήσετε. 
Κύριε Υπουργέ,  μην απαντάτε στον κ. Κουρουμπλή.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"64117"," Επειδή είναι εύκολο να αλλάζουμε την κουβέντα…","ΜΑΡΙΟΣ ΣΑΛΜΑΣ",449
"64118"," Να απευθύνεστε στον εαυτό σας όταν λέτε τέτοια πράγματα.","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"64119","  Ξέρετε κάτι, κύριε Κουρουμπλή; Οι αναφορές…","ΜΑΡΙΟΣ ΣΑΛΜΑΣ",449
"64120"," Κύριε Κουρουμπλή, θα μιλήσετε εσείς μετά τον κύριο Υπουργό.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"64121"," Κύριε Κουρουμπλή, ας μη δημιουργούμε ένταση. Θα σας δοθεί ο λόγος. Όμως, θα σας πω κάτι. Οι αναφορές στο παρελθόν από ανθρώπους και κόμματα που θέλουν να κυβερνήσουν αύριο, όταν τους καλεί η σημερινή πολιτική ηγεσία να τοποθετηθούν στο σήμερα, δείχνει αδυναμία και έλλειψη προγραμματισμού. Διότι πείτε μου τον αντίλογο σ’ αυτά που γίνονται σήμερα.","ΜΑΡΙΟΣ ΣΑΛΜΑΣ",449
"64122"," Θα τα πούμε.","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"64123","  Τις αναφορές σας στο παρελθόν, κύριε Κουρουμπλή, τις έχουμε ακούσει πολλές φορές, αλλά δεν ακούσαμε ποτέ να μας πείτε σήμερα πώς θέλετε τον ΕΟΠΥΥ.","ΜΑΡΙΟΣ ΣΑΛΜΑΣ",449
"64124"," Θα ακούσετε!","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"64125"," Θα σας δώσουμε τη δυνατότητα να συνυπολογίσουμε τις προτάσεις σας. Και αυτό δεν πρέπει να το αποφύγετε, γιατί είναι προς το καλό και της ελληνικής κοινωνίας και του κόμματός σας. 
Για να κλείσω, λοιπόν, έρχομαι στο εξής. Αλλάξαμε τον κανονισμό παροχών. Ο κανονισμός παροχών ήταν στοχευμένος και δίνει μια εξοικονόμηση γύρω στα 200-250 εκατομμύρια,  ίσως και 300 εκατομμύρια ευρώ, το χρόνο. Αυτές οι παροχές που κόπηκαν είναι προς όφελος του ΕΟΠΥΥ και μ’ αυτόν τον τρόπο θα μπορέσει να έχει μικρότερο έλλειμμα. 
Επίσης, θα ήθελα να πω ότι στόχος μας είναι να απεξαρτήσουμε τον οργανισμό από την παραγωγή υπηρεσιών υγείας. Δηλαδή, ο ΕΟΠΥΥ να μην έχει τα πολυ-ιατρεία του ΙΚΑ. Αυτά μαζί με τα κέντρα υγείας και τα περιφερειακά ιατρεία του Εθνικού Συστήματος Υγείας θα αποτελέσουν το πρωτοβάθμιο σύστημα υγείας. Άρα, ο ΕΟΠΥΥ δεν θα είναι παραγωγός υπηρεσιών υγείας, αλλά αγοραστής.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Αναπληρωτή Υπουργού) 
 Ήδη προς αυτήν την κατεύθυνση έχουμε συστήσει με πράξη νομοθετικού περιεχομένου τη διαπραγματευτική δυνατότητα του ΕΟΠΥΥ και φτιάχνουμε ένα θεσμικό πλαίσιο για το πώς ο ΕΟΠΥΥ θα έρχεται και θα κάνει διαπραγματεύσεις για να επιτυγχάνει χαμηλότερες τιμές. 
Και κλείνω με δύο χαρακτηριστικά παραδείγματα διαπραγμάτευσης. 
Πριν καν συσταθεί επιτροπή, στο άκουσμα μόνο ότι ο ΕΟΠΥΥ μπορεί να έχει δύναμη διαπραγμάτευσης, ακούσαμε για τα φίλτρα νεφρού. Όσον αφορά λοιπόν τα φίλτρα νεφρού, είχε κάνει μια διαπραγμάτευση ο κ. Λοβέρδος και τα έφερε στα 35 ευρώ και στα 30 ευρώ. Υπήρξαν εξοικονομήσεις. Και οι δεκαπέντε εταιρείες «κλείδωσαν» εκεί. Δεν κουνιόταν καμμία εταιρεία από αυτές που προμηθεύουν φίλτρα.","ΜΑΡΙΟΣ ΣΑΛΜΑΣ",449
"64126","  Από πόσο, κύριε Υπουργέ; έγιναν 35 ευρώ και 30 ευρώ; Από πόσο;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"64127","  Θα το πει μετά ο κ. Λοβέρδος στην ομιλία του. 
Έκανε, λοιπόν, μια διαπραγμάτευση η επιτροπή προμηθειών υγείας. 
Κάλεσα τους δυο-τρεις μεγαλύτερους προμηθευτές των φίλτρων και τους είπα ότι πρέπει να κατέβουμε κάτω, δεν μπορούμε να μείνουμε εκεί. Ανακοίνωσα πριν δυόμιση μήνες ότι αυτό το καρτέλ θα το σπάσουμε. Σας λέω σήμερα, λοιπόν, από τη Βουλή ότι τα φίλτρα υψηλής διαπερατότητας που ήταν 35 ευρώ πήγαν στο 28 ευρώ κι αυτά που ήταν στα 30 ευρώ πήγαν στα 17 ευρώ.","ΜΑΡΙΟΣ ΣΑΛΜΑΣ",449
"64128"," Θετικό. Από 50 ευρώ πήγε 35 ευρώ. Πολύ θετικό.","ΑΝΔΡΕΑΣ ΛΟΒΕΡΔΟΣ",286
"64129"," Σωστά και ευχαριστώ που το αναγνωρίζετε όπως κι εγώ αναγνώρισα την προσπάθεια. Δηλαδή το λέω αυτό…","ΜΑΡΙΟΣ ΣΑΛΜΑΣ",449
"64130"," …(Δεν ακούστηκε)","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"64131"," Κύριε Κουρουμπλή, θα σας παρακαλέσω πάρα πολύ να μην διακόπτετε. 
Παρακαλώ να μην γράφονται οι διακοπές του κ. Κουρουμπλή.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"64132"," …","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"64133"," Θα σας πω.","ΜΑΡΙΟΣ ΣΑΛΜΑΣ",449
"64134"," Κύριε Υπουργέ, μην απαντάτε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"64135"," …","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"64136"," Θα σας πω τώρα.","ΜΑΡΙΟΣ ΣΑΛΜΑΣ",449
"64137"," …","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"64138"," Κύριε Κουρουμπλή, να αναπαράξω την ερώτησή σας.","ΜΑΡΙΟΣ ΣΑΛΜΑΣ",449
"64139"," Κύριε Υπουργέ, τελείωσε ο χρόνος σας, θα έχετε τη δευτερολογία σας. Σας παρακαλώ μην απαντάτε στον κ. Κουρουμπλή.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"64140"," Κύριε Κουρουμπλή, μπορείτε να με διακόπτετε, αλλά να μου δίνετε τη δυνατότητα να σας απαντώ παραγωγικά.
Πόσο κάνουν στην Κύπρο το είπα πριν τρεις μήνες, όταν είπα ότι θα σπάσουμε το καρτέλ. Στην Κύπρο, λοιπόν είναι μαζί με τις γραμμές αίματος λίγο κάτω πλέον από τις καινούργιες τιμές. Δηλαδή τώρα ήρθε κοντά με την Κύπρο.","ΜΑΡΙΟΣ ΣΑΛΜΑΣ",449
"64141"," …","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"64142"," Στην Κύπρο τα δίνουν με μία άλλη διαδικασία χωρίς τις γραμμές αίματος. Ήταν μία στρέβλωση ετών. Εδώ στην Ελλάδα…","ΜΑΡΙΟΣ ΣΑΛΜΑΣ",449
"64143"," Παρακαλώ πολύ! Σας παρακαλώ μην διακόπτετε άλλο και μην κάνετε διάλογο. Θα τελειώσει ο κύριος Υπουργός, θα πάρετε το λόγο, κύριε Κουρουμπλή, ως Κοινοβουλευτικός Εκπρόσωπος και ο κύριος Υπουργός θα έχει τη δυνατότητα στη δευτερολογία του να σας ανταπαντήσει. Έχετε δικαίωμα και τριτολογίας. Όμως υπάρχει Κανονισμός ο οποίος και θα τηρείται. Το εννοώ.
Ολοκληρώστε, κύριε Υπουργέ.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"64144"," Θα πω στη δευτερολογία μου και μερικά άλλα παραδείγματα διαπραγμάτευσης που έχουν ήδη αποδώσει. Και ξέρετε, όταν είπαμε τώρα αυτή τη μεταβολή των φίλτρων, κύριε Κουρουμπλή, μιλάμε από 50 εκατομμύρια στα 35 εκατομμύρια, 15 εκατομμύρια. 
Δηλαδή, για να μην τα ισοπεδώνουμε όλα, θέλουμε να πούμε ότι κάνουμε μία προσπάθεια που νομίζω αναγνωρίζεται από την κοινωνία, μπορεί αύριο να είστε εσείς, μπορεί να είναι ένα άλλο κόμμα, θα συνεχίσουν την προσπάθεια. Αλλά δεν πρέπει σήμερα να ισοπεδώνουμε όλες τις προσπάθειες, προκειμένου να κάνουμε μία στείρα αντιπολίτευση. 
Ευχαριστώ.","ΜΑΡΙΟΣ ΣΑΛΜΑΣ",449
"64145"," Σας ευχαριστούμε πολύ, κύριε Υπουργέ.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία της Βουλής, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, είκοσι επτά μαθητές και μαθήτριες και δύο εκπαιδευτικοί συνοδοί τους από το 4ο Τοσίτσιο Δημοτικό Σχολείο Εκάλης.
Η Βουλή τούς καλωσορίζει. 
(Χειροκροτήματα απ’ όλες τις πτέρυγες της Βουλής)
Κύριοι συνάδελφοι, έχει ζητήσει ο κ. Λοβέρδος το λόγο για πέντε λεπτά. Ο Κανονισμός λέει ότι μετά το πέρας της συζήτησης μπορεί να πάρει το λόγο. Εάν, όμως, η Βουλή εγκρίνει, θα δώσω το λόγο τώρα στον κ. Λοβέρδο για πέντε λεπτά, όπως προβλέπεται από τον Κανονισμό.
Συμφωνεί το Σώμα;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"64146"," Μάλιστα, μάλιστα.","ΠΟΛΛΟΙ ΒΟΥΛΕΥΤΕΣ",NA
"64147"," Ορίστε, κύριε Λοβέρδο, έχετε το λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"64148"," Ευχαριστώ πολύ, κύριε Πρόεδρε. Ευχαριστώ τους κυρίους συναδέλφους και τους Κοινοβουλευτικούς Εκπροσώπους. Δεν θέλω να μιλήσω τώρα επειδή βιάζομαι. Θα καθίσω να ακούσω και τους υπόλοιπους στις δευτερολογίες, αλλά ίσως θα μπορούσα να βοηθήσω την εξέλιξη της συζήτησης.
Καταρχάς θέλω να πω, απαντώντας στον κ. Στρατούλη, ότι όταν ιδρύθηκε το Φεβρουάριο του 2011 ο ΕΟΠΥΥ, δηλαδή ψηφίστηκε ο νόμος από τη Βουλής, δεν υπήρχε μνημονιακή υποχρέωση, όπως λέτε. Αυτό ήταν δική μας, απολύτως δική μας, πολιτική επιλογή.
Τι κάναμε εν τη ουσία; Προσπαθήσαμε να εφαρμόσουμε αυτό που στην Ελλάδα ήταν αίτημα, κύριε συνάδελφε, από τη δεκαετία του ’70, δηλαδή να γίνει ένα ταμείο για όλους τους κλάδους υγείας του πολυδιασπασμένου ασφαλιστικού μας συστήματος. Αυτή ήταν η επιλογή. Τη δεκαετία του ’70 το είπαν δεν το τόλμησαν, τη δεκαετία του 1980, του 1990, του 2000 το κάναμε.
Στη συνέχεια, το Μάρτιο του 2012 με πολύ μεγάλη πλειοψηφία –διακόσιοι πέντε, διακόσιοι δέκα Βουλευτές- είχαμε πει να μπουν και τα υπόλοιπα ταμεία, εκτός αν κάποιο απ’ αυτά μπορούσε να αποδείξει με αναλογιστική μελέτη, την οποία θα αποδεχόταν η Κυβέρνηση, με έλεγχο της αναλογιστικής μελέτης από διεθνείς οίκους, ότι μπορεί να τα καταφέρει χωρίς κρατική χρηματοδότηση, να φεύγει, να μην εντάσσεται στον ΕΟΠΥΥ. 
Τι έκανε; Με υπουργική απόφαση κατήργησε την εφαρμογή του νόμου έως το τέλος του 2012. Έτσι, κατέστησε θέμα ένα μη θέμα, με αποτέλεσμα μέσα στη νέα διαπραγμάτευση για το καινούργιο πρόγραμμα να ζητηθεί από την Ευρωπαϊκή Επιτροπή δεύτερη ψηφοφορία όπου αν κάποιος δεν θέλει να ενταχθεί στον ΕΟΠΥΥ και το αποδεικνύει με αναλογιστική μελέτη, να μπορεί να το κάνει. 
Λυπάμαι γι’ αυτήν τη δυσάρεστη επιλογή μέσω της οποίας παραβιάστηκε και το Σύνταγμα –γιατί αυτά δεν μπορούσε να τα κάνει ένας υπηρεσιακός Υπουργός- αλλά και ο νόμος γιατί δεν καταργούνται νόμοι ούτε αναστέλλεται η εφαρμογή τους με υπουργικές αποφάσεις. 
Κύριε Πρόεδρε, να κατανοηθεί από την Αίθουσα το εξής: Εάν δεν γινόταν αυτό το ενιαίο ταμείο, όπου έφυγαν από τα πολλά ταμεία οι κλάδοι υγείας και συγκρότησαν ένα ταμείο για ιατροφαρμακευτική περίθαλψη, τι θα γίνονταν; Η έλλειψη χρηματοδότησης και οι λιγότερες εισφορές από την ύφεση, θα οδηγούσαν τα πολλά ταμεία στην πάγια πρακτική –και θα σας αναφέρω και παράδειγμα- να πληρώνουν τις συντάξεις και να μη μένει σχεδόν τίποτα για την ιατροφαρμακευτική περίθαλψη. 
Εάν ήταν κάποιος από εμάς διοικητής ενός από τα πολλά αυτά ταμεία και αν είχε λίγα χρήματα από την συνεισφορά του κράτους και αρκετά λιγότερα από τις εισφορές λόγω της ύφεσης, τι θα έκανε; Τι θα κάνατε εσείς; Τι θα κάναμε; Πρώτα από όλα θα δίναμε 1η του μηνός τις συντάξεις και αν έμενε κάτι, θα πήγαινε για τα φάρμακα και τα νοσοκομεία. Και αν δεν έμενε τίποτα ή αν το «κάτι» ήταν λίγο, δεν θα υπήρχε η δυνατότητα δανειοδότησης. 
Είχατε δίκιο οι πιο πολλοί όταν με πάρα πολύ σοβαρά επιχειρήματα λέγατε ότι υπάρχουν συνάνθρωποί μας που δεν μπορούν να προστατευθούν παρ’ότι καλύπτονται νομικά. Όμως, χωρίς την ενοποίηση, η πλειοψηφία των ασφαλισμένων δεν θα μπορούσε να προστατευθεί. Ήταν επιβεβλημένη ενέργεια η συγκρότηση αυτού του ταμείου. Τα προβλήματά του δε, είναι προβλήματα χρηματοδότησης. Αν, όμως, είχαμε πολλά ταμεία, δεν θα είχαμε πρόβλημα χρηματοδότησης σε πολλά ταμεία; Δεν θα εκφραζόταν το ίδιο πρόβλημα και στα πολλά διασπασμένα ταμεία; Όταν δεν έχεις λεφτά δεν έχεις είτε είναι ένα το ταμείο είτε είναι περισσότερα. 
Να υπενθυμίσω στην Αίθουσα και για κάποιους να ενημερώσω –δεν είναι υποχρέωσή μας να τα ξέρουμε όλα- ότι οι περισσότερες κινητοποιήσεις των φαρμακοποιών, μέχρι να φύγουμε εμείς τουλάχιστον από το Υπουργείο, στρεφόντουσαν εναντίον των ταμείων που δεν ήταν στον ΕΟΠΥΥ με πρώτο από όλα τον Οίκο Ναύτου. Οι εκτός ΕΟΠΥΥ δεν πλήρωναν τα φαρμακεία. Οι συνδικαλιστές θα σας το επιβεβαιώσουν.
Άρα, η έλλειψη χρηματοδότησης θα τους αφορούσε όλους. Παράγεται από την αδυναμία του κράτους να χρηματοδοτήσει. Παράγεται με τον ίδιο τρόπο είτε τα ταμεία είναι ένα είτε είναι πολλά. Παράγεται λόγω της αδυναμίας των ελληνικών κυβερνήσεων να χτυπήσουν την ύφεση που σημαίνει ολοένα και περισσότερες ελλείψεις στις εισφορές είτε εργοδοτών είτε εργαζομένων.
Συμφωνώ με την κριτική για την έλλειψη χρηματοδότησης. Και ο Υπουργός το δέχτηκε. Είναι η κρίση που μαστίζει τη χώρα και οδηγεί σε τέτοια αποτελέσματα. Αλλά να μην κάνουμε παράλογες σκέψεις βλέποντας την έλλειψη χρηματοδότησης ως αίτιο του προβλήματος του ΕΟΠΥΥ και μόνο και παραβλέποντας ότι ακριβώς το ίδιο και όπως απέδειξα και ακόμη χειρότερο θα ήταν το όλο θέμα εάν δεν είχαμε κάνει αυτήν την ενοποίηση.
Πρέπει να προχωρήσετε όπως ο νόμος σήμερα επιβάλλει και μόνο εάν καταφέρουμε ως χώρα να κτυπήσουμε την ύφεση, θα μπορέσει και ο χώρος της ιατροφαρμακευτικής περίθαλψης να δει μια καινούργια μέρα. 
Ευχαριστώ πολύ.","ΑΝΔΡΕΑΣ ΛΟΒΕΡΔΟΣ",286
"64149"," Κι εμείς ευχαριστούμε.
Ο Κοινοβουλευτικός Εκπρόσωπος του ΣΥΡΙΖΑ, κ. Κουρουμπλής, έχει το λόγο για δώδεκα λεπτά.
Αν θέλετε, ανεβείτε στο Βήμα.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"64150"," Όχι, κύριε Πρόεδρε. Θα μιλήσω από τα ορεινά.
Κύριε Πρόεδρε, κυρίες και κύριοι συνάδελφοι, δεν θα πάψω ποτέ να ισχυρίζομαι και να υποστηρίζω ότι μια κοινωνία είναι τόσο ισχυρή όσο ισχυρό καθιστά και το πιο αδύναμο μέλος της. Μπορούμε έτσι με το χέρι στην καρδιά σήμερα να ισχυριστούμε όλοι, κυρίες και κύριοι συνάδελφοι, ότι υπάρχει μια τέτοια πραγματικότητα στη χώρα, όταν γνωρίζουμε ότι πάνω από 1,5 εκατομμύριο άνθρωποι είναι ανασφάλιστοι, ενεργός πληθυσμός και  προστατευόμενα μέλη αυτών των ανθρώπων, το 1/3 περίπου του ελληνικού λαού είναι ανασφάλιστο.
Ένα δεύτερο ζήτημα που τίθεται, κύριε Πρόεδρε, είναι το γεγονός ότι με βάση τα μέτρα ακόμα και αυτά που έχουν ληφθεί, τις περικοπές, τις περιστολές, τις δυσκολίες της κρίσης, τα χρήματα που δίνονται τώρα πιάνουν τόπο; Θα είμαστε ειλικρινείς αν το πούμε; Θα εξηγήσω παρακάτω ποια είναι η άποψή μας για τη χρηματοδότηση αλλά πρέπει ακόμα και σε αυτό το σημείο να κάνουμε μια στάση αν θέλουμε να είμαστε ειλικρινείς απέναντι στον ελληνικό λαό. Διότι είναι πρόσφατο το παρελθόν των μεγάλων πάρτι που έγιναν στην υγεία είτε αφορά τα φάρμακα είτε τα αναλώσιμα είτε μια σειρά δράσεων στο χώρο αυτό, όπου υπηρετήθηκαν συγκεκριμένα οικονομικά συμφέροντα.
Ξέρουμε πάρα πολύ καλά τις υπερτιμολογήσεις που έγιναν στο χώρο αυτό, κυρίες και κύριοι συνάδελφοι. Και ποιος οδηγήθηκε στο εδώλιο του κατηγορουμένου από όλες αυτές τις επιτροπές προμηθειών; Κουραστήκαμε να φωνάζουμε: ελέγξτε το πόθεν έσχες. 
Είναι άγνωστο σε εσάς, κύριε Υπουργέ, ότι η επιτροπή υποτιμολόγησης στο Υπουργείο Ανάπτυξης μέχρι να έρθει στο Υπουργείο Υγείας επί δέκα χρόνια δεν είχε κάνει υποτιμολόγηση στα πρωτότυπα που είχε λήξει η πατέντα τους; Πού πήγαν όλα αυτά τα χρήματα. Ελέγχθηκε; Ελέγχθηκε η υπερτιμολόγηση των αναλώσιμων που φτάσαμε να νομιμοποιούνται από τη Βουλή τα 6 δισεκατομμύρια και να χρησιμοποιούνται μετά στο έλλειμμα παράλογα; Δεν θα μιλήσουμε για αυτά; Δεν υπάρχουν ευθύνες για όλα αυτά;
Δεν υπάρχουν ευθύνες, κύριε Σαλμά –δεν αναφέρομαι προσωπικά σε εσάς, αλλά αναφέρομαι σε εσάς ως Υπουργό- που επί δέκα χρόνια ήταν άλλη η τιμή του ασφαλιστικού φαρμάκου όπου ήταν και τα πολλά δισεκατομμύρια και άλλη ήταν η τιμή του νοσοκομειακού; Ήταν -13% το νοσοκομειακό και +18% το ασφαλιστικό. Ποιος κέρδιζε από αυτήν την ανοχή του πολιτικού συστήματος; Κανένας; Ο μόνος που δεν κέρδιζε ήταν ο ελληνικός λαός.
Όταν ρώτησα τον προηγούμενο πρόεδρο του ΕΟΠΥΥ –και είναι κατατεθειμένο στα Πρακτικά- πόση ήταν η απώλεια από αυτή τη διαφορά ασφαλιστικού και νοσοκομειακού φαρμάκου, ξέρετε τι μου είπε; Ήταν 450 εκατομμύρια ευρώ το χρόνο. Για αυτά δεν θα μιλήσουμε για να δούμε ακριβώς τι έγινε; 
Γι’ αυτό επίμονα ρωτούσαμε και ρωτούσα τον κ. Σαλμά για τα φίλτρα. Το φέρναμε στη Βουλή και στις επιτροπές και εγώ και άλλοι συνάδελφοι από όλα τα κόμματα, που έχουν την ίδια αγωνία και την ίδια ανησυχία. Κανένας δεν είναι περισσότερο ευαίσθητος από τον άλλο. Πρέπει όμως να ομολογήσουμε εδώ τι έχει γίνει.
Όταν αυτήν τη στιγμή βάζουμε τον κόσμο σε δοκιμασία γιατί έρχονται τα φαρμακεία και διαμαρτύρονται, γιατί δεν άκουσα μία δήλωση του Υπουργείου σ’ ό,τι αφορά τη μη τήρηση της υπουργικής απόφασης που εκδόθηκε και που υποχρεώνει τις πολυεθνικές του φαρμάκου να πιστώνουν τις φαρμακαποθήκες, τους συνεταιρισμούς φαρμάκων και τα φαρμακεία για δύο μήνες; Μπορώ να αναφέρω και συγκεκριμένες εταιρείες που έχουν το 30% της αγοράς. Σας λέω ότι είναι παράνομη η απόφαση. Αν είναι παράνομη η απόφαση, να προσφύγουν στα δικαστήρια. Όσο υπάρχει υπουργική απόφαση, επιτέλους πρέπει να καταλάβουν ότι υπάρχει ελληνικό κράτος. 
Δεν είμαστε εδώ αποικιοκρατούμενη χώρα. Επιτέλους πρέπει να τους το πούμε. Οφείλουν να τηρούν τους νόμους. Οι νόμοι δεν ισχύουν μόνο σ’ ό,τι αφορά αυτούς. Επειδή συζητάμε στην Επιτροπή Οικονομικών την περίφημη ιστορία των ενδοομιλικών συναλλαγών, ας μην πω ποια είναι η συμπεριφορά των πολυεθνικών οι οποίες έχουν τζίρο πάνω από 4 δισεκατομμύρια και παρουσιάζουν ζημίες. 
Παράλληλα, κύριοι Υπουργοί, και οι πρώην και οι νυν, διατηρείτε την φοροαπαλλαγή τους μέχρι 16% για τη δήθεν προώθηση του προϊόντος. Ξέρετε πολύ καλά ότι τα χρήματα αυτά πάνε για τον εκμαυλισμό της συνείδησης των γιατρών με τα ταξίδια στο εξωτερικό. 
Κύριε Σαλμά, γιατί δεν δίνετε αυτά τα χρήματα στον ΕΟΦ για να κάνει ο ΕΟΦ το εκπαιδευτικό πρόγραμμα των γιατρών; Λέτε ότι θέλετε προτάσεις. Ορίστε μία πρόταση. Δώστε λοιπόν αυτά τα λεφτά. Σταματήστε αυτήν την απαλλαγή απ’ αυτούς τους κυρίους και δώστε τα στον ΕΟΦ για να αναλάβει ο ΕΟΦ την εκπαίδευση των γιατρών.
Κύριε Πρόεδρε, πράγματι ο ΕΟΠΥΥ έχει λίγο χρόνο θητείας. Εμείς δεν στρεφόμαστε κατά του ΕΟΠΥΥ. Το πρόβλημα είναι αλλού. Κατ’αρχάς μέσα από την εμπειρία και την εφαρμογή πρέπει να αναγνωρίσουμε ότι πρέπει να έχει και κάποιο λόγο στις δαπάνες διότι «χτίστηκε» ένας φορέας ο οποίος ενοποιεί το χώρο και ξέρουμε τι γίνεται, αλλά νομίζω ότι πρέπει να συμπληρωθεί θεσμικά με βάση την εμπειρία και τις αδυναμίες που παρουσιάζει. 
Ένα δεύτερο ζήτημα, κύριε πρώην Υπουργέ, είναι η στελέχωση. Δεν σας άκουσα να το λέτε. Αν δεν στελεχωθεί ο φορέας, πώς θα λειτουργήσει; Θεσμούς στην Ελλάδα ουκ ολίγους έχουμε.","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"64151"," Δεν απευθύνεστε στο νυν Υπουργό, κύριε Κουρουμπλή; Είπατε «πρώην Υπουργέ».","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"64152"," Κύριε Πρόεδρε, είπαμε να κάνουμε παραγωγική κουβέντα.","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"64153"," Μα δεν είναι παραγωγική όταν λέτε «πρώην Υπουργέ».","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"64154"," Και στον νυν απευθύνομαι και στον πρώην απευθύνομαι. Είναι κακό, κύριε Πρόεδρε; Ορίζει ο Κανονισμός να μην απευθύνομαι και στους πρώην Υπουργούς;","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"64155"," Ελέγχεται ο σημερινός Υπουργός.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"64156"," Ξέρω καλά τον Κανονισμό, κύριε Πρόεδρε.","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"64157"," Σε λίγο ο κ. Λοβέρδος θα ξαναζητήσει το λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"64158"," Απευθύνομαι στον Υπουργό, απευθύνομαι και στον πρώην Υπουργό γιατί έκανε μία τοποθέτηση και περίμενα να ακούσω ορισμένες προτάσεις του σ’ ό,τι αφορά τη στελέχωση. Είναι ένα πραγματικό πρόβλημα γιατί χωρίς την κατάλληλη στελέχωση δεν υπάρχει η δυνατότητα ο ΕΟΠΥΥ να λειτουργεί πιο αποτελεσματικά και να παρακολουθεί τις δαπάνες. Είναι ένα θέμα πολύ ουσιαστικό κατά την άποψή μας.
Κύριε Πρόεδρε, πρέπει να αντιμετωπίσουμε το ζήτημα της υγείας ως ένα αγαθό. Εμείς θεωρούμε ότι η υγεία είναι πρώτιστο αγαθό, ότι δεν είναι εμπορεύσιμο αγαθό. Εδώ μπορεί να υπάρχουν και ιδεολογικές και πολιτικές διαφορές. Πιστεύουμε λοιπόν ότι σ’ αυτό το αγαθό πρέπει να έχει πρόσβαση κάθε πολίτης που έχει ανάγκη απ’ αυτές τις υπηρεσίες. 
Φτάνουμε σε εποχές όπου τα νοσοκομεία δεν έχουν πετρέλαιο, κύριε Πρόεδρε. Δεν είναι ότι δεν έχουν μόνο οι πολίτες και αντιμετωπίζουν πραγματικά με πολύ μεγάλη δυσκολία τις καιρικές συνθήκες. Εδώ δεν έχουν πετρέλαιο τα νοσοκομεία και τα σχολεία. 
Θα πρέπει λοιπόν όλα αυτά τα ζητήματα που έχουν να κάνουν με την υγεία να τα προσεγγίσουμε με νηφάλιο τρόπο και να εξαντλήσουμε όλα τα περιθώρια των δυνατοτήτων μας. 
Κύριε Υπουργέ, ακόμα και όταν θεσπίστηκε το 0,4% για τον ΕΟΠΥΥ, ήταν άλλο το ΑΕΠ της χώρας. 
Σήμερα, κύριε Υπουργέ, ακολουθείτε μία πολιτική με περικοπές μισθών και συντάξεων και η εισφοροδιαφυγή καλά κρατεί. Κι ενώ λέει το ΙΚΑ και τα υπόλοιπα ταμεία ότι κάνουν διάφορες προσπάθειες, δεν μας είπαν ποτέ, ακόμα και από την εποχή του κ. Λοβέρδου, που υπήρχε μία ερώτησή  μου, πόσες αστικές αγωγές έκανε το ΙΚΑ εναντίον αυτών που εισφοροδιαφεύγουν συστηματικά και ιδιαίτερα των επιχειρήσεων και μεγάλων οφειλετών του ΙΚΑ, για να δούμε αν έχει λειτουργήσει σωστά το σύστημα και στον τομέα αυτό, να δούμε πόσες παραγραφές έγιναν από την αδυναμία λειτουργίας του ΙΚΑ προς όφελος συγκεκριμένων συμφερόντων, για να δούμε πραγματικά αν έστω αυτά τα χρήματα που κάθε φορά το κράτος προσφέρει για την υγεία, πιάνουν τόπο. 
Υπάρχει επίσης ένα άλλο ζήτημα, κύριε Πρόεδρε, που αφορά όχι μόνο τους ανασφάλιστους αλλά και τους μετανάστες. Εμείς κάναμε μία πρόταση προχθές στην επιτροπή. Είπαμε λοιπόν να συνεννοηθούμε, να συνεργαστούμε, να δούμε ποιο είναι το κόστος περίθαλψης και πρωτοβάθμιας φροντίδας αυτών των ανθρώπων. Διότι αυτοί οι άνθρωποι έρχονται από συστήματα με μηδενικό υγειονομικό επίπεδο κι εκ των πραγμάτων φυσικό είναι να έχουν ή να κουβαλούν ασθένειες. 
Δεν μπορεί η Ευρωπαϊκή Ένωση να κωφεύει. Όμως, πριν το πούμε αυτό, πρέπει εμείς εδώ να επεξεργαστούμε μία πρόταση και να πούμε στους κυρίους στην Ευρωπαϊκή Ένωση: Με βάση τη Συνθήκη Σένγκεν και το Δουβλίνο ΙΙ μετατρέπετε την Ελλάδα σε μία χώρα κατατρεγμένων ψυχών, φορτώνετε στον ελληνικό λαό το οικονομικό και κοινωνικό κόστος, πληρώστε λοιπόν, τουλάχιστον για την περίθαλψη αυτών των ανθρώπων. Διότι η ύφεση δημιουργεί τέτοια προβλήματα που πραγματικά βυθίζει σε αδυναμία το υγειονομικό μας σύστημα. 
(Στο σημείο αυτό την Προεδρική Έδρα καταλαμβάνει η ΣΤ’ Αντιπρόεδρος της Βουλής κ. ΜΑΡΙΑ ΚΟΛΛΙΑ-ΤΣΑΡΟΥΧΑ )
  Επίσης, κύριε Πρόεδρε και κύριε Υπουργέ, υπάρχει άλλο ένα ζήτημα που αφορά τα εργαστήρια του ΙΚΑ. Βλέπουμε συνεχώς να μεταφέρεται υγειονομική ύλη στα ιδιωτικά διαγνωστικά κέντρα και είναι αποδεδειγμένο ότι αυτό κοστίζει τριπλάσια και τετραπλάσια στο κράτος. Εάν στελεχώναμε με κάποιο προσωπικό τα εργαστήρια του ΙΚΑ και αξιοποιούσαμε τις υποδομές του, θα μπορούσαμε πραγματικά να οργανώσουμε ένα σύστημα πρόληψης -το οποίο έχουμε ξεχάσει ως χώρα και το οποίο πραγματικά μακροπρόθεσμα μπορεί να αποβεί και καλύτερο οικονομικά, αλλά και να προλάβει πάρα πολλές ασθένειες και επιδημίες που απειλούν τον ελληνικό λαό κάτω κι από την οικονομική κρίση που ζει- και για την παχυσαρκία και για το τσιγάρο και για γυναικολογικά προβλήματα και για το AIDS και άλλες ασθένειες τέλος πάντων. 
Εδώ ακούγεται, κύριε Πρόεδρε, ότι δεν υπάρχουν και ότι χρησιμοποιούνται οι ίδιες σύριγγες κι έχουμε στην Ελλάδα τα τελευταία δύο χρόνια τρομακτική αύξηση του AIDS. Είναι φαινόμενα που πραγματικά πρέπει να μας προβληματίσουν όλους.
Δεν είναι τόσο απλό και τόσο εύκολο να τοποθετούμεθα και να λέμε ότι όλα είναι ωραία και καλά. Ας πάμε και λίγο πίσω από τη βιτρίνα για να δούμε τι αγωνία υπάρχει. Δεν είναι δυνατόν, κυρία Πρόεδρε, να έχουν μειωθεί τα εισιτήρια στα καζίνο κι εμείς να επιβάλουμε 25 ευρώ για να πάει κάποιος και να έχει κάποιες υπηρεσίες στο Εθνικό Σύστημα Υγείας. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"64159"," Ολοκληρώστε, κύριε συνάδελφε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"64160"," Τελειώνω, κυρία Πρόεδρε. 
Είναι μία σειρά ζητήματα που πρέπει να τα επαναπροσδιορίσουμε σ’ αυτές τις πολύ δύσκολες στιγμές που δοκιμάζεται η κοινωνία και που εγώ δεν αμφισβητώ το ενδιαφέρον του καθενός. 
Ας βρούμε, λοιπόν, έναν κοινό τόπο πάνω σε αυτά τα ζητήματα, ώστε, πραγματικά, να διατεθούν όποια χρήματα μπορούν. Πιστεύω ότι σε αυτόν τον τομέα πρέπει να εξαντλήσουμε την πίεση προς το κράτος, ώστε να υπάρξει μία καλύτερη χρηματοδότηση, να περιορίσουμε τα φαινόμενα της εισφοροδιαφυγής και κυρίως βεβαίως να πιάνουν τόπο, κύριοι Υπουργοί, οι δαπάνες και σε ό,τι αφορά τα φάρμακα και σε ό,τι αφορά τα αναλώσιμα.
Ευχαριστώ.
              (Χειροκροτήματα από την πτέρυγα του ΣΥΡΙΖΑ – ΕΚΜ)","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"64161"," Ευχαριστούμε πολύ, κύριε συνάδελφε.
	Η Κοινοβουλευτική Εκπρόσωπος της Νέας Δημοκρατίας κ. Σοφία Βούλτεψη έχει το λόγο για έξι λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"64162"," Ευχαριστώ πολύ, κυρία Πρόεδρε.
	Δεν είναι η πρώτη φορά που συζητούμε σ’ αυτήν την Αίθουσα τα προβλήματα στον τομέα υγείας της χώρας. Έτσι και αλλιώς, είναι ο πιο ευαίσθητος, ο πιο σημαντικός τομέας που συγκεντρώνει το ενδιαφέρον του κόσμου και, βεβαίως, υποχρεωτικά εξ αυτού του λόγου έχει και τα περισσότερα προβλήματα.
	Βέβαια, δεν ξέρω εάν αυτό συμπίπτει με την ώρα -σε μία ώρα υποτίθεται θα γίνει η συντέλεια του κόσμου και ίσως συνεχίσουν να κατεβαίνουν αρειανοί στη χώρα- από αυτά που ακούω όμως διαπιστώνω ότι όλοι για πρώτη φορά βρίσκονται μέσα σ’ αυτήν τη χώρα. Δεν είχαν καμμία επαφή με το σύστημά της είτε ως πολιτικοί είτε ως συνδικαλιστές είτε ως πολίτες, τίποτα. Τώρα ξαφνικά υπάρχει καταγγελία ενός προβλήματος που υπήρχε πάντα και θα υπάρχει, διότι είναι τέτοια η φύση του προβλήματος. 
Ακούστηκαν πολλές αντιπολιτευτικές κορώνες. Δεν πρόκειται μόνο για «αντιπολίτευση για την αντιπολίτευση». Υπάρχει μία υπερβολική περιγραφή της κατάστασης. Ίσως να μην πηγαίνουν πολλοί συνάδελφοι στα δημόσια νοσοκομεία. Εγώ είμαι θιασώτης της δημόσιας υγείας. Αυτές τις ημέρες επισκέπτομαι συγγενή μου στον «Άγιο Σάββα». Λειτουργεί άψογα, με συνείδηση των δυσκολιών, διότι όλα αυτά που ακούγονται σε αυτήν την Αίθουσα από μία στιγμή και έπειτα αποτελούν και δυσφήμηση των ανθρώπων που προσφέρουν στον τομέα της υγείας κάτω από αντίξοες συνθήκες, γιατροί και νοσηλευτικό προσωπικό. Πριν από λίγο καιρό χρειάστηκε να επισκέπτομαι το Νοσοκομείο της Βούλας: Άψογα, καθαρά. Το προσωπικό εκεί, οι γιατροί όλοι στη θέση τους και δεν είναι όλοι από ένα κόμμα. Λοιπόν, αυτά τα πράγματα νομίζω ότι πλέον δεν προσφέρουν. Δηλαδή δεν μπορούμε να συμβάλλουμε με αυτόν τον τρόπο, με έναν καταγγελτικό λόγο, σε αυτό το οποίο είναι το σπουδαιότερο αγαθό, το αγαθό της υγείας. 
	Επίσης, λέει ο ΣΥΡΙΖΑ: «Έχουμε πρόγραμμα και οι προτάσεις μας είναι σαφείς». Και όταν ακούμε τις προτάσεις, λέει: «επαρκής δημόσια χρηματοδότηση», «προσλήψεις». Μέχρι στιγμής δεν έχουμε ακούσει πού θα βρείτε τα λεφτά. Είναι κρίσιμο αυτό. Σε αυτό το ερώτημα δεν απαντάτε ποτέ. Δεν ξέρω εάν από το σύστημα της Βραζιλίας, της Αργεντινής, εάν έχετε κάποιο τηλεφώνημα από εκεί και μπορεί να σας έδωσε κάποιες ιδέες, πάντως πού θα βρείτε τα λεφτά μέχρι στιγμής δεν μας έχετε πει. 
	Άκουσα επίσης τον Κοινοβουλευτικό σας Εκπρόσωπο, τον κ. Κουρουμπλή, ο οποίος ήταν Γενικός Γραμματέας Πρόνοιας. Ανήκε για πολλά χρόνια σε αυτό το σύστημα. Δεν είναι και εκείνος ουρανοκατέβατος ξαφνικά, επειδή ήρθε στο ΣΥΡΙΖΑ. Δεν είναι, δηλαδή, κολυμπήθρα ο ΣΥΡΙΖΑ. Τον ακούσαμε να λέει: «Να κάνουμε μία μελέτη, να δούμε πόσο μας κοστίζουν οι μετανάστες, να πούμε στην Ευρωπαϊκή Ένωση να πληρώσει». Συμφωνώ και εγώ αλλά στην πρότασή σας δεν το λέτε αυτό. Στην επερώτησή σας τη συγκεκριμένη, ουσιαστικά μεταφέρετε αυτό το οποίο υπήρξε στη διακήρυξη της πανελλαδικής συνδιάσκεψης του ΣΥΡΙΖΑ, όπου σε κανένα σημείο δεν αναφέρετε τη λέξη «Έλληνας» αλλά λέτε «όσοι ζουν, κατοικούν και εργάζονται στην Ελλάδα». Πόσοι είναι αυτοί; Ακούω τώρα και από εσάς και στην επερώτησή σας μέσα ότι πρέπει να έχουν πλήρεις παροχές υγείας όσοι ζουν, κατοικούν και εργάζονται στην Ελλάδα. Πόσοι δηλαδή; Το έχω ξαναρωτήσει. Αν αύριο το πρωί έρθουν δέκα εκατομμύρια Πακιστανοί, Ινδοί κ.λπ., οι οποίοι πράγματι είναι άνθρωποι και συμφωνώ μαζί σας και πρέπει και αυτοί να έχουν παροχές, μπορεί να το αντέξει αυτό το σύστημα; 
Υπάρχει αυτός ο μαξιμαλισμός, λοιπόν. Έρχεστε εδώ και κάνετε μία επερώτηση και αφού λέτε, λέτε, λέτε, στο τέλος λέτε: «Όσοι ζουν και εργάζονται στην Ελλάδα να έχουν πλήρεις παροχές υγείας». Δηλαδή μεταφέρετε τώρα τη διακήρυξή σας σε διάφορους τομείς.  Μπορεί να το αντέξει το σύστημα; Έχετε δηλαδή κάποια πληροφόρηση ότι μπορούμε εμείς ξαφνικά, εάν έρθουν άλλα δέκα εκατομμύρια, να τους παρέχουμε πλήρεις παροχές υγείας; Άνθρωποι είναι. Σας λέω ότι από ανθρωπιστικής πλευράς έχετε δίκιο. Λέει όμως ο Κοινοβουλευτικός Εκπρόσωπος: «Να γίνει πρώτα μία μελέτη, να δούμε πόσο κοστίζει και να πούμε στην Ευρωπαϊκή Ένωση ότι, επειδή κοστίζει τόσο, δώστε μας αυτά τα λεφτά να τους παρέχουμε υπηρεσίες υγείας από τα νοσοκομεία μας».
Τι από τα δύο ισχύει; Αυτό που λέει ο Κοινοβουλευτικός σας Εκπρόσωπος ή αυτό που λέτε εσείς, εν πάση περιπτώσει, «χωρίς καμμία μελέτη του θέματος», ώστε να ξέρουμε;
Επίσης, τι θα πει «ανεξαρτήτως οικονομικής και κοινωνικής θέσης»; Δηλαδή και αυτοί που έβγαλαν τα λεφτά τους στο εξωτερικό και έκλεψαν τη χώρα πρέπει να έχουν τις ίδιες παροχές υγείας με τον άλλον που είναι απλός φορολογούμενος;
Δεν είναι τα πράγματα έτσι. Αν αύριο, ας πούμε -γιατί υπάρχει και αυτό το θέμα τώρα σε εσάς- έρθουν πίσω οι τσάμηδες και πάρουν την περιουσία τους –ξέρετε οι συνεργάτες των ναζί- και αυτοί πρέπει να έχουν τις ίδιες παροχές υγείας;
Θέλω να καταλάβω πού σταματάει αυτό, ως πού μπορεί να πληρώσει ο Έλληνας φορολογούμενος όλα αυτά.","ΣΟΦΙΑ ΒΟΥΛΤΕΨΗ",73
"64163"," …(Δεν ακούστηκε)","ΔΗΜΗΤΡΙΟΣ ΣΤΡΑΤΟΥΛΗΣ",485
"64164"," Ξέρετε πάρα πολύ καλά τι εννοώ. «Μπάτε σκύλοι αλέστε και αλεστικά μη δώσετε», πλήρωνε. Αυτό είναι η λογική σας, βρείτε λεφτά και πληρώνετε. Σας είπα: αν σας φέρουν λεφτά τώρα απέξω, δεν έχω πρόβλημα.
Επίσης, θέλω να πω κάτι. Στρέφετε συνεχώς το λαό κατά της Ευρωπαϊκής Ένωσης. Τη μία λέτε ότι είναι γερμανικό το σχέδιο, την άλλη λέτε ότι είναι σχέδιο των Βρυξελλών κ.λπ.. 
Η Ευρωπαϊκή Ένωση έχει προσφέρει πολλά στην Ελλάδα και με τα Κοινοτικά Πλαίσια Στήριξης έχουν χτιστεί νοσοκομεία, έχουν αναβαθμιστεί νοσοκομεία, έχουν χτιστεί σχολεία. Αυτά δεν πρέπει να τα ξεχνάμε. Διότι αν και κάποιοι θέλουν να μας πάνε στο δολάριο, μεταξύ Βορείου και Νοτίου Αμερικής κ.λπ., ο φυσικός χώρος της χώρας είναι η Ευρωπαϊκή Ένωση και συνεχώς βλέπω μία τάση να στρέφετε το λαό κατά της Ευρωπαϊκής Ένωσης. 
Θα σας θυμίσω μόνο και θα σας πω τι θα γινόταν εάν δεν τα είχαμε όλα αυτά.
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού) 
Τελειώνω, κυρία Πρόεδρε,  με μία απαρίθμηση, που πιστεύω ότι είναι σημαντική.
Η χώρα έχει πάρει πάρα πολλά λεφτά από την ώρα που μπήκε στην Ευρωπαϊκή Ένωση. Από το 1985 έως το 1987 μας έδωσαν δώρο 1,5 δισεκατομμύριο ECU, είχαμε το πρώτο κοινοτικό πλαίσιο 8 δισεκατομμύρια ECU, το δεύτερο 17,5 δισεκατομμύρια ευρώ, το τρίτο 25 δισεκατομμύρια ευρώ, το τέταρτο ΕΣΠΑ 21 δισεκατομμύρια ευρώ. Συγχρόνως, παίρνουμε για τις δομές υγείας από τα ταμεία συνοχής, από τα διαθρωτικά ταμεία, από το ΕΤΕΑΝ, από το Ταμείο της Ανάπτυξης της Επιχειρηματικότητας λεφτά, τα οποία έρχονται στη χώρα και δεν μπορεί με κάθε ευκαιρία είτε συζητάμε τα αγροτικά είτε συζητάμε την υγεία είτε συζητάμε την εργασία, εμείς εδώ να στρέφουμε το λαό κατά της Ευρωπαϊκής Ένωσης για να τον οδηγήσουμε πού;
Θέλω να πω και θα τελειώσω με αυτό: Αν κάποιοι σ’ αυτήν τη χώρα είχαν «τρύπα» στα χέρια τους ή είχαν «βαθιές τσέπες στα παντελόνια τους», πρέπει να τους βρούμε και να τους χώσουμε μέσα. Είμαι μπροστά σ’ αυτό. Όμως αυτό δεν σημαίνει ότι τις ευθύνες μας που εκθρέψαμε αυτό το σύστημα της διαφθοράς και της διαπλοκής θα τις μεταφέρουμε αλλού, ώστε να στρέφουμε το βλέμμα του λαού εκτός της χώρας, διότι –και τελειώνω με αυτό, κυρία Πρόεδρε, και σας ευχαριστώ- ο εχθρός παραμένει εσωτερικός.
Ευχαριστώ.","ΣΟΦΙΑ ΒΟΥΛΤΕΨΗ",73
"64165"," Κι εμείς ευχαριστούμε, κυρία συνάδελφε.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία της Βουλής, αφού ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, τριάντα ένας μαθητές και μαθήτριες και δύο εκπαιδευτικοί συνοδοί από το Γυμνάσιο Αιγείρας Αχαΐας. 
Η Βουλή τούς καλωσορίζει. Ευχόμαστε καλές γιορτές!
(Χειροκροτήματα απ’ όλες τις πτέρυγες της Βουλής)
Το λόγο έχει η Κοινοβουλευτική Εκπρόσωπος του ΠΑΣΟΚ κ. Χριστοφιλοπούλου.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"64166"," Ευχαριστώ, κυρία Πρόεδρε.
Νομίζω ότι η συζήτηση μέχρι τώρα, τουλάχιστον σε ό,τι μας αφορά, δεν μας έχει καταδείξει τη θέση της Αξιωματικής Αντιπολίτευσης σχετικά με τη λειτουργία, την ίδρυση, τη δημιουργία την ίδια του ΕΟΠΥΥ. Το λέω αυτό, διότι αρχικά, με αρκετή ικανοποίηση άκουσα τον κ. Στρατούλη να λέει ότι «θέλαμε αυτόν τον ενιαίο φορέα, ήταν ανάγκη να γίνει». Και, βεβαίως, άσκησε την κριτική μετά. 
Στο ζήτημα της χρηματοδότησης έχετε δίκιο. Θα επανέλθω σ’ αυτό. 
Λίγο πριν ακούσαμε τον κ. Κουρουμπλή να λέει, παράλληλα με τις επισημάνσεις του για τη σπατάλη, ότι ο ΕΟΠΥΥ πρέπει να κρατηθεί. Ακούσαμε όμως και φωνές οι οποίες έλεγαν ότι λίγο-πολύ η δημιουργία του ΕΟΠΥΥ είναι μέρος του μνημονιακού σχεδίου για να καταρρακωθεί το κράτος πρόνοιας της χώρας. Υπάρχουν Πρακτικά και τα Πρακτικά θα δείξουν τι ακριβώς λέχθηκε τώρα.
Είναι, λοιπόν, ευκαιρία στις δευτερολογίες σας -και σας καλώ- να ξεκαθαρίσετε τη θέση σας. Είστε υπέρ αυτού που ήταν όντως όραμα δεκαετιών και προσπαθειών δεκαετιών;
Εγώ θα επικαλεστώ, κύριε Υπουργέ, και έναν άλλο πρώην Υπουργό Υγείας που δεν είναι εδώ και είπε για «πιράνχας» κι ήταν ο Αλέκος Παπαδόπουλος. Αυτά, λοιπόν, τα «πιράνχας» στην υγεία ήταν αυτά που αρχικά, στην αρχή της δεκαετίας του 1980, δεν επέτρεπαν να γίνει το ίδιο το ΕΣΥ. 
Δεν ήταν αυτονόητο –ξέρετε- το ΕΣΥ. Χρειάστηκε να γίνουν πάρα πολύ μεγάλες συγκρούσεις συμφερόντων, για να γίνει το ΕΣΥ. Και χρειάζεται –και χρειάστηκε- να γίνουν συγκρούσεις συμφερόντων –κι έγιναν συγκρούσεις συμφερόντων- για να γίνει ο ΕΟΠΥΥ. Αυτό πρέπει να το θωρακίσουμε, και η Κυβέρνηση και η Αντιπολίτευση, για τη χώρα. 
Διότι, εάν κλείνουμε το μάτι στον καθένα, στην κάθε συντεχνία -έστω κι αν ορισμένα από τα προβλήματα ή τα αιτήματα είναι σωστά- εάν λέμε «Κι εσείς θα πάρετε και εσείς έχετε δίκιο», τότε δεν θα λύσουμε κανένα πρόβλημα.
Εξηγούμαι. Ακούστηκε πάλι από τους επερωτώντες, κυρία Πρόεδρε, ότι η ηλεκτρονική συνταγογράφηση κόστισε τόσα, τόσα, τόσα. Ακούστηκαν, ακόμη, αιχμές και κριτική κατά της ηλεκτρονικής συνταγογράφησης. 
Κύριε Υπουργέ, εγώ θα πω ότι είναι καλό το σύστημα να λειτουργήσει όσο πιο αποτελεσματικά και να επεκταθεί. Το σύστημα, όμως, δημιουργήθηκε, το δημιουργήσαμε. 
Και δεν είναι μόνο αυτό. Αγαπητοί συνάδελφοι του ΣΥΡΙΖΑ, δεν το ψηφίσατε τότε. Κι όχι μόνο δεν ψηφίσατε την ηλεκτρονική συνταγογράφηση αλλά δεν ψηφίσατε ούτε τον ΕΟΠΥΥ. Ποια είναι η θέση σας τώρα; Καλείστε, επειδή είναι πραγματικά κρίσιμες οι συγκυρίες, να πείτε ποια είναι η θέση σας σε αυτό το θέμα.
Επιπλέον, για να καταδείξω, κυρία Πρόεδρε, τη σημασία των συμφερόντων θέλω να καταγγείλω κάτι. Προσέξτε, κύριε Υπουργέ, γιατί είστε και γιατρός και σας αφορά το θέμα.
Ο Ιατρικός Σύλλογος Αθηνών κατήγγειλε τον πρώην Πρόεδρο του ΕΟΠΥΥ, τον κ. Βουδούρη. Θα σας διαβάσω μόνο ένα μικρό σημείο από το έγγραφο του Ιατρικού Συλλόγου Αθηνών. Θα το καταθέσω στα Πρακτικά. 
«Σε δημοσίευμα της εφημερίδας «ΗΜΕΡΗΣΙΑ» με τίτλο «Γιατροί του ΟΑΕΕ σε μαύρη λίστα απ’ όλη τη χώρα, συνταγές αξίας 470.000 ευρώ έγραφε σε έξι μήνες ένας γιατρός» -αυτό είναι το δημοσίευμα- ο ιατρικός σύλλογος παραθέτει το τι δήλωσε ο τότε Πρόεδρος του ΕΟΠΥΥ. Ο κ. Βουδούρης δήλωσε τα εξής: «Στέλνω επιστολές και ζητώ εξηγήσεις πριν προχωρήσουμε σε κυρώσεις». Δηλαδή λέει ότι δεν προχωράει σε κυρώσεις άκριτα. «Όλοι παρακολουθούνται ηλεκτρονικά μέσω του συστήματος ηλεκτρονικής συνταγογράφησης…» -πάρτε θέση σε αυτό, τη θέλετε ή δεν τη θέλετε την ηλεκτρονική συνταγογράφηση;- «…και  κανένας δεν μπορεί να ενεργεί πλέον σε βάρος των συμφερόντων των ασφαλισμένων». 
Επίσης, λέει ο ιατρικός σύλλογος ότι έδωσε σε δημοσιότητα λίστα ιατρών, οι οποίοι είχαν εκδώσει μέσω του προγράμματος ηλεκτρονικής συνταγογράφησης αριθμό συνταγών που αντιστοιχούσαν σε φαρμακευτικά σκευάσματα υψηλής συνολικής αξίας. 
Γι’ αυτά, με την ιδιότητα του διοικητή, -διότι ασκούσε έργο διοίκησης και όχι ιατρικό λειτούργημα- καταδιώκεται ένας πρώην Πρόεδρος του ΕΟΠΥΥ, κύριε Υπουργέ. 
(Στο σημείο αυτό η Βουλευτής κ. Παρασκευή Χριστοφιλοπούλου                         καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)
Τα λέω αυτά για να καταλαβαίνουμε ένα πολύ μικρό κομμάτι των «πιράνχας» που καλούμεθα όλοι όσοι μετέχουμε στο δημοκρατικό τόξο αυτής της Βουλής από τη διαφορετική ιδεολογική άποψη που έχουμε, να χτυπήσουμε. Διότι και η σπατάλη δεν γίνεται γενικώς και αορίστως. 
Δεύτερο σημείο, που θέλω να επισημάνω και πολύ σημαντικό για εμάς. Είναι σημαντικό, κύριε Υπουργέ, να δούμε το θέμα της χρηματοδότησης. Διότι, όπως κι εσείς είπατε -κι ο πρώην Υπουργός κι όλοι μέχρι τώρα- το πρόβλημα της χρηματοδότησης αφορά προφανώς και την ύφεση. 
Γνωρίζετε, όμως, κύριε Υπουργέ  –και θα ήθελα μια απάντηση στη δευτερολογία σας- ότι πριν από ένα περίπου μήνα υπήρξε μια πρωτοβουλία και του κ. Βενιζέλου και του κ. Κουβέλη και υπήρξε και η σύμφωνη γνώμη του Πρωθυπουργού, αμέσως μόλις τελειώσει –όπως τελείωσε- η διαδικασία με την Ευρωπαϊκή Ένωση να υπάρξει μέριμνα για ένα μέρος των ελλειμμάτων του ΕΟΠΥΥ που αφορούν την εξόφληση υποχρεώσεών του, για να μπορέσει να ανακουφιστεί ο ΕΟΠΥΥ και να μπορέσει να προσφέρει καλύτερα το έργο του και να μειωθούν όσο το δυνατόν περισσότερο τα ελλείμματά του. 
Θέλω, λοιπόν, να σας ρωτήσω, Πού βρίσκεται αυτή η προσπάθεια; Τι μπορείτε να μας πείτε σήμερα από τη Βουλή; Πώς βλέπετε να πηγαίνει αυτή η ιστορία;
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Κυρία Πρόεδρε, θα χρειαστώ την ανοχή σας για ένα λεπτό.
Δεύτερον. Μετά τις διπλές εκλογές, είχε περισταλεί η φαρμακευτική δαπάνη. Η δαπάνη «έτρεχε» στις 240.000 ευρώ το μήνα μέχρι και πριν τις διπλές εκλογές. Αυτήν τη στιγμή «τρέχει» στις 310.000 ευρώ. Έχει αρχίσει και ξεφεύγει πάλι η δαπάνη. Αυτά λένε τα δικά μας στοιχεία. 
Μακάρι να με διαψεύσετε. Δεν το λέω για να αντιπολιτευτώ, το λέω για να το επισημάνω και να ελέγξουμε και να δούμε τι γίνεται. Αν, όμως, έχει ξαναξεφύγει η φαρμακευτική δαπάνη, θα πρέπει να δούμε για ποιους λόγους έγινε αυτό και αν υπήρξε χαλάρωση σε αυτό. Είμαι σίγουρη, κύριε Υπουργέ. 
Και ένα τελευταίο, γιατί κάτι σας είπε ο κ. Πάντζας, δεν ξέρω αν είναι εδώ τώρα, δεν έχει σημασία. Τυχαίνει να είμαστε στην ίδια περιφέρεια αλλά προβλήματα σαν και αυτά που σας είπε και που μπορεί να μην αφορούν εν τη στενή εννοία τον ΕΟΠΥΥ, είναι προβλήματα που έχουν σημασία και η διοίκηση του Υπουργείου είναι ενιαία. Πράγματι, υπήρξαν και προσπάθειες να γίνει και κέντρο υγείας αστικού τύπου στην περιοχή της ανατολικής Αττικής και να γίνει μια καλύτερη οργάνωση και στελέχωση των κέντρων υγείας και του Σαρωνικού και των άλλων περιοχών.
Θεωρώ, λοιπόν, ότι πάνε μαζί το να στελεχωθούν καλά οι υπηρεσίες αυτές με την καλή λειτουργία του ΕΟΠΥΥ. Είναι μια παράλληλη λειτουργία που έχει παρόμοιο σκοπό, αφορά την πρωτοβάθμια περίθαλψη και θα ήθελα και επ’ αυτού την απάντησή σας.
Ευχαριστώ πολύ για την ανοχή σας.","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"64167"," Κι εγώ ευχαριστώ, κυρία Χριστοφιλοπούλου.
Ο Κοινοβουλευτικός Εκπρόσωπος του Ανεξαρτήτων Ελλήνων κ. Παναγιώτης Μελάς έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"64168"," Κυρία Πρόεδρε, κυρίες και κύριοι συνάδελφοι. Οι τελευταίες κυβερνήσεις με την υποταγή στην τρόικα και στο ΔΝΤ και την εφαρμογή των μνημονίων, έχουν οδηγήσει σε εξαθλίωση τον ελληνικό λαό. Δεν υπάρχει κανένας τομέας του κράτους ο οποίος να λειτουργεί με την ίδια απόδοση όπως λειτουργούσε πριν την εφαρμογή των μνημονίων, για την εξυπηρέτηση των πολιτών. 
Ο χώρος της υγείας, όχι πρέπει, αλλά επιβάλλεται, κύριε Υπουργέ, σε αυτήν τη δύσκολη οικονομική περίοδο που διέρχεται ο ελληνικός λαός να λειτουργεί κατά τον καλύτερο δυνατό τρόπο. Επιβάλλεται η Κυβέρνηση να προσφέρει όσο το δυνατόν καλύτερη υγεία στους πολίτες, προκειμένου να μπορέσουν να αντέξουν την πολύ δύσκολη οικονομική στενωπό που διέρχονται.
Δυστυχώς, όμως, έχουν υποβαθμιστεί όλες μα όλες οι παρεχόμενες υπηρεσίες υγείας και ο ασθενής αναγκάζεται να βάζει βαθιά το χέρι στην τσέπη, όταν η τσέπη του είναι άδεια, προκειμένου να πληρώσει γιατρούς, εξετάσεις, φαρμακοποιούς, ακόμη και τηλεφωνικά ραντεβού.
Επιτρέπεται σήμερα ο φτωχός ασθενής, να πληρώνει 4  και 5 ευρώ για να κλείσει ιατρικό ραντεβού στον ΕΟΠΥΥ; Μου είπε, δε, μια κυρία ότι της ήρθε λογαριασμός 9 ευρώ για ένα ιατρικό ραντεβού. Είναι ή όχι αυτό απαράδεκτο; Έχει αναφερθεί, κύριε Υπουργέ, ότι θα αλλάξει αυτό το κλείσιμο των ραντεβού. Κάντε το το ταχύτερο, ούτως ώστε να μην επιβαρύνεται και άλλο ο πολίτης ασθενής.
Δημιουργήθηκε ο ΕΟΠΥΥ αναλαμβάνοντας την πρωτοβάθμια περίθαλψη και σήμερα καλύπτει περίπου εννιάμισι εκατομμύρια ασφαλισμένους. Πριν αναφέρω τα πολλαπλά προβλήματα που έχει δημιουργήσει στους ασθενείς ερωτώ: Γιατί δημιουργήθηκε; Δεν είμαι αντίθετος στον ΕΟΠΥΥ αλλά γιατί δημιουργήθηκε; Δημιουργήθηκε για να προσφέρει καλύτερες ή χειρότερες υπηρεσίες υγείας στους ασθενείς; 
Η πραγματικότητα είναι ότι προσφέρει πολύ χειρότερες από ό,τι προσέφεραν τα ασφαλιστικά ταμεία πριν την ενσωμάτωσή τους στον ΕΟΠΥΥ. Αυτό οφείλεται στη μη χρηματοδότησή του, με αποτέλεσμα να μην πληρώνονται ιατροί, φαρμακοποιοί κ.λπ. και να προβαίνουν σε απεργιακές κινητοποιήσεις. Ακόμη να μη γίνεται χορήγηση φαρμάκων επί πιστώσει από τους φαρμακοποιούς, γι’ αυτό και οι ασφαλισμένοι προβαίνουν και αυτοί σε κινητοποιήσεις διαμαρτυρίας.
Προσωπικά, με ερώτηση που είχα καταθέσει περίπου στις αρχές Σεπτεμβρίου, έχω προτείνει, κύριε Υπουργέ, τα χρήματα που παρακρατούνται από τους ασφαλισμένους των ταμείων για ιατροφαρμακευτική περίθαλψη να αποδίδονται απευθείας στον ΕΟΠΥΥ.","ΠΑΝΑΓΙΩΤΗΣ ΜΕΛΑΣ",316
"64169"," Έγινε αυτό.","ΜΑΡΙΟΣ ΣΑΛΜΑΣ",449
"64170"," Μακάρι να έγινε. Πότε έγινε; Εγώ δεν το ξέρω, ειλικρινά, αλλά σας λέω μακάρι. Σας το έχω πει από το Σεπτέμβριο.
Επίσης, να γίνει συμψηφισμός των υφισταμένων χρεών του ΕΟΠΥΥ προς τους φαρμακοποιούς και τους ιατρούς με το φόρο και το ΦΠΑ που πληρώνουν και οι γιατροί και οι φαρμακοποιοί. Γιατί δεν κάνετε ένα συμψηφισμό; Κάντε το κι αυτό.
Κι ένα τρίτο, να γίνει μια προσπάθεια συνεννόησης με τις φαρμακευτικές εταιρείες, ώστε οι φαρμακοποιοί να πληρώνουν τα φάρμακα μετά από συγκεκριμένο χρονικό διάστημα που θα τους καταβάλει τα οφειλόμενα ο ΕΟΠΥΥ.","ΠΑΝΑΓΙΩΤΗΣ ΜΕΛΑΣ",316
"64171"," Έγινε, κύριε συνάδελφε.","ΜΑΡΙΟΣ ΣΑΛΜΑΣ",449
"64172"," Μακάρι, εάν έγινε, γιατί σας λέω ότι σε ερώτησή που έχω καταθέσει τα έχω πει από αρχές Σεπτεμβρίου. Σωστό, που τα ακούσατε. Πιστεύω ότι εάν αυτά είχαν υλοποιηθεί, οι φαρμακοποιοί θα έπαιρναν μία μικρή ανάσα. Αφού τώρα είπατε ότι θα εφαρμοστούν πιστεύω ότι θα πάρουν ανάσα και δεν θα δημιουργείται το πρόβλημα που δημιουργείται. 
Όσον αφορά την ελάττωση της κρατικής σπατάλης που έχει λεχθεί κατ’ επανάληψη ότι συνέβαινε στο χώρο της υγείας, συμφωνώ απόλυτα. Η διαχρονική σπατάλη, είναι ένας από τους λόγους –και δε νομίζω ότι κανείς διαφωνεί επ’ αυτού- που φτάσαμε σε αυτήν την οικονομική κατάσταση, σε αυτήν την οικονομική κρίση. Υπήρχε κρατική σπατάλη όχι μόνο στο χώρο της υγείας αλλά παντού. Σήμερα επιβάλλεται να ελαττωθεί πάρα πολύ σε όλους τους τομείς, για να μην πω ότι πρέπει να φτάσει στο μηδέν. Και αυτό, διότι το κρατικό χρήμα είναι χρήμα των πολιτών και οι πολίτες σήμερα υποφέρουν. Γι’ αυτό επιβάλλεται να το σεβόμαστε, να το προσέχουμε και όχι να το σπαταλάμε. 
Έχω ξαναπεί, κύριε Υπουργέ -και ακούστε με πάλι- ότι με τακτική που έχει εφαρμοστεί στα μικροβιολογικά εργαστήρια του πρώην ΙΚΑ, σήμερα στον ΕΟΠΥΥ, η σπατάλη συνεχίζεται. Το είπα προχθές στη Διαρκή Επιτροπή, το άκουσε και ο κ. Κουρουμπλής και το ανέφερε. Τα περισσότερα μικροβιολογικά εργαστήρια των πρώην ΙΚΑ δεν προβαίνουν παρά στο 5% έως 10% των εξετάσεων λόγω έλλειψης αναλώσιμου υλικού, όπως λέγεται. Τους στέλνουν έξω, κυρίως σε ιατρεία ή ιατρικά κέντρα, με αποτέλεσμα να επιβαρύνεται 15% ο ασθενής επί του κόστους των εξετάσεων και 85% ο ΕΟΠΥΥ. Αποτέλεσμα, από τα στοιχεία που μου έχουν δώσει οι εργαζόμενοι στο ΙΚΑ Πειραιά για το 2011, ο ΕΟΠΥΥ χρεώθηκε γύρω στα 7 εκατομμύρια ευρώ για εξετάσεις που έγιναν στον ιδιωτικό χώρο. Εάν είχαν γίνει μέσα στο ΙΚΑ, δεν θα είχαν δοθεί αυτά τα χρήματα και δεν θα είχε επιβαρυνθεί ο ΕΟΠΥΥ. 
Προβλήματα υπάρχουν και στη λειτουργία των νοσοκομείων και κέντρων υγείας. Αυτό είναι αρνητικό για την υγεία των ασθενών. Υπάρχει μία μεγάλη έλλειψη προσωπικού και κυρίως νοσηλευτικού. Θα σας αναφέρω μόνο το Αντικαρκινικό Νοσοκομείο Πειραιά «Μεταξά» στο οποίο από τις τετρακόσιες είκοσι θέσεις νοσηλευτικού προσωπικού που προβλέπονται, είναι καλυμμένες μόνο οι διακόσιες. Δηλαδή, ούτε το μισό. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Ένα λεπτό, κυρία Πρόεδρε. 
Μέσα στα άλλα προβλήματα που έχουν δημιουργηθεί, από τα έξι χειρουργικά κρεβάτια, λειτουργούν μόνο τα τέσσερα, με αποτέλεσμα να έχουν ελαττωθεί τα χειρουργεία κατά 30% με επιπτώσεις στους ασθενείς.
Εδώ θα σταθώ και στην έλλειψη κλινών εντατικής θεραπείας. Έχουμε πεντακόσιες σαράντα κλίνες εντατικής θεραπείας. Έπρεπε να είχαμε περισσότερες αλλά το πλέον δυσάρεστο και το πλέον απαράδεκτο, είναι ότι οι εκατόν πενήντα τέσσερις πλήρως εξοπλισμένες κλίνες παραμένουν κλειστές λόγω έλλειψης νοσηλευτικού προσωπικού. Απ’ ό,τι λέγεται, μέχρι τις αρχές του 2013, άλλες σαράντα με πενήντα κλίνες κινδυνεύουν να κλείσουν λόγω της κλιμακούμενης έλλειψης προσωπικού. Εξαιτίας της έλλειψης αυτής, στην Περιφέρεια Αττικής από τα τριάντα άτομα περίπου που αναζητούν κλίνες εντατικής θεραπείας, μόλις τα δεκαπέντε βρίσκουν, με αποτέλεσμα κάθε χρόνο να χάνονται χίλιοι άνθρωποι.","ΠΑΝΑΓΙΩΤΗΣ ΜΕΛΑΣ",316
"64173"," Ολοκληρώστε, κύριε συνάδελφε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"64174"," Τελειώνω, κυρία Πρόεδρε.
Επίσης, απαράδεκτη είναι η μη διάθεση εμβολίων στους ανασφάλιστους πολίτες, στα δημόσια νοσοκομεία, κέντρα υγείας και δημοτικά ιατρεία. Έτσι, χιλιάδες ανασφάλιστοι πολίτες, μεταξύ των οποίων πάρα πολλά παιδιά, μη έχοντας πρόσβαση σε εμβολιασμό, κινδυνεύει η ζωή τους αφού αυξάνεται η πιθανότητα νοσημάτων. 
Εδώ θέλω να τονίσω –και κλείνω- ότι πρέπει οι ανασφάλιστοι πολίτες, κύριε Υπουργέ, να μπορούν να έχουν νοσηλεία στα δημόσια νοσοκομεία χωρίς να πληρώνουν χρήματα, αφού δεν έχουν. Και μιλάω για ανασφάλιστους Έλληνες πολίτες. Δεν ξέρω γιατί η κ. Βούλτεψη ανέφερε για αλλοδαπούς. Εγώ μιλάω για τους Έλληνες. Μακάρι η Ελλάδα, να ήταν μία πλούσια χώρα και να προσφέραμε και υπηρεσίες υγείας και καλύτερη ποιότητα ζωής σε όλους. Δυστυχώς, όμως, η Ελλάδα έγινε μία φτωχή χώρα. 
Κλείνοντας, θέλω να τονίσω για άλλη μία φορά ότι πρέπει να προσέξουμε όσο το δυνατόν περισσότερο την υγεία όλων των πολιτών και αυτό πρέπει να γίνει στην πράξη, για να μπορέσουν να αντέξουν, όπως σας είπα, την πολύ δύσκολη οικονομική στενωπό που διέρχεται σήμερα ο ελληνικός λαός.
Ευχαριστώ.","ΠΑΝΑΓΙΩΤΗΣ ΜΕΛΑΣ",316
"64175"," Ευχαριστούμε και εμείς. 
Ο Κοινοβουλευτικός Εκπρόσωπος του Λαϊκού Συνδέσμου-Χρυσή Αυγή κ. Δημήτριος Κουκούτσης έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"64176"," Ευχαριστώ, κυρία Πρόεδρε. 
Κυρίες και κύριοι συνάδελφοι, από τη στιγμή που μέσω ενός στυγνού δανεισμού επιδιώκει η σημερινή τρικομματική Κυβέρνηση να δώσει, όπως λέει, μια ανάσα στον υπό κατάρρευση ΕΟΠΥΥ –αυτό θα γίνει βραχυπρόθεσμα- εμείς θα έπρεπε λογικά να ξεκινήσουμε να βλέπουμε και μακροπρόθεσμα το όλο θέμα. 
Τα χρέη του οργανισμού έχουν ξεφύγει πλέον από κάθε όριο. Σύμφωνα με τις δεσμεύσεις των κυβερνώντων, τα περίπου 12 δισεκατομμύρια ευρώ που θα δοθούν θα δώσουν απλώς μια ανάσα. Ο οργανισμός, όμως, δεν θα σταματήσει να παράγει καινούργια χρέη. Θα πάψουν, μήπως, να μειώνονται οι εισφορές στα ταμεία; Θα δημιουργήσει ο ΕΟΠΥΥ καλύτερα οικονομικά δεδομένα; Θα μπορέσει να κλείσει τις τρύπες;
Άλλωστε, είναι γνωστό σε όλους ότι ο προϋπολογισμός του 2013 μειώνει ακόμα περισσότερο τα κονδύλια που δίνονται. Αναλογιζόμενοι ότι ο ΕΟΠΥΥ καλύπτει γύρω στα εννιάμισι εκατομμύρια ασφαλισμένους, ξεκίνησε τη λειτουργία του στην αρχή του χρόνου με κρατική επιδότηση περίπου στο 0,6% του ΑΕΠ και αν αναλογιστούμε ότι το ΙΚΑ λειτουργούσε με τους μικρούς ασφαλισμένους και έπαιρνε το 1,4% του ΑΕΠ, καταλαβαίνετε τι γίνεται. 
Έτσι, λοιπόν, με τον κανονισμό παροχών που εξεδόθη, περιορίστηκαν δραματικά οι δωρεάν παροχές στο επίπεδο του ελάχιστου, με δεκάδες εξετάσεις και φάρμακα να εξαιρούνται από την κάλυψη των ασφαλιστικών ταμείων. 
Βέβαια, η κατάρρευση του ΕΣΥ δεν είναι σημερινή. Έχει τις ρίζες της στη διαχρονική καταλήστευση των ταμείων των ασφαλισμένων προς όφελος του κεφαλαίου, ας το πούμε ξεκάθαρα. Τώρα, ήρθε και το μνημόνιο που γκρεμίζει ουσιαστικά συθέμελα το κράτος πρόνοιας. 
Ειλικρινά, ειδικά στην επαρχία το σκηνικό στο χώρο της υγείας θυμίζει δεκαετίες του 1950 και του 1960. Νοσοκομεία και κέντρα υγείας που καταργούνται ή συγχωνεύονται, ολόκληρες περιοχές της χώρας που είναι ακάλυπτες υγειονομικά ή με υποτυπώδεις και ανεπαρκείς υπηρεσίες, άνεργοι και άποροι που δεν τυγχάνουν καμμίας κρατικής προνοίας, κέντρα προληπτικής ιατρικής που καταργούνται, εμβολιασμοί που στοιχίζουν τα διπλάσια και αυξήσεις στη συμμετοχή σε παρακλινικές εξετάσεις που φθάνουν το 30%.
Επίσης, ένα σημαντικό πρόβλημα για τους ασφαλισμένους του ΕΟΠΥΥ οφείλουμε να ομολογήσουμε ότι είναι και η εξεύρεση κάποιου ραντεβού με τους συμβεβλημένους γιατρούς. Κυρίως μετά την πρόσφατη είσοδο καινούργιων ταμείων στον ΕΟΠΥΥ, οι ασφαλισμένοι αυξάνονται αλλά οι γιατροί μειώνονται. Έφθασαν να είναι γύρω στους τέσσερις χιλιάδες διακόσιους, τόσο έχει ανέλθει τώρα τελευταία ο αριθμός τους. Αυτήν την εντύπωση έχω, κύριε Υπουργέ. 
Πόσο άσχημα, όμως, νιώθει ο ασθενής που δεν έχει τη δυνατότητα να βρει ειδικότητες αιχμής, όπως λέμε στον ιατρικό χώρο, όπως είναι ο καρδιολόγος, ο ορθοπεδικός, ο παθολόγος; Αναλογιστείτε, λοιπόν, να είστε στην επαρχία και να ψάχνετε αλλεργιολόγο, αγγειοχειρουργό ή ρευματολόγο. 
Από την άλλη, ας αναλογιστούμε και το γιατρό, ο οποίος μετά την παρακράτηση και μετά το 10%, λαμβάνει κάτι παραπάνω από 6 ευρώ. Είναι εξευτελιστικό! 
Οι ασφαλισμένοι, δυστυχώς, πάλι δεν μπορούν να διαπιστώσουν εάν ο γιατρός έχει, πράγματι, ξεπεράσει το πλαφόν των επισκέψεων, με αποτέλεσμα πολλές φορές –όχι πολλές φορές, τις περισσότερες φορές- να εξαναγκάζονται να πληρώνουν την επίσκεψη, αντί να περιμένουν για ραντεβού στις δομές του ΕΟΠΥΥ, όπου η αναμονή ξεπερνά κατά μέσο όρο τους δύο μήνες. 
Οι πραγματικές προθέσεις των δανειστών μας για άλωση του εσωτερικού πλούτου της χώρας με πολιορκητικό κλοιό τον τομέα της υγείας, φάνηκαν ξεκάθαρα στη συνέντευξη του Γερμανού Υπουργού Υγείας Ντάνιελ Μπαρ, που ήταν στην «ΚΑΘΗΜΕΡΙΝΗ», νομίζω. Η εμμονή της τρόικας για τη συνταγογράφηση με δραστική ουσία, είναι ένα μέρος του σχεδίου, όπως ομολογεί. Όταν εφαρμόστηκε στη χώρα του, αποδέσμευσε πόρους –λέει- για το σύστημα υγείας. 
Με πρόφαση τη δημοσιονομική προσαρμογή, λοιπόν, κεντρικό ζήτημα των δανειστών, είναι η πλήρης διάλυση του κοινωνικού μοντέλου, που λειτουργούσε ως ένα δίχτυ προστασίας για τον αδύναμο πληθυσμό. Ευθαρσώς γίνεται λόγος πλέον για επενδύσεις νοσοκομειακών ομίλων, εταιρειών ιατροφαρμακευτικού υλικού και ασφαλιστικών εταιρειών γερμανικών κολοσσών. 
Όσο για την ανεργία και τις στρατιές των ανασφάλιστων που οδηγούνται σε περίθαλψη από φιλανθρωπικές δομές, τι μας είπε ο Γερμανός Υπουργός; Ότι μόνο με εύρωστη οικονομία μπορείς να έχεις σύστημα υγείας και ότι μόνο με εύρωστη οικονομία και επενδύσεις μπορείς να έχεις μια αγορά εργασίας που λειτουργεί σωστά.
Σαν να μας λέει δηλαδή «αφού δεν έχετε εύρωστη οικονομία, θέλετε και υπηρεσίες υγείας;». Τα λέει έτσι ξεκάθαρα.
Μέσα, λοιπόν, από την εξαθλίωση οι γερμανικές εταιρείες σε μακροχρόνιο ορίζοντα, όπως λένε, θα εκμεταλλεύονται όλους τους τομείς της δημόσιας υγείας, ακόμη και αυτόν του τουρισμού υγείας, που είναι ένας τομέας στον οποίο εμείς, ως χώρα, προσβλέπουμε σαν μοχλό ανάπτυξης.
Το ΕΣΥ το διέλυσαν, δυστυχώς, οι «Μαυρογιαλούροι», κυρίες και κύριοι, για να κατευθύνονται οι πολίτες στα ιδιωτικά νοσοκομεία που είναι περισσότερα σε αναλογία σε εμάς απ’ ό,τι σε οποιαδήποτε χώρα της Ευρώπης. Να λέμε τα ονόματά τους. Το Νοσοκομείο «Υγεία», το «Ιατρικό», η «Ευρωκλινική», το «Metropolitan», το «Βαλκανικό» και όλα τα εκατοντάδες ιδιωτικά διαγνωστικά κέντρα, παίζουν μπάλα πάνω στο πτώμα του Εθνικού Συστήματος Υγείας. 
Στην επερώτησή σας, κύριοι του ΣΥΡΙΖΑ, δεν είδα να υπάρχει διακριτή αναφορά σ' αυτό το πρόβλημα. Γιατί; Έχετε συμφέροντα; Υπάρχει αμφίδρομη σχέση; Υπάρχει πελατειακή σχέση; Προσφέρετε κάποιοι από εσάς νομικές συμβουλές; Θα το δούμε. Επίσης, δεν λέτε τίποτα για τον πακτωλό χρημάτων που δόθηκαν για τη νοσηλεία εκατομμυρίων λαθρομεταναστών. 
Ας πάμε στην Ισπανία. Εκεί, από την 1η Σεπτεμβρίου εφαρμόζεται ο νέος νόμος που παύει την παροχή ιατροφαρμακευτικής περίθαλψης σε λαθρομετανάστες και ιδού η αιτιολογία του ισπανικού Υπουργείου Υγείας. «Ως παράνομοι που είναι, δεν φορολογούνται, άρα δεν προσφέρουν στη χώρα. Άρα, την περίθαλψή τους την επιβαρύνεται ο φορολογούμενος Ισπανός». Στο Σύνταγμά τους, επίσης, αναφέρεται ρητά, πως το κράτος υπάρχει για να εξυπηρετεί τα συμφέροντα των Ισπανών πρωτίστως και να διασφαλίζει την επιβίωση και την ασφάλειά τους.
Πείτε μας, λοιπόν, κύριοι της Αριστεράς, δεν είναι αυτή εθνική πολιτική; Πράγματι, η σημερινή μνημονιακή Κυβέρνηση υπέπεσε σε ολισθήματα, υπέπεσε σε λάθη, σε εγκλήματα ενάντια στο έθνος και απέναντι στις γενιές που έρχονται. Εσείς θα συνεχίσετε –αν έρθετε ποτέ στην εξουσία- την ίδια ρατσιστική συμπεριφορά ενάντια στους Έλληνες, κόβοντάς τους την πρόσβαση στην υγεία, ενώ εκατομμύρια λαθρομεταναστών θα απολαμβάνουν τα νοσοκομεία μας; 
Εμείς ξέρουμε ποιες είναι οι διαθέσεις σας. Να, γιατί βροντοφωνάζουμε ότι οι δεξιές και αριστερές λύσεις και πρακτικές είναι γεννήματα της ίδιας μήτρας. Για εμάς δεν υπάρχει διαφορά ανάμεσα στο γιάπη ή τον κομματικό ινστρούχτορα. 
Η Χρυσή Αυγή, αγωνίζεται για την ανάπτυξη ενός ΕΣΥ δωρεάν παροχής υπηρεσιών προς τον ελληνικό λαό. Πρέπει να τεθεί άμεσα φραγμός στις πρακτικές διεφθαρμένης και κλεπτοκρατικής διαχείρισης. Να γίνει λογιστικός έλεγχος άμεσα στα δημόσια νοσοκομεία και να υπάρξει οριστικό τέλος στην αλόγιστη σπατάλη, για υλικά και σκευάσματα που καταλήγουν στον κάδο απορριμμάτων. Ξεχάσαμε εύκολα τα εμβόλια της γρίπης. 
Οριστικό τέλος στην πολυφαρμακία και την πολυσυνταγογράφηση. Επιδότηση της εγχώριας βιομηχανίας φαρμάκων. Καμμία παροχή υγείας σε λαθρομετανάστες. Τέλος στον υγειονομικό τουρισμό των γειτόνων μας στα Βαλκάνια. Άμεση και αυστηρή προτεραιότητα στους Έλληνες ασθενείς που έχουν πληρώσει πολύ ακριβά το δημόσιο σύστημα υγείας και καταλήγουν να περιμένουν σε ουρές πίσω από αλλοδαπούς. 
Όλα αυτά, πιστεύουμε ότι θα τα πράξουμε πολύ γρήγορα εμείς, πολύ πιο γρήγορα απ’ ό,τι περιμέναμε και εμείς οι ίδιοι!
Ευχαριστώ. 
(Χειροκροτήματα από την πτέρυγα του Λαϊκού Συνδέσμου-Χρυσή Αυγή)","ΔΗΜΗΤΡΙΟΣ ΚΟΥΚΟΥΤΣΗΣ",246
"64177"," Ευχαριστούμε, κύριε συνάδελφε.
Το λόγο έχει η Κοινοβουλευτική Εκπρόσωπος της Δημοκρατικής Αριστεράς κ. Μάρκου.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"64178"," Ευχαριστώ πολύ, κυρία Πρόεδρε.
Κύριε Υπουργέ, κυρίες και κύριοι συνάδελφοι, με την επερώτηση που κατέθεσε ο ΣΥΡΙΖΑ, επιτρέψτε μου να πω, πως συνεχίζει να ψαρεύει σε θολά νερά. 
Η κατάσταση είναι χάλια. Να την καταγγείλουμε, λοιπόν, να ζητήσουμε να γίνουν όλα δωρεάν, με απεριόριστη πρόσβαση και τελικά, όλα τα ελλείμματα να τα πληρώνει το κράτος. Και να μην ξεχνάμε ότι για όλα φταίει η τρόικα. 
Κουβέντα για την ανικανότητα του συστήματος για τη σπατάλη και τη διαφθορά. Για τη σπατάλη μίλησε μόνο ο κ. Μελάς. Επίσης, δεν ειπώθηκε τίποτα για το τι πρέπει να γίνει από εδώ και πέρα. Μίλησαν οκτώ Βουλευτές του ΣΥΡΙΖΑ και ακούστηκαν μόνο τρεις προτάσεις. Ιδιαίτερα εντυπωσιακό για Αξιωματική Αντιπολίτευση. 
Όπως έχω ξαναπεί, το θέμα είναι ιδιαίτερα σοβαρό και χρειάζεται επεξεργασμένες λύσεις ούτε διαπιστώσεις ούτε δημαγωγίες, και κυρίως όχι λαϊκισμούς. Μάλιστα, οι λύσεις αυτές πρέπει να είναι ενταγμένες σε ένα συνεκτικό, πολυετές –τουλάχιστον πενταετές- σχέδιο εθνικής πολιτικής για την υγεία, ένα σχέδιο, που θα εκπονηθεί με την ευρύτερη δυνατή διακομματική συνεργασία και συναίνεση, έτσι ώστε να υπάρχει συνέχεια και συνέπεια στις ασκούμενες πολιτικές υγείας μακριά από αντιπαλότητες.
Νομίζω ότι κανείς εδώ μέσα δεν έχει μονοπώλιο την ευαισθησία. Νομίζω ότι για όλους μας έχουν προτεραιότητα οι πολίτες. Ας κάνουμε αυτήν τη σύμπνοια πράξη, επιτέλους. Δεν είναι δυνατόν κάθε φορά που αλλάζει η κυβέρνηση ή κάθε φορά που αλλάζει ο Υπουργός, να αλλάζει και η πολιτική της υγείας.
Από εκεί και πέρα πιο συγκεκριμένα, είναι επιτακτικό, τώρα περισσότερο από ποτέ, να δημιουργήσουμε ένα αποτελεσματικό σύστημα πρωτοβάθμιας υγείας και φροντίδας, που θα λειτουργεί ως κυματοθραύστης και θα μετατοπίζει το βάρος από τη δαπανηρή νοσοκομειακή περίθαλψη στα κέντρα υγείας. Αυτό, όμως, προϋποθέτει τη δημιουργία ενός ολοκληρωμένου Εθνικού Συστήματος Υγείας, το οποίο θα μπορεί να παρέχει ποιοτική περίθαλψη.
Σε αυτό το σημείο θα ήθελα να τονίσω ότι χαίρομαι ιδιαίτερα, διότι οι συνάδελφοι του ΣΥΡΙΖΑ παρακολουθούν τις προτάσεις της Δημοκρατικής Αριστεράς και στην προηγούμενη επερώτηση που έκαναν αλλά και όταν μιλήσαμε για τον προϋπολογισμό και ακολουθούν τις προτάσεις μας. Διότι σήμερα, είναι η πρώτη φορά που κάνουν προτάσεις.
Θα ήθελα να συνεχίσω, λέγοντας πως για τη λειτουργία του συστήματος αυτού, απαιτείται χαρτογράφηση των αναγκών περίθαλψης ανά υγειονομική περιφέρεια. Για να μιλήσω με οικονομικούς όρους, που είναι ιδιαίτερα της μόδας τελευταία, πρέπει πρώτα να μάθουμε ποια είναι η ζήτηση για υπηρεσίες περίθαλψης. Στη συνέχεια, με τα στοιχεία αυτά πρέπει να σχεδιαστεί μία στρατηγική με δύο άξονες, ενοποίησης φορέων πρωτοβάθμιας υγείας, όπου μπορούν να επιτευχθούν οικονομίες κλίμακας και αποκέντρωσης ή διατήρησης δομών σε περιοχές όπου έχουν οικονομίες στόχου, δηλαδή, ειδικές περιπτώσεις όπου απαιτούνται εξειδικευμένες δομές, παραδείγματος χάριν, ενισχυμένα αγροτικά ιατρεία σε απομακρυσμένες περιοχές.
Στο πλαίσιο αυτό, πρέπει να επανεξετάσουμε και το ρόλο των ίδιων των υγειονομικών περιφερειών. Αυτήν τη στιγμή, όπως λειτουργούν ως νομικά πρόσωπα που εποπτεύουν άλλα νομικά πρόσωπα, έχουν ένα ρόλο καθαρά εποπτικό και συντονιστικό. Κατά τη γνώμη μου, θα πρέπει να επανασχεδιάσουμε το χάρτη υγείας και μέσα από αυτόν, να δούμε τη λειτουργία τοπικών υποκαταστημάτων υγείας, με αναβαθμισμένο το ρόλο των ΥΠΕ.
Στο πνεύμα αυτό ίσως θα έπρεπε να κοιτάξουμε το ν. 2889/2001, με ταυτόχρονη επικαιροποίηση των υγειονομικών, οικονομικών και πολιτικών δεδομένων που έχουμε σήμερα.
Έχω ξαναπεί από αυτό εδώ το Βήμα -και εδώ έρχεται να συμφωνήσει πάλι μαζί μου εδώ ο ΣΥΡΙΖΑ- ότι για να λειτουργήσει ο ΕΟΠΥΥ ως ρυθμιστής της αγοράς υπηρεσιών υγείας μέσω της δημιουργίας μονοψωνίου στις υπηρεσίες αυτές, είναι απαραίτητο να διαχωριστεί το κομμάτι της παροχής υπηρεσιών. Στη συνέχεια, ο ΕΟΠΥΥ θα μπορέσει να προχωρήσει σε μία πιο αποτελεσματική τιμολόγηση των υπηρεσιών υγείας, ως φορέας άσκησης πολιτικής, όχι ως απλός γραφειοκρατικός μεσάζοντας μεταξύ ταμείων και παροχών, όπως είναι τώρα.
Επαναφέρω και την πρόταση που σας έκανα στη συζήτηση του προϋπολογισμού για την ενίσχυση των εσόδων του ΕΟΠΥΥ, μέσα από τη φορολόγηση επιβλαβών προϊόντων και υπηρεσιών, όπως είναι το αλκοόλ και τα τσιγάρα. Σε πρόσφατη έρευνα της Εθνικής Σχολής Δημόσιας Υγείας, η πλειοψηφία των ερωτηθέντων απάντησε ότι δέχεται αύξηση μέχρι και 2 ευρώ στην τιμή των τσιγάρων -και εδώ είναι το σημαντικό- αρκεί να ξέρουν πως τα χρήματα αυτά θα πάνε για την υγεία.
Τέλος, πρέπει να χτυπηθεί σκληρά η διαφθορά στον τομέα της υγείας. Πρέπει να ανοίξουν επιτέλους λογαριασμοί διοικητών και υποδιοικητών νοσοκομείων. Η υγεία νοσεί και δεν είναι δυνατόν κάποιοι να βγάζουν μέσα σε μία θητεία περιουσίες. Απορώ τι περιμένετε και γιατί τους καλύπτετε.
Φυσικά, η μεγάλη πρόκληση από εδώ και πέρα για τον ΕΟΠΥΥ αλλά και για ολόκληρο το σύστημα υγείας τα επόμενα χρόνια, θα είναι η αντιμετώπιση του κύματος ανασφάλιστων και των νέων ανέργων. Τα στοιχεία είναι δραματικά. Ένας στους τέσσερις θα βρεθεί χωρίς δουλειά, άρα αποκλεισμένος σχεδόν από κάθε φροντίδα υγείας.
Η κοινωνία ήδη έχει ανταποκριθεί στις τραγικές αυτές συνθήκες που περνάμε μέσα από κοινωνικά ιατρεία, τράπεζες χρόνου, δωρεές φαρμάκων, δωρεάν εμβολιασμό παιδιών από νέους γιατρούς. Έχει έρθει η ώρα να συμβάλει και η συντεταγμένη πολιτεία. Ο σχεδιασμός των πολιτικών και η κατανομή των πόρων πρέπει να γίνεται όχι πλέον οριζόντια, αλλά κάθετα, δίνοντας προτεραιότητα σε αυτούς που έχουν τη μεγαλύτερη ανάγκη, στους ανασφάλιστους, στους άνεργους, στους μακροχρόνια ασθενείς.
Τέλος, πρέπει να ανοίξουν τις πύλες τους προς το κοινό τα στρατιωτικά νοσοκομεία. Στη Θεσσαλονίκη για παράδειγμα, έχουμε το «424 Στρατιωτικό Νοσοκομείο» ολοκαίνουργιο και πλήρως εξοπλισμένο αλλά χωρίς ασθενείς. Κάτι είχε πάει να γίνει, όταν ο κ. Βενιζέλος ήταν Υπουργός Εθνικής Άμυνας αλλά έμεινε εκεί.
Αυτές είναι οι δικές μας προτάσεις και περιμένουμε να ακούσουμε τις δικές σας, κύριε Υπουργέ και τις δικές σας, κύριοι του ΣΥΡΙΖΑ.
Για τη ΔΗΜΑΡ η δημιουργία ενός βιώσιμου, ανθρώπινου και αποτελεσματικού συστήματος υγείας ως βασική υποχρέωση της πολιτείας αλλά και ως παράγοντα κοινωνικής συνοχής, αποτελεί στρατηγικό στόχο και ανθρωπιστική πια υποχρέωση της πολιτείας προς τον Έλληνα πολίτη που υποφέρει.
Καλούμε την Κυβέρνηση, χωρίς καθυστέρηση επιτέλους, να προχωρήσει γρήγορα στην επεξεργασία των πολιτικών –σας ανέφερα ένα μικρό δείγμα- και να μη δίνει την ευκαιρία στο κάτω-κάτω και στο ΣΥΡΙΖΑ να φωνάζει, αποφεύγοντας βέβαια πάντα την ουσία και κυρίως να μιλήσει για το τι πρέπει να γίνει.
Σας ευχαριστώ.","ΑΙΚΑΤΕΡΙΝΗ ΜΑΡΚΟΥ",309
"64179"," Ευχαριστούμε, κυρία συνάδελφε.
Τέλος, ο Κοινοβουλευτικός Εκπρόσωπος του Κομμουνιστικού Κόμματος Ελλάδας κ. Γεώργιος Λαμπρούλης έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"64180"," Ευχαριστώ, κυρία Πρόεδρε.
Κυρίες και κύριοι συνάδελφοι, όλα τα μέτρα που υλοποιούνται στην υγεία, την πρόνοια και το φάρμακο, αποτελούν εξειδίκευση των αποφάσεων και κατευθύνσεων της Ευρωπαϊκής Ένωσης για όλα τα κράτη-μέλη, με κοινό στρατηγικό στόχο, την ενιαία ελάχιστη παροχή δημόσιων υπηρεσιών υγείας, πρόνοιας, φαρμάκων για όλους τους εργαζόμενους και συνταξιούχους.
Πρακτικά αυτό εκφράζεται, πρώτον, με μείωση της κρατικής χρηματοδότησης του δημόσιου συστήματος υγείας, όπως και του ΕΟΠΥΥ, αντίστοιχη της πρωτοβάθμιας πρόληψης και αντιμετώπισης. Δεύτερον, εκφράζεται με μείωση των παρεχόμενων υπηρεσιών από τον ΕΟΠΥΥ, τρίτον, με μείωση των δημόσιων υποδομών με συγχωνεύσεις και καταργήσεις νοσοκομειακών τμημάτων, με υποβάθμιση και απαξίωση της εργασίας των υγειονομικών.
Το αποτέλεσμα, είναι η δραστική μείωση των δημόσιων παροχών σε εξετάσεις, φάρμακα και ιδιαίτερα σε υπηρεσίες που σχετίζονται με την πρόληψη. Υπάρχει αντίστοιχα αύξηση του μέρους των παροχών που δίδονται με ανταποδοτικότητα, δηλαδή με πληρωμή από την τσέπη των εργαζομένων.
Όσον αφορά την Κυβέρνηση, την Ευρωπαϊκή Ένωση και το κεφάλαιο, δεν τους καίγεται καρφί για την επικίνδυνη κατάσταση που δημιουργείται στην υγεία του λαού. Όλα αυτά γίνονται, προκειμένου να πετύχουν το στρατηγικό τους στόχο, δηλαδή την απρόσκοπτη εξασφάλιση της καπιταλιστικής ανάπτυξης και κερδοφορίας, με τη διαμόρφωση φθηνών εργαζομένων, προκειμένου να υπηρετηθεί η ανταγωνιστικότητα και η κερδοφορία των επιχειρηματικών ομίλων.
Αυτή είναι η αιτία που κινδυνεύουν στην κυριολεξία οι ασθενείς να πεθάνουν στο δρόμο, να μην μπορούν να αγοράσουν φάρμακα, να κάνουν τις απαραίτητες θεραπείες και εξετάσεις και να υπονομεύεται η δημόσια υγεία. Εξάλλου, τα ίδια ακριβώς μέτρα –ανεξάρτητα από το χρόνο και τους ρυθμούς εφαρμογής τους- παίρνουν όλα τα κράτη της Ευρωπαϊκής Ένωσης είτε έχουν μνημόνιο είτε όχι, ανεξάρτητα από το ύψος του δημόσιου χρέους και άλλα.
Έχουν υλοποιηθεί αυτά τα μέτρα, πολύ πριν την καπιταλιστική οικονομική κρίση από νεοφιλελεύθερες, σοσιαλδημοκρατικές και κεντροαριστερές κυβερνήσεις που αποδέχονται τη στρατηγική της Ευρωπαϊκής Ένωσης και του κεφαλαίου για μείωση των δημόσιων δαπανών στην υγεία και την ασφάλιση. Τώρα, στην περίοδο της κρίσης επιταχύνεται η υλοποίησή τους. Κοινό στοιχείο όλων αυτών των μειγμάτων διαχείρισης είναι η ανάπτυξη, με ατμομηχανή για τους επιχειρηματικούς ομίλους και, παράλληλα, το χτύπημα των λαϊκών αναγκών και στην υγεία. 
Όποιος υποστηρίζει αυτήν την ανάπτυξη, λέει ψέματα, κοροϊδεύει το λαό ότι υπάρχει τρόπος να βγει και αυτός ωφελημένος. Για παράδειγμα, μπορείς να είσαι υπέρ της ανταγωνιστικότητας και της υγιούς επιχειρηματικότητας, που προϋποθέτουν εργασιακές συνθήκες κόλασης, μισθούς και συντάξεις-πουρμπουάρ, ελαστικοποίηση του χρόνου εργασίας και άλλα που υπονομεύουν τους όρους ζωής της λαϊκής οικογένειας και φθείρουν την υγεία και να υποστηρίζεις, όπως κάνει η Κυβέρνηση, ότι είναι για το καλό του λαού. Μπορείς να υποστηρίζεις αυτά που υποστηρίζει και ο ΣΥΡΙΖΑ, ότι δηλαδή έχει το κόλπο να καταφέρει να ικανοποιήσει τις λαϊκές ανάγκες με καπιταλιστική ανάπτυξη.
Δείτε τη Βραζιλία, το πρότυπο, που είναι πρωταθλήτρια στην κοινωνική ανισότητα. Η φτώχεια σπάει κόκκαλα και η ανεργία θερίζει, στην έκτη παγκόσμια οικονομική δύναμη που τρέχει με τρελούς ρυθμούς αύξησης του ΑΕΠ, με πενήντα πέντε εκατομμύρια ευρώ κάτω από το όριο της φτώχειας και με λιγότερο από 1 δολάριο την ημέρα, με πληθυσμό δεκαοκτώ εκατομμύρια αναλφάβητους και οκτώ εκατομμύρια του πληθυσμού σε συνθήκες απόλυτης φτώχειας.
Πάρτε το παράδειγμα της Γερμανίας –είναι η νεοφιλελεύθερη εκδοχή διαχείρισης- όπου 7,6 εκατομμύρια άνθρωποι, το 9,3% του πληθυσμού, εξαρτάται από τα κρατικά επιδόματα και 7,3 εκατομμύρια εργαζομένων, ζουν με λιγότερα από 400 ευρώ το μήνα.
Να, οι δύο τρανταχτές περιπτώσεις που αποτελούν τα δύο μείγματα πολιτικής διαχείρισης της καπιταλιστικής ανάπτυξης. Οι εργαζόμενοι, τα λαϊκά στρώματα, δεν έχουν κανένα λόγο να στοιχηθούν πίσω απ’ αυτές τις πολιτικές και να διαλέξουν με ποιον τρόπο θα αυτοκτονήσουν. 
Μπορείς να είσαι υπέρ της επιχειρηματικής δράσης στην υγεία και το φάρμακο, δηλαδή να τα αντιμετωπίζεις ως εμπορεύματα για κέρδος και να υποστηρίζεις, όπως κάνει η τρικομματική Κυβέρνηση, ότι το πρόβλημα είναι οι σπατάλες και η διαφθορά, που είναι αποτελέσματα του διεφθαρμένου κοινωνικού συστήματος, αφού οι εργαζόμενοι, αυτοί που παράγουν και τα φάρμακα και το υγειονομικό υλικό, τις υπηρεσίες υγείας, να μην μπορούν να τα αξιοποιήσουν αλλά να αποκλείονται τελείως, γιατί μεσολαβεί το κέρδος και οι πληρωμές ή να υποστηρίζεις, όπως ο ΣΥΡΙΖΑ, ότι θα βάλεις κανόνες στους επιχειρηματίες και θα μεταμορφωθούν και θα γίνουν φιλάνθρωποι; Πού έγινε αυτό; 
Απέναντι σ’ αυτήν την τραγική και επικίνδυνη κατάσταση, οι εργαζόμενοι, είναι ανάγκη να αντιστοιχίζουν τις διεκδικήσεις τους με τις σύγχρονες ανάγκες τους. Δεν έχουν να κερδίσουν τίποτα από την όποια μορφή διαχείρισης του καπιταλισμού και τις κρίσεις του, παρά μόνο εξαθλίωση, υπονόμευση της υγείας τους και της ζωής τους. 
Διέξοδος για το λαό, σημαίνει να δυναμώσει η λαϊκή συμμαχία που θα διαμορφώνει τους κοινωνικούς και πολιτικούς όρους για έναν άλλο δρόμο ανάπτυξης της παραγωγής και της οικονομίας, με αποδέσμευση από την Ευρωπαϊκή Ένωση, μονομερή διαγραφή του χρέους, κοινωνικοποίηση των μέσων παραγωγής με εργατική λαϊκή εξουσία, που στο επίκεντρο θα είναι η ικανοποίηση των διευρυνόμενων λαϊκών αναγκών, ώστε ο λαός να καρπώνεται τον πλούτο που παράγει. 
Έτσι και στην υγεία, την πρόνοια, το φάρμακο αυτό θα γίνει με αξιοποίηση των κατακτήσεων και των σύγχρονων μέσων στην τεχνολογία και την επιστήμη, για καθολική και δωρεάν πρόληψη, θεραπεία, αποκατάσταση χωρίς πληρωμές από τους ασθενείς είτε άμεσα είτε μέσω των ασφαλιστικών εισφορών. 
Όμως, παράλληλα η λαϊκή συμμαχία θα πρέπει να διεκδικήσει άμεσα τη λήψη μέτρων, ώστε όλοι να έχουν βιβλιάριο υγείας χωρίς όρους και προϋποθέσεις, την κατάργηση κάθε πληρωμής και συμμετοχής για όλους σε ιατρικές και εργαστηριακές εξετάσεις, φάρμακα και θεραπείες. Δεν πρέπει να υπάρχει καμμία περικοπή στις παροχές. Θα πρέπει να υπάρχει κατάργηση όλων των εισφορών στον κλάδο υγείας, να γίνουν προσλήψεις προσωπικού όλων των ειδικοτήτων πλήρους και αποκλειστικής απασχόλησης στα δημόσια νοσοκομεία και στα κέντρα υγείας και να ενταχθούν στο δημόσιο σύστημα υγείας, όλοι όσοι εργάζονταν ως επικουρικοί με διάφορες ελαστικές σχέσεις εργασίας των ιδιωτικών συνεργείων, ως αυτοαπασχολούμενοι. Δεν είναι διέξοδος για τους αυτοαπασχολούμενους, οι λεγόμενες «συνεταιριστικές επιχειρήσεις» που προτείνει ο ΣΥΡΙΖΑ.
Επίσης, προτείνουμε την κατάργηση κάθε επιχειρηματικής δράσης, συλλογικής ή ατομικής, στην υγεία και το φάρμακο. Εμείς, μιλάμε για κρατική φαρμακοβιομηχανία και χορήγηση δωρεάν όλων των φαρμάκων, πανελλαδικό δημόσιο σύστημα πρωτοβάθμιας φροντίδας με έμφαση στην πρόληψη, στην κατεύθυνση άρσης όλων των παραγόντων που επιδεινώνουν την υγεία του λαού μας και τη διασύνδεση αυτής με το χώρο εργασίας και τη δουλειά. 
Εσείς λέτε ότι κοστίζει. Αυτή είναι η θεμελιώδης διαφορά μας. Προϋπόθεση γι’ αυτά αποτελεί η ρήξη και η ανατροπή αυτής της φιλομονοπωλιακής πολιτικής, με τη μία ή την άλλη μορφή διαχείρισης του καπιταλιστικού δρόμου ανάπτυξης, που επιδεινώνει με τραγικές συνέπειες διαρκώς την υγεία του λαού. 
Σ’ αυτήν την κατεύθυνση καλούμε τους εργαζόμενους, τα λαϊκά στρώματα να οργανώσουν τον αγώνα τους και τις διεκδικήσεις τους. 
Ευχαριστώ, κυρία Πρόεδρε.","ΓΕΩΡΓΙΟΣ ΛΑΜΠΡΟΥΛΗΣ",277
"64181","  Και εμείς ευχαριστούμε, κύριε συνάδελφε. 
Κυρίες και κύριοι συνάδελφοι, εισερχόμαστε τώρα στις δευτερολογίες των επερωτώντων συναδέλφων. 
Το λόγο έχει ο κ. Δημήτριος Στρατούλης. 
Κύριε Στρατούλη, έχετε το λόγο για πέντε λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"64182"," Πέντε λεπτά, κυρία Πρόεδρε.","ΔΗΜΗΤΡΙΟΣ ΣΤΡΑΤΟΥΛΗΣ",485
"64183"," Θα σας παρακαλούσα, όμως, να είστε συνεπής με το χρόνο σας, γιατί έχετε ήδη πάρει από την πρωτομιλία σας.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"64184"," Ευχαριστώ πολύ, κυρία Πρόεδρε. 
Ήθελα να πω το εξής, απαντώντας πρώτα στον κύριο Υπουργό. 
Κύριε Υπουργέ, με τους εναπομείναντες πόρους δεν γίνεται να σας κάνουμε προτάσεις. Και δεν γίνεται, γιατί οι εναπομείναντες πόροι για τη δημόσια υγεία και την ιατροφαρμακευτική περίθαλψη είναι πάρα πολύ λίγοι, όχι γιατί χρειάζονται λίγοι τέτοιοι πόροι για τη δημόσια υγεία, αλλά γιατί αυτό το επιβάλλουν οι τοκογλύφοι δανειστές της χώρας, τα μνημόνια και οι δανειακές συμβάσεις της ντροπής, τις οποίες έχουν υπογράψει οι μνημονιακές κυβερνήσεις. 
Εμείς έχουμε πει ότι θα καταργήσουμε αυτό το πλαίσιο των πολιτικών της λιτότητας, των πολιτικών μείωσης των δημόσιων δαπανών για την υγεία, την παιδεία και τις άλλες κοινωνικές ανάγκες που φέρνει ύφεση, ανεργία, οικονομική εξαθλίωση, δυστυχία στο λαό και στη χώρα και υποβάθμιση της ιατροφαρμακευτικής περίθαλψης, καταργώντας τα μνημόνια της ντροπής και αντικαθιστώντας τα με ένα άλλο αναπτυξιακό σχέδιο, που θα αυξάνει πολύ περισσότερο τους πόρους που χρειάζονται για την κάλυψη των κοινωνικών και λαϊκών αναγκών. 
Όσον αφορά στη Κοινοβουλευτική Εκπρόσωπο του ΠΑΣΟΚ που μας είπε ότι είμαστε με τον ΕΟΠΥΥ, ήθελα να της απαντήσω ότι εμείς, ο ΣΥΡΙΖΑ, πάντα ήμασταν υπέρ ενός ενιαίου δημοσίου φορέα παροχής υγειονομικής και ιατροφαρμακευτικής περίθαλψης στον ελληνικό λαό. Είχαμε διαφωνήσει, όμως, ριζικά με τον τρόπο με τον οποίο συστάθηκε ο ΕΟΠΥΥ. 
Είχαμε πει ότι με τον τρόπο με τον οποίο συστήθηκε ο ΕΟΠΥΥ υπηρετεί μνημονιακές ανάγκες αφ’ ενός μείωσης των δημόσιων δαπανών για την υγεία και αφ’ ετέρου μνημονιακές προτεραιότητες, με αποτέλεσμα να επιβαρυνθούν από την τσέπη τους μεγάλα στρώματα του λαού με δαπάνες για την κάλυψη της υγειονομικής τους περίθαλψης. 
Ήθελα να ρωτήσω κάτι τον κύριο Υπουργό, αλλά και την κ. Βούλτεψη, η οποία μας μίλησε για τον ΕΟΠΥΥ και το δημόσιο σύστημα υγείας λες και δεν κατοικεί σ’ αυτήν τη χώρα και σ’ αυτόν τον πλανήτη, λες και δεν έχει μπει σε νοσοκομείο. Ήθελα να σας ρωτήσω πάρα πολύ συγκεκριμένα, κυρία Βούλτεψη, κι εσάς και τον κύριο Υπουργό…","ΔΗΜΗΤΡΙΟΣ ΣΤΡΑΤΟΥΛΗΣ",485
"64185"," Μα, σας είπα ότι ήμουν σε νοσοκομείο μέσα...","ΣΟΦΙΑ ΒΟΥΛΤΕΨΗ",73
"64186"," Σας παρακαλώ, κυρία συνάδελφε, καταλάβαμε τι είπατε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"64187"," Σύμφωνοι.","ΔΗΜΗΤΡΙΟΣ ΣΤΡΑΤΟΥΛΗΣ",485
"64188"," Αφήστε τον κύριο συνάδελφο να ολοκληρώσει. Νομίζω ότι όλοι ακούσαμε τι είπατε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"64189"," Κύριε Στρατούλη, σας είπα ότι είμαι από το πρωί μέχρι το βράδυ. Γιατί δεν το σέβεστε;","ΣΟΦΙΑ ΒΟΥΛΤΕΨΗ",73
"64190"," Το σέβομαι αυτό απόλυτα, κυρία Βούλτεψη,…","ΔΗΜΗΤΡΙΟΣ ΣΤΡΑΤΟΥΛΗΣ",485
"64191"," Μα, όχι. Τι λέτε τότε;","ΣΟΦΙΑ ΒΟΥΛΤΕΨΗ",73
"64192"," Παρακαλώ, μην κάνετε διάλογο. Χάνετε από το χρόνο της ομιλίας σας, κύριε συνάδελφε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"64193"," …σας το λέω με όλη μου την ψυχή ότι το σέβομαι αυτό, αλλά βλέπετε…","ΔΗΜΗΤΡΙΟΣ ΣΤΡΑΤΟΥΛΗΣ",485
"64194"," Αφού σας λέω ότι είμαι στον «Άγιο Σάββα».","ΣΟΦΙΑ ΒΟΥΛΤΕΨΗ",73
"64195"," Ακούστε με. Λέω, λοιπόν, ότι το σέβομαι απόλυτα αυτό, αλλά μπαίνοντας μπορεί να βλέπετε έναν άλλο κόσμο, εικονικό, στη φαντασία σας…","ΔΗΜΗΤΡΙΟΣ ΣΤΡΑΤΟΥΛΗΣ",485
"64196"," Όχι…","ΣΟΦΙΑ ΒΟΥΛΤΕΨΗ",73
"64197"," Γιατί κι εγώ μπαίνω, κυρία Βούλτεψη, κάθε μέρα στο νοσοκομείο.","ΔΗΜΗΤΡΙΟΣ ΣΤΡΑΤΟΥΛΗΣ",485
"64198"," Τι λέτε; Πάμε μαζί στον «Άγιο Σάββα» τώρα.","ΣΟΦΙΑ ΒΟΥΛΤΕΨΗ",73
"64199"," Κυρία Βούλτεψη, σας παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"64200"," Ακούστε με. Κι εγώ μπαίνω κάθε μέρα, γιατί έχω κάνει μεταμόσχευση νεφρού και είμαι πάρα πολύ συχνά, πάρα πολλές φορές το μήνα μέσα στο «Λαϊκό» και σε άλλα νοσοκομεία και τα ξέρω πολύ καλά.","ΔΗΜΗΤΡΙΟΣ ΣΤΡΑΤΟΥΛΗΣ",485
"64201"," Τι είναι αυτά τα πράγματα τώρα που λέτε, ότι είμαι από άλλο κόσμο;","ΣΟΦΙΑ ΒΟΥΛΤΕΨΗ",73
"64202"," Και δεν είναι το θέμα τι ξέρω εγώ κι εσείς. Το θέμα είναι τι ξέρει ο ελληνικός λαός που υποφέρει.","ΔΗΜΗΤΡΙΟΣ ΣΤΡΑΤΟΥΛΗΣ",485
"64203"," Άρα, λοιπόν, τι μου λέτε ότι είμαι από άλλο κόσμο; Για τις κάμερες τα λέτε αυτά.","ΣΟΦΙΑ ΒΟΥΛΤΕΨΗ",73
"64204"," Ο ελληνικός λαός, με τον τρόπο που έγινε ο ΕΟΠΥΥ και τη μείωση των δαπανών για την υγεία, έχει λιγότερους γιατρούς, έχει μειωμένες παροχές ιατροφαρμακευτικής περίθαλψης, έχει οικονομική επιβάρυνση και βάζει από την τσέπη του.
Και ήθελα να ρωτήσω τον κύριο Υπουργό: Είναι αλήθεια ή δεν είναι, κύριε Υπουργέ, ότι αυτά τα δυόμισι χρόνια του μνημονίου έχει αυξηθεί ο κίνδυνος θνησιμότητας κατά 25% του ελληνικού λαού και κυρίως των ευπαθών ομάδων; Είναι αλήθεια ή δεν είναι, κύριε Υπουργέ, ότι έχει αυξηθεί ο κίνδυνος υψηλής νοσηρότητας -περίπου 20-25% - του ελληνικού λαού και μάλιστα των ατόμων με αναπηρία κι άλλων ευπαθών ομάδων; Είναι ή δεν είναι αλήθεια, κύριε Υπουργέ, ότι μέσα σ’ αυτά τα δυόμισι χρόνια και με έναν ΕΟΠΥΥ που λέτε εσείς ότι λειτουργεί ιδανικά και με ένα σύστημα υγείας δημόσιο που εσείς λέτε ότι λειτουργεί ιδανικά, ότι ακόμα και στον ακραίο αυτό δείκτη υγείας, το πόσα βρέφη πεθαίνουν με τη γέννησή τους, ενώ το ποσοστό ήταν 6% στη χώρα μας, έχει φτάσει ήδη 9% και πλησιάζουμε να έχουμε δείκτες Ουγκάντας; Είναι αλήθεια ή δεν είναι; Τα λέει ο ΣΥΡΙΖΑ αυτά, κύριε Υπουργέ, ή τα λέει η Εθνική Σχολή Δημόσιας Υγείας; Τα αμφισβητείτε ή τα επικυρώνετε;
Είναι ή δεν είναι αλήθεια, κύριε Υπουργέ, ότι ξεκίνησε ελλειμματικός ο ΕΟΠΥΥ με 3,5 δισεκατομμύρια περίπου συσσωρευμένα χρέη και υποχρεώσεις, εκτός από το πρωτογενές έλλειμμα που ήταν μικρότερο; Είναι αλήθεια ή δεν είναι ότι έχουν μειωθεί δραστικά τα έσοδά του, λόγω μνημονιακών πολιτικών; Γιατί οι μειώσεις μισθών και η μεγάλη ανεργία, κύριε Υπουργέ, δεν έρχονται απ’ τον ουρανό. Προκύπτουν από εφαρμοζόμενες πολιτικές. Είναι ή δεν είναι αλήθεια ότι από την εισφοροδιαφυγή μειώθηκαν τα έσοδά του, που μεγάλωσε ακόμα περισσότερο λόγω των πολιτικών λιτότητας;
Είναι αλήθεια ή δεν είναι, κύριε Υπουργέ, ότι μέσα στο δεύτερο μνημόνιο προβλέπεται, και το έχετε επικυρώσει με νόμο, ότι θα μειωθούν κατά 5% οι εισφορές των εργοδοτών στα ασφαλιστικά ταμεία; Είναι αλήθεια ή δεν είναι ότι αυτή η μείωση των ασφαλιστικών εισφορών είναι βόμβα στα θεμέλια του ΕΟΠΥΥ;
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
 Τέλος, είναι ή δεν είναι αλήθεια, κύριε Υπουργέ, ότι με τον νέο Κανονισμό Παροχών του ΕΟΠΥΥ μειώνεται η συντριπτική πλειοψηφία των παροχών υγείας προς τους ασφαλισμένους και μάλιστα επιβαρύνονται πάρα πολύ από την τσέπη τους;","ΔΗΜΗΤΡΙΟΣ ΣΤΡΑΤΟΥΛΗΣ",485
"64205"," Κλείστε την ομιλία σας, κύριε Στρατούλη.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"64206"," Είναι αλήθεια ή δεν είναι ότι οι προσλήψεις που γίνονται στον τομέα υγείας, αντί να είναι μία προς πέντε -εμείς διαφωνούμε με τους περιορισμούς του μνημονίου- είναι μία πρόσληψη ανά ογδόντα εννέα αποχωρήσεις;","ΔΗΜΗΤΡΙΟΣ ΣΤΡΑΤΟΥΛΗΣ",485
"64207"," Ολοκληρώστε, παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"64208"," Τελειώνω, κυρία Πρόεδρε.","ΔΗΜΗΤΡΙΟΣ ΣΤΡΑΤΟΥΛΗΣ",485
"64209"," Τις κάνατε τις ερωτήσεις σας, κύριε συνάδελφε. Είναι πάρα πολλές για να απαντηθούν.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"64210"," Θα κάνω τον επίλογο σε δευτερόλεπτα. 
Για όλους αυτούς τους λόγους εμείς πιστεύουμε, κυρία Πρόεδρε, ότι επειδή αυτή η Κυβέρνηση δεν μπορεί να διασφαλίσει ένα από τα μέγιστα συνταγματικά και απαράγραπτα δικαιώματα των πολιτών, το δικαίωμα στην υγεία τους και στη ζωή τους, δεν μπορεί να παραμένει στη θέση της. Πρέπει να φύγει το γρηγορότερο δυνατό, για να μην οδηγήσει το λαό μας σε ακόμα μεγαλύτερη δυστυχία, να μην τον οδηγήσει σε κοινωνική ευθανασία και για να μην ολοκληρώσει την οικονομική, κοινωνική και ανθρωπιστική καταστροφή που συντελείται στη χώρα μας εξαιτίας των μνημονιακών πολιτικών της. 
Ευχαριστώ πολύ.
(Χειροκροτήματα από την πτέρυγα του ΣΥΡΙΖΑ - ΕΚΜ)","ΔΗΜΗΤΡΙΟΣ ΣΤΡΑΤΟΥΛΗΣ",485
"64211"," Ευχαριστούμε κι εμείς, κύριε συνάδελφε.
Το λόγο έχει ο κ. Ανδρέας Ξανθός για τρία λεπτά. 
Από τη θέση σας, κύριε συνάδελφε, δεν χρειάζεται να ανεβείτε στο Βήμα.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"64212"," Ευχαριστώ.
Ο κύριος Αναπληρωτής Υπουργός αισθάνθηκε σήμερα την ανάγκη να αντεπιτεθεί και να μας εγκαλέσει για ασάφεια θέσεων και προτάσεων πάνω στο θέμα του δημόσιου συστήματος υγείας.
Καταλαβαίνουμε απόλυτα τη θέση του. Αυτός και η πολιτική ηγεσία του Υπουργείου έχουν την πολιτική ευθύνη της σημερινής διαλυτικής κατάστασης που υπάρχει στο σύστημα υγείας, την οποία ξέρουν όλοι και τη βιώνουν με τραγικό τρόπο καθημερινά οι ασθενείς, οι οποίοι αισθάνονται ότι έχει λεηλατηθεί και το εισόδημά τους και η αξιοπρέπειά τους. 
Μας ρωτάτε εάν θέλουμε τελικά ή όχι τον ΕΟΠΥΥ. Απάντησε και ο κ. Δημήτρης Στρατούλης. Η απάντηση που δίνουμε είναι πολιτική. Λέμε ότι προφανώς ο ΣΥΡΙΖΑ αγωνίζεται και αγωνίζονταν πάντα για έναν ενιαίο φορέα υγείας, ο οποίος θα παρείχε με καθολικό και αναβαθμισμένο τρόπο υπηρεσίες σε όλους τους πολίτες, σε συνεργασία με το δημόσιο σύστημα υγείας και τα νοσοκομεία. 
Γι’ αυτό συζητάμε σήμερα; Ο ΕΟΠΥΥ είναι πρωτοβάθμια φροντίδα υγείας; Τι σχέση έχει αυτό με την πρόληψη, με την αγωγή υγείας, με την αποκατάσταση; Εδώ έχουμε –και το ομολογήσατε ανοιχτά- έναν οργανισμό που το μόνο που τον ενδιαφέρει είναι να λειτουργεί ως ρυθμιστής της αγοράς και να αγοράζει υπηρεσίες, υποτίθεται με καλύτερους όρους. 
Εμείς δεν θέλουμε αυτό το πράγμα και αυτό είναι σαφές. Θέλουμε ένα καθολικό σύστημα υγείας, το οποίο θα περιλαμβάνει και την πρωτοβάθμια φροντίδα, αλλά και τα δημόσια νοσοκομεία και το οποίο δεν θα εξαρτάται από τις συνεχώς μειούμενες χρηματοδοτήσεις των ασφαλιστικών ταμείων. 
Καταρρέει το μοντέλο Μπίσμαρκ, κύριε Υπουργέ. Δεν μπορεί να σταθεί πια. Χρειάζεται καθολική χρηματοδότηση από τον κρατικό προϋπολογισμό για να υπάρξει δημόσια περίθαλψη. 
Αυτό το οποίο κάνετε εσείς σήμερα, στην ουσία ευνοεί τη διοχέτευση δημόσιων πόρων στον ιδιωτικό τομέα, και όχι γενικά και αόριστα στον ιδιωτικό τομέα, δηλαδή στον αυτοαπασχολούμενο γιατρό και στο μικρό εργαστήριο, αλλά στα μεγάλα επιχειρηματικά συμφέροντα, τα οποία λειτουργούν ως εθνικοί εργολάβοι της υγείας και διαθέτουν –και το έχουμε πει πολλές φορές- ισχυρότατη πολιτική επιρροή. 
Μας ρωτήσατε εάν οι δαπάνες στην Ελλάδα ήταν υψηλές ή χαμηλές. Ήταν στον μέσο όρο της Ευρώπης. Ήταν χαμηλότερες οι δημόσιες δαπάνες από τον μέσο όρο και υψηλότερες, διπλάσιες, οι ιδιωτικές. Αυτή ήταν η στρέβλωση του συστήματος υγείας στην Ελλάδα. Βεβαίως, υπήρχε σπατάλη και βεβαίως, υπήρχε διαπλοκή και συναλλαγή και διαφθορά, την οποία εμείς δεν έχουμε κανένα λόγο να υπερασπιζόμαστε, διότι δεν έχουμε καμμία σχέση με τα συμφέροντα του χώρου. Οι διαπλοκές στην Ελλάδα έχουν ονοματεπώνυμο και μάλιστα πολιτικό ονοματεπώνυμο.
Εν πάση περιπτώσει, να τελειώνουμε με τον λαϊκισμό ότι μπορούμε να έχουμε υγεία με φθηνό χρήμα. Η υγεία είναι ακριβή διεθνώς, γιατί είναι πανίσχυρο το λόμπυ των εταιρειών και του ιατροβιομηχανικού συμπλέγματος. Είναι ακριβή υπόθεση παντού. Δεν μπορεί, λοιπόν, να αντιμετωπίζεται με αυτόν τον τρόπο σήμερα, με ισοπεδωτικές περικοπές που εξαθλιώνουν τους ασθενείς, εξαθλιώνουν το υγειονομικό προσωπικό, τους γιατρούς, τους αυτοαπασχολούμενους, τους πάντες. Το μόνο που ευνοείται είναι το μεγάλο επιχειρηματικό κεφάλαιο.
Ευχαριστώ.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΑΝΔΡΕΑΣ ΞΑΝΘΟΣ",372
"64213"," Ευχαριστώ πολύ.
Το λόγο έχει η κ. Μαρία Μπόλαρη για τρία λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"64214"," Ευχαριστώ, κυρία Πρόεδρε.
Για το τι ενιαίο ασφαλιστικό φορέα θέλουμε και ο συνάδελφος, σύντροφος Στρατούλης και ο Ξανθός το περιέγραψαν με κάθε λεπτομέρεια. Εγώ παρ’ όλα αυτά θέλω να ξεκινήσω από το εξής:
Υπάρχει μία συνήθεια σε αυτή την Αίθουσα να ερωτάται ο ΣΥΡΙΖΑ-ΕΚΜ για τα πάντα, ενώ έχουμε μία συγκεκριμένη Κυβέρνηση και ενώ τα δικά της πεπραγμένα ελέγχονται και πρέπει να ελέγχονται. Κάθε φορά είναι σαν να πρέπει να κάνουμε τις δικές μας προγραμματικές δηλώσεις. Βιάζεστε να μας κάνετε κυβέρνηση. Αφήστε να γίνουμε και θα τις κάνουμε ολοκληρωμένα.
Να κάνω κάποιες επισημάνσεις σε αυτά που ανέφερε ο κύριος Υπουργός.
Κύριε Υπουργέ, αναφερθήκατε στον ιδρώτα των οικοδόμων και των εργαζομένων, καθώς και στις ασφαλιστικές εισφορές που αυτοί δίνουν και θα πρέπει εσείς να τις προσέχετε ως κόρη οφθαλμού. Σοβαρά το λέτε; 
Κουρέψατε τα αποθεματικά των ταμείων. Αποφασίσατε τη μείωση των εργοδοτικών εισφορών, τη στιγμή που η ανεργία είναι σε αυτά τα σημεία. Εσείς ο ίδιος ζητήσατε να μεταφερθούν τα περιουσιακά στοιχεία διαφόρων ταμείων και των κλάδων υγείας στον ΕΟΠΥΥ, γιατί δεν βγαίνουν εις πέρας.
Άρα, δηλαδή, καταληστεύετε ό,τι υπάρχει. Και μιλάμε σοβαρά σ’ αυτήν την Αίθουσα για τον ιδρώτα των εργαζομένων, που δήθεν εσείς προσέχετε;
Δεύτερον, ακούσαμε διάφορες σωστές παρατηρήσεις για μια παλαιότερη εποχή, που όντως δεν υπήρχε ΕΣΥ και υπήρχαν διάφορα «πιράνχας». Κι έτσι ήταν για τότε. Σήμερα, καταλήγουμε πάλι στα «πιράνχας»; Έχουμε διανοηθεί ότι οι επιλογές που κάνετε χρηματοδοτούν τα ιδιωτικά θεραπευτήρια και τα νοσοκομεία;
Τρίτον, ακούσαμε για «σκύλους που αλέθουν και αλεστικά δεν δίνουν». Η εισφοροδιαφυγή θα συζητηθεί ποτέ σοβαρά σ’ αυτήν την Αίθουσα; Ποιοι είναι αυτοί οι «σκύλοι», που τόσα χρόνια κλέβουν, δεν πληρώνουν τις ασφαλιστικές εισφορές; Πού έχουν καταντήσει τα ταμεία;
Κι ένα τελευταίο. Ζητήσατε συγκεκριμένες αποφάσεις του Υπουργικού Συμβουλίου κι εγώ αναφέρθηκα σε μία πρόσφατη απόφασή σας, αυτήν που δημοσιεύεται στο ΦΕΚ 3096/2012 για τα χρήματα που πληρώνουν οι μετανάστριες μητέρες που είναι ανασφάλιστες, που φτάνουν για τον τοκετό τα 1.200 ευρώ. Όχι ότι για τις ανασφάλιστες Ελληνίδες είναι λίγα. Μια ανασφάλιστη Ελληνίδα πληρώνει 600 ευρώ για να γεννήσει και 1.200 μια ανασφάλιστη μετανάστρια. Κάπως υπάρχει ένα ζήτημα.
Και να πω τελειώνοντας, γιατί ακούσαμε και φασιστικές, ρατσιστικές κραυγές, ότι αν επιτρεπόταν στους μετανάστες η νομιμοποίηση και δεν υπήρχαν όλοι αυτοί οι όροι και οι προϋποθέσεις, και τα ασφαλιστικά ταμεία θα ήταν καλύτερα και τα νοσοκομεία θα ήταν καλύτερα.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΜΑΡΙΑ ΜΠΟΛΑΡΗ",347
"64215"," Το λόγο έχει ο κ. Κωνσταντίνος Ζαχαριάς.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"64216"," Ευχαριστώ, κυρία Πρόεδρε.
Θα ήθελα να πω, κύριε Υπουργέ, ότι όταν από το 9,5% του ΑΕΠ για το δημόσιο τομέα υγείας πέφτουμε στο 4,5%, μετά βίας 5% μέσα σε δύο χρόνια, αυτό αποτελεί κατάρρευση, αυτό αποτελεί τον πυρήνα πραγματικά της αιτίας για την οποία η πρωτοβάθμια φροντίδα υγείας δεν υπάρχει και δεν καλύπτει αυτή τη στιγμή τους εργαζόμενους, δεν καλύπτει τους ανθρώπους που ζουν αυτή τη στιγμή στη χώρα. 
Από εκεί και πέρα, μας είπατε ότι προσπαθείτε να μη φύγει ο πυρήνας των ιατρικών υπηρεσιών. Ποιος είναι αυτός ο πυρήνας και πού βάζετε τον πήχη, κύριε Υπουργέ; Υπάρχει η καθολική παροχή υπηρεσιών υγείας για τους πολίτες μας; Υπάρχει η ποιότητα στην προσφερόμενη υγεία; Γιατί δεν θέλουμε ούτε μίζερη ούτε μία ψοφοδεή αντιμετώπιση των πραγμάτων. Η υγεία είναι δικαίωμα, πρέπει να βασίζεται στις αρχές της Άλμα-Άτα του 1978 και πρέπει να κάνουμε ένα άλμα χρονικό προς τα πίσω. Εμείς στον ΣΥΡΙΖΑ-ΕΚΜ αυτό υποστηρίζουμε. Αυτές είναι οι προτάσεις μας. Περιέχονται στην ισόρροπη ανάπτυξη σωματικής, ψυχικής, πνευματικής υγείας και στους όρους που διαμορφώνουν πραγματικά τη δυνατότητα ενός ευνομούμενου κράτους, ενός κράτους που θέλει να λέγεται σύγχρονο για να παρέχει αυτές τις υπηρεσίες.
Από εκεί και πέρα, αυτός ο πυρήνας που λέτε σε τι εξαντλείται και ποιοι συμμετέχουν; Ακούσαμε εδώ πέρα «μόνο οι Έλληνες». Θα ήθελα να μιλήσω στην Κοινοβουλευτική Εκπρόσωπο της Νέας Δημοκρατίας ως νοσοκομειακός γιατρός με τριάντα χρόνια προϋπηρεσία. Και επειδή είπατε ότι καθημερινά βρίσκεστε στα νοσοκομεία, τι θα κάνετε για έναν άνθρωπο, όχι Έλληνα, για έναν άνθρωπο που προσφεύγει στο νοσοκομείο, στην πρωτοβάθμια φροντίδα, που είναι ανήμπορος; Και, αν το θέλετε, όχι με την ανθρωπιστική του έννοια, αλλά με την πραγματική, αν αυτός δεν αντιμετωπιστεί σε πρώτη φάση από την πρωτοβάθμια, αναγκαστικά αν δεν τον αφήσουμε στο δρόμο να πεθάνει, θα πρέπει να πάει στο νοσοκομείο και να πληρώσουμε πολύ περισσότερα χρήματα.
Θα ήθελα, λοιπόν, να πω για τις αποφάσεις σας περαιτέρω, γιατί ζήτησε αποφάσεις ο κύριος Υπουργός. Δεν ήταν οι αποφάσεις σας που αυτή τη στιγμή κάνουν έκπτωση 10% και βάζουν πλαφόν στους μικρούς αυτοαπασχολούμενους επαγγελματίες γιατρούς και σπρώχνουν όλο το πλήθος των εργαστηριακών εξετάσεων στα μεγάλα εξεταστικά κέντρα;
Μήπως δεν βάλατε πλαφόν στα υλικά των καρκινοπαθών; Μήπως…","ΚΩΝΣΤΑΝΤΙΝΟΣ ΖΑΧΑΡΙΑΣ",151
"64217"," Λέτε ανακρίβειες. Ούτε ένα απ’ αυτά δεν ισχύει. Επειδή δεν θα έχετε δυνατότητα τριτολογίας, εμφανίσατε τώρα τα χαρτιά και τις αποφάσεις. Τι είναι αυτό το παραλήρημα;","ΜΑΡΙΟΣ ΣΑΛΜΑΣ",449
"64218"," Μα, δεν έχω τις αποφάσεις σας αυτή τη στιγμή, κύριε Υπουργέ. Υπάρχει πλαφόν όμως.","ΚΩΝΣΤΑΝΤΙΝΟΣ ΖΑΧΑΡΙΑΣ",151
"64219"," Έβαλα εγώ πλαφόν;","ΜΑΡΙΟΣ ΣΑΛΜΑΣ",449
"64220"," Υπάρχει πλαφόν στους αυτοαπασχολούμενους και μειώσατε κατά 10%...","ΚΩΝΣΤΑΝΤΙΝΟΣ ΖΑΧΑΡΙΑΣ",151
"64221"," … (Δεν ακούστηκε)","ΜΑΡΙΟΣ ΣΑΛΜΑΣ",449
"64222"," Κύριε Υπουργέ, θα απαντήσετε μετά.
Ολοκληρώστε, κύριε συνάδελφε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"64223"," Η απόφαση που πήρατε σαν Υπουργείο Υγείας για τα εμβόλια δεν υποστηρίζεται με χρήματα στα τμήματα των αντιπεριφερειών που θα πρέπει να προσφύγει ο κάθε ένας. Η μη απόφασή σας για το ένα ευρώ ανά συνταγή ταλάνιζε μέχρι σήμερα τις χειρόγραφες συνταγές. Υπάρχει επίσης η εφαρμογή από το 2014 του ενός ευρώ ανά συνταγή που θα πρέπει να είναι επιπλέον ένα ευρώ στις διπλές συνταγές, στις επιπλέον συνταγές σε άλλες ειδικότητες.
Όλα αυτά διαμορφώνουν ένα πλέγμα, που μπορεί να φαίνεται ότι είναι μικρό, μπορεί να φαίνεται ότι δεν επιβαρύνει πολύ τον καθένα, αλλά είναι τόσο χαμηλοί οι μισθοί πια, είναι τόσο εξαντλημένος ο κόσμος της εργασίας, που όλα αυτά είναι πάρα πολύ σημαντικά.
Άρα, λοιπόν, πραγματικά δεν μπορούμε να διαμορφώσουμε μαζί σας πολιτικές υγείας. Αυτές οι πολιτικές που εφαρμόζετε πρέπει να ανατραπούν. Εμείς θέλουμε ένα πραγματικά δημόσιο, δωρεάν και αξιόπιστο σύστημα πρωτοβάθμιας φροντίδας υγείας με μία πανελλαδική δικτύωση αστικών και περιφερειακών κέντρων υγείας που θα λειτουργούν όλο το εικοσιτετράωρο και θα αντιμετωπίζουν τις πραγματικές ανάγκες των ασθενών. Δεν μπορούμε να συμφωνήσουμε με την τρικομματική κυβέρνηση στο ελάχιστο. Πρέπει γρήγορα να φύγετε για να μπορέσει ο ελληνικός λαός να έχει τις παροχές υγείας που του αξίζουν.
Σας ευχαριστώ.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΚΩΝΣΤΑΝΤΙΝΟΣ ΖΑΧΑΡΙΑΣ",151
"64224"," Ευχαριστούμε τον κύριο συνάδελφο.
Κυρίες και κύριοι συνάδελφοι, γίνεται γνωστό στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και αφού ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, τριάντα δύο μαθητές και μαθήτριες και δύο εκπαιδευτικοί από το Γυμνάσιο Αιγείρας Αχαΐας.
Η Βουλή τούς καλωσορίζει.
(Χειροκροτήματα απ’ όλες τις πτέρυγες της Βουλής)
Το λόγο έχει ο κ. Κωνσταντίνος Μπάρκας για τρία λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"64225"," Ευχαριστώ, κυρία Πρόεδρε.
Θέλοντας να απαντήσω σε ορισμένα απ’ αυτά που ακούστηκαν σήμερα, τα οποία πραγματικά με έχουν εντυπωσιάσει, θα ήθελα να πω από την αρχή ότι η πολιτική που ασκεί η τρικομματική Κυβέρνηση είναι ταξική σ’ όλο της το μεγαλείο. Επειδή ακριβώς είναι ταξική, κάνετε ταξικές επιλογές και στο κομμάτι της υγείας.
Ο κύριος Υπουργός, λοιπόν, αυτή τη στιγμή θέλει να μας πει ότι το σύστημα υγείας στηρίζεται στον ιδρώτα των εργαζομένων. Απ’ αυτή του την έκφραση φαίνεται ότι δεν συνομιλεί με τον Υπουργό Εργασίας κ. Βρούτση ο οποίος, κύριε Υπουργέ, όπως σας είπε και η σύντροφος και συνάδελφος Μαρία Μπόλαρη, έχει κόψει τις εργοδοτικές εισφορές. Υπ’ αυτήν την έννοια, δεν μπορεί να στηριχθεί το σύστημα υγείας. 
Να ρωτήσω κάτι: Οι γιατροί και οι νοσηλευτές και όλο το διοικητικό προσωπικό των νοσοκομείων δεν είναι εργαζόμενοι πολίτες; Είναι κάτι διαφορετικό από τους οικοδόμους; 
Να σας ενημερώσω επίσης ότι υπάρχουν γιατροί οι οποίοι πραγματικά κάνουν τη δουλειά τους, οι οποίοι κάθονται και πλέον του ωραρίου τους και κάνουν παραπανίσια δουλειά. Εσείς όμως αναφέρεστε μόνο σ’ αυτούς οι οποίοι πολιτικά έχουν κερδίσει, γιατί εδώ οι ευθύνες είναι πολιτικές.
Εσείς, κύριε Υπουργέ, η τρικομματική Κυβέρνηση και οι κυβερνήσεις που έχουν περάσει τόσα χρόνια, έχετε στηρίξει συγκεκριμένες πολιτικές. Το μότο σας είναι η ύφεση, δηλαδή ότι μόνο αν ξεπεράσουμε την ύφεση θα έχουμε καλύτερο σύστημα υγείας, δηλαδή ποτέ. Τόσα χρόνια μας λέτε ότι θα βγούμε το ’12 στις αγορές, ότι η ύφεση θα πέσει και η ύφεση όλο και αυξάνεται. 
Για το ενάμισι εκατομμύριο ανέργων, κύριε Υπουργέ, έχετε κάποια απάντηση; Αυτοί οι άνθρωποι δεν έχουν καμμία δυνατότητα υγειονομικής περίθαλψης. Έχετε κάποια απάντηση γι’ αυτούς τους ανθρώπους; 
Ο πρώην Υπουργός κ. Λοβέρδος, αν θυμάμαι καλά, είχε πει τη φράση «δεν υπάρχει σάλιο». «Υπάρχει σάλιο», κύριε Υπουργέ, για τις οικογένειες των καρκινοπαθών οι οποίες έχουν έναν ή κανέναν εργαζόμενο και αναγκάζονται να βάζουν από την τσέπη τους για τις ανάγκες τους για φάρμακα;
Η κ. Βούλτεψη βλέπει μία καλή λειτουργία των νοσοκομείων, διότι πηγαίνει μόνο στα νοσοκομεία των βορείων προαστίων!","ΚΩΝΣΤΑΝΤΙΝΟΣ ΜΠΑΡΚΑΣ",336
"64226"," Κυρία Πρόεδρε, σας παρακαλώ το λόγο επί προσωπικού.","ΣΟΦΙΑ ΒΟΥΛΤΕΨΗ",73
"64227"," Θα σας τον δώσω, κυρία Βούλτεψη, να απαντήσετε, αφού έγινε αναφορά μόνο σ’ εσάς.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"64228"," Στην Πρέβεζα, κυρία Βούλτεψη, δεν έχουν αρκετό προσωπικό. Επίσης, το καλοριφέρ το άνοιγαν δύο ώρες την ημέρα και τώρα αποφάσισαν λόγω ψύχους να το ανοίγουν τέσσερις. 
Δεύτερον, τα κέντρα υγείας δεν έχουν ιατρικό προσωπικό και αναγκάζεται ο γιατρός, ο οποίος πήγαινε σε απομακρυσμένο χωριό, να κατεβαίνει στο Κέντρο Υγείας Φιλιππιάδας για να κάνει την ηλεκτρονική συνταγογράφηση, διότι δεν υπάρχουν γιατροί, που σημαίνει ότι το συγκεκριμένο χωριό μένει χωρίς γιατρό. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
 Κύριοι της ΔΗΜΑΡ, μας έχετε πει πάρα πολλά πράγματα.","ΚΩΝΣΤΑΝΤΙΝΟΣ ΜΠΑΡΚΑΣ",336
"64229"," …(Δεν ακούστηκε)","ΑΙΚΑΤΕΡΙΝΗ ΜΑΡΚΟΥ",309
"64230"," Ηρεμήστε, για να κερδίσετε το χρόνο σας, γιατί έτσι χάνουμε τον ειρμό μας. 
Δύο προτάσεις και κλείστε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"64231"," Οι κύριοι της ΔΗΜΑΡ θέλουν συναίνεση για να βρεθεί λύση. Φαντάζομαι, συνάδελφοι της ΔΗΜΑΡ, ότι δεν θέλετε συναίνεση στα δεκαοχτώ σημεία, με τα οποία μπήκατε στην Κυβέρνηση και τα οποία έχουν αραχνιάσει. Προφανώς, δεν είμαστε μόνον εμείς οι οποίοι έχουμε κοινωνική ευαισθησία. Δεν ψηφίσαμε όμως εμείς, κύριοι της ΔΗΜΑΡ ούτε μεσοπρόθεσμα ούτε προϋπολογισμούς, οι οποίοι εφαρμόζουν συγκεκριμένες πολιτικές περικοπών σε συντάξεις, σε μισθούς…","ΚΩΝΣΤΑΝΤΙΝΟΣ ΜΠΑΡΚΑΣ",336
"64232"," Εγώ τις προτάσεις μου τις έκανα.","ΑΙΚΑΤΕΡΙΝΗ ΜΑΡΚΟΥ",309
"64233"," Εσείς έχετε τις προτάσεις του ΠΑΣΟΚ και της Νέας Δημοκρατίας. Αυτές υπερασπίζεστε.","ΚΩΝΣΤΑΝΤΙΝΟΣ ΜΠΑΡΚΑΣ",336
"64234"," Μην κάνετε συζητήσεις μεταξύ σας. 
Ολοκληρώστε τη σκέψη σας και κλείστε παρακαλώ, κύριε συνάδελφε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"64235"," Σε κάθε περίπτωση, έχουμε διαφορετική άποψη για το τι σημαίνει υγεία. Εμείς, κύριε Υπουργέ, θεωρούμε ότι η υγεία είναι για όλους, είναι το υπέρτατο αγαθό, και γι’ αυτό παλεύουμε. 
Ευχαριστώ πολύ. 
(Χειροκροτήματα από την πτέρυγα του ΣΥΡΙΖΑ-ΕΚΜ)","ΚΩΝΣΤΑΝΤΙΝΟΣ ΜΠΑΡΚΑΣ",336
"64236"," Ευχαριστούμε πολύ.
Κυρία Βούλτεψη, ζητήσατε το λόγο. Σε τι συνίσταται το προσωπικό ζήτημα; Νομίζω ότι τοποθετηθήκατε εσείς, τοποθετήθηκαν και οι συνάδελφοι. Ο καθένας ξέρει.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"64237"," Κυρία Πρόεδρε, η συζήτηση μεταδίδεται. Μπορεί κάποιος να μπήκε αυτή τη στιγμή στο σπίτι του και να ακούει αυτά τα ψεύδη, τα οποία πρέπει να σταματήσουν. Κύριοι συνάδελφοι, αν έχετε επιχειρήματα θα τα λέτε. Αν δεν έχετε, θα κόψετε τα ψέματα και τις συκοφαντίες αμέσως. 
(Θόρυβος από την πτέρυγα του ΣΥΡΙΖΑ-ΕΚΜ)","ΣΟΦΙΑ ΒΟΥΛΤΕΨΗ",73
"64238"," Σας παρακαλώ, κύριοι συνάδελφοι, ας κρατήσουμε τη διαδικασία. Το προσωπικό το καταλαβαίνω. Κυρία Βούλτεψη, έχετε δύο λεπτά για να απαντήσετε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"64239"," Ποιο είναι το προσωπικό στο οποίο αναφέρεται η κ. Βούλτεψη;","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"64240"," Είστε ψεύτες και συκοφάντες.","ΣΟΦΙΑ ΒΟΥΛΤΕΨΗ",73
"64241"," Αναφέρεστε όλοι στην κ. Βούλτεψη για κάποιες θέσεις της.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"64242"," Δεν έχετε πάει σε δημόσια νοσοκομεία, κυρία Βούλτεψη.","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"64243"," Υπάρχουν δημόσια νοσοκομεία βορείων προαστίων;","ΣΟΦΙΑ ΒΟΥΛΤΕΨΗ",73
"64244"," Κύριε Κουρουμπλή σας παρακαλώ!","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"64245"," Δεν έχει πάει σε δημόσια νοσοκομεία.","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"64246"," Τι είναι αυτά; Δεν ντρέπεστε; Είπα από το Βήμα ότι πηγαίνω μόνο στη δημόσια υγεία. Ντροπή σου!","ΣΟΦΙΑ ΒΟΥΛΤΕΨΗ",73
"64247"," Κυρία Βούλτεψη, ηρεμήστε πρώτα απ’ όλα. Κατεβάστε τους τόνους, σας παρακαλώ. 
(Θόρυβος από την πτέρυγα του ΣΥΡΙΖΑ-ΕΚΜ)
Κατεβάστε τους τόνους, κύριοι συνάδελφοι, σας παρακαλώ. 
Κυρία Βούλτεψη, δύο λεπτά και ολοκληρώνετε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"64248"," Κυρία Πρόεδρε, το προσωπικό ζήτημα είναι το εξής: Είπε ότι εγώ πηγαίνω σε δημόσια νοσοκομεία βορείων προαστίων. Δεν ξέρω δημόσια νοσοκομεία βορείων προαστίων. Ποια είναι τα δημόσια νοσοκομεία βορείων προαστίων; 
(Θόρυβος από την πτέρυγα του ΣΥΡΙΖΑ-ΕΚΜ)","ΣΟΦΙΑ ΒΟΥΛΤΕΨΗ",73
"64249"," Κύριοι συνάδελφοι, αφήστε την κυρία συνάδελφο να απαντήσει.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"64250"," Αφήστε με να μιλήσω. Έχω πάρει το λόγο.","ΣΟΦΙΑ ΒΟΥΛΤΕΨΗ",73
"64251"," …(Δεν ακούστηκε).","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"64252"," Δεν θα καταγράφονται στα Πρακτικά αυτά που λέτε, κύριε Κουρουμπλή. Θα πάρετε το λόγο στη δευτερολογία σας και θα απαντήσετε όπως κρίνετε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"64253"," Με κατηγόρησε ότι πηγαίνω σε δημόσια νοσοκομεία βορείων προαστίων. Ποια είναι τα δημόσια νοσοκομεία βορείων προαστίων; Είναι πολυτελείας τα δημόσια νοσοκομεία βορείων προαστίων; Και ποια είναι αυτά; Γιατί φαίνεται ότι δεν ξέρετε τι σας γίνεται.
Δεύτερον, αναφέρθηκα στον «Άγιο Σάββα» και τη Βούλα, δημόσια νοσοκομεία. Ο «Άγιος Σάββας» είναι το σημαντικότερο από τα νοσοκομεία μας αυτήν τη στιγμή, γιατί αντιμετωπίζει τον καρκίνο. Έρχονται εδώ κάθε φορά και λένε: «Η κ. Βούλτεψη πάει σε νοσοκομεία των βορείων προαστίων, η κ. Βούλτεψη ήρθε από τον Άρη, η κ. Βούλτεψη προφανώς πάει στην ιδιωτική υγεία». Αυτό δεν είναι προσωπικό; Απάντησα.","ΣΟΦΙΑ ΒΟΥΛΤΕΨΗ",73
"64254"," Ευχαριστώ πολύ, κυρία συνάδελφε. 
Το λόγο έχει ο κ. Γεώργιος Πάντζας για δύο λεπτά από τη θέση του.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"64255"," Δύο μόνο;","ΓΕΩΡΓΙΟΣ ΠΑΝΤΖΑΣ",392
"64256"," Δύο μόνο. Εσείς και ο κ. Μιχαλάκης έχετε δύο λεπτά. Έτσι λέει ο Κανονισμός, κύριε συνάδελφε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"64257"," Θα μου επιτρέψετε, κυρία Πρόεδρε, να μην σηκωθώ γιατί έχω τη μέση μου, αν έχετε την καλοσύνη.","ΓΕΩΡΓΙΟΣ ΠΑΝΤΖΑΣ",392
"64258"," Καθίστε, κύριε συνάδελφε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"64259"," Κύριε Υπουργέ, αναφερθήκατε στα Καλύβια που δεν είναι στον ΕΟΠΥΥ. Έκανα υπέρβαση εκεί, αλλά δεν παύετε να είστε Υπουργός Υγείας και το πρόβλημα υπάρχει και στα Καλύβια και στα Σπάτα και τη Νέα Μάκρη, όπως αναφέρθηκα στην πρώτη μου τοποθέτηση. Όμως επειδή είστε Υπουργός Υγείας, νομίζω ότι υπάρχει τεράστιο πρόβλημα εκεί και θα το γνωρίζετε πιστεύω. 
Κύριε Υπουργέ, επαναλαμβάνω, για να γίνω κατανοητός και σαφής, ότι έχετε βάλει τον ΕΟΠΥΥ στην εντατική. Αυτή είναι η πραγματικότητα. Κι έρχεστε σήμερα εδώ να μας πείτε ότι αυτή η καταστροφική πολιτική σας δεν έχει οδηγήσει σε κατάρρευση το σύστημα υγείας. 
Και μάλιστα, όχι μόνο αυτό, αλλά κάνατε και ό,τι είναι δυνατόν, ώστε να μην ανακάμψει ποτέ ο Οργανισμός. 
Ακούστε, κύριε Υπουργέ. Συντελείται ένα έγκλημα, μια υγειονομική κρίση, η οποία έχει ξεκινήσει χρόνια πίσω με το χρηματιστήριο, τα δομημένα ομόλογα και το κούρεμα από το PSI των ταμείων. Υποσχεθήκατε επαρκή χρηματοδότηση και σήμερα οι δαπάνες πνέουν τα λοίσθια, βρίσκονται κάτω από το 0,4% του ΑΕΠ και διολισθαίνουν συνεχώς. Η ανεργία, τα αλλεπάλληλα λουκέτα από τις βάρβαρες και καπιταλιστικές πολιτικές σας, η συνεχιζόμενη εισφοροδιαφυγή από τους «μεγαλοκαρχαρίες» φίλους σας, τα συσσωρευμένα υπέρογκα χρέη που εσείς δημιουργήσατε στα ταμεία, η δραστική περικοπή της κρατικής χρηματοδότησης και η προχειρότητα στο σχεδιασμό του έχουν οδηγήσει τον ΕΟΠΥΥ σε οικονομικό αδιέξοδο και ενάμισι χρόνο από την έναρξη της λειτουργίας του τον οδηγείτε στην κατάρρευση. Με τη συνέχιση της μνημονιακής πολιτικής θα βρεθούμε μπροστά σε ραγδαία πτώση των υγειονομικών δεικτών, σε μείωση του προσδόκιμου επιβίωσης, σε έξαρση ξεχασμένων λοιμώξεων και όχι μόνο λόγω των ανεπαρκών εμβολιασμών, αλλά και λόγω της υποβάθμισης των συνθηκών ζωής των ανθρώπων. 
Ας υποθέσουμε όμως ότι έχετε αγνές προθέσεις. Γιατί δεν αποσυνδέετε το σύστημα υγείας από τις αξιολογήσεις της τρόικας; Γιατί δεν προχωράτε σε σταθερή χρηματοδότηση του ΕΟΠΥΥ από τον κρατικό προϋπολογισμό; Γιατί δεν αναβαθμίζετε ποιοτικά την πρωτοβάθμια περίθαλψη, δημιουργώντας κέντρα υγείας στον αστικό ιστό της χώρας, ώστε να αποσυμφορήσετε τα νοσοκομεία; 
Δεν τα κάνετε όλα αυτά, κύριε Υπουργέ, γιατί εκτελείτε πιστά το σχέδιο του ξεπουλήματος της χώρας. Δεν θα το ολοκληρώσετε όμως, γιατί είναι κοντά η στιγμή που η λαϊκή βούληση θα επιβάλει εκλογές και θα στείλει στον αγύριστο τις βάρβαρες, καπιταλιστικές, μνημονιακές πολιτικές σας.
Σας ευχαριστώ.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΓΕΩΡΓΙΟΣ ΠΑΝΤΖΑΣ",392
"64260"," Να είστε καλά, κύριε συνάδελφε. 
Το λόγο έχει ο κ. Νικόλαος Μιχαλάκης για δυο λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"64261"," Κύριοι και κυρίες Βουλευτές, ο κύριος Υπουργός τον περασμένο Σεπτέμβρη σε επίκαιρη ερώτησή μου είχε δεσμευτεί ότι θα εξοφληθούν οι παλιές οφειλές του ΕΟΠΥΥ προς τους γιατρούς και τους φαρμακοποιούς, αν όχι τις τελευταίες μέρες του Οκτώβρη, τουλάχιστον τις πρώτες μέρες του Νοέμβρη και από το σημείο αυτό και μετέπειτα θα εξοφλούνται σε τακτική βάση κάθε 15 του μήνα. Μόνο αυτό δεν έγινε. Τα χρέη του ΕΟΠΥΥ προς τους γιατρούς συσσωρεύονται και οι κινητοποιήσεις του κλάδου είναι αλλεπάλληλες. Η Κυβέρνηση είναι ανακόλουθη, αναξιόπιστη και έχει χάσει το όποιο κύρος της και προς τους ασφαλισμένους και προς τους ελεύθερους επαγγελματίες. 
Η έννοια του ΕΟΠΥΥ, δηλαδή το νόημα ενός ενιαίου φορέα υγειονομικής κάλυψης, έχει τρωθεί, έχει απαξιωθεί στη συνείδηση των ασφαλισμένων. Το δείχνουν βέβαια και όλες οι δημοσκοπήσεις. Αρκετοί νέοι συνάδελφοι γιατροί, επειδή είναι έξω από αυτό το σύστημα, φεύγουν μαζικά στο εξωτερικό. Η Ελλάδα χάνει ένα υψηλής εξειδίκευσης εργατικό δυναμικό, φαινόμενο που επιτείνει την οικονομική και επιστημονική αιμορραγία της χώρας. Τα μαζικά λουκέτα που θα έρθουν με τη συνεχιζόμενη οικονομική δυσπραγία των επαγγελματιών του χώρου θα φέρουν υποβάθμιση των παρεχόμενων υπηρεσιών υγείας, με συνέπεια να υπάρχει ένας πληθυσμός στη χώρα χωρίς περίθαλψη, με νέες αρρώστιες και επιδημίες να κάνουν την εμφάνισή τους, που θα έχει σαν αποτέλεσμα και τη μείωση του προσδόκιμου ζωής, οι συνέπειες δηλαδή που προέκυψαν παντού, όπου εφαρμόστηκαν αυτές οι πολιτικές της λιτότητας, κοινωνικής εξαθλίωσης και αποκλεισμών από το σύστημα υγείας. 
Η όσο το δυνατόν, λοιπόν, συντομότερη ανατροπή της Κυβέρνησης είναι εθνική και κοινωνική επιταγή, για να σωθεί η χώρα, η κοινωνία και το μέλλον των παιδιών μας. 
Ευχαριστώ.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΝΙΚΟΛΑΟΣ ΜΙΧΑΛΑΚΗΣ",321
"64262"," Ευχαριστώ, κύριε συνάδελφε.
Ο κύριος Υπουργός Υγείας έχει το λόγο για δέκα λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"64263"," Ευχαριστώ, κυρία Πρόεδρε. 
Θα σας πω ποια είναι η διαφορά μεταξύ της καταστροφολογίας των Μάγια με την καταστροφολογία του ΣΥΡΙΖΑ. Στο πρώτο σενάριο το τέλος του κόσμου θα ερχόταν αυτήν την ώρα νομίζω. Στην καταστροφολογία στο δεύτερο σενάριο του ΣΥΡΙΖΑ υπάρχει ελπίδα: Όταν θα έρθει ο ΣΥΡΙΖΑ, εκεί σταματάει το τέλος του κόσμου και φτιάχνονται όλα!
Εν πάση περιπτώσει, μετά την ελπίδα που μας δώσατε, θα σας πω ότι είμαι δώδεκα χρόνια στη Βουλή και θα μου επιτρέψετε να κάνω ένα σχόλιο. Αν εξαιρέσω μία τοποθέτηση του κ. Κουρουμπλή, που μου θύμισε κάτι από αυτά με τα οποία ασχολούμαι και αναφέρομαι στις πολιτικές που εφαρμόζουμε στον ΕΟΠΥΥ περί περιστολής των δαπανών, στα υπόλοιπα άκουσα απόλυτες ανακρίβειες.
Όμως, μια κουβέντα θα πω εγώ, για να στηρίξω πολιτικά τη μομφή που σας ρίχνω για ανακρίβειες. Δώστε όποια υπουργική απόφαση έχω υπογράψει και διαφωνείτε στα χέρια του κ. Κουρουμπλή, για να την πει στη δευτερολογία του, αφού εσείς δεν έχετε τριτολογία.
Όμως, είναι αδιανόητο, αφού σας προκάλεσα στην πρωτολογία μου να μου πείτε αποφάσεις που υπέγραψα εγώ και διαφωνείτε εσείς, να μου λέτε αποφάσεις που δεν υπέγραψα εγώ, όπως, για παράδειγμα, τη συμμετοχή στις διαγνωστικές εξετάσεις, που ακούστηκε, διότι εγώ υπέγραψα απόφαση περί επιδόματος κυήσεως στους μετανάστες. 
Είναι απίστευτο αυτό. Δεν τα έχω ακούσει ποτέ. Δεν επιτρέπεται να ακούγονται μέσα στη Βουλή τέτοιες ανακρίβειες. Ακούει και ο κόσμος και τα έχει χαμένα.
Κατ’ αρχήν, κύριε Πάντζα, μπερδεύετε πάλι πράγματα. Από γραμμένο κείμενο απαγορεύεται να κάνετε λάθος. Αν τα λέγατε από στήθους, θα σας συγχωρούσα.","ΜΑΡΙΟΣ ΣΑΛΜΑΣ",449
"64264"," Δεν έκανα λάθος. Λάθος κάνετε.","ΓΕΩΡΓΙΟΣ ΠΑΝΤΖΑΣ",392
"64265"," Γράφετε δαπάνες του ΕΟΠΥΥ 0,4% του ΑΕΠ και κάνετε λάθος. Διορθώστε το. Θα σας πω τι είναι.","ΜΑΡΙΟΣ ΣΑΛΜΑΣ",449
"64266"," Είναι 0,4% του ΑΕΠ.","ΓΕΩΡΓΙΟΣ ΠΑΝΤΖΑΣ",392
"64267"," Τι είναι αυτό;","ΜΑΡΙΟΣ ΣΑΛΜΑΣ",449
"64268"," Κρατική χρηματοδότηση 0,4% του ΑΕΠ.","ΓΕΩΡΓΙΟΣ ΠΑΝΤΖΑΣ",392
"64269"," Εντάξει τότε. Δαπάνες είπατε. Δείτε το κείμενο. Αυτό είναι κομμάτι από το σκέλος των εσόδων.
Εν πάση περιπτώσει, λοιπόν, δεν θα αναφερθώ στις πολλές ανακρίβειες. Όμως, θα πω μία τελευταία, για να κλείσω. Εγώ είπα ότι διαχειριζόμαστε τον ιδρώτα των ασφαλισμένων. Τι είναι ο ΕΟΠΥΥ; Διαχειρίζεται τις ασφαλιστικές εισφορές και την κρατική επιχορήγηση για την υγεία τους. Αυτό είπα. Σ’ αυτό διαφωνήσατε λέγοντας: «Εσείς διαχειρίζεστε τον ιδρώτα τον ασφαλισμένων, που κουρέψατε τα ομόλογα, που ζητήσατε τα περιουσιακά στοιχεία του ΕΟΠΥΥ»; Τι σχέση έχει το ένα με το άλλο;
(Θόρυβος στην Αίθουσα)","ΜΑΡΙΟΣ ΣΑΛΜΑΣ",449
"64270"," Με συγχωρείτε, κύριε Υπουργέ, εσείς δεν είστε Κυβέρνηση;","ΜΑΡΙΑ ΜΠΟΛΑΡΗ",347
"64271"," Δεν παρακολουθείτε; Τουλάχιστον πρέπει να συνεννοούμαστε.","ΜΑΡΙΟΣ ΣΑΛΜΑΣ",449
"64272"," Ακούστε, σας παρακαλώ, τον κύριο Υπουργό,  όπως σας άκουσε κι εκείνος, κύριοι συνάδελφοι.
Κύριε Κουρουμπλή, θα απαντήσετε. Έχετε δευτερολογία.
Παρακαλώ, κύριε Υπουργέ,  έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"64273","  Μέχρι να φύγει αυτή η Κυβέρνηση- που το είπατε δυο-τρεις φορές, αλλά την πρώτη δεν το σχολίασα- που πριν λίγους μήνες -έξι μήνες- πήρε εντολή από τον ελληνικό λαό, εν πάση περίπτωση, να είστε –αυτή είναι η γνώμη μου και συγγνώμη για τη σύσταση- πιο προσεκτικοί για τα περί δωρεάν και καθολικής περίθαλψης. γιατί μπορεί καμμιά φορά να προκύψει και να σας δοθεί καμμιά εντολή Κυβέρνησης και μετά να πρέπει να κάνετε αυτά που λέτε εδώ σήμερα. Τώρα δεν είστε κόμμα του 3%. Τώρα είστε Αξιωματική Αντιπολίτευση. Όμως, μην κάνει και σπάσει το πόδι του και πάτε να κυβερνήσετε και κληθείτε να κάνετε δωρεάν και καθολική περίθαλψη σε όλους τους πολίτες της χώρας, γιατί δεν υπάρχει και σε καμμία χώρα στον κόσμο αυτό. Αν ξέρετε μία χώρα στον κόσμο που πληρώνει αυτήν τη φορολογία και που πληρώνει αυτές τις ασφαλιστικές εισφορές και έχει δωρεάν και καθολική περίθαλψη, να μου την πείτε.","ΜΑΡΙΟΣ ΣΑΛΜΑΣ",449
"64274"," Κούβα.","ΑΦΡΟΔΙΤΗ ΣΤΑΜΠΟΥΛΗ",479
"64275"," Κούβα. Εντάξει. Μέχρι εκεί δεν έχω φτάσει. Δεν τα έχω μελετήσει αυτά τα μοντέλα υγείας, για να είμαι ειλικρινής. Σταμάτησα εδώ, στο δυτικό κόσμο.
Όσον αφορά την τιμολόγηση φαρμάκου, γιατί, κύριε Κουρουμπλή, κάνατε αναφορά σήμερα, τούτη εδώ την ώρα, στο τι συνέβαινε επί δεκαπέντε χρόνια στην τιμολόγηση του φαρμάκου και δεν μπαίνετε στην κριτική ότι εμείς εδώ μειώσαμε τα all patent από χίλια πεντακόσια και τα κάναμε οχτακόσια και τις τιμές των υπολοίπων αυτών εφτακοσίων, που βγήκαν από την προστασία της πατέντας, τις μειώσαμε στο 50% στο τελευταίο δελτίο που υπέγραψα.","ΜΑΡΙΟΣ ΣΑΛΜΑΣ",449
"64276"," Στην Ελλάδα πόσο είναι;","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"64277","  Σας παρακαλώ, να τελειώσω. Μη με διακόπτετε τώρα.","ΜΑΡΙΟΣ ΣΑΛΜΑΣ",449
"64278"," Κύριε Κουρουμπλή, σας παρακαλώ. Τελειώνουμε. Θα τα πείτε. Κρατηθείτε λίγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"64279","  Μην το κάνουμε αμφιθέατρο. Αμέσως μετά από εμένα μιλάτε εσείς.","ΜΑΡΙΟΣ ΣΑΛΜΑΣ",449
"64280"," Δεν κάνω προσωπικές αναφορές. Πολιτική κάνω.","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"64281"," Κύριε συνάδελφε, σας παρακαλώ, αφήστε τον κύριο Υπουργό να ολοκληρώσει.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"64282"," Δεν είπα κάτι κακό για εσάς. Όμως, εδώ βλέπετε που σας λέω ότι μαζέψαμε τη δαπάνη.
Ο τρόπος που αλλάξαμε την τιμολόγηση των φαρμάκων είναι με απόλυτη διαφάνεια, στον Εθνικό Οργανισμό Φαρμάκων, σε βάση δεδομένων που στηρίζεται στην Ευρωπαϊκή Επιτροπή και που εξοικονομεί συνολικά περίπου εφτακόσια εκατομμύρια ασφαλιστικά ταμεία, νοσοκομεία και ιδιωτική φαρμακευτική δαπάνη.
Αναφερθήκατε στο μεγάλο σκάνδαλο, που επί χρόνια συνέβαινε στη διαφορά της τιμής που αγοράζουν τα φάρμακα τα νοσοκομεία και τα ασφαλιστικά ταμεία. Αυτό δεν είπατε;","ΜΑΡΙΟΣ ΣΑΛΜΑΣ",449
"64283"," Ναι.","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"64284"," Σας λέω ότι σήμερα εμείς την εξορθολογήσαμε αυτήν τη διαφορά και τη μηδενίσαμε. Πώς; Θα σας το πω τώρα. Στα νοσοκομεία…","ΜΑΡΙΟΣ ΣΑΛΜΑΣ",449
"64285"," Ποιος σήκωσε τη σημαία; Δεν το λέτε αυτό.","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"64286","  Θα τα πείτε, κύριε συνάδελφε. Γιατί διακόπτετε τώρα; Μην το κάνετε αυτό. Κρατηθείτε. Σε λίγο θα έχετε το λόγο. Σας παρακαλώ!","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"64287"," Κύριε Κουρουμπλή, μετά από εμένα θα μιλήσετε εσείς. Μετά θα σας απαντήσω εγώ. Γιατί δεν κάνετε λίγο υπομονή για να κάνουμε σωστή κουβέντα;","ΜΑΡΙΟΣ ΣΑΛΜΑΣ",449
"64288","  Κύριε Υπουργέ, ολοκληρώστε κι εσείς, σας παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"64289"," Ακούστε, πως την κλείσαμε την ψαλίδα. 
Δεν είναι στο 13% η διαφορά της νοσοκομειακής τιμής και της χονδρικής; Έτσι δεν είναι; Αυτό δεν είπατε;","ΜΑΡΙΟΣ ΣΑΛΜΑΣ",449
"64290"," Ναι.","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"64291"," Μάλιστα. 
Δεν πληρώνει στο ασφαλιστικό σύστημα 9% rebate η φαρμακοβιομηχανία; Δεν πληρώνει και rebate τόκου που είναι από 2,4% έως 8%;","ΜΑΡΙΟΣ ΣΑΛΜΑΣ",449
"64292"," Θα σας ρωτήσω να μου πείτε…","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"64293","  Κύριε Υπουργέ, δεν ρωτάτε τον κ. Κουρουμπλή. Με συγχωρείτε, με όλο το σεβασμό. 
Τοποθετηθείτε, παρακαλώ κι εσείς, γιατί ρωτώντας θα πρέπει να πάρετε και μια απάντηση.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"64294"," Να μου πείτε αν εφαρμόζεται το 9%.","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"64295","  Κύριε Κουρουμπλή, σας παρακαλώ, κρατηθείτε λίγο ακόμη. Θα τα πείτε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"64296"," Κύριε Κουρουμπλή, για να μην εκτίθεστε, είναι τελευταία φορά που σας προστατεύω. Εφαρμόζεται το 9% και μέχρι προχθές κατεβλήθησαν όλα τα ποσά. Πολύ σωστά όμως, απορείτε, γιατί αυτά γίνονται για πρώτη φορά στη χώρα, η οποία έχει πάρει το δρόμο του νοικοκυρέματος. Αυτό γίνεται.","ΜΑΡΙΟΣ ΣΑΛΜΑΣ",449
"64297"," Μακάρι!","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"64298"," Άρα, δεν δικαιολογήστε να φωνάζετε, όταν δεν ξέρετε ότι έγινε. 
Καταβλήθηκε και το 9% rebate. Και το rebate όγκου, που το είχε προσβάλλει η φαρμακοβιομηχανία καταβλήθηκε και συμψηφίστηκε. Και μπήκε και αναδρομικό το 5% rebate στα φαρμακεία των πολυϊατρείων του ΕΟΠΥΥ. Άρα, δεν ξέρω, τι θα πείτε στη δευτερολογία σας. 
Συνεχίζω. Θέτω ερώτημα: Κύριοι, υπάρχει σπατάλη σήμερα στον ΕΟΠΥΥ, ναι ή όχι; Αν υπάρχει, θέλω να μου πείτε παραδείγματα. Μπορεί να μας έχει ξεφύγει κάτι, είμαστε, όμως, εδώ να το διορθώσουμε. Πείτε μας, όμως, τη σπατάλη που κάνει σήμερα. Διότι αν δεν υπάρχει, πρέπει να πούμε ότι τελείωσε η σπατάλη. Διευκρινίζω ότι αναφέρομαι στον ΕΟΠΥΥ, για να μην ξαναμπερδευτείτε με τα νοσοκομεία και το σύστημα υγείας αόριστα. Ο ΕΟΠΥΥ σήμερα έχει σπατάλη; Απαντάμε τα ερωτήματα ένα προς ένα. 
Επίσης, άκουσα για ηλεκτρονική συνταγογράφηση είκοσι εκατομμύρια, τριάντα εκατομμύρια. Τι είναι αυτά; Μην τα ξαναπείτε, δεν υπάρχουν αυτά. Αυτά είναι όλα λάθος που είπατε. 
Ρώτησε ο κ. Μελάς εάν οι υπηρεσίες που παρέχει ο ΕΟΠΥΥ είναι καλύτερες ή χειρότερες απ’ αυτές που παρείχαν τα ασφαλιστικά ταμεία; Αναμφισβήτητα είναι πιο αποδοτικές. Για τα χρήματα που δαπανώνται είναι απόλυτα πιο καλές. 
Θα σας πω ότι μέχρι και πέρυσι ο αγρότης δεν περνούσε έξω από τις ιδιωτικές κλινικές ούτε για αστείο. Μέχρι πριν ένα μήνα κάλυπτε ο ΕΟΠΥΥ απόλυτα στο 100% τη νοσηλεία του, την περίθαλψή του στο πολυτερέστερο ιδιωτικό κέντρο. Γιατί είναι χειρότερη η περίθαλψη που παρέχει τώρα ο ΕΟΠΥΥ; Το λέμε έτσι, επειδή πρέπει να το πούμε στα πλαίσια της επερώτησης; Άρα, είναι καλύτερες οι υπηρεσίες. 
Όσον αφορά τις εξετάσεις των πολυϊατρείων του ΙΚΑ, που τις στέλνουμε έξω ή μέσα, σας άκουσα με προσοχή. Τι νόημα έχει σήμερα, το 2012, το μέσα ή το έξω; Αυτό είναι πολύ αναχρονιστικό. Η αγωνία σας είναι εάν γίνονται μέσα ή έξω οι εξετάσεις ή το ότι κοστίζουν στο φορολογούμενο και στον ασφαλισμένο λιγότερο; Ποια είναι η αγωνία σας; Εγώ περίμενα να μου πείτε πόσο αγοράζετε τις υπηρεσίες, πόσο κοστολογείτε τη μαγνητική, τη γενική αίματος, την ακτινογραφία. Γιατί έχετε αγωνία για το μέσα ή έξω;
Ας κάνω μια υπόθεση τώρα, να σας ξαφνιάσω λίγο. Αν υποθέσουμε ότι ο ΕΟΠΥΥ έβρισκε δωρεάν έξω μια εξέταση –κάνω μια υποθετική ερώτηση- θα είχατε αντίρρηση σε αυτό; Θα ενοχλούσασταν πολύ ιδεολογικά; 
Άρα, λοιπόν, αυτό το μέσα και το έξω που δίνονται οι εξετάσεις…","ΜΑΡΙΟΣ ΣΑΛΜΑΣ",449
"64299"," Κύριε Υπουργέ, «για την ψυχή του πατέρα τους» το κάνουν αυτό τα ιδιωτικά θεραπευτήρια;","ΔΗΜΗΤΡΙΟΣ ΣΤΡΑΤΟΥΛΗΣ",485
"64300","  Σας παρακαλώ,  κύριοι συνάδελφοι. 
Κύριε Υπουργέ, ολοκληρώστε σας παρακαλώ το δεκάλεπτό σας.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"64301"," Το ερώτημα ήταν ρητορικό για να σας αποδείξω ότι ήταν αναχρονιστικό το μέσα ή έξω.","ΜΑΡΙΟΣ ΣΑΛΜΑΣ",449
"64302"," Επιβαρύνεται όταν πάει έξω.","ΔΗΜΗΤΡΙΟΣ ΣΤΡΑΤΟΥΛΗΣ",485
"64303"," Λέει ο κ. Στρατούλης…","ΜΑΡΙΟΣ ΣΑΛΜΑΣ",449
"64304","  Αν κάνετε διάλογο, όμως, αυτό είναι θέμα.
Κύριοι συνάδελφοι, δεν κάνουμε διάλογο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"64305"," Αναπαράγω στο μικρόφωνο την ερώτησή σας, για να την απαντήσω. 
Λέτε ότι έξω κοστίζουν περισσότερα. Που το ξέρετε αυτό; Από πού προκύπτει;","ΜΑΡΙΟΣ ΣΑΛΜΑΣ",449
"64306"," Διότι ο ΕΟΠΥΥ…","ΔΗΜΗΤΡΙΟΣ ΣΤΡΑΤΟΥΛΗΣ",485
"64307"," Μη το λέτε αυτό…","ΜΑΡΙΟΣ ΣΑΛΜΑΣ",449
"64308"," Εντάξει, το Προεδρείο να σηκωθεί να φύγει και να πάει σπίτι του τότε!","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"64309"," Ο ΕΟΠΥΥ…","ΔΗΜΗΤΡΙΟΣ ΣΤΡΑΤΟΥΛΗΣ",485
"64310","  Κύριε Στρατούλη, δεν έχετε το λόγο για να τοποθετηθείτε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"64311"," Έχω στα χέρια μου μελέτη που κοστίζει μια γενική αίματος στο κράτος τριπλάσια και τετραπλάσια απ’ ό,τι κοστίζει να την αγοράσεις έξω. 
Άρα, λοιπόν, αν έχετε τέτοια μελέτη να μου τη στείλετε στο γραφείο μου και σε επόμενη συζήτηση στη Βουλή, να μου την πείτε. Δεν υπάρχει, να μην λέμε ανακρίβειες. 
Εμείς όμως, σήμερα σας λέω ότι προσπαθούμε να βρούμε πού θα μας κοστίσει λιγότερο και θα αγοράσουμε λιγότερο την κάθε εξέταση. Εμάς αυτή είναι η φιλοσοφία μας. Γιατί σας είπα ότι πρέπει να κάνουμε πολιτική και να πάρουμε αποφάσεις στα χρήματα που έχουμε. 
Ακούστε, όμως, τι είπατε εσείς. Σας είπα αφήστε τη χρηματοδότηση με 1% του ΑΕΠ που όλοι θα το θέλαμε και σας ρώτησα με το σημερινά χρήματα έχετε εναλλακτική πρόταση; Μου απαντήσατε, κύριε Στρατούλη: «Με τα σημερινά, όχι».","ΜΑΡΙΟΣ ΣΑΛΜΑΣ",449
"64312"," Διαφωνούμε με αυτό το πλαίσιο.","ΔΗΜΗΤΡΙΟΣ ΣΤΡΑΤΟΥΛΗΣ",485
"64313"," Άρα, λοιπόν, επειδή είναι βαρύ αυτό που είπατε, αφού δεν μπορείτε με τα σημερινά να δώσετε άλλη πρόταση, μην βιάζεστε τότε να φύγουμε από την Κυβέρνηση. Αφήστε μας, τουλάχιστον, με τις δεδομένες δημοσιονομικές συνθήκες και την οικονομική δυνατότητα του οργανισμού να πάρουμε εμείς τις καλύτερες πολιτικές αποφάσεις.
Τώρα, για να μην αφήσω κάτι αναπάντητο, άκουσα ότι καταρρέει το μοντέλο Μπίσμαρκ. Κάποιος το είπε, ο κ. Ξανθός νομίζω.","ΜΑΡΙΟΣ ΣΑΛΜΑΣ",449
"64314"," Δεν το έχετε γράψει; Διαβάστε το.","ΑΝΔΡΕΑΣ ΞΑΝΘΟΣ",372
"64315"," Ναι, το σημείωσα.
Καταρρέει το Μπίσμαρκ. Από πού προκύπτει αυτό;","ΜΑΡΙΟΣ ΣΑΛΜΑΣ",449
"64316"," Διότι η κρίση το προκαλεί αυτό. Όταν καταρρέει η εργασία…","ΑΝΔΡΕΑΣ ΞΑΝΘΟΣ",372
"64317"," Να σας εξηγήσω. Ακριβώς. Το Μπίσμαρκ και το Μπέβεριτζ είναι μοντέλα συστημάτων υγείας και θα σας πω πώς χρηματοδοτούνται. Τα μοντέλα που έχουν περιγράψει ο Μπέβεριτζ και ο Μπίσμαρκ δεν καταρρέουν. Η εφαρμογή στη χώρα μας, επειδή είχαμε δύο συστήματα σε ένα, επειδή έχουμε και Μπέβεριτζ και Μπίσμαρκ στην Ελλάδα, και τα δύο συστήματα αυτά δημιουργούσαν πολυπλοκότητα στην οργάνωση και στη χρηματοδότηση που προσπαθούμε τώρα να καθαρίσουμε και να απλοποιήσουμε, αλλά δεν καταρρέουν τα συστήματα, απλά εμείς τα αφήνουμε πίσω μας, γιατί έχουμε εκ των πραγμάτων και ασφαλιστικές εισφορές και φορολογία στην υγεία και προσπαθούμε να κάνουμε ενιαία χρηματοδότηση και ενιαία αγορά υπηρεσιών υγείας. 
Μία διόρθωση πάλι να κάνω στο ερώτημα του σας έκανα αν ήταν υψηλές ή χαμηλές οι δαπάνες στην υγεία ως ποσοστό του ΑΕΠ. Σας λέω ότι είχαμε 8% δημόσιες δαπάνες υγείας ως ποσοστό του ΑΕΠ.","ΜΑΡΙΟΣ ΣΑΛΜΑΣ",449
"64318"," Το 2010 ήταν 6,1%. Είναι στοιχεία της Παγκόσμιας Τράπεζας.","ΑΝΔΡΕΑΣ ΞΑΝΘΟΣ",372
"64319"," Μπορώ να σας τα αθροίσω κιόλας, αν θέλετε. Αφού θέλετε να σας τα αθροίσω, σημειώστε: 6,4 δισεκατομμύρια περίπου ήταν οι δαπάνες του Υπουργείου Υγείας και 3 που ήταν το 2010 τα λειτουργικά των νοσοκομείων και γύρω στα 7 που ήταν από το ασφαλιστικό σύστημα, φτάνουμε περίπου, αν το δείτε, στα 18 δισεκατομμύρια με 2 περίπου που ήταν ΑΕΠ, είναι περίπου στα 8,5% του ΑΕΠ. Για να μην ταλαιπωρείστε σας το είπα.","ΜΑΡΙΟΣ ΣΑΛΜΑΣ",449
"64320"," Το ΑΕΠ τότε ήταν 250.","ΑΝΔΡΕΑΣ ΞΑΝΘΟΣ",372
"64321"," Σας παρακαλώ, κύριε συνάδελφε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"64322"," Αφού θέλετε να συνεχίσουμε την αριθμητική, είπατε ότι τώρα είναι 4,5% του ΑΕΠ οι δαπάνες. Έτσι δεν είπατε;","ΜΑΡΙΟΣ ΣΑΛΜΑΣ",449
"64323"," Όχι.","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"64324"," Το είπα εγώ.","ΚΩΝΣΤΑΝΤΙΝΟΣ ΖΑΧΑΡΙΑΣ",151
"64325"," Το είπε ο συνάδελφος και το παραδέχεται.
Λοιπόν, είναι 3 δισεκατομμύρια περίπου οι δαπάνες μισθοδοσίας των νοσοκομείων; Είναι 2,2 τα λειτουργικά, άρα 5,2 δισεκατομμύρια; Είναι 6,5 του ΕΟΠΥΥ; Φτάσαμε στα 11. Είναι κάτω από 2 του ΑΕΠ; Λοιπόν, καταλάβετε ότι κάνετε λάθος.","ΜΑΡΙΟΣ ΣΑΛΜΑΣ",449
"64326"," Ευχαριστώ, κύριε Υπουργέ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"64327"," Κυρία πρόεδρε, μπορώ να έχω το λόγο;","ΑΠΟΣΤΟΛΟΣ ΚΑΚΛΑΜΑΝΗΣ",172
"64328"," Ναι, κύριε Πρόεδρε, θα σα δώσω το λόγο για δέκα λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"64329"," Κυρία Πρόεδρε, θα ήθελα κι εγώ το λόγο επί προσωπικού.","ΓΕΩΡΓΙΟΣ ΠΑΝΤΖΑΣ",392
"64330"," Μισό λεπτό, κύριε Πάντζα. 
Να ανακοινώσω στο Σώμα ότι η Διαρκής Επιτροπή Παραγωγής και Εμπορίου καταθέτει την έκθεσή της στο σχέδιο νόμου του Υπουργείου Περιβάλλοντος, Ενέργειας και Κλιματικής Αλλαγής: «Κύρωση της από 31 Οκτωβρίου 2012 Πράξης Νομοθετικού Περιεχομένου «Τροποποίηση της παρ. 16 του άρθρου 49 του ν. 4030/2011 – «Νέος τρόπος έκδοσης αδειών δόμησης, ελέγχου κατασκευών και λοιπές διατάξεις (Α’ 249)» και λοιπές διατάξεις του Υπουργείου Περιβάλλοντος, Ενέργειας και Κλιματικής Αλλαγής».
Δεύτερον, η Διαρκής Επιτροπή Δημόσιας Διοίκησης, Δημόσιας Τάξης και Δικαιοσύνης καταθέτει την έκθεσή της στο σχέδιο νόμου του Υπουργείου Διοικητικής Μεταρρύθμισης και Ηλεκτρονικής Διακυβέρνησης «Κατάργηση και συγχώνευση νομικών προσώπων του δημοσίου και του ευρύτερου δημόσιου τομέα – Σύσταση Γενικής Γραμματείας για το συντονισμό του κυβερνητικού έργου και άλλες διατάξεις».
Τρίτον, η Διαρκής Επιτροπή Κοινωνικών Υποθέσεων καταθέτει την έκθεσή της στο σχέδιο νόμου του Υπουργείου Υγείας: Κύρωση της Πράξης Νομοθετικού Περιεχομένου «Ρυθμίσεις για την αντιμετώπιση των εξαιρετικά επειγουσών και απρόβλεπτων αναγκών του κοινωφελούς, μη κερδοσκοπικού ιδρύματος με την επωνυμία «ΚΟΙΝΩΦΕΛΕΣ ΊΔΡΥΜΑ ΕΡΡΙΚΟΣ ΝΤΥΝΑΝ»».
Τέταρτον, η Ειδική Μόνιμη Επιτροπή Κοινοβουλευτικής Δεοντολογίας καταθέτει τις εκθέσεις της στις αιτήσεις της Εισαγγελικής Αρχής για τη χορήγηση άδειας άσκησης ποινικής δίωξης κατά Βουλευτών. 
Κύριε Πάντζα, ζητήσατε το λόγο επί προσωπικού. Παρακαλώ, για ένα λεπτό πείτε μας εις τι συνίσταται το προσωπικό.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"64331"," Βεβαίως, κυρία Πρόεδρε. 
Κύριε Υπουργέ, δεν αναφερθήκατε σε αυτά που σας ρώτησα. Εγώ σας μίλησα πολιτικά. Εσείς αναφερθήκατε στο αν διαβάζω κάποιο κείμενο.","ΓΕΩΡΓΙΟΣ ΠΑΝΤΖΑΣ",392
"64332"," Σε εμένα απευθύνεστε, κύριε συνάδελφε και όχι στον κύριο Υπουργό.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"64333"," Πρώτη φορά βλέπετε Βουλευτή μέσα στη Βουλή των Ελλήνων να διαβάζει από κείμενο; Τι σας ενόχλησε;","ΓΕΩΡΓΙΟΣ ΠΑΝΤΖΑΣ",392
"64334"," Κύριε Πάντζα, σε εμένα μιλάτε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"64335"," Θα μπορούσα να εκμάθω το κείμενο απέξω, γιατί είναι και η δουλειά μου αυτή. Εγώ, όμως, αυτό εδώ μέσα δεν το βλέπω έτσι.","ΓΕΩΡΓΙΟΣ ΠΑΝΤΖΑΣ",392
"64336"," Κύριε Πάντζα, στο Προεδρείο αναφέρεστε. Έχουμε τον κ. Κακλαμάνη εδώ που μας δίνει τα φώτα του.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"64337"," Αυτό το κείμενο είναι δική μου συγγραφή. Εγώ τα έγραψα και εγώ σας τα είπα πολιτικά. Εσείς, αντί να μου πείτε για τα Καλύβια, για το τι συμβαίνει στη Νέα Μάκρη, για όλα αυτά τα κέντρα υγείας που δεν λειτουργούν, που καλύπτουν χιλιάδες κόσμου και όμως, δεν λειτουργούν, βρήκατε και μου είπατε αν διαβάζω το κείμενο ή όχι.","ΓΕΩΡΓΙΟΣ ΠΑΝΤΖΑΣ",392
"64338"," Ευχαριστούμε, κύριε Πάντζα. 
Κύριε Πάντζα, νομίζω και εμμέσως και αμέσως τοποθετηθήκατε ως απάντηση στον κύριο Υπουργό.
Κύριε Πρόεδρε, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"64339"," Τώρα, έχει δίκιο ο παλαιός μου συμμαθητής κ. Πάντζας ως προς το ότι πράγματι, νέος τώρα εδώ στο Κοινοβούλιο, βλέπει όλους να διαβάζουν κείμενα. Πράγματι, εκείνος ως ηθοποιός τόσα χρόνια στο παλκοσένικο θα μπορούσε να το μάθει απέξω το κείμενο. 
Όμως, κυρία Πρόεδρε, ας γίνει αυτό μία αρχή. Ο Κανονισμός μας λέει ότι οι Βουλευτές ομιλούν από στήθους και μπορούν να χρησιμοποιούν σημειώσεις. Αυτό, όμως, που παρακολουθούμε όντως δεν ισχύει για τον κ. Πάντζα, προφανώς. Είναι βέβαιον ότι πάρα πολλά κείμενα που διαβάζονται έχουν γραφεί από οποιονδήποτε άλλον εκτός από το Βουλευτή, που καμμιά φορά βλέπουμε ότι κομπιάζει και στο κείμενο που διαβάζει. 
Αυτό μαζί με το δείγμα συζήτησης που δίνει σήμερα η Βουλή για ένα τεράστιο κοινωνικό και οικονομικό και πολιτικό θέμα, που είναι η υγεία του ελληνικού λαού, πιστεύω ότι δεν τιμούν το Κοινοβούλιο. Η βάρβαρη και άθλια και χυδαία πολλές φορές εικόνα των τηλεοπτικών πάνελ δεν μπορεί να μεταφέρεται εδώ στη Βουλή. Κάποιοι δέχονται να αλληλοεξευτελίζονται, γιατί ο κόσμος -ο τηλεθεατής, όχι τηλεακροατής- δεν ακροάται, θεάται και είτε οικτίρει είτε διασκεδάζει με το θέαμα των βάρβαρων –επαναλαμβάνω- και χυδαίων δήθεν πολιτικών συζητήσεων που γίνονται στα πάνελ της τηλεόρασης. Δεν μπορεί ο λίγος κατ’ εμέ ποιοτικός -από πλευράς τηλεθέασης- κόσμος που παρακολουθεί αυτήν τη συνεδρίαση να δει να μεταφέρεται εδώ στο Κοινοβούλιο, στην καρδιά της δημοκρατίας, αυτή η ντροπή των τηλεοπτικών πάνελ. 
Λυπάμαι που το λέω, αλλά αδικείται και ο θεσμός και αξιόλογοι πραγματικά συνάδελφοι, που σε άλλες συζητήσεις –εγώ τους βλέπω- μετά λόγου γνώσεως και σε άλλους τόνους θέτουν ζητήματα εδώ, αδικούν τον εαυτό τους. Μπορεί κανείς να αδικεί τον εαυτό του και να είναι και δικαίωμά του. Δεν δικαιούται να το κάνει εδώ μέσα. Κάποια πράγματα πρέπει να τα ξεκαθαρίσουμε. 
Πριν πάρει το λόγο ο αγαπητός μου Παναγιώτης Κουρουμπλής και συνεχιστεί ο ενδοαιτωλοακαρνανικός πόλεμος, εγώ θα ήθελα να πω το εξής.","ΑΠΟΣΤΟΛΟΣ ΚΑΚΛΑΜΑΝΗΣ",172
"64340"," Ακαρνανικός!","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"64341"," Εμείς οι Λευκαδίτες, επειδή περνάμε ανάμεσα από την Αιτωλία και την Ακαρνανία -γιατί ακόμα και αν δεν μας αφήσετε, δεν μπορούμε να έρθουμε στην Αθήνα οδικώς από αλλού- χρειάζεται να μπαίνουμε και στη μέση. 
Κυρία Πρόεδρε, εγώ κάνω μία έκκληση σε όλες τις πλευρές. Η χώρα μας είναι πραγματικά σε κατάσταση πολέμου. Το 1940 ο τόπος είχε δικτατορία. Ο λαός πήγε και πολέμησε και στα μετόπισθεν δεν υπήρχε πέμπτη φάλαγγα, είτε συνειδητή είτε ασυνείδητη. 
Ήρθε η Κατοχή, τέλειωνε σχεδόν ο πόλεμος και είχαμε κάποιους –αυτό λέει η ιστορία, που πρέπει να την διαβάζουμε για να μην την ξαναζήσουμε- που έλεγαν «βάστα, Ρόμελ». Ήθελαν δηλαδή να συνεχιστεί ο πόλεμος. Στη Βόρεια Αφρική γίνονταν οι τελευταίες μάχες για την πλήξη του χιτλερισμού και επικεφαλής των στρατιών του Χίτλερ ήταν ο Ρόμελ. 
Εδώ, στην Αθήνα, κάποιοι πεμπτοφαλαγγίτες μαυραγορίτες εκμεταλλεύονταν τον θάνατο των ίδιων των Ελλήνων. Πέθαιναν στους δρόμους από την πείνα και τη δυστυχία. Εκείνοι, λοιπόν, έλεγαν «βάστα, Ρόμελ», γιατί με έναν τενεκέ λάδι αγόραζαν ολόκληρες περιουσίες. Πρέπει να φτάσουμε σ’ αυτήν την κατάσταση για να καταλάβουμε ότι υπάρχει κάποιο μέτρο ευθύνης για όλους μας, από τον απλό πολίτη μέχρι εμάς, που το Σύνταγμα λέει ότι είμαστε οι τριακόσιοι αντιπρόσωποι του έθνους; 
Βλέπουμε την προσπάθεια που γίνεται να ευτελιστεί τελείως το Κοινοβούλιο, μία προσπάθεια για την οποία φέρει ευθύνη και η Κυβέρνηση, γιατί με τις συνεχείς πράξεις νομοθετικού περιεχομένου ουσιαστικά έχει αχρηστεύσει τη Βουλή. Έχει όμως ευθύνες και η Αντιπολίτευση. 
Οι αγαπητοί συνάδελφοι ξέρουν ότι εγώ δεν έχω προσωπικά πάθη, ιδιαίτερα με ανθρώπους που έχω βρεθεί μαζί σε αγώνες ή σε διαφωνίες, αλλά πάντα πολιτικά και ιδεολογικά. Δεν είστε ένα κόμμα διαμαρτυρίας. Δεν είστε το ΠΑΣΟΚ του 1974. Και εγώ τότε, Βουλευτής ων, δεν είχα άμεση αίσθηση ότι σε τέσσερα χρόνια θα γινόμουν αξιωματική αντιπολίτευση και σε δύο χρόνια θα κυβερνούσα τη χώρα.
Αυτό είναι πολύ σημαντικό. Είμαι βέβαιος ότι πιστεύετε στην Κοινοβουλευτική Δημοκρατία, γιατί στις μέρες μας ακούμε και διάφορα που βοούν «άσφαιρα» εναντίον καθενός που έχει πολιτικό λόγο. Αυτή η δημοκρατία έχει ανάγκη από μία πλειοψηφία, από μία Κυβέρνηση, όπως επίσης έχει ανάγκη από μία Αξιωματική Αντιπολίτευση που στέκεται πιο υπεύθυνα από ένα μικρότερο κόμμα, το οποίο πρέπει να εκφράσει, αν θέλετε, και κοινωνικά περιθώρια, διότι ο λαός είναι ένας. Είτε ευτυχούν είτε δυστυχούν οι άνθρωποι, πρέπει να ενθαρρύνονται να πιστεύουν και βεβαίως, όλοι να προσπαθούμε να κάνουμε λιγότερο δυστυχείς και περισσότερο ευτυχείς τους ανθρώπους.
Παρακολουθώ τη σημερινή συζήτηση από το πρωί και απορώ: Τι νόημα έχει; Ποιο νόημα θα βγάλει ο οποιοσδήποτε πολίτης; Ακούω συνεχώς τις λέξεις «ο κρατικός προϋπολογισμός». Μα, και πριν από κάμποσα χρόνια, από την πλευρά του Κομμουνιστικού Κόμματος Ελλάδας, της ενωμένης τότε παρατάξεως, ακουγόταν -το γουδί, το γουδοχέρι- «ο κρατικός προϋπολογισμός». 
Τώρα η άλλη πλευρά λέει πως φταίει για την κρίση το ότι ζούσαμε με δανεικά. Δεν είναι ούτε το ένα ούτε το άλλο. Δανεικά παίρνει κανείς αν δεν έχει έσοδα. Τα έσοδα προέρχονται από τη φορολογία και, σε ό,τι αφορά το σημερινό μας πρόβλημα, από τις εισφορές στους ασφαλιστικούς οργανισμούς.
Από το 1977 -όταν ο μακαρίτης ο Κανελλόπουλος έφερε τον πρώτο νόμο για τη ρύθμιση οφειλών στο δημόσιο- μέχρι το 2010, κάθε τρία-τέσσερα χρόνια ερχόταν ένας νόμος, είτε για τη ρύθμιση ασφαλιστικών εισφορών είτε για τη ρύθμιση των οφειλών στο δημόσιο.
Έτσι, λοιπόν, κάποτε πρέπει να αρχίσουμε, κυρία Πρόεδρε, να επιμερίζουμε ευθύνες. Κάθε ζωντανό πλάσμα -και πολύ περισσότερο ο άνθρωπος- έχει ανάγκη από τον έπαινο και τον ψόγο. 
Αυτή η ισοπέδωση που επικρατεί σήμερα στην Ελλάδα, όλοι οι γιατροί, όλοι οι φαρμακοποιοί, όλοι οι Βουλευτές, όλοι οι υπάλληλοι της Βουλής, όλοι οι υπάλληλοι της τάδε ΔΕΚΟ, της ΔΕΗ, των ΕΛΤΑ ή του οποιουδήποτε, αυτό είναι φασισμός. Κάποτε πρέπει να το καταλάβουμε.
Στην πολιτική, για ποιο λόγο; Βλέπω τον κ. Τασούλα, ο οποίος ήταν στο Υπουργείο Άμυνας. Περίμενε στην ουρά να του κόψει ο Υπουργός Οικονομικών τι θα πάρει.
Εδώ, λοιπόν, πρέπει να δούμε το εξής. Διότι και τώρα ακόμη για το φορολογικό νομοσχέδιο λέγεται ότι θα ακολουθήσει άλλο στο πρώτο εξάμηνο του 2013. Δηλαδή, δεν καταλαβαίνω εγώ -και θέλω να είμαι ειλικρινέστατος και στην τρικομματική Κυβέρνηση- το εξής: Τα πρόβλημά σας δεν είναι πώς θα φύγει ο ένας από τον τάδε οργανισμό για να πάει ο άλλος. Το πρόβλημά σας είναι σε αυτήν την κρίσιμη ώρα να δώσετε ως Κυβέρνηση εξετάσεις και να παραβγείτε με την Αξιωματική Αντιπολίτευση για να συνειδητοποιήσει και εκείνη ότι μπορεί –δεν ξέρω αν θα σπάσει ο διάολος το ποδάρι του ή αν ο λαός αποφασίσει, για μένα ο λαός αποφασίζει- αύριο να είναι κυβέρνηση.
Θα έρχεται η τότε αξιωματική αντιπολίτευση -όποια θα είναι- και θα διαβάζει, αγαπητοί συνάδελφοι του ΣΥΡΙΖΑ, όλα όσα άκουγα εγώ εσάς σήμερα να λέτε. Διεκτραγωδούσατε μία κατάσταση. Είναι έτσι και χειρότερη, σας λέω εγώ, αλλά η λύση δεν είναι όλα αυτά που ακούω. Όχι ότι δεν υπήρξαν ως αιτίες. Σας είπα τις κύριες αιτίες, ό,τι από εκείνες τις αιτίες εξακολουθεί να υπάρχει, όπως η ανασφάλιστη εργασία, η εργασία των ξένων μεταναστών, που έχτισαν γεφύρια και παλάτια, εθνικές οδούς, Πακιστανοί ανασφάλιστοι. Και τώρα κινδυνεύει το περίφημο αυτό δάνειο -το τελευταίο, φοβούμαι, που παίρνουμε- να πάει όλο σε τσιμέντο. Ακούω να λένε ότι και ο Ε65 εξαιρέθηκε από τους οδικούς άξονες, διότι κάποια ισχυρή εταιρεία, την οποία δεν ξέρω πώς τη λένε, ΤΟΥΡΝΑ, ΤΥΡΝΑΒΟΣ...","ΑΠΟΣΤΟΛΟΣ ΚΑΚΛΑΜΑΝΗΣ",172
"64342"," ΤΕΡΝΑ, κύριε Πρόεδρε.","ΣΟΦΙΑ ΒΟΥΛΤΕΨΗ",73
"64343"," Εντάξει, ΤΕΡΝΑ. Δεν με ενδιαφέρει. Λέει, ότι θα μπει και αυτό. Και ρωτώ: Το κράτος χρωστάει στην πιάτσα, στην αγορά περί τα 10 δισεκατομμύρια. Δεν θα κινηθεί η οικονομία μόνο τσιμεντάροντας την Ελλάδα. Αρκετά!
Κατά συνέπεια αν θέλουμε εδώ να εκφέρουμε λόγο, αγαπητοί συνάδελφοι και το λέω σε όλες και σε όλους -μια και είμαι ο αρχαιότερος εδώ, καθώς λείπει ο Μανώλης Γλέζος, άρα εγώ μπορώ να σας πω και μία κουβέντα παραπάνω- να προσέχουμε αυτά που λέμε εδώ, διότι μπορεί κάποια εγγόνια μας στο μέλλον να πάνε να κοιτάζουν, να αποδελτιώνουν και να βλέπουν τι λέγαμε εμείς εδώ. Να μη διαπιστώνουν ότι, τέλος πάντων, «αυτός ήταν ο παππούς μου, ο προπάππους μου, που εγώ άκουγα γι’ αυτόν».
Κύριε Στρατούλη, περαστικά με την ευκαιρία. Τις έχω φάει και εγώ, όπως ξέρετε.","ΑΠΟΣΤΟΛΟΣ ΚΑΚΛΑΜΑΝΗΣ",172
"64344"," Ευχαριστώ, κύριε Πρόεδρε.","ΔΗΜΗΤΡΙΟΣ ΣΤΡΑΤΟΥΛΗΣ",485
"64345"," Θέλω να σας πω, κύριε Υπουργέ, ότι εγώ περίμενα ότι θα υπερασπιζόσασταν το έργο εκείνου ο οποίος έβαλε ψυχή και σώμα για να στηθεί αυτός ο οργανισμός, ο οποίος αυτήν τη στιγμή -και σας έχει κοινοποιηθεί- καλείται να απολογηθεί, γιατί του αποδίδεται ότι είπε πως ένας γιατρός έγραψε συνταγές 470.000 ευρώ μέσα σε έξι μήνες.
Δεν είναι όλοι οι γιατροί έτσι. Υπάρχουν γιατροί, υπάρχουν φαρμακοποιοί. Υπάρχει, όμως και η πληθώρα που πρέπει να έχουν και ένα και δύο εκατομμύρια. Διότι είναι σωστό αυτό που είπε ο κ. Κουρουμπλής. Πράγματι, υπάρχει απόφαση για πίστωση δύο μηνών. Δεν μπορεί ο όποιος προμηθευτής, η όποια εταιρεία να λέει «θα μου προκαταβάλεις το φάρμακο» και να έρχεται τώρα, από τη μία μεριά, το Υπουργείο, όπου έχει αυτές τις δυνατότητες εσόδων ο ΕΟΠΥΥ, από την άλλη, ο κόσμος να υποφέρει και στη μέση να είναι ο φαρμακοποιός, που ίσως και αυτός και ο γιατρός, όπως ο καθένας τώρα, αγαπητή κυρία Πρόεδρε, εξωθείται -και το βλέπουμε αυτό- στο να λέει το δίκιο του.
Μα, το δίκιο του καθενός, αν δεν συγκλίνει στην εφαρμογή και τη δικαίωσή του με το δίκιο όλων και ιδιαίτερα των ασθενέστερων, τότε πηγαίνουμε σε αδιέξοδα. Εγώ τρέμω για το χειμώνα που έρχεται! Τρέμω πραγματικά και λυπούμαι γι’ αυτούς που μπορεί να βρεθούν σε θέσεις τέτοιες, όπως αυτές που είμαστε εμείς! Ο λαός νομίζει ότι εμείς εδώ αποφασίζουμε. Δεν ξέρει ότι νομοθετεί η κάθε κυβέρνηση. Δεν ξέρει πώς λειτουργούν τα κόμματα! Όλα τα κόμματα! Κι εδώ, το κόμμα των συνιστωσών γίνεται κι αυτό τώρα αρχηγικό, ο ένας!
Έλεος ζητώ! Πονούμε όλοι το λαό! Να τον σεβαστούμε, δείχνοντας κατανόηση και λύνοντας τα προβλήματα και όχι ξύνοντας πληγές.
Σας ευχαριστώ πολύ.","ΑΠΟΣΤΟΛΟΣ ΚΑΚΛΑΜΑΝΗΣ",172
"64346","  Σας ευχαριστούμε, κύριε Πρόεδρε. Να έχετε καλές γιορτές!
Ο Πρόεδρος της Κοινοβουλευτικής Ομάδας του ΠΑΣΟΚ κ. Ευάγγελος Βενιζέλος και οι Βουλευτές του κόμματός του κατέθεσαν προτάσεις νόμου: 1) «Νέο Λύκειο και σύστημα πρόσβασης στην Τριτοβάθμια Εκπαίδευση» και 2) «Τεχνολογικό Λύκειο».
Παραπέμπονται στην αρμόδια Διαρκή Κοινοβουλευτική Επιτροπή.
Ο Κοινοβουλευτικός Εκπρόσωπος του ΣΥΡΙΖΑ κ. Παναγιώτης Κουρουμπλής έχει το λόγο για έξι λεπτά.
Ορίστε, κύριε συνάδελφε, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"64347"," Κυρία Πρόεδρε, πάντα ακούμε με πολλή προσοχή έναν άνθρωπο, όπως είναι ο Πρόεδρος κ. Κακλαμάνης, με την εμπειρία του και τη δημόσια παρουσία του. Όμως, θέλω να του θυμίσω ότι εγώ είμαι από εκείνους που ξέρω την πορεία του και τα πρώτα χρόνια της κοινοβουλευτικής του θητείας, που είχαν έναν έντονο χαρακτήρα διεκδίκησης ο οποίος μπορεί να χαρακτηρίζει και εμάς αυτήν την περίοδο, γιατί όπως είναι κατανοητό, η επίθεση που δεχόμαστε είναι από τρία κόμματα και όχι από ένα και πρέπει να απαντήσουμε, κύριε Πρόεδρε και στα τρία. Κι επειδή καταθέτει κάποιος προτάσεις και ο αντίλογος που έρχεται, είναι «ποιες είναι οι προτάσεις σας;», για να μην μπω πάλι στην ενδοαιτωλοακαρνανική και ενδοακαρνανική διαμάχη, όπως είπατε, θα προχωρήσω θέτοντας μία σειρά από ερωτήματα και προτάσεις.
Κυρία Πρόεδρε, το ζήτημα των ανασφάλιστων Ελλήνων είναι ένα πάρα πολύ μεγάλο ζήτημα. Επειδή, μάλιστα, έθεσε ένα περίεργο ζήτημα η καλή μου συνάδελφος κ. Βούλτεψη, θέλω να της πω ότι πριν από δέκα χρόνια πέθαναν τρεις Έλληνες στη Γερμανία, επειδή δεν τους επετράπη να νοσηλευτούν στα κρατικά νοσοκομεία, διότι δεν είχαν ασφάλιση. Αν θέλει μία τέτοια κοινωνία, εμείς διαφωνούμε, γιατί το αγαθό της υγείας το βλέπουμε ως ένα αγαθό που πραγματικά πρέπει με κάθε τρόπο να προσφέρεται στον κάθε πολίτη.
Ως προς τους μετανάστες, έχουμε κι εκεί πρόταση, την οποία καταθέσαμε στην επιτροπή. Είπαμε να επεξεργαστούμε ένα πρόγραμμα, διότι δεν πρέπει να κάνουμε αυτό που έγινε προχθές με τη Χίο, κύριε Κακλαμάνη, όπου η ελληνική Κυβέρνηση δεν ζήτησε από την Ευρωπαϊκή Ένωση αποζημιώσεις, αλλά να τους πούμε ότι η «Συνθήκη Δουβλίνο ΙΙ» και η «Συνθήκη Σένγκεν» υποχρεώνει αυτήν τη χώρα να σηκώνει το κοινωνικό και οικονομικό κόστος. Μέχρι σήμερα δεν υπήρξε μία τέτοια ολοκληρωμένη πρόταση, να πούμε δηλαδή ότι είναι και αυτοί άνθρωποι και στο κάτω-κάτω ζουν ανάμεσά μας! Μπορεί αυτοί οι άνθρωποι να έχουν και επιδημίες! Πώς θα τις αντιμετωπίσουμε; 
Να, λοιπόν, μία πρόταση! Να, λοιπόν, πεδίον δόξης λαμπρόν και για την Κυβέρνηση, αν θέλει, να το συζητήσουμε και να βρούμε έναν τρόπο!
Σε ό,τι αφορά τον ΕΟΠΥΥ, διαφωνεί κανείς απ’ αυτούς που γνωρίζουν αυτά τα ζητήματα ότι υπάρχει έλλειψη στελεχών και ότι πραγματικά χτίστηκε ένας φορέας που πρέπει να παίξει ένα σημαντικό ρόλο και δεν έχει στελέχη; Διαφωνεί κανείς ότι ενώ είπε η τότε Κυβέρνηση ότι θα είναι το 0,6% επί του ΑΕΠ, έπεσε ξαφνικά στο 0,4%; Μάλιστα, ας λάβουμε υπ' όψιν ότι είναι άλλο το ΑΕΠ της χώρας. Όπως αντιλαμβάνεστε, με την πολιτική που ακολουθείται, κάθε χρόνο έχουμε ένα εντελώς διαφορετικό επίπεδο του ΑΕΠ. 
Διαφωνεί κανείς στην πρότασή μας ότι αυτός ο φορέας πρέπει να έχει και λόγο στις δαπάνες, κυρία Πρόεδρε; 
Είναι δυνατόν να χτίζεις ένα φορέα ο οποίος πληρώνει χωρίς να ελέγχει πού πάνε αυτά τα λεφτά; Δεν είναι αυτό πρόταση; Καθίστε να τη συζητήσουμε. 
Και θα ήθελα να σας πω και κάτι ακόμα. Εμείς δεν θέλουμε ένα φορέα που θα αγοράζει μόνο υπηρεσίες. Κάνετε πολύ μεγάλο λάθος. Εμείς θέλουμε ένα φορέα παραγωγό. Καθίστε, λοιπόν, να συζητήσουμε γιατί αδρανοποιούνται, κυρία Πρόεδρε, κυρίες και κύριοι συνάδελφοι, τα εργαστήρια του ΙΚΑ; Πρόκειται για υποδομές που πλήρωσε ο ελληνικός λαός και που αποδεικνύεται εν τοις πράγμασι ότι οι εξετάσεις που γίνονται στα διαγνωστικά κέντρα στοιχίζουν τριπλάσια και τετραπλάσια. 
Και παρεμπιπτόντως, κύριε Υπουργέ, θα ήθελα να σας ρωτήσω γι’ αυτήν τη νέα εξέλιξη με τα ραντεβού. Το προσωπικό που έχετε χρησιμοποιήσει έχει προσληφθεί τώρα από το ΚΕΛΠΝΟ; Θέλουμε μία πληροφόρηση επ’ αυτού. 
Όμως, θα ήθελα να μας πείτε και κάτι ακόμα. Θα χρησιμοποιήσετε ανθρώπους που αυτήν τη στιγμή κινδυνεύουν να απολυθούν, ενώ θα μπορέσουν να χρησιμοποιηθούν και να στελεχώσουν πραγματικά την υπηρεσία; Διότι στην υπηρεσία που αναφέρατε –αναφέρατε τρεις υπηρεσίες- το αίτημα ήταν για δυόμισι χιλιάδες κλήσεις και οι τρεις άνθρωποι που δουλεύουν εκεί μπορούν να κλείσουν μόνο διακόσια πενήντα ραντεβού. Είναι αυτό ποιότητα υπηρεσιών για να είμαστε περήφανοι, όπως είπε κάποια συνάδελφος; Για να ξέρουμε τι λέμε! 
Οι δαπάνες, δηλαδή, μέχρι σήμερα, κυρία Πρόεδρε και κύριε Υπουργέ, που δίνει ο ελληνικός λαός -αφήστε την κριτική της αντιπολίτευσης που λέει ότι είναι λίγα- πιάνουν τόπο; Μπορείτε να ισχυριστείτε κάτι τέτοιο; Αν ισχυρίζεστε κάτι τέτοιο, πείτε μου λοιπόν ότι τα εμβόλια στην Ελλάδα έχουν την ίδια τιμή με τις τρεις καλύτερες τιμές της Ευρωπαϊκής Ένωσης. Θέλω να μου το αποδείξετε. 
Και επειδή είπατε για το rebate, ξέρετε πολύ καλά και ίσως και καλύτερα από εμένα τι γίνεται, γιατί κάποτε ήσασταν αντιπολίτευση. Όταν γίνεστε Υπουργοί, ξεχνάτε τι λέτε στην αντιπολίτευση. Ήταν πολύ σωστή η επισήμανση του Προέδρου κ. Κακλαμάνη. Ξεχάσατε, κύριε Σαλμά, τι λέγατε τότε στην κυβέρνηση του ΠΑΣΟΚ. Σας τα λέω, λοιπόν, τώρα εγώ. Έχουν εισπραχθεί όλα τα rebate; Πείτε μας, γιατί πρέπει να λέμε αλήθειες στον κόσμο σ’ αυτήν την πολύ δύσκολη στιγμή. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Και επειδή μας ρωτάτε πού θα βρούμε τα λεφτά για να βελτιώσουμε το σύστημα, αυτό είναι μια άποψη που εκπορεύεται από συγκεκριμένη πολιτική επιλογή. Εκεί που τα βρήκε το ΠΑΣΟΚ, αγαπητέ μου κύριε Πρόεδρε, και έχτισε το Εθνικό Σύστημα Υγείας τη δεκαετία του ’80. Δεν υπήρχε πριν. Όταν το έλεγε ως αντιπολίτευση, ξέρετε τι μας έλεγαν. Μας έλεγαν «δεν, δεν, δεν». Υπήρξε, όμως, μια πολιτική επιλογή που θεωρούσε ότι η υγεία πρέπει να έχει προτεραιότητα. Και έτσι βρέθηκαν κάποια λεφτά. Κάποιοι βέβαια, σας καταγγέλλουν και εσάς, αλλά και εμένα τότε ως ένα απλό στέλεχος, ότι το κάναμε με δανεικά. Έτσι τους βολεύει.","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"64348"," Ολοκληρώστε, σας παρακαλώ, κύριε Κουρουμπλή.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"64349"," Λέω λοιπόν, κυρία Πρόεδρε, ότι θα τα βρούμε τα λεφτά από τη φοροκλοπή, τη φοροδιαφυγή και τη φοροαποφυγή. 
Είδατε τι έγραψαν χθες για την GOOGLE έγκριτες εφημερίδες ακόμα και της Συμπολίτευσης; Έγραψαν για δισεκατομμύρια κύκλο εργασιών! Και ξέρετε πολύ καλά, κυρία Πρόεδρε, ότι παρουσιάζουν 7 εκατομμύρια ευρώ κύκλο εργασιών και 350.000 ευρώ φόρο. Μήπως θέλετε να σας πω για τις πολυεθνικές του φαρμάκου, τις οποίες ξέρει καλύτερα από εμένα ο κ. Σαλμάς;","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"64350"," Όχι, κύριε συνάδελφε. Σας παρακαλώ να ολοκληρώσετε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"64351"," Θέλετε να σας πω ότι έχουν τζίρο 3 ή 4 δισεκατομμυρίων και παρουσιάζουν ζημίες; Δεν το ξέρει ο κ. Σαλμάς και η Κυβέρνηση; Αν δεν το ξέρει, τουλάχιστον, πρέπει να τους πει ότι διαπραγματεύονται πρωτότυπα φάρμακα που έχουν κέρδος 60%! Και παρ’ όλα αυτά, διατηρούμε ακόμα αυτήν την αποικιοκρατική διάταξη που τους απαλλάσσει από την προώθηση του προϊόντος; 
Ε, λοιπόν, όταν υπάρχουν αυτά, δεν μπορούμε να λέμε συνεχώς ότι δεν υπάρχουν δυνατότητες. Ας εξαντλήσουμε τις δυνατότητες και τότε είναι βέβαιο ότι αυτός ο λαός έχει μέσα του και πατριωτισμό και αγάπη για τον τόπο και τη θέληση να σηκώσει το όποιο βάρος. Όμως, όταν αυτήν τη στιγμή αισθάνεται αυτήν την κοινωνική αδικία, δεν είναι δυνατόν να λειτουργήσει και να μην αντιδρά και να μην αντιδρούμε και εμείς.","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"64352","  Κλείστε, σας παρακαλώ, κύριε Κουρουμπλή.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"64353"," Κυρία Πρόεδρε, εμείς θεωρούμε ότι οι κοινωνικές δαπάνες είναι αναπτυξιακές όταν πιάνουν τόπο. Και μπορούμε πραγματικά και νοικοκύρεμα να κάνουμε, αλλά και παραγωγή να υπάρξει και στην Ελλάδα.","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"64354"," Κλείστε, παρακαλώ, κύριε συνάδελφε. Έχετε περάσει κατά πολύ το χρόνο σας και πρέπει να κλείσουμε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"64355"," Γιατί δηλαδή στην Ελλάδα το φάρμακο, κυρία Πρόεδρε, να έχει περιοριστεί στο 18% της κάλυψης των αναγκών;
Ευχαριστώ.
(Χειροκροτήματα από την πτέρυγα του ΣΥΡΙΖΑ - ΕΚΜ)","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"64356"," Ευχαριστούμε πολύ, κύριε Κουρουμπλή.
Κύριε Υπουργέ, έχετε το λόγο για πέντε λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"64357"," Να ξεκαθαρίσουμε πρώτα απ’ όλα ότι δεν έχει γίνει καμμία πρόσληψη από το ΚΕΕΛΠΝΟ. Είναι αποσπασμένοι, που ήδη έχουν προσληφθεί από καιρό για να στηρίξουν αυτήν την προσπάθεια. Καμμία νέα πρόσληψη δεν έχει γίνει. Ήταν σε άλλη υπηρεσία εκτός ΚΕΕΛΠΝΟ, στον ΟΠΑΔ για παράδειγμα, και ήρθαν εκεί για να βοηθήσουν, μέχρι να μεταταγούν στον ΕΟΠΥΥ, εκατόν πενήντα άτομα προσωπικό. Έκανε και σχετική δήλωση ο κ. Μανιτάκης, ο Υπουργός Διοικητικής Μεταρρύθμισης χθες, λέγοντας ότι η πρώτη τοποθέτηση που θα κάνει από τους σε διαθεσιμότητα υπαλλήλους θα είναι στον ΕΟΠΠΥ, για την εξυπηρέτηση των τηλεφωνικών ραντεβού.
Σε κάθε περίπτωση, όμως, για το εάν επαρκεί να καλύψει τα δύο χιλιάδες ραντεβού της Λεωφόρου Αλεξάνδρας στο Πολυιατρείο αυτή η υπηρεσία που εμείς στήνουμε, δεν είδα την ίδια αγωνία από το 2003 που ήταν ιδιωτική εταιρεία και πλήρωνε 19 εκατομμύρια ευρώ το ΙΚΑ. Από περιέργεια, όμως, θα ανατρέξω να βρω αν υπήρξε αυτή η ευαισθησία τότε από το 2003, που επί δέκα χρόνια πληρώνει 19 εκατομμύρια ευρώ το κράτος, 10 εκατομμύρια για τα τηλεφωνικά ραντεβού και 9 εκατομμύρια για τις γραμματείες. Εγώ κατήργησα τα 9 εκατομμύρια για τις γραμματείες και θέλω να καταργήσω …","ΜΑΡΙΟΣ ΣΑΛΜΑΣ",449
"64358"," …(Δεν ακούστηκε)","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"64359"," Ακούστε. Τώρα μιλήσατε, κύριε Κουρουμπλή.","ΜΑΡΙΟΣ ΣΑΛΜΑΣ",449
"64360"," …(Δεν ακούστηκε)","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"64361"," Κύριε Κουρουμπλή, αφήστε να μιλήσει ο Υπουργός, να πει αυτά που πρέπει να πει, εν πάση περιπτώσει.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"64362"," Θέλετε να μην ακουστεί η αλήθεια; Σας λέω ότι δεν θα το καταφέρετε.","ΜΑΡΙΟΣ ΣΑΛΜΑΣ",449
"64363"," …(Δεν ακούστηκε)","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"64364"," Σας παρακαλώ, κύριε Κουρουμπλή!","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"64365"," Και τα 10 εκατομμύρια ευρώ που ήταν για τις τηλεφωνικές κλήσεις,…","ΜΑΡΙΟΣ ΣΑΛΜΑΣ",449
"64366"," …(Δεν ακούστηκε)","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"64367"," Αφήστε να δώσει ο Υπουργός αυτήν την απάντηση που έχει!","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"64368"," …που μετακύλισε στους ασφαλισμένους η προηγούμενη διοίκηση,…","ΜΑΡΙΟΣ ΣΑΛΜΑΣ",449
"64369"," …(Δεν ακούστηκε)","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"64370"," Κύριε Κουρουμπλή, μου επιτρέπετε, δεν σέβεστε το Προεδρείο! Με συγχωρείτε. Ούτε θέλω να σας κάνω παρατήρηση. Σας παρακαλώ!
Ορίστε, συνεχίστε, κύριε Υπουργέ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"64371"," …(Δεν ακούστηκε)","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"64372"," Αυτήν την απάντηση έχει ο κύριος Υπουργός, εν πάση περιπτώσει, όποια κι αν είναι, κύριε Κουρουμπλή.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"64373"," …(Δεν ακούστηκε)","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"64374"," Μα γιατί διακόπτετε τώρα τον κύριο Υπουργό; Σας παρακαλώ! Έχετε τρία λεπτά για να πείτε δύο κουβέντες ακόμα, αν θέλετε να απαντήσετε, αλλά μη διακόπτετε τον κύριο Υπουργό. Σας παρακαλώ!","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"64375"," Δεν μπορώ να καταλάβω γιατί ενώ έχετε όλο το χρόνο να τα πείτε στο μικρόφωνο, επιλέγετε να τα πείτε εκτός μικροφώνου. Προφανώς, θα το επιλέγετε συνειδητά να μην γραφτούν στα Πρακτικά. Εν πάση περιπτώσει, όμως, εγώ επιλέγω να σας απαντώ στο μικρόφωνο και καθαρά, για να γράφονται.
Μετά από τα τηλεφωνικά ραντεβού, λοιπόν, που σας λέω θα ολοκληρωθεί μέχρι τέλος Φεβρουαρίου και στις εκατόν πέντε μονάδες η κάλυψη και η εξυπηρέτηση των τηλεφωνικών ραντεβού με δημοσίους υπαλλήλους για πρώτη φορά, χωρίς να πληρώνει 19 εκατομμύρια ευρώ το ασφαλιστικό σύστημα, το ΙΚΑ τότε, και χωρίς να έχουν μετακυλιθεί, όπως το τελευταίο πεντάμηνο, στον ασφαλισμένο τα 19 εκατομμύρια ευρώ για να πληρωθούν από την τσέπη του.","ΜΑΡΙΟΣ ΣΑΛΜΑΣ",449
"64376"," …(Δεν ακούστηκε)","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"64377"," Μόλις τελειώσει ο Υπουργός, θα πάρετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"64378"," Αυτό, λοιπόν, όλοι από χθες που το ανακοινώσαμε, όλες οι πτέρυγες, οι εφημερίδες, οι δημοσιογράφοι το είδαν θετικά. Εσάς μπορεί να σας ενοχλεί ή να λέτε «γιατί δεν έγινε ακριβώς έτσι και γιατί δεν καλύπτει;»
Αφού σας ενδιαφέρει ακούστε και κάτι άλλο. Με τα πενταψήφια τηλέφωνα έπαιρναν οι ασθενείς στο ΙΚΑ της Λεωφόρου Αλεξάνδρας και ήθελαν μεγαλύτερο χρόνο αναμονής, μέχρι και είκοσι και είκοσι πέντε ημέρες. Εμείς, όταν λειτούργησε από την Παρασκευή μ’ αυτούς τους πέντε στη γραμματεία, είδαμε ότι τα ραντεβού κλείνονται μέχρι τρεις-τέσσερις μέρες το αργότερο για όλες τις ειδικότητες και το μελετούμε. Άρα, λοιπόν, αφήστε να δούμε πώς θα εξελιχθεί. 
Εγώ θέλω να μου πείτε: Είναι προς τη σωστή κατεύθυνση το να στηρίζουμε, με  το προσωπικό του ΕΟΠΥΥ και με τους δημοσίους υπαλλήλους, τους ασφαλισμένους μας και να παίρνουν με 0,1 ευρώ την κλήση ή ήταν καλά τα πενταψήφια με 1,8 που έφταναν μέχρι και 4 ευρώ από κινητό; Τι ήταν πιο καλό; Ή ήταν πιο καλά το παλιό σύστημα, να πληρώνει 19 εκατομμύρια το κράτος; Εγώ νομίζω ότι αυτό που κάναμε είναι το σωστό, γι’ αυτό και το κάναμε.
Δεύτερον, επειδή επανήλθατε στο rebate, εκεί στο φάρμακο δείχνετε μια επιμονή. Ξέρετε τα θέματα. Σέβομαι πάντα τη γνώμη σας, να ξέρετε, για να είμαι ειλικρινής. Το rebate εισπράχθηκε είτε με ρευστό είτε με συμψηφισμό.","ΜΑΡΙΟΣ ΣΑΛΜΑΣ",449
"64379"," Να το δούμε.","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"64380"," Όχι να δούμε.","ΜΑΡΙΟΣ ΣΑΛΜΑΣ",449
"64381"," Μακάρι.","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"64382"," Έγινε αυτό.","ΜΑΡΙΟΣ ΣΑΛΜΑΣ",449
"64383"," Αυτό θέλουμε.","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"64384"," Τώρα, ο νόμος είναι σαφής. Κι αφού θέλετε να πούμε για το rebate κι αφού σας λέω ότι συμψηφίστηκε ή πληρώθηκε, όποια εταιρεία δεν το έχει πληρώσει, θα βγει το φάρμακό της έξω από τη λίστα. Έτσι λέει ο νόμος και θα γίνει.
Αλλά για πείτε μου τώρα, όλες τις προηγούμενες χρονιές πληρώνονταν το rebate; Όχι. 
Φαντάζομαι θα θέλατε να με ρωτήσετε, αλλά ξεχάσατε, το εξής: Το clawback το εισπράξατε; Του πρώτου εξαμήνου βεβαίως και το εισπράξαμε. Γι αυτό και κρατήσαμε τη φαρμακευτική δαπάνη εντός στόχου στα 280 εκατομμύρια ευρώ. Όπως πολύ καλά ξέρετε, δεν είναι εύκολη απόφαση να παίρνεις ζεστό χρήμα από τη βιομηχανία όταν της χρωστάς κιόλας. 
Όσον αφορά τη φαρμακευτική δαπάνη, είπε η κ. Χριστοφιλοπούλου ότι μάλλον αυξήθηκε τώρα τελευταία. Σας λέω επίσημα όχι και το ανακοινώνω από το Βήμα της Βουλής. 
Το τελευταίο τετράμηνο είναι πολύ κάτω η φαρμακευτική ασφαλιστική δαπάνη από το δεύτερο τετράμηνο η οποία ήταν πολύ κάτω από το πρώτο τετράμηνο. Δηλαδή το δεύτερο τετράμηνο μειώθηκε η δαπάνη σε σχέση με το πρώτο τετράμηνο και το τρίτο τετράμηνο ήταν απόλυτα μέσα στο στόχο και δεν θα χρειαστεί ούτε 1 ευρώ clawback.","ΜΑΡΙΟΣ ΣΑΛΜΑΣ",449
"64385"," Μήπως λόγω των απεργιών, κύριε Υπουργέ;","ΑΠΟΣΤΟΛΟΣ ΚΑΚΛΑΜΑΝΗΣ",172
"64386"," Όχι και θα σας πω γιατί. Γι’ αυτό είπα για τετράμηνο. Αλλιώς θα σας έλεγα ότι το Σεπτέμβριο πήγαμε στα 135 εκατομμύρια ευρώ. Παίρνω, όμως, σταθμισμένους τους μήνες. Τον Μάιο και Ιούνιο είχαμε απεργίες και ήταν χαμηλά η δαπάνη. Ο κόσμος πήγε και πήρε τα φάρμακα τον Ιούλιο και τον Αύγουστο και ήταν πολύ ψηλά η δαπάνη. Επίσης τον Σεπτέμβριο είχαμε κινητοποιήσεις και τον Οκτώβριο πήγε επάνω η δαπάνη. Το Νοέμβριο είχαμε μόνο πέντε μέρες κινητοποιήσεις και πήγε χαμηλά η δαπάνη, στα 217 εκατομμύρια ευρώ. Και το Δεκέμβριο φαίνεται ότι θα είναι χαμηλά η δαπάνη.
Επομένως, σταθμισμένα σας λέω ότι έχει μειωθεί η φαρμακευτική δαπάνη.
Όσον αφορά τα πρωτότυπα φάρμακα, εμείς τα τιμολογήσαμε όπως αναφέρει ο νόμος που ψήφισε η Βουλή, με το μέσο όρο των τριών φθηνότερων χωρών της Ευρώπης. Σε είκοσι δύο χώρες εξετάζουμε. Αν ρωτούσατε τα προηγούμενα χρόνια -που βέβαια η τιμολόγηση ήταν στο Υπουργείο Εμπορίου- τον Υπουργό «φέρτε μου τις τιμές να δω αν είναι αυτές ο μέσος όρος και αν είναι αυτές οι τρεις μικρότερες», δεν είμαι τόσο σίγουρος αν θα μπορούσε να σας τις δείξει.
Αυτή ήταν μια μεγάλη μεταρρύθμιση που κάναμε. Δεν σας κρύβω ότι και από την προηγούμενη πολιτική ηγεσία και από την κυβέρνηση Παπανδρέου, είχε γίνει μια προσπάθεια. Έχω την αίσθηση ότι και ο τότε Πρωθυπουργός και η κ. Κατσέλη προσπάθησαν να βρουν από έναν ιδιωτικό οργανισμό, όπως μου έχουν πει και είχαν μιλήσει και με την Καγκελάριο της Αυστρίας για να πάρουν μια βάση δεδομένων. Δεν κατέστη εφικτό όμως τότε. Ο Θεός βοήθησε τώρα. Είχε η Ευρωπαϊκή Επιτροπή βάση δεδομένων, την αναζητήσαμε και τη βρήκαμε. Και οι τιμές βγαίνουν από τη βάση δεδομένων που έχει και ο Europit. Αυτή η βάση δεδομένων είναι ανηρτημένη στον ΕΟΦ.
Αν ρωτούσατε τα προηγούμενα χρόνια πού γίνεται η επεξεργασία των τιμών από δώδεκα χιλιάδες φάρμακα σε είκοσι δύο χώρες, δηλαδή διακόσιες πενήντα χιλιάδες τιμές για δαπάνη που αφορά δισεκατομμύρια, δεν είμαι τόσο σίγουρος αν θα σας πουν πού έβρισκαν τις τιμές και ποιος τις επεξεργάζονταν. Ή και αν σας πουν, μπορεί και να μη σας καλύπτει. 
Σήμερα εγώ σας λέω ότι τις τιμές αυτές τις επεξεργάζεται ο Εθνικός Οργανισμός Φαρμάκων. Δεν είναι πιο διαφανές	; Δεν είναι μια μεταρρύθμιση; Δεν δείχνει αποφασιστικότητα να καθαρίσουμε το τοπίο και όλα να γίνονται με διαφάνεια; Βεβαίως, λάθη μπορεί να έγιναν. Καινούργια ομάδα συστήθηκε στον ΕΟΦ, έκανε λάθη και τα διορθώσαμε μια φορά. Τα διορθώσαμε και δεύτερη φορά. Είμαστε εδώ. Το επόμενο δελτίο τιμών που θα βγει θα έχει λιγότερα λάθη ή δεν θα έχει καθόλου. Αλλά έπρεπε να κάνουμε μια μεταρρύθμιση.
Ο ΕΟΠΥΥ έχει στελέχη και έχει και ικανά στελέχη. Το πρόβλημά του δεν είναι ότι δεν έχει στελέχη. Έχει ικανά στελέχη αλλά είναι λίγα. Γιατί έγινε αυτό; Γιατί όταν έγινε η συγχώνευση των κλάδων υγείας τι έκαναν τα ασφαλιστικά ταμεία; Κράτησαν ό,τι καλύτερο σε προσωπικό είχαν, υπαλλήλους ΠΕ και ΤΕ και έστελναν στον ΕΟΠΥΥ υπαλλήλους ΔΕ και ΥΕ. Θεώρησαν ότι αυτό ήταν μεγάλη ανακάλυψη και πολιτική απόφαση. Έτσι, άφησαν τον ΕΟΠΥΥ με λίγους υπαλλήλους. 
Πραγματικά όμως τα στελέχη που διοικούν είναι υψηλού επιπέδου, αλλά το υπόλοιπο προσωπικό είχε τις δυνατότητες που είχε. Και θέλω να τους ευχαριστήσω γιατί κάνουν υπεράνθρωπες προσπάθειες και στηρίζουν αυτό το εγχείρημα με αυτό το προσωπικό που τους άφησαν τα ταμεία.
Εμείς όμως τι κάνουμε σήμερα; Ήρθαν οι διακόσιοι δέκα από το ΤΑΥΤΕΚΩ και προχθές υπογράψαμε και κοινή υπουργική απόφαση. Έρχονται άλλοι πενήντα από τον «Οίκο Ναύτου» και άλλοι εκατόν πενήντα θα έρθουν λόγω της διοικητικής μεταρρύθμισης. Προσπαθούμε.
Είπε ο κ. Στρατούλης –να μην το αφήσω αναπάντητο αν είναι αλήθεια αυτά τα ρητορικά επαναληπτικά ερωτήματα- αν αυξήθηκε η θνησιμότητα κατά 25%.","ΜΑΡΙΟΣ ΣΑΛΜΑΣ",449
"64387"," Η νοσηρότητα.","ΔΗΜΗΤΡΙΟΣ ΣΤΡΑΤΟΥΛΗΣ",485
"64388"," Όχι, για τη νοσηρότητα δεν είμαι σε θέση να πω. Η θνητότητα δεν αυξήθηκε από το μνημόνιο 25%, ούτε των νεογνών. Γιατί 25% και 3% που είπατε, 28%, θα μειωνόταν ο πληθυσμός της Ελλάδας κατά το ένα τρίτο. Δεν ισχύει αυτό. Αφήστε τις μελέτες. Αυτοί οι τεχνοκράτες, που κάνουν τις μελέτες, κάνουν και λάθη. Μην τα παίρνετε κι όλα τοις μετρητοίς. Να κρατάτε και λίγο πισινή. 
Άκουσα και για τους φαρμακοποιούς. Είπατε γιατί οι εταιρείες δεν πιστώνουν τους φαρμακοποιούς. Δεν είναι ρητορικό το ερώτημα προς έναν πολιτικό που υπέγραψε. Έβαλα την υπογραφή μου πάνω σε αγορανομική διάταξη, υπουργική απόφαση που λέει ότι δύο μήνες θα είναι η πίστωση της φαρμακοβιομηχανίας στους φαρμακοποιούς. Το έκανα αυτό.","ΜΑΡΙΟΣ ΣΑΛΜΑΣ",449
"64389"," Δεν την εφαρμόζουν, κύριε Υπουργέ.","ΑΠΟΣΤΟΛΟΣ ΚΑΚΛΑΜΑΝΗΣ",172
"64390"," Εντάξει, κύριε Πρόεδρε. Έχετε δίκιο. Ελέγχεται αυτό για τη μορφή της αγορανομικής διάταξης.
Να σας πω και το ιστορικό, που είμαι βέβαιος ότι σας ενδιαφέρει.","ΜΑΡΙΟΣ ΣΑΛΜΑΣ",449
"64391"," Ολοκληρώστε, κύριε Υπουργέ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"64392"," Σε αυτήν την αλυσίδα της προμήθειας φαρμάκου υπήρχε στο τέλος μία δέσμευση από τη Βουλή, που έλεγε ότι το ποσοστό κέρδος του φαρμακοποιού θα το μειώσουμε, δηλαδή θα πάρουμε πίσω ένα rebate από τους φαρμακοποιούς στον ΕΟΠΥΥ, εφόσον ο ΕΟΠΥΥ πληρώσει σε σαράντα πέντε μέρες. Όταν το ψήφισε αυτό η Βουλή τότε, προφανώς, δεν είχε εκτίμηση των εσόδων και της δυνατότητας να πληρώνει και οι φαρμακοποιοί δεν το πλήρωναν. Ήρθε και νομοθετήθηκε αναδρομικά και τα πληρώνει τώρα. Γι’ αυτό επέτρεψε και την καταβολή του clawback στην φαρμακοβιομηχανία η οποία το είχε προσβάλλει λέγοντας  «επειδή δεν τα πληρώνουν οι φαρμακοποιοί, επειδή δεν μπορεί ο ΕΟΠΥΥ να πληρώσει σε σαράντα πέντε μέρες, ζητάτε από εμάς;». Ζήσαμε όλοι τη στρέβλωση. Και οι φαρμακοποιοί πληρώνουν και το clawback το δίνει. 
Έλεγαν «ναι αλλά γιατί να αργείτε να μας πληρώσετε;». Είπαμε εμείς «Γιατί πιέζετε τόσο τον ΕΟΠΥΥ τώρα που δεν σας πληρώνει σε σαράντα πέντε ημέρες; Επειδή το είπε ο νόμος; Ο νόμος έκανε μια εκτίμηση. Ο νόμος αλλάζει». Και άλλαξε ο νόμος. Έγινε εξήντα. Δεν τους αφήσαμε ακάλυπτους. Κάλεσα πρώτα τη βιομηχανία, τις φαρμακαποθήκες και τους φαρμακοποιούς και τους ζήτησα επίμονα να προσαρμοστεί η εφοδιαστική αλυσίδα στις δυνατότητες του ΕΟΠΥΥ που πληρώνει, όχι δηλαδή οι ασφαλιστικές εισφορές να προσαρμοστούν στο πώς θέλουν οι εταιρείες και οι φαρμακαποθήκες να πιστώνουν τους φαρμακοποιούς. Δεν ανταποκρίθηκαν. Το κάναμε υπουργική απόφαση. 
Βέβαια, επειδή παρεμβαίνεις στην αλυσίδα και στην αγορά λέγοντας πόσο θα πιστώνει ο ένας τον άλλον, γι’ αυτό έχουν και μία διαφωνία περί της δυνατότητάς τους να μην εφαρμόσουν την απόφαση. Εμείς, όμως, βεβαίως λέμε ότι πρέπει να την εφαρμόσουν για να προσαρμοστεί όλη η αλυσίδα πάνω στη δυνατότητα που έχει ο ΕΟΠΥΥ να πληρώνει. 
Και κλείνω με κάτι τελευταίο. Ζητώ από όλους σας να στηρίξετε τον ΕΟΠΥΥ. Βλέπετε, τον ΕΟΠΥΥ τον έφτιαξε η προηγούμενη κυβέρνηση. Όμως, δεν έχω καμμία φοβία και κανέναν ενδοιασμό να πω ότι ήταν κάτι σωστό. Ο Παρασκευάς Αυγερινός πήγε να το κάνει το 1983 και το πήρε πίσω. Έγινε. Τι σημασία έχει αν το έκανε η προηγούμενη κυβέρνηση ή ο προηγούμενος Πρωθυπουργός και πρέπει εγώ σήμερα να μην πω ότι είναι σωστό. Ήταν σωστό.
Τι πρέπει να κάνουμε εμείς σήμερα; Πρέπει να το στηρίξουμε όλοι. Δεν έχει νόημα να λέμε ότι πεθαίνει ο ΕΟΠΥΥ. Δεν κερδίζουμε τίποτα. Θα το στηρίξουμε όλοι και δεν θα πεθάνει. Και δεν θα πεθάνει γιατί συμφωνούμε σε ένα πράγμα και να κλείσουμε με κάτι αισιόδοξο. Συμφωνούμε ότι ο οργανισμός αυτός θέλει στήριξη από την Κυβέρνηση στο σκέλος των εσόδων. Δεν είναι έτσι ωραία που κλείνουμε με συμφωνία; Και σας το λέω κι εγώ ως Υπουργός. Για να πει κάποιος ότι θέλει να κλείσει από το σκέλος των εσόδων στον Υπουργό Οικονομικών -με τον οποίο είχαμε την προηγούμενη Τετάρτη τρεις ώρες σύσκεψη γι’ αυτό το θέμα, για να λύσουμε το θέμα από το σκέλος των εσόδων- για να πας να ζητήσεις στήριξη από τον Υπουργό Οικονομικών, πρέπει σαν Υπουργείο πρώτα, όπως ξέρετε γιατί έτσι γινόταν όλα τα χρόνια, να έχεις κάνει το καθήκον σου.
Εκτιμώ ότι τη σπατάλη την περιορίσαμε. Γι’ αυτό είπα στους συναδέλφους μου να μου πουν παραδείγματα σπατάλης στον ΕΟΠΥΥ. Κόψαμε τη σπατάλη. Είναι πολύ σημαντικό να έχεις κόψει τη σπατάλη και πλέον να ζητάς τη στήριξη από το σκέλος των εξόδων για να ισοσκελιστεί ο προϋπολογισμός του οργανισμού και να μπορεί να πληρώνει τους παρόχους.
Με αυτά τα λίγα λόγια, θέλω να ευχηθώ χρόνια πολλά σε όλους. Θα πάει και ο ΕΟΠΥΥ και η χώρα καλά και εμείς όλοι θα συμβάλουμε με αυτές τις συζητήσεις γιατί από κάθε συζήτηση όλο και κάτι θετικό προκύπτει και μας προβληματίζει για να το εφαρμόσουμε.","ΜΑΡΙΟΣ ΣΑΛΜΑΣ",449
"64393"," Ευχαριστούμε, κύριε Υπουργέ.
Κύριε Κουρουμπλή, θέλετε το λόγο;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"64394"," Για δύο λεπτά, κυρία Πρόεδρε, επειδή είπε ο Υπουργός ότι αποφεύγω να μιλήσω για να μην γραφτούν στα Πρακτικά.","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"64395"," Δεν νομίζω ότι το εννοούσε έτσι ο κύριος Υπουργός.
Εν πάση περιπτώσει, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"64396"," Κύριε Υπουργέ, τις εταιρείες αυτές άλλοι τις προσέλαβαν, δεν τις προσλάβαμε εμείς. Εμείς χαιρόμαστε που θα αξιοποιηθεί το προσωπικό του δημοσίου που σπρώχνεται στην απόγνωση και στην απόλυση. 
Σ’ ό,τι αφορά τη δημοκρατία και το Κοινοβούλιο, αγαπητέ κύριε Κακλαμάνη που ξέρω πόσο πιστεύετε στην Κοινοβουλευτική Δημοκρατία, άλλοι είναι εκείνοι που την αποθεσμοποιούν και την απαξιώνουν ακόμα και με την τελευταία πράξη νομοθετικού περιεχομένου όπου παραιτούνται από ζητήματα εθνικής κυριαρχίας. Αυτοί λοιπόν, αντί να φέρουν τα ζητήματα στο Κοινοβούλιο και το Κοινοβούλιο να συζητά, δεν το κάνουν.
Εύχομαι χρόνια πολλά σε όλους.","ΠΑΝΑΓΙΩΤΗΣ ΚΟΥΡΟΥΜΠΛΗΣ",252
"64397"," Κυρίες και κύριοι συνάδελφοι, ολοκληρώθηκε η συζήτηση της υπ’ αριθμόν 11/27-9-2012 επερώτησης του Προέδρου της Κοινοβουλευτικής Ομάδας του ΣΥΡΙΖΑ-ΕΚΜ κ. Αλέξη Τσίπρα και Βουλευτών του κόμματός του, προς τον Υπουργό Υγείας, σχετικά με τον ΕΟΠΥΥ και την πρωτοβάθμια περίθαλψη.
Δέχεστε στο σημείο αυτό να λύσουμε τη συνεδρίαση;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"64398"," Μάλιστα, μάλιστα.
Με τη συναίνεση του Σώματος και ώρα 14.52΄ λύεται η συνεδρίαση για τη Δευτέρα 7 Ιανουαρίου 2013 και ώρα 18.00΄ με αντικείμενο εργασιών του Σώματος κοινοβουλευτικό έλεγχο: συζήτηση της υπ’ αριθμ. 25/19/3-12-2012 επίκαιρης επερώτησης σύμφωνα με την ημερήσια διάταξη που έχει διανεμηθεί.
Ο","ΟΛΟΙ ΟΙ ΒΟΥΛΕΥΤΕΣ",NA
