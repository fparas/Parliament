"","Content","name","ParlmemberID"
"2826","Date","1-7-2013",NA
"2827"," Μου επιτρέπετε, κυρία Πρόεδρε;","ΓΕΩΡΓΙΟΣ ΚΑΛΑΝΤΖΗΣ",174
"2828"," Ορίστε, κύριε Αντιπρόεδρε, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"2829"," Ευχαριστώ πάρα πολύ. 
Ούτε ένα λεπτό δεν θα μιλήσω, κυρία Πρόεδρε. 
Η  διαφορά συμπεριφοράς και νοοτροπίας, που καθένας από εμάς δείχνει, φαίνεται από το ότι ο Υπουργός κ. Βαρβιτσιώτης, ενώ δεν είναι ούτε μία εβδομάδα  Υπουργός και μπορούσε να επικαλεστεί χίλιους λόγους για να μη βρίσκεται σήμερα κοντά μας και να απαντήσει σε ερωτήσεις συναδέλφων, τιμώντας τη συναδελφική και τη βουλευτική του ιδιότητα, σήμερα είναι παρών. 
Αντίθετα, ο κ. Στουρνάρας για δεύτερη φορά δεν είναι παρών για μία ερώτηση που μας απασχολεί και στην οποία έχει υποχρέωση να απαντήσει, διότι με την απάντησή του θα δώσει λύσεις σε χιλιάδες επιχειρήσεις των Νομών Καβάλας και Δράμας. 
Την επόμενη φορά που θα επανέλθει η ερώτηση, κυρία Πρόεδρε, θα πρέπει να απαντήσει ο κ. Στουρνάρας, επειδή στη συνεδρίαση που έγινε στο γραφείο του, παρουσία των τεσσάρων Βουλευτών του Νομού  Καβάλας, ο Γενικός Διευθυντής του Υπουργείου τού είπε ότι αυτό το θέμα είναι τουλάχιστον παράνομο. Βέβαια, για εμάς δεν είναι παράνομο, διότι έχουμε δύο αποφάσεις -μία απόφαση του 2002, του κ. Χριστοδουλάκη και μία απόφαση του 2008, του κ. Αλογοσκούφη- με τις οποίες και η Καβάλα και η Δράμα εντάσσονταν στην ίδια κατηγορία κινήτρων με τους υπόλοιπους νομούς, όπως είναι και το σωστό. 
Επομένως, ο κ. Στουρνάρας, εφόσον λέει ότι είναι παράνομο, όπως και ο Γενικός του Διευθυντής  -εμείς, βέβαια, δεν θεωρούμε ότι είναι παράνομο, όταν δύο Υπουργοί προηγουμένως έχουν υπογράψει την ίδια απόφαση- νομίζω ότι θα πρέπει να απαντήσει. 
Θα προχωρήσουμε σε όλες τις απαραίτητες ενέργειες, αν είναι παράνομο, όπως λέει, γιατί χάνονται χρήματα του ελληνικού λαού, ειδικά σήμερα που ο ελληνικός λαός πεινάει.","ΓΕΩΡΓΙΟΣ ΚΑΛΑΝΤΖΗΣ",174
"2830"," Ευχαριστώ, κύριε  Αντιπρόεδρε. 
Ξέρετε πολύ καλά και εσείς, όπως και άλλοι συνάδελφοι -και έχει επανειλημμένα θιχθεί το θέμα και στην Ολομέλεια αλλά και στη Διάσκεψη των Προέδρων- ότι όταν δεν παρουσιάζονται πάρα πολλοί, συνάδελφοι και μη, Υπουργοί -δηλαδή Βουλευτές και εξωκοινοβουλευτικοί Υπουργοί- ουσιαστικά απαξιώνουν το Κοινοβούλιο και τους συναδέλφους. Είναι ό,τι χειρότερο. Αυτό το βλέπουμε και εμείς που είμαστε και Αντιπρόεδροι και εκπροσωπούμε τους  συναδέλφους μας τόσο στην Έδρα του Κοινοβουλίου όσο και εκτός. Καταλαβαίνω, λοιπόν, σε πόσο δύσκολη θέση είστε και εσείς απέναντι σε έναν Υπουργό της Κυβέρνησης την οποία στηρίζετε. 
Αυτό δεν είναι ό,τι καλύτερο. Πρέπει να γίνει κάτι. Επανειλημμένα  και ο κ. Μεϊμαράκης και όλοι μας έχουμε τοποθετηθεί επί του θέματος. Άρα, πρέπει να γίνει κάτι και με την Κυβέρνηση και με τους Υπουργούς της. 
Σας ευχαριστώ πάντως, κύριε Καλαντζή. Οι Καβαλιώτες πατριώτες σας θα  περιμένουν την επόμενη φορά να επαναπροσδιορίσετε  την ερώτησή σας και να δούμε αν θα έρθει ο κύριος Υπουργός. 
Επίσης η δεύτερη με αριθμό 1630/25-6-2013 επίκαιρη ερώτηση πρώτου κύκλου της Βουλευτού Τρικάλων του Συνασπισμού Ριζοσπαστικής Αριστεράς-Ενωτικό Κοινωνικό Μέτωπο κ. Παναγιώτας Δριτσέλη προς τον Υπουργό Υγείας, σχετικά με την αντιμετώπιση των προβλημάτων στο σύστημα δημόσιας υγείας στα Τρίκαλα, δεν θα συζητηθεί λόγω κωλύματος του κυρίου Υπουργού και διαγράφεται. 
Θα συζητηθεί τώρα η πρώτη με αριθμό 1631/25-6-2013 επίκαιρη ερώτηση δευτέρου κύκλου του Βουλευτή Κυκλάδων του Συνασπισμού Ριζοσπαστικής Αριστεράς-Ενωτικού Κοινωνικού Μετώπου κ. Νικολάου Συρμαλένιου προς τον Υπουργό Ναυτιλίας και Αιγαίου, σχετικά με την εξοικονόμηση και τη διαχείριση του νερού στις Κυκλάδες.
Το λόγο έχει ο συνάδελφος κ. Συρμαλένιος προκειμένου να αναπτύξει την ερώτησή του.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"2831"," Ευχαριστώ, κυρία Πρόεδρε. 
Κατ’ αρχάς θέλω να εκφράσω και εγώ την ικανοποίησή μου που ο Υπουργός ήρθε για να απαντήσει στην επίκαιρη ερώτησή μας, διότι όπως ακούσατε και προηγουμένως, πάρα πολλοί Υπουργοί απαξιούν να έρχονται και αυτό είναι πολύ κακό για την κοινοβουλευτική λειτουργία.
Το θέμα που θέτω σήμερα και που θέλουμε να συζητηθεί είναι ένα από τα σοβαρότερα θέματα που απασχολούν τα νησιά μας στις Κυκλάδες, καθώς και πολλά άλλα νησιά στα Δωδεκάνησα και άλλα, κυρίως μικρομεσαία νησιά στην υπόλοιπη νησιωτική χώρα. 
Κατά την άποψή μας εδώ και πάρα πολλά χρόνια οι κυβερνήσεις οι οποίες πέρασαν δεν μπόρεσαν να χαράξουν μια στρατηγική έτσι ώστε να υπάρξει μια ολοκληρωμένη διαχείριση του υδάτινου δυναμικού των νησιών για να λυθούν τα προβλήματα της υδροδότησης, τα οποία τους καλοκαιρινούς μήνες προφανώς, γίνονται πολύ πιο οξυμένα. Είμαστε ακόμα σε μια περίοδο όπου το θέμα αντιμετωπίζεται με τα υδροφόρα πλοία, κυρίως για τα μικρά νησιά -για παράδειγμα έχουμε τη Σχοινούσα, Ηρακλειά, Κουφονήσι, Δονούσα, Αμοργό και Κίμωλο στις Κυκλάδες και άλλα νησιά- έναντι ενός πανάκριβου τιμήματος που πληρώνει το Υπουργείο Ναυτιλίας και Αιγαίου. Διαβάσαμε ότι γύρω στα 2,5 εκατομμύρια ευρώ κόστισε φέτος αυτή η σύμβαση με τον εργολάβο, ο οποίος εκβιάζει βεβαίως κάθε φορά για καλύτερες τιμές. 
Πιστεύουμε ότι αυτή η λύση δεν είναι λύση. Η λύση είναι να υπάρξει μια ολοκληρωμένη διαχείριση του υδάτινου δυναμικού με μικρά φράγματα με ομβριοδεξαμενές, με ταμιευτήρες συλλογής του νερού, όπου αυτά τα μέτρα θα εμπλουτίζουν τον υδροφόρο ορίζοντα και ταυτόχρονα θα εξοικονομούν και νερό. 
Βεβαίως, εκτός από το θέμα της λύσης με λιμνοδεξαμενές, φράγματα, η βασική λύση που δίνεται μέχρι σήμερα είναι η λύση των αφαλατώσεων που εμείς λέμε ότι επιθυμούμε να γίνονται με ανανεώσιμες πηγές ενέργειας, επειδή οι εγκαταστάσεις για να λειτουργήσουν είναι πολύ ενεργοβόρες. Και αυτές όμως αντιμετωπίζουν σοβαρά προβλήματα συντήρησης αλλά και καθυστέρησης έγκρισής τους. 
Αυτό που ρωτάμε σήμερα είναι, πρώτον, εάν προτίθεται το Υπουργείο να εξακολουθήσει να πληρώνει πανάκριβα για τη μεταφορά του νερού προς τα νησιά, επιβαρύνοντας υπέρμετρα τον προϋπολογισμό και τους φορολογούμενους Έλληνες. 
Δεύτερον, πώς θα διασφαλίσει την επιτάχυνση των διαδικασιών εγκατάστασης μονάδων αφαλάτωσης, αν υπάρχει σχεδιασμός να λειτουργήσουν με ανανεώσιμες πηγές ενέργειας και εάν υπάρχει επίσης σχεδιασμός για τη συντήρησή τους και στήριξη των δήμων Α΄ βαθμού.
Και τρίτον, τι θα γίνει με τις συμβάσεις τις οποίες έχει συνάψει η ΕΥΔΑΠ νήσων τόσο με το Υπουργείο Ναυτιλίας όσο και με ορισμένους ΟΤΑ, τη στιγμή που η ΕΥΔΑΠ βρίσκεται σε πορεία ιδιωτικοποίησης, κάτι που σημαίνει ότι ο υδροφόρος ορίζοντας θα παραδοθεί σε ιδιωτικά συμφέροντα. 
Ευχαριστώ.","ΝΙΚΟΛΑΟΣ ΣΥΡΜΑΛΕΝΙΟΣ",488
"2832"," Ευχαριστώ  και εγώ, κύριε συνάδελφε.
Το λόγο έχει ο Υπουργός Ναυτιλίας και Αιγαίου κ. Μιλτιάδης Βαρβιτσιώτης προκειμένου να απαντήσει.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"2833"," Ευχαριστώ, κυρία Πρόεδρε.
Κύριε συνάδελφε, με την ερώτησή σας θέτετε ένα από τα βασικότερα προβλήματα των μικρών νησιών του Αιγαίου. Θα σας πω ξεκάθαρα την προσωπική μου άποψη, την οποία θέλω να μετουσιώσω και σε κυβερνητική πολιτική. 
Το Υπουργείο Ναυτιλίας και Αιγαίου δεν πρέπει να πληρώνει και να ασχολείται με την υδροδότηση των νησιών. Αυτό είναι θέμα της τοπικής αυτοδιοίκησης πρώτου και δεύτερου βαθμού και της αποκεντρωμένης διοίκησης. Αυτοί πρέπει να ασχολούνται με αυτό το θέμα, γιατί δεν μπορεί ο Πειραιάς να ξέρει τις ανάγκες των Κουφονησίων, των Λειψών -μια και κάθεται η Βουλευτής Δωδεκανήσου πίσω σας- και όλων των άλλων νησιών, τα αιτήματα των οποίων δεχόμαστε καθημερινά.
Θα σας πω ότι το πρώτο τηλέφωνο που δέχθηκα μετά την ορκωμοσία μου, ήταν από τον Δήμαρχο της Πάτμου, ο οποίος μου είπε: «Στέρεψα». Και ο Δήμαρχος -νομίζω- των Λειψών πήρε σήμερα να μου πει ότι πίνουνε νερό στο όνομά μου, γιατί μόλις προχθές, υπέγραψα τη σύμβαση για τη μεταφορά ύδατος, η οποία είναι πανάκριβη, αναποτελεσματική και σίγουρα μπλέκει σε δαιδαλώδεις διαδικασίες, για να υλοποιηθεί. Υπάρχουν φθηνότεροι τρόποι και για τη μεταφορά, αλλά και για την, κατά τόπους, αφαλάτωση νερού και αποθήκευσή του. 
Ο προκάτοχός μου, ο κ. Μουσουρούλης, είχε κάνει μία σύσκεψη στις 3 Ιουνίου με όλους τους φορείς και τους εκπροσώπους όλων των νησιών, που ζητούν την ενίσχυση, στην οποία είχαν καταλήξει σε ορισμένα συμπεράσματα. Θα σας πω πολύ περιληπτικά πού καταλήγουν αυτά τα συμπεράσματα. Δεν υπάρχει καμμία μα καμμία περίπτωση ή είναι ελάχιστες οι περιπτώσεις, που υπάρχουν ολοκληρωμένες μελέτες στα νησιά -είτε μελέτες για την αφαλάτωση είτε μελέτες για την κατασκευή δεξαμενών- οι οποίες θα μπορούσαν να υλοποιηθούν. Αυτό σημαίνει ότι είμαστε ακόμα στα σπάργανα και χρειάζεται πολύ μεγάλη προσπάθεια για να τρέξουν οι διαδικασίες. 
Στην πρόθεση του Υπουργείου είναι, σε συνδυασμό και σε συνεργασία με τις περιφέρειες, να μεταφέρει αυτήν την αρμοδιότητα μαζί με τους πόρους και να γίνει πραγματικά ένας σχεδιασμός, ο οποίος θα λαμβάνει υπ’ όψιν του όλες τις τοπικές ιδιαιτερότητες. 
Τέλος, για να απαντήσω στο τελευταίο σας ερώτημα, σε σχέση με την ΕΥΔΑΠ, ανεξάρτητα από την πορεία μετοχοποίησής της, είναι σήμερα ο επίσημος σύμβουλος του Υπουργείου Ναυτιλίας και Αιγαίου πάνω στο θέμα της αντιμετώπισης του προβλήματος υδροδότησης των μικρών νησιών. Παραμένει λοιπόν, ο επίσημος σύμβουλος του Υπουργείου και παρ’ ότι έχει μπει στη διαδικασία της μετοχοποίησης, συνεισφέρει ενεργά στην εξεύρεση της προσφορότερης και οικονομικότερης λύσης. 
Πάντως, θα συμφωνήσω μαζί σας ότι αυτό το καθεστώς είναι το χειρότερο, που θα μπορούσαμε να έχουμε επιλέξει, για να υδροδοτούμε τα νησιά μας.","ΜΙΛΤΙΑΔΗΣ ΒΑΡΒΙΤΣΙΩΤΗΣ",52
"2834","  Ευχαριστούμε, κύριε Υπουργέ.
Έχετε το λόγο, κύριε συνάδελφε, για να δευτερολογήσετε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"2835"," Κύριε Υπουργέ, καταλαβαίνω ότι είστε νέος Υπουργός. Προφανώς όμως, έχουν περάσει πάρα πολλοί Υπουργοί, προκάτοχοί σας, οι οποίοι μας είπαν και μας υποσχέθηκαν πάρα πολλές φορές ότι θα αντιμετωπίσουν το πρόβλημα της υδροδότησης, ιδιαίτερα των μικρών νησιών. Έχουν γίνει στο παρελθόν συμβάσεις για εγκαταστάσεις αφαλάτωσης και άλλες μορφές. Στην ουσία όμως, δεν έχει προωθηθεί μέχρι σήμερα, μια πολιτική που θα αντιμετώπιζε ριζικά το πρόβλημα. 
Καταλαβαίνω ότι θέλετε να μεταφέρετε αυτήν την ευθύνη στην τοπική αυτοδιοίκηση πρώτου και δεύτερου βαθμού και είναι εύλογο αυτό. Όμως η τοπική αυτοδιοίκηση δεν έχει ούτε το στελεχιακό δυναμικό ούτε τους πόρους να αντιμετωπίσει ακόμα και στοιχειώδεις λειτουργίες των μονάδων αφαλάτωσης. Σημειωτέον ότι πάρα πολλές από αυτές τις μονάδες έχουν σταματήσει να λειτουργούν στην πορεία τους, λόγω κακής συντήρησης ή μη συντήρησης. 
Το ερώτημα είναι, αν θα υπάρξει δυνατότητα προσλήψεων, έστω σε επίπεδο περιφέρειας, έτσι ώστε να δημιουργηθεί μια τεχνική υπηρεσία της περιφέρειας, που θα λειτουργεί ως υπηρεσία στήριξης των μικρών δήμων, προκειμένου να αντιμετωπίζονται αυτά τα προβλήματα. Από ότι φαίνεται με το μνημόνιο και τις απαγορεύσεις των προσλήψεων, αυτό είναι όνειρο θερινής νυκτός. 
Σε ό,τι αφορά το ζήτημα της ΕΥΔΑΠ, αυτήν τη στιγμή -όπως ξέρετε- υπάρχει μια διαδικασία και σε ευρωπαϊκό επίπεδο, όπου ο αρμόδιος Επίτροπος, ο κ. Μπαρνιέ, δεχόμενος ενάμισι εκατομμύριο υπογραφές από πολίτες της Ευρωπαϊκής Ένωσης, είναι διατεθειμένος να θέσει για πρώτη φορά, το θέμα της ιδιωτικοποίησης του νερού, εκτός ατζέντας, δηλαδή να σταματήσει. 
Έχει αποδειχθεί ότι αυτή η ιδιωτικοποίηση, όπου έγινε, ήταν καταστροφική. Σε πολλές περιπτώσεις όπως στο Παρίσι, όσον αφορά την υπόθεση του νερού, το πήραν πίσω και από ιδιωτικά χέρια ξαναγυρίζει στα χέρια του δήμου ή και σε κρατικά χέρια. 
Αυτό το οποίο προτίθεστε να κάνετε τώρα, με την ιδιωτικοποίηση του νερού και της ΕΥΔΑΠ, είναι απόλυτα καταστροφικό. Όχι τίποτε άλλο, αλλά θα παραδώσετε αυτούς τους υδάτινους πόρους της πατρίδας μας, αλλά και ειδικότερα των νησιών, σε ιδιωτικά συμφέροντα, τα οποία προφανώς δεν ενδιαφέρονται για το καλό της κοινωνίας, αλλά για τα κέρδη τα δικά τους. 
Από αυτήν την άποψη, εν πάση περιπτώσει, θέλω να πω ότι μας επαναλαμβάνετε μεν, μια πρόθεση ότι δεν πρέπει να υπάρχουν υδροφόρα πλοία, στα οποία πληρώνουμε αυτήν τη στιγμή, γύρω στα δώδεκα ευρώ το κυβικό νερού, ενώ στην αρχή ζητούσαν δεκαεννέα ευρώ. Ο προϋπολογισμός του Υπουργείου, ξέρω ότι κυμαινόταν στα εννέα ευρώ. Τώρα το πληρώνετε δώδεκα ευρώ. 
Το πρόβλημα όμως, δεν αντιμετωπίζεται εάν δεν υπάρξουν πολιτικές εξοικονόμησης, πολιτικές μακροπρόθεσμης στρατηγικής, όπως σας είπα, ολοκληρωμένης διαχείρισης του υδάτινου δυναμικού στα νησιά, με μικρά φράγματα, με ομβροδεξαμενές, με μικρούς ταμιευτήρες, οι οποίοι θα εμπλουτίζουν τον υδροφόρο ορίζοντα και ταυτόχρονα θα δίνουν τη δυνατότητα να καλύπτονται οι ανάγκες στα νησιά.
Επίσης, θέλω να θυμίσω ένα θέμα, την ύπαρξη μιας πλωτής αφαλάτωσης στην Ηρακλειά, η οποία στοίχισε 2,8 εκατομμύρια, έγινε με τη βοήθεια πανεπιστημίων και ερευνών, εγκαταστάθηκε και μετά από λίγο εγκαταλείφθηκε. Ήταν μια σημαντική ενέργεια η οποία είχε γίνει, που δυστυχώς και αυτή καταστράφηκε μέσα από πολιτικές που δεν βοήθησαν να στηριχθεί αυτή η υπόθεση. 
Ευχαριστώ πολύ.","ΝΙΚΟΛΑΟΣ ΣΥΡΜΑΛΕΝΙΟΣ",488
"2836","  Κύριε Υπουργέ, έχετε το λόγο για τη δευτερολογία σας.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"2837"," Ευχαριστώ, κυρία Πρόεδρε. 
Δεν θα ήθελα να απαντήσω στη μόνιμη επωδό των συναδέλφων του ΣΥΡΙΖΑ σε σχέση με την ιδιωτικοποίηση της ΕΥΔΑΠ. Τα έχουμε ακούσει και τα έχουμε ξανακούσει. Στο συγκεκριμένο θέμα η ΕΥΔΑΠ παίζει έναν καθοριστικό ρόλο άμισθου συμβούλου προς το Υπουργείο Ναυτιλίας και Αιγαίου. Νομίζω ότι κάνει πάρα πολύ καλά τη δουλειά της και δεν υπάρχει κανένα θέμα να ανησυχούμε γι’ αυτό. 
Πραγματικά, περίμενα από εσάς, από ανθρώπους που προέρχονται από την Αριστερά –και η Αριστερά πάντοτε είχε ένα πνεύμα υπέρ της αποκέντρωσης- να μην είστε ενάντια στην πρόθεση του Υπουργείου να μεταφέρει την αρμοδιότητα στην περιφέρεια μαζί, όπως σας είπα, με τους ανάλογους πόρους. 
Εγώ, επειδή έχω υπηρετήσει την τοπική αυτοδιοίκηση, θα σας πω ότι διαφωνώ με οποιαδήποτε μεταφορά αρμοδιοτήτων χωρίς να συνοδεύεται από τους ανάλογους πόρους. 
Από την άλλη πλευρά, όμως, δεν μπορεί και το Υπουργείο Ναυτιλίας και Αιγαίου να γίνεται δέκτης συγκεκριμένων αιτημάτων συγκεκριμένων δήμων που λένε «θέλω τον τάδε», ονομαστικά, «να αναλάβει αυτήν τη δουλειά και πρέπει να τον προσλάβετε εσείς». Αυτά να τα ξεκαθαρίσουμε. Δεν θα δούμε και το νερό ως μέσο προνομιακών προσλήψεων εποχικών ή μονίμων υπαλλήλων για να κάνουμε τη δουλειά μας.
Νομίζω ότι κάθε τοπική κοινωνία ξέρει να το διαχειριστεί πολύ καλύτερα, ξέρεις τις ανάγκες της, ξέρει τον υδροφόρο ορίζοντά της, ξέρει τα παλιά σπίτια που λέτε, που είχε τις δεξαμενές και πώς θα μπορούσε να τα φτιάξει. 
Εμείς θέλουμε να μεταφέρουμε αυτήν την αρμοδιότητα, ώστε να κάνουμε την παροχή του νερού, ιδιαίτερα τους καλοκαιρινούς μήνες που αντιμετωπίζουν το μεγάλο πρόβλημα, να γίνεται απρόσκοπτα. 
Για το λόγο αυτόν ανέλαβα και την ευθύνη να υπογράψω την πρώτη μέρα στο Υπουργείο τη σύμβαση για τους επόμενους τρεις μήνες υδροδότησης των μικρών νησιών, ώστε να είναι απρόσκοπτη η υδροδότησή τους. Σίγουρα, όμως, και μέσα στο χειμώνα και με συνεργασία –εγώ πιστεύω και των Βουλευτών, τόσο των Κυκλάδων όσο και των Δωδεκανήσων- θα καθίσουμε να βρούμε την προσφορότερη λύση. 
Δεν θεωρώ πάντως ότι μια κεντρική υπηρεσία και ένας βαρύς γραφειοκρατικός μηχανισμός, όπως είναι ένα Υπουργείο, μπορεί να ασχολείται αποτελεσματικά με την αντιμετώπιση του τόσο ζωντανού προβλήματος που έχουν τα μικρονήσια μας. 
Τα μικρονήσια μας είναι ιδιαίτεροι οργανισμοί, κοινότητες πολύ ζεστές και δυνατές και ισχυρές. Νομίζω ότι όσο περισσότερο τους δώσουμε τους πόρους και την αρμοδιότητα να κάνουν τη δουλειά τους, με όλη την τεχνική υποστήριξη που μπορούμε να τους παρέχουμε σε επίπεδο μελετών, θα κάνουμε ένα καλό έργο κι ένα καλό βήμα μπροστά.","ΜΙΛΤΙΑΔΗΣ ΒΑΡΒΙΤΣΙΩΤΗΣ",52
"2838"," Ευχαριστούμε, κύριε Υπουργέ.
Θα ήθελα να σας ανακοινώσω, κυρίες και κύριοι συνάδελφοι, ότι με την υπ’ αριθμ. 7105/4845 από 1-7-2013 απόφαση του Προέδρου της Βουλής η Διαρκής Επιτροπή Μορφωτικών Υποθέσεων καθορίστηκε αρμόδια για την επεξεργασία και εξέταση ή τη συζήτηση και ψήφιση των νομοσχεδίων και προτάσεων νόμων αρμοδιότητας του Υπουργείου Πολιτισμού και Αθλητισμού και η Διαρκής Επιτροπή Παραγωγής και Εμπορίου καθορίστηκε αρμόδια για την επεξεργασία και εξέταση ή τη συζήτηση και ψήφιση των νομοσχεδίων και προτάσεων νόμων αρμοδιότητας του Υπουργείου Ανάπτυξης και Ανταγωνιστικότητας και του Υπουργείου Υποδομών, Μεταφορών και Δικτύων.
Η σχετική απόφαση θα καταχωρισθεί στα Πρακτικά της σημερινής συνεδρίασης.
(Η προαναφερθείσα απόφαση καταχωρίζεται στα Πρακτικά και έχει ως εξής:
(Να φωτογραφηθεί η σελ. 20)","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"2839"," Επίσης, ο Βουλευτής κ. Φίλιππος Σαχινίδης ζητεί άδεια ολιγοήμερης απουσίας στο εξωτερικό. Η Βουλή εγκρίνει;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"2840"," Μάλιστα, μάλιστα.","ΠΟΛΛΟΙ ΒΟΥΛΕΥΤΕΣ",NA
"2841"," Η Βουλή ενέκρινε τη ζητηθείσα άδεια.
Εισερχόμαστε στη συζήτηση της τρίτης με αριθμό 1627/25-6-2013 επίκαιρης ερώτησης πρώτου κύκλου της Βουλευτού Δωδεκανήσου των Ανεξάρτητων Ελλήνων κ. Τσαμπίκας (Μίκας) Ιατρίδη προς τους Υπουργούς Ναυτιλίας και Αιγαίου και Εξωτερικών, σχετικά με τη μη εφαρμογή της ελληνοτουρκικής συμφωνίας από τα πλοία υπό τουρκική σημαία.
Κυρία συνάδελφε, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"2842"," Ευχαριστώ πολύ, κυρία Πρόεδρε.
Κατ’ αρχάς, θα ήθελα να ευχηθώ καλή επιτυχία στο νέο Υπουργό Ναυτιλίας και Αιγαίου για το καλό της ναυτιλίας μας, της ακτοπλοΐας μας και των Ελλήνων ναυτικών. Εύχομαι, επειδή είστε κι εσείς νέος άνθρωπος και έχετε πρωτοαναλάβει τώρα, να έχετε προλάβει να ενημερωθείτε. Παρ’ όλα αυτά, εύχομαι κάθε επιτυχία, διότι η ναυτιλία μας έχει πραγματική και ουσιαστική στήριξη από το ελληνικό κράτος.
Πριν έρθω στην επίκαιρη ερώτηση, θα πρότεινα στο νέο Υπουργό να άρει επιτέλους το καθεστώς της πολιτικής επιστράτευσης των ναυτικών μας, ειδικά όταν υπάρχουν, κύριε Υπουργέ, ακόμα ναυτικοί μας στα ακτοπλοϊκά πλοία που δεν πληρώνονται τα δεδουλευμένα τους. Και βέβαια να επισημάνω ότι το καθεστώς αυτό έχει καταδικαστεί από διεθνείς φορείς και οργανισμούς, όπως η ATF και ο ILO.
Σε ό,τι αφορά τώρα την επίκαιρη ερώτηση, κοιτάξτε, είναι ένα θέμα που απασχολεί όλα τα Δωδεκάνησα και το βορειοανατολικό Αιγαίο και αυτό γιατί η τουρκική πλευρά δεν εφαρμόζει την ελληνοτουρκική συμφωνία σχετικά με τις θαλάσσιες συνδέσεις μεταξύ λιμένων νησιών του ανατολικού Αιγαίου -Ρόδος, Κως, Σάμος, Χίος, Μυτιλήνη- και των αντίστοιχων λιμένων στα παράλια της Τουρκίας, γνωστή και ως ν. 2900/2001. 
Πέρα από τη συγκεκριμένη συμφωνία η τουρκική πλευρά δεν εφαρμόζει ούτε την ερμηνευτική εγκύκλιο του τότε Υπουργείου Ανάπτυξης, Ανταγωνιστικότητας και Ναυτιλίας, αλλά και το άρθρο 54 του ν. 4150 του νεοσύστατου Υπουργείου Ναυτιλίας και Αιγαίου.
Κυρία Πρόεδρε, θα ήθελα να επισημάνω τα εξής. Υπάρχουν σειρά καταγγελιών από Έλληνες πλοιοκτήτες ότι τουρκικά πλοία, δυστυχώς, φαίνεται να απολαμβάνουν και την ανοχή των ελληνικών αρχών, με αποτέλεσμα να κάνουν ό,τι θέλουν, σε αντίθεση με τα υπάρχοντα ελληνικά, τα οποία αντιμετωπίζουν την εχθρική στάση των αντίστοιχων τουρκικών αρχών. 
Γι’ αυτόν το λόγο θα καταθέσω, αν θέλετε, και στα Πρακτικά αντίστοιχη επιστολή της εταιρείας «DODEKANISOS SEAWAYS».
(Στο σημείο αυτό κτυπάει το κουδούνι λήξης του χρόνου ομιλίας της κυρίας Βουλευτού)
 Θα ήθελα άλλο ένα λεπτό, κυρία Πρόεδρε.
Αποτέλεσμα όλης αυτής της κατάστασης είναι, οι Έλληνες πλοιοκτήτες και τα ελληνικά πληρώματα, ακρίτες νησιώτες στο σύνολό τους, να κινδυνεύουν με αφανισμό, αφού όχι μόνο δεν μπορούν να ανταγωνιστούν το κόστος λειτουργίας των αντίστοιχων τουρκικών, αλλά βλέπουν να μην τηρούνται οι συμφωνίες που το ίδιο το ελληνικό κράτος έχει υπογράψει.
Επιπλέον, εγείρονται ζητήματα και για απώλειες εσόδων για το κράτος μας, καθώς σχεδόν όλες οι εντολές επιβίβασης, τα vouchers ή τα εισιτήρια, εκδίδονται στην Τουρκία.
Κυρία Πρόεδρε, όσοι ασχολούνται με το συγκεκριμένο κομμάτι της ναυτιλίας μας γνωρίζουν ότι αν δεν ληφθούν άμεσα μέτρα στο ανατολικό Αιγαίο θα κυκλοφορούν μόνο πλοία με τουρκική σημαία. Αυτή είναι η πραγματικότητα. Τίποτα περισσότερο, τίποτα λιγότερο.
Συνεπώς θα θέλαμε να ενημερωθούμε από τον κύριο Υπουργό για το ποια μέτρα προτίθεται να αναλάβει, ώστε να εφαρμοστεί η ελληνοτουρκική συμφωνία. 
Σας ευχαριστώ.","ΤΣΑΜΠΙΚΑ ΙΑΤΡΙΔΗ",165
"2843"," Ευχαριστούμε, κυρία Ιατρίδη.
Κύριε Υπουργέ, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"2844"," Κυρία Πρόεδρε, όπως είναι γνωστό, η χώρα μας έχει συνάψει με την Τουρκία διμερή ναυτιλιακή συμφωνία, η οποία κυρώθηκε με το ν. 2900/2001. Με τη συμφωνία αυτή, τα δύο μέρη αποφάσισαν να εξασφαλίζουν την ανεμπόδιστη πρόσβαση των πλοίων στις θάλασσες και στις θαλάσσιες μεταφορές εμπορευμάτων και των επιβατών μεταξύ των λιμένων τους. Αυτή η συμφωνία έχει εφαρμογή από τότε.
Μάλιστα, το 2006 το Υπουργείο Εμπορικής Ναυτιλίας εξέδωσε και εγκύκλιο με την οποία επιδιώχθηκε να αντιμετωπιστεί η κατάσταση που είχε δημιουργηθεί στις θαλάσσιες συνδέσεις των ελληνικών νησιών με τα τουρκικά παράλια. 
Το πρόβλημα που έχουμε εντοπίσει είναι η απουσία ενός συστήματος καταγραφής των στοιχείων των διακινούμενων επιβατών, το οποίο είναι ένα πρόβλημα που μας απασχολεί και θέλουμε να το λύσουμε με τον καλύτερο δυνατό τρόπο, χωρίς να βάλουμε γραφειοκρατικές δεσμεύσεις στον τουριστικό χώρο, γιατί ο τουρίστας ο οποίος θέλει να κάνει μία περιήγηση ή μία βόλτα στα τουρκικά παράλια είτε το αντίστροφο -να κάνει μία βόλτα στα ελληνικά νησιά, γιατί βρίσκεται στα τουρκικά παράλια- δεν θα πρέπει να υπόκειται σε άπειρους γραφειοκρατικούς περιορισμούς. Όμως, πρέπει να υπάρχει και ένας ενιαίος τύπος εισιτηρίου, που να αφορά τους επιβάτες και τα οχήματα.
Γι’ αυτό έχουμε διαπιστώσει την ανάγκη ότι η εγκύκλιος που έχει εκδοθεί το 2006 πρέπει να εκσυγχρονιστεί. Γι’ αυτόν το λόγο έχει γίνει ήδη συνάντηση από τον Απρίλιο με τις τουρκικές αρχές, για να μπορέσουμε να βρούμε ενιαίους τύπους καταγραφής των επιβατών και ενιαίους τύπους εισιτηρίων. 
Επειδή, όμως, αναφέρεστε στη μη τήρηση της συμφωνίας, μέχρι τώρα -με εξαίρεση αυτό που μας αναφέρετε και δεν το έχουν στη διάθεσή τους οι υπηρεσίες του Υπουργείου μου βάσει των σημειωμάτων που έχω μπροστά μου- θα σας πω ότι δεν υπάρχει, δεν έχει στοιχειοθετηθεί παράβαση για την τήρηση της εφαρμογής της ρήτρας της εθνικής μεταχείρισης όσον αφορά τον υπολογισμό και την καταβολή των πάσης φύσεως λιμενικών τελών μεταξύ πλοίων υπό ελληνική και τουρκική σημαία στα πλαίσια της διμερούς ναυτιλιακής συμφωνίας του 2000. Και αυτό το λέω για να μην ενισχύεται μία παραφιλολογία. 
Πολύ περισσότερο υπάρχουν τα άλλα θέματα υγιούς ανταγωνισμού, ο οποίος θα πρέπει να αναπτυχθεί. Ξέρετε ότι σε άλλες περιοχές, όπως στην Αδριατική, οι ελληνικές εταιρείες εκτόπισαν τις ιταλικές εταιρείες από τον ανταγωνισμό της διακίνησης των επιβατών. Αντίστοιχα, πιστεύω ότι έχουν την ικανότητα και οι Έλληνες επιχειρηματίες και οι Έλληνες εφοπλιστές και πάνω από όλα οι Έλληνες ναυτικοί να αντιμετωπίζουν τα θέματα που τίθενται στον ανταγωνισμό με την τουρκική πλευρά και να κερδίσουν και αυτό το στοίχημα. 
Ας μη βλέπουμε τον ανταγωνισμό φοβικά. Ας τον βλέπουμε αισιόδοξα. Πρέπει να δούμε πού έχουμε πετύχει. Ιδιαίτερα στη θάλασσα έχουμε πετύχει, όπου υπήρχε ελεύθερος και ανοιχτός ανταγωνισμός. 
Να είστε βέβαιοι ότι εμείς από το Υπουργείο Ναυτιλίας και Αιγαίου θα στηρίξουμε τα ελληνικά συμφέροντα, ώστε να δρουν μέσα σε ένα περιβάλλον υγιούς και άδολου ανταγωνισμού.","ΜΙΛΤΙΑΔΗΣ ΒΑΡΒΙΤΣΙΩΤΗΣ",52
"2845"," Ευχαριστούμε, κύριε Υπουργέ.
Ορίστε, κυρία Ιατρίδη, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"2846"," Κυρία Πρόεδρε, σίγουρα η κατάσταση είναι πάρα πολύ σοβαρή. Έχω ήδη τονίσει στην πρωτολογία μου ότι υπάρχουν καταγγελίες. Υπάρχουν καταγγελίες από συγκεκριμένο πλοιοκτήτη ότι οι ελληνικές αρχές –ίσως και λόγω της υποστελέχωσής τους- δεν μπορούν να εφαρμόσουν ή δεν μπορούν να προβούν στους ελέγχους οι οποίοι απαιτούνται, με αποτέλεσμα τα τουρκικά πλοία να καταστρατηγούν την ελληνοτουρκική συμφωνία -με το ίδιο voucher δηλαδή, ή με την ίδια λίστα επιβατών να πραγματοποιούν δύο και τρεις ημερήσιες εκδρομές- ενώ οι Έλληνες, τα ελληνικά πλοία από την πλευρά τους να είναι νόμιμα σε όλες τις διατάξεις οι οποίες αφορούν τη συγκεκριμένη οδηγία. Έτσι, δημιουργείται ένας αθέμιτος ανταγωνισμός. Και δεν είναι μόνο αυτό. 
Έχω εδώ και καταγγελία από δικηγόρο πληρεξούσιο δωδεκανησιακής πλοιοκτήτριας εταιρείας, τον κ. Μπόνη, ο οποίος έχει ενημερώσει, κύριε Υπουργέ, εγγράφως και το Υπουργείο Εξωτερικών ότι ο Τούρκος πρόξενος όχι απλά δεν συμμετείχε στη συνάντηση που λέτε τον Απρίλη –ή ακόμα και να συμμετείχε κατάλαβε λάθος- αλλά δεν αναγνωρίζει ουσιαστικά τη συμφωνία και δεν αποδέχεται την αρμοδιότητα του Υπουργείου Ναυτιλίας και Αιγαίου. 
Θα καταθέσω στα Πρακτικά της Βουλής και το αντίστοιχο δημοσίευμα από την εφημερίδα «Η ΔΗΜΟΚΡΑΤΙΚΗ ΤΗΣ ΡΟΔΟΥ» αλλά και τη γνωμοδότηση του κ. Μπόνη, αν και είμαι σίγουρη ότι είστε ήδη ενήμερος, κύριε Υπουργέ. Παρ’ όλα αυτά, θα πρέπει να το δείτε με ακόμη περισσότερη προσοχή με βάση τα στοιχεία τα οποία σας δίνω. 
Θα ήθελα ακόμα να καταθέσω στα Πρακτικά και το μεγάλο ζήτημα της φοροδιαφυγής. Είναι ένα θέμα που καίει και το Υπουργείο Οικονομικών, από τη στιγμή που τουρκικά πλοία μεταφέρουν, όπως σας είπα και προηγουμένως, από τη Ρόδο προς την Τουρκία τουρίστες με πολλούς πλόες χωρίς να φαίνεται αυτό στην πορεία και φυσικά, χωρίς να υπάρχει ουσιαστικός έλεγχος. Θα καταθέσω, επίσης, στα Πρακτικά επιστολή του πλοιοκτήτη κ. Γεώργιου Σπανού την οποία έχει στείλει στο Γενικό Γραμματέα Εσόδων, τον κ. Θεοχάρη. 
Κυρία Πρόεδρε, αυτήν τη στιγμή που μιλάμε οι ακρίτες νησιώτες θεωρούν ότι το ελληνικό κράτος δεν ασχολείται με τα προβλήματά τους. Και εδώ είναι προφανές ότι έχουμε κατάφωρη παραβίαση της συγκεκριμένης ελληνοτουρκικής συμφωνίας, η οποία προφανώς εντασσόταν στο γνωστό ζεϊμπέκικο του κ. Παπανδρέου με τον συχωρεμένο Ισμαήλ Τζέμ στη Σάμο. Είναι σημαντική, λοιπόν, η στάση του Υπουργείου Ναυτιλίας και Αιγαίου και του αρμόδιου Υπουργού.
Κατά την άποψή μου, χρειάζεται άμεση συνεργασία με το Υπουργείο Εξωτερικών και το Υπουργείο Οικονομικών, πολύ περισσότερο -και στηριζόμενη σε αυτά που είπε προηγουμένως ο κύριος Υπουργός- όταν σε δίκη που πραγματοποιείται αυτές τις μέρες στην Κω για το θέμα αυτό που συζητάμε, ένα από τα βασικά επιχειρήματα της τουρκικής πλευράς είναι ότι η ελληνική πλευρά δεν θεωρεί ότι παραβιάζεται η ελληνοτουρκική συμφωνία. Μόνοι μας δηλαδή βγάζουμε τα μάτια μας! 
Ή στη συνάντηση προφανώς, η οποία πραγματοποιήθηκε προ δύο ή τριών μηνών, μία από τις δύο πλευρές δεν έθεσε σωστά τα δικαιώματά της ή η Τουρκία κάνει ότι δεν καταλαβαίνει αυτά που της λέμε. Και έχουμε τον Τούρκο πρόξενο να λέει, αναφερόμενος σε αντίποινα προς τους Έλληνες πλοιοκτήτες, ότι αυτά αποτελούν πολιτική απόφαση της Τουρκίας και η απόφαση αυτή είναι υπεράνω των συμφωνιών. 
Κυρία Πρόεδρε, δημοσιεύματα σήμερα μιλούν και για ίδρυση στην Τουρκία θυγατρικής εταιρείας της ΔΕΗ, η οποία πρόκειται να ιδιωτικοποιηθεί, για να γίνει σύνδεση των νησιών του ανατολικού Αιγαίου με το τουρκικό ηλεκτρικό δίκτυο. Εύχομαι και αυτή η συμφωνία ή αυτή η φημολογία να μην πραγματοποιηθεί τελικά, γιατί το αποτέλεσμα θα είναι να καταστρατηγηθούν δικά μας δικαιώματα ή να κινδυνεύσουν με κλείσιμο του διακόπτη νησιά όπως η Ρόδος, η Κως και τα υπόλοιπα Δωδεκάνησα. 
Την ίδια στιγμή έχουμε την κατάργηση βασικών δημοσίων δομών στα νησιά μας. Η υγεία είναι στο κόκκινο. Η ακτοπλοϊκή σύνδεση των νησιών, ειδικά των μικρότερων, νοσεί βαθύτατα. Το πρόβλημα με το νερό συζητήθηκε σε προηγούμενη επίκαιρη ερώτηση. 
Θα ήθελα να μου επιτρέψει ο κύριος Υπουργός να πω ότι ο κ. Πάνος Καμμένος, όταν ήταν Υπουργός Ναυτιλίας, είχε ξεκινήσει μία διαδικασία με μονάδες αφαλάτωσης που πραγματικά θα έδιναν τη δυνατότητα αυτονομίας στα νησιά μας. Όμως, είναι χαρακτηριστικό ότι σε μονάδες αφαλάτωσης τελευταίας τεχνολογίας, που έγιναν τότε επί υπουργίας του, σήμερα δεν υπάρχει η απαιτούμενη χρηματοδότηση προκειμένου να συνεχίσουν να λειτουργούν. Νομίζω ότι και αυτό είναι ένα θέμα για το οποίο σας έχω ενημερώσει και είμαι βεβαία ότι θα το δείτε και αυτό με την ευαισθησία που σας χαρακτηρίζει.
Κυρία Πρόεδρε, εμείς οι ακρίτες νησιώτες χτυπάμε το καμπανάκι του κινδύνου και το χτυπάμε, δυστυχώς, πολύ καιρό τώρα. Εύχομαι η Κυβέρνηση επιτέλους να μας ακούσει. 
Ευχαριστώ πολύ. 
(Στο σημείο αυτό η Βουλευτής κ. Τσαμπίκα Ιατρίδη καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)","ΤΣΑΜΠΙΚΑ ΙΑΤΡΙΔΗ",165
"2847"," Ευχαριστούμε, κυρία Ιατρίδη.
Κύριε Υπουργέ, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"2848"," Κυρία συνάδελφε, εάν θέλετε, να σας δώσω και τον πίνακα για την κατάσταση στην οποία βρίσκονται οι υδροδοτήσεις και να δείτε και πόσες μελέτες είχαν εκπονηθεί στο παρελθόν και επί υπουργίας του κ. Καμμένου. Στον πίνακα που έχω, δεν έχω τέτοιες μελέτες. 
Σε ό,τι αφορά το θέμα μας, τι περιλαμβάνει αυτή η συμφωνία, για να ξέρουμε τι λέμε; Λέει: «υπό όρους αμοιβαιότητας θα χρεώνουμε τα τέλη στις δύο πλευρές». Δεν υπάρχει καταγγελία παραβίασης, που να έχει τεκμηριωθεί, ότι δηλαδή τα τουρκικά πλοία πληρώνουν χαμηλότερα τέλη απ’ ό,τι πληρώνουν τα ελληνικά στην Τουρκία μέχρι τώρα. 
Προβλέπει ότι μπορούμε να διαθέτουμε τις προβλήτες, να γίνεται χρήση των λιμενικών ευκολιών, να γίνεται φόρτωση-εκφόρτωση φορτίων, επιβίβαση- αποβίβαση επιβατών, πληρωμή φόρων και τελών. Οι συνθέσεις των πληρωμάτων έχουν σχέση με την εθνική σημαία και εκεί οι κανονισμοί και οι περιορισμοί είναι διαφορετικοί. 
Στην πραγματικότητα, όμως, τι συμβαίνει, κυρία Ιατρίδη; Πολλοί Έλληνες tour operators χρησιμοποιούν ήδη τα τουρκικά σκάφη για να προωθήσουν τα κυκλικά ταξίδια και τον περιηγητικό τουρισμό. 
Γιατί το κάνουν; Γιατί είναι φθηνότερα. Γιατί ενδεχομένως το περιθώριο κέρδους τους είναι μεγαλύτερο. 
Αυτό που οφείλουμε να κοιτάξουμε είναι την ανταγωνιστικότητά μας και να αφήσουμε την ιδεοληψία περί άλλων προβλημάτων γιατί θα σας πω και κάτι: Στη διάθεσή μας είναι να επιβάλλουμε ένα ενιαίου τύπου εισιτήριο και για τη μία πλευρά και για την άλλη για οποιονδήποτε επιβιβάζεται.","ΜΙΛΤΙΑΔΗΣ ΒΑΡΒΙΤΣΙΩΤΗΣ",52
"2849"," Μα, κύριε Υπουργέ, ο ιδιοκτήτης που πραγματοποιεί τους πλόες…","ΤΣΑΜΠΙΚΑ ΙΑΤΡΙΔΗ",165
"2850"," Γι’ αυτό η συζήτηση που ξεκίνησε στις 29 Απριλίου στον Πειραιά θα συνεχιστεί με την τουρκική πλευρά για να έχουμε ένα ενιαίου τύπου εισιτήριο. Και θέλω να δούμε, πραγματικά, ποιοι θα ωφεληθούν. 
Σήμερα δεν υπάρχει ούτε ενιαίος τύπος εισιτηρίου ούτε ένα σύστημα με το οποίο να αποδίδονται κανονικά τα τέλη και οι εισφορές. Πάντως, από αυτά που μου αναφέρατε οφείλω να επισημάνω ότι καμμία από αυτές τις καταγγελίες δεν πηγαίνει προς το Υπουργείο Ναυτιλίας και Αιγαίου. 
Μου αναφέρατε καταγγελίες οι οποίες απευθύνονται προς το Υπουργείο Εξωτερικών. Καταγγελίες που αναφέρονται σε άλλες αρχές και δεν τις έχω. Θα χαρώ αν τις έχετε να μου τις δώσετε και να τις εξετάσουμε. 
Είμαστε στη διάθεσή σας και για ενημέρωση στο Υπουργείο. Να το ξέρετε ότι ιδιαίτερα προς τους νησιώτες Βουλευτές το Υπουργείο μας έχει και ανοιχτές τις πόρτες και ανοιχτή τη διάθεση να βοηθήσει. Διότι πάντοτε πιστεύω ότι η τόνωση του Αιγαίου, η τόνωση της νησιωτικής πολιτικής και της ελληνικής ναυτιλίας δεν αποτελεί κομματικό αντικείμενο. Αποτελεί εθνικό ζήτημα.
Ευχαριστώ.","ΜΙΛΤΙΑΔΗΣ ΒΑΡΒΙΤΣΙΩΤΗΣ",52
"2851"," Ευχαριστούμε, κύριε Υπουργέ.
Η τέταρτη με αριθμό 1637/25-6-2013 επίκαιρη ερώτηση του πρώτου κύκλου του Βουλευτή Εύβοιας του Λαϊκού Συνδέσμου - Χρυσή Αυγή κ. Νικολάου Μίχου  προς τους Υπουργούς Εθνικής Άμυνας και Οικονομικών,  σχετικά με τις εταιρίες «ΗΛΕΚΤΡΟΜΗΧΑΝΙΚΗ ΚΥΜΗΣ» και «ΜΕΤΑΛΛΟΥΡΓΙΚΗ ΒΙΟΜΗΧΑΝΙΑ ΗΠΕΙΡΟΥ» δεν θα συζητηθεί λόγω κωλύματος του κυρίου Υπουργού και διαγράφεται.
 Η  πέμπτη με αριθμό 1623/25-6-2013 επίκαιρη ερώτηση πρώτου κύκλου του Βουλευτή Αχαΐας της Δημοκρατικής Αριστεράς κ. Νικολάου Τσούκαλη προς τον Υπουργό Εργασίας, Κοινωνικής Ασφάλισης και Πρόνοιας,   σχετικά με το ελάχιστο εγγυημένο εισόδημα στην Περιφέρεια Δυτικής Ελλάδας δεν θα συζητηθεί λόγω κωλύματος του κυρίου Υπουργού και διαγράφεται.
Η έκτη με αριθμό 1634/25-6-2013 επίκαιρη ερώτηση του πρώτου κύκλου της Βουλευτού Α΄ Αθήνας του Κομμουνιστικού Κόμματος Ελλάδας κ. Λιάνας Κανέλλη προς τον Υπουργό Υγείας, σχετικά με τη λήψη μέτρων για την πραγματοποίηση των αναγκαίων εξετάσεων όλων των μαθητών κατά την εγγραφή τους στην πρωτοβάθμια και δευτεροβάθμια εκπαίδευση δεν θα συζητηθεί λόγω κωλύματος του κυρίου Υπουργού και διαγράφεται.
Η δεύτερη με αριθμό 1638/25-6-2013 επίκαιρη ερώτηση του δεύτερου κύκλου του Βουλευτή Μαγνησίας του Λαϊκού Συνδέσμου - Χρυσή Αυγή κ. Παναγιώτη Ηλιόπουλου προς τους Υπουργούς Υγείας και Διοικητικής Μεταρρύθμισης και Ηλεκτρονικής Διακυβέρνησης, σχετικά με την αντιμετώπιση των προβλημάτων στον ΟΚΑΝΑ δεν θα συζητηθεί λόγω κωλύματος του κυρίου Υπουργού και διαγράφεται.
 Τέλος, η τρίτη με αριθμό 1624/25-6-2013 επίκαιρη ερώτηση του δεύτερου κύκλου του Βουλευτή Α΄ Αθηνών της Δημοκρατικής Αριστεράς κ. Ιωάννη Πανούση προς τους Υπουργούς Οικονομικών και Εσωτερικών, σχετικά με την έκθεση της Υπηρεσίας της Ευρωπαϊκής Ένωσης για την προστασία των θεμελιωδών Δικαιωμάτων (European Union Agency for Fundamental Rights) για την παιδική φτώχεια στην Ελλάδα δεν θα συζητηθεί λόγω κωλύματος του κυρίου Υπουργού και διαγράφεται.
Ολοκληρώθηκε η συζήτηση των επικαίρων ερωτήσεων.
Κυρίες και κύριοι συνάδελφοι, έχουν διανεμηθεί τα Πρακτικά της Πέμπτης 30 Μαΐου 2013 και της Παρασκευής 31 Μαΐου 2013 και ερωτάται το Σώμα αν τα επικυρώνει.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"2852"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"2853"," Συνεπώς τα Πρακτικά της Πέμπτης 30 Μαΐου 2013 και της Παρασκευής 31 Μαΐου 2013 επικυρώθηκαν.
Κύριοι συνάδελφοι, δέχεστε στο σημείο αυτό να λύσουμε τη συνεδρίαση;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"2854"," Μάλιστα, μάλιστα.
Με τη συναίνεση του Σώματος και ώρα 18.48’ λύεται η συνεδρίαση για αύριο ημέρα Τρίτη 2 Ιουλίου 2013 και ώρα 18.00΄, με αντικείμενο εργασιών του Σώματος α) κοινοβουλευτικό έλεγχο: συζήτηση αναφορών και ερωτήσεων και β) νομοθετική εργασία, σύμφωνα με την ημερήσια διάταξη που έχει διανεμηθεί. 
    Ο","ΟΛΟΙ ΟΙ ΒΟΥΛΕΥΤΕΣ",NA
