"","Content","name","ParlmemberID"
"26094","Date","13-9-2012",NA
"26095"," Σύμφωνα με την από 12-9-2012 εξουσιοδότηση του Σώματος επικυρώθηκαν με ευθύνη του Προεδρείου τα Πρακτικά της ΚΕ΄ συνεδριάσεώς του, της Τετάρτης 12 Σεπτεμβρίου 2012, σε ό,τι αφορά στην ψήφιση στο σύνολό του σχεδίου νόμου: «Κύρωση της Σύμβασης Ναυτικής Εργασίας, 2006 της Διεθνούς Οργάνωσης Εργασίας»)
Παρακαλείται η κυρία Γραμματέας να ανακοινώσει τις αναφορές προς το Σώμα. 
(Ανακοινώνονται προς το Σώμα από την κ. Ευγενία Ουζουνίδου, Βουλευτή Κοζάνης, τα ακόλουθα:
Α. ΚΑΤΑΘΕΣΗ ΑΝΑΦΟΡΩΝ
1) Ο Βουλευτής Λακωνίας κ. ΑΘΑΝΑΣΙΟΣ ΔΑΒΑΚΗΣ κατέθεσε αναφορά με την οποία  ο Δήμος Μονεμβασίας Νομού Λακωνίας διαμαρτύρεται για την ενδεχόμενη  αναστολή λειτουργίας της ΔΟΥ Μολάων.
2) Ο Βουλευτής Λακωνίας κ. ΑΘΑΝΑΣΙΟΣ ΔΑΒΑΚΗΣ κατέθεσε αναφορά με την οποία  ο Δήμαρχος Ανατολικής Μάνης Νομού Λακωνίας εκφράζει την αντίθεσή του στην ενδεχόμενη αναστολή λειτουργίας της ΔΟΥ Γυθείου.
3) Ο Βουλευτής Λακωνίας κ. ΑΘΑΝΑΣΙΟΣ ΔΑΒΑΚΗΣ κατέθεσε αναφορά με την οποία  ο κ. Ανάργυρος Παναγιωτάκος εκφράζει τη διαμαρτυρία του για  τη μη ένταξή του στις σχολές της Ελληνικής Αστυνομίας εξαιτίας της έλλειψης συντονισμού και συνεργασίας των αρμόδιων υπηρεσιών.
4) Ο Βουλευτής Καρδίτσης κ. ΠΑΥΛΟΣ ΣΙΟΥΦΑΣ κατέθεσε αναφορά με την οποία   αιτείται τη λήψη μέτρων από την Αστυνομία για την αντιμετώπιση της λεηλασίας των εγκαταστάσεων της ΔΕΗ Καρδίτσας.
5) Ο Βουλευτής Ηρακλείου κ. ΒΑΣΙΛΕΙΟΣ ΚΕΓΚΕΡΟΓΛΟΥ κατέθεσε αναφορά με την οποία  ο Σύλλογος Πολύτεκνων Γονέων Νομού Ηρακλείου αιτείται τη ρύθμιση θεμάτων που αφορούν τα πολυτεκνικά επιδόματα και τις μετεγγραφές πολύτεκνων φοιτητών.
6) Ο Βουλευτής Μεσσηνίας κ. ΙΩΑΝΝΗΣ ΛΑΜΠΡΟΠΟΥΛΟΣ κατέθεσε αναφορά με την οποία  ο Πανελλήνιος Σύνδεσμος Μελετητών - Εγκαταστατών Οικιακών Φωτοβολταϊκών «ΗΛΙΟΣ» αιτείται την ανάκληση ή αναστολή εκτέλεσης της τελευταίας απόφασης του Υφυπουργού Περιβάλλοντος, Ενέργειας και Κλιματικής Αλλαγής σχετικά με τις ασύμφορες τιμές πώλησης ρεύματος στα οικιακά φωτοβολταϊκά και τον αποκλεισμό της Πελοποννήσου από κάθε νέα επένδυση στον τομέα αυτόν.
7) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αφορά στη ρύθμιση οικονομικών θεμάτων του Σκαγιοπούλειου κληροδοτήματος
8) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αφορά στην προσφορά ιδιώτη για την κάλυψη των εξόδων επισκευής και συντήρησης των περιπολικών της Πάτρας.
9) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αφορά διαμαρτυρία των εργαζομένων της Αχαϊκής Τράπεζας για την υπαγωγή της σε καθεστώς ειδικής εκκαθάρισης.
10) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αφορά σε έκθεση του Γενικού Επιθεωρητή Δημόσιας Διοίκησης για ένα θέμα επιχορήγησης επένδυσης και για ένα άλλο σχετικά με έλλειμμα σε δημοτικό νομικό πρόσωπο δημοσίου δικαίου στην Πάτρα.
11) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αφορά σε στατιστικά στοιχεία που δείχνουν υψηλή εγκληματικότητα στην περιοχή της Αχαΐας.
12) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αφορά σε διαγωνισμό για την προμήθεια συστήματος αυτόματης αναγνώρισης αποτυπωμάτων.
13) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αφορά στην προσφυγή της χώρας μας στο Διεθνές Νομισματικό Ταμείο.
14) Ο Βουλευτής Αχαΐας κ. ΝΙΚΟΛΑΟΣ ΝΙΚΟΛΟΠΟΥΛΟΣ κατέθεσε δημοσίευμα εφημερίδας το οποίο αφορά σε όχημα του Υπουργείου Οικονομικών που χρησιμοποιεί ο Πρόεδρος του ΠΑΣΟΚ.
15) Η Βουλευτής Μαγνησίας κ. ΜΑΡΙΝΑ ΧΡΥΣΟΒΕΛΩΝΗ κατέθεσε αναφορά με την οποία  το Διοικητικό Συμβούλιο του Ιδρύματος «Ορφανοτροφείο Βόλου» Νομού Μαγνησίας αιτείται τη λήψη μέτρων για την εύρυθμη λειτουργία του Ιδρύματος.
16) Η Βουλευτής Μαγνησίας κ. ΜΑΡΙΝΑ ΧΡΥΣΟΒΕΛΩΝΗ κατέθεσε αναφορά με την οποία  η Ένωση Απόστρατων Αξιωματικών Αεροπορίας Νομού Μαγνησίας αιτείται την αποζημίωση του Μετοχικού Ταμείου Αεροπορίας για τις ζημίες που υπέστη εξαιτίας του PSI.
17) Η Βουλευτής Β΄ Πειραιώς κ. ΕΥΓΕΝΙΑ (ΤΖΕΝΗ) ΒΑΜΒΑΚΑ κατέθεσε αναφορά με την οποία  το Συντονιστικό Συμβούλιο του Εργασιακού Τομέα Πρωτοβάθμιας και Δευτεροβάθμιας Εκπαίδευσης της Ένωσης Πληροφορικών Ελλάδας αιτείται την επανεξέταση θέματος που αφορά στη στελέχωση των Βαθμολογικών Κέντρων Πανελληνίων Εξετάσεων.
18) Ο Βουλευτής Β΄ Θεσσαλονίκης κ. ΠΟΛΥΒΙΟΣ ΖΗΣΙΜΟΠΟΥΛΟΣ κατέθεσε αναφορά με την οποία  η Ομοσπονδία Φορτηγών Αυτοκινητιστών Ελλάδος αιτείται την επίλυση θέματος που αφορά την αποζημίωση τριών αυτοκινητιστών, οι οποίοι υπέστησαν σοβαρή περιουσιακή ζημία κατά τη μεταφορά εμπορευμάτων της εταιρείας «ΜΕΤΚΑ Α.Ε.» από την Αθήνα στη Δαμασκό της Συρίας.
19) Ο Βουλευτής Β΄ Θεσσαλονίκης κ. ΠΟΛΥΒΙΟΣ ΖΗΣΙΜΟΠΟΥΛΟΣ κατέθεσε αναφορά με την οποία  οι Πρόεδροι των Σωμάτων Ασφαλείας εκφράζουν την αντίθεσή τους στο ενδεχόμενο νέων περικοπών στους ένστολους.
20) Η Βουλευτής Κοζάνης κ. ΡΑΧΗΛ ΜΑΚΡΗ κατέθεσε αναφορά με την οποία  ο Σύνδεσμος Αδειούχων Εγκαταστατών Υδραυλικών Θερμικών και Κλιματιστικών Έργων Νομού Κοζάνης «Ο ΗΛΙΟΣ» αιτείται την απόσυρση διατάξεων του υπ’ αριθ. 34/2012 σχεδίου προεδρικού διατάγματος σχετικά με τις προϋποθέσεις αδειοδότησης των επαγγελματιών του κλάδου.
21) Ο Βουλευτής Ηλείας κ. ΓΕΩΡΓΙΟΣ ΚΟΝΤΟΓΙΑΝΝΗΣ κατέθεσε αναφορά με την οποία  ο Δήμαρχος Ανδρίτσαινας - Κρεστένων εκφράζει την αντίθεσή του στην κατάργηση των ειρηνοδικείων του Δήμου Ανδρίτσαινας - Κρεστένων.
22) Ο Βουλευτής Αργολίδος κ. ΙΩΑΝΝΗΣ ΜΑΝΙΑΤΗΣ κατέθεσε αναφορά με την οποία  αγρότες από την Αργολίδα  επισημαίνουν τα προβλήματα που αντιμετωπίζουν από την πάροδο των προθεσμιών για την ολοκλήρωση  κατασκευής φωτοβολταϊκών σταθμών, λόγω διακοπής της διαδικασίας δανειοδότησης από την Αγροτική Τράπεζα.
23) Ο Βουλευτής Ηρακλείου κ. ΒΑΣΙΛΕΙΟΣ ΚΕΓΚΕΡΟΓΛΟΥ κατέθεσε αναφορά με την οποία   αιτείται την παράταση της προθεσμίας δήλωσης των αυθαιρέτων και τη βελτίωση των όρων τακτοποίησης των οφειλών.
24) Ο Βουλευτής Ηρακλείου κ. ΒΑΣΙΛΕΙΟΣ ΚΕΓΚΕΡΟΓΛΟΥ κατέθεσε αναφορά με την οποία  ο Σύνδεσμος Εταιριών Φωτοβολταϊκών εκφράζει τη δυσαρέσκειά του για τις αποφάσεις του Υπουργείου Περιβάλλοντος, Ενέργειας και Κλιματικής Αλλαγής  για τα φωτοβολταϊκά.
Β. ΑΠΑΝΤΗΣΕΙΣ ΥΠΟΥΡΓΩΝ ΣΕ ΕΡΩΤΗΣΕΙΣ ΒΟΥΛΕΥΤΩΝ
1. Στην με αριθμό 508/30-07-2012 ερώτηση του Βουλευτή κ. Γερμενή Γεωργίου δόθηκε με το υπ’ αριθμ. 7017/4/14973/23-08-2012 έγγραφο από τον Υπουργό Δημόσιας Τάξης και Προστασίας του Πολίτη η ακόλουθη απάντηση:
�
2. Στην με αριθμό 548/31-07-2012 ερώτηση του Βουλευτή κ. Ματθαιόπουλου Αρτέμιου δόθηκε με το υπ’ αριθμ. 7017/4/14982/23-08-2012 έγγραφο από τον Υπουργό Δημόσιας Τάξης και Προστασίας του Πολίτη  η ακόλουθη απάντηση:
3. Στην με αριθμό 558/31-07-2012 ερώτηση της Βουλευτού κ. Κόλλια - Τσαρουχά Μαρίας δόθηκε με το υπ’ αριθμ. 885/23-08-2012 έγγραφο από τον Υπουργό Εσωτερικών η ακόλουθη απάντηση:","ΕΠΙΚΥΡΩΣΗ ΠΡΑΚΤΙΚΩΝ",NA
"26096"," Κυρίες και κύριοι συνάδελφοι, εισερχόμαστε στη συζήτηση των
ΕΠΙΚΑΙΡΩΝ ΕΡΩΤΗΣΕΩΝ
Η πρώτη με αριθμό 211/10-9-2012 επίκαιρη ερώτηση πρώτου κύκλου του Βουλευτή Νομού Λακωνίας της Νέας Δημοκρατίας κ. Αθανασίου Δαβάκη προς τον Υπουργό Δημόσιας Τάξης και Προστασίας του Πολίτη, σχετικά με τις ελλείψεις σε προσωπικό στην Αστυνομική Διεύθυνση Λακωνίας, διαγράφεται λόγω κωλύματος του κυρίου Υπουργού. 
Προχωρούμε στη δεύτερη με αριθμό 216/10-9-2012 επίκαιρη ερώτηση πρώτου κύκλου της Βουλευτού Νομού Κοζάνης του Συνασπισμού Ριζοσπαστικής Αριστεράς - Ενωτικού Κοινωνικού Μετώπου κ. Ευγενίας Ουζουνίδου προς τους Υπουργούς Οικονομικών και Περιβάλλοντος, Ενέργειας και Κλιματικής Αλλαγής, σχετικά με την εξίσωση του ειδικού φόρου κατανάλωσης στα καύσιμα. 
Η κ. Ευγενία Ουζουνίδου έχει το λόγο για δύο λεπτά, για να αναπτύξει την επίκαιρη ερώτησή της.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26097"," Ευχαριστώ, κυρία Πρόεδρε.
Σε μια περίοδο που η ακρίβεια τσακίζει κόκαλα, η ανέχεια, η φτώχεια και η εξαθλίωση λαμβάνει χαρακτηριστικά επιδημίας εξαιτίας της καταστροφικής σας πολιτικής, ετοιμάζετε τώρα και με την εξίσωση του ειδικού φόρου κατανάλωσης πετρελαίου θέρμανσης την εκτίναξη και της τιμής του. Αυτό είναι το τελειωτικό χτύπημα για χιλιάδες νοικοκυριά. 
Την αύξηση αυτής της τιμής κατά 40% του ειδικού φόρου την κάνετε για την καταπολέμηση τάχα της φοροδιαφυγής και της λαθρεμπορίας. Και λέω «τάχα» γιατί για να καταπολεμήσετε τη φοροδιαφυγή και τη λαθρεμπορία χρειάζεται πολιτική βούληση. Υπάρχουν χιλιάδες προτάσεις που έχουν κάνει μαζικοί φορείς, τις οποίες θα μπορούσατε να υιοθετήσετε για να μπορέσετε να ελέγξετε το σύστημα.
(Στο σημείο αυτό κτυπάει το προειδοποιητικό κουδούνι λήξεως του χρόνου ομιλίας της κυρίας Βουλευτού)
Τελείωσε ο χρόνος μου, κυρία Πρόεδρε;","ΕΥΓΕΝΙΑ ΟΥΖΟΥΝΙΔΟΥ",382
"26098"," Ήταν προειδοποιητικό το κουδούνι, κυρία συνάδελφε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26099"," Συγγνώμη, κυρία Πρόεδρε, επειδή είναι η πρώτη φορά που μιλώ, δεν το γνώριζα.
Μπορώ να συνεχίσω, κυρία Πρόεδρε;","ΕΥΓΕΝΙΑ ΟΥΖΟΥΝΙΔΟΥ",382
"26100"," Βεβαίως, έχετε ένα λεπτό ακόμη.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26101"," Θα ήθελα να σας πω ότι αυτή η αύξηση θα είχε τραγικά αποτελέσματα, ακόμα και απώλειες ανθρώπων από το κρύο το 2012. Και αυτήν την ώρα που συμβαίνει αυτό αδιαφορείτε για το τι σημαίνει αυτό το πράγμα. Τι σημαίνει, δηλαδή, για το κάθε νοικοκυριό και αναφέρομαι ιδιαίτερα στη δυτική Μακεδονία, όπου πέρυσι είχαμε τρεις μήνες βαρυχειμωνιά. Για ενάμιση μήνα περίπου η Φλώρινα είχε μείον 28 βαθμούς Κελσίου. 
Να το πούμε λιανά τι σημαίνει αυτό: Με περσινές τιμές, με την τιμή του 1,05 ευρώ για ένα νοικοκυριό εκατόν είκοσι τετραγωνικών με τετραμελή οικογένεια, ξέρετε ποια είναι η δαπάνη; Γύρω στα 5.500 ευρώ. Με την εξομοίωση ξέρετε πού θα πάει η δαπάνη; Στα 7.400 ευρώ. Σκεφτείτε πώς μπορεί να αντεπεξέλθει με τέτοιον προϋπολογισμό σήμερα, που η ανεργία έχει καλπάσει και που πάρα πολλά νοικοκυριά αυτήν τη στιγμή δεν μπορούν να βγάλουν τα προς το ζην.","ΕΥΓΕΝΙΑ ΟΥΖΟΥΝΙΔΟΥ",382
"26102"," Τα ερωτήματά σας τώρα.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26103"," Πέρα απ’ αυτά μας λέτε για κάποια επιδόματα. Ακούγεται από τα Μέσα Μαζικής Ενημέρωσης ότι υπάρχει πρόθεση για επιδόματα των 100, των 200 και των 400 ευρώ το πολύ. Θα μπορέσουν με αυτά τα επιδόματα να λύσουν τα προβλήματα οι άνθρωποι αυτοί και να καλύψουν μια δαπάνη της τάξης των 5.000 μέχρι 7.000 ευρώ;
Τα ερωτήματά μου είναι τα εξής: Τι προτίθεστε να πράξετε και πότε, κύριοι, σχετικά με την τελική τιμή θέρμανσης για να μπορέσουν οι άνθρωποι έγκαιρα να πάρουν το πετρέλαιο; Πότε σκοπεύετε να ανακοινώσετε αυτά τα μέτρα για να μπορέσουν οι άνθρωποι να κάνουν τον προϋπολογισμό τους; Πόσο θα μειώσετε το λαθρεμπόριο με αυτήν την ενέργεια, αφού την επικαλείστε; Ξέρετε τι ποσότητα πετρελαίου θέρμανσης είχαμε τους προηγούμενους χειμώνες και τι θα απαιτηθεί γι’ αυτόν το χειμώνα; Τι θα κερδίσετε απ’ αυτό το μέτρο; Αν κερδίσετε απ’ αυτό το μέτρο, πώς θα το επιστρέψετε στους πολίτες που επιβαρύνθηκαν; Γιατί αν δεν το επιστρέψετε, σημαίνει ότι βάζετε ακόμα ένα χαράτσι, το οποίο θα ονομάζεται πλέον χαράτσι πετρελαίου. Είστε διατεθειμένοι λειτουργώντας με στοιχειώδη κοινωνική ευαισθησία να καταπολεμήσετε ουσιαστικά τη λαθρεμπορία και να μειώσετε τον ειδικό φόρο κατανάλωσης προς τα κάτω; Τι θα κάνετε με το ΦΠΑ;","ΕΥΓΕΝΙΑ ΟΥΖΟΥΝΙΔΟΥ",382
"26104"," Το λόγο έχει ο Υφυπουργός κ. Μαυραγάνης για τρία λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26105"," Η απάντηση στην ερώτηση της Βουλευτού του ΣΥΡΙΖΑ είναι κατ’ αρχάς ότι το πρόβλημα αυτό έχει εντοπιστεί από τις πρώτες μέρες που αναλάβαμε τη διαχείριση στο Υπουργείο Οικονομικών και από τις πρώτες μέρες έχουμε συστήσει επιτροπές για να μας εισηγηθούν. Έχουμε εισηγήσεις και συζητούμε ακριβώς τη διαδικασία και τον τρόπο που θα πρέπει να δοθεί επίδομα σε ευαίσθητα κοινωνικά στρώματα της περιφέρειας, ιδίως των περιοχών αυτών που έχουν, λόγω των κλιματικών συνθηκών, βαρύ χειμώνα. 
Δεν είναι εύκολες οι αποφάσεις. Μάλιστα δεν είναι εύκολες οι αποφάσεις όταν δεν υπήρξε ένας σωστός συνδυασμός, ώστε να βρούμε κάτι έτοιμο πάνω στο οποίο θα εργαστούμε για να ολοκληρώσουμε και να δώσουμε μια τελική λύση.
Το πρόβλημα αυτήν τη στιγμή είναι ότι θα πρέπει να πάρουν το επίδομα με κάποια κριτήρια και θα πρέπει να πάρουν επίδομα οι άνθρωποι που είναι σε αυτήν την κατάσταση με νένα τρόπο που θα είναι εύκολος. Πιστεύουμε ότι την επόμενη εβδομάδα θα είμαστε σε θέση να ανακοινώσουμε τις προτάσεις μας. Και όπως έγινε και με τις δόσεις εισοδήματος, όπου διαχειριστήκαμε και εκεί μια δύσκολη κατάσταση και καταλήξαμε σε μια λύση, νομίζω ότι θα υπάρξει έμπρακτο το ενδιαφέρον της Κυβέρνησης για να μπορέσει να ανταποκριθεί στα αιτήματα των ευαίσθητων κοινωνικών ομάδων. 
Θα ήθελα όμως να τονίσω ότι το πρόβλημα αυτό έχει δημιουργηθεί από την αύξηση, όπως είπατε, της τιμής. Είναι κάτι το οποίο θα πρέπει να εφαρμοστεί κι έχουμε λάβει και άλλες παραμέτρους υπ’ όψιν. Παραδείγματος χάριν, εμείς στο Υπουργείο είδαμε εάν έχει προϋπολογιστεί επίδομα για φέτος. Είδαμε επίσης τι ανάγκες έχουν οι δημόσιοι φορείς και εάν έχει προϋπολογιστεί. Ζητήσαμε από την ΚΕΔΕ να μας πει τι πρόσθετο κονδύλι χρειάζεται για τους βρεφονηπιακούς σταθμούς και τα σχολεία, τα οποία έχουν ανάγκη πετρελαίου θέρμανσης για το χειμώνα. 
Συνεπώς, το Υπουργείο από την πρώτη στιγμή που έχει αναλάβει η ηγεσία αυτή έχει βρει ότι υπάρχει ένα σοβαρό πρόβλημα και προσπαθούμε να το διαχειριστούμε με τον καλύτερο τρόπο. Τις αποφάσεις μας θα τις ακούσετε πιθανότατα την επόμενη εβδομάδα, διότι και τα περιθώρια πλέον είναι πολύ στενά.
Ευχαριστώ.","ΓΕΩΡΓΙΟΣ ΜΑΥΡΑΓΑΝΗΣ",312
"26106"," Ευχαριστούμε, κύριε Υπουργέ. 
Κυρία συνάδελφε, έχετε το λόγο για τρία λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26107"," Κύριε Υπουργέ, αυτή την απάντηση την έχετε δώσει και πριν από μια εβδομάδα σε μια άλλη συνάδελφο που είχε κάνει την ίδια επίκαιρη ερώτηση. Πηγαίνει από βδομάδα σε βδομάδα. 
Στη δυτική Μακεδονία, στις ορεινές περιοχές της χώρας, τέτοια περίοδο, δηλαδή στα μέσα Σεπτεμβρίου, οι  θερμοκρασίες πέφτουν κατά δώδεκα με δεκατέσσερις βαθμούς. Καταλαβαίνετε ότι οι άνθρωποι δεν μπορούν να οργανωθούν. Ανοίγουν τα σχολεία. Με τις ανάλγητες πολιτικές σας έχετε φέρει τον  κόσμο σε αδιέξοδο. Θα μπορούσατε ξεκάθαρα να πείτε: «κατεβάζουμε τον ειδικό φόρο, τον εξομοιώνουμε προς τα κάτω, δείχνουμε κοινωνική ευαισθησία», για να μπορέσουν οι άνθρωποι να αντεπεξέλθουν σ’ ένα όχι απλώς κοινωνικό αγαθό. Διότι η θέρμανση είναι όρος επιβίωσης. Θα έχουμε ανθρώπινα θύματα. Δεν μπορούμε να καταλάβουμε γιατί γίνεται αυτό. Αυτό θα το βρείτε μπροστά σας. Ο λογαριασμός θα χτυπήσει την πόρτα σας και δεν θα φταίει ο ΣΥΡΙΖΑ τότε. 
Έχετε την πρακτική -δεν έχετε μάθει από τα προηγούμενα χρόνια;- που λέει ότι από το 2009 μέχρι το 2011 έχουν χαθεί ενάμισι δισεκατομμύριο φόροι. Μειώθηκε και η κατανάλωση. Το λαθρεμπόριο οργιάζει. Σε λίγο καιρό θα έχουμε κι άλλου είδους λαθρεμπόριο, το τράνζιτ στη βόρεια Ελλάδα. Από τις γείτονες χώρες θα παίρνουν πετρέλαιο, όπως και στο Νότο από τα diesel marine. Δεν πρέπει να απαντήσουμε σ’ αυτό; Και με μία επιδοματική πολιτική των 100 και 200 ευρώ θα λυθεί αυτό το πρόβλημα; Θα μπορέσει ένας άνεργος να βάλει πετρέλαιο για επτά ή οκτώ μήνες που έχει χειμώνα στη δυτική Μακεδονία, να λύσει το πρόβλημά του; Δεν θα πρέπει να  υπάρχουν  ρεαλιστικά μέτρα; 
Ξέρετε πού έχουμε φθάσει; Να γίνονται επενδύσεις –ναι, θα σας το πω- στη ξυλόσομπα.  Έχουν γίνει υλοτομίες. Όλο το καλοκαίρι χτυπούσαν τα αλυσοπρίονα! Στη Διεθνή Έκθεση Θεσσαλονίκης είναι το πρώτο προϊόν που πωλείται. Εκεί οι Βορειοελλαδίτες κάνουν επένδυση αγοράς ξυλόσομπας. Έχουν κουρευτεί σχεδόν όλα τα δάση μας με την υλοτομία, για να μπορέσουν οι άνθρωποι να ανταποκριθούν όπως μπορούν. Καταλαβαίνετε πού έχουμε φθάσει; Πού θα πάει αυτή η εξαθλίωση; Τι θα κάνετε; Δεν θα πρέπει να πάρετε τα μέτρα αυτά; Γιατί δεν απαντάτε;","ΕΥΓΕΝΙΑ ΟΥΖΟΥΝΙΔΟΥ",382
"26108"," Ευχαριστούμε, κυρία συνάδελφε. 
Το λόγο έχει ο κύριος Υπουργός για τρία λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26109"," Κατ’ αρχάς θα ήθελα να σας απαντήσω ότι πάντα η έκπτωση στον ειδικό φόρο κατανάλωσης ισχύει από 15 Οκτωβρίου. Άρα αν αναφέρεστε, όπως είπατε, για τωρινά προβλήματα, με οποιοδήποτε καθεστώς από 15 Οκτωβρίου ισχύουν τα μέτρα. Να είμαστε ξεκάθαροι σ’ αυτό.
 Όσον αφορά το λαθρεμπόριο, η αλήθεια είναι ότι πρέπει να γίνουν αποφασιστικά βήματα για την πάταξή του.
Έχει εκδοθεί από το ΣΔΟΕ -από το οποίο έχω πάρει και τη σχετική ενημέρωση δεδομένου ότι δεν είναι στην αρμοδιότητά μου, έχω πάρει όμως το έγγραφο από τον ειδικό του γραμματέα- και εφαρμόζεται επιχειρησιακό σχέδιο και ειδικός οδηγός για τη διενέργεια ελέγχων στους εμπλεκόμενους στη  διακίνηση, διάθεση και χρήση των παραπάνω προϊόντων, εταιρείες εμπορίας, πρατήρια, πωλητές πετρελαίου θέρμανσης, κλπ. και με τη γενική διαταγή του Μαρτίου του 2011 προς τις περιφερειακές διευθύνσεις της υπηρεσίας μας για τη διενέργεια διευρυμένων και εξειδικευμένων ελέγχων στον τομέα ενεργειακών προϊόντων προς αντιμετώπιση της αυξημένης παραβατικότητας.
Το ΣΔΟΕ κατά τη διενέργεια των ελέγχων πραγματοποιεί δειγματοληψίες στα καύσιμα και αποστέλλονται για ανάλυση στο Γενικό Χημείο. Κατά εφαρμογή των παραπάνω κατά το πρώτο εξάμηνο του 2012 πραγματοποιήθηκαν χίλιοι εβδομήντα τέσσερις έλεγχοι, βρέθηκαν διακόσιοι εβδομήντα τρεις παραβάτες. Βεβαιώθηκαν τρεις χιλιάδες πεντακόσιες ογδόντα εννέα φορολογικές και απλές τελωνειακές παραβάσεις και εκατόν είκοσι λαθρεμπορίες.
Οι έλεγχοι σε αυτά τα προϊόντα θα συνεχιστούν με αμείωτη ένταση, αποσκοπώντας στην εξάρθρωση των κυκλωμάτων νοθείας, λαθρεμπορίας καυσίμων, για τη διασφάλιση των δημοσίων εσόδων, την ομαλή λειτουργία της αγοράς καυσίμων και την προστασία των καταναλωτών. Αυτό θα ενταθεί και θα ενταθεί και με στοχευμένες ενέργειες και στα σύνορα προκειμένου να έχουμε αποτελέσματα. Η υποχρέωση όμως αυτή για την αύξηση του ειδικού φόρου κατανάλωσης μας έρχεται από το παρελθόν και είναι κάτι για το οποίο έχει δεσμευτεί η χώρα. 
Είναι μεγάλο το πρόβλημα και γι’ αυτό μπορεί να είπα ότι θα απαντήσουμε αυτήν την εβδομάδα και να το μεταθέτω για μία εβδομάδα, διότι πρέπει να επιτύχουμε τη βέλτιστη απάντηση στα ερωτήματα αυτά που είναι κρίσιμα, όπως και εσείς τα θέσατε.
Και θέλω να ξέρετε κάτι. Συνεχώς διαβάζουμε στον Τύπο διάφορα, όπως διαβάζαμε για τη φορολογία εισοδήματος. Το Υπουργείο θα μιλήσει και θα μιλήσει ανακοινώνοντας τις συγκεκριμένες αποφάσεις. Κάθε μέρα διαβάζουμε διάφορες θεωρίες. Σήμερα διάβασα κάπου ότι θα φορολογήσουμε και τα πτυχία. Δεν ξέρω ποιος σκέφτεται συνεχώς αυτές τις ανοησίες. 
Σας διαβεβαιώ, όμως, ότι όταν μιλήσει το Υπουργείο, θα μιλήσει σοβαρά, θα έχει σκεφτεί όλες τις παραμέτρους και όλες τις συνθήκες εκείνες που δημιουργούν όντως πρόβλημα σε μεγάλη κατηγορία συνανθρώπων μας.
Ευχαριστώ πολύ.","ΓΕΩΡΓΙΟΣ ΜΑΥΡΑΓΑΝΗΣ",312
"26110"," Ευχαριστούμε, κύριε Υπουργέ.
Ακολουθεί η έκτη με αριθμό 218/10-9-2012 επίκαιρη ερώτηση πρώτου κύκλου του Βουλευτή Νομού Αχαΐας της Δημοκρατικής Αριστεράς κ. Νικολάου Τσούκαλη προς τον Υπουργό Οικονομικών, σχετικά με τη δημοσιοποίηση του περιεχομένου των CD με τα εμβάσματα Ελλήνων πολιτών από το 2009 σε τράπεζες του εξωτερικού.
Το λόγο έχει ο κ. Τσούκαλης για δύο λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26111"," Ευχαριστώ, κυρία Πρόεδρε.
Βεβαίως, ο τίτλος της ερώτησης που αναφέρατε δεν ανταποκρίνεται στην πραγματικότητα. Σε καμμία περίπτωση ο υποφαινόμενος και το κόμμα του δεν θα ζητούσε δημοσιοποίηση στοιχείων.","ΝΙΚΟΛΑΟΣ ΤΣΟΥΚΑΛΗΣ",520
"26112"," Θα το κάνετε εσείς σαφέστερο, κύριε Τσούκαλη.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26113"," Βεβαίως. Μιλάω για τη διάθεση των συγκεκριμένων στοιχείων στα κόμματα, δηλαδή η κατάθεσή τους στη Βουλή, όπως είχε γίνει και με τις δύο προηγούμενες λίστες του 2009-2010.
Κύριε Υπουργέ, συνεχίζοντας την τελευταία αποστροφή του λόγου σας να πω ότι μέχρις ότου αποφασίσετε –και είμαστε βέβαιοι ότι θα πάρετε τις σωστές αποφάσεις- το αίσθημα αδικίας του Έλληνα πολίτη και της έλλειψης κοινωνικής δικαιοσύνης έχει οδηγήσει όλες τις κοινωνικές διεργασίες στα άκρα. Και ιδίως όταν πληροφορήθηκε πρόσφατα ότι βρίσκεται στη διάθεση του ΣΔΟΕ ένας ψηφιακός δίσκος με πενήντα τέσσερις χιλιάδες ονόματα και με εμβάσματα άνω των 22 δισεκατομμυρίων για την περίοδο 2009-2012. 
Η ερώτησή μου είναι σαφής και θα την αναπτύξω περισσότερο στο δεύτερο μέρος. Είχε κατατεθεί το 2010 από τον κ. Βενιζέλο μία λίστα για όσους είχαν εμβάσματα στο εξωτερικό για το 2009. Ο αριθμός των προσώπων ήταν περίπου οκτακόσιοι. Άλλοι τόσοι περίπου για το 2010.
Η ερώτηση είναι συγκεκριμένη. Υπάρχει σοβαρή αναντιστοιχία σε εκείνες τις λίστες με τον αριθμό των ονομάτων που φέρεται ότι υπάρχουν στα CD. Πρώτον, γιατί υπάρχει αυτή η αναντιστοιχία των λιστών που μας κατατέθηκαν και του αριθμού των ονομάτων που βρίσκονται στο CD;
Δεύτερον, είναι γνωστό ότι υπάρχει ένα σοβαρό πρόβλημα με τη διάθεση των τραπεζών να παράσχουν στοιχεία στο ΣΔΟΕ, προκειμένου να κάνει την αξιολόγηση των στοιχείων. Η ενημέρωση που είχαμε από τους αρμοδίους του ΣΔΟΕ, όσον αφορά τη συμπεριφορά των τραπεζών, είναι τραγική. Χαρακτηρίστηκε από κάποιους έως σκοπίμως παρελκυστική, με λάθος στοιχεία, λάθος ονόματα, μεγάλη καθυστέρηση να παραδοθούν τα στοιχεία, παράδοση στοιχείων σε στοίβες χαρτιών και όχι ψηφιακά κ.ο.κ..
Η ερώτηση είναι σαφής: Τι σκοπεύετε να κάνετε άμεσα προκειμένου να αντιμετωπίσουμε το σοβαρό πρόβλημα ρευστότητας που υπάρχει στη χώρα και προκειμένου και οι πολίτες να νιώσουν ένα στοιχειώδες αίσθημα δικαιοσύνης;
Ευχαριστώ.","ΝΙΚΟΛΑΟΣ ΤΣΟΥΚΑΛΗΣ",520
"26114"," Ευχαριστούμε, κύριε συνάδελφε.
Ο Υφυπουργός Οικονομικών κ. Μαυραγάνης έχει το λόγο για τρία λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26115"," Κύριε Πρόεδρε, είναι και πάλι εύλογο το ερώτημα που τίθεται από το Βουλευτή της Δημοκρατικής Αριστεράς. Όταν βλέπουμε μια μεγάλη φοροδιαφυγή, δεν μπορεί, από την άλλη μεριά, να ζητάμε θυσίες από τον ελληνικό λαό χωρίς να υπάρχει αποτέλεσμα στη φοροδιαφυγή. Είναι σαφές.
Όμως, θα πρέπει εδώ να κάνω και μια παρένθεση. Πρέπει και όλος ο ελληνικός λαός να καταλάβει ότι η μάχη κατά της φοροδιαφυγής δεν είναι υπόθεση μόνο κάποιων ανθρώπων στο Υπουργείο Οικονομικών. Όταν κάποιος ζητάει την απόδειξη και συμμετέχει στον αγώνα αυτό, θα γνωρίζει πλέον ότι εγγυάται μια καλύτερη μέρα αύριο, χωρίς περικοπές, διότι οι περικοπές και τα μέτρα στον τομέα των δαπανών οφείλονται σε μεγάλο βαθμό στην ανοχή που δείχνουμε όλοι μας στο φαινόμενο της φοροδιαφυγής. Και πρέπει να το κατανοήσουν όλοι ότι είναι συνολικός ο αγώνας.
Ως προς τα στοιχεία με τα CD: το CD το οποίο στάλθηκε από το Υπουργείο Οικονομικών στο ΣΔΟΕ και το οποίο περιείχε πενήντα τέσσερις χιλιάδες διακόσια σαράντα έξι΅ονόματα συνολικά, τα οποία κατά τα έτη 2009-2012 εξήγαγαν με εμβάσματα στο εξωτερικό περίπου 22 δισεκατομμύρια, έχει δοθεί προς επεξεργασία και έλεγχο στην Περιφερειακή Διεύθυνση Αττικής του ΣΔΟΕ. Μπορώ να σας πω εδώ απ’ ό,τι εγώ τουλάχιστον γνωρίζω, ότι έχει γίνει ένας συντονισμός για να προσφερθεί στο ΣΔΟΕ και στις άλλες υπηρεσίες του Υπουργείου Οικονομικών μια επεξεργασία στοιχείων για να είναι πλήρης η πληροφόρηση, ώστε οι ελεγκτές να έχουν μπροστά τους συγκεκριμένα στοιχεία δηλώσεων και εμβασμάτων και μάλιστα, δηλώσεων αρκετών ετών.
Θα είναι, λοιπόν, δυνατόν να διαπιστωθεί μετά την επεξεργασία τους και να απαντηθεί εάν ο αριθμός των χιλίων πεντακοσίων προσώπων που περιελάμβαναν οι λίστες που έθεσε στη διάθεση της Βουλής των Ελλήνων το Υπουργείο Οικονομικών και τα οποία είχαν εξαγάγει εμβάσματα στο εξωτερικό κατά τα έτη 2009 και 2010, βρίσκεται σε αντιστοιχία με τον αριθμό των προσώπων που περιλαμβάνονται στο CD που έχει σταλεί στο ΣΔΟΕ και αν όχι, πού οφείλεται η διαφορά.
Πάντως, επισημαίνεται, όπως άλλωστε προκύπτει και απ’ αυτά που αναφέρθηκαν, ότι το μεν CD περιλαμβάνει πρόσωπα που εξήγαγαν χρήματα στην αλλοδαπή τα έτη 2009-2012, ενώ οι λίστες περιελάμβαναν πρόσωπα που εξήγαγαν χρήματα στο εξωτερικό τα έτη 2009 και 2010.","ΓΕΩΡΓΙΟΣ ΜΑΥΡΑΓΑΝΗΣ",312
"26116"," Ευχαριστούμε, κύριε Υφυπουργέ.
Κύριε συνάδελφε, έχετε το λόγο, για τρία λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26117"," Και εγώ δεν έχω την επεξεργασία των στοιχείων αυτών, κύριε Υπουργέ, αλλά θεωρώ αυτονόητο ότι αν οι λίστες για το 2009 και το 2010 περιείχαν περίπου χίλια πεντακόσια ονόματα και οι δύο μαζί, δεν είναι δυνατόν από το 2009 μέχρι το 2012 να έχουμε πενήντα τέσσερις χιλιάδες ονόματα. Είναι προφανές, λοιπόν, ότι κάτι δεν πάει καλά στις λίστες εκείνες που μας κατατέθηκαν στη Βουλή.
Τέλος πάντων, το πρόβλημα εκτός από τους Έλληνες πολίτες υπάρχει και για μας τους Βουλευτές, κύριε Υπουργέ, γιατί, ενώ η πρώτη λίστα του 2009 έχει κατατεθεί από τον Οκτώβριο του 2011, αν θυμάμαι καλά, η ενημέρωση που έχουμε από το ΣΔΟΕ είναι ότι, λόγω φθηνών δικαιολογιών που παρουσιάζουν οι τράπεζες, δεν έχει ολοκληρωθεί η επεξεργασία. Δηλαδή, μέχρι αυτή τη στιγμή δεν γνωρίζουμε εμείς τουλάχιστον ποια ήταν η τύχη εκείνης της επεξεργασίας της λίστας.
Κλείνοντας θα ήθελα να σχολιάσω αυτό το οποίο αναφέρατε και για το οποίο σας εύχομαι να ακολουθήσετε διαφορετική πορεία και είμαστε βέβαιοι ότι θα την ακολουθήσετε. 
Προκειμένου οι πολίτες να είναι συνεπείς και να νιώθουν πραγματικά ότι συμβάλλουν στην ανόρθωση της χώρας, θα πρέπει να νιώσουν ότι το κράτος είναι προστάτης τους, ότι είναι φίλος τους, ότι είναι κάτι δικό τους. Όσο ο Έλληνας πολίτης νιώθει το κράτος ως εχθρό, όταν αναπτύσσεται μια παράλληλη σχέση εχθρότητας μεταξύ κράτους και πολίτη και όταν το κράτος είναι αναξιόπιστο απέναντι στους πολίτες, είναι προφανές ότι αυτή η εκστρατεία, αυτή η επιχείρηση, δεν πρόκειται να πετύχει. 
Εμείς τουλάχιστον θα συμβάλουμε στο να αλλάξει η νοοτροπία. Όμως θα πρέπει και το Υπουργείο και η Κυβέρνηση να δείξει απτά αποτελέσματα σε αυτήν τη μεγάλη προσπάθεια που έχει αναλάβει. 
Εμείς ως Δημοκρατική Αριστερά έχουμε αναγάγει το θέμα της φοροδιαφυγής στο ύψιστο πρόβλημα αυτής εδώ της χώρας, γιατί είναι συνώνυμο του παρασιτισμού, συνώνυμο του πελατειακού συστήματος, συνώνυμο της κοινωνικής αδικίας και της ανάπτυξης, βεβαίως, κάποιων παράπλευρων ομάδων οι οποίες κυρίως λυμαίνονταν αυτόν τον τόπο μέχρι τώρα. 
Ευχόμαστε, πραγματικά, τα αποτελέσματα των προσπαθειών σας να είναι άμεσα, προκειμένου να νιώσει στοιχειώδες αίσθημα ευαισθησίας ο Έλληνας πολίτης.","ΝΙΚΟΛΑΟΣ ΤΣΟΥΚΑΛΗΣ",520
"26118"," Ευχαριστούμε, κύριε συνάδελφε. 
Κύριε Υφυπουργέ, έχετε το λόγο για τρία λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26119"," Αυτό που είπατε, κύριε Βουλευτά, ότι το κράτος πρέπει να αλλάξει και πρέπει να έχει μια διαφορετική νοοτροπία για να το αντιληφθεί και ο πολίτης, νομίζω ότι είναι ένα από τα μεγαλύτερα στοιχήματα της σημερινής Κυβέρνησης αλλά και μία υπέρτατη ανάγκη εκσυγχρονισμού της ελληνικής κοινωνίας. 
Νομίζω, όμως, ότι πάνω σε αυτό το θέμα γίνονται πλέον σοβαρές και συντονισμένες προσπάθειες. Υπάρχει ένας άξιος άνθρωπος επικεφαλής, ο Υπουργός κ. Μανιτάκης, για να φέρει σε πέρας αυτό το πάρα πολύ δύσκολο εγχείρημα, που είναι απαίτηση δεκαετιών στην ελληνική Δημόσια Διοίκηση. 
Όσον αφορά στις λίστες –για να επανέλθω λίγο- θα πρέπει να δει και το ΣΔΟΕ μερικά πρακτικά θέματα -και σε αυτό έχουμε και εμείς βοηθήσει- ώστε, πρώτον, η πληροφόρηση από τις τράπεζες να περιοριστεί στο ελάχιστο αναγκαίο και, δεύτερον, βεβαίως, να έρχεται πάρα πολύ γρήγορα. 
Όμως, για τις λίστες με τα εμβάσματα, εφόσον γίνει σωστή επεξεργασία από τη Γενική Γραμματεία Πληροφοριακών Συστημάτων, τα στοιχεία από την Τράπεζα της Ελλάδος είναι σαφή, δηλαδή φαίνεται ένα έμβασμα. Από εκεί και πέρα, πρέπει κάποιος να επεξεργαστεί την πληροφόρηση από τις δηλώσεις. Και αν οι δηλώσεις είναι σε αναντιστοιχία με το έμβασμα, είναι μία πρώτη απόδειξη. Βεβαίως, μπορεί να χρειαστούν και περαιτέρω αποδείξεις από άλλες τραπεζικές καταθέσεις, αλλά σε πρώτη φάση μπορεί να γίνει ένας έλεγχος. 
Σε αυτήν την κατεύθυνση προσπαθούμε πολύ γρήγορα με το συντονισμό της συνεργασίας του ΣΔΟΕ και των διαφόρων άλλων υπηρεσιών του Υπουργείου Οικονομικών να υπάρχει αποτέλεσμα, γιατί εδώ, όπως έχω τονίσει, έχουμε στα χέρια μας ένα μικρό περιουσιολόγιο. Από τη μία, έχουμε χρήματα, καταθέσεις, περιουσιακό στοιχείο και από την άλλη, με μία μικρή επεξεργασία έχουμε φορολογικές δηλώσεις. Είναι αυτό στο οποίο λέμε ότι θέλουμε να φθάσουμε κάποτε, στο περιουσιολόγιο. Εδώ το έχουμε και πρέπει να προχωρήσουμε. Είναι πολλά τα ονόματα. Βεβαίως, θα πρέπει να γίνει μία ιεράρχηση. Ξεκινάς με κάποιους τρόπους, με κάποιες τεχνικές ελέγχου -δεν μπορείς, βέβαια, να τα κάνεις όλα σε ένα μήνα- αλλά σταδιακά πρέπει να έχεις αποτέλεσμα. 
Τουλάχιστον αυτήν τη φορά σάς υπόσχομαι ότι τόσο από τη μεριά της δικής μου αρμοδιότητας όσο και από τη μεριά της αρμοδιότητας του Υπουργού Οικονομικών, που έχει το ΣΔΟΕ, γίνεται μία συντονισμένη δράση, για να προχωρήσει πολύ γρήγορα η έρευνα και να έχουμε αποτέλεσμα. 
Ευχαριστώ.","ΓΕΩΡΓΙΟΣ ΜΑΥΡΑΓΑΝΗΣ",312
"26120"," Ευχαριστούμε, κύριε Υπουργέ.
Θα συζητηθεί τώρα η τέταρτη με αριθμό 205/10-9-2012 επίκαιρη ερώτηση πρώτου κύκλου της Βουλευτού Νομού Μαγνησίας των Ανεξαρτήτων Ελλήνων κ. Μαρίνας Χρυσοβελώνη προς τους Υπουργούς Οικονομικών και Ανάπτυξης, Ανταγωνιστικότητας, Υποδομών, Μεταφορών και Δικτύων, σχετικά με τη λήψη μέτρων για την αντιμετώπιση του παρεμπορίου.
Κυρία Χρυσοβελώνη, έχετε δύο λεπτά για να αναπτύξετε την επίκαιρη ερώτησή σας.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26121"," Ευχαριστώ, κυρία Πρόεδρε.
Κύριε Υπουργέ, το θέμα που μας απασχολεί σήμερα έχει αποκτήσει έναν εξαιρετικά επίκαιρο χαρακτήρα μετά τα γνωστά σε όλους μας γεγονότα που διαδραματίστηκαν σε Ραφήνα και Μεσολόγγι την προηγούμενη εβδομάδα. Εξαιτίας, λοιπόν, της απουσίας ενός επίσημου Σώματος Δίωξης Παρεμπορίου εμφανίστηκε εκεί ένα αυτοσχέδιο και αυτόκλητο σχήμα, όχι βέβαια για να επιβάλει κάποιο νόμο, αλλά για να κερδίσει δημοσιότητα και να προκαλέσει την ιδεολογική ζύμωση που ζητά η Χρυσή Αυγή.
Εσείς σπεύσατε να καταδικάσετε τους συμμετέχοντες και, μάλιστα, βγάλατε και δικαστικές αποφάσεις, κάτι που κατά την άποψή μου είναι λάθος, γιατί έργο της Κυβέρνησης δεν είναι να δικάζει και μάλιστα μέσα από τηλεπαράθυρα. Τις όποιες ευθύνες αρμόδια να τις καταλογίσει σ’ αυτό το θέμα είναι αποκλειστικά και μόνο η ελληνική δικαιοσύνη. Εμείς ως πολιτικοί δεν είμαστε εδώ ούτε για να καταδικάζουμε ούτε βέβαια και για να αθωώνουμε.
Επιπλέον, όμως, εμφανιστήκατε στα κανάλια και μιλούσατε για παραβάσεις νόμων και άνομες συμπεριφορές. Εδώ θα ήθελα να σας θυμίσω το ανέκδοτο με την καμπούρα που κοιτούσε μόνο την καμπούρα των διπλανών της και δεν έβλεπε ποτέ τη δική της. Έτσι και εσείς περιορίζεστε να καταλογίζετε διάφορες παρανομίες σε άλλους, χωρίς να ελέγχετε τις δικές σας παραλείψεις, γιατί, κύριε Υπουργέ, το νόμο δεν παραβαίνει κάποιος μόνο με πράξεις αλλά και με παραλείψεις.
Εδώ αναφέρομαι στην απροθυμία σας να πάρετε ουσιαστικά μέτρα κατά του παρεμπορίου, που δημιουργεί το εύφορο έδαφος για άλλες συμπεριφορές. Είναι, κατά την άποψή μου, η ασυντόνιστη και συχνά ανύπαρκτη κρατική δράση που προκάλεσε τελικά την ταχύτατη επέκταση του παρεμπορίου σ’ ολόκληρη τη χώρα. Όταν αναφερόμαστε σε παρεμπόριο, έχουμε να κάνουμε πλέον με ένα διαρκές οικονομικό έγκλημα με πλήθος παραφυάδων σε άλλους χώρους. Το παρεμπόριο, πέρα από τη ζημία που προκαλεί στην πραγματική οικονομία και σας ασφαλιστικά ταμεία, συνδέεται με το λαθρεμπόριο, τη διακίνηση επικίνδυνων απομιμήσεων προϊόντων, τη λαθρομετανάστευση ή με κυκλώματα «μαύρου» χρήματος και κάθε είδους μαφίες.
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Γι’ αυτό, κυρία Πρόεδρε –και τελειώνω- όλοι οι επαγγελματικοί σύλλογοι ζητούν επιτακτικά τη λήψη μέτρων. Εχθές, στον Εμπορικό Σύλλογο του Βόλου, οι έμποροι είπαν το αυτονόητο, δηλαδή να τελειώνουμε με τις υποσχέσεις και να αρχίσουν οι πράξεις. Ο ίδιος ο αρμόδιος Υπουργός κ. Χατζηδάκης δήλωνε στις 22 Αυγούστου κατά τη διάρκεια μίας ευρείας σύσκεψης για το παρεμπόριο «μέσα σε ένα δεκαήμερο, δεκαπενθήμερο, θα είμαστε έτοιμοι να παρουσιάσουμε όλες τις λεπτομέρειες». Ακόμα, όμως, περιμένουμε να τις ακούσουμε. 
Κυρίως, όμως, αυτό που αναμένουμε από τον κύριο Υπουργό είναι όχι εξαγγελίες, αλλά πράξεις! Επίσης, θα θέλαμε να ακούσουμε τους ιδιαίτερους λόγους για τους οποίους δεν στηρίζετε τη δημιουργία ενός ενιαίου σώματος δίωξης παρεμπορίου, όπως σας το ζητά το Εμποροβιομηχανικό Επιμελητήριο Αθηνών και ειδικά ο Πρόεδρός του κ. Μίχαλος, αλλά συνεχίζετε με ένα κατά την άποψή μας αποτυχημένο μοντέλο συντονισμού διαφορετικών συναρμόδιων φορέων.
Σας ευχαριστώ.","ΜΑΡΙΝΑ ΧΡΥΣΟΒΕΛΩΝΗ",553
"26122"," Ευχαριστούμε, κυρία Χρυσοβελώνη.
Ο κ. Αθανάσιος Σκορδάς, Υφυπουργός Ανάπτυξης, Ανταγωνιστικότητας, Υποδομών, Μεταφορών και Δικτύων, έχει το λόγο για να απαντήσει στην ερώτηση της κυρίας συναδέλφου.
Ορίστε, κύριε Υφυπουργέ, έχετε το λόγο για τρία λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26123"," Ευχαριστώ, κυρία Πρόεδρε.
Η πάταξη του φαινομένου του παρεμπορίου είναι κορυφαία κυβερνητική επιλογή, η επίτευξη της οποίας πρέπει να μεθοδευτεί μέσω συντονισμένης λειτουργίας όλων των ελεγκτικών φορέων και δεν αποτελεί αντικείμενο της λειτουργίας της Κυβέρνησης, επειδή διάφοροι αντιλαμβάνονται με τηλεοπτικούς όρους την εμφάνισή τους σε χώρους που αναπτύσσεται παρεμπόριο.
Το παρεμπόριο αντιμετώπιζεται σε τρία επίπεδα. Το πρώτο είναι αυτό που αντιλαμβανόμαστε σε επίπεδο πεζοδρομίου με κάποιο απλωμένο σεντόνι ή σε κάποιον πάγκο λαϊκής και είναι ορατό σε όλους, το δεύτερο είναι οι αποθήκες από τις οποίες εφοδιάζονται τα εμπορεύματα όλοι αυτοί οι διακινητές και το τρίτο είναι η εισαγωγή των εμπορευμάτων και το πώς περνάνε αυτά από τους τελωνειακούς ελέγχους.
Στην παρούσα φάση δεν απαιτείται συγκρότηση ενός νέου σώματος, γιατί αυτό ακυρώνει υπάρχουσες θεσμικά αρμόδιες δομές, επικαλύπτει αρμοδιότητες άλλων φορέων και απαιτεί αυτοτελείς πολυέξοδους πόρους αυξάνοντας και τη γραφειοκρατία.
Επιλέξαμε λοιπόν τη λύση του συντονιστικού κέντρου επιχειρήσεων και όχι της δημιουργίας ενός ειδικού σώματος, πρώτον, γιατί υπάρχει αυτό που λέμε μία δυναμική διακλαδικότητα στις αρμοδιότητες διαφόρων υπηρεσιών, γιατί με αυτόν τον τρόπο βασιζόμαστε στις διαθέσιμες δομές και πόρους, εκτός αν μας προτείνετε να δημιουργήσουμε άλλη  μία δημόσια δομή με νέους προϋπολογισμούς και νέο προσωπικό. Κυρίως αναβαθμίζουμε μέσα από αυτό το συντονιστικό κέντρο, το οποίο άτυπα έχει ήδη αρχίσει να κάνει τα πρώτα του βήματα συντονίζοντας τις δραστηριότητες όλων των Υπουργείων που έχουν αρμοδιότητα στο θέμα του παραεμπορίου είτε είναι η Αστυνομία είτε είναι οι δημοτικές αστυνομίες είτε είναι το Λιμενικό είτε είναι τα τελωνεία είτε είναι το ΣΔΟΕ. 
Πέραν όμως της δημιουργίας του συντονιστικού κέντρου επιχειρήσεων έχει ξεκινήσει και μία σημαντική προσπάθεια από ένα διαφημιστικό μήνυμα, για το οποίο δεν κατεβλήθη κόστος ούτε ως προς την παραγωγή του ούτε ως προς την προβολή του. Έχει φτιαχτεί από την Ένωση των Τηλεοπτικών Σταθμών και υποστηρίζουν αυτήν την προσπάθεια, ώστε ο πολίτης να γνωρίζει ότι τυχόν αγορά προϊόντων παραεμπορίου μπορεί να έχει σοβαρές επιπτώσεις στην υγεία του, πέραν της υπονόμευσης της οικονομικής ανόρθωσης που επιχειρούμε για την πατρίδα μας. 
Ευχαριστώ.","ΑΘΑΝΑΣΙΟΣ ΣΚΟΡΔΑΣ",465
"26124"," Ευχαριστούμε, κύριε Υφυπουργέ. 
Η κ. Μαρίνα Χρυσοβελώνη έχει το λόγο για τρία λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26125"," Ευχαριστώ, κυρία Πρόεδρε. 
Κύριε Υπουργέ, είναι κατανοητή η προσπάθεια την οποία καταβάλλετε ώστε να εξηγήσετε τις ελλείψεις του Υπουργού κ. Χατζηδάκη και να δικαιολογήσετε τις ασυγχώρητες καθυστερήσεις της Κυβέρνησης με νέες εξαγγελίες. 
Σήμερα όμως συζητούμε για αποτελέσματα και σε καμμία περίπτωση για προθέσεις. Κυρίως όμως αυτό που εξετάζουμε σήμερα είναι η αξία των κυβερνητικών πολιτικών. Δεν αρνούμαστε ότι πρέπει να υπάρχει κάποιος επικεφαλής της προσπάθειας. Εσείς σε αυτήν την προσπάθεια τοποθετείτε το Γενικό Γραμματέα Εμπορίου. 
Το  πρόβλημα όμως που βρίσκεται επί τόπου, που βρίσκεται στο πεζοδρόμιο δεν μπορεί να λυθεί με τους τρόπους με τους οποίους εσείς προτείνετε. Σας το λένε και άλλοι φορείς και εδώ αναφέρομαι στην Ομοσπονδία Επαγγελματιών Βιοτεχνιών και Εμπόρων Μαγνησίας, η οποία έχει κάνει μία πολύ σκληρή αλλά ταυτόχρονα εποικοδομητική κριτική σε όλα αυτά τα πολυπληθή και περίπλοκα συντονιστικά σχήματα τα οποία προτείνετε. 
Γι’ αυτό λοιπόν το λόγο σας ζητούμε να υιοθετήσετε την πρόταση των φορέων για τη σύσταση ενός Ειδικού Σώματος Δίωξης Παραεμπορίου. Σε κάθε περίπτωση, κύριε Υφυπουργέ, η πραγματικότητα μας δείχνει πως δεν αρκούν σε καμμία περίπτωση για να δώσουν λύση στο πρόβλημα οι διαφημίσεις στην τηλεόραση και οι επικοινωνιακού τύπου εμφανίσεις τις οποίες εσείς υιοθετείτε. Είναι απολύτως απαραίτητη η συγκροτημένη αντιμετώπιση του φαινομένου από μία ενιαία ελεγκτική αρχή σαν αυτή που προανέφερα, η οποία δεν θα διαχέει τις ευθύνες σε διάφορους συναρμόδιους, όπως συνηθίζεται να γίνεται σήμερα. 
Να σας θυμίσω τι έγινε πρόσφατα στο λιμάνι του Πειραιά με το ΣΔΟΕ και το Λιμενικό. Το Υπουργείο Οικονομικών γνωρίζει άλλωστε για τα επεισόδια που ξέσπασαν πριν δέκα μέρες σε σχέση με λαθραίο φορτίο τσιγάρων, για το οποίο ακόμα ερίζουν το ΣΔΟΕ και το Λιμενικό. Η σύγκρουση αυτή μεταξύ δύο ελεγκτικών υπηρεσιών προκάλεσε μία ομολογουμένως τραγελαφική κατάσταση κατά την εξέλιξη μίας απλής υπόθεσης εντοπισμού κατάσχεσης χιλίων εκατό χαρτόκουτων με λαθραία τσιγάρα. 
Μάλιστα μαθαίνουμε πως οι αρμόδιοι του ΣΔΟΕ μελετούν να προσφύγουν στις δικαστικές αρχές για να καταγγείλουν την αναφερόμενη μεθόδευση των στελεχών του Λιμενικού που παρενέβησαν στην έρευνά τους. Δηλαδή στην προκειμένη περίπτωση στρέφεται το κράτος εναντίον του κράτους. Αυτή είναι η αποθέωση της ασυνεννοησίας και ίσως και της κακοπιστίας που κυριαρχεί σήμερα μεταξύ των πολυποίκιλων ελεγκτικών μηχανισμών. 
Γι’ αυτό, κυρία Πρόεδρε, θεωρώ ότι είναι ώρα να τελειώνουμε πλέον με τις υποσχέσεις και να αρχίσουν οι πράξεις. Περιμένουμε να δούμε, σύμφωνα και με τις εξαγγελίες του κ. Υπουργού κ. Χατζηδάκη, στις 22 Αυγούστου πως όντως μέσα σε ένα δεκαήμερο-δεκαπενθήμερο θα είστε έτοιμοι να ξεκινήσετε κάτι ουσιαστικό όμως για την πάταξη του παραεμπορίου, γιατί ούτε η κοινωνία αλλά ούτε η οικονομία αντέχουν πλέον να σας περιμένουν.","ΜΑΡΙΝΑ ΧΡΥΣΟΒΕΛΩΝΗ",553
"26126"," Ευχαριστούμε, κυρία συνάδελφε.
Κύριε Υφυπουργέ, έχετε τρία λεπτά για να απαντήσετε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26127"," Προσπάθησα να ενημερώσω την Εθνική Αντιπροσωπεία για το τι ακριβώς γίνεται. Δεν θα σας ακολουθήσω στην αγωνία που έχετε για το ποια πολιτική δύναμη ενδιαφέρεται να τζογάρει στο θέμα του παραεμπορίου. Το παραεμπόριο είναι πολύ σοβαρό για να το κάνουμε θέμα μικροπολιτικής. 
Το Υπουργείο αναπτύσσει δράσεις ήδη κατά του παραεμπορίου. Θα σας πω ότι έγιναν πολύ σοβαρές κατασχέσεις και συλλήψεις και στη μεγάλη συναυλία που έγινε την προηγούμενη εβδομάδα στο Ολυμπιακό Στάδιο και τις τελευταίες μέρες και στις θρησκευτικές πανηγύρεις, αλλά δεν το έκανε με τη συνοδεία κάμερας ούτε το έκανε για να αποτελέσει αντικείμενο επικοινωνιακής προβολής. Το έκανε γιατί αυτό είναι καθημερινή μας υποχρέωση. Έτσι την αντιλαμβανόμαστε και έτσι την υπηρετούμε.
Από εκεί και πέρα επιμένετε για τη δημιουργία ενός ακόμη σώματος. Ήδη το παράδειγμα που αναφέρατε -το οποίο δεν το ξέρω, γιατί το ΣΔΟΕ ή τα τελωνεία ή το Λιμενικό δεν υπάγονται σε εμάς- είναι μία απόδειξη του γιατί όταν ανακατεύονται πολλοί δεν μπορεί να προκύψει λύση. Αυτό το παράδειγμα το οποίο επικαλεστήκατε είναι αυτό το οποίο αναδεικνύει την αντίφαση του επιχειρήματός σας.","ΑΘΑΝΑΣΙΟΣ ΣΚΟΡΔΑΣ",465
"26128"," Θα μου επιτρέψετε…","ΜΑΡΙΝΑ ΧΡΥΣΟΒΕΛΩΝΗ",553
"26129"," Μη με διακόπτετε, παρακαλώ.","ΑΘΑΝΑΣΙΟΣ ΣΚΟΡΔΑΣ",465
"26130"," Δεν έχετε το λόγο, κυρία συνάδελφε, σας παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26131"," Όταν ο κύριος Υπουργός αντιλαμβάνεται άλλα από τις ερωτήσεις, τι να κάνουμε;","ΒΑΣΙΛΕΙΟΣ ΚΑΠΕΡΝΑΡΟΣ",185
"26132"," Κύριε Καπερνάρο, ο καθένας απαντάει αυτό που θέλει και κρινόμαστε όλοι.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26133"," Τι να κάνουμε; Δεν έχουμε όλοι την ίδια νοημοσύνη με τη δική σας, κύριε Καπερνάρο. Με ό,τι μας έχει δώσει ο θεός πορευόμαστε.
Εν πάση περιπτώσει, είναι πολύ βιαστικό από μέρους σας να θέλετε να καταλογίσετε ελλείψεις στην επίδειξη ουσιαστικού έργου στο θέμα της δίωξης του παραεμπορίου.
Θα είμαστε εδώ και σε άλλες ερωτήσεις και με πολλές ευκαιρίες και τότε θα θυμάστε ότι αυτά τα οποία λέμε τώρα είναι ουσία και δεν είναι λόγος.
Ευχαριστώ.","ΑΘΑΝΑΣΙΟΣ ΣΚΟΡΔΑΣ",465
"26134"," Λύσεις θέλουμε να βρεθούν, κύριε Υπουργέ.","ΜΑΡΙΝΑ ΧΡΥΣΟΒΕΛΩΝΗ",553
"26135"," Ευχαριστούμε, κύριε Υπουργέ.
Εισερχόμεθα στην τρίτη με αριθμό 209/10-9-2012 επίκαιρη ερώτηση πρώτου κύκλου του Βουλευτή Νομού Ευβοίας του Πανελλήνιου Σοσιαλιστικού Κινήματος κ. Συμεών Κεδίκογλου προς τον Υπουργό Διοικητικής Μεταρρύθμισης και Ηλεκτρονικής Διακυβέρνησης, σχετικά με τα νέα πειθαρχικά συμβούλια των δημοσίων υπαλλήλων.
Ορίστε, κύριε Κεδίκογλου έχετε το λόγο για δύο λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26136"," Ευχαριστώ, κυρία Πρόεδρε.
Κύριε Υπουργέ, όταν ερχόταν ο καινούργιος νόμος σχετικά με το πειθαρχικό δίκαιο των δημοσίων υπαλλήλων και τα νέα πειθαρχικά συμβούλια, είχα τότε, το Φεβρουάριο, σε μία επιστολή μου στην αρμόδια επιτροπή εγώ και ένας συνάδελφός μου συνυπογράψει ένα κείμενο που ζητούσαμε και λέγαμε ότι πρέπει να μπει τέλος στην ατιμωρησία των δημοσίων υπαλλήλων. Κι αυτό έπρεπε να γίνει και θα διασφαλιζόταν μόνο μέσα από τη σύνθεση, όπου η πλειοψηφία ήταν επιτέλους οι δικαστικοί και όχι οι δημόσιοι υπάλληλοι, γιατί όπως λέει ο λαός μας «κόρακας κοράκου μάτι δεν βγάζει» κι όπως ξέρετε είχαμε το αποτέλεσμα να μην υπάρχει ποτέ ουσιαστικά τιμωρία, είτε είχαν κάνει παραπτώματα είτε είχαμε καταγγελίες από τον κόσμο είτε οτιδήποτε άλλο.
Πράγματι, λοιπόν, πέρασε αυτή η διάταξη και ήταν να εφαρμοστεί από τον Ιούνιο και μάλιστα προέβλεπε ότι εντός έξι μηνών θα έπρεπε να εκδώσει και τις αποφάσεις. Όμως, αν και έχει περάσει ικανό χρονικό διάστημα από τον Ιούνιο, μέχρι τώρα δεν είχαμε τη σύνθεση αυτών των συμβουλίων.
Μάλιστα, σύμφωνα με τις δηλώσεις του Γενικού Επιθεωρητή, του κ. Ρακιντζή, πέντε χιλιάδες εκκρεμείς υποθέσεις αυτήν τη στιγμή λιμνάζουν απέναντι σε επίορκους υπαλλήλους που έχουν κάνει ακόμα και εγκλήματα του κοινού ποινικού δικαίου. Μάλιστα, στην παραπάνω υπηρεσία Δημόσιας Διοίκησης έχει αφαιρεθεί πλέον η δυνατότητα να κάνει ενστάσεις. Ο ίδιος ανέφερε ότι χίλιες εννιακόσιες υποθέσεις που έφτασαν το 2011 στο γραφείο του ήταν τέτοιες με τόσο χαμηλές τις ποινές, που ο ίδιος προσπάθησε να αναπέμψει. 
Ανέφερε χαρακτηριστικά ότι υπήρχαν περιπτώσεις παιδοφίλων που ήταν πια τελεσίδικες και μετά από τέσσερις-πέντε μήνες, όπου τους αφαιρέθηκε ο μισθός, επανήλθαν κανονικά στα σχολεία και αυτήν τη στιγμή είναι καθηγητές στα ελληνικά σχολεία. Αυτό μπορεί να ακούγεται σοκαριστικό, αλλά αφορά μία σειρά περιπτώσεων δημοσίων υπαλλήλων, οι οποίοι έδιναν «μαϊμού» συντάξεις, δημοσίων υπαλλήλων, οι οποίοι ήταν διεφθαρμένοι και με τον ένα ή με τον άλλο τρόπο έχουμε φτάσει στο σημείο σήμερα να μην μπορούμε να αγγίξουμε αυτούς τους υπαλλήλους.
Ξέρω ότι έχετε κάνει μία εγκύκλιο από τις 5 του μηνός. Θα ήθελα να ακούσω ποια ήταν η απάντηση, αν έχουν συσταθεί αυτά τα συμβούλια κι αν όχι, γιατί και τι σκοπεύετε να κάνετε προκειμένου να προχωρήσουμε γρήγορα. 
Θα επανέλθω στη δευτερολογία μου. 
Ευχαριστώ.","ΣΥΜΕΩΝ ΚΕΔΙΚΟΓΛΟΥ",219
"26137"," Ευχαριστούμε, κύριε συνάδελφε.
Ο Υπουργός Διοικητικής Μεταρρύθμισης και Ηλεκτρονικής Διακυβέρνησης κ. Μανιτάκης έχει το λόγο για τρία λεπτά.
Ορίστε, κύριε Υπουργέ, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26138"," Ευχαριστώ, κυρία  Πρόεδρε.
Κατ’ αρχάς να ευχαριστήσω τον κ. Κεδίκογλου για την ερώτησή του. Να επισημάνω και εγώ ότι πράγματι η σημασία της ερώτησής του είναι πολύ μεγάλη και πολύ επίκαιρη. 
Όπως και εσείς τονίσατε, ο νόμος άρχισε να εφαρμόζεται και προέβλεπε τη συγκρότηση των πειθαρχικών συμβουλίων μέχρι τις 14 Ιουνίου. Η καθυστέρηση στην εφαρμογή του και στη σύσταση των πειθαρχικών συμβουλίων οφείλεται κατά ένα μεγάλο μέρος και στην παρατεταμένη προεκλογική περίοδο. Ήδη από τις 5 Σεπτεμβρίου, όπως αναφέρατε και εσείς, το Υπουργείο έχει στείλει μια επείγουσα εγκύκλιο ζητώντας στοιχεία σχετικά με τη σύσταση των πειθαρχικών συμβουλίων. 
Είμαι σε θέση να σας πω, γιατί χθες έληγε η προθεσμία των στοιχείων που ζητήσαμε από τις αρμόδιες υπηρεσίες, ότι από τα δεκαπέντε Υπουργεία στα δεκατέσσερα έχουν ήδη συσταθεί τα πειθαρχικά συμβούλια. 
Να αναφέρω ένα πλεονέκτημα του νόμου. Έχει περιοριστεί ο αριθμός των πειθαρχικών συμβουλίων και έτσι για τα δεκαπέντε Υπουργεία συνιστώνται μόνο εννέα πειθαρχικά συμβούλια. Αυτό έχει σημασία για την αποτελεσματικότητα και τη λειτουργικότητα της απόδοσης της πειθαρχικής δικαιοσύνης. 
Υπάρχει ένα Υπουργείο ακόμη που δεν έχει στείλει τα στοιχεία. Μας έχουν ενημερώσει ότι γρήγορα θα σταλούν, σήμερα ή αύριο. Αναφέρομαι στο Υπουργείο Μακεδονίας-Θράκης. Επίσης, εκκρεμεί η απόφαση σύστασης στις Γενικές Γραμματείες Αθλητισμού, Υποδομών και Μεταφορών. Πρέπει να τονιστεί πως σε ό,τι αφορά αυτό το Υπουργείο και τις γενικές γραμματείες, η καθυστέρηση οφείλεται και στο γεγονός ότι είναι νεοσύστατα Υπουργεία και ότι είχαμε μια αναδιάρθρωση, κατάργηση και ανασύσταση γενικών γραμματειών. 
Μόλις ολοκληρωθεί η σύσταση, θα αρχίσει –και έχει ήδη αρχίσει- η συγκρότηση των πειθαρχικών συμβουλίων, δηλαδή με την τοποθέτηση των δύο δικαστικών και του ενός προϊσταμένου των γενικών διευθύνσεων. Η διαδικασία αυτή έχει ήδη ξεκινήσει. Θα την επιταχύνουμε. Θα γίνουν οι απαραίτητες οχλήσεις ώστε το συντομότερο δυνατόν να συγκροτηθούν τα πειθαρχικά συμβούλια και να ολοκληρωθεί η όλη διαδικασία. Στο Υπουργείο Διοικητικής Μεταρρύθμισης έχει ήδη συσταθεί το πειθαρχικό συμβούλιο. 
Μαζί με την επίσπευση της διαδικασίας της συγκρότησης των πειθαρχικών συμβουλίων να τονίσω πως πειθαρχική ευθύνη και πειθαρχική εξουσία εξακολουθεί να υπάρχει. Λειτουργούν ακόμη αυτά που υπάρχουν. Και καλά επισημάνατε ότι δεν ήταν ανεπαρκή τα υπάρχοντα υπηρεσιακά συμβούλια. Εξακολουθούν να λειτουργούν. Πρέπει να ασκούν και μπορούν να ασκούν τις πειθαρχικές τους εξουσίες. Αλλά υπάρχουν και οι προϊστάμενες διοικητικές αρχές, οι οποίες και αυτές μπορούν να συνεχίσουν να ασκούν την πειθαρχική τους εξουσία. 
Να τονίσω πως έχετε δίκιο πως είναι από τα καίρια ζητήματα της διοικητικής μεταρρύθμισης. Είναι αρκετά πολύπλοκα. Έχουμε συνείδηση του προβλήματος. Ήδη τα αντιμετωπίζουμε με συντονισμένα και αποφασιστικά μέτρα για να αποκαταστήσουμε το κύρος και την αξιοπρέπεια των δημοσίων υπαλλήλων και φυσικά να σταματήσει η ατιμωρησία. 
Ευχαριστώ πολύ.","ΑΝΤΩΝΙΟΣ ΜΑΝΙΤΑΚΗΣ",298
"26139"," Ευχαριστούμε, κύριε Υπουργέ.
Ο  κ. Κεδίκογλου έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26140"," Ευχαριστώ, κυρία Πρόεδρε.
Είναι παρήγορο να ακούμε ότι κάποια πράγματα προχωρούν. Στο προηγούμενο διάστημα και στις προηγούμενες κυβερνήσεις, παρ’ όλα όσα ακούστηκαν, δώσαμε πραγματικά μάχες και κάποια νομοθετήματα σήμερα είναι ακριβώς αποτέλεσμα αυτών των γεγονότων. Έχουμε μεγάλες αλλαγές στις διοικητικές δομές αλλά και άλλες αλλαγές, όπως ο «Καλλικράτης», η «Διαύγεια». Ήταν κατακτήσεις της προηγούμενης κυβέρνησης για τις οποίες ο ΟΟΣΑ μας κατέταξε σε πρώτη χώρα σε μεταρρυθμίσεις το 2010. 
Το θέμα είναι εάν αυτά εφαρμόζονται. Αυτή είναι η δική μου αγωνία. 
Τι θα κάνετε για παράδειγμα για το Υπουργείο που ακόμη δεν έχει συστήσει, ως θα όφειλε, αυτό το συμβούλιο; Και το θέμα είναι, συστήσαμε τα συμβούλια, πότε θα αρχίσουν να λειτουργούν; Μήπως τώρα και με την ιστορία των δικαστικών υπάρξει πρόβλημα στη στελέχωσή τους και στη λειτουργία τους; Μακάρι αυτό να γίνει από την επόμενη ημέρα, γιατί δεν αντέχει η χώρα, όπως καταλαβαίνετε, αυτούς τους ρυθμούς. 
Πίστευα και πιστεύω ότι στη σημερινή κρίση, μεγάλο κομμάτι ευθύνης έχει και ο δημόσιος τομέας, η Δημόσια Διοίκηση, όχι μόνο λόγω της διαφθοράς, της γραφειοκρατίας, η οποία δυστυχώς επικρατεί, αλλά και γιατί δεν μπορεί να είναι το κατάλληλο αυτό εργαλείο που χρειαζόμαστε, ώστε να προχωρήσουμε σε ένα νέο παραγωγικό μοντέλο, ώστε να ξεπεράσουμε όλη τη σημερινή κατάσταση και να βαδίσουμε και εμείς με τις προοδευμένες χώρες της Ευρωζώνης.
Θα ήθελα να πω ότι χρειαζόμαστε μεγάλες αλλαγές και να προχωρήσουμε γρήγορα. Δεν πρέπει να εμφανίζονται και Υπουργοί αυτής της Κυβέρνησης ως να έχουμε τον άπλετο χρόνο και αν θέλετε κι εσείς, κύριε Υπουργέ, που σέβομαι το ακαδημαϊκό σας έργο, να φαίνεστε σαν θεματοφύλακας ενός status quo και μίας κατάστασης που, βεβαίως, παραλάβατε, γιατί διαβάζω στα δημοσιεύματα –αν θέλετε να απαντήσετε, δεν εμπίπτει ακριβώς στην ερώτησή μου- ότι είστε αντίθετος όχι μόνο με τις απολύσεις αλλά ακόμα και με περικοπές ή και με συγχωνεύσεις δημοσίων οργανισμών. 
Επειδή κάποιοι Υπουργοί προέρχονται από τη ΔΗΜΑΡ, θα κάνω μία συνολική κριτική, για να δούμε τι είναι τελικά προοδευτικό και τι όχι. Για μένα το προοδευτικό είναι να κάνουμε αλλαγές και, δυστυχώς, αυτή τη στιγμή ο κ. Παπαθεοδώρου εκ μέρους της ΔΗΜΑΡ ήταν αυτός που είπε «όχι» στις αλλαγές στα πανεπιστήμια με το νομοσχέδιο που μας έφερε. Ο κ. Ρουπακιώτης κάθε φορά που βγαίνει λέει ότι δεν πρέπει να το αλλάξουμε και ότι είναι ήδη ανοικτό το επάγγελμα των δικηγόρων, δεν πρέπει να μειωθούν οι μισθοί των δικαστικών, γιατί είναι αντισυνταγματικό, δηλαδή συμπεριφέρεται σαν συνδικαλιστής του συγκεκριμένου τομέα. Η κ. Σκοπούλη έχει το γνωστό θέμα με την ιατρική-φαρμακευτική εταιρεία. Μπορεί να μην είχε ευθύνη, αλλά η γυναίκα του Καίσαρα, όπως ξέρουμε, δεν πρέπει μονάχα να είναι αλλά και να φαίνεται τίμια.
Με όλα αυτά θέλω να πω ότι και η ίδια η Κυβέρνηση θα πρέπει να επιταχύνει τους ρυθμούς της για να προχωρήσουμε, γιατί δεν έχουμε πια καιρό για χάσιμο. Ο ελληνικός λαός μάς παρακολουθεί όλους και νομίζω ότι το πολιτικό σύστημα δεν μπορεί για άλλη μια φορά να μην κάνει τα αυτονόητα και δεν μπορεί παρά να σταθεί στο ύψος των περιστάσεων.
Σας ευχαριστώ.","ΣΥΜΕΩΝ ΚΕΔΙΚΟΓΛΟΥ",219
"26141"," Ευχαριστούμε τον κύριο συνάδελφο.
Ο κύριος Υπουργός έχει το λόγο για τρία λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26142"," Κύριε Κεδίκογλου, συμφωνώ απόλυτα με όσα είπατε και θέλω να σας διαβεβαιώσω ότι επιταχύνουμε και θα επιταχύνουμε ακόμα περισσότερο τις διαδικασίες, ώστε να ολοκληρωθεί η συγκρότηση και η λειτουργία των πειθαρχικών συμβουλίων. Πιστεύω ότι με όλες τις διοικητικές ενέργειες που θα κάνουμε -νομίζω ότι είναι περιττό να σας τις αναφέρω αυτήν τη στιγμή- θα τις συγκροτήσουμε τις προσεχείς εβδομάδες. Αυτό είναι το ένα θέμα.
Το μεγάλο, το άμεσο πρόβλημα που πρέπει να αντιμετωπίσουμε αυτήν τη στιγμή είναι αυτές οι πέντε χιλιάδες εκκρεμείς υποθέσεις, οι οποίες θα διαβιβαστούν στα νέα πειθαρχικά συμβούλια. Είναι ένα τεράστιο πρόβλημα που αντιμετωπίζουμε και μελετάμε. Πιστεύω ότι θα βρούμε κάποια λύση μόλις συγκροτηθούν και μόλις συσταθεί και το δευτεροβάθμιο όργανο. Ο νόμος αυτός θα εφαρμοστεί. Συμφωνώ μαζί σας ότι ήταν πολύ σημαντικός. Έκανε σημαντικές αλλαγές στο ουσιαστικό πειθαρχικό δίκαιο και στην όλη διαδικασία για τα σημεία τα οποία επισημάνατε.
Όσον αφορά το τελευταίο ζήτημα θέλω να σας πω ότι το Υπουργείο κι εγώ προσωπικά έχουμε συνείδηση της κρισιμότητας των περιστάσεων και ότι ο χρόνος αυτήν τη στιγμή είναι το πρώτο στοιχείο της επιτυχίας της κάθε μεταρρύθμισης. Είμαστε αποφασισμένοι να προχωρήσουμε σε ριζικές διαρθρωτικές αλλαγές σ’ ό,τι αφορά την αναδιάρθρωση των δημοσιών υπηρεσιών της διοικήσεως. Είμαστε αποφασισμένοι να προχωρήσουμε και προχωράμε. Τελειώνουμε την αξιολόγηση όλων των δομών των Υπουργείων εντός των προσεχών ημερών και, εφόσον καταθέσουμε και το σχετικό νόμο, θα προχωρήσουμε και στην αξιολόγηση του προσωπικού. Προχωράμε με σοβαρότητα και υπευθυνότητα και όσο μπορούμε επιταχύνουμε τις διαδικασίες. Σχεδιάζουμε να κάνουμε αρκετά πράγματα τις προσεχείς μέρες, αλλά πρέπει να καταλάβετε ότι τα πράγματα είναι εξαιρετικά δύσκολα, πολύπλοκα και πρέπει παράλληλα με την ταχύτητα να γίνουν με μέθοδο, μελέτη, σοβαρότητα και –σας διαβεβαιώνω- με αποφασιστικότητα.
Σας ευχαριστώ.","ΑΝΤΩΝΙΟΣ ΜΑΝΙΤΑΚΗΣ",298
"26143"," Ευχαριστούμε τον κύριο Υπουργό.
Η πέμπτη με αριθμό 221/10-9-2012 επίκαιρη ερώτηση πρώτου κύκλου του Βουλευτή Νομού Αττικής του Λαϊκού Συνδέσμου – Χρυσή Αυγή κ. Ηλία Κασιδιάρη προς τον Υπουργό Δημόσιας Τάξης και Προστασίας του Πολίτη, σχετικά με συλλήψεις διαδηλωτών στο συλλαλητήριο της Παρασκευής 24-8-2012 δεν συζητείται λόγω κωλύματος Υπουργού και διαγράφεται.
Η έβδομη με αριθμό 219/10-9-2012 επίκαιρη ερώτηση πρώτου κύκλου του Βουλευτή Νομού Αιτωλοακαρνανίας του Κομμουνιστικού Κόμματος Ελλάδας κ. Νικολάου Μωραΐτη προς τον Υπουργό Αγροτικής Ανάπτυξης και Τροφίμων, σχετικά με τις καθυστερήσεις στην πληρωμή της εξισωτικής αποζημίωσης στους κτηνοτρόφους, δεν συζητείται λόγω κωλύματος Υπουργού και διαγράφεται.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26144"," Κυρία Πρόεδρε, το λόγο.","ΝΙΚΟΛΑΟΣ ΜΩΡΑΪΤΗΣ",355
"26145"," Κύριε συνάδελφε, δεν έχετε το λόγο. Αναγνωρίζω…","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26146"," Μόνο για λίγο, κυρία Πρόεδρε.","ΝΙΚΟΛΑΟΣ ΜΩΡΑΪΤΗΣ",355
"26147"," Για μισό λεπτό, παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26148"," Έχουμε ενημερωθεί ότι δεν θα συζητηθεί σήμερα η ερώτηση, αλλά βρισκόμαστε εδώ για να διαμαρτυρηθούμε έντονα, γιατί η συγκεκριμένη ερώτηση έχει κατατεθεί σαν επίκαιρη εδώ και είκοσι μέρες και είναι η δεύτερη φορά που αναβάλλεται. Αφορά ένα μεγάλο αριθμό μικρομεσαίων κτηνοτρόφων που είναι σε απόγνωση, σε κατάρρευση. Είναι θέμα επιβίωσης των ίδιων και των κοπαδιών τους. Ήδη αυτήν τη στιγμή που μιλάμε καταφθάνουν στην πλατεία Συντάγματος κτηνοτρόφοι απ’ όλη τη χώρα για να διαμαρτυρηθούν. Εμείς τους καλούμε να βγάλουν συμπεράσματα και να μην έχουν αυταπάτες τού τι τους επιφυλάσσουν η Κυβέρνηση και η Ευρωπαϊκή Ένωση.
Κλείνω με αυτό: Μπορεί ο κύριος Υπουργός να είναι σήμερα στη Διεθνή Έκθεση Θεσσαλονίκης, αλλά υπάρχει και ο Υφυπουργός, ο κ. Χαρακόπουλος. Εμείς θεωρούμε ότι ήταν σκόπιμη η μη συζήτηση της επίκαιρης ερώτησης σήμερα στην Ολομέλεια.","ΝΙΚΟΛΑΟΣ ΜΩΡΑΪΤΗΣ",355
"26149"," Κυρία Πρόεδρε, θα ήθελα το λόγο.","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"26150"," Δεν έχετε το λόγο, κύριε συνάδελφε.
Ο Βουλευτής Τρικάλων κ. Ηλίας Βλαχογιάννης αιτείται ολιγοήμερης άδειας στο εξωτερικό. 
Η Βουλή εγκρίνει;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26151"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"26152"," Συνεπώς η Βουλή ενέκρινε τη ζητηθείσα άδεια.
Συνεχίζουμε με την πρώτη με αριθμό 212/10-9-2012 επίκαιρη ερώτηση δευτέρου κύκλου του Βουλευτή του Νομού Μεσσηνίας της Νέας Δημοκρατίας κ. Δημητρίου Σαμπαζιώτη προς τον Υπουργό Υγείας, σχετικά με το Νοσοκομείο Κυπαρισσίας του Νομού Μεσσηνίας.
Κύριε συνάδελφε, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26153"," Ευχαριστώ, κυρία Πρόεδρε.
Κύριε Υπουργέ, τον τελευταίο καιρό κυκλοφορούν δημοσιεύματα πως θα προχωρήσουν οι διαδικασίες συγχώνευσης και λειτουργικής ενσωμάτωσης του Νοσοκομείου Κυπαρισσίας, γεγονός που προκαλεί μεγάλη ανησυχία στους πολίτες που εξυπηρετούνται από το παραπάνω νοσοκομείο. 
Το Νοσοκομείο Κυπαρισσίας, κύριε Υπουργέ, λειτουργεί από το 1948 ως φίλτρο, συγκρατώντας ένα μεγάλο αριθμό περιστατικών, καθώς τομέας ευθύνης του είναι κυρίως ο Δήμος Τριφυλίας με πενήντα έως εξήντα χιλιάδες κατοίκους, οι οποίοι τριπλασιάζονται κατά τη διάρκεια των θερινών μηνών. Εκτός αυτού εξυπηρετεί το σύνολο σχεδόν της Επαρχίας Ολυμπίας του Νομού Ηλείας αλλά και μέρος της Επαρχίας Πυλίας. Η κάτοικοι των περιοχών αυτών προστρέχουν προς το  συγκεκριμένο νοσοκομείο για την παροχή ιατρικών υπηρεσιών.
Επίσης, θα σας παρακαλούσα να λάβετε σοβαρά υπ’ όψιν το γεγονός ότι από τον Ιούνιο του 2010 λειτουργεί στις παρυφές του νοσοκομείου η μεγαλύτερη τουριστική επένδυση το συγκρότημα «Costa Navarino». Είναι μια τουριστική επένδυση εθνικού στρατηγικού σχεδιασμού, που αποτελεί την αιχμή του δόρατος για την τουριστική ανάπτυξη της Μεσσηνίας και μια από τις μεγάλες ναυαρχίδες του τουρισμού της χώρας μας. 
Η συγκεκριμένη επένδυση εξυπηρετείται ιατρικά από το εν λόγω νοσοκομείο. Όλοι οι τουριστικοί πράκτορες του εξωτερικού που συνεργάζονται με την τουριστική μονάδα ζητούν επίμονα διαβεβαιώσεις ότι το νοσοκομείο Κυπαρισσίας είναι σε θέση να καλύψει του πελάτες σε θέματα υγείας. 
Θα ήθελα να σας ενημερώσω ότι το συγκεκριμένο νοσοκομείο διαθέτει εβδομήντα κλίνες, οι οποίες κατανέμονται σε παθολογική, χειρουργική, παιδιατρική, ορθοπεδική, ουρολογική και καρδιολογική κλινική. Διαθέτει ακτινολογικό, αιματολογικό και μικροβιολογικό εργαστήριο. Διαθέτει, επίσης, μονάδα τεχνητού νεφρού με δεκατέσσερα μηχανήματα, η οποία είναι μια από τις λίγες στην Ελλάδα με πιστοποίηση ISO. Ταυτόχρονα έχει δύο χειρουργικές κλινικές, οι οποίες είναι πλήρως ανακαινισμένες και δόθηκαν σε λειτουργία τον Ιούνιο του 2010. 
Θεωρώ επίσης αναγκαίο, κύριε Υπουργέ, να σας τονίσω ότι το Νοσοκομείο Κυπαρισσίας υπάρχει και χάρη στην αμέριστη συμπαράσταση των μεγάλων ευεργετών και δωρητών. Όλα τα έργα εκσυγχρονισμού του νοσοκομείου, οι επεκτάσεις των κλινών, η μονάδα τεχνητού νεφρού, τα χειρουργεία, τα ασθενοφόρα, ο ιατροτεχνολογικός εξοπλισμός έγιναν χωρίς να επιβαρυνθεί καθόλου μα καθόλου ο κρατικός προϋπολογισμός. Ο δε αείμνηστος Αλεξόπουλος, πρώτος και κύριος δωρητής, έχει προικοδοτήσει το συγκεκριμένο νοσοκομείο με ένα κληροδότημα και με μια περιουσία που, αν αξιοποιηθεί, μπορεί να καλύψει όλες του τις λειτουργικές ανάγκες. Όλοι οι δωρητές αναγνώρισαν και αναγνωρίζουν τη μεγάλη προσφορά του νοσοκομείου για την ασφαλή διαβίωση των πολιτών και των επισκεπτών. 
Με δεδομένο, λοιπόν, κύριε Υπουργέ, ότι η ύπαρξη και λειτουργία του Νοσοκομείου Κυπαρισσίας όχι μόνο κρίνεται απαραίτητη αλλά επιβάλλεται να αναβαθμιστεί και να ενισχυθεί ο ρόλος του, ώστε οι πολίτες, τουλάχιστον σε θέματα υγείας, να νιώθουν ασφαλείς, θα ήθελα να σας ρωτήσω για τις σκέψεις σας αλλά και τις δράσεις που σκέπτεστε να πραγματοποιήσετε στο Υπουργείο Υγείας, ώστε το Νοσοκομείο Κυπαρισσίας να ενισχυθεί δεδομένο ότι η κοινωνική του προσφορά στην ευρύτερη περιοχή της Τριφυλίας και της δυτικής Μεσσηνίας είναι ανυπολόγιστη.","ΔΗΜΗΤΡΙΟΣ ΣΑΜΠΑΖΙΩΤΗΣ",453
"26154"," Ευχαριστούμε, κύριε συνάδελφε. Ο Υπουργός Υγείας κ. Ανδρέας Λυκουρέντζος έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26155"," Ευχαριστώ, κυρία Πρόεδρε.
Κύριε συνάδελφε, δεν κουράζομαι να επαναλαμβάνω ότι θεμελιώδης επιλογή της πολιτικής ηγεσίας του Υπουργείου Υγείας είναι η άνετη και άμεση πρόσβαση των πολιτών στις υπηρεσίες του Εθνικού Συστήματος Υγείας και παράλληλα η διασφάλιση με κάθε τρόπο της διάθεσης των φαρμάκων στους ασθενείς. Πολιτική υγείας είμαστε υποχρεωμένοι να ασκήσουμε στο Υπουργείο, για να προσφέρουμε το αγαθό της υγείας σε κάθε Ελληνίδα, σε κάθε Έλληνα αλλά και σε κάθε πολίτη ο οποίος νομίμως ή παρανόμως βρίσκεται στην ελληνική επικράτεια.
Αυτή η αναφορά έχει αξία, διότι οι προσπάθειες τις οποίες καταβάλλει το Υπουργείο Υγείας, οι υπηρεσίες, το επιστημονικό νοσηλευτικό και διοικητικό προσωπικό, αποσκοπούν στο να υπηρετήσουν την ελληνική κοινωνία, να υπηρετήσουν τον άνθρωπο. Αυτό, όμως, δεν σημαίνει ότι είναι υπεράνω δαπανών, διότι οι πόροι τους οποίους έχει στη διάθεσή του ο Υπουργός, πρέπει να επαρκούν για να μπορούμε να ανταποκριθούμε στις υποχρεώσεις μας. Και σε αυτό το ζήτημα υπάρχει, όπως γνωρίζετε, πολύ μεγάλη δυσκολία.
Παρά ταύτα, για το συγκεκριμένο νοσοκομείο, στο οποίο αναφέρεστε, θα ήθελα να πω τα εξής: Έχουν στηριχθεί οι λειτουργικές του ανάγκες. Έχει, στο μέτρο του δυνατού, εξασφαλιστεί το επιστημονικό και νοσηλευτικό προσωπικό. Βεβαίως, και αυτό το νοσοκομείο θα αξιολογηθεί μεταξύ όλων των άλλων στο νέο οργανωτικό πρότυπο του ΕΣΥ, των νέων οργανισμών, κανονισμών λειτουργίας των νοσοκομείων. Και, βεβαίως, δεν θα εξαιρεθεί από τη διαδικασία εκείνη κατά την οποία θα αξιολογήσουμε τις λειτουργίες κλινικών και τμημάτων.
Εν πάση περιπτώσει, όμως, θέμα να μη λειτουργήσει το Νοσοκομείο Κυπαρισσίας δεν τίθεται. Είναι καθαρό από την πλευρά του Υπουργείου Υγείας.
Ταυτοχρόνως, όμως, επισημαίνω τις παραμέτρους, στις οποίες ήδη αναφέρθηκα, διότι οφείλουμε να γνωρίζουμε την πραγματικότητα, κυρίως οι πολιτικοί, οι Υπουργοί, οι Βουλευτές και να την εξηγούμε στους συμπολίτες μας. Διότι αν δεν είμαστε σε θέση να υπερασπιστούμε την αλήθεια αυτή την κρίσιμη για τον τόπο εποχή, τότε δημιουργούμε εσφαλμένες εντυπώσεις, μεγάλες προσδοκίες, στις οποίες όταν δεν μπορούμε να ανταποκριθούμε, προκαλούμε και μεγάλες απογοητεύσεις.
Συμπερασματικώς, σας επαινώ για το ενδιαφέρον που έχετε για την εκλογική σας περιφέρεια και για το Νοσοκομείο της Κυπαρισσίας και σας διαβεβαιώνω ότι δεν τίθεται θέμα να μη λειτουργήσει στη συνέχεια το Νοσοκομείο Κυπαρισσίας.
Σας ευχαριστώ.","ΑΝΔΡΕΑΣ ΛΥΚΟΥΡΕΝΤΖΟΣ",288
"26156"," Σας ευχαριστούμε, κύριε Υπουργέ.
Κύριε συνάδελφε, έχετε το λόγο για τρία λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26157"," Κύριε Υπουργέ, σας άκουσα με προσοχή. Πραγματικά καλύπτομαι από τη διαβεβαίωσή σας.
Θα ήθελα, όμως, δοθείσης της ευκαιρίας, να σημειώσω το εξής: Ο «Καλλικράτης» στην τοπική αυτοδιοίκηση έγινε για να ενισχυθεί η περιφέρεια, να λειτουργήσει η αποκέντρωση, να εφαρμοστεί η βασική αρχή της εγγύτητας και της επικουρικότητας, δηλαδή για να έχει τη δυνατότητα το κράτος να επιλύσει το πρόβλημα που απασχολεί τον πολίτη από κοντά, άμεσα και αποτελεσματικά. 
Ένας διαφαινόμενος «Καλλικράτης» στον τομέα της Υγείας σίγουρα –κατά τη γνώμη μου- αν αυτός γίνει οριζόντια και δίχως επιλεκτικά και προσεκτικά να δούμε τις ιδιαιτερότητες της κάθε περιοχής, θα δημιουργήσει αντίθετα αποτελέσματα. Εδώ το κράτος πιστεύω ότι απομακρύνεται από τους πολίτες, γιατί τα περιφερειακά νοσοκομεία συγκρατούν περιστατικά. Θα έχουμε πολλαπλές επιπτώσεις στο κοινωνικό σύνολο, όσο και στη λειτουργία των μεγάλων κεντρικών νοσοκομείων.
Γνωρίζουμε, κύριε Υπουργέ, τη μάχη που δίνετε καθημερινά και την ευαισθησία που έχετε για την αναβάθμιση των υπηρεσιών Υγείας. Είστε σε πόλεμο στο Υπουργείο Υγείας. Σας διαβεβαιώ, ότι όλη η ελληνική κοινωνία, όλοι οι πολίτες, αλλά κι εμείς οι Βουλευτές στηρίζουμε αυτή τη μεγάλη σας προσπάθεια. Αρκεί να μην ξεχνάμε και κάποια βασικά σε επίπεδο στρατηγικής πολέμου. 
Λέγεται ότι τα αεροπλανοφόρα, τα πιο ισχυρά πολεμικά πλοία, μετατρέπονται στα πλέον ανίσχυρα θύματα –υποψήφια θύματα- όταν στη μάχη δεν συνοδεύονται από βοηθητικά πλοία που λειτουργούν ως στόχος και ως τείχος απέναντι στους εχθρούς. 
Αν, λοιπόν, τον «Καλλικράτη» τον εφαρμόσουμε με αυτό τον τρόπο και καταργήσουμε οριζόντια και ανεξέλεγκτα όλα τα περιφερειακά νοσοκομεία, φοβάμαι ότι οι ναυαρχίδες της υγείας, υπό το βάρος των νέων δεδομένων, θα καταρρεύσουν και θα βουλιάξουν.
Ένα βασικό επιχείρημα των σοφών της υγείας ότι υπάρχουν διαρροές και δεν μπορούν τα περιφερειακά νοσοκομεία να συγκρατήσουν περιστατικά τα οποία προστρέχουν στα αστικά κέντρα, είναι μία μεγάλη αλήθεια. Επιτρέψτε μου, όμως, κύριε Υπουργέ, να σας πω ότι αυτό οφείλεται στο γεγονός πως τα νοσοκομεία λειτουργούν με ελλιπές ιατρικό, αλλά και νοσηλευτικό προσωπικό, πράγμα που κλονίζει την εμπιστοσύνη των πολιτών.
Το εν λόγω Νοσοκομείο στο οποίο αναφέρομαι, της Κυπαρισσίας, ενώ υπάρχει πρόβλεψη για εβδομήντα γιατρούς και εκατόν τριάντα νοσηλευτές, λειτουργεί με είκοσι επτά γιατρούς και εκατό νοσηλευτές.
Νομίζω, λοιπόν, κύριε Υπουργέ, γνωρίζοντας την ευαισθησία σας και τη μεγάλη αγωνία που έχετε για το ξαναζωντάνεμα της υπαίθρου, αφού προέρχεστε από μία περιφέρεια, όπως η Αρκαδία, η οποία έχει πληγεί σε μεγάλο βαθμό από την αστυφιλία που γνώρισε η χώρα μας τα προηγούμενα χρόνια, ότι συμφωνείτε μαζί μου πως δύο ισχυροί πυλώνες για να ξαναζωντανέψουμε την ύπαιθρο, είναι ο πυλώνας της καλής υγείας και ο πυλώνας της καλής παιδείας.
Σας παρακαλώ, λοιπόν και σας προτρέπω να δείτε με ιδιαίτερη ευαισθησία το θέμα του Νοσοκομείου της Τριφυλίας, της Κυπαρισσίας, όπως και κάποια άλλα νοσοκομεία της χώρας. Είμαι πέρα από βέβαιος ότι σ’ όλη αυτή τη διαδικασία -και όταν ολοκληρωθεί η διαδικασία- το Νοσοκομείο Κυπαρισσίας σίγουρα θα συνεχίσει να λειτουργεί, όπως μας διαβεβαιώσατε και θα αναβαθμιστεί για να μπορούμε να εμπεδώνουμε το αίσθημα ασφάλειας των πολιτών της ευρύτερης περιοχής, η οποία εξυπηρετείται.
Σας ευχαριστώ. Θα παρακολουθώ τις εξελίξεις και επιτρέψτε μου να σας παρενοχλώ όταν πρέπει σ’ αυτήν την κατεύθυνση.","ΔΗΜΗΤΡΗΣ ΣΑΜΠΑΖΙΩΤΗΣ",453
"26158"," Ευχαριστούμε, κύριε συνάδελφε.
Κύριε Υπουργέ, έχετε το λόγο για τρία λεπτά για να απαντήσετε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26159"," Ευχαριστώ, κυρία Πρόεδρε.
Κύριε συνάδελφε, θα ξεκινήσω από μια φωτεινή πτυχή των αναφορών σας, την οποία την θεωρώ χρήσιμη στη σημερινή εποχή. Αναφερθήκατε στην πρωτομιλία σας στους χορηγούς, οι οποίοι έχουν στηρίξει το Νοσοκομείο της Κυπαρισσίας και έχουν στηρίξει σε πολλές περιπτώσεις την πατρίδα μας. Όταν η Ελλάδα σε προηγούμενες εποχές, σε προηγούμενες δεκαετίες κινδύνευε, περίσσευμα καρδιάς, πλούτου και δύναμης χρησιμοποιήθηκε προς όφελος της πατρίδας, προς όφελος του ελληνικού λαού. Αυτό το παράδειγμα είναι ένα φωτεινό παράδειγμα στην ιστορία του ελληνικού λαού πολύ διδακτικό και χρήσιμο στη σημερινή εποχή στην οποία καλούμεθα να κάνουμε θυσίες, ιδιαίτερα εκείνες οι κοινωνικές κατηγορίες που έχουν ανάγκη και πάσχουν και χρειάζεται αφού θυσιάζουν αυτές οι κοινωνικές κατηγορίες να υπάρξουν μεγαλύτερες, θεαματικές πρωτοβουλίες από εκείνους, οι οποίοι μπορεί να στηρίξουν την πατρίδα σ’ αυτήν τη δύσκολη εποχή.
Σ’ ό,τι αφορά την αναφορά σας περί «Καλλικράτη» στο χώρο της υγείας σας εξήγησα και προηγουμένως πως δεν υπάρχει ένα τέτοιο σχέδιο. Υπάρχει ανάγκη εξορθολογισμού στη λειτουργία των νοσοκομειακών μονάδων, των κέντρων υγείας, εξορθολογισμού στη χρήση των διαθέσιμων πόρων. Η περιστολή της σπατάλης στην υγεία πρέπει να είναι έγνοια, αγωνία της κάθε Ελληνίδας, του κάθε Έλληνα, πολύ δε περισσότερο εμάς των πολιτικών. 
Πρέπει να αντιληφθούν οι συμπατριώτισσες και οι συμπατριώτες μας ότι όταν γίνεται κατάχρηση των προσφερομένων υπηρεσιών χωρίς κόστος γι’ αυτούς δεν σημαίνει ότι δεν υπάρχει κόστος στον προϋπολογισμό, άρα κόστος και στους ίδιους, αφού πληρώνουμε τις δαπάνες με τα έσοδα των φορολογουμένων. Η υπερσυνταγογράφηση και η πολυφαρμακία μάς έχουν δημιουργήσει σοβαρά ζητήματα στη λειτουργία του εθνικού συστήματος υγείας. Εμείς δίνουμε μάχη κάθε ευρώ να πιάνει τόπο και εννοούμε να ανταποκρίνεται σε πραγματική ανάγκη, η οποία εκδηλώνεται από την ελληνική κοινωνία για περίθαλψη και για διάθεση φαρμάκων.
Τέλος, επιτρέψτε μου να σας παρακαλέσω να μην αποδίδετε σημασία στις φήμες και σε όσα συνήθως γράφονται ή και λέγονται. Θα επικαλεστώ ένα πρόσφατο προσωπικό μου παράδειγμα. Εγώ τη λέξη «τρόικα» αποφεύγω να την αναφέρω. Την αναφέρουν συνήθως εκείνοι, οι οποίοι της προσδίδουν ένα χαρακτήρα ότι η χώρα βρίσκεται υπό καθεστώς υποτέλειας ή επιτήρησης. Ένας Έλληνας Υπουργός Υγείας, ο οποίος είναι σε θέση να αισθάνεται και είναι ικανός να εκφράσει την αξιοπρέπεια, την υπερηφάνεια του ελληνικού λαού στέκεται απέναντι στους φίλους, εταίρους και δανειστές μας μ’ αυτήν την αξιοπρέπεια, μ’ αυτήν την υπερηφάνεια και υπερασπίζεται το κύρος της χώρας του ότι η Ελλάδα είναι διατεθειμένη να ανταποκριθεί στις υποχρεώσεις τις οποίες έχει αναλάβει. Βλέπετε, όμως, ότι αυτήν την υπερήφανη στάση, την οποία εκδηλώνω χάριν της ιστορίας του ελληνικού λαού και των αγώνων του ελληνικού λαού, κάποιοι την αξιοποιούν για να πλήξουν την πολιτική ηγεσία του Υπουργείου. 
Σ’ αυτήν την εποχή της συγχύσεως μάς χρειάζονται όχι συγκρούσεις, όχι φθορά, όχι υποβάθμιση της πολιτικής μας ηγεσίας, μας χρειάζονται τα φωτεινά παραδείγματα στα οποία αναφερθήκατε. Και εμείς, οι οποίοι έχουμε, κυρία Πρόεδρε, τη μεγάλη τιμή να υπηρετούμε την πατρίδα από τα αξιώματα των Υπουργών, οφείλουμε σεβασμό στο δημόσιο χρήμα, περιστολή της σπατάλης όπου αυτή υπάρχει και για χάρη των παιδιών μας να τηρήσουμε όσα η Ελλάδα δεσμεύεται ότι οφείλει να τηρήσει.
Σας ευχαριστώ.","ΑΝΔΡΕΑΣ ΛΥΚΟΥΡΕΝΤΖΟΣ",288
"26160"," Ευχαριστούμε, κύριε Υπουργέ.
Εισάγεται τώρα προς συζήτηση η έκτη με αριθμό 220/10-9-2012 επίκαιρη ερώτηση δευτέρου κύκλου του Βουλευτή Νομού Αττικής του Κομμουνιστικού Κόμματος Ελλάδας κ. Ιωάννη Γκιόκα προς τον Υπουργό Υγείας, σχετικά με την αντιμετώπιση των προβλημάτων στην εικοσιτετράωρη λειτουργία των Κέντρων Υγείας Μεσογείων και Λαυρεωτικής.
Έχετε το λόγο για δύο λεπτά, κύριε συνάδελφε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26161"," Ευχαριστώ, κυρία Πρόεδρε.
Κύριε Υπουργέ, η συγκεκριμένη επίκαιρη ερώτηση που συζητάμε σήμερα δεν είναι μία απλή πράξη κοινοβουλευτικού ελέγχου. Είναι ένα άμεσο και εξαιρετικά επείγον αίτημα για να αντιμετωπιστεί ένα σοβαρό πρόβλημα που συνδέεται συνολικά με την υγεία των κατοίκων της ανατολικής Αττικής και αφορά την εικοσιτετράωρη λειτουργία των κέντρων υγείας της περιοχής. 
Επί της ουσίας, με τις εξελίξεις που έχουμε το τελευταίο διάστημα, οδηγούμαστε σε μία κατάσταση όπου κανένα κέντρο υγείας της ευρύτερης περιοχής Μεσογείων και Λαυρεωτικής δεν έχει εξασφαλισμένη εικοσιτετράωρη λειτουργία. Την πιο χαρακτηριστική περίπτωση αποτελούν τα κέντρα υγείας Νέας Μάκρης και Σπατών, όπου το μεν Κέντρο Υγείας Νέας Μάκρης εφημερεύει δύο ημέρες την εβδομάδα, μόνο Τετάρτη και Κυριακή, τις υπόλοιπες μέρες λειτουργεί μέχρι τις 15.00΄, το Σάββατο είναι κλειστό, το δε Κέντρο Υγείας Σπατών λειτουργεί τις υπόλοιπες πέντε ημέρες. Το Κέντρο Υγείας Καλυβίων λειτουργεί μέχρι τις 22.00΄, λες και τις υπόλοιπες ώρες και μέρες δεν υπάρχουν περιστατικά που πρέπει να αντιμετωπιστούν, δεν υπάρχουν ανάγκες, δεν υπάρχουν ασθενείς. 
Και βέβαια, παρόμοια είναι η κατάσταση και στα υπόλοιπα κέντρα υγείας της περιοχής, όπου οι εφημερίες βγαίνουν οριακά –σε ορισμένες περιπτώσεις δεν βγαίνουν καθόλου- με τη συνδρομή των ειδικευόμενων γιατρών και ήδη συζητείται στα κέντρα υγείας Κορωπίου και Μαρκοπούλου να υλοποιηθεί καθεστώς συνεφημέρευσης, όπως στα Κέντρα Υγείας Σπατών και Νέας Μάκρης. 
Εμείς θεωρούμε ότι αυτή η κατάσταση δεν είναι σημερινή. Είναι μία συνολικότερη πορεία όλα αυτά τα χρόνια απαξίωσης και επιδείνωσης όλων αυτών των κέντρων υγείας με ελλείψεις σε προσωπικό, σε εξοπλισμό, που έχει τραγικές συνέπειες στην περιοχή, στην ανατολική Αττική, η οποία τα τελευταία χρόνια –ξέρετε, κύριε Υπουργέ, και από τη θητεία σας ως Υπουργός Παιδείας από αντίστοιχες ερωτήσεις- έχει πολλαπλασιάσει τον πληθυσμό της. Έχει μια τεράστια βιομηχανική ανάπτυξη, άρα μιλάμε για εργατικά ατυχήματα, τα οποία χρήζουν άμεσης αντιμετώπισης και αυτή η κατάσταση όχι μόνο δεν συμβαδίζει με τις υπηρεσίες υγείας, αλλά έχουμε την αντίθετη πορεία: οι δημόσιες υπηρεσίες υγείας συρρικνώνονται και υποβαθμίζονται. 
Εμείς ρωτάμε, τι μέτρα θα πάρει το Υπουργείο, προκειμένου να ακυρωθούν οι όποιες αποφάσεις υπάρχουν συνεφημέρευσης σε μία σειρά κέντρα υγείας, να μην υπάρχουν περαιτέρω αποφάσεις συγχώνευσης ή συνεφημέρευσης και βέβαια να στελεχωθούν αυτά τα κέντρα υγείας με το απαραίτητο προσωπικό και τον εξοπλισμό, έτσι ώστε να λειτουργούν είκοσι τέσσερις ώρες το εικοσιτετράωρο , όλη την εβδομάδα, όλο το χρόνο. 
Ευχαριστώ πολύ.","ΙΩΑΝΝΗΣ ΓΚΙΟΚΑΣ",110
"26162"," Ευχαριστούμε, κύριε συνάδελφε.
Κύριε Υπουργέ, έχετε το λόγο για τρία λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26163"," Ευχαριστώ, κυρία Πρόεδρε.
Κύριε συνάδελφε, γνωρίζω πολύ καλά ότι δεν κάνατε την ερώτηση ως μία τυπική διαδικασία κοινοβουλευτικού ελέγχου. Κατά καιρούς έχω απαντήσει σε ερωτήσεις σας και γνωρίζω ότι το ενδιαφέρον σας είναι ειλικρινές. Αυτό σας τιμά και συμβάλλει και στην αντιμετώπιση εκ μέρους της πολιτικής ηγεσίας του Υπουργείου στα προβλήματα τα οποία θίγετε με την επίκαιρη ερώτησή σας. 
Πράγματι, δεν εκτελούνται οι εφημερίες στην έκταση που εκτελούντο κατά το παρελθόν, διότι η αναδιοργάνωση με τη διασύνδεση των νοσοκομείων και των κέντρων υγείας καλύπτει τις ανάγκες των εκδηλούμενων περιστατικών μέσω των εφημεριών, οι οποίες λειτουργούν στα νοσοκομεία με τα οποία τα κέντρα υγείας είναι διασυνδεδεμένα. 
Αυτή είναι η πραγματικότητα και δεν τη μεταβάλω σε τίποτα και δεν σας αποκρύπτω το παραμικρό. Είναι ο καινούργιος σχεδιασμός, ο οποίος ανταποκρίνεται στην περιστολή των δαπανών, χωρίς αυτό να συνεπάγεται και αδυναμία στους συμπολίτες μας να προστρέξουν σε νοσοκομειακές μονάδες και να τύχουν της απαιτουμένης περίθαλψης. 
Οι δαπάνες, οι οποίες έχουν διατεθεί για το τρέχον έτος, σύμφωνα με το πρόγραμμα, το οποίο εγκρίθηκε από τη Βουλή τον περασμένο Μάρτιο είναι στο ύψος των τριακοσίων είκοσι εκατομμυρίων ευρώ. Έχει γίνει προσπάθεια να χρεωθούν οι εφημερίες, οι οποίες θα πραγματοποιηθούν καθ’ όλη τη διάρκεια του έτους εντός αυτού του επιπέδου της δαπάνης. Στο πρώτο εξάμηνο είχαμε μια υπέρβαση της δαπάνης των εφημεριών. Παρ’ όλα ταύτα, εμείς με τις δικιές μας ενέργειες εξασφαλίσαμε την εξόφληση κατά 100% αυτής της δαπάνης μέχρι το τέλος Ιουνίου. Στο δεύτερο εξάμηνο κάνουμε μια προσπάθεια σημαντική να μην υπερβούμε το τελικό ποσό των τριακοσίων είκοσι εκατομμυρίων ευρώ.
Επιπροσθέτως, θέλω να σας πω ότι τα κέντρα υγείας, στα οποία αναφερθήκατε έχουν υποστηριχθεί με δαπάνες του Υπουργείου Υγείας κατά καιρούς για την ενίσχυση του εξοπλισμού τους. Θα αναφέρω κάποιους αριθμούς, όπως της Νέας Μάκρης με εκατόν εβδομήντα επτά χιλιάδες ευρώ, των Σπατών με εκατόν εβδομήντα έξι χιλιάδες ευρώ, του Κορωπίου με εκατόν ενενήντα πέντε χιλιάδες ευρώ κ.λπ. Αυτά τα χρήματα αποσκοπούν στο να ενισχυθεί ο εξοπλισμός τους. 
Και είναι πάντοτε στο πλαίσιο του προγραμματισμού του Υπουργείου η εξασφάλιση επιστημονικού, ιατρικού, και νοσηλευτικού προσωπικού στη διαδικασία έγκρισης προσλήψεων, οι οποίες, όπως γνωρίζετε, είναι στο πλαίσιο της συμφωνίας με το Υπουργείο Διοικητικής Μεταρρύθμισης. Αυτές οι προκηρύξεις βρίσκονται στο Ανώτατο Συμβούλιο Επιλογής Προσωπικού. Όταν το επιτρέψουν οι δημοσιονομικές δυνατότητες και προχωρήσουμε σε νέες προσλήψεις ως Κυβέρνηση, τότε ένα τμήμα αυτών των προσλήψεων θα αφορά τον τομέα της υγείας. 
Ευχαριστώ πολύ.","ΑΝΔΡΕΑΣ ΛΥΚΟΥΡΕΝΤΖΟΣ",288
"26164","  Ευχαριστούμε, κύριε Υπουργέ.
Κύριε συνάδελφε, έχετε το λόγο για τρία λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26165"," Ευχαριστώ, κυρία Πρόεδρε.
Δυστυχώς, κύριε Υπουργέ, σαφή απάντηση στο ερώτημα, αν θα σταματήσει η συνεφημέρευση των κέντρων υγείας και αν θα ικανοποιηθεί το αίτημα των κατοίκων της περιοχής, έτσι ώστε τα κέντρα υγείας να λειτουργούν είκοσι τέσσερις ώρες το εικοσιτετράωρο, δυστυχώς, δεν πήραμε. Και το πρόβλημα, ξέρετε, είναι εξαιρετικά επείγον.
Να σας πω μόνο το εξής: Αυτή τη στιγμή με τις υπάρχουσες δομές υγείας, αν πούμε ότι λειτουργούσαν είκοσι τέσσερις ώρες το εικοσιτετράωρο, ένας κάτοικος της περιοχής του Γραμματικού ή του Μαραθώνα ή της Αρτέμιδος ή του Πόρτο Ράφτη –και μιλάμε για περιοχές όπου τους θερινούς μήνες τριπλασιάζουν τον πληθυσμό τους- θα έπρεπε να κάνει δέκα και είκοσι χιλιόμετρα με κακό συγκοινωνιακό δίκτυο. Αν δεν λειτουργήσουν αυτές οι εφημερίες, αυτή η απόσταση θα πολλαπλασιαστεί. 
Αντιλαμβάνεστε, επομένως, ότι εδώ υπάρχουν συγκεκριμένες συνέπειες, είτε αυτοί οι άνθρωποι –ιδιαίτερα οι ηλικιωμένοι- δεν θα μπορέσουν να έχουν καμμία πρόσβαση σε αυτές τις υπηρεσίες υγείας είτε θα πρέπει να καταφύγουν στους επιχειρηματίες υγείας, οι οποίοι σε αυτές τις  συνθήκες πολλαπλασιάζουν και γιγαντώνουν τα κέρδη τους. Αυτή, δυστυχώς, είναι η πραγματικότητα. 
Αυτή η κατάσταση, πέρα από τις επιπτώσεις και τις τραγικές συνέπειες στους κατοίκους της περιοχής, έχει σοβαρές επιπτώσεις και στο ίδιο το προσωπικό που εργάζεται σε αυτά τα κέντρα υγείας. Όλοι ζουν με την αγωνία, αν το κέντρο υγείας θα λειτουργεί μετά από δύο ή τρεις μήνες, πού θα λειτουργεί και πού θα κάνουν την εφημερία τους, διότι πολλοί από αυτούς αναγκάζονται να μετακινούνται από το ένα κέντρο υγείας στο άλλο. Πραγματικά, όλη αυτή η κατάσταση οδηγεί σε ένα αδιέξοδο.
 Εμείς εκφράζουμε τη σοβαρή ανησυχία ότι αυτή η πολιτική που εφαρμόζεται και στην περιοχή, αλλά και συνολικότερα στο χώρο της υγείας θα οδηγήσει σε τραγικές συνέπειες τα επόμενα χρόνια, το επόμενο διάστημα. Πραγματικά, θα θρηνήσουμε ακόμη και θύματα μέσα από αυτήν την πολιτική που εφαρμόζετε.
Εδώ, το ερώτημα που μπαίνει είναι το εξής: Δεν υπάρχουν οι υλικές δυνατότητες, προκειμένου να ικανοποιηθούν αυτές οι ανάγκες; Δεν υπάρχει ιατρικό και νοσηλευτικό προσωπικό; Υπάρχουν χιλιάδες άνεργοι γιατροί και νοσηλευτές. Η εξέλιξη της επιστήμης και της τεχνολογίας στον τομέα της ιατρικής είναι αλματώδης. Αντί όμως, αυτές οι δυνατότητες να μπουν στην υπηρεσία της ικανοποίησης των λαϊκών αναγκών, η κατάσταση που βιώνουμε είναι ότι ο  δημόσιος τομέας υγείας και συρρικνώνεται και μικραίνει και εμπορευματοποιείται παράλληλα και λειτουργεί σαν εργαλείο ενίσχυσης των επιχειρηματιών στο χώρο της υγείας και στο χώρο του φαρμάκου. Αυτή είναι η πραγματικότητα.
Εμείς θεωρούμε ότι πρέπει το Υπουργείο τώρα να πάρει άμεσα μέτρα για την ανακούφιση αυτής της κατάστασης, να λειτουργήσουν τα κέντρα υγείας είκοσι τέσσερις ώρες το εικοσιτετράωρο, να παίζουν το ρόλο τους ως πρωτοβάθμια φροντίδα πρόληψης της υγείας του πληθυσμού. Υπάρχουν στατιστικά στοιχεία, που τα ξέρετε καλύτερα, ότι δηλαδή πάνω από το 50% των περιστατικών στα νοσοκομεία θα μπορούσαν να αντιμετωπιστούν στην πρωτοβάθμια φροντίδα υγείας και αντί να γίνεται αυτό και να συμβάλλουν και τα κέντρα υγείας στην αποσυμφόρηση των νοσοκομείων, υπάρχει μία κατάσταση αποδιάρθρωσης και αδιεξόδου. 
Εμείς, λοιπόν, ζητάμε το αυτονόητο. Το ζητούν και οι κάτοικοι της περιοχής. Τα κέντρα υγείας να λειτουργήσουν είκοσι τέσσερις ώρες το εικοσιτετράωρο.
Επειδή μιλήσατε για σπατάλη και περιστολή δαπανών, νομίζω ότι είναι πρόκληση το να θεωρούμε σπατάλη ή περιττή δαπάνη το να έχει το κέντρο υγείας Νέας Μάκρης παιδίατρο και ακτινολογικό τμήμα. Αυτή είναι η περιστολή;","ΙΩΑΝΝΗΣ ΓΚΙΟΚΑΣ",110
"26166"," Σας ευχαριστούμε.
Το λόγο έχει ο Υπουργός Υγείας κ. Ανδρεάς Λυκουρέντζος, για τρία λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26167"," Κύριε συνάδελφε, σας επαίνεσα για το ενδιαφέρον σας, δεν σας επαινώ για τις υπερβολές σας, οι οποίες δεν χρειάζονται.","ΑΝΔΡΕΑΣ ΛΥΚΟΥΡΕΝΤΖΟΣ",288
"26168"," Δεν είναι υπερβολές.","ΙΩΑΝΝΗΣ ΓΚΙΟΚΑΣ",110
"26169"," Όλα αυτά τα οποία παρουσιάσατε δίνουν την εντύπωση ότι ο λαός της Αττικής βρίσκεται στο έλεος και δεν απολαύει υπηρεσιών υγείας. Αυτό είναι λάθος, διότι, όπως εξήγησα προηγουμένως, οι εφημερίες οι οποίες οργανώνονται από το νοσοκομείο, με το οποίο είναι διασυνδεδεμένα τα κέντρα υγείας, είναι εφημερίες ακριβώς για να ανταποκρίνονται στα περιστατικά τα οποία εκδηλώνονται σε ώρες εκτός λειτουργίας και των κέντρων υγείας και του νοσοκομείου. Όλα τα άλλα τα ακούω με ευαισθησία, αλλά δεν δέχομαι την υπερβολική τους διάσταση. Κανενός η ζωή δεν έχει τεθεί σε κίνδυνο σε οποιοδήποτε σημείο της ελληνικής επικράτειας.
Σε ό,τι αφορά τις προτάσεις σας, επειδή συζητούμε οι πολιτικές δυνάμεις της χώρας με το κριτήριο της αξιοπιστίας και της υπευθυνότητας, καλό είναι να συνοδεύονται αυτά και με την αναγκαία κοστολόγησή τους. Είναι πολύ ωραίο το να περιγράφει κανείς έναν ιδεατό και ιδανικό κόσμο, χωρίς να μπαίνει στην υποχρέωση να εξηγήσει πόσο κοστίζει και από πού θα εξευρεθούν οι πόροι, που είναι το μείζον ζήτημα που αντιμετωπίζει σήμερα ο ελληνικός λαός. Δεν το αντιμετωπίζει η Ελληνική Κυβέρνηση. Και αν δεν υπάρχει αυτή η Κυβέρνηση, και εάν δεν είμαι εγώ, ο ομιλών Υπουργός, και είναι οποιοσδήποτε άλλος στη θέση μου -εσείς ή όποιος άλλος συνάδελφος -θα έχει να αντιμετωπίσει το ίδιο πρόβλημα. Είναι πρόβλημα του ελληνικού λαού. Δεν είναι πρόβλημα των κυβερνήσεων.","ΑΝΔΡΕΑΣ ΛΥΚΟΥΡΕΝΤΖΟΣ",288
"26170"," Έχει πληρώσει ο ελληνικός λαός για όλα αυτά.","ΙΩΑΝΝΗΣ ΓΚΙΟΚΑΣ",110
"26171"," Δεν μιλάμε ιδεολογικά, πολιτικά, δεν ασχολούμαστε με το φιλελευθερισμό, με τον κομμουνισμό, το σοσιαλισμό, δεν ασχολούμαστε με τι έχει ο καθένας στο μυαλό του ως θεωρητική κατασκευή. Είναι η πραγματικότητα η οποία μάς καλεί να πάρουμε θέση και να πούμε πώς θα λύσουμε το πρόβλημα που έχουμε μπροστά μας, πώς θα βρούμε τους πόρους, πώς θα χρηματοδοτήσουμε τις υπηρεσίες μας, πώς δεν θα χρεώσουμε άλλο την Ελλάδα. Γιατί αυτό το οποίο μετακυλίεται στις επόμενες γενιές δεν είναι οι μύθοι που κατά καιρούς κατασκευάστηκαν στη χώρα από διάφορες ιδεολογικές αφετηρίες, μετακυλίεται το δυσβάστακτο χρέος, το οποίο ακυρώνει τα όνειρα της νέας γενιάς. Αρκετά οι μύθοι, αρκετά οι θεωρίες, οι ουτοπίες. Αυτό το οποίο προέχει σήμερα είναι να κοιτάξουμε με θάρρος την πραγματικότητα και να εξεύρουμε λύσεις.
Σας απαντώ, λοιπόν, ότι στη χώρα υπάρχει και το δημόσιο Εθνικό Σύστημα Υγείας και το σύστημα υπηρεσιών από την ιδιωτική πρωτοβουλία. Και στους δύο τομείς καταβάλλει το ασφαλιστικό μας σύστημα τις υποχρεώσεις του στο μέτρο του δυνατού, με καθυστερήσεις έναντι των υποχρεώσεων οι οποίες γεννώνται από την περίθαλψη των συμπολιτών μας. 
Βεβαίως, συμφωνώ μαζί σας, κύριε συνάδελφε, ότι πρέπει να ρίξουμε βάρος στην πρωτοβάθμια περίθαλψη, για να αποσυμφορήσουμε κατά το δυνατόν τις επισκέψεις στα νοσοκομεία και τη συμφόρηση των νοσοκομείων σε ορισμένες περιπτώσεις, που δημιουργεί και εκεί αρνητικές εντυπώσεις.
Επαναλαμβάνω, λοιπόν, ότι ναι, αυτός είναι ο τρόπος λειτουργίας σήμερα των συνδεδεμένων κέντρων υγείας με τα νοσοκομεία. Η κατάσταση μπορεί και πρέπει και θα βελτιώνεται σύμφωνα με τις δυνατότητές μας, αλλά ως Υπουργός δεν πρόκειται να σας απαντήσω ποτέ με αβάσιμα επιχειρήματα και σε κατευθύνσεις μη πραγματοποιήσεως όσων θα αναφέρω στη Βουλή. Αυτά τα οποία δηλώνω, αυτά και πραγματοποιούνται. 
Σας ευχαριστώ.","ΑΝΔΡΕΑΣ ΛΥΚΟΥΡΕΝΤΖΟΣ",288
"26172"," Ευχαριστούμε κύριε Υπουργέ. 
Επόμενη είναι η δεύτερη με αριθμό 217/10-9-2912 επίκαιρη ερώτηση δευτέρου κύκλου της Βουλευτού Α΄ Αθήνας του Συνασπισμού Ριζοσπαστικής Αριστεράς Ενωτικού Κοινωνικού Μετώπου κ. Ζωής Κωνσταντοπούλου προς τον Υπουργό Δικαιοσύνης, Διαφάνειας και Ανθρωπίνων Δικαιωμάτων, σχετικά με τις συγχωνεύσεις ειρηνοδικείων και την μείωση των αποδοχών των δικαστικών. 
Η συνάδελφος κ. Ζωή Κωνσταντοπούλου έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26173"," Ευχαριστώ κυρία Πρόεδρε.
Κύριε Υπουργέ, είμαι σίγουρη ότι θα συμφωνήσετε μαζί μου ότι η δικαιοσύνη αποτελεί πυλώνα και ταυτόχρονα εγγύηση για τη δημοκρατία, αλλά και για τον σεβασμό των δημοκρατικών δικαιωμάτων των πολιτών.
Ταυτόχρονα όμως, παρατηρούμε ότι η τρόικα, αυτό το μόρφωμα σύμπραξης τριών διεθνών οργανισμών πραγματοποιεί ευθείες παρεμβάσεις στη δικαιοσύνη με απευθείας διαβήματα προς το Υπουργείο σας και προς τη διοίκηση της δικαιοσύνης προς την κατεύθυνση της ποσοτικοποίησης της δικαιοσύνης, σαν να ήταν προϊόν και σαν τα δικαστήρια να ήταν εμπορικά καταστήματα ή βιομηχανίες που πρέπει να παραγάγουν γρήγορα το προϊόν των δικαστικών αποφάσεων. 
Παράλληλα παρατηρείται με αποφάσεις του Υπουργείου σας και με την επιλογή σας να συγχωνεύσετε τα ειρηνοδικεία της χώρας, όπως πληροφορούμαστε από επίσημες τοποθετήσεις του Υφυπουργού κ. Καραγκούνη αλλά και από δημοσιεύματα, η παράλληλη μετακύλιση τεράστιου όγκου δικαστηριακής ύλης στα ειρηνοδικεία. Μιλώ για τα υπερχρεωμένα νοικοκυριά, μιλώ για όλες τις υποθέσεις μονομελών και πολυμελών πρωτοδικείων που μετακινούνται στα ειρηνοδικεία, μιλώ για την πταισματοποίηση ενός τεράστιου όγκου πλημμελημάτων, μιλώ ακόμη-ακόμη και για την αύξηση της καθ’ ύλην αρμοδιότητας των ειρηνοδικείων. Αυτές οι δύο ενέργειες οδηγούν σε ουσιαστική υποβάθμιση της δικαιοσύνης και εκείνο που ζητούμε να μάθουμε και ζητώ με την επίκαιρη ερώτησή μου να πληροφορήσετε τη Βουλή, είναι το εξής: 
Ο Υφυπουργός κ. Καραγκούνης στις 21 Αυγούστου του 2012 –θα το καταθέσω για τα πρακτικά- συνομολόγησε ευθέως ότι οι πραγματοποιούμενες αλλαγές αποτελούν στρατηγική του Υπουργείου –την οποία απεδέχθη η τρόικα- και όχι στρατηγική της τρόικας. Ταυτόχρονα παρατηρείται η επιλεκτική στελέχωση των ειρηνοδικείων προς την κατεύθυνση να εξυπηρετούνται υποθέσεις, οι οποίες ενδιαφέρουν τις τράπεζες, υποθέσεις διαταγών πληρωμής και να υποεξυπηρετούνται –δηλαδή, να μην εξυπηρετούνται- υποθέσεις που αφορούν τους πολίτες. Αναφέρομαι στις υποθέσεις υπερχρεωμένων νοικοκυριών. 
Ερωτάσθε, λοιπόν, εάν γι’ αυτή την κατάσταση υπάρχει συγκεκριμένη μελέτη του Υπουργείου, αν αυτή η στρατηγική του Υπουργείου, όπως αναφέρθηκε σε αυτήν ο κύριος Υφυπουργός, έγινε βάσει συγκεκριμένης εισηγήσεως και ποιας; Και τρίτον, εάν έχετε συνυπολογίσει σε αυτή την πολιτική και σε αυτήν την στρατηγική το τεράστιο κοινωνικό κόστος, το οποίο προκύπτει από την αποστέρηση από τους πολίτες της πρόσβασής τους στα δικαστήρια. 
Αυτή την στιγμή είναι ανάστατη ολόκληρη η ελληνική επικράτεια, διότι οι πολίτες πάρα πολλών περιοχών θα αναγκάζονται να υποβάλλονται σε δυσβάσταχτα έξοδα, να μετακινούνται για δεκάδες χιλιόμετρα και να καταβάλλουν δαπάνες μετακινήσεως και διαμονής, προκειμένου να μεταβούν σε έδρες απομακρυσμένες των υπό συγχώνευση ειρηνοδικείων. 
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)","ΖΩΗ ΚΩΝΣΤΑΝΤΟΠΟΥΛΟΥ",272
"26174"," Ολοκληρώστε, κυρία συνάδελφε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26175"," Ολοκληρώνω, κυρία Πρόεδρε.
Ερωτάσθε εάν έχετε υπολογίσει το κόστος αυτών των συγχωνεύσεων, εάν έχετε υπολογίσει την επιβράδυνση της δικαιοσύνης που θα προκύψει από αυτές τις συγχωνεύσεις και γιατί δεν έχει γνωστοποιηθεί στον ελληνικό λαό αυτή η στρατηγική του Υπουργείου, όπως είπε ο κύριος Υφυπουργός, η οποία ήταν αντικείμενο αποδοχής από την τρόικα. 
Ευχαριστώ.","ΖΩΗ ΚΩΝΣΤΑΝΤΟΠΟΥΛΟΥ",272
"26176"," Το λόγο έχει ο Υπουργός Δικαιοσύνης κ. Ρουπακιώτης.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26177"," Κυρία Κωνσταντοπούλου, το ζήτημα της συγχώνευσης των ειρηνοδικείων είναι υπόθεση που έχει απασχολήσει και παλαιότερα τους Υπουργούς Δικαιοσύνης και αναφέρομαι στο 1998 όπου το είχα βιώσει με την ιδιότητα που μου είχαν δώσει οι δικηγόροι. Κατά συνέπεια, υπήρχε πρόβλημα και παλαιότερα και είναι βέβαιο ότι αυτό θα το αναζητήσετε και θα το μάθετε.
Δεύτερον, από τα στοιχεία που υπάρχουν στο Υπουργείο Δικαιοσύνης ενημερώνομαι και ενημερώνω και εσάς και το Κοινοβούλιο ότι για πρώτη φορά στις 2-7-2010 -όταν δηλαδή, οι δανειστές δεν είχαν αρχίσει να επιβάλλουν ή να προβάλλουν απαιτήσεις ως προς τη συγκρότηση με νέες δομές του κράτους και του δικαστικού συστήματος- το Υπουργείο Δικαιοσύνης έλαβε την πρωτοβουλία γιατί έτσι αξιολόγησε και απευθύνθηκε στους προέδρους πρωτοδικών ως καθ’ ύλην και κατά νόμον αρμοδίους να γνωμοδοτήσουν για την αναδιάταξη των ειρηνοδικείων της χώρας. Ήταν 2-7-2010 όταν κάποιοι τροϊκανοί δεν είχαν υπεισέλθει στην έρευνα λειτουργίας του δικαστικού συστήματος.
Επίσης, στις 7-1-2011 με απόφαση του Υπουργείου Δικαιοσύνης συγκροτήθηκε πάλι κατά νόμο επιτροπή εργασίας από υπαλλήλους του Υπουργείου και αφού στο μεταξύ είχαν φτάσει οι γνωμοδοτήσεις των πρωτοδικείων της χώρας.
Τρίτον, αφού η αρμόδια επιτροπή διεξήγαγε τη δική της έρευνα και διατύπωσε τις δικές της απόψεις, το Υπουργείο Δικαιοσύνης στις 6-9-2011 απευθύνθηκε στις κατά το νόμο αρμόδιες ολομέλειες των εφετών για να εκδώσουν απόφαση ή να διατυπώσουν γνώμη σε ό,τι αφορά τις εικόνες των ειρηνοδικείων. Αυτό στις 6-9-2011. Με βάση αυτές τις γνωμοδοτήσεις των ολομελειών το Υπουργείο Δικαιοσύνης με την παρούσα ηγεσία είχε ένα χρέος να προχωρήσει πλέον στη συγχώνευση των ειρηνοδικείων. 
Αναφερθήκατε σε μία δήλωση του Υφυπουργού κ. Καραγκούνη. Μπορώ να υποθέσω ότι εκείνος συνδύασε αυτή του την αναφορά με μια απάντηση που είχε δώσει το Υπουργείο Δικαιοσύνης την 1η Φεβρουαρίου του 2012, όταν δεν ήμασταν εμείς στην ηγεσία, με την οποία απάντηση το Υπουργείο Δικαιοσύνης διόρθωσε τους τροϊκανούς λέγοντας: «Πώς λέτε για τη συγχώνευση των ειρηνοδικείων, μια και εμείς το έχουμε αποφασίσει εδώ και δύο χρόνια περίπου;».
Με βάση, λοιπόν, αυτά, κυρία Κωνσταντοπούλου, το Υπουργείο Δικαιοσύνης με τις δικές του επιλογές, με βάση τις έρευνες που έγιναν, με βάση τις αποφάσεις των αρμοδίων οργάνων υλοποίησε τη συγχώνευση κάποιων ειρηνοδικείων. Ποιων ειρηνοδικείων; Παρακαλώ καταγράψτε: δεκατριών ειρηνοδικείων τα οποία εξέδιδαν από μηδέν - δύο  αποφάσεις το χρόνο, δεκατεσσάρων ειρηνοδικείων που εξέδιδαν τρεις - έξι αποφάσεις το χρόνο, δέκα τεσσάρων ειρηνοδικείων τα οποία εξέδιδαν επτά - δέκα αποφάσεις το χρόνο, είκοσι δύο  ειρηνοδικείων τα οποία εξέδιδαν έντεκα-είκοσι αποφάσεις το χρόνο, πενήντα έξι ειρηνοδικείων τα οποία εξέδιδαν είκοσι μία – πενήντα αποφάσεις το χρόνο, είκοσι τεσσάρων ειρηνοδικείων τα οποία εξέδιδαν πενήντα μία - εκατό αποφάσεις το χρόνο και τεσσάρων  ειρηνοδικείων που εξέδιδαν εκατό και κάτι αποφάσεις το χρόνο. 
Γίνεται, λοιπόν, αντιληπτό ότι με τη νέα πληθυσμιακή ανακατανομή, κυρία Κωνσταντοπούλου, όσο και με τη βελτίωση του οδικού συστήματος δεν θα ήταν νοητό να υπάρξουν ειρηνοδικεία που να εκδίδουν από μία, δύο, τρεις, τέσσερις, πέντε αποφάσεις. Κατά συνέπεια, η επίκληση της τρόικας με τον τρόπο που επιλέξατε -και δεν δικαιούμαι να σχολιάσω- και όλων αυτών που συνοδεύουν το σκεπτικό σας μάλλον τους δίνει αξία περισσότερο από όσο τους ανήκει, γιατί ήταν επιλογή της ελληνικής πολιτείας να διαρθρώσει τη λειτουργία του δικαστικού συστήματος. Σαν να μην ήταν δική μας επιλογή  και περιμέναμε από την τρόικα να μας υποδείξει τι; Αυτό που –επαναλαμβάνω- από το 1998 ο τότε Υπουργός Δικαιοσύνης ο μακαρίτης Ευάγγελος Γιαννόπουλος επιχείρησε να πράξει;","ΑΝΤΩΝΙΟΣ ΡΟΥΠΑΚΙΩΤΗΣ",1
"26178"," Το λόγο έχει η κ. Κωνσταντοπούλου.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26179"," Κύριε Υπουργέ, από εσάς περίμενα μια άλλη απάντηση. Και επειδή επιλέξατε κι εσείς το δρόμο της ποσοτικοποίησης και της αναφοράς σε αριθμούς, να σας αναφέρω κάποιους άλλους αριθμούς που προκύπτουν από έγγραφο του Αρείου Πάγου.
Σε εκατόν δεκατρία ειρηνοδικεία της χώρας δεν υπάρχει κανένας ειρηνοδίκης. Σε πενήντα τέσσερα ειρηνοδικεία της χώρας δεν υπάρχει κανένας διοικητικός υπάλληλος. Και σε τριάντα εννιά ειρηνοδικεία της χώρας δεν υπάρχει κανένας ειρηνοδίκης και κανένας διοικητικός υπάλληλος. Κι εσείς αυτά τα ειρηνοδικεία, τα οποία είναι υποστελεχωμένα κι έχουν κενές οργανικές θέσεις και είναι χωρίς δικαστή και χωρίς διοικητικό υπάλληλο, θέλετε να εκδίδουν και αποφάσεις. Δηλαδή οι πολίτες είναι στο έλεος πραγματικά της παράδοσης στην πλήρη παραβίαση των δικαιωμάτων τους! Ποιο δικαστήριο, κύριε Υπουργέ, θα εκδώσει αποφάσεις χωρίς δικαστές και χωρίς διοικητικούς υπαλλήλους; 
Στις προγραμματικές δηλώσεις σας κάνατε μία αναφορά και είπατε: «Για παράδειγμα θα σας πω, επειδή λείπουν γραμματείς, υπάλληλοι, γιατί απολύθηκαν χιλιάδες, σε εφαρμογή των τελευταίων διατάξεων, έχουμε ειρηνοδικεία -και γόνιμα ειρηνοδικεία- όπου βλέπετε την ταμπέλα «κλειστό», τα κλειδιά απέναντι, στο αστυνομικό τμήμα, ή θα δείτε ειρηνοδικεία όπου δεν υπάρχει υπάλληλος. Εμείς προωθούμε μια διαδικασία μετατάξεων όσο ο νόμος το επιτρέπει. Προωθούμε την επιμήκυνση του χρόνου, προκείμενου οι νέοι και οι νέες που πέτυχαν σ’ έναν διαγωνισμό να ενταχθούν στο δικαιικό μας σύστημα ως δικαστικοί υπάλληλοι». Αυτά είπατε στις προγραμματικές δηλώσεις. Και σήμερα μας λέτε ότι, επειδή πριν από περίπου τρεις δεκαετίες υπήρχε η σκέψη για συγχώνευση των ειρηνοδικείων σ’ εντελώς άλλο περιβάλλον, δικαστικο, κοινωνικό, οικονομικό, δημοκρατικό και  διεθνές, σήμερα πρέπει οι πολίτες να αποστερηθούν την πρόσβασή τους στη δικαιοσύνη και μάλιστα στα δικαστήρια εκείνα τα οποία είναι αρμόδια να αποδώσουν το  δίκαιο σ’ αυτούς οι οποίοι είναι αδικημένοι κοινωνικά, στους υπερχρεωμένους συμπολίτες μας, οι οποίοι έχουν τόση ανάγκη από τη δικαιοσύνη σ’ αυτήν την συγκυρία. 
Κύριε Υπουργέ, δεν δίνουμε εμείς τόση αξία στην τρόικα. Το Υπουργείο φαίνεται ότι έχει παρεξηγήσει το ρόλο του, τη σχέση του με την τρόικα και με τα δικαστήρια. 
Θα καταθέτω στα Πρακτικά το από 10-9 έγγραφο του Γενικού Γραμματέα του Υπουργείου, του κ. Κανελλόπουλου –κάθεται πίσω σας- προς την Πρόεδρο του Τριμελούς Συμβουλίου Διεύθυνσης του Ειρηνοδικείου Αθηνών, με το οποίο λέει τα εξής: «Σας ενημερώνουμε ότι το Τεχνικό Κλιμάκιο της Ευρωπαϊκής Επιτροπής, του  Διεθνούς Νομισματικού Ταμείου και της Ευρωπαϊκής Κεντρικής Τράπεζας έχει ζητήσει επίσκεψη εργασίας, εντός της εβδομάδας, στο Ειρηνοδικείο Αθηνών, ως το μεγαλύτερο Ειρηνοδικείο της χώρας. Παρακαλούμε όπως εξετάσετε το ως  άνω αίτημα και αναμένουμε την απάντησή σας».
Δεν μεσολαβούμε εμείς, κύριε Υπουργέ, για την τρόικα προς τα δικαστήρια. Αυτό είναι έγγραφο του Υπουργείου σας και είναι έγγραφο του Γενικού Γραμματέα κ. Κανελλόπουλου. 
Τέλος, στο Ειρηνοδικείο Αθηνών, στο Τμήμα Υπερχρεωμένων Νοικοκυριών έχουν διοριστεί και υπηρετούν μόνο πέντε δικαστικοί υπάλληλοι. 
Στο Τμήμα Διαταγών Πληρωμών, που κατά 80% αφορά και ενδιαφέρει τις τράπεζες, έχουν διοριστεί και υπηρετούν δεκαεπτά υπάλληλοι. Εάν αυτά δεν είναι επιλογές οι οποίες υποβαθμίζουν την πρόσβαση των πολιτών στη δικαιοσύνη και που δημιουργούν ταξική δικαιοσύνη, αν αυτά δεν είναι στρατηγικές οι οποίες δεν προωθούν ούτε τη δημοκρατία ούτε τη δικαιοσύνη αλλά αιτήματα και συμφέροντα τα οποία είναι αλλότρια προς τον πυρήνα της δικαιοσύνης και της δημοκρατίας κι αν, τέλος, η αντίληψη του Υπουργείου για τη δικαιοσύνη είναι ότι πρέπει ειρηνοδικεία χωρίς ειρηνοδίκες και χωρίς δικαστικούς υπαλλήλους να παράγουν αποφάσεις για να συμπληρώνουμε αριθμούς, τότε έχει απολύτως απομακρυνθεί, κύριε Υπουργέ, η στρατηγική σας από τις προγραμματικές δηλώσεις που ακούσαμε να εκφωνείτε απ’ αυτό εδώ το Βήμα με πάρα πολύ ενδιαφέρον. 
(Στο σημείο αυτό η Βουλευτής κ. Ζωή Κωνσταντοπούλου καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)","ΖΩΗ ΚΩΝΣΤΑΝΤΟΠΟΥΛΟΥ",272
"26180"," Ευχαριστούμε, κυρία συνάδελφε.
Κύριε Υπουργέ, ορίστε έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26181"," Οφείλω να σας ευχαριστήσω ειλικρινώς, γιατί με τους αριθμούς που αναφέρατε ενισχύετε τις ενέργειες του Υπουργείου Δικαιοσύνης. Το γεγονός ότι δεν υπάρχουν ειρηνοδίκες ή υπάλληλοι οφείλεται σε δύο αιτίες: Πρώτον, στο ότι τα ειρηνοδικεία δεν έχουν δουλειά, δεν έχουν υποθέσεις και είμαστε υποχρεωμένοι να μετακινήσουμε ειρηνοδίκες και υπαλλήλους. Ευχαριστώ για τη συνδρομή σας –επαναλαμβάνω-, με τα όσα είπατε, στη σκέψη και στις δράσεις του Υπουργείου.","ΑΝΤΩΝΙΟΣ ΡΟΥΠΑΚΙΩΤΗΣ",1
"26182"," Εξαγγείλατε όμως ότι θα κάνετε προσλήψεις.","ΖΩΗ ΚΩΝΣΤΑΝΤΟΠΟΥΛΟΥ",272
"26183"," Ανοίξατε πολύ την ερώτησή σας. Εγώ όμως θα προσπαθήσω να περιοριστώ στην αρχική. Κατά τα άλλα, μία δαιμονοποίηση στην όλη συλλογιστική σας εγώ δεν θα την παρακολουθήσω. Θα προσπαθήσω να περιοριστώ και πάλι στην ερώτησή σας. 
Επαναλαμβάνω: Η ανακατανομή των πληθυσμών έχει στερέψει πολλά  ειρηνοδικεία από υποθέσεις. 
Σας ανέγνωσα τον πίνακα. Τι λέτε; Να τα διατηρήσουμε -χωρίς διάθεση ευφυολογημάτων- ή να τα συγχωνεύσουμε; Ανώτατος δικαστικός λειτουργός μου τηλεφώνησε και μου είπε, ότι καλά κάνατε και τα συγχωνεύσατε τα ειρηνοδικεία γιατί είναι πολλά ειρηνοδικεία όπου ο ειρηνοδίκης δεν έχει να κάνει τίποτε και μόνο συμμετείχε ως τρίτος στην πρέφα στο καφενείο.
Τι λέτε, κυρία Κωνσταντοπούλου; Θέλουμε δικαστικούς λειτουργούς να ανεβαίνουν στην Έδρα ή να είναι πρεφαδόροι στον καφενέ του χωριού; Εμείς θα τους αναδείξουμε ως δικαστικούς λειτουργούς στην Έδρα. 
Προχωρώ. Το γεγονός ότι υπάρχουν πολλά κενά δικαστικών υπαλλήλων, δεν μπορεί να το χρεωθεί η παρούσα ηγεσία του Υπουργείου Δικαιοσύνης. Συνεχίζουμε τη μέγιστη προσπάθεια με τη διαδικασία όχι των προσλήψεων –αυτό δεν επιτρεπτό- αλλά των μετατάξεων, οι οποίες όμως δεν έχουν αρχίσει ακόμα γιατί πρέπει πρώτα να γίνει αξιολόγηση του προσωπικού. Και αφού γίνει η αξιολόγηση του προσωπικού, τότε πλέον θα καλύψουμε κενά με μετατάξεις. 
Τρίτον, επιτρέψτε μου. Ειλικρινά σας το λέω με πολύ ηρεμία σκέψης και ψυχής, φέρτε μου τις διαμαρτυρίες που είναι ταραγμένη όλη η ελληνική κοινωνία επειδή συγχωνεύονται τα ειρηνοδικεία. Τουλάχιστον στο Υπουργείο Δικαιοσύνης πριν αποφασίσει να συγχωνεύσει τα Υπουργεία, εκτός από τις αποφάσεις των ολομελειών επικοινώνησε με όλους τους δικηγορικούς συλλόγους της χώρας. Και όποιος δήμαρχος ή τοπικός άρχοντας είχε εναντίωση, προσήλθε στο Υπουργείο Δικαιοσύνης, ανταλλάξαμε απόψεις και με βάση τα στοιχεία τα οποία μας έδωσε, εφόσον αυτά παρήγαν πειστικότητα, επαναπροσδιορίσαμε τη στάση μας. Όχι, κυρία Κωνσταντοπούλου, για να κάνουμε το άλφα ή το βήτα ρουσφέτι αλλά για να κατανοήσουμε τις ανάγκες της ελληνικής κοινωνίας. 
Κυρία Κωνσταντοπούλου, τελειώνω με το εξής: Σας είπα και πάλι ότι ο κύριος παράγοντας ήταν η πληθυσμιακή αναφορά των πολλών ειρηνοδικείων άρα και η πληθυσμιακή ανακατανομή της αναδιάρθρωσης και συγχώνευσης. 
Δεύτερον, ελέγξτε παρακαλώ τα στοιχεία σας –είστε έγκυρη νομικός- και να μου στείλετε ένα φάκελο στο Υπουργείο εάν δεν σας κάνει κόπο, για το ποιες υποθέσεις του λαού, των λαϊκών στρωμάτων, οι εργατικές ή άλλες, δεν προηγούνται και προηγούνται υποθέσεις εταιρειών. Είστε και υπεύθυνος κοινοβουλευτικός άνθρωπος και το εκτιμώ βαθύτατα αυτό, να μου στείλετε, όμως, στο Υπουργείο φάκελο που να λέει ότι αυτές οι υποθέσεις στο Ειρηνοδικείο Περιστερίου δεν προτιμήθηκαν και προτιμήθηκαν των εταιρειών.
Τρίτον, για να τα λέμε όλα, στην έρευνα που κάναμε εκτός από τις πληθυσμιακές αναφορές για να είναι πολλά τα ειρηνοδικεία -λυπάμαι που θα το πω αλλά έτσι είναι- τι διαπίστωσα, κατά σύμπτωση προφανώς αυτό: Ότι σε όποιους νομούς είχαν εκλεγεί Βουλευτές που χρημάτισαν Υπουργοί Δικαιοσύνης, ήταν και πολλά ειρηνοδικεία. Προφανώς εκεί υπήρχε μεγάλη συναλλακτική δραστηριότητα και εξέλειπε όταν οι συγκεκριμένοι Υπουργοί έφυγαν από το υπουργικό έδρανο, θώκο. Για να μην παρεξηγούμαι, αναφέρομαι σε Υπουργούς είκοσι χρόνια και πριν από σήμερα. 
Συμπεραίνω ότι η συγχώνευση των ειρηνοδικείων σε μια εποχή που θέλουμε να εισαγάγουμε το ηλεκτρονικό σύστημα οργάνωσης του δικαστικού συστήματος, την ηλεκτρονική δίκη, βεβαιωθείτε, κυρία Κωνσταντοπούλου, ως έμπειρη νομική υπερασπίστρια που είστε, ότι θα διευκολύνει τα μέγιστα και τους πολίτες να προσέρχονται στα δικαστήρια και την επιτάχυνση της δικαιοσύνης αλλά και την ελάφρυνσή τους. 
Κατά τα άλλα οι επιβαρύνσεις των πολιτών με προηγούμενες διατάξεις νόμων θα παρακαλέσω να δεχθείτε ότι δεν ήταν δική μας επιλογή των μεν, είναι όμως στην επανεξέτασή τους. 
Σας ευχαριστώ.","ΑΝΤΩΝΙΟΣ ΡΟΥΠΑΚΙΩΤΗΣ",1
"26184"," Σας ευχαριστούμε.
Η τρίτη με αριθμό 214/16-9-2012 επίκαιρη ερώτηση δευτέρου κύκλου της Βουλευτού του Νομού Πέλλας του Πανελλήνιου Σοσιαλιστικού Κινήματος κ. Θεοδώρας Τζάκρη προς τον Υπουργό Εσωτερικών, σχετικά με το πρόγραμμα της παροχής οικονομικών υπηρεσιών «Βοήθεια στο Σπίτι», δεν συζητείται λόγω κωλύματος του Υπουργού και διαγράφεται.
Επίσης η πέμπτη με αριθμό 213/10-9-12 επίκαιρη ερώτηση δευτέρου κύκλου του Βουλευτή του Νομού Ευβοίας της Δημοκρατικής Αριστεράς κ. Δημητρίου Αναγνωστάκη προς τον Υπουργό Δημοσίας Τάξης και Προστασίας του Πολίτη, σχετικά με τα επεισόδια σε θρησκευτικές εκδηλώσεις και λαϊκές αγορές σε βάρος αλλοδαπών μικροπωλητών, δεν συζητείται λόγω κωλύματος του Υπουργού και διαγράφεται.
Ακολουθεί η τέταρτη με αριθμό 206/10-9-2012 επίκαιρη ερώτηση του δευτέρου κύκλου Βουλευτή του Νομού Ημαθίας των Ανεξάρτητων Ελλήνων κ. Κωνσταντίνου Γιοβανόπουλου προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με την αντιμετώπιση των προβλημάτων από τη ρίψη αποβλήτων στην αποστραγγιστική «Τάφρο 66» και της βλάβης που προκαλεί στους κατοίκους των Νομών Πέλλας, Ημαθίας και Πιερίας. 
Το λόγο έχει ο κ. Γιοβανόπουλος για δυο λεπτά για να αναπτύξει την επίκαιρη ερώτησή του.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26185"," Ευχαριστώ, κυρία Πρόεδρε.
Κύριε Υπουργέ, δεν ξέρω κατά πόσο μπορεί να είναι επίκαιρη μια τέτοια ερώτηση όταν εδώ και τριάντα χρόνια δεν έχει λύσει κανένας το  πρόβλημα. Δεν βαυκαλίζομαι ότι θα το λύσω. 
Δεν ήρθαμε εδώ να σας ψέξουμε για κάποιες αδράνειές σας ούτε, όμως, θέλω να επιστρέψω στην περιοχή της Σκύδρας, στην περιοχή της Βέροιας και της Κατερίνης, λέγοντας απλώς ότι έκανα το καθήκον μου, έφερα το θέμα στη Βουλή, απάντησε ο Υπουργός και τελειώσαμε.
Μιλάμε για μια οδυνηρή συνθήκη, μιλάμε για έναν οχετό με βοθρολύματα και μια απαράδεκτη κατάσταση, με τα παιδιά μας να παίζουν σε όχθες όπου υπάρχουν ψόφια ψάρια, ψόφια οικόσιτα ζώα. Είναι μια δραματική συνθήκη την οποία δεν ανέχονται ούτε οι κάτοικοι ούτε εγώ πλέον, ως μέλος αυτού του Κοινοβουλίου.
Η «Τάφρος 66» είναι περίπου τριάντα πέντε χιλιόμετρα μήκος. Είναι ένα αποστραγγιστικό κανάλι που συγκεντρώνει τα νερά από τον Αλμωπαίο και τον Εδεσσαίο ποταμό. Όλα μαζί καταλήγουν στον Αλιάκμονα. Εκεί έρχονται και τα νερά του Βερμίου, δηλαδή, η Αράπιτσα, ο Τριπόταμος για να φτάσουν μέχρι τους μυδοκαλλιεργητές στην Κατερίνη. Αν δείτε -και δεν ξέρω αν έχετε επισκεφτεί πρόσφατα την περιοχή- δεν ζει άνθρωπος.
Δεν ήρθα ούτε να τραγικοποιήσω την κατάσταση ούτε να αναπτύξω περιβαλλοντικές κορώνες. Το θέμα είναι ότι επισκέφτηκα την περιοχή πολλάκις και οι άνθρωποι εκεί δεν μπορούν πλέον να βιώνουν το αβίωτο.
Θέλω να σας παροτρύνω με την επίκαιρη ερώτηση να μας αναπτύξετε τις πρωτοβουλίες που έχετε σχεδιάσει ως Υπουργείο και θέλω οπωσδήποτε να επιμεληθούμε όλοι μαζί να πάρουμε τα στοιχεία από τους κατάλληλους φορείς. Υπάρχουν μελέτες από το 1986, υπάρχει ο Καθηγητής Παρασκευόπουλος, η Διανομαρχιακή Επιτροπή των τριών Νομών Πέλλας-Ημαθίας-Πιερίας την έχει εγκρίνει, την έχει επικαιροποιήσει το 2001. Τα στοιχεία είναι στο Υπουργείο σας. Αν δεν είναι, μπορώ να τα υποβάλω σε ένα νέο φάκελο.
Νομίζω, όμως, ότι δεν μπορούμε να καθυστερούμε για κανένα λόγο, με κανένα πρόσχημα, πίσω από κανένα φερετζέ κρίσης, για να αντιμετωπίσουμε ένα ζήτημα το οποίο, ξέρετε, έχει έναν επετειακό χαρακτήρα. Αν πάμε τον Οκτώβριο, μπορούμε να ψαρεύουμε γουλιανούς. Αν πάμε το Μάιο, μπορούμε να μαζεύουμε νεροχελώνες. Τους υπόλοιπους τέσσερις μήνες, όμως, εκείνη η συνθήκη με τα εργοστάσια να ρίχνουν όλα τους τα κατάλοιπα, με τους βιολογικούς καθαρισμούς να υπολειτουργούν, νομίζω ότι πρέπει τώρα να σταματήσει. Νομίζω ότι τώρα πρέπει να πάρετε την πρωτοβουλία και θα ανέμενα από εσάς πραγματικά εκείνες τις επεμβάσεις που θα λύσουν ή, εν πάση περιπτώσει, θα ξεκινήσουν τη λύση του προβλήματος.","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"26186"," Σας ευχαριστούμε, κύριε συνάδελφε.
Στην επίκαιρη ερώτησή σας θα απαντήσει ο Αναπληρωτής Υπουργός κ. Σταύρος Καλαφάτης.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"26187"," Σας ευχαριστώ πάρα πολύ, κύριε συνάδελφε.
Όντως, το ζήτημα το οποίο επισημαίνετε έχει πολύ μεγάλη σημασία. Γενικότερα, τα περιβαλλοντικά ζητήματα είναι και πρέπει να είναι στην πρώτη γραμμή ενδιαφέροντος κάθε Κυβέρνησης και βεβαίως, είναι σε και σε αυτή την Κυβέρνηση. Προσπαθούμε να αντιμετωπίσουμε τα περιβαλλοντικά ζητήματα όχι αποσπασματικά -και αυτός είναι η στόχευση και ο σχεδιασμός- και όχι βεβαίως με αποσπασματικό χαρακτήρα που ενδεχομένως να δίνει προσωρινές λύσεις σε συγκεκριμένα προβλήματα και να μην επιλύει οριστικά μεγάλα προβλήματα που απασχολούν τον τομέα του περιβάλλοντος.
Στην περιοχή στην οποία αναφέρεστε είναι γνωστό ότι λειτουργούν πολλές βιομηχανίες των οποίων τα επεξεργασμένα λύματα καταλήγουν στην «Τάφρο 66». Όπως ενημερωθήκαμε από την Περιφέρεια Κεντρικής Μακεδονίας, κατά την περίοδο του καλοκαιριού, κυρίως τον Ιούλιο και τον Αύγουστο, παρατηρούνται προβλήματα ρύπανσης λόγω του σχεδιασμού, αφ’ ενός, της λειτουργίας μεγάλων εποχιακών βιομηχανιών και αφ’ ετέρου, της ελάχιστης έως και μηδενικής, πράγματι, παροχής νερού, το οποίο παρακρατείται επί των παραποτάμων της «Τάφρου 66» από τους τοπικούς οργανισμούς εγγείων βελτιώσεων για αρδευτική χρήση σχεδόν στο σύνολό του, χωρίς δυστυχώς να συμμορφώνονται στην υποχρέωσή τους να απελευθερώνουν το 30% της οικολογικής παροχής. Αυτό έχει ως αποτέλεσμα, όπως αναφέρατε, να παρατηρείται το φαινόμενο των νεκρών ψαριών, το οποίο οφείλεται κυρίως στις συνθήκες έλλειψης οξυγόνου που επικρατούν στην «Τάφρο 66», αφού το οξυγόνο δεσμεύεται για την αποδόμηση των οργανικών αποβλήτων που αυτή περιέχει.
Η αξιολόγηση των περιβαλλοντικών επιπτώσεων και η έγκριση περιβαλλοντικών όρων των εποχιακών βιομηχανικών μονάδων, όπως οι μονάδες επεξεργασίας ροδακίνου γίνεται από τις κατά περίπτωση αρμόδιες υπηρεσίες περιβάλλοντος της οικείας αποκεντρωμένης διοίκησης ή της περιφέρειας αντίστοιχα.
Θέλω να τονίσω εδώ ότι οι περιβαλλοντικές επιθεωρήσεις στην περιοχή άπτονται κυρίως των αρμοδιοτήτων των υπηρεσιών της οικείας τοπικής αυτοδιοίκησης. Ωστόσο, η Ειδική Υπηρεσία Επιθεωρητού Περιβάλλοντος έχει διενεργήσει επιθεωρήσεις σε συγκεκριμένες βιομηχανίες παρασκευής διατηρουμένων φρούτων, οι οποίες βρίσκονται στο Νομό Ημαθίας και Πέλλας και διαθέτουν υγρά απόβλητα στην «Τάφρο 66», για τον έλεγχο τήρησης των περιβαλλοντικών όρων και της κείμενης περιβαλλοντικής νομοθεσίας.
(Στο σημείο αυτό την Προεδρική Έδρα καταλαμβάνει ο Α’ Αντιπρόεδρος της Βουλής κ. ΙΩΑΝΝΗΣ ΤΡΑΓΑΚΗΣ )
Είχατε ζητήσει στην επίκαιρη ερώτησή σας να κάνω και αναφορά συγκεκριμένη. Δεν ξέρω αν θέλετε να κάνω συγκεκριμένη αναφορά στις βιομηχανίες στις οποίες έχουμε εισηγηθεί να επιβληθούν πρόστιμα.","ΣΤΑΥΡΟΣ ΚΑΛΑΦΑΤΗΣ",177
"26188"," Αν έχετε την καλοσύνη.","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"26189"," Βεβαίως. Είναι οι συγκεκριμένες έξι: «CONNEX Α.Ε.», «ΔΑΝΑΗΣ Α.Ε.», «ΚΡΥΣΤΑΛΛΙΔΗΣ Α.Ε. - ΣΚΥΔΡΑΪΚΗ ΚΟΝΣΕΡΒΟΠΟΙΙΑ ΟΠΩΡΟΚΗΠΕΥΤΙΚΩΝ», «ALEXANDER Ε.Π.Ε.», «ALBERTA και ΚΟΙΝΟΠΡΑΞΙΑ ΑΣΟ ΑΛΙΑΚΜΟΝΟΣ», «MESSI MELIKIS ΑΛΜΕ».
Αυτές είναι έξι βιομηχανίες. Σε όλες τις παραπάνω περιπτώσεις, εκτός της τελευταίας για την οποία δεν έχει ολοκληρωθεί ο έλεγχος, έχουν βεβαιωθεί περιβαλλοντικές παραβάσεις και σύμφωνα με τη διαδικασία που προβλέπεται, η Ειδική Υπηρεσία Επιθεωρητών Περιβάλλοντος διαβίβασε τους αντίστοιχους φακέλους στον αρμόδιο εισαγγελέα και εισηγήθηκε την επιβολή διοικητικών κυρώσεων, δηλαδή πρόστιμα συνολικού ύψους 280.000 ευρώ στους Νομάρχες Πέλλας και Ημαθίας και στο Γενικό Γραμματέα Περιφέρειας Κεντρικής Μακεδονίας.
Από τα παραπάνω εισηγηθέντα πρόστιμα δεν έχει επιβληθεί από το Νομάρχη Ημαθίας το πρόστιμο ύψους 10.000 ευρώ στην εταιρεία «ALBERTA». Σας δίνω συγκεκριμένα στοιχεία, για να καταλάβετε ακριβώς και τις κινήσεις που έχουμε κάνει. 
Κύριε Πρόεδρε, θα ήθελα δυο λεπτά ακόμα, γιατί το ζήτημα είναι σημαντικό και πολύ σωστά το φέρνει στη Βουλή ο κύριος συνάδελφος. 
Παράλληλα, οι αρμόδιες υπηρεσίες της περιφέρειας και της νομαρχιακής αυτοδιοίκησης ενημερώθηκαν σχετικά με τους ανωτέρω ελέγχους και κλήθηκαν στο πλαίσιο των αρμοδιοτήτων τους να προβούν στις κατάλληλες ενέργειες για τη συμμόρφωση των δραστηριοτήτων με τις διατάξεις της κείμενης περιβαλλοντικής νομοθεσίας. 
Από την Περιφέρεια Κεντρικής Μακεδονίας λήφθηκε πρωτοβουλία για τη σύγκληση συσκέψεως των Αντιπεριφερειαρχών Πέλλας, Ημαθίας και Πιερίας με τους υπηρεσιακούς παράγοντες των αντίστοιχων διευθύνσεων ανάπτυξης, καθώς επίσης και τη Διεύθυνση Περιβάλλοντος και Χωρικού Σχεδιασμού της Περιφέρειας της Κεντρικής Μακεδονίας για την αντιμετώπιση του προβλήματος.
Δρομολογήθηκε μια σειρά μέτρων, τα οποία θα σας τα αναφέρω επιγραμματικά. Πρώτον, ζητήθηκε από τις βιομηχανίες της Περιφερειακής Ενότητας Ημαθίας που διαθέτουν μονάδες επεξεργασίας υγρών αποβλήτων να προβούν άμεσα στις παρακάτω ενέργειες, δηλαδή να τοποθετηθεί πινακίδα στο σημείο εξόδου των παραπάνω αγωγών, να γίνει καθαρισμός του σημείου εξόδου των παραπάνω αγωγών και εάν η διαδρομή όδευσης των παραπάνω αγωγών έχει διαφοροποιηθεί από την εγκεκριμένη μελέτη, να προσκομίσουν τα νέα στοιχεία για την ενημέρωση του φακέλου. Μιλάμε για τους αγωγούς των επεξεργασμένων υγρών αποβλήτων με τον παρακαμπτήριο αγωγό, ώστε πέρα των ελέγχων που πραγματοποιούνται στις μονάδες επεξεργασίας υγρών αποβλήτων να ελέγχεται, βεβαίως και η παράνομη –πιθανώς- λειτουργία του by-pass. Ακριβώς γι’ αυτό αποφασίστηκαν οι συγκεκριμένες πράξεις. 
Σύμφωνα με την ενημέρωση που έχουμε –γιατί έχουμε ασχοληθεί πολύ με το θέμα- ήδη δύο βιομηχανίες έχουν συμμορφωθεί με τα ανωτέρω, όπως πιστοποιήθηκε από αυτοψία που πραγματοποιήθηκε από την αρμόδια υπηρεσία. 
Τέλος –και κλείνω με αυτό- δρομολογήθηκε η σύσταση των κλιμακίων ελέγχου ποιότητας περιβάλλοντος των Περιφερειακών Ενοτήτων Ημαθίας και Πέλλας με τη συνδρομή της Διεύθυνσης Περιβάλλοντος και Χωρικού Σχεδιασμού της Κεντρικής Μακεδονίας, όπου έχουν δρομολογηθεί κοινές δειγματοληψίες με την Περιφερειακή Ενότητα Πέλλας. 
Παράλληλα, θα επαναμελετηθούν και θα επικαιροποιηθούν όλες οι υπάρχουσες μονάδες επεξεργασίας υγρών αποβλήτων για τις πραγματικές τους παροχές και φορτίσεις, προκειμένου να εκτιμηθούν οι πρακτικές σχεδιασμού και λειτουργίας, δεδομένου ότι τα υγρά απόβλητα αυτών των μονάδων χρήζουν διαφορετικής αντιμετώπισης από τα αστικά λύματα.","ΣΤΑΥΡΟΣ ΚΑΛΑΦΑΤΗΣ",177
"26190"," Ευχαριστούμε, κύριε Υπουργέ. 
Το λόγο έχει ο Βουλευτής Νομού Ημαθίας κ. Κωνσταντίνος Γιοβανόπουλος για τρία λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"26191"," Θέλω να συνεννοηθούμε, κύριε Υπουργέ. Αυτήν τη στιγμή η «Τάφρος 66» δέχεται βιολογικά λύματα μιας ποσότητας περίπου πεντακοσίων χιλιάδων ανθρώπων. Έχουμε δηλαδή μία Πάτρα, εκεί που θα έπρεπε να είναι το Αγγελοχώρι, η Νικομήδεια και ο Πολυπλάτανος. Αν δείτε μακροσκοπικά, πάνω από τη γέφυρα –γιατί πήγα στο Λιποχώρι, στη γέφυρα Σκύδρας- η «Τάφρος 66» είναι μία φαιομέλανα ουσία, ένας πολτός όπου υπάρχουν όχι τα 40mg/lt, που λέει η υπουργική διάταξη, αλλά ολόκληρα κομμάτια που έρχονται, ρέουν, για να φθάσουν τελικά στο Θερμαϊκό Κόλπο. 
Νομίζω ότι δεν μπορούμε να διατηρούμε το savoir vivre απέναντι στους ανθρώπους που είναι τόσο «ατημέλητοι» στο να εφαρμόζουν το νόμο είτε αυτοί είναι υπηρεσιακοί παράγοντες που αμελούν και αδρανούν είτε είναι βιομήχανοι τους οποίους τον καλπασμό δεν θέλουμε εμείς οι Ανεξάρτητοι Έλληνες να το σταματήσουμε. 
Εν πάση περιπτώσει, πρέπει να συνεννοηθούμε όλοι ότι αυτός ο τόπος είναι για να ζουν άνθρωποι και να προκόβουν και όχι για να κατασπαταλούμε τις δυνάμεις μας σε ένα ατέρμονο κυκεώνα εντολών, υπηρεσιακών εντολών, εγγράφων. Πρέπει, λοιπόν, να αναληφθούν ενέργειες. 
Ποιες είναι αυτές οι ενέργειες, άραγε; Οι ενέργειες, λοιπόν και οι λύσεις είναι οι λύσεις που προτείνουν οι υδραυλικοί-μηχανικοί. Δεν υπάρχει οξυγόνο μέσα στην «Τάφρο 66». Πρέπει να υπάρξει πρόσθετη υδροδότηση. Πρέπει να επιληφθούν οι υπηρεσίες άμεσα, το τετράμηνο να έχουν πρόσθετη υδροδότηση τόσο γιατί το κλίμα έρχεται και εξατμίζει το νερό όσο και γιατί οι παράνομοι καλλιεργητές αρδεύουν σε ώρες που δεν θα έπρεπε να αρδεύουν. 
Η δεύτερη ενέργεια είναι ότι πρέπει οπωσδήποτε να δημιουργηθούν τεχνητές αναβαθμίδες. Πρέπει να συγκεντρώσουμε το νερό, να προλάβει να οξυγονωθεί. Μετά με μικρούς καταρράκτες ο παφλασμός που θα δημιουργηθεί θα σώσει τα ψάρια, θα σώσει όλο τον έμβιο οργανισμό μέσα στην «Τάφρο 66», δημιουργώντας όχι πια ανοξικές συνθήκες, αλλά συνθήκες τέτοιες ώστε ούτε τα κουνούπια να μην μπορούν να ζουν εκεί. 
Ξέρετε ότι το θέμα με τα κουνούπια είναι ένα ιδιαίτερα ευαίσθητο θέμα. Είναι η περιοχή με τα ρύζια μετά, ανεβαίνοντας προς Θεσσαλονίκη και είναι η περιοχή όπου το κουνούπι του Νείλου δημιουργεί και διάφορες συνθήκες φόβου στους κατοίκους της περιοχής. 
Αν δείτε σήμερα τι συμβαίνει τα βράδια στα χωριά, θα απορήσετε κι εσείς και θα πείτε «γιατί δεν κάνω κάτι ως Υπουργός τώρα», όχι αύριο και όχι μετρώντας πρόστιμα! Επιτρέψτε μου, θα ήθελα να ξέρω, γιατί έχω κάνει και μία αίτηση κατάθεσης εγγράφων, πόσα από τα επιβληθέντα πρόστιμα έχουν τελικά εισπραχθεί, πόσα από αυτά εκκρεμούν ενδεχομένως σε ανακοπές στα διοικητικά δικαστήρια και πόσα εν τέλει δεν θα απομειωθούν γιατί κάποιος είχε μπάρμπα στην Κορώνη!
Θα ήθελα να σας πω ότι, όταν θα έρθουν και τα έγγραφα, πέρα από τη σημερινή συζήτηση –και το έχω αναφέρει στην επίκαιρη ερώτησή μου- θα τα δώσω όλα στον Εισαγγελέα Βέροιας και αν κρίνει ότι υπάρχουν άνθρωποι που πρέπει να μεμφθούν ποινικά, να μεμφθούν. Και δεν θα σταματήσουμε εδώ. Θα πρέπει να αντιληφθούμε ότι στη Νέα Νικομήδεια, για παράδειγμα, υπάρχει ένας παλαιολιθικός οικισμός, ο παλαιότερος στην Ευρώπη. Αυτός, λοιπόν, ο οικισμός δεν μπορεί να συνηγορεί στο να αντιμετωπίζουμε αυτούς τους ανθρώπους με παλαιολιθικά συστήματα. Είμαστε εδώ για να αναλάβουμε πρωτοβουλίες. Είμαστε εδώ για να σας βοηθήσουμε και να σας παροτρύνουμε. Υπάρχουν άνθρωποι, υπάρχουν επιστήμονες, υπάρχουν οι μελέτες. Όμως, δεν ξέρω αν υπάρχει η βούληση. Περιμένω κάτι από εσάς. Είστε νέος άνθρωπος, είμαι νέος άνθρωπος και στη Βουλή έρχομαι για να συνεισφέρω. Ελάτε να μπορέσουμε να κάνουμε το σωστό. Ελάτε να ανακουφίσουμε τον τόπο για τα παιδιά μας.
Ευχαριστώ.
(Χειροκροτήματα από την πτέρυγα των Ανεξαρτήτων Ελλήνων)","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"26192"," Ευχαριστούμε, κύριε συνάδελφε.
Κύριε Υπουργέ, έχετε το λόγο για τρία λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"26193","  Επαναλαμβάνω, κύριε συνάδελφε, ότι συμμερίζομαι απολύτως τις ανησυχίες σας και σε πολλά από αυτά που λέτε πραγματικά είμαι μαζί σας. Νομίζω ότι και η απάντηση που θα δώσω στη δευτερολογία μου θα ενισχύσει αυτό που λέω, γιατί είναι και στην ίδια κατεύθυνση με τα ζητήματα που θέσατε.
Κατ’ αρχάς, φυσικά και οτιδήποτε υπάρχει, πρέπει να σταλεί στον αρμόδιο εισαγγελέα, γιατί έτσι θα πρέπει να γίνεται. Ούτως ή άλλως, είπα κι εγώ στην πρωτολογία μου ότι έχουμε στείλει κι εμείς συγκεκριμένους φακέλους και σας ανέφερα ακριβώς τους φακέλους τους οποίους έχουμε στείλει ήδη στον εισαγγελέα. Το έχουμε κάνει ήδη έγκαιρα και το ανέφερα στην πρωτολογία μου.
Δεύτερον, θα ήθελα να τονίσω ότι η αρμόδια Υπηρεσία ουσιαστικά ασκεί έλεγχο και συντονισμό. Ένα μεγάλο κομμάτι του επιτόπιου ελέγχου των βιομηχανιών –για να μην πω, το κυρίαρχο κομμάτι του ελέγχου- ανήκει στις τοπικές αρχές. Παρά ταύτα, σας ανέφερα συγκεκριμένες ενέργειες των υπηρεσιών του Υπουργείου που γίνονται ώστε να μπορέσει αυτό να ασκήσει έλεγχο και, αν θέλετε, να συντονίσουμε με ακόμα πιο αποτελεσματικό τρόπο το ζήτημα του ελέγχου, κυρίως σε ό,τι αφορά τη μόλυνση του περιβάλλοντος. 
Πολλά από αυτά που αναφέρατε, ενδεχομένως να είναι σωστά μέτρα. Όμως, το παρελθόν έχει δείξει ότι η αποσπασματική επιλογή και εφαρμογή συγκεκριμένων μέτρων, όπως είπα και στην πρωτολογία μου, πολλές φορές μπορεί να έχει φέρει ένα πρόσκαιρο αποτέλεσμα, αλλά τελικά φαίνεται ότι δεν λύνει οριστικά το πρόβλημα. 
Έτσι, λοιπόν, επαναλαμβάνω ότι είναι ανάγκη να γίνει ένας περιβαλλοντικός σχεδιασμός, ο οποίος ήδη έχει ξεκινήσει. Αναφέρω συγκεκριμένα στοιχεία και εκεί μέσα θα υπαχθεί και η λύση. Επίσης, θα κατατεθούν συγκεκριμένες προτάσεις μέσα από τη διαδικασία που θα σας αναφέρω για τη λύση του συγκεκριμένου προβλήματος που συζητάμε σήμερα στη Βουλή. 
Η εποπτευόμενη Κεντρική Υπηρεσία Υδάτων έχει προχωρήσει στην εκπόνηση της μελέτης για την κατάρτιση σχεδίων διαχείρισης των λεκανών απορροής ποταμών των Υδατικών Διαμερισμάτων Δυτικής Μακεδονίας και Κεντρικής Μακεδονίας, σύμφωνα με τις προδιαγραφές της οδηγίας-πλαίσιο για τα Νερά 2000 και μέσα σ’ αυτήν τη διαδικασία αυτά τα δύο υδατικά διαμερίσματα καλύπτουν το 18,05% της συνολικής έκτασης της χώρας. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Αναπληρωτή Υπουργού)
Η εκπόνηση αυτής της μελέτης, κύριε συνάδελφε, βρίσκεται αυτή τη στιγμή σε προχωρημένο στάδιο, ενώ η διαδικασία της εξάμηνης διαβούλευσης με όλους τους ενδιαφερόμενους, στην οποία θα τεθούν τα παραπάνω σχέδια διαχείρισης, προβλέπεται να αρχίσει εντός του φθινοπώρου και να ολοκληρωθεί μέχρι τα μέσα του επόμενου έτους. Τα σχέδια διαχείρισης που θα προκύψουν απ’ αυτή τη μελέτη θα αντιμετωπίσουν το ζήτημα συνολικά και συστηματικά. Είναι ενταγμένα σ’ αυτό που σας είπα, δηλαδή στο συγκεκριμένο ολοκληρωμένο στρατηγικό σχεδιασμό με τον οποίο θέλουμε εμείς να αντιμετωπίσουμε τα περιβαλλοντικά ζητήματα, στο πλαίσιο της κατάρτισης και εφαρμογής τους σύμφωνα με τις απαιτήσεις της συγκεκριμένης οδηγίας. 
Βεβαίως, θέλουμε να επιλύσουμε το συνολικό πρόβλημα με μία ορθολογική διαχείριση και προστασία των υδατικών πόρων της περιοχής που θα περιλαμβάνει μεταξύ άλλων την κατάρτιση προγραμμάτων και μέτρων για την προστασία, αποκατάσταση και αναβάθμιση των επιφανειακών, εσωτερικών και μεταβατικών παράκτιων και υπόγειων υδατικών συστημάτων.
Κατά τη διάρκεια της διαδικασίας διαβούλευσης που θα ακολουθήσει θα τεθούν και θα συζητηθούν θέματα ρύπανσης, περιλαμβανομένης και της «Τάφρου 66», σε συνδυασμό με τις προτάσεις που διατυπώνονται στο πλαίσιο των σχεδίων διαχείρισης του υδατικού διαμερίσματος, ώστε να προκύψει ολοκληρωμένη πρόταση αντιμετώπισης του προβλήματος. 
Επίσης, παράλληλα έχει ολοκληρωθεί ο σχεδιασμός για τη διαμόρφωση δικτύου παρακολούθησης της κατάστασης των επιφανειακών ποταμών, λιμνών, μεταβατικών παράκτιων και υπόγειων υδάτων, σύμφωνα με τις απαιτήσεις και τις τεχνικές προδιαγραφές της οδηγίας-πλαίσιο για τα νερά που σας ανέφερα. 
Το ανωτέρω δίκτυο θα αντικαταστήσει το υπάρχον δίκτυο ελέγχου ποιότητας των επιφανειακών νερών της χώρας του Υπουργείου Περιβάλλοντος, Ενέργειας και Κλιματικής Αλλαγής, που λειτούργησε από τη δεκαετία του 1990.
Κλείνοντας, να πω απλώς ξανά, ότι η αρμοδιότητα του ελέγχου άπτεται κυρίως των υπηρεσιών της τοπικής αυτοδιοίκησης. Εμείς θα παρακολουθούμε ως ΥΠΕΚΑ στενά στο πλαίσιο του επιτηριτικού μας ρόλου και θα εποπτεύουμε σχετικά με την υλοποίηση των μέτρων. Θα είμαστε άτεγκτοι όσον αφορά την τήρηση της περιβαλλοντικής νομοθεσίας και είμαστε ανοιχτοί σε προτάσεις μέσα από το Βήμα, μέσα από το ελληνικό Κοινοβούλιο αν υπάρχουν επιμέρους συγκεκριμένες προτάσεις που να μπορούν να βελτιώσουν ακόμα περισσότερο την κείμενη περιβαλλοντική νομοθεσία.
Ευχαριστώ πολύ.","ΣΤΑΥΡΟΣ ΚΑΛΑΦΑΤΗΣ",177
"26194"," Ευχαριστούμε κι εμείς, κύριε Υπουργέ.
Κυρίες και κύριοι συνάδελφοι, ολοκληρώθηκε η συζήτηση των επικαίρων ερωτήσεων.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"26195"," Κυρίες και κύριοι συνάδελφοι, εισερχόμαστε στην ημερήσια διάταξη της 
ΝΟΜΟΘΕΤΙΚΗΣ ΕΡΓΑΣΙΑΣ
Μόνη συζήτηση επί της αρχής και των άρθρων του συνόλου του σχεδίου νόμου του Υπουργείου Εθνικής Άμυνας: «Κύρωση της Πράξεως Νομοθετικού Περιεχομένου «Μεταφορά του χρόνου διενέργειας των ετήσιων τακτικών κρίσεων έτους 2012 στις Ένοπλες Δυνάμεις, την Ελληνική Αστυνομία και το Λιμενικό Σώμα - Ελληνική Ακτοφυλακή» και λοιπές διατάξεις».
H Διάσκεψη των Προέδρων αποφάσισε στη συνεδρίασή της, στις 6-9-2012, τη συζήτηση του νομοσχεδίου σε μία συνεδρίαση.
Για το  νομοσχέδιο αυτό έχουμε λάβει επιστολές: από το Γραμματέα της Κοινοβουλευτικής Ομάδας του ΠΑΣΟΚ κ. Μανιάτη που ορίζει ως ειδικό αγορητή του ΠΑΣΟΚ το Βουλευτή Σαλτούρο Δημήτριο, από το Γραμματέα της Κοινοβουλευτικής Ομάδας των Ανεξαρτήτων Ελλήνων κ. Μαρκόπουλο λάβαμε επιστολή με την οποία ορίζει ως ειδικό αγορητή για το παρόν νομοσχέδιο τον κ. Τέρενς Κουίκ, από το Λαϊκό Σύνδεσμο Χρυσή Αυγή και από τον Κοινοβουλευτικό Εκπρόσωπο κ. Παππά λάβαμε επιστολή με την οποία ορίζει ως ειδικό αγορητή το Βουλευτή κ. Πολύβιο Ζησιμόπουλο, από τον Πρόεδρο της Δημοκρατικής Αριστεράς κ. Φώτη Κουβέλη λάβαμε επιστολή με την οποία ορίζει ως ειδικό αγορητή τη Βουλευτή κ. Γιαννακάκη Μαρία και από τον Κοινοβουλευτικό Εκπρόσωπο του Κομμουνιστικού Κόμματος Ελλάδας κ. Χαλβατζή λάβαμε επιστολή με την οποία ορίζει ως ειδικό αγορητή τη Βουλευτή κ. Λιάνα Κανέλλη.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"26196"," Κύριε Πρόεδρε, μπορώ να έχω το λόγο;","ΠΑΝΟΣ ΠΑΝΑΓΙΩΤΟΠΟΥΛΟΣ",387
"26197"," Ορίστε, κύριε Υπουργέ.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"26198"," Θα υπάρξει μία προσθήκη ενός ακροτελεύτιου άρθρου. Προστίθεται στο τέλος του νομοθετήματος, το λέω για τα Πρακτικά: «Η ισχύς του παρόντος νόμου αρχίζει από τη δημοσίευση του στην Εφημερίδα της Κυβερνήσεως».  
(Στο σημείο αυτό ο Υπουργός Εθνικής Άμυνας κ. Πάνος Παναγιωτόπουλος καταθέτει για τα Πρακτικά την προαναφερθείσα προσθήκη, η οποία έχει ως εξής:
 
( Να μπει η σελ. 104 )","ΠΑΝΟΣ ΠΑΝΑΓΙΩΤΟΠΟΥΛΟΣ",387
"26199"," Κατεγράφη, κύριε Υπουργέ, στα Πρακτικά. Να διανεμηθεί στους κυρίους Βουλευτές. 
Το λόγο έχει ο εισηγητής της Νέας Δημοκρατίας κ. Ευθύμιος Καρανάσιος.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"26200"," Ευχαριστώ, κύριε Πρόεδρε.
Κύριε Υπουργέ, κυρίες και κύριοι συνάδελφοι, συζητείται σήμερα ενώπιον της Ολομέλειας το νομοσχέδιο που αφορά στην κύρωση της πράξεως νομοθετικού περιεχομένου  για τη μεταφορά του χρόνου διενέργειας των ετήσιων τακτικών κρίσεων έτους 2012 στις Ένοπλες Δυνάμεις.
Η υπό κύρωση πράξη εμπρόθεσμα έρχεται προς κύρωση γιατί η προηγούμενη όμοια έπρεπε να κυρωθεί τον Απρίλιο του 2012. Λόγω της προκήρυξης των εθνικών εκλογών Μαΐου και Ιουνίου και την εξ αυτού διάλυση της Βουλής καλούμαστε σήμερα να συζητήσουμε και να κυρώσουμε την ανωτέρω πράξη, εξασφαλίζοντας πλήρως τα ιεραρχικά, συνταξιοδοτικά και μισθολογικά δικαιώματα των ένστολων. 
Ασφαλώς με την εν λόγω κύρωση καλύπτουμε και ταυτόχρονα τηρούμε στο ακέραιο τις αρχές του συστήματος αξιολόγησης το οποίο βάσει του άρθρου 14 παράγραφος 1 του ν.3883 διέπεται από τις αρχές της αμεροληψίας και της αξιοκρατίας και κρίνει με βάση την επαγγελματική ικανότητα και την αποδοτικότητα των στελεχών. 
Επιπροσθέτως η εν λόγω κύρωση πληροί επακριβώς τις απαιτούμενες προϋποθέσεις, το αντικείμενο και τα κριτήρια αξιολόγησης το ν.3883 παράγραφος 2, λαμβάνοντας σοβαρά υπ’ όψιν της το χρόνο, τη συχνότητα, τον τύπο, τη διαδικασία και τα όργανα αξιολόγησης, διασφαλίζοντας πλήρως όλα τα ζητήματα που καθορίζουν τις κρίσεις των στελεχών, ζητήματα όπως η αρχαιότητα και ο χρόνος παραμονής αυτών. 
Αναφορικά λοιπόν με τις διατάξεις του υπό συζήτηση νομοσχεδίου επισυνάπτω τα εξής:
Σύμφωνα με την ισχύουσα νομοθεσία, ν.2439/96 και το ν.3883/10, οι τακτικές κρίσεις των στελεχών των ενόπλων δυνάμεων πραγματοποιούνται κατά τους μήνες Μάρτιο και Απρίλιου εκάστοτε έτους. Με την από 14 Μαρτίου 2012 πράξη νομοθετικού περιεχομένου ορίστηκε ότι οι ανωτέρω τακτικές κρίσεις για το έτος 2012 θα διενεργηθούν κατά τους μήνες Ιούνιο και Ιούλιο του 2012.
Η εν λόγω πράξη δεν κυρώθηκε από τη Βουλή κατά το άρθρο 44 παράγραφος 1 του Συντάγματος, λόγω της διάλυσης της Βουλής και της προκήρυξης των εθνικών εκλογών.
Με την προς κύρωση από 12 Ιουλίου 2012 πράξη νομοθετικού περιεχομένου ο χρόνος διενέργειας των κρίσεων μεταφέρθηκε έως τις 5 Αυγούστου. Διευκρινίζεται δε ότι στο αρχικό σχέδιο νόμου περί κύρωσης αυτής καθορίστηκε το εξής: Οι προαγωγές των στελεχών οι οποίες θα πραγματοποιηθούν κατόπιν των συγκεκριμένων κρίσεων, θα ανατρέχουν αναδρομικά τρεις μήνες από την ημερομηνία της αντίστοιχης κρίσης. 
Κατόπιν εντολής του κ. Υπουργού Εθνικής Αμύνης στο τελικό σχέδιο νόμου για την κύρωση της συγκεκριμένης πράξης νομοθετικού περιεχομένου συμπεριλήφθη άρθρο δεύτερο, σύμφωνα με το οποίο «Οι προαγωγές των αξιωματικών, ανθυπασπιστών, υπαξιωματικών και επαγγελματιών οπλιτών των Ενόπλων Δυνάμεων, οι οποίοι θα κριθούν κατά τις ετήσιες τακτικές κρίσεις έτους 2012, ανατρέχουν ημερολογιακά τέσσερις μήνες πριν την ημερομηνία της αποφάσεως του αντιστοίχου συμβουλίου κρίσεως και ο χρόνος αυτός θεωρείται χρόνος υπηρεσίας στο βαθμό στον οποίο προάγονται για όλες τις περιπτώσεις», διασφαλίζοντας κατ’ αυτόν τον τρόπο τα ιεραρχικά δικαιώματα των ανωτέρω στελεχών.
Όπως εξάλλου αναφέρεται και στην αιτιολογική έκθεση του εν λόγω σχεδίου νόμου, η συμπερίληψη της ανωτέρω διάταξης, άρθρου δευτέρου, κρίθηκε ως επιβεβλημένη για την ασφάλεια δικαίου, προκειμένου να επιτευχθεί ισότιμη αντιμετώπιση των στελεχών των Ενόπλων Δυνάμεων, προς τα στελέχη της Ελληνικής Αστυνομίας, του Λιμενικού Σώματος - Ελληνικής Ακτοφυλακής, για τα οποία υπάρχουν ήδη αντίστοιχες προβλέψεις στο άρθρο 2 της τηρούμενης πράξης νομοθετικού περιεχομένου.
Επιπλέον, η προσθήκη του άρθρου δευτέρου κρίνεται ως επιβεβλημένη, προκειμένου να εξασφαλιστούν τα συνταξιοδοτικά, ασφαλιστικά και λοιπά ιεραρχικά δικαιώματα των στελεχών των Ενόπλων Δυνάμεων που προάγονται, ώστε να μην απολέσουν ούτε μία ημέρα από την προαγωγή τους που θα συντελείτο σύμφωνα με το νόμο κατά τους μήνες Μάρτιο-Απρίλιο του έτους 2012.
Κλείνοντας, κύριε Πρόεδρε, κύριε Υπουργέ, κύριοι συνάδελφοι, θα ήθελα να υπογραμμίσω ότι οφείλουμε να κυρώσουμε την εν λόγω πράξη νομοθετικού περιεχομένου, η οποία διασφαλίζει πλήρως τα υπηρεσιακά, ιεραρχικά, συνταξιοδοτικά και μισθολογικά ζητήματα των ενστόλων, καθώς και το χρόνο της εξέλιξής τους λόγω της αναδρομικής πρόβλεψης που περιλαμβάνει.
Το νομοθέτημα του Υπουργείου Εθνικής Αμύνης είναι πολύ προσεκτικό και το ελάχιστο οικονομικό κόστος που πιθανόν συνεπάγεται, δεν αποτελεί για εμάς εμπόδιο προκειμένου για την αξιοκρατία στις Ένοπλες Δυνάμεις.
Σας ευχαριστώ.
(Χειροκροτήματα από την πτέρυγα της Νέας Δημοκρατίας)","ΕΥΘΥΜΙΟΣ ΚΑΡΑΝΑΣΙΟΣ",193
"26201"," Κι εμείς σας ευχαριστούμε, κύριε συνάδελφε.
Το λόγο έχει ο εισηγητής του ΣΥΡΙΖΑ – ΕΚΜ Βασίλειος Χατζηλάμπρου.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"26202"," Ενώ εμφανίζεται σαν μια απλή διαδικασία η κυρωτική πράξη της μεταφοράς των κρίσεων, δεν νομίζω ότι είναι απλή. Παράγει πολιτική για το μέλλον. Και πρέπει να το προσέξουμε σαν Εθνική Αντιπροσωπεία ότι αν ψηφίσουμε αυτήν την κύρωση, στην πραγματικότητα με την αιτιολογική βασική της επιχειρηματολογίας ότι υπάρχουν έκτακτες οικονομικές συνθήκες και δεν επέτρεψαν αυτές του να γίνουν οι κρίσεις στις Ένοπλες Δυνάμεις και στα Σώματα Ασφαλείας, ανοίγουμε ένα δρόμο. Και ακριβώς επειδή οι οικονομικές συνθήκες, ο καθένας το καταλαβαίνει, ότι θα επιδεινωθούν και ίσως και μέχρι το 2020 και δεν ξέρω μέχρι πού,  αν συνεχίσει αυτή η κατάσταση θα μπορεί κάποιος να τις επαναφέρει ως βασική πλευρά της ζωής.
Αφήνεται, λοιπόν, στα χέρια του Υπουργείου κάθε φορά να επικαλούνται έναν τέτοιο λόγο για να μην κάνουν τις κρίσεις. Ενώ εμφανίζεται, δηλαδή, ένα τυπικό κείμενο που θα κύρωνε μια πράξη, παράγει πολιτική που θα τη βρούμε μπροστά μας. 
Κι αυτό έχει μια σημασία, όχι για να απαντήσει μόνο η Κυβέρνηση δια του Υπουργού, αλλά και για τους εταίρους της τρικομματικής Κυβέρνησης. Διότι η πλευρά του ΠΑΣΟΚ γέννησε το ν. 3883 που υποτίθεται θα ρύθμιζε τις κρίσεις να γίνονται Μάρτη-Απρίλη, έτσι ώστε να έχει εμπιστοσύνη ο διοικούμενος ότι δεν τον περιμένουν ξαφνικά πράγματα και πρώτη εκείνη έκανε κρίσεις κάτω από το πρόσχημα ότι μπορεί να υπήρχε και κίνηση πραξικοπήματος.
Έχει έναν λόγο να απαντήσει και η Δημοκρατική Αριστερά που είναι της τάξης, της δημοκρατίας και της διαφάνειας, γιατί στην πολιτική ζωή –αλλά να που μπαίνει και στη στρατιωτική ζωή- υπάρχει πια το καθεστώς έκτακτης ανάγκης, το οποίο αντί να απαιτεί περισσότερη συναίνεση και διαφάνεια, απαιτεί αυτά που εν τοις πράγμασι έγιναν τέσσερις η ώρα το πρωί. Είχαμε την παραίτηση του Αρχηγού του Γενικού Επιτελείου Στρατού χωρίς να έχουμε από την πλευρά της Κυβέρνησης μια ουσιαστική εξήγηση. 
Δυστυχώς το κείμενο αυτό έρχεται μετά τις κρίσεις και κουβαλάει μαζί μια ουρά. Και η έγκριση ενός τέτοιου κειμένου θα σήμαινε ότι καλώς έγιναν οι κρίσεις έτσι όπως έγιναν. 
Συνεχίζω να λέω μεταφέροντας τη συζήτηση της επιτροπής, πως δεν έχουμε μια πραγματική εξήγηση. Γιατί η εξήγηση που δόθηκε με τα στατιστικά στοιχεία, ότι άλλαξαν λιγότεροι απ’ ό,τι συνέβαινε στο παρελθόν, δεν ερμηνεύει το γεγονός όσων υπονοήθηκαν με την παραίτηση του ΑΓΕΣ. Επίσης, αυτή η εξήγηση δεν ανήκει μόνο στον Υπουργό. Δεν έχουμε Κυβέρνηση Νέας Δημοκρατίας που στηρίζεται από άλλους δύο. Θέλω και οι ομιλητές του ΠΑΣΟΚ και της Δημοκρατικής Αριστεράς να δώσουν εξηγήσεις, εκτός και αν δεν ρωτήθηκαν. Και αυτό είναι πολιτικό παραγόμενο.","ΒΑΣΙΛΕΙΟΣ ΧΑΤΖΗΛΑΜΠΡΟΥ",547
"26203"," Για ποιο πράγμα να δώσουμε εξηγήσεις;","ΒΑΣΙΛΕΙΟΣ ΟΙΚΟΝΟΜΟΥ",378
"26204"," Ακριβώς για την παραίτηση του Αρχηγού του Γενικού Επιτελείου Στρατού. Και επειδή αυτό το κείμενο κουβαλάει μαζί και αυτή την ουρά, θα πρέπει να ξεκαθαριστεί στην Εθνική Αντιπροσωπεία αυτό το θέμα. Θα πρέπει να υπάρξει μια ερμηνεία από την πλευρά σας. Ο Υπουργός είπε ότι επειδή τα στατιστικά στοιχεία εξόδου των στρατιωτικών από την κλίμακα ανέλιξής τους είναι τα μισά απ’ ό,τι στο παρελθόν, ως εκ τούτου ήταν αδιάβλητες οι κρίσεις, δεν υπήρξαν λίστες και δεν υπήρξε κομματική παρέμβαση. Αυτό λέχθηκε καθαρά μέσα στην επιτροπή. Αυτό δεν αποτελεί επιχείρημα καλών κρίσεων.
Έχει αυτά τα δύο μεγάλα ελαττώματα το κείμενο που έρχεται προς κύρωση. Παρόλα αυτά ακούσαμε ότι η εξήγηση ήταν οι εκλογές. Και δεν ήταν εν τη ρύμη του λόγου κάποιου που μπέρδεψε στην αιτιολογική έκθεση το γιατί οι εκλογές δεν επέτρεψαν την κύρωση επειδή δεν υπήρχε Κοινοβούλιο. Το ακούσαμε ως αιτία γιατί δεν έγιναν οι κρίσεις. Και συνεχίζεται η ίδια τακτική σε απάντηση από υφυπουργό γιατί δεν μετακινήθηκαν οι φαντάροι μας από το Κόσσοβο. Ως αιτία φέρεται σε απάντηση ότι είχαμε εκλογές, δεν συστάθηκαν τα συμβούλια μεταθέσεων και ξέμειναν στο Κόσσοβο. Δηλαδή αν υπήρχε και τρίτος γύρος εκλογών, ακόμη εκεί θα ήταν οι φαντάροι μας; Και είναι ακόμη εκεί γιατί είναι σε εξέλιξη η μετάθεσή τους. Παρόλα αυτά στην αιτιολογική έκθεση η κύρια πλευρά παραμένει να είναι αυτό που ως πολιτική παράγεται εδώ, πως θα είναι οι έκτακτες οικονομικές συνθήκες. 
Υπάρχει μια πλευρά ζητημάτων που αφορούν τις μεταθέσεις και τις μετακινήσεις του δυναμικού των Ενόπλων Δυνάμεων κ.λπ. Το γεγονός ότι ζητούνταν το Μάρτιο να έχουμε κρίσεις, αφορούσε το πώς οι συνέπειες θα ήταν μικρότερες σε κοινωνικό επίπεδο. Θα μπορούσε δηλαδή κάποιος να προγραμματίσει με αυτό τον τρόπο τη μετεγκατάστασή του, τη συνυπηρέτηση πιθανώς, την ετοιμασία του παιδιού για να γραφτεί στο σχολείο κ.λπ. Αυτά δεν υπολογίζονται. Ειδικά σε έκτακτες συνθήκες έτσι όπως περιγράφονται, δεν υπολογίζονται καθόλου. 
Όμως ο σεβασμός δεν σταματάει εκεί. Υπάρχει ένας διάλογος πολύ ζωντανός με την κοινωνία. Χθες έξω από τη Βουλή ήταν δάσκαλοι, υγειονομικοί, εργαζόμενοι στους ΟΤΑ. 
Τρεις ώρες αργότερα είχαμε μία μεγάλη κινητοποίηση των στελεχών των Ενόπλων Δυνάμεων. Τρεις ώρες τους χώριζαν. Σε επόμενα βήματα η κινητοποίηση αυτή θα γίνει μαζί. Είναι ακριβώς επειδή πιστεύουμε ότι οι καταστάσεις είναι τέτοιες και ο καθένας ξανασκέφτεται τον τρόπο που έχει πάρει τη ζωή του και καταλαβαίνει ότι μάλλον δεν μπορεί ο καθένας μόνος του και πρέπει όλοι μαζί να κινηθούμε. Αυτό που έδωσαν σα μήνυμα ήταν: «Μη μας θεωρείτε δεδομένους. Δεν μας σέβεστε». Εννοούν όχι μόνο στο επίπεδο των προεκλογικών σας δεσμεύσεων αλλά κυρίως για το χειρισμό σας όπου εμφανίζονται τα μισθολόγιά τους να είναι των δύο και τριών χιλιάδων ευρώ την ίδια στιγμή που τα πραγματικά τους μισθολόγια είναι στα επτακόσια ευρώ. Το ίδιο επικοινωνιακό παιχνίδι που γινόταν με κατηγορίες πάρα πολλών εργαζομένων γίνεται σήμερα και «στις πλάτες» των στελεχών των Ενόπλων Δυνάμεων, των Σωμάτων Ασφαλείας κλπ. Αλλάζουν τα πράγματα και εκεί. 
Βλέπω στις εφημερίδες –και είναι αρκετά καθοδηγούμενο αυτό το κλίμα- να ειρωνεύονται ως όψιμη τη σχέση που μπορεί να συνδέει το ΣΥΡΙΖΑ μ’ αυτές τις κινήσεις, ότι «τώρα θυμηθήκατε» κ.λπ.. Η απάντηση ήλθε από τους ίδιους. «Μη μας θεωρείτε δεδομένους. Τελείωσε το πελατειακό παιχνίδι. Σταματάμε να είμαστε όμηροι αυτών των κινήσεων». Πράγματι ο ΣΥΡΙΖΑ δεν είχε τέτοιες σχέσεις μαζί τους. Ούτε διοίκησε, ούτε μετέθεσε, ούτε βράβευσε, ούτε δημιούργησε ποινές. Τέτοιες πελατειακές και κομματικές σχέσεις με τους ανθρώπους των Ενόπλων Δυνάμεων και των Σωμάτων Ασφαλείας ο ΣΥΡΙΖΑ δεν είχε. Αποκτάει όμως σιγά-σιγά μία ιδιαίτερη προγραμματική σχέση και αυτό έχει μια σημασία, όχι μόνο από τον τρόπο με τον οποίο θα διαβιούν αύριο ή διαβιούν σήμερα, αλλά επειδή αντιλαμβάνονται και καταλαβαίνουν ότι όπως δεν μπορεί να υπάρχει παιδεία μαζί με το μνημόνιο, όπως δεν μπορεί να υπάρχει υγεία μαζί με το μνημόνιο –όλα αυτά συζητάμε κάθε μέρα εδώ- με τον ίδιο τρόπο δεν μπορεί να υπάρχει πολιτική προστασία για την Πυροσβεστική, δεν μπορεί να υπάρχει το αγαθό της ασφάλειας, δεν μπορεί να υπάρχει τίποτα απ’ αυτά. Είναι προγραμματική, καινούργια, καθαρή η σχέση του ΣΥΡΙΖΑ μ’ αυτές τις δυνάμεις.
Θέλω να μεταφέρω στην Αίθουσα δυο λόγια από το ψήφισμα το οποίο έχουν δώσει σ’ όλες τις πολιτικές δυνάμεις στη Βουλή και στο Υπουργείο Οικονομικών: «Είμαστε ανυποχώρητα αντίθετοι στη διακύβευση της εθνικής μας κυριαρχίας, στο ραγιαδισμό που καλλιεργείται και στο ξεπούλημα της πατρίδας μας, στην με οποιονδήποτε τρόπο παραχώρηση συνταγματικών και κυριαρχικών δικαιωμάτων της χώρας μας στους εκπροσώπους των μεγάλων οικονομικών και γεωπολιτικών συμφερόντων, στην απομόνωσή μας ως κλαδική επαγγελματική ομάδα, δηλώνοντας την αλληλεγγύη μας στο σύνολο των Ελλήνων εργαζομένων. Είμαστε ανυποχώρητα αντίθετοι στον εμπαιγμό, στην καλλιέργεια φόβου, απάθειας και υποταγής που η συγκυβέρνηση επιδιώκει. Είμαστε ανυποχώρητα αντίθετοι στο γκρέμισμα των ονείρων ολόκληρου λαού για ένα αύριο αντάξιο της προσφοράς του, στην υποθήκευση του μέλλοντος των παιδιών μας, στην πλήρη οικονομική αφαίμαξη και εξόντωσή μας».
Καταλήγει: «Δηλώνουμε ρητά και κατηγορηματικά» -αυτό είναι το σημείο που έχει ενδιαφέρον- «ότι ο κοινός μας αγώνας θα συνεχιστεί και θα ενταθεί ενωμένος μ’ αυτόν των υπόλοιπων εργαζομένων για μια πατρίδα κυρίαρχη, για ένα λαό περήφανο που θα ζει με αξιοπρέπεια και με Ένοπλες Δυνάμεις-πυλώνα προάσπισης της εθνικής μας κυριαρχίας και ασφάλειας».
Βρισκόμαστε μπροστά σε πολύ μεγάλες αλλαγές, κύριοι συνάδελφοι. Πρέπει να δώσετε τη δυνατότητα στο Κοινοβούλιο να έχει τον πολιτικό έλεγχο των Σωμάτων Ασφαλείας και των Ενόπλων Δυνάμεων. Αυτό είναι επιταγή. Δεν μπορείτε να διαχειρίζεστε τα πράγματα ως μία ομάδα κομματική –και ίσως από τους τρεις να μένει ο ένας μόνο- που να λειτουργεί μέσα στις Ένοπλες Δυνάμεις μ’ έναν άλλο τρόπο. Δεν είναι δεδομένοι. Αλλάζουν τα πράγματα. Λάβετέ το καλά υπ’ όψιν σας αυτό.
Τελειώνοντας λέω ότι ο ΣΥΡΙΖΑ μπροστά σε όλους θέτει ακριβώς αυτό το θέμα: μη δημιουργήσουμε με την ψήφιση αυτής της κυρωτικής πράξης ένα πολιτικό παράγωγο που θα αφορά σε έκτακτες συνθήκες διαρκώς που θα επηρεάζουν τις κρίσεις, θα επηρεάζουν όλη την ιεραρχία στις Ένοπλες Δυνάμεις γιατί είναι επικίνδυνος και ολισθηρός αυτός ο δρόμος. 
Αύριο φέρνετε, κατά τα δημοσιεύματα, τις ιδιωτικοποιήσεις των αεροδρομίων, την ιδιωτικοποίηση της ΕΛΒΟ. Φέρνετε τα θέματα των λιμανιών. Στην πραγματικότητα ξεδοντιάζετε την πολεμική βιομηχανία. 
Υπάρχει, λοιπόν, ένα θέμα. Θέλετε πρόθυμους που να μπορούν να υποστηρίξουν, χωρίς να δείξουν την αποδυνάμωση που υφίστανται οι Ένοπλες Δυνάμεις. Και έτσι έχει για σας ένα τεράστιο ενδιαφέρον το ποιες κρίσεις θα γίνουν και πώς. Για μας σα ΣΥΡΙΖΑ λέμε ότι μπορούμε να εγγυηθούμε αδιάβλητες κρίσεις γιατί δε χρειαζόμαστε κανένα παράγωγο απ’ αυτή τη σχέση. Θέλουμε με τους ανθρώπους αυτούς να έχουμε αξιοπρεπείς σχέσεις σεβασμού γιατί θεωρούμε ότι κυρίως ο όρκος τους είναι αυτός που καθορίζει τις Ένοπλες Δυνάμεις στην υπεράσπιση της εθνικής ανεξαρτησίας και κυριαρχίας της χώρας. Γιατί, αν έπαιρναν το παράδειγμα από την εκάστοτε Κυβέρνηση για το πώς έπρεπε να χειριστούν τα πράγματα, θα έπρεπε και εκείνοι νύχτα να φέρνουν τροπολογίες, να δημιουργήσουν ένα καθεστώς έκτακτης ανάγκης σε όλα. Την ίδια στιγμή που πωλούνται περιουσιακά στοιχεία του ελληνικού λαού να πουν «και γιατί εγώ να βάλω το σώμα μου μπροστά για δέκα πιθαμές γης, για δέκα δικαιώματα». 
Από κάπου αλλού αντλούν τη δύναμη και το θάρρος οι Ένοπλες Δυνάμεις και όχι από την πολιτική μιας Κυβέρνησης η οποία στο όνομα των αναγκών και των δικαιωμάτων των δανειστών και τοκογλύφων έχει θέσει στην καραντίνα όλες τις κοινωνικές ανάγκες. 
Καταλαβαίνουμε ότι υπάρχουν αλλαγές στην ελληνική κοινωνία. Αυτό είναι και το κύριο όπλο του ΣΥΡΙΖΑ. Η διαλεκτική για την οποία κάνουμε λόγο αυτή είναι. Όταν αλλάζουν οι συνθήκες στους ανθρώπους αλλάζουν και οι ιδέες τους για το πώς πρέπει να προχωρήσουμε. Θέλουμε να γίνουν ενεργητικοί οι άνθρωποι. Θέλουμε να σταματήσουν απέναντι στο φόβο. Και δυστυχώς για σας το μόνο όπλο που μπορείτε να έχετε απέναντι στις Ένοπλες Δυνάμεις και στο δυναμικό δεν είναι να τους φοβίσετε. Δε θα λειτουργήσει αυτό. Ξέρω ότι θα επιχειρήσετε να τους πολυδιασπάσετε με ζητήματα μάχιμων και μη μάχιμων, μονάδων που κινούνται στην πρώτη γραμμή και άλλων που κάνουν επιτελική δουλειά.
Ολοκληρώνω με δυο κουβέντες. Είναι λάθος και εγκληματικό να δώσουμε το δικαίωμα με αυτό μας το κείμενο, μ’ αυτή μας την ψήφιση, να υπάρχει καθεστώς έκτακτης ανάγκης, διαρκώς, της κρίσης των Ενόπλων Δυνάμεων και των Σωμάτων Ασφαλείας. Αυτό πρέπει να το πάρει πολύ καλά υπόψη της η Εθνική Αντιπροσωπεία. 
Θα έχετε όλη τη μήνη των ανθρώπων αυτών αλλά κυρίως του ελληνικού λαού γιατί θα βρεθούν μαζί. Γι’ αυτό είπα ότι τρεις ώρες ήταν η απόσταση της μιας κινητοποίησης από την άλλη. 
Ο δικός μας μεγάλος ποιητής Κώστας Βάρναλης διερωτάται «Πώς εδώθε να βγούμε; Όχι ένας- ένας!/ όλοι μαζί και μοναχός κανένας/ Σα φτάσει η έσχατη ανάγκη να σωθείς;/ Ενωμένος Λαός θα σηκωθείς.». Σ’ αυτή τη διαδικασία βρισκόμαστε. Είστε απλά ένα εμπόδιο στο να υπάρξει μια άλλη κατάσταση στο λαό και τη χώρα. 
Ευχαριστώ. 
(Χειροκροτήματα από την πλευρά του ΣΥΡΙΖΑ - ΕΚΜ)","ΒΑΣΙΛΕΙΟΣ ΧΑΤΖΗΛΑΜΠΡΟΥ",547
"26205"," Το λόγο έχει ο Βουλευτής του ΠΑΣΟΚ, κ. Σαλτούρος Δημήτριος.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"26206"," Κύριε Πρόεδρε, κυρίες και κύριοι συνάδελφοι, δράττομαι της ευκαιρίας ως ειδικός αγορητής σε αυτό το σχέδιο νόμου να απευθυνθώ στο Σώμα και να κοινωνήσω τις αρχές -ξεκινώντας από τις αρχές τις δικές μου- οι οποίες ομιλούν για μια πολιτική ηγεσία η οποία θα πρέπει να γεννά το υγιές βίωμα, εκείνο το βίωμα που θα αποτελέσει το φως για έναν λαό που δεν θα παρεκτρέπεται, έναν λαό που δεν θα αδικείται ώστε να καταντάει έρμαιο ακραίων καταστάσεων, ακραίων λογικών, ακραίων πολιτικών. 
Τα λέω αυτά γιατί δυο μέρες πριν κι ενώ βρισκόμασταν στην Κύπρο έχοντας μόλις περαιωθεί οι εργασίες της Διακοινοβουλευτικής Ευρωπαϊκής Διάσκεψης για θέματα εξωτερικής πολιτικής, ασφάλειας και άμυνας της Ευρωπαϊκής Ένωσης, πληροφορήθηκα ότι ο τόπος μου, η Ξάνθη, είναι ανάστατος, είναι πληγωμένος, είναι οργισμένος. Και είναι οργισμένος, γιατί κάποιοι στην ηγεσία αυτού του τόπου -συγκεκριμένα στο Υπουργείο Προστασίας του Πολίτη- δεν μπορούν να αντιληφθούν ότι οι αντιπρόσωποι του λαού δεν θα ανεχθούν να εμπαίζονται σε θέματα τα οποία άπτονται εθνικών, ευαίσθητων ζητημάτων για τη Θράκη που οδεύει να καταντήσει κρανίου τόπος, μια Θράκη η οποία ερημώνεται, μια Θράκη η οποία φτωχοποιείται βάναυσα.
Κυρίες και κύριοι συνάδελφοι, πριν ένα μήνα μεταφέρθηκαν οι επονομαζόμενοι «παράνομοι μετανάστες» –«λαθρομετανάστες» για άλλους- στις Σχολές Αστυφυλάκων της Ξάνθης και της Κομοτηνής. Η διαβεβαίωση του Υπουργού ήταν ότι η διαμονή τους εκεί θα είναι απολύτως προσωρινή. Στη συνέχεια κοινοποιήθηκε από αυτόν προς όλους εμάς, ότι θα επαναλειτουργήσει μια Σχολή Αστυφυλάκων στη Θράκη. Ο ίδιος εδώ διαβεβαίωνε –είναι καταγεγραμμένο στα Πρακτικά της Βουλής- τον κ. Ντόλιο, το συνάδελφό μου, ότι αυτή σίγουρα δεν θα είναι του Διδυμοτείχου. 
Αυτό που έγινε πριν δυο μέρες, όταν ο Υπουργός Επικρατείας το κοινοποίησε στους φορείς της Θράκης, ήταν να διαλυθεί η κοινωνική συνοχή της Θράκης, δηλαδή ο Υπουργός δεν έλαβε υπ’ όψιν του αυτά που προανέφερα, δεν άφησε την τοπική κοινωνία, δια του θεσμικού οργάνου της, που είναι το περιφερειακό συμβούλιο, να είναι αυτή που θα αποφασίσει, εφ’ όσον δεν θα ήταν εφικτό -όπως είναι για όλους εμάς τους υπόλοιπους- να λειτουργήσουν και οι τρεις σχολές για πολλούς και όχι μόνο για ένα λόγο και σίγουρα, σε καμία περίπτωση, ως αναπτυξιακός πυλώνας. 
Είναι άλλα τα θέματα που διακυβεύονται εδώ, είναι άλλοι οι συμβολισμοί, είναι άλλα τα βιώματα που θέλουμε να γεννήσουμε.
Ο κύριος Υπουργός, λοιπόν, δια του Υπουργού Επικρατείας κοινοποίησε σε όλους εμάς ότι τελικά θα λειτουργήσουν δυο σχολές. Αυτή του Διδυμοτείχου και αυτή της Κομοτηνής. Δηλαδή τι θέλει; Να βάλει τους νομούς της Θράκης σε εμπόλεμη κατάσταση; Θέλει να γεννήσει διασπαστικές καταστάσεις και συνθήκες στη Θράκη; 
Με ποιο δικαίωμα, χωρίς να λαμβάνει υπ’ όψιν του τη βούληση του λαού, της Θράκης προβαίνει σε ενέργειες οι οποίες –και είναι σαφές για εμάς που γνωρίζουμε στοιχειωδώς πώς έχουν τα πράγματα- προέρχονται από εσωκομματικές διευθετήσεις, πληγωμένους εγωισμούς, σε μια πραγματικότητα η οποία φτάνει όλους εμάς, που καλούμαστε να διαχειριστούμε αυτήν την κατάσταση, στο να αισθανόμαστε ότι τελικά τα νέα ήθη, αυτά τα ήθη που πρέπει να πρεσβεύουμε σε αυτή τη συγκυρία όπου ο ελληνικός λαός θυσιάζεται, μάλλον δεν βρίσκονται εδώ μέσα; 
Σε όλους εκείνους οι οποίοι θεωρούν ότι αυτό είναι ένα μικρό πρόβλημα μπροστά στα μεγάλα που αντιμετωπίζει η χώρα, τους λέω ότι είναι πολλά μικρά προβλήματα αυτά που φτιάχνουν ένα μεγάλο. 
Εγώ προσωπικά, ως αντιπρόσωπος του Ξανθιώτικου λαού, μετέχω σε αυτήν την Κυβέρνηση, στηρίζω αυτήν την Κυβέρνηση, γιατί αυτή ήταν η λαϊκή ετυμηγορία. Και πιστεύουμε ότι πρέπει και πως θα βγούμε τελικά από την οικονομική κρίση στην οποία έχουμε περιέλθει με την πολιτική που πρεσβεύσαμε στον ελληνικό λαό και μας έδωσε την ετυμηγορία του. 
Ωστόσο, δεν παρέχω λευκή επιταγή σε καμία κυβέρνηση η οποία δεν θα σέβεται τις αρχές της δημοκρατίας, η οποία δεν θα πρεσβεύει αυτά που ο ελληνικός λαός -ειδικά στις ημέρες μας- έχει απόλυτη ανάγκη: Νέα ήθη στην πολιτική, νέα ήθη στην κοινωνική ζωή του τόπου. 
Απλώς για την ενημέρωσή σας θα σας πω ότι η τρίτη πλέον βιομηχανοποιημένη περιοχή της Ελλάδας, ο νομός Θράκης, αυτή τη στιγμή είναι κυριολεκτικά ένα κοιμητήριο εργοστασίων, ένα κοιμητήριο κουφαριών εργοστασίων.
Έχουν κλείσει τα πάντα, όλα τα συνεταιριστικά μ’ αυτές τις πρακτικές, μ’ αυτές τις πολιτικές, μ’ αυτούς τους Βουλευτές, μ’ αυτούς τους Υπουργούς. Δεν θα ανεχτούμε το δίκαιο της πυγμής γειτονικών Βουλευτών ή Υπουργών ή άλλων θεσμικών περιφερειακών εξουσιών. Δεν θα το ανεχτεί ο λαός της Θράκης, αυτό διά στόματος του αντιπροσώπου του. Παρακαλώ πάρα πολύ το Σώμα να λάβει υπ’ όψιν του -δεσμεύομαι εδώ ενώπιον σας- ότι δεν θα αφήσω τέτοιες πρακτικές να περάσουν. Έχουμε ανάγκη από νέα ήθη.
Κυρίες και κύριοι συνάδελφοι, σ’ ότι αφορά τις ετήσιες τακτικές κρίσεις στις Ένοπλες Δυνάμεις, την Ελληνική Αστυνομία και το Λιμενικό Σώμα καθυστέρησαν το 2012. Βασική αιτία ήταν η πολιτική αστάθεια και οι συνεχείς εκλογές που δεν έδωσαν τη δυνατότητα να πραγματοποιηθούν οι τακτικές κρίσεις. Με το παρόν νομοσχέδιο η Κυβέρνηση έρχεται να ρυθμίσει ένα ζήτημα που εκκρεμούσε εδώ και αρκετούς μήνες. 
Με το υπό συζήτηση σχέδιο νόμου αφ’ ενός κυρώνεται η από 13 Ιουλίου 2012 πράξη νομοθετικού περιεχόμενου για τη μεταφορά του χρόνου διενέργειας των ετήσιων τακτικών κρίσεων έτους 2012 στις Ένοπλες Δυνάμεις, την Ελληνική Αστυνομία και το Λιμενικό Σώμα - Ελληνική Ακτοφυλακή, αφ’ ετέρου συμπληρώνεται με τη διάταξη του άρθρου 2 που αφορά την αναδρομικότητα των προαγωγών του στελεχικού δυναμικού των Ενόπλων Δυνάμεων. Είχε προηγηθεί η παρόμοια από 14/3/2012 πράξη νομοθετικού περιεχομένου, η οποία όμως δεν κατέστη δυνατόν να εγκριθεί από το Σώμα εντός των προβλεπόμενων προθεσμιών λόγω της διενέργειας των βουλευτικών εκλογών. 
Το διακύβευμα της νομοθετικής αυτής ρύθμισης, βεβαίως, δεν είναι τόσο του εκ του τίτλου της δηλούμενο, η μεταφορά δηλαδή, του χρόνου διενέργειας των κρίσεων, είναι ο τρόπος με τον οποίο θα αντιμετωπιστούν οι όποιες αρρυθμίες ήθελε δημιουργηθούν λόγω της χρονικής αυτής μετατόπισης όσον αφορά τη βαθμολογική, μισθολογική και ασφαλιστική εξέλιξη των στελεχών των Ενόπλων Δυνάμεων, καθώς και αυτών της Ελληνικής Αστυνομίας, του Λιμενικού Σώματος, της Ελληνικής Ακτοφυλακής. Οφείλουμε να ομολογήσουμε ότι με τις υπό επικύρωση, αλλά και με τις διά του παρόντος νομοσχεδίου εισαγόμενες διατάξεις οι αρρυθμίες αυτές αντιμετωπίζονται επαρκώς.
Συγκεκριμένα, στην κατεύθυνση αυτή ορίστηκαν μεταξύ άλλων τα εξής: Μετατέθηκαν χρονικά οι ετήσιες τακτικές κρίσεις του έτους 2012 των αξιωματικών ανθυπασπιστών και υπαξιωματικών των Ενόπλων Δυνάμεων, καθώς και των αξιωματικών της Ελληνικής Αστυνομίας και του Λιμενικού Σώματος - Ελληνικής Ακτοφυλακής έως και τις 5 Αυγούστου. 
Όσον αφορά τις επόμενες τακτικές ετήσιες κρίσεις για τα έτη 2013 - 2014 όσοι προαχθούν το τρέχον έτος στους βαθμούς του υποστράτηγου, ταξίαρχου και συνταγματάρχη και αντιστοίχων των άλλων κλάδων των Ενόπλων Δυνάμεων θεωρείται ότι έχουν συμπληρώσει ένα έτος στους βαθμούς αυτούς. Οι αξιωματικοί των Ενόπλων Δυνάμεων, οι οποίοι κατά το άρθρο 91 του ν.3883/2010 υπάγονται στις διατάξεις του νόμου αυτού και θα προαχθούν το τρέχον έτος, θεωρείται ότι συμπληρώνουν τους προβλεπόμενους στο άρθρο 27 του ανωτέρω νόμου σταθερούς χρόνους παραμονής στο βαθμό αυτό κατά τρεις μήνες νωρίτερα. Τούτο ισχύει μόνο για την επόμενη τακτική ετήσια κρίση τους. 
Έως τη διενέργεια των ετησίων τακτικών κρίσεων των αξιωματικών της Ελληνικής Αστυνομίας και του Λιμενικού Σώματος - Ελληνικής Ακτοφυλακής έτους 2012 δεν γίνονται προαγωγές προς πλήρωση κενών οργανικών θέσεων αξιωματικών. Η προαγωγή των αξιωματικών της Ελληνικής Αστυνομίας και του Λιμενικού Σώματος - Ελληνικής Ακτοφυλακής προς πλήρωση κενών οργανικών θέσεων ανατρέχει από 20/3/2012. Το αυτό ισχύει και ως προς την απόκτηση των γενικών τυπικών προς προαγωγή προσόντων του βαθμού στον οποίον θα προαχθούν, αλλά και των προϋποθέσεων μισθολογικής προαγωγής.
Οι ετήσιες τακτικές μεταθέσεις των αξιωματικών της Ελληνικής Αστυνομίας και του Λιμενικού Σώματος - Ελληνικής Ακτοφυλακής, αλλά και οι τοποθετήσεις των υπαστυνόμων Β΄ που εξέρχονται από τη Σχολή Αξιωματικών διενεργούνται για το έτος 2012 μέσα σ’ ένα μήνα από τη λήξη των τακτικών κρίσεων, οι δε μεταθέσεις εκτελούνται το αργότερο έως το τέλος Σεπτεμβρίου.
Σημειωτέον ότι η όποια δαπάνη προκύψει από τυχόν παραμονή στην ενεργό υπηρεσία έως το χρόνο διενέργειας των τακτικών κρίσεων αξιωματικών που θα έχουν συμπληρώσει 35ετία από 22/3/2012 έως και την ημερομηνία διενέργειας αυτών θα αντιμετωπιστεί από τις πιστώσεις του προϋπολογισμού του Υπουργείου Προστασίας του Πολίτη.
Περαιτέρω, ορίζεται δια του παρόντος σχεδίου νόμου ότι οι προαγωγές των αξιωματικών, ανθυπασπιστών, υπαξιωματικών και επαγγελματιών οπλιτών των Ενόπλων Δυνάμεων, οι οποίοι θα κριθούν κατά τις ετήσιες τακτικές κρίσεις του τρέχοντος έτους, ανατρέχουν ημερολογιακά τέσσερις μήνες πριν την ημερομηνία της αποφάσεως του αντιστοίχου συμβουλίου κρίσεως. Ο χρόνος αυτός μάλιστα των τεσσάρων μηνών θα θεωρείται χρόνος υπηρεσίας στο βαθμό στον οποίο προάγονται. 
Οι ανωτέρω ρυθμίσεις, όπως προανέφερα, αποσκοπούν στην άρση των αρνητικών συνεπειών και ανακολουθιών, οι οποίες εκ των πραγμάτων συνοδεύουν τη μετάθεση του χρόνου των τακτικών κρίσεων, σκοπός που, κατά τη γνώμη μου, εξυπηρετείται ικανοποιητικά.
Ως εκ τούτου, εισηγούμαστε την υπερψήφιση του υπό συζήτηση σχεδίου  νόμου.
Ευχαριστώ πολύ, κύριε Πρόεδρε.","ΔΗΜΗΤΡΙΟΣ ΣΑΛΤΟΥΡΟΣ",450
"26207"," Ευχαριστούμε, κύριε συνάδελφε.
Το λόγο έχει ο Βουλευτής των Ανεξαρτήτων Ελλήνων κ. Τέρενς-Σπένσερ Κουίκ.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"26208"," Ευχαριστώ πολύ, κύριε Πρόεδρε. 
Κύριε Πρόεδρε, κυρίες και κύριοι, θα ξεκινήσω την ομιλία μου αυτή, μιας και μιλούμε για ένοπλες δυνάμεις και για ασφάλεια, με ένα θέμα που μας αφορά ως κοινοβουλευτικούς. Ζητώ από τον Πρόεδρο του ελληνικού Κοινοβουλίου κ. Ευάγγελο Μεϊμαράκη να δώσει εντολή να ξηλωθούν, σήμερα κιόλας, τα κιγκλιδώματα έξω από το εθνικό Κοινοβούλιο, τα οποία είναι τοποθετημένα στις εισόδους των πεζών και των αυτοκινήτων στην πλευρά της πλατείας Συντάγματος και στον Άγνωστο Στρατιώτη, γιατί δεν είναι δυνατόν ο ναός της Δημοκρατίας να βρίσκεται πίσω από τα κάγκελα της Αστυνομίας. Δεν είμαστε φυλακή. Δεν είναι θέαμα αυτό για το Κοινοβούλιο της χώρας που γέννησε τη δημοκρατία.
Όποιος Βουλευτής, κύριε Πρόεδρε, αισθάνεται ότι είναι ανασφαλής και χρειάζεται κάγκελα για να ασκεί τα καθήκοντά του ή να καθίσει σπίτι του ή να παραιτηθεί από τη θέση του ή να αλλάξει την πολιτική που υπηρετεί, γιατί αυτές οι μνημονιακές πολιτικές είναι που τον περιφρουρούν με κιγκλιδώματα και με συρματόσχοινα. 
Και εγώ αναρωτιέμαι: Τι φοβόμαστε, κύριοι συνάδελφοι; Την οργή του λαού; Τότε εκείνοι που έχουν την ευθύνη για όλα αυτά τα μνημονιακά τα οποία συμβαίνουν στη χώρα μας, να αλλάξουν με την ψήφο τους τα νομοθετήματα και να δείξετε ότι είστε μαζί με το λαό, στο πλευρό του, με τα αναφαίρετα δικαιώματα του λαού και όχι με τα συμφέροντα των τοκογλύφων τραπεζιτών και των εδώ υπηρετούντων τους.
Εμείς, οι Ανεξάρτητοι Έλληνες, κύριε Πρόεδρε, αν θέλετε, και εγώ προσωπικά με τη νέα μου ιδιότητα ενός φρέσκου, καινούργιου Βουλευτή, φοβάμαι τους τρομοκράτες, φοβάμαι το παρακράτος, φοβάμαι τη διεθνή οικονομική μαφία, που πολύ θα ήθελε να μας δει σε ένα χαντάκι πεταμένους, αλλά δεν φοβάμαι τον κόσμο. Δεν φοβάμαι την Ελληνίδα μητέρα, τον Έλληνα νοικοκύρη, τα νιάτα αυτής της χώρας, τους απόμαχους της δουλειάς, τους ανάπηρους παραπληγικούς που είναι σήμερα εδώ έξω στο δρόμο, οι οποίοι όλοι μαζί παλεύουν για όλα αυτά που τους έχουν αφαιρέσει οι  μνημονιακές κυβερνήσεις και το Δ΄ οικονομικό Ράιχ της Μέρκελ και οι τοκογλύφοι συνοδοιπόροι της.
Γι’ αυτό σας θερμοπαρακαλώ, κύριε Πρόεδρε, για μια ακόμη φορά να πείτε στη φρουρά της Βουλής και στην Ελληνική Αστυνομία να απομακρύνουν τα κάγκελα. 
Θα σας έλεγα ότι καλό θα ήταν, επίσης, να αραιώσουν και οι κλούβες έξω από την είσοδο της Βασιλίσσης Σοφίας. Το θέαμα μάς παραπέμπει σε άλλες εποχές.
Σε σχέση με το σημερινό νομοθέτημα, είχαμε πει και στη Διαρκή Επιτροπή Άμυνας και Εξωτερικών ότι θα μπορούσαμε να μην έχουμε αντιρρήσεις. Έχουμε όλη την καλή θέληση, αλλά κύριε Υπουργέ, πώς θέλετε οι Ανεξάρτητοι Έλληνες να στηρίξουν αυτό το οποίο φέρνετε με πράξη νομοθετικού περιεχομένου, την ώρα όπου έχετε βγάλει τις Ένοπλες Δυνάμεις στο δρόμο; Την περασμένη εβδομάδα ήταν οι ένστολοι των Σωμάτων Ασφαλείας (αστυνομικοί, πυροσβέστες, λιμενικοί). Χθες βγήκε το ένα κομμάτι των Ενόπλων Δυνάμεων και ένστολα μάλιστα και έπονται και άλλες κινητοποιήσεις, γιατί τους έχετε τσακίσει. 
Τους έχετε τσακίσει το ηθικό, ελπίζω όμως μέχρι το βαθμό εκείνο που αν χρειαστεί η χώρα –και είμαι βέβαιος- να πράξουν το καθήκον τους, θα το πράξουν. Διότι ξέρετε κάτι; Δεν πολεμάνε για την πατρίδα, για τις πενταροδεκάρες που τους πετάτε πλέον ελέω Τόμσεν στα μούτρα. Πολεμούν γιατί το πιστεύουν, γιατί πιστεύουν ότι η πατρίδα χρειάζεται την παρουσία τους, αλλά και εκείνοι πιστεύουν ότι χρειάζονται και την παρουσία των Βουλευτών εδώ να τους στηρίζουν. Και βλέπω ότι στις κινητοποιήσεις τους, είμαστε «τρεις και ο κούκος». Οι υπόλοιποι λείπουν, γιατί πού να εμφανιστούν;
Κύριε Υπουργέ, θα σας παρακαλέσω να δείτε την εθνική μας αντιπρόταση στο site μας anexartitoiellines.gr. Είναι η εθνική αντιπρόταση, η οποία μας ξεπλέκει από τους λόγους, τους οποίους επικαλείστε στην πράξη νομοθετικού περιεχομένου για να κυρώσουμε τις κρίσεις. Είναι η εθνική αντιπρόταση, η οποία λέει ότι πρέπει επιτέλους, η πολιτική και οι πολιτικοί να βγουν από τις ένοπλες δυνάμεις. Μιλάμε για το Εθνικό Συμβούλιο Άμυνας και Ασφάλειας. Πάνω απ’ όλα, όμως, μιλάμε για την εκλογή και τις κρίσεις του Α/ΓΕΕΘΑ κα από εκεί και κάτω οι προβλεπόμενες εκ των έσω, χωρίς να βάζει το δαχτυλάκι του ο πολιτικός και οι πολιτικοί, χωρίς να μπλέκουν τα κόμματα. 
Διότι αυτό το οποίο γίνεται σήμερα είναι ακριβώς γιατί έχουμε μπλέξει τις εκλογές με τις ένοπλες δυνάμεις, τα κόμματα με τις ένοπλες δυνάμεις, την πολιτική με τις ένοπλες δυνάμεις. Πρέπει να τακτοποιήσετε κάποια πράγματα για τυπικούς λόγους με τους οποίους, όμως –επαναλαμβάνω- εμείς διαφωνούμε ριζικά. Διαφωνούμε ριζικά, διότι δεν θέλουμε να βλέπουμε την κομματική επιρροή μέσα στο στράτευμα. 
Βεβαίως, θα σας θερμοπαρακαλέσω να φύγει κι αυτός ο διαχωρισμός των μάχιμων και μη μάχιμων. Διότι μη μάχιμος είναι ο μηχανικός, ο οποίος ελέγχει ένα αεροπλάνο πριν κάνει την πτήση του στο Αιγαίο. Σας διαβεβαιώ όμως, ότι ο μη μάχιμος –εννοώ ο μηχανικός εδάφους- κάνει πολλές φορές το σταυρό του, ώστε το αεροπλάνο να είναι γερό στα χέρια του πιλότου, ο οποίος θα πράξει το καθήκον του. 
Μιας που σας έχουμε εδώ στη Βουλή, κύριε Υπουργέ, θα ήταν χρήσιμο ίσως να μας δώσετε και μερικές εξηγήσεις για ένα θέμα, στο οποίο έχουμε αναφερθεί εμείς οι Ανεξάρτητοι Έλληνες –και με δική μου, μάλιστα, ανακοίνωση, απευθυνόμενος και στην εισαγγελία- για το πώς βρέθηκαν στα χέρια του πλέον μισητού αλλοδαπού –για μένα- του Πολ Τόμσεν οι κωδικοί των Ενόπλων Δυνάμεων. 
Διάβασα την πολύ προσεκτική σας ανακοίνωση. Λέτε ότι εσείς δεν τους συναντήσατε –και έτσι είναι- αλλά συναντήθηκαν επιτελείς σας, άνθρωποι του Υπουργείου Άμυνας και του Υπουργείου Οικονομικών, οι οποίοι με έκπληξη διαπίστωσαν ότι η τρόικα διαθέτει κωδικούς Ενόπλων Δυνάμεων, ζητώντας και νέες περικοπές. Ερωτώ: Ποιος τους έδωσε; Ποιος έβγαλε μέσα από το Πεντάγωνο πράγματα, τα οποία εξυπηρετούν όλον αυτόν τον κανιβαλισμό που γίνεται σε βάρος των Ενόπλων Δυνάμεων, επειδή το θέλει η τρόικα των τοκογλύφων;
Επίσης, θα πρέπει να μας μιλήσετε με την ευκαιρία αυτή και για τις περικοπές που γίνονται στους ένστολους. 
Επίσης, θα ήθελα να σας κάνω μια πρόταση, κύριε Υπουργέ: Την Τρίτη στην Διαρκή Επιτροπή Άμυνας και Εξωτερικών θα έρθει να μας κάνει ενημέρωση ο κ. Αβραμόπουλος. Επειδή, το ζήτημα πλέον είναι πολύπλοκο και βλέπετε ότι οι γεωπολιτικοστρατιωτικές εξελίξεις στην περιοχή είναι πάρα πολύ σοβαρές, θα συνιστούσα και ως τομεάρχης των εξωτερικών του κινήματος να έρθετε κι εσείς, να γίνει δηλαδή, παράλληλη ενημέρωση. Να σας πω γιατί; Για να μην ρωτάμε κάτι τον κ. Αβραμόπουλο ως Υπουργό Εξωτερικών και να υπονοεί κάτι, το οποίο αφορά το Πεντάγωνο ή να μην έχουμε ξεκάθαρες θέσεις εφ’ όλης της ύλης για το τι γίνεται ακριβώς στην περιοχή μας.","ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΙΚ",243
"26209"," Το έχουμε ζητήσει ήδη.
ΤΕΡΕΝΣ- ΣΠΕΝΣΕΡ -","ΠΑΝΟΣ ΠΑΝΑΓΙΩΤΟΠΟΥΛΟΣ",387
"26210"," Χαίρομαι ιδιαίτερα που το έχετε ζητήσει, κύριε Υπουργέ. Οπότε θα σας δούμε την Τρίτη το μεσημέρι, κύριε Υπουργέ.","ΝΙΚΟΛΑΟΣ ΚΟΥΙΚ",134
"26211"," Αλλά μένει στον πρόεδρο της επιτροπής να αποφασίσει.
ΤΕΡΕΝΣ- ΣΠΕΝΣΕΡ -","ΠΑΝΟΣ ΠΑΝΑΓΙΩΤΟΠΟΥΛΟΣ",387
"26212"," Εάν είναι θέμα του προέδρου της επιτροπής τότε, κύριε Υπουργέ, εμείς θα επικοινωνήσουμε μαζί του και θα τον παρακαλέσουμε να γίνει η συνάντηση διπλή.
Επίσης, ομολογώ ότι ακόμη το ψάχνω, αν τελικά στο Ισραήλ πήγατε μόνος σας με έναν αστυνομικό ή είχατε και επιτελείς σας. Διότι, αν συνέβη το πρώτο, τότε θα αρχίσω να ψάχνομαι για το γιατί. 
Θα ήθελα να πω και κάτι τελευταίο για να κλείσω με ένα θέμα μιας που χθες ο Προεδρεύων ο κ. Νάκος δεν μου άνοιγε το μικρόφωνο. 
Ξέρετε, σε όλη μου την καριέρα, κύριε Πρόεδρε, δούλευα σκληρά, αλλά δούλευα με μια τάξη μέσα στο μυαλό μου.
Αυτό το αίτημα το οποίο υπέβαλα χθες, σας το υποβάλω ως νέος Βουλευτής και πρέπει να σας πω ότι το κάνω χωρίς καμία συνεννόηση με το κίνημά μου, τους Ανεξάρτητους Έλληνες. Πρέπει να ξέρετε ότι εμείς οι Ανεξάρτητοι Έλληνες μπορούμε και κινούμεθα έτσι όπως πιστεύει ο καθένας μας με βάση τις συνταγματικές επιταγές. Δηλαδή, έχουμε το δικαίωμα της έκφρασης λόγου, χωρίς να αμφισβητούμε την ιδρυτική μας διακήρυξη και τον Αρχηγό μας, αλλά πάντοτε με βάση τη συνείδησή μας, όταν πρόκειται να έρθουμε να ψηφίσουμε νομοθετήματα.
Κύριοι συνάδελφοι, δεν μπορεί –κοροϊδεύουμε τον κόσμο- να συνεδριάζει ταυτόχρονα η πολύ κρίσιμη Ολομέλεια μαζί με επιτροπές και να είναι ένα άδειο Κοινοβούλιο. Εισέπραξα την απάντηση ότι είναι ένα θέμα το οποίο θα τεθεί στη Διάσκεψη των Προέδρων από τους εκπροσώπους των κομμάτων. Πάντως, εγώ το θέτω δημόσια εδώ.
Κύριε Υπουργέ, θέλω να πω κάτι ακόμα, για να κλείσω την εισήγησή μου. Σας είπα ότι εμείς δεν θα το ψηφίσουμε και δεν θα ψηφίσουμε τίποτα που οδηγεί να τους ένστολους στο δρόμο.
Τέλος, με τις πράξεις σας -αναφέρομαι και στα μνημόνια και στις δανειακές σας συμβάσεις- έχετε εκχωρήσει την εθνική κυριαρχία της χώρας. Με τις τωρινές πράξεις σας προσπαθείτε να λυγίσετε το φρόνημα των στρατιωτικών, οι οποίοι, όπως αντιλαμβάνεστε, είναι εκεί στο δρόμο, παλεύουν και δεν θα τους λυγίσετε. Να ξέρετε ότι μέσα σ’ αυτήν τη Βουλή είκοσι άνθρωποι που λεγόμαστε Ανεξάρτητοι Έλληνες έχουμε δώσει μία υπόσχεση και ως πολιτικοί θα την τηρήσουμε. Κύριε Υπουργέ, επειδή είστε εκπρόσωπος της Κυβέρνησης, πείτε στην ελληνική τρόικα που μας κυβερνά ότι εμείς οι Ανεξάρτητοι Έλληνες, όσο και αν ματώσουμε, θα πάρουμε την Ελλάδα μας πίσω. 
Ευχαριστώ.
(Χειροκροτήματα από την πτέρυγα των Ανεξαρτήτων Ελλήνων)","ΝΙΚΟΛΑΟΣ ΚΟΥΙΚ",134
"26213"," Ευχαριστούμε, κύριε συνάδελφε.
Το λόγο έχει ο ειδικός αγορητής του Λαϊκού Συνδέσμου-Χρυσή Αυγή κ. Πολύβιος Ζησιμόπουλος για δεκαπέντε λεπτά.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"26214"," Κύριε Πρόεδρε, κύριε Υπουργέ, κυρίες και κύριοι συνάδελφοι, θα ήθελα με την ευκαιρία της παρουσίας του κυρίου Υπουργού στην Ολομέλεια να τον καλέσω να μας ενημερώσει με την πρώτη ευκαιρία, σχετικά με την επίσκεψή του στο Ισραήλ. Γνωρίζετε πολύ καλά, κύριε Υπουργέ, ότι το ζήτημα άπτεται της εθνικής μας ασφάλειας και σχετίζεται με την εκμετάλλευση των πλουτοπαραγωγικών μας πηγών. Η ελληνική αποκλειστική οικονομική ζώνη και τα κοιτάσματα φυσικού αερίου που περικλείει, σχετίζονται με την οικονομική μας επιβίωση και την εν γένει ευδοκίμηση του ελληνικού λαού. 
Ερωτούμε, λοιπόν: Ταυτίζονται τα εθνικά μας συμφέροντα με αυτά του Ισραήλ; Με ποιους όρους προετοιμάζεται αυτή η πολυδιαφημισμένη ελληνοϊσραηλινή συνεργασία στον τομέα της ενέργειας; Τέλος, γιατί να διαφυλάσσουν την κυπριακή ΑΟΖ τα ισραηλινά F-15Ε και όχι η ελληνική Πολεμική Αεροπορία με τα F-16 Block 52;
Κύριε Υπουργέ, ας έρθουμε τώρα στο θέμα που καλούμαστε εδώ να συζητήσουμε. Καλούμαστε σήμερα να επικυρώσουμε τη μεταφορά του χρόνου της διενέργειας των ετήσιων τακτικών κρίσεων στις Ένοπλες Δυνάμεις και στα Σώματα Ασφαλείας το 2012. Αυτή η μεταφορά έγινε με την επίκληση αρχικά των δυσμενών οικονομικών συνθηκών της χώρας, αλλά καθυστέρησαν και άλλο στη συνέχεια με την επίκληση της διενέργειας των εκλογών.
Οι αιτίες που επικαλέστηκε η προηγούμενη κυβέρνηση δεν έχουν καμία βάση, δεν δικαιολογούν σε καμία περίπτωση τη μεταφορά των τακτικών κρίσεων του 2012 και για εμάς αποτελούν και εμπαιγμό της νομοθετικής εξουσίας. Η απόπειρα να νομιμοποιηθεί μέσω της Βουλής αυτή η παράνομη και παράλογη τακτική προσβάλει την ίδια τη διάκριση των εξουσιών και τους θεσμούς εν γένει της χώρας μας.
Κύριε Υπουργέ, σε καμία σοβαρή χώρα δεν μεταφέρονται τακτικές κρίσεις των Ενόπλων Δυνάμεων και των Σωμάτων Ασφαλείας, επειδή συμπίπτουν με τις εθνικές εκλογές. Να σας υπενθυμίσω την περίπτωση του Βελγίου, όπου για ένα χρόνο και πλέον δεν είχε σχηματιστεί κυβέρνηση, αλλά ο κρατικός μηχανισμός συνέχισε να λειτουργεί χωρίς κανένα πρόβλημα. 
Η επίκληση, από την άλλη, των δυσμενών οικονομικών συνθηκών της χώρας για αυτήν τη χρονική μεταφορά των τακτικών κρίσεων στις Ένοπλες Δυνάμεις και τα Σώματα Ασφαλείας μπορεί να οδηγήσει σε επικίνδυνα μονοπάτια. Η χώρα βρίσκεται εδώ και αρκετά χρόνια σε άσχημες οικονομικές συνθήκες και θα συνεχίσει για αρκετά χρόνια ακόμα να βρίσκεται σε παρόμοιες συνθήκες, ειδικά μετά την εφαρμογή της καταστροφικής πολιτικής που επιβάλλουν τα μνημόνια. Βάσει αυτής της λογικής, λοιπόν, θα μπορεί οποιαδήποτε κυβέρνηση να μεταφέρει κάθε χρόνο τις ετήσιες τακτικές κρίσεις σε χρόνο της επιλογής της και θα καλείται η εκάστοτε Βουλή σε μεταγενέστερο χρόνο να επικυρώσει αυτήν την παράνομη πρακτική.
Κύριε Υπουργέ, δεν θα σταθώ στις άσχημες συνέπειες που επέφερε η μεταφορά των κρίσεων. Αναφερθήκαμε και εγώ και άλλοι συνάδελφοι σε αυτές στη συζήτηση στην επιτροπή. Θα σταθώ στο ότι μέσω αυτής της πρακτικής η κομματοκρατία και η διαπλοκή μεταξύ των κυβερνήσεων και των Ενόπλων Δυνάμεων και των Σωμάτων Ασφαλείας παραμένει ισχυρή με ό,τι αυτό συνεπάγεται για την επιχειρησιακή τους ικανότητα.
Για τους παραπάνω λόγους ο Λαϊκός Σύνδεσμος-Χρυσή Αυγή θα καταψηφίσει το προτεινόμενο νομοσχέδιο και θα συνεχίσει να προσπαθεί για την αποκατάσταση του κύρους των Ενόπλων Δυνάμεων και των Σωμάτων Ασφαλείας της χώρας.
Σας ευχαριστώ.","ΠΟΛΥΒΙΟΣ ΖΗΣΙΜΟΠΟΥΛΟΣ",155
"26215"," Ευχαριστούμε, κύριε συνάδελφε.
Το λόγο έχει η ειδική αγορήτρια της Δημοκρατικής Αριστεράς, κ. Μαρία Γιαννακάκη.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"26216","   Ευχαριστώ, κύριε Πρόεδρε.
Πριν ξεκινήσω την τοποθέτησή μου, θα ήθελα να εκφράσω μια απορία, προς τον ειδικό αγορητή των Ανεξαρτήτων Ελλήνων, τον κ. Τέρενς Κουίκ. Πριν από λίγο μας είπε ότι καταψηφίζει το παρόν νομοσχέδιο. Αυτό, όμως, έρχεται σε αντίθεση με αυτά που είχε δηλώσει στην επιτροπή, όταν το συζητούσαμε στις 4 Σεπτέμβρη του 2012, όπου από τα Πρακτικά διαβάζω ότι ο ειδικός αγορητής των Ανεξαρτήτων Ελλήνων κλπ. εισηγήθηκε την ψήφιση του ανωτέρω σχεδίου νόμου. Εγώ βέβαια ως μια θερμή μαχήτρια των ανθρωπίνων δικαιωμάτων αναγνωρίζω το δικαίωμα κάποιου να αλλάξει γνώμη πάνω σε κάτι. Αλλά σε ένα τέτοιο θέμα και ειδικά με την ευαισθησία που χαρακτηρίζει το χώρο που εκπροσωπεί ο κ. Τέρενς Κουίκ, μου φαίνεται περίεργο. 
Ερχόμαστε στη συζήτηση του νομοσχεδίου. Σήμερα ερχόμαστε να συζητήσουμε και να κυρώσουμε τη μεταφορά του χρόνου των τακτικών κρίσεων στις Ένοπλες Δυνάμεις στην Ελληνική Αστυνομία και στο Λιμενικό Σώμα-Ελληνική Ακτοφυλακή, λόγω έκτακτης ανάγκης, όπου έκτακτη ανάγκη νοούμε τη διενέργεια των εκλογών το Μάιο και τον Ιούνιο. Τη συγκεκριμένη αναβολή την είχαμε στηλιτεύσει  και το  Μάρτιο στη Βουλή. Αναρωτιέμαι σε ποια άλλη χώρα της Ευρωπαϊκής Ένωσης οι εκλογές δύναται να χαρακτηριστούν έκτακτη ανάγκη και να αποτελούν λόγο επαρκή για την αναβολή των προγραμματισμένων και τακτικών κρίσεων στις Ένοπλες Δυνάμεις, στην Ελληνική Αστυνομία, στο Λιμενικό Σώμα και την Ακτοφυλακή. 
Η κύρωση της εν θέματι πράξης νομοθετικού περιεχομένου είναι όντως επιβεβλημένη για λόγους ασφάλειας δικαίου, το οποίο πρέπει πάντα να λειτουργεί προς όφελος του πολίτη και όχι του κράτους και έτσι να εξασφαλίζει την ισονομία. Επιπλέον, η προσθήκη του άρθρου 2 κρίνεται ως επιβεβλημένη προκειμένου να εξασφαλιστούν τα συνταξιοδοτικά, ασφαλιστικά και λοιπά ιεραρχικά δικαιώματα των στελεχών των Ενόπλων Δυνάμεων που προάγονται, ώστε να μην απολέσουν ούτε μια μέρα από την προαγωγή τους σύμφωνα με το νόμο κατά τους μήνες Μάρτιο και Απρίλιο 2012.
Εμείς ως Δημοκρατική Αριστερά  δεν θεωρούμε το κράτος ως λάφυρο και απαιτούμε οι κρίσεις στις Ένοπλες Δυνάμεις, όπως και σε όλο το εύρος της δημόσιας διοίκησης να είναι αξιοκρατικές και να μη διέπονται από κομματικά κριτήρια και προδιαγραφές.
Η επιχειρησιακή ικανότητα των Σωμάτων δεν μπορεί να μπαίνει σε δεύτερη μοίρα, δίνοντας προτεραιότητα σε κομματικούς φίλους. Τα στελέχη των Ενόπλων Δυνάμεων πρέπει να αφοσιωθούν απερίσπαστα στην αποστολή τους και να κατοχυρωθεί ότι η εξέλιξή τους θα είναι αποτέλεσμα της προσφοράς, των γνώσεων και των ικανοτήτων τους. Θεωρώ άλλωστε ότι αυτό θα πρέπει να είναι αίτημα και ζητούμενο όλου του πολιτικού κόσμου. 
Οφείλουμε να σημειώσουμε ως θετικό βήμα –υπήρξε άλλωστε και σθεναρή διεκδίκηση και απαίτηση του κόμματός μας- τη μη επαναφορά αποστράτων, πρακτική η οποία έχει ακολουθηθεί πλείστες τόσες φορές στο παρελθόν από αμφότερους τους εκπροσώπους του δικομματισμού και δεν έχει άλλη λογική πέρα από την εξυπηρέτηση των κομματικών φίλων. 
Τα κριτήρια επιλογής της ηγεσίας των ελληνικών Ενόπλων Δυνάμεων πρέπει να είναι πάγια και σταθερά και να μην αντανακλούν το συσχετισμό των πολιτικών δυνάμεων ούτε να αποτελούν πεδίο ξεκαθαρίσματος των κομματικών λογαριασμών. Άρα, πέραν του σημερινού νομοσχεδίου περιμένουμε σύντομα και μια νέα συζήτηση στη Βουλή στη βάση του πώς τελικά θέλουμε να γίνονται οι κρίσεις επί της ουσίας, συζήτηση η οποία είναι σε άμεση συνάρτηση και ευθυγράμμιση με το τι Στρατό και Σώματα Ασφαλείας θέλουμε.
Από την πολιτική ηγεσία του Υπουργείου Άμυνας ζητούμε να επικεντρώσει το ενδιαφέρον της στη βελτίωση των συνθηκών διαβίωσης των στρατευμένων και να λάβει πρωτοβουλίες για τον απόλυτο σεβασμό των κανόνων ασφαλείας στα στρατόπεδα.
Θεωρούμε επίσης απαραίτητη τη θεσμοθέτηση μιας ανεξάρτητης αρχής προστασίας των στρατευμένων στην οποία θα δύναται να καταφεύγει ο νέος στρατευμένος προκειμένου να ενημερώνεται για τα δικαιώματά του ή να προσφεύγει όταν θεωρεί ότι θίγονται θεμελιώδεις ελευθερίες του. 
Σχετικά με το μόνιμο στρατιωτικό προσωπικό, θεωρούμε ότι πρέπει να αναγνωριστεί το δικαίωμα συνδικαλισμού σε αξιωματικούς, υπαξιωματικούς και ΕΜΘ-ΕΠΟΠ. Κρίνουμε αναγκαία τη συνεχή μετεκπαίδευση του μόνιμου προσωπικού και των αξιωματικών του στρατού σε θέματα ασφάλειας, τη συμμετοχή του σε ερευνητικά προγράμματα καθώς και την παρακολούθηση σεμιναρίων για τα προσωπικά δικαιώματα. 
Αναφορικά με την εναλλακτική θητεία ζητούμε την κατοχύρωσή της. Όπως συμβαίνει εδώ και χρόνια σε πολλές κοινοτικές χώρες, είναι επιθυμητό να υπάρξει η δυνατότητα τέλεσης της εναλλακτικής υπηρεσίας σε κοινωφελή ιδρύματα, μη κυβερνητικές οργανώσεις και κοινωνικούς φορείς. Πιστεύουμε ακράδαντα ότι για τα δημοκρατικά κράτη το δικαίωμα στην αντίρρηση συνείδησης δεν μπορεί να θεωρείται έλασσον ζήτημα, ξεκομμένο από τη δεσπόζουσα τάση προστασίας και προώθησης σε διεθνές επίπεδο των ανθρωπίνων δικαιωμάτων. 
Τέλος, η τροπολογία που καταθέσαμε αφορά στους εθελοντές μακράς θητείας προκειμένου αυτοί να λαμβάνουν τη βαθμολογική εξέλιξη ως το βαθμό του λοχαγού, πράγμα που μας φαίνεται λογικό από τη στιγμή που λαμβάνει μισθολογικά τα χρήματα που αναλογούν σ’ αυτόν το βαθμό. Η τροπολογία αφορά σε δεκαοκτώ χιλιάδες στελέχη στις Ένοπλες Δυνάμεις τα οποία αποτελούν στην ουσία και τη ραχοκοκαλιά των Ενόπλων Δυνάμεων. Και δεν προκαλεί καμμία επιβάρυνση στον προϋπολογισμό αφού όπως ήδη αναφέραμε μισθολογικά απολαμβάνουν το βαθμό του λοχαγού. Το ζήτημα είναι αποκλειστικά ηθικό γιατί αντίστοιχα στελέχη τέτοιας τάξεως είναι αξιωματικοί αυτή τη στιγμή με φωτογραφικές χαριστικές διατάξεις του παρελθόντος και αναφέρομαι σε τριάντα περιπτώσεις γυναικών στην τάξη του 1985. Πέραν λοιπόν της τάξης του 1985, θεωρούμε ότι ήρθε η ώρα να αποκατασταθεί και η τάξη των πραγμάτων. 
Ας ελπίσουμε ότι είναι η τελευταία φορά που χρειάζεται να προχωρήσουμε στην κύρωση μιας τέτοιας πράξης νομοθετικού περιεχομένου όπως και ότι είναι η τελευταία φορά που παρίσταται λόγος αναβολής των τακτικών κρίσεων.
(Χειροκροτήματα από την πτέρυγα της ΔΗΜΑΡ)","ΜΑΡΙΑ ΓΙΑΝΝΑΚΑΚΗ",100
"26217"," Κύριε Πρόεδρε, θα ήθελα το λόγο επί προσωπικού.","ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΙΚ",243
"26218"," Ένα λεπτό να με ακούσετε. Πρώτα απ’ όλα δεν υπάρχει προσωπικό θέμα.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"26219"," Υπάρχει θέμα αξιοπιστίας. Εσείς θα κρίνετε εάν εγώ έχω προσωπικό ζήτημα;","ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΙΚ",243
"26220"," Παρακαλώ. Όπως γνωρίζετε από τον Κανονισμό, το Προεδρείο αντιμετωπίζει το θέμα του προσωπικού ζητήματος και αποφασίζει εάν υπάρχει προσωπικό ζήτημα. Προσωπικό ζήτημα δεν υπήρξε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"26221"," Υπάρχει.","ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΙΚ",243
"26222"," Να ολοκληρώσω. Απλώς αναφέρθη ότι στην επιτροπή το κόμμα σας υπερψήφισε το νομοσχέδιο. Εσείς αλλάξατε γνώμη. Αυτό δεν λέει τίποτα.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"26223"," Το θεωρώ μομφή εναντίον μου γιατί εγώ ήμουν ο εισηγητής.","ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΙΚ",243
"26224"," Δεν είναι μομφή.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"26225"," Δεν επιτρέπεται σ’ αυτούς που μέχρι χθες ήταν αντιμνημονιακοί και τώρα είναι προσκυνητές να μιλάνε έτσι όπως μιλάνε. 
(Θόρυβος από την πτέρυγα της ΔΗΜΑΡ)","ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΙΚ",243
"26226"," Δεν έχετε το λόγο. Θα μιλήσει και ο Αρχηγός σας τώρα οπότε και θα τοποθετηθεί.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"26227"," Θέλω να μιλήσω εγώ. Εγώ εθίγην.","ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΙΚ",243
"26228"," Κύριε Κουίκ, παρά το γεγονός ότι βάσει του Κανονισμού δεν προβλέπεται να σας δώσω το λόγο επί προσωπικού, σας δίνω το λόγο για ένα λεπτό να ολοκληρώσετε τη φράση σας.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"26229"," Ευχαριστώ, κύριε Πρόεδρε.
Επειδή τα γραπτά μένουν, εμείς είπαμε στην επιτροπή ότι το ψηφίζουμε αλλά από την άλλη πλευρά όπως εξήγησα και σήμερα, ενώ έχουμε τη διάθεση να το κάνουμε, δυστυχώς κινητοποιήσεις σαν τις χθεσινές δεν μας επιτρέπουν. Και στο κάτω-κάτω της γραφής, να σας πω κάτι, κύριε Πρόεδρε;","ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΙΚ",243
"26230"," Αλλάξατε γνώμη.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"26231"," Κάντε μου τη χάρη, κύριε Γεωργιάδη.","ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΙΚ",243
"26232"," Παρακαλώ μη διακόπτετε.  
Κύριε Κουίκ πέρασε το ένα λεπτό. Ολοκληρώστε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"26233"," Για να εξηγούμαστε σε αυτήν την Αίθουσα, γι’ αυτό λέω ότι πρέπει η Ολομέλεια να λειτουργεί όπως πρέπει να λειτουργεί.
Ερχόμαστε, λοιπόν, στην Ολομέλεια και λέμε ότι παρ’ όλο που θα θέλαμε –και πραγματικά θέλουμε- να στηρίζουμε αυτού του είδους τις προτάσεις που φέρνει το Υπουργείο με νομοθετήματα ή με πράξεις νομοθετικού περιεχομένου, δυστυχώς, όταν είναι οι ένστολοι στο δρόμο, δεν μπορούμε.","ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΙΚ",243
"26234"," Σας εδόθη η ευχέρεια… 
ΤΕΡΕΝΣ –","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"26235"," Κύριε Πρόεδρε, το να αλλάξει  κάποιος μία στάση, η οποία είναι υπέρ των συμφερόντων των ένστολων, την ώρα που κάποιοι άλλα έλεγαν πριν από τρεις μήνες και τώρα που έγιναν κυβερνητικοί λένε άλλα…","ΣΠΕΝΣΕΡ- ΝΙΚΟΛΑΟΣ ΚΟΥΙΚ",134
"26236"," Μα, είναι προσωπικό τώρα αυτό; Ωραία, κύριε Κουίκ. Ολοκληρώσατε. 
ΤΕΡΕΝΣ –","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"26237"," Θέλετε να κατεβάσω από τα κιτάπια μου το τι έλεγε ο κ. Οικονόμου και τι έλεγε η ΔΗΜΑΡ; Θέλετε;","ΣΠΕΝΣΕΡ- ΝΙΚΟΛΑΟΣ ΚΟΥΙΚ",134
"26238"," Παρακαλώ, κύριε Κουίκ! Τώρα θέτετε προσωπικά θέματα. 
ΤΕΡΕΝΣ –","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"26239"," Όσο γι’ αυτούς που γελάνε, πλην του κ. Γεωργιάδη, ο οποίος είναι ο πιο συνεπής,…","ΣΠΕΝΣΕΡ- ΝΙΚΟΛΑΟΣ ΚΟΥΙΚ",134
"26240"," Δεν έχετε το λόγο! Καθίστε κάτω, κύριε Κουίκ!
Το λόγο έχει η ειδική αγορήτρια του Κομμουνιστικού Κόμματος Ελλάδας κ. Κανέλλη.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"26241"," Κύριε Πρόεδρε, κυρίες και κύριοι Βουλευτές, αν μείνουμε στην αναφορά των ονομάτων νομίζω ότι θα πάμε τη συνεδρίαση μόνο με αναφορά ονομάτων. Εκπρόσωποι είμαστε, αντιπροσωπευτικό είναι το σύστημα της δημοκρατίας. Άρα, από την ώρα που είναι αντιπροσωπευτικό το σύστημα της δημοκρατίας, το όνομά μας ως ψηφισμένο αντιπροσωπεύει και κάποια άλλα πράγματα. 
Αγαπητοί συνάδελφοι, είμαστε παρόντες και παρούσες και στην επιτροπή. Για να αρχίσω, λοιπόν, διευκρινίζοντας μία σειρά από πράγματα και για να καλμάρω για ένα τόσο σοβαρό ζήτημα σαν κι αυτό που συζητάμε θα σας πω ότι το Κομμουνιστικό Κόμμα Ελλάδας μένει στη θέση που είχε και θα την εξηγήσω. 
Στην επιτροπή είπαμε «παρών» και μένουμε στο «παρών», όχι γιατί δεν έχουμε αντιρρήσεις, αλλά γιατί πρακτικά το να πεις «όχι» αυτήν τη στιγμή σ’ αυτό το οποίο έχει ήδη συντελεστεί, πραγματοποιηθεί και θα ισχύει από την ημερομηνία δημοσίευσης του νομοσχεδίου στην Εφημερίδα της Κυβέρνησης και το οποίο περιλαμβάνει συνταξιοδοτικά, μισθοδοτικά, μεταθετικά ζητήματα μιας πληθώρας ανθρώπων, είναι υποκρισία. Είχαμε την ευκαιρία να τοποθετηθούμε στην επιτροπή, έχουμε την ευκαιρία να τοποθετηθούμε και σήμερα. Κύριε Πρόεδρε, με την άδειά σας, θα ήθελα να ζητήσετε από τον Υπουργό να απαντήσει  –και το ζητάω κι ευθέως, να κρατήσω τους τύπους σήμερα- μια και μιλάμε για ενστόλους και οι ένστολοι είναι υποχρεωμένοι να τηρούν τύπους που δεν τηρούν οι μη ένστολοι. Είναι υποχρεωμένοι από τα πράγματα και από τον τρόπο με τον οποίο ελέγχεται η δημοκρατία. 
Σας έθεσα δύο ή τρία ερωτήματα επί του νομοσχεδίου και μόνον, αυστηρά. Διότι εδώ άνοιξε μία γκάμα η οποία αρχίζει από τη θητεία και θα μπορούσα κι εγώ στο ένα τέταρτο της ομιλίας μου να λέω ότι «αυτήν τη στιγμή που μιλάμε…» ή ότι  «μας μιλήσατε στην επιτροπή, αντί να μου απαντάτε εμένα αν θεωρείτε κόστος τους τέσσερις μήνες που οι άνθρωποι δεν θα πάρουν σύνταξη, αλλά θα πάρουν μισθό κι έχετε έκθεση του Γενικού Λογιστηρίου του Κράτους και περνάτε στην έννοια του κόστους –κατά την άποψή μας, ευτελιστική- το γεγονός ότι θα πάρουν κατιτίς παραπάνω, δηλαδή το μισθό τους για τέσσερις μήνες, ενώ αν έπαιρναν σύνταξη θα κόστιζαν λιγότερο στο ελληνικό δημόσιο και δεν μου δώσατε απάντηση..». Μας είπατε για τη συμφωνία με το Ισραήλ. Τι να σας πω τώρα; Να σας πω ότι η Αραβική Άνοιξη κατέληξε σ’ αυτό που κατέληξε ως γεγονός προχθές; Ή ότι έχουμε δύο αμερικάνικα αεροπλανοφόρα τα οποία κατεβαίνουν έμπλεα στη Λιβύη, μετά την αποκατάσταση της δημοκρατίας και την «Άνοιξη»; Τι να σας πω; Τι να ανοίξουμε μία συζήτηση τώρα; Αν είναι να την ανοίξουμε τη συζήτηση, να δούμε αν οι Ένοπλες Δυνάμεις της χώρας είναι υπερασπιστές της πατρίδος εν ονόματι του ελληνικού λαού ή το μακρύ χέρι των καπιταλιστικών συμφερόντων στην περιοχή. Γιατί αν είναι το μακρύ χέρι των καπιταλιστικών συμφερόντων στην περιοχή, όπως συμβαίνει απανταχού της γης, τότε εξηγείται γιατί πρέπει να φυλάσσουμε πίστη, τιμή και να ορκιζόμαστε στο ΝΑΤΟ. Αν τα συζητήσουμε εδώ  αυτά, θα σας πω και ότι δεν έχει αναγνωριστεί ούτε η θητεία ούτε η κατάσταση πολέμου όσων έπεσαν στην Κύπρο μετά την εισβολή, γιατί ήμασταν και εγγυήτρια δύναμη. Αν είναι να μιλάμε για τις ΑΟΖ στην περιοχή, να μιλήσουμε για το τι δικαιώματα έχει, με βάση τη Βάση της Δεκέλειας και την εξαίρεση από το ευρωπαϊκό έδαφος της Κύπρου, ο βρετανικός στόλος και τα βρετανικά συμφέροντα.
Αν, λοιπόν, θα μιλήσουμε έτσι για τις Ένοπλες Δυνάμεις, να την ανοίξουμε όποτε θέλετε τη συζήτηση και στην Ολομέλεια και στην επιτροπή. Εάν όμως μιλάμε εδώ για το νομοσχέδιο, το νομοσχέδιο αυτό έρχεται να καλύψει μία προειλημμένη απόφαση, συντελεσθείσα στην πράξη και μιλάτε όλοι για τις Ένοπλες Δυνάμεις ως πολλαπλασιαστή ισχύος και υπερασπιστή της πατρίδας με Ένοπλες Δυνάμεις οι οποίες δεν έχουν ομοιογένεια επαγγελματική –και το ξέρετε-και από πλευράς κληρωτών.
Αν πάτε σε επαγγελματικό στρατό στα πρότυπα του ΝΑΤΟ και των συμμάχων σας για να εξυπηρετούνται τα συμφέροντα απανταχού της γης του μεγάλου κεφαλαίου και ειδικά του διεθνούς ενεργειακού και άλλου κεφαλαίου, τότε θα πρέπει να μιλήσουμε για τις εργασιακές σχέσεις. Για ποιους επαγγελματίες θα μιλήσετε στις Ένοπλες Δυνάμεις όταν οι εργασιακές σχέσεις σε όλες τις επαγγελματικές τάξεις σε όλο τον επαγγελματικό τομέα έχουν γίνει αυτό που ξέρει ο κόσμος μέχρι σήμερα.
Το μόνο πράγμα που συνδέει αυτήν τη στιγμή τον εργαζόμενο στις Ένοπλες Δυνάμεις με τον εργαζόμενο εκτός Ενόπλων Δυνάμεων είναι δυστυχώς –και θα το πω σαρκαστικά και ειρωνικά- η λέξη «εφεδρεία». Η στρατιωτική ορολογία της εφεδρείας είναι που τους συνδέει. Είναι τραγωδία να καθίσετε να το σκεφθείτε. Οι Ένοπλες Δυνάμεις από τη Μεταπολίτευση και μετά τη χούντα έχουν παράξει έναν ικανότατο αριθμό εξειδικευμένων ανθρώπων, οι οποίοι συνταξιοδοτούνται πρόωρα, βγαίνουν έξω από την παραγωγική διαδικασία.
 Και πολλοί από εσάς συνάδελφοι δεν ήσασταν εδώ, αλλά αυτό δεν σημαίνει ότι δεν πρέπει να το πληροφορηθείτε κιόλας, εδώ έχουν έρθει το ένα πίσω από το άλλο νομοσχέδια αλλαγής αμυντικών δογμάτων, αναδιάρθρωσης των Ενόπλων Δυνάμεων. Έχουμε φτιάξει τεχνολογικά ινστιτούτα αναζητώντας τύπους από την αγορά και όχι ανθρώπους από τις ελληνικές Ένοπλες Δυνάμεις, οι οποίοι έχουν εκπαιδευτεί και εξειδικευτεί εξόδοις ελληνικού λαού.
Επομένως, όταν μιλάμε για αξιοποίηση, δεν μπορούμε να την αποσυνδέσουμε από την πολιτική. Έρχεται, λοιπόν, ένα νομοσχέδιο το οποίο καταργεί την προ ψηφισμένη εφαρμογή νόμου υποτίθεται σε ιερών, υψηλών, υπεράνω, μη κομματικών και όλα αυτά τα πολύ ωραία πράγματα που λέμε για τις Ένοπλες Δυνάμεις και δεν τα εφαρμόζουμε.
Οι Ένοπλες Δυνάμεις και οι κρίσεις τους αφαιρούνται από την τακτική διαδικασία των κρίσεων. Μα, πού ζούμε τώρα; Ζούμε σε μία χώρα η οποία είχε και τάγματα ανεπιθυμήτων και συνήθως τα είχε στα σύνορα. Και σήμερα κοπτόμαστε για σύνορα που δεν έχουμε σύνορα; Διότι, τα σύνορα είναι λάστιχο κατά τη βούληση αλλοτρίων συμφερόντων, οικονομικών, δικαίων, εφαρμογής συμφωνιών και νατοϊκών πλεύσεων;
Είμαστε η χώρα η οποία έχει φθάσει, δυστυχώς, και έχει απεμπολήσει αεροδιαδρόμους έναντι τιμήματος 1 εκατομμυρίου ευρώ το μήνα από αυτό το Βήμα. Είμαστε στην ίδια χώρα, στο ίδιο Κοινοβούλιο που τα ίδια όπλα στις ίδιες νατοϊκές χώρες έχουν διαφορετικό τιμολόγιο στην Ολλανδία και διαφορετικό τιμολόγιο στην Ελλάδα από τα τανκς μέχρι τους πυραύλους! Και είμαστε οι ίδιοι που καθόμαστε εδώ και μιλάμε πάρα πολλές φορές για κοινή εξωτερική πολιτική και άμυνα διαφορετικού τιμολογίου, άλλο για ιθαγενείς και άλλο για πρωτογενείς; 
Δεν μπορεί να είναι υποκριτική η αντίληψη για την εθνική άμυνα και για τις Ένοπλες Δυνάμεις ούτε να είναι και καπηλευτική για να κάνει κάποιος μικροπολιτική. Δεν μπορούμε να την κάνουμε. Υπάρχουν τεράστια προβλήματα στις Ένοπλες Δυνάμεις. Δεν είναι της παρούσης να ανοιχθεί αυτή τη στιγμή το φάσμα. Πολιτικά και δημοκρατικά ελέγχεστε, όμως, όταν επικαλείστε δύο έκτακτους λόγους για να αναβάλετε τις τακτικές κρίσεις, τις εκλογές και την οικονομία. 
Δεν είναι δυνατόν. Δεν είμαστε σε κάποιο τηλεοπτικό πάνελ να ανοίξουμε μία συζήτηση αν είναι πρόωρες και αν δεν είναι πρόωρες οι εκλογές. Για αυτό εξήγησα ότι το παρόν είναι τεχνικό. Τι να πεις, ναι, όχι; Πρέπει να έχεις ψευδαισθήσεις. Η οικονομική ανάπτυξη της περιοχής δεν πάει με τη δημιουργία στρατοπέδων.
Η πατριωτική αντίληψη περί Ενόπλων Δυνάμεων σημαίνει προστασία μετόπισθεν, γυναικοπαίδων. Ζούμε σε άλλο πλανήτη; Τα τελευταία εκατό χρόνια οι πόλεμοι έχουν 5% στρατιώτες νεκρούς και 95% άμαχους. Και αυτό είναι πρόοδος του ανθρώπινου πολιτισμού! Ανταποκρινόμαστε;
Οι Ένοπλες Δυνάμεις οφείλουν -ως προς τον τρόπο με τον οποίο λειτουργούν οι κρίσεις τους, ο τρόπος που γίνεται η αξιοκρατία, η θέση, η τελευταία δεκάρα του ελληνικού λαού- να ελέγχουν την αξιοπιστία και την έννοια της πατρίδας. Έχει συμβεί μέχρι σήμερα αυτό; Δεν έχει συμβεί. Να προσπαθήσουμε να το κάνουμε; Μήπως και κάτω από αυτές τις συνθήκες μπορούμε; Κατά τη γνώμη μας, όχι. Χρειαζόμαστε εντελώς άλλες συνθήκες, εντελώς άλλη πολιτική.
Δεν συζητάμε, όμως, αυτό εδώ. Επιτρέπεται να μετατίθενται οι κρίσεις, επειδή έχουμε εκλογές και την ίδια ώρα να λέμε να μην είναι κομματικοποιημένες οι Ένοπλες Δυνάμεις; Αφού οι κρίσεις συνεπάγονται προσωποποίηση της θέσης. Με βάση τι; Τα αξιοκρατικά κριτήρια; Υπήρξε ποτέ σοβαρή αντιμετώπιση; Ξηλώθηκε σε μια νύχτα, μεσούσης της κρίσης και της προεκλογικής περιόδου, η ηγεσία των Ενόπλων Δυνάμεων. Βοούσαν έξω τα Μέσα Μαζικής Ενημέρωσης ότι επίκειται πραξικόπημα στην Ελλάδα και εμείς πίναμε καφέ και συζητούσαμε για τις Ένοπλες Δυνάμεις κάτω από αυτές τις συνθήκες; Ξηλώθηκαν ενδεχομένως βιογραφικά, συνειδήσεις, συνεισφορές;
Είναι δυνατόν να έχεις πάρει απόφαση να πρέπει να κάνεις θυσίες και να μιλάς για πέντε, έξι, επτά κατηγορίες ενστόλων, πενταετούς, ΕΠΟΠ, κληρωτοί, μη κληρωτοί; Είναι δυνατόν να αντιμετωπίζεται με άλλα κριτήρια αυτή η αντίληψη; Να το συζητήσουμε: Έχετε αλλάξει δόγμα; Ποιο είναι το δόγμα της χώρας; Τα δόγματα είναι μακροπρόθεσμα για όλες τις σοβαρές χώρες. Είναι τουλάχιστον πεντηκονταετίας. Είχαμε ασύμμετρες απειλές, είχαμε αμυντικό, είχαμε τούτο, είχαμε εκείνο, είχαμε το άλλο και ερχόμαστε εδώ και λέμε: «Τέσσερις μήνες: Πω πω τι θα γίνει;».
Σας ρώτησα, επίσης, στην επιτροπή για τους αυτεπαγγέλτως αποστρατευθέντες. Δεν μου δώσατε μία απάντηση. Περί παντός επιστητού μιλήσαμε, για το 1912, για το 1922 και για τα γεγονότα της Κωνσταντινούπολης. Τι νόημα έχει να καθόμαστε στις επιτροπές και να συζητάμε;
(Θόρυβος στην Αίθουσα)","ΛΙΑΝΑ ΚΑΝΕΛΛΗ",182
"26242"," Κυρία Κανέλλη, ένα λεπτό παρακαλώ.
Κυρίες και κύριοι συνάδελφοι, παρακαλώ, ησυχία!
Συνεχίστε, κυρία Κανέλλη.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"26243"," Δεν με απασχολεί ο θόρυβος, κύριε Πρόεδρε.
Έχω πλήρη συναίσθηση της παραλληλίας των μονολόγων. Συμπληρώνω μία ντουζίνα χρόνια εδώ. Επομένως, μέσα σε δώδεκα χρόνια γνωρίζω την παραλληλία των μονολόγων. Η έννοια του διαλόγου και της διαλεκτικής απαιτεί τουλάχιστον απάντηση κατά το δοκούν και κατά την ιδεολογία του καθενός σε κάποιες ερωτήσεις.
Όλο αυτό, λοιπόν, έγινε για αυτούς τους λόγους και για λόγους οικονομικούς. Σε συνθήκες ύφεσης, σε συνθήκες παρατεινόμενης γενικευμένης ανασφάλειας, η συμπερίληψη του στρατεύματος των Ενόπλων Δυνάμεων, του Λιμενικού και της Αστυνομίας στη γενικευμένη εξαρθρωτική αντίληψη της έννοιας «εργαζόμενος» και στην παραγωγή ελεγκτικών μηχανισμών που βασίζονται στην ανασφάλεια, δεν κάνει καλό στην πατρίδα, δεν κάνει καλό στις Ένοπλες Δυνάμεις.
Δεν θα μείνω στο ταπεινό και απλό. Για ανθρώπους οι οποίοι είναι αξιωματικοί μέσα στις Ένοπλες Δυνάμεις και η δουλειά τους είναι να πεθάνουν για να υπερασπιστούν -υποτίθεται- την πατρίδα, δεν είναι το ζήτημά τους το αν θα γράψουν το παιδί στο χ ή στο δείνα σχολείο. Το ζήτημά τους, όμως, είναι να μην είναι αποκομμένοι και από όλους τους υπόλοιπους που δεν έχουν πια σχολείο και στη συνοικία για να γράψουν τα παιδιά τους.
Επομένως, δεν το πάω εκεί, κύριε Υπουργέ. Το πολιτικό ζήτημα της διαδικασίας υπαγωγής των τακτικών κρίσεων των Ενόπλων Δυνάμεων σε συνθήκες που κρίνονται από την εκάστοτε κυβερνητική πλειοψηφία δεν είναι ούτε δημοκρατικό ούτε ορθό. Η κοστολόγηση των εκλογών ήταν ανέκαθεν ένα φθηνό, ευτελέστατο πολιτικό επιχείρημα. Άπειρες φορές οι εκλογές -όποιες εκλογές, όποιου αποτελέσματος- έχουν χρησιμοποιηθεί ως κόστος για να καθοριστεί ο χρόνος τους ως αναβολή, ως παρατεταμένη προεκλογική περίοδος. Είναι απίστευτο, δηλαδή!
Έτσι, έχουμε πάει στο κόστος που έχουν τα παιδιά, στο κόστος που έχει η εργασία, στο κόστος που έχει η υγεία και τώρα στο κόστος που έχουν οι Ένοπλες Δυνάμεις. Γι’ αυτό είχα σταθεί στην έννοια του κόστους. Είναι απίστευτο, μιλάμε για μία χούφτα ανθρώπους, τους οποίους όφειλε η πολιτεία να αξιοποιεί κατά το δοκούν.
Όταν θα φθάσει το όριο συνταξιοδότησης στα εξήντα επτά, στα εβδομήντα ή στα ογδόντα, όταν σε αυτόν τον τόπο στο επίπεδο των Ενόπλων Δυνάμεων έχουν επανέλθει φορώντας τη στολή άνω των εβδομήντα πέντε άνθρωποι, για να αναλάβουν -για παράδειγμα στο Υπουργείο Εθνικής Άμυνας- τα περίπτερα, κάθε συζήτηση για το κύρος των Ενόπλων Δυνάμεων εδώ μέσα τίθεται εν αμφιβόλω γι’ αυτόν που μας ακούει.
Το ξέρετε ότι ο τρόπος αποκατάστασης, οι άδειες των περιπτέρων ακόμα σήμερα παίζονται και υπάγονται στο Υπουργείο Εθνικής Άμυνας, όπως και τα συνταξιοδοτικά, το Μετοχικό Ταμείο Στρατού; 
Ερχόμαστε τώρα και λέμε ότι επειδή έχουμε εκλογές και έχουμε και οικονομική δυσκολία και επειδή θα κόψουμε λίγο από εδώ και θα κόψουμε και λίγο από εκεί, ας φύγουν οι κρίσεις και ας πάνε μετά. Και για να μην έχουμε κοινωνικό πρόβλημα και για να μην ακουστεί και καμμιά κουβέντα στη διαδήλωση, βγάλε ένα νόμο, φέρ’ τον στη Βουλή, πέρασέ τον. 
Στο μεταξύ δεν μας είπατε τι θα γίνει με τα κενά που δημιουργήθηκαν –και εσείς ομολογήσατε, τα ομολογείτε στην αιτιολογική έκθεση, τα ομολογείτε και μέσα στα άρθρα- από το Λιμενικό μέχρι την Αστυνομία. Σας το επεσήμανα και στην επιτροπή, το λέω τώρα και στην Ολομέλεια.
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού) 
Τελειώνω, κύριε Πρόεδρε. 
Έρχεται ένας νόμος που λέει ότι εν όψει αυτής της αναβολής πήραμε αξιωματικούς της Αστυνομίας –που δεν είχαμε τι να τους κάνουμε- και τους βάλαμε στη ΓΑΔΑ. Και περιμένουμε στη ΓΑΔΑ να έρθει αυτό, να περάσει από το Κοινοβούλιο, να γίνουν οι κρίσεις, για να καλύψουν τις θέσεις. Όλα αυτά εν ονόματι ποιου πράγματος; Του κύρους; Της χώρας; Της αξιοπιστίας; 
Ο μεγαλύτερος πολλαπλασιαστής ισχύος μίας χώρας σε επίπεδο εθνικών κυριαρχικών δικαιωμάτων, εδαφικής ακεραιότητας και ευημερίας του λαού είναι και οι ένστολοι και οι πολίτες αυτής της χώρας να έχουν εμπιστοσύνη σε αυτήν τη χώρα. Δεν μπορείς να φτιάξεις αυτοπεποίθηση, αν δεν είσαι σε θέση να ελέγχεις στοιχειωδώς αυτό για το οποίο έχεις ταχθεί και να κρέμεσαι από αλλότριες αποφάσεις. Δεν θα γενικεύσω το ζήτημα. Σας παρακαλώ πάρα πολύ. 
Η ένταξη του συνόλου των Ενόπλων Δυνάμεων σε αυτήν τη διαδικασία δεν επιτρέπει σε κανέναν από εδώ μέσα και από οποιοδήποτε κόμμα να ψηφίζει χωριστά, όταν θα έρθει ο προϋπολογισμός, το κονδύλι του Υπουργείου Εθνικής Αμύνης, χωρίς η Επιτροπή Εξωτερικών και Άμυνας να είναι κατά τα πρότυπα και άλλων –αστικό Κοινοβούλιο έχουμε, δεν έχουμε κομμουνιστικό Κοινοβούλιο- να ελέγχει σε διαρκή διαδικασία τον τρόπο προμηθειών και τον τρόπο μετάθεσης των εξόδων ή του ενός ή του άλλου πράγματος.
(Στο σημείο αυτό κτυπάει επανειλημμένα το κουδούνι λήξεως του χρόνου ομιλίας της κυρίας Βουλευτού)","ΛΙΑΝΑ ΚΑΝΕΛΛΗ",182
"26244"," Θα ήθελα να ολοκληρώσετε, κυρία συνάδελφε.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"26245"," Όσο η χώρα δεν έχει εθνική κυριαρχία και δεν είναι σε θέση να δώσει εντολή στις Ένοπλες Δυνάμεις να την υπερασπιστούν απέναντι σε αλλότρια συμφέροντα, όπως είναι αυτά στα οποία έχουμε βάλει την υπογραφή μας -τεχνικές συμφωνίες σαν τη Σούδα, χρησιμοποίηση όλων αυτών των ιμπεριαλιστικών στόχων και σκοπών πολέμων που κόβουν το μόχθο του ελληνικού λαού- θα σας ακυρώνουν, κύριε Υπουργέ, τη φράση που μας είπατε στην επιτροπή «οι Ένοπλες Δυνάμεις είναι για την ειρήνη αυτού του τόπου και όχι για τον πόλεμο». Δυστυχώς, είναι για πόλεμο που δεν μας αφορά. 
Κατά αυτήν την έννοια, εμμένουμε στο παρόν για τεχνικούς λόγους. Επί της ουσίας, το ζήτημα θέλει πλήρη πολιτική ανατροπή.","ΛΙΑΝΑ ΚΑΝΕΛΛΗ",182
"26246"," Ευχαριστούμε, κυρία συνάδελφε. 
Το λόγο έχει ο Πρόεδρος των Ανεξαρτήτων Ελλήνων κ. Καμμένος.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"26247"," Κύριε Πρόεδρε, κυρίες και κύριοι συνάδελφοι, στο πρώτο ουσιαστικά σχέδιο νόμου που ήρθε από το Υπουργείο Εθνικής Άμυνας και στην επεξεργασία που έγινε στην επιτροπή εμείς κατ’ αρχάς δεχθήκαμε με ιδιαίτερη ευχαρίστηση την αποδοχή από τη μεριά του Υπουργού Εθνικής Άμυνας της πρότασης των Ανεξάρτητων Ελλήνων για την επανίδρυση της ΜΟΜΑ. Πράγματι, γι’ αυτόν το λόγο αποφασίσαμε να δείξουμε μια καλή θέληση απέναντι στην πολιτική ηγεσία του Υπουργείου. 
Την ίδια στιγμή, όμως, ανατρέπονται τα πάντα και στο στράτευμα, ανατρέπονται τα πάντα και σε σχέση με την ασφάλεια της χώρας. Η πολιτική του Υπουργείου Εθνικής Άμυνας, η πολιτική της Κυβέρνησης είναι μια πολιτική που πλήττει καίρια το ηθικό των Ενόπλων Δυνάμεων.
Με διάφορα επικοινωνιακά τερτίπια εμπαίζετε τα στελέχη των Ενόπλων Δυνάμεων και των Σωμάτων Ασφαλείας. Εχθές, τηλεοπτικός σταθμός, με διαρροή που έγινε από το Υπουργείο Προστασίας του Πολίτη, έλεγε δήθεν ότι εξαιρούνται οι αστυνομικοί από τις περικοπές των ειδικών μισθολογίων. Μέχρι το βράδυ είχε γίνει ουσιαστικά μία κινητοποίηση σε όλη την Ελλάδα, γιατί οι μισοί πίστευαν ότι θα εξαιρεθούν οι αστυνομικοί, βάζοντας σε σύγκρουση τους αστυνομικούς με τους λιμενικούς και τους πυροσβέστες και τα στελέχη των Ενόπλων Δυνάμεων. 
Αυτή η διαρροή έγινε επισήμως από την Κυβέρνηση και δεν διαψεύστηκε από την πρώτη στιγμή, γιατί αυτό που προσπαθείτε να κάνετε είναι ουσιαστικά να κινήσετε τη μία ομάδα των ενστόλων εναντίον της άλλης και να δημιουργήσετε ένα κλίμα ότι δήθεν κάποιοι είναι οι καλοί και κάποιοι είναι οι κακοί, κάποιοι εργάζονται και κινδυνεύουν και κάποιοι όχι!
Αυτήν τη λογική, λοιπόν, δεν την αποδεχόμαστε και δεν πιστεύουμε ότι το κάνετε με καλή πρόθεση. Η μεγαλύτερη πληγή που υπάρχει αυτήν τη στιγμή είναι η πληγή που έχετε δημιουργήσει στο ηθικό των Ενόπλων Δυνάμεων. Είναι μία πληγή που δεν έχει να κάνει μόνο με τα μισθολογικά, διότι εκεί τους εμπαίξατε, τους είπατε ψέματα, τους κοροϊδέψατε. Προεκλογικά έβγαινε ο Πρωθυπουργός και έλεγε ότι εξαιρούνται τα ειδικά μισθολόγια. Οι συνάδελφοι Βουλευτές της Νέας Δημοκρατίας έβγαιναν στα πάνελ και έλεγαν ότι εξαιρούνται τα ειδικά μισθολόγια. Την επόμενη ημέρα, μόλις ορκίστηκε η Κυβέρνηση, μόλις έδωσε εντολή ο πολιτικός προϊστάμενος της Κυβέρνησης, ο υπάλληλος της τρόικας κ. Τόμσεν, ανακόψατε πρύμνα! Και ουσιαστικά χτυπήσατε το ηθικό των Ενόπλων Δυνάμεων και των Σωμάτων Ασφαλείας για ακόμα μία φορά!
Δεν φθάνουν ούτε οι καλές προσωπικές σας προθέσεις –που εγώ τις πιστεύω- διότι δεν έχει το θάρρος η Κυβέρνηση, αλλά ούτε και η πολιτική ηγεσία του Υπουργείου, να χτυπήσει το χέρι και να πει «Όχι! Το Υπουργείο Εθνικής Άμυνας, οι Ένοπλες Δυνάμεις της χώρας δεν δέχονται εντολές από λογιστές της τρόικας! Δεν παραδίδουν τους κωδικούς στο Διεθνές Νομισματικό Ταμείο και στους διεθνείς λογιστές από τα κονδύλια που δίνουν και προμηθεύονται οι Ένοπλες Δυνάμεις της χώρας και τα Σώματα Ασφαλείας!».
Την ίδια στιγμή που εσείς λέτε ότι πρέπει να περικοπούν πλέον οι μισθοί, την ίδια στιγμή χτυπάτε το ηθικό παραχωρώντας εθνική κυριαρχία. Εγώ σας λέω ότι υπάρχουν στελέχη των Ενόπλων Δυνάμεων οι οποίοι είναι διατεθειμένοι και ένα κομμάτι ψωμί με νερό να τρώνε και να πίνουν και να παλεύουν γι’ αυτό που πιστεύουν! Ο πιλότος που πιάνει στα χέρια του το F-16 κα παίζει τη ζωή του πάνω από το Αιγαίο, δεν τον ενδιαφέρει ο μισθός, αλλά το να προασπίσει την εθνική κυριαρχία της χώρας! Ξέρει ότι δεν γύρισαν συμμαθητές του πίσω απ’ αυτήν την πτήση! Ξέρει πολύ καλά ότι το Αιγαίο έχει ποτιστεί με πολλούς νεκρούς πιλότους! 
Το ίδιο κάνουν οι άνδρες και οι γυναίκες του Πολεμικού Ναυτικού και του Ελληνικού Στρατού! Δεν δέχονται, όμως, να προασπίζουν την εθνική κυριαρχία της χώρας την ώρα που μία Κυβέρνηση, χωρίς να έχει λαϊκή εντολή, την παραδίδει! Παραδίδει εθνική κυριαρχία, αυτήν για την οποία παλεύει και πεθαίνει ο αξιωματικός ή ο υπαξιωματικός ή το στέλεχος των Ενόπλων Δυνάμεων! Αυτό το πλήγμα που έχετε επιφέρει στο ηθικό των Ενόπλων Δυνάμεων είναι τεράστιο και, μάλιστα, σε μία στιγμή που διακυβεύονται τα εθνικά και κυρίαρχα δικαιώματα της χώρας μας! 
Λέτε ότι υπακούτε τις εντολές της τρόικας, για να γλυτώσει δήθεν ο εθνικός προϋπολογισμός από χρήματα. Και σας ρωτώ το εξής: Πώς είναι δυνατόν να λέτε ότι κάνετε οικονομία την ώρα που την ίδια στιγμή, στην ίδια Βουλή, η ίδια Κυβέρνηση δέχεται να πληρωθεί ο πρόεδρος του Ταμείου Αποκρατικοποιήσεων με δεκαεπτά μισθούς ανθυπολοχαγών το μήνα; Ο πρόεδρος του Ταμείου Αποκρατικοποιήσεων παίρνει δεκαεπτά μισθούς ανθυπολοχαγών το μήνα! Την ίδια στιγμή που κόβετε τους μισθούς των ιπταμένων, την ίδια στιγμή έξι χιλιάδες μισθοί δίνονται ως ενίσχυση για τη μη κυβερνητική οργάνωση για το κόκκινο σκαθάρι που προΐσταται ο αδελφός του Πρωθυπουργού! Για το κόκκινο σκαθάρι υπάρχουν λεφτά! Για τους μαχητές του Αιγαίου δεν υπάρχουν χρήματα; 
Και θα σας πω και για το σύνολο των μέτρων τα οποία πήρατε. Συνομιλούσατε προχθές με τον κ. Ντράγκι για τα μέτρα των 12 δισεκατομμυρίων ευρώ. Η Ευρώπη ουσιαστικά συμφωνεί σε ένα μηχανισμό, όπου τα ομόλογα με την τιμή που αγοράζονται από την Ευρωπαϊκή Κεντρική Τράπεζα, με την ίδια τιμή δίνονται πίσω στα κυρίαρχα κράτη, στους εταίρους μας, στους ισότιμους εταίρους μας. Η Ελλάδα, όμως, εξαιρείται!
Ξέρετε πόσο είναι η διαφορά που κέρδισε η Ευρωπαϊκή Κεντρική Τράπεζα από τα ομόλογα που αγόρασε από τη δευτερογενή αγορά και πουλάει προς την Ελλάδα; δώδεκα δισεκατομμύρια ευρώ, όσο ακριβώς το σύνολο των μέτρων. 
Δεν μπορείτε, λοιπόν, να πείσετε κανέναν από τα στελέχη των Ενόπλων Δυνάμεων, των Σωμάτων Ασφαλείας, αλλά και τους εργαζόμενους, τους μισθωτούς, τους συνταξιούχους, τις μικρομεσαίες επιχειρήσεις που κλείνουν ότι έχετε καλή πρόθεση. Δεν έχετε καλή πρόθεση. Υπακούτε σε εντολές μίας τρόικας η οποία ελέγχει την εθνική κυριαρχία της χώρας την οποία παραχωρείτε οικειοθελώς. 
Και όταν μιλάω για δύσκολες και επικίνδυνες στιγμές για το έθνος, θα σας πω ότι ναι, απειλούμαστε με ακρωτηριασμό. Απειλείται με ακρωτηριασμό η Θράκη όταν οργανώσεις όπως οι Τούρκοι της Δυτικής Θράκης, παράνομη οργάνωση που παραβιάζει τη Συνθήκη της Λωζάνης, που αναφέρεται σε θρησκευτική μειονότητα γίνεται δεκτή στο Ευρωπαϊκό Κοινοβούλιο και αποκτά γραφεία, την ίδια στιγμή που επιτρέπεται να παρελαύνουν οι «Γκρίζοι Λύκοι» από τη Θράκη προκαλώντας, που Τούρκοι αξιωματούχοι περνούν τα σύνορα με την άδεια, αν θέλετε, των ελληνικών αρχών και κάνουν προπαγάνδα με τα λεφτά του τουρκικού Προξενείου της Κομοτηνής, προσπαθώντας να αποδεκατίσουν όποια ελληνική χριστιανική φωνή υπάρχει εκεί πάνω, την ίδια στιγμή δέχεστε να προχωρήσει η ΕΟΖ στη Θράκη. Είναι μία ειδική οικονομική ζώνη που ουσιαστικά αποξενώνει τη Θράκη από την υπόλοιπη Ελλάδα. 
Και πού οδηγεί; Οδηγεί ουσιαστικά στο να δημιουργηθεί μία ελεύθερη ζώνη και οδηγεί στην κονσερβοποίηση της Θράκης. Αυτή είναι η αλήθεια. Την ίδια στιγμή στη Θράκη η ίδια Κυβέρνηση αντί να ενισχύσει τον τοπικό πληθυσμό, κλείνει τις σχολές της Αστυνομίας και μετατρέπει τις σχολές της Αστυνομίας στη Θράκη σε κρατητήρια παράνομων λαθρομεταναστών, τους οποίους θα απελάσει; Όχι. Αλλά τι συμβαίνει; Αυτοί κάπου σε λίγους μήνες που θα απελευθερωθούν, θα κυκλοφορούν στην περιοχή, αλλοιώνοντας ακόμα και το πληθυσμιακό θρησκευτικό ισοζύγιο το οποίο υπάρχει και πρέπει να είναι δεκτό βάσει των κανόνων της Συνθήκης της Λωζάνης. 
Δηλαδή, κύριε Υπουργέ, θα πρέπει να αποφασίσετε. Θα συνεχίσετε να λειτουργείτε με τη λογική των εντολών της τρόικας, χωρίς να υπηρετείτε στο ελάχιστο το εθνικό συμφέρον και την εθνική κυριαρχία; 
Σας μιλάμε για το μισθολόγιο των Ενόπλων Δυνάμεων και το ηθικό των Ενόπλων Δυνάμεων και για ένα άλλο λόγο. Περιμέναμε από την Κυβέρνηση ένα από τα δεκαοχτώ μέτρα που εξήγγειλε και ουδέποτε εφήρμοσε για να υποκλέψει την ψήφο του ελληνικού λαού, εκείνα που είπε στο Ζάππειο, να εφαρμόσει τουλάχιστον ένα, το οποίο δεν έχει οικονομικό κόστος και αυτό είναι η ανακήρυξη της ΑΟΖ στο σύνολο της ελληνικής επικράτειας και χωρίς γκρίζες ζώνες. Και δεν το κάνατε. Δεν το κάνατε ακόμα. Πέρασαν αρκετοί μήνες που αναλάβατε την εξουσία και μέχρι τώρα δεν φέρατε στη Βουλή την de jure ανακήρυξη της ΑΟΖ, όπως σας λένε και οι ίδιοι οι σύμβουλοί σας. Αντί αυτού δίνετε εντολή για έρευνες από την Κέρκυρα μέχρι τη νότια Κρήτη. 
Σήμερα, λοιπόν, υποχρεούμαστε, κύριε Υπουργέ, να σας πούμε ότι αυτήν την ΑΟΖ, αυτόν τον εναέριο χώρο, το θαλάσσιο χώρο που φυλάνε οι Ένοπλες Δυνάμεις της χώρας, συνεχίζουν να τον αμφισβητούν οι Τούρκοι γιατί εσείς δεν κάνετε το καθήκον σας. 
Καταθέτω στη Βουλή χάρτη του τουρκικού υπουργείου ενέργειας Και φυσικών πόρων με ημερομηνία δημοσίευσης 20-1-2012 όπου φέρεται να έχουν κόψει οικόπεδα εντός της ελληνικής ΑΟΖ και μάλιστα στην περιοχή του Καστελλόριζου, να έχουν ουσιαστικά παραχωρήσει εξουσιοδοτήσεις ερευνών στην «TPAO» και στη «SHELL» και μάλιστα χωρίς να έχει αντιδράσει η ελληνική Κυβέρνηση. 
(Στο σημείο αυτό ο Πρόεδρος των Ανεξάρτητων Ελλήνων κ. Παναγιώτης Καμμένος καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
 Αντί να ορίσετε και να οριοθετήσετε την ΑΟΖ, να αποδεχθούμε στο σύνολο η Βουλή των Ελλήνων την ανακήρυξη της ΑΟΖ, όπως έχουμε δεσμευτεί όλα τα κόμματα, να κόψουμε οικόπεδα και να εμπλέξουμε εταιρείες  οι οποίες θα αναγκάσουν τις χώρες από τις οποίες προέρχονται, να διαφυλάξουν τα δικά μας συμφέροντα, αγνοείτε την πολιτική την οποία οι ίδιοι εξαγγείλατε. 
Και θέλω, κύριε Υπουργέ, να σας πω -επειδή μπορεί να υπαινιχθεί κάποιος από την Κυβέρνηση, όπως το κάνουν σε κάποια κανάλια, ότι υπάρχει εθνικός κίνδυνος και απειλή- ότι η Κύπρος χωρίς να έχει παρά μόνο την εθνική φρουρά, προχωράει μέσα στο Νοέμβριο σε διακήρυξη διαγωνισμών για οικόπεδα που έχουν κοπεί στις ίδιες περιοχές που η Τουρκία έχει κάνει αυτό που έκανε στην περιοχή του Καστελλόριζου.
Δηλαδή έχει κόψει οικόπεδα στην περιοχή του Ριζοκαρπάσου και κοντά στα κατεχόμενα. 
Φοβάται, δηλαδή, η Ελλάδα και δεν φοβάται η Κύπρος; Τι σκοπό έχετε; Μήπως σας απαγορεύει κι εκεί η τρόικα να ανακηρύξετε την ΑΟΖ, να διαφυλάξετε ουσιαστικά την εθνική μας κυριαρχία; 
Αυτό περιμένουν οι Ένοπλες Δυνάμεις, να δουν μία ελληνική κυβέρνηση η οποία προφυλάσσει την εθνική κυριαρχία. Και τότε να είστε σίγουροι ότι θα την υπερασπιστούν, όπως το κάνουν εδώ και πολλά χρόνια. Περιμένουν να ακούσουν ότι όταν θα μπουν μέσα στο F16, όταν θα μπουν στο πολεμικό πλοίο, όταν τα κομάντο θα μπουν μέσα στα αεροπλάνα για να πέσουν οι αλεξιπτωτιστές στις περιοχές που απειλούνται, θα παλέψουν για την πατρίδα τους, θα διαφυλάξουν την εθνική κυριαρχία, θα διαφυλάξουν την ΑΟΖ.
Αντ’ αυτού, εσείς υποχωρείτε, τους στραπατσάρετε το ηθικό παραχωρώντας εθνική κυριαρχία με συμβάσεις άκυρες και αντισυνταγματικές, όπως το μνημόνιο.
Και την ίδια στιγμή προχωράτε στο να τσακίζετε τους ενστόλους με μειώσεις των μισθών τους. Έχουν φτάσει σε σημείο πλέον να ζητούν οι ένστολοι βοηθήματα από τις οικογένειές τους, για να μπορούν να επιβιώσουν στις περιοχές όπου πάνε να παλέψουν για την πατρίδα. Έχουμε φτάσει σε σημείο να βλέπουμε αξιωματικό που για να επιβιώσει να συλλαμβάνεται για ληστεία στην κεντρική Ελλάδα. 
Δεν έχετε δικαίωμα να το κάνετε αυτό! Αφήστε τις εντολές τις οποίες σας δίνουν, αγνοείστε τις μη κυβερνητικές οργανώσεις των «σκαθαριών» του συγγενούς του κυρίου Πρωθυπουργού, σταματήστε να φέρεστε δουλοπρεπώς στον κ. Ντράγκι, υπακούοντας τον κ. Τόμσεν. Προχωρήστε άμεσα σε αυτά τα οποία επιβάλλει το εθνικό καθήκον. 
Κι όταν το κάνετε αυτό, τότε εμείς θα ψηφίζουμε τα νομοσχέδια τα οποία φέρνετε για τέτοια θέματα όπως των κρίσεων, αν και έχουμε εκφράσει με πάγια θέση, ότι δεν μπορεί τις κρίσεις να τις κάνει πολιτικός προϊστάμενος. 
Δεν είναι δυνατόν ένας πολιτικός να κρίνει το μέλλον ενός αξιωματικού που ξεκίνησε με όνειρα από τη Σχολή Ευελπίδων και μετά από αρκετά χρόνια πορείας, επειδή δεν είναι αρεστός σε κάποια πολιτική ηγεσία ή μάλλον σε κάποιο σύμβουλο ή επειδή έχει ένα 8 ή ένα 9 που του έβαλε ένας διοικητής επειδή δεν τον συμπαθεί, να κόβεται η πορεία του και να αποστρατεύεται. Δεν μπορεί να αποστρατεύονται άξιοι και να επιβραβεύονται ανάξιοι.
Εμείς, λοιπόν, σας προτείναμε να πάνε οι κρίσεις στη φυσική ηγεσία των Ενόπλων Δυνάμεων και εκεί να παίρνονται οι αποφάσεις. Γιατί ξέρετε καλά, κύριε Υπουργέ, ότι όταν θα έρθει η ώρα που θα κάνετε τις κρίσεις, θα πρέπει να αποφασίσετε με κριτήρια τα οποία δεν γνωρίζετε. Δεν μπορεί να γνωρίζει κανείς, ακόμα και ο πιο καλοπροαίρετος πολιτικός προϊστάμενος, ποια είναι η πορεία ενός αξιωματικού μέσα στις Ένοπλες Δυνάμεις ή στα Σώματα Ασφαλείας. Καλύτερα τα γνωρίζουν η φυσική του ηγεσία και οι πραγματικοί του προϊστάμενοι.
Εμείς δεν θα ψηφίσουμε, λοιπόν, γι’ αυτούς τους λόγους το σχέδιο νόμου το οποίο φέρνετε κι αυτό όχι γιατί διαφωνούμε με τις κρίσεις. Συμφωνούμε και το είπαμε και στην επιτροπή. Μάλιστα δείξαμε καλή θέληση γιατί δεχτήκατε το σχέδιο νόμου για τη ΜΟΜΑ, το οποίο εντός των επομένων ημερών θα σας το καταθέσουμε ως πρόταση νόμου, για να δούμε αν ισχύει αυτό που είπατε ή θα ισχύσει ακριβώς ό,τι ίσχυσε για την εξεταστική επιτροπή για το μνημόνιο, τη μόνη και μία που είπε ο κ. Σαμαράς, αν θα ισχύσει αυτό το οποίο είπατε ή εξαπατήσατε τον ελληνικό λαό για το θέμα της αποζημίωσης της «SIEMENS», αν θα συνεχίσετε να γονατίζετε ή θα λειτουργήσετε ως ελληνική και υπεύθυνη κυβέρνηση.
(Χειροκροτήματα από την πτέρυγα των Ανεξαρτήτων Ελλήνων)","ΠΑΝΑΓΙΩΤΗΣ ΚΑΜΜΕΝΟΣ",181
"26248"," Ευχαριστούμε, κύριε Πρόεδρε.
Το λόγο έχει ο Πρόεδρος του Λαϊκού Συνδέσμου - Χρυσή Αυγή κ. Νικόλαος Μιχαλολιάκος.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"26249"," Κύριε Πρόεδρε, κυρίες και κύριοι, το παρόν νομοσχέδιο αφορά τις Ένοπλες Δυνάμεις. Για εμάς, τη Χρυσή Αυγή, οι Ένοπλες Δυνάμεις, το ένοπλο έθνος αποτελούν και τη φυσική αριστοκρατία του λαού, αυτούς οι οποίοι θα προτάξουν τα στήθη τους, θα χύσουν το αίμα τους για την Ελλάδα.
Και επειδή όλοι ομιλούν για δημοκρατία, ας μάθουν ότι στην αρχαία Αθηναϊκή Δημοκρατία ο  πολίτης ήταν και οπλίτης και όχι φυγόστρατος. 
Επειδή όλοι ομιλούν για δημοκρατία, ας μελετήσουν τι συνέβαινε στην αρχαία Αθήνα, όταν οι κορυφαίοι πολιτικοί ήταν και στρατηγοί.
Το παρόν νομοσχέδιο αφορά τις Ένοπλες Δυνάμεις. Και τις ημέρες αυτές γίνεται συζήτηση μεταξύ των τριών εταίρων της μνημονιακής κυβερνητικής τρόικας για τις κόκκινες γραμμές. 
Στις προγραμματικές δηλώσεις της Κυβερνήσεως είχαμε πει «ούτε μία σφαίρα λιγότερη για τις Ένοπλες Δυνάμεις». Το επαναλαμβάνουμε. Οι εταίροι όμως έχουν κόκκινες γραμμές. Για ποιους; Για κάποια από τα τρωκτικά των κομματικών τους γραφείων που από αφισοκολλητές τους έκαναν μετά δημόσιους υπάλληλους. Αυτή είναι η πραγματικότητα, όλα για την κομματική τους πελατεία. Για τις Ένοπλες Δυνάμεις όμως τίποτα. 
Η μεγαλύτερη απόδειξη ότι υπάρχει κομματισμός στις Ένοπλες Δυνάμεις –και δεν είναι τωρινό φαινόμενο- είναι το γεγονός ότι βρίσκονται σε πολύ δύσκολη κατάσταση και από πλευράς εξοπλισμών και από πλευράς προσωπικού. 
Μιλήσατε για αύξηση της θητείας. Τίποτα δεν έγινε. Λόγια του αέρα. Τι σας νοιάζει αν οι μονάδες έχουν ελλιπή σύνθεση, η τρόικα να είναι καλά και το μνημόνιο. Τα λεφτά τους να παίρνουν οι τοκογλύφοι και ας μην έχουν βλήματα τα τεθωρακισμένα. Αυτή είναι η πραγματικότητα. 
Κρίσεις, λοιπόν, στις Ένοπλες Δυνάμεις. Σήμερα είναι κομματικό το φαινόμενο; Ας γελάσουμε. Εγώ γνωρίζω περίπτωση ανθρώπου ο οποίος την παραμονή γνώριζε ότι θα γίνει Αρχηγός Στρατού μέχρι που πήγε σημείωμα από το γραφείο του Πρωθυπουργού και άλλαξε αυτό. Σε ποια κυβέρνηση; Γνωρίζω σε μία συγκεκριμένη, αλλά φαντάζομαι ότι αυτό θα συνέβαινε σε πολλές.
Έχουν συμβεί αυτά τα πράγματα. Ποια αξιοκρατία; Τα χαρτάκια στο Υπουργείο Εθνικής Άμυνας για τις μεταθέσεις και τα ρουσφέτια είναι η αξιοκρατία στις Ένοπλες Δυνάμεις; Δεν τα ξέρετε αυτά τα πράγματα; Τα ξέρει όλος ο ελληνικός λαός, τα ξέρουν όλοι οι έλληνες αξιωματικοί. Και η μεγαλύτερη απόδειξη ότι υπάρχει κομματισμός στις Ένοπλες Δυνάμεις, είναι ότι δεν βρίσκεται κανείς σήμερα από αυτούς που φορούν τις δάφνες να παραιτηθεί γιατί δεν αυξήθηκε η θητεία, γιατί μειώθηκαν οι εξοπλισμοί. Παντού σιωπή.
Οι κρίσεις βεβαίως δεν έχουν μονοκομματικά κριτήρια, έχουν και νατοϊκά κριτήρια. Η πρεσβεία της Βασιλίσσης Σοφίας έχει λόγο για το ποιος θα είναι Αρχηγός των Ένοπλων Δυνάμεων. Αυτή είναι η αλήθεια.
Σύρθηκαν οι Ένοπλες Δυνάμεις μας στο Αφγανιστάν, στο Ιράκ, σε εκστρατείες που δεν είχαν καμμία σχέση με τα ελληνικά συμφέροντα. Και το κοινό δόγμα περί άμυνας Ελλάδας και Κύπρου είναι στα αζήτητα. 
Θυμάμαι σαν τώρα προεκλογική περίοδο του 1993,  όπου ήταν ο Αρσένης –που σήμερα δεν είναι Βουλευτής- που έλεγε «ναι, θα φτιάξουμε μεραρχία και θα τη στείλουμε στην Κύπρο». Τρίχες! Ποτέ δεν έστειλαν μεραρχία στην Κύπρο. 
Το παρόν νομοσχέδιο έχει να κάνει με τις Ένοπλές Δυνάμεις. Και ξαφνικά η Ελλάδα παραχωρεί τον εναέριο χώρο της για να κάνει πολεμικές ασκήσεις το Ισραήλ. 
Κύριοι, έχετε μεγάλη ευθύνη. Κάνετε την Ελλάδα μέρος ενός προβλήματος που αποτελεί παγκόσμιο Αρμαγεδδώνα. Αν νομίζετε ότι με τον αμερικανικό τυχοδιωκτισμό που έχουν γίνει οι αραβικές ανοίξεις και όλα αυτά τα πράγματα και σχεδιάζεται επίθεση κατά του Ιράν, μπορείτε να βάλετε και την Ελλάδα σε αυτό, παίζετε επικίνδυνα παιχνίδια.
Επίσης έκανε αλγεινή εντύπωσε σε μένα και σ’ όλους τόσο η στάση της πολιτικής ηγεσίας της χώρας όσο και των Mέσων Mαζικής Eνημέρωσης που πνίγουν τη σημαντική είδηση ότι στη Συρία σφάζονται χριστιανοί ρουμ ορθοντόξ από φανατικούς ισλαμιστές που έχουν επικεφαλής Τούρκους αξιωματικούς και η ελλαδική εξουσία είναι στο πλευρό των ισλαμιστών. Πώς τώρα συνδυάζεται και η CIA και η Αλ Κάιντα να είναι από τη μία μεριά, αυτό δεν αποτελεί μάλλον μυστήριο. Αποτελεί μέρος ενός γενικότερου σχεδίου.
Ας έλθω όμως, στο ζητούμενο του νομοσχεδίου. Τετράμηνη παράταση για τις κρίσεις. Δεν φτάνουν τα «μαγειρέματα» δύο ετών; Χρειάζονται άλλοι τέσσερις μήνες; Επιτέλους ναι, η φυσική ηγεσία να εκλέγει τους αξιωματικούς οι οποίοι θα είναι επικεφαλής των Ενόπλων Δυνάμεων αλλά θα έπρεπε να το απαιτήσουν και οι ίδιοι, αλλά δυστυχώς έχουν γίνει κι αυτοί κομματικά «πιόνια». Αυτή είναι η πραγματικότητα.
Καταψηφίζουμε το νομοσχέδιο αυτό και επαναλαμβάνω: Ούτε 1 ευρώ λιγότερο για τις Ένοπλες Δυνάμεις. Το μνημόνιο δεν είναι δυνατό να καθορίζει τα ζητήματα εθνικής ασφάλειας της χώρας.
Σας ευχαριστώ.
(Στο σημείο αυτό εγείρονται οι Βουλευτές του Λαϊκού Συνδέσμου -Χρυσή Αυγή)","ΝΙΚΟΛΑΟΣ ΜΙΧΑΛΟΛΙΑΚΟΣ",322
"26250"," Ευχαριστούμε πολύ, κύριε Πρόεδρε.
Ο κύριος Υπουργός έχει το λόγο.","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"26251"," Ευχαριστώ, κύριε Πρόεδρε.
Κυρίες και κύριοι συνάδελφοι, καλούμεθα σήμερα να κυρώσουμε με την ψήφο μας την πράξη νομοθετικού περιεχομένου με την οποία μετακυλήθηκε ο χρόνος διενέργειας των ετήσιων κρίσεων στις Ένοπλες Δυνάμεις του έτους 2012. Πριν όμως πω ορισμένα πράγματα για το νομοσχέδιο, επειδή η συζήτηση διευρύνθηκε κατά τα συνηθιζόμενα στο ελληνικό Κοινοβούλιο, επιτρέψτε μου να διατυπώσω ορισμένες σκέψεις για τις Ένοπλες Δυνάμεις.
Θεωρώ ότι οι Ένοπλες Δυνάμεις θα πρέπει να είναι ο χώρος που μας ενώνει, όχι ο χώρος που μας χωρίζει. Είναι ο κεντρικός πυρήνας της εθνικής κυριαρχίας και της κρατικής οντότητας, γι’ αυτό δεν είναι καθόλου τυχαίο το γεγονός -και ανατρέχω στην ιστορία του τόπου μας- ότι ο Γερμανός κατακτητής, όταν πάτησε πόδι στη χώρα, το πρώτο που φρόντισε να κάνει ήταν να διαλύσει τις Ένοπλες Δυνάμεις, γιατί ακριβώς αποτελούν τον κεντρικό πυρήνα της κρατικής οντότητας, τον κεντρικό πυρήνα της εθνικής κυριαρχίας. Μας διασφαλίζουν ένα μείζον αγαθό, την εθνική ασφάλεια της χώρας που ξέρετε ότι σε πάρα πολλά στάδια της διαχρονικής πορείας αυτού του λαού δεν ήταν ποτέ αυτονόητη. Ζούμε σ’ έναν κόσμο ο οποίος αλλάζει, ζούμε σ’ ένα γεωπολιτικό και γεωστρατηγικό περιβάλλον που χαρακτηρίζεται από αστάθεια, από ανατροπές, από κινδύνους και από εξαιρετικά μεγάλη ρευστότητα. Χωρίς την κατοχύρωση της εθνικής ασφάλειας ούτε οικονομία μπορεί να λειτουργήσει ούτε επενδύσεις μπορούν να γίνουν ούτε τουρισμός μπορεί να υπάρξει στη χώρα. Μας εξασφαλίζουν, λοιπόν, το μείζον αγαθό.
Το Υπουργείο του οποίου έχω την τιμή να προΐσταμαι μαζί με τους Υφυπουργούς κ. Καράμπελα και Ελευσινιώτη δεν είναι Υπουργείο πολέμου, είναι Υπουργείο ειρήνης. Καθήκον των Ενόπλων Δυνάμεων είναι να εξασφαλίζουν μεγάλη αποτρεπτική ικανότητα, μεγάλη αποτρεπτική ισχύ ώστε αυτό με τη σειρά του να κατοχυρώνει την ειρήνη στην ευρύτερη περιοχή στην οποία ανήκουμε. 
Ταυτόχρονα οι Ένοπλες Δυνάμεις παράγουν ένα μεγάλο κοινωνικό έργο. Οι καταστροφές από τις τελευταίες πυρκαγιές στη Χίο και στο Άγιο Όρος, για παράδειγμα, θα ήταν πολύ μεγαλύτερες και θα είχαν πλήξει και το ανθρώπινο στοιχείο εάν δίπλα στις δυνάμεις της Πυροσβεστικής δεν επιχειρούσαν και οι Ένοπλες Δυνάμεις. Με δική μου εντολή έστειλα στη Χίο το Διοικητή της ΑΣΔΕΝ και αντιστράτηγο κ. Τελλίδη, στο Άγιο Όρος το σωματάρχη, Διοικητή του Γ΄ Σώματος Στρατού και αντιστράτηγο κ. Μπασιακούλη που ανέλαβαν να συντονίσουν τις ενέργειες για να σώσουν και έσωσαν.
Δεν θέλω να αναφερθώ και σε άλλα στοιχεία, όπως είναι οι αεροδιακομιδές και τα τεχνικά έργα, που κατασκευάζονται από τις υπηρεσίες των Ενόπλων Δυνάμεων, ακόμα και σε μικρά νησιά ή σε ακριτικές περιοχές για να διευκολύνουν τους τοπικούς πληθυσμούς. 
Θέλω να ενημερώσω την Εθνική Αντιπροσωπεία ότι ως πολιτική ηγεσία του Υπουργείου Εθνικής Άμυνας είμαστε αποφασισμένοι να ανασυγκροτήσουμε σε νέες σύγχρονες βάσεις την υπηρεσία που ουσιαστικά ανοικοδόμησε την καθημαγμένη από τον Β΄ Παγκόσμιο Πόλεμο Ελλάδα, τις τεχνικές υπηρεσίες του στρατού, την παλιά ΜΟΜΑ. Είναι απόφαση της Κυβέρνησης και θα το κάνουμε πολύ γρήγορα. 
Οι Ένοπλες Δυνάμεις έχουν επίσης, στενή συνεργασία με το Υπουργείο Δημόσιας Τάξης το οποίο έχει την πρωτοβουλία και τον κεντρικό σχεδιασμό για τα θέματα λαθρομετανάστευσης. Συνεργαζόμαστε και θα συνεργαστούμε πιο στενά με το συγκεκριμένο Υπουργείο για όλα αυτά τα θέματα που αποτελούν και αυτά προτεραιότητα για την ελληνική κοινωνία. 
Σε ό,τι αφορά τώρα στις κρίσεις θέλω να ξεκαθαρίσω το εξής: Η πράξη νομοθετικού περιεχόμενου ήρθε, κατά τα προβλεπόμενα από το Σύνταγμα και τον Κανονισμό της Βουλής, στο εθνικό Κοινοβούλιο μέσα στην προθεσμία των σαράντα ημερών από την έκδοσή της για κύρωση. Προϋπήρξε μια άλλη πράξη νομοθετικού περιεχομένου από τις 14 Μαρτίου 2012. Δεν κατέστη δυνατό να κυρωθεί εκείνη η πράξη νομοθετικού περιεχόμενου γιατί, όπως ξέρετε, η Βουλή διαλύθηκε πρόωρα την 11η Απριλίου και δεν υπήρχε ο σχετικός χρόνος. 
Έπρεπε, λοιπόν, να αποκατασταθεί η συνταγματική και έννομη τάξη. Και αυτό ακριβώς κάνουμε σήμερα εισάγοντας προς τελική έγκριση στην Ολομέλεια του Σώματος, της Εθνικής Αντιπροσωπείας, την πράξη νομοθετικού περιεχομένου προς κύρωση. 
Σε ό,τι αφορά στις κρίσεις θα συμφωνήσω με όλους τους συναδέλφους που έλαβαν το λόγο, ανεξαρτήτως πολιτικής και ιδεολογικής αφετηρίας, ότι ο κομματισμός πρέπει να μείνει έξω από τις Ένοπλες Δυνάμεις. Στην πράξη το εφαρμόζουμε. Η Κυβέρνηση θα μπορούσε να αλλάξει πλήρως την ηγεσία των Ενόπλων Δυνάμεων. Άλλωστε σας θυμίζω για να μην έχουμε απενεργοποιημένη μνήμη, αλλά παρούσα, ότι όταν είχε τοποθετηθεί η συγκεκριμένη ηγεσία είχε δημιουργηθεί πάρα πολύς θόρυβος για το γεγονός ότι ο πρώην Αρχηγός του ΓΕΣ, ο κ. Ζιαζιάς, έγινε αρχηγός του Γενικού Επιτελείου Στρατού τη στιγμή που οκτώ αντιστράτηγοι που προηγούντο στην επετηρίδα αποστρατεύθηκαν.
Νομίζω όμως ότι αυτά δεν έχουν νόημα, κύριοι συνάδελφοι. Η χώρα περνάει τη δυσκολότερη περίοδο των τελευταίων εκατό ετών και δεν πρέπει σε καμμία περίπτωση να επιτρέψουμε η οικονομική κρίση, η δημοσιονομική κρίση να γίνει κρίση εθνικής ασφάλειας και εθνικής κυριαρχίας της χώρας. Ας αφήσουμε, λοιπόν, κάθε σχολιασμό, ας αφήσουμε κάθε κομματισμό,  κάθε είδους πολιτική, ψηφοθηρική υστεροβουλία μακριά από τις Ένοπλες Δυνάμεις. 
Έχω στη διάθεσή μου τα στατιστικά στοιχεία που δείχνουν ότι οι φετινές κρίσεις, θα έλεγα, ήταν οι πλέον περιορισμένες. 
Μέσος όρος πενταετίας 2077-2011: αποστρατεύθηκε το 41,8% αυτών που κρίθηκαν. Ποιο είναι το αντίστοιχο ποσοστό το 2012; Το 20,8%. Μέσος όρος διατηρητέων στην πενταετία 2007-2011: 28,2%. 
Στις παρούσες κρίσεις είναι 41,7%. Όλα τα στοιχεία αναλυτικά είναι στη διάθεσή σας για να δείτε ότι οι κρίσεις έγιναν με απόλυτο μέτρο και με τρόπο να μη θιγεί σε οτιδήποτε η υπηρεσιακή ετοιμότητα των Ενόπλων Δυνάμεων της χώρας. 
Ακούστηκε κάτι περί λίστας. Κυρίες και κύριοι συνάδελφοι, καμμία λίστα κομματικών προαγωγών δεν υπήρξε. Καμμία λίστα! Κι επειδή δεν είστε τυχαία σε αυτήν την Αίθουσα, έχει ο κάθε ένας και η κάθε μία από εσάς τη δική του σημαντική πολιτική και κοινωνική διαδρομή, μπορείτε να ελέγξετε τα στοιχεία, για να διαπιστώσετε ότι οι τοποθετήσεις, οι προαγωγές και η εξέλιξη των αξιωματικών έγιναν με ένα κριτήριο: Την αξιολόγηση της προσωπικής και υπηρεσιακής τους ικανότητας.
Θα μου επιτρέψετε τώρα, επειδή η συζήτηση διευρύνθηκε και συμπεριέλαβε και αναφορές για τα μισθολογικά των Ενόπλων Δυνάμεων, να πω ορισμένα πράγματα:
Κατ’ αρχάς, σε σύγκριση με τους προϋπολογισμούς του 2009: Οι περικοπές στο χώρο των Ενόπλων Δυνάμεων έχουν περάσει, σε σχέση με το 2009, τα 2 δισεκατομμύρια ευρώ. Αρκετές από αυτές τις περικοπές έχουν θίξει και το εισόδημα των ανδρών και γυναικών που υπηρετούν στις Ένοπλες Δυνάμεις. Οι περικοπές αφορούν λειτουργικά έξοδα, αφορούν και εξοπλιστικά προγράμματα, με ένα κριτήριο: Ποιο είναι αυτό; Να μη θιγεί σε καμμία περίπτωση η επιχειρησιακή ετοιμότητα των Ενόπλων Δυνάμεων, να μη θιγεί σε καμμία περίπτωση το αξιόμαχο. Να μην πειραχθεί, ούτε κατ’ ελάχιστο, η αποτρεπτική ικανότητα και η αποτρεπτική ισχύς της χώρας. Αυτό είναι πάνω απ’ όλα και πριν απ’ όλα!
Επειδή ακούστηκαν ορισμένα πράγματα περί κωδικών κ.λπ., θέλω να πω τα εξής: Οι κωδικοί των προϋπολογισμών των Υπουργείων της χώρας μας είναι δημόσιοι! Δεν έχω αντιληφθεί, λοιπόν, από πουθενά και από κανέναν, αυτά που ειπώθηκαν, ότι διέρρευσαν κωδικοί κ.λπ..
Θέλω να σας πω ότι από την πλευρά μου ακολούθησα την τακτική των προκατόχων μου Υπουργών, που επέλεξαν –απολύτως σωστά, κατά τη γνώμη μου- να συνομιλούν με τη τρόικα μέσω του Υπουργείου Οικονομικών, που είναι και το αρμόδιο για τις τελικές διαπραγματεύσεις. Αυτό δεν έγινε για λόγους προσχηματικούς ή για λόγους, αν θέλετε, καταδημαγώγησης της κοινής γνώμης. Αυτό έγινε, γιατί το Υπουργείο Εθνικής Άμυνας, είναι Υπουργείο εθνικής ασφάλειας της χώρας και γιατί οι επαφές που έχει αυτό το Υπουργείο με οποιονδήποτε ξένο, μη Έλληνα πολίτη, πρέπει να είναι επαφές που διακρίνονται από μία συγκεκριμένη διαδικασία και υπάγονται σε μία συγκεκριμένη διαδρομή.
Είμαι από εκείνους -όπως και ο Πρωθυπουργός της χώρας- που έχουμε τονίσει εδώ και πολύ καιρό, ότι οι περικοπές που αφορούν τα εισοδήματα ολόκληρου του ελληνικού λαού έχουν φέρει τον κόσμο στα όρια της αντοχής του. Το ίδιο συμβαίνει και για τις Ένοπλες Δυνάμεις. 
Κυρίες και κύριοι συνάδελφοι, όμως, πρέπει να πούμε την αλήθεια στον ελληνικό λαό. Η χώρα αυτήν τη στιγμή βρίσκεται σε οικονομικό πόλεμο, σε έναν ιδιόμορφο, ιδιαίτερο, οικονομικό πόλεμο. Και αυτό πρακτικά σημαίνει ότι η χώρα πρέπει από αυτόν τον πόλεμο να βγει νικήτρια, πρέπει να σταθεί στα πόδια της, γιατί είναι η τελευταία ευκαιρία για τη χώρα να κερδίσει το στοίχημα. Και μπορούμε να το κερδίσουμε!
Έχω, λοιπόν, εμπιστοσύνη στον Πρωθυπουργό της χώρας, όπως έχω εμπιστοσύνη και στους δύο άλλους Αρχηγούς που στηρίζουν τον κυβερνητικό συνασπισμό τον τριών κομμάτων, τον κ. Βαγγέλη Βενιζέλο και τον κ. Φώτη Κουβέλη, ότι θα δώσουν τη μάχη μέχρι το τέλος, για να μπορέσουμε να βγούμε από τη σημερινή κατάσταση, να μη μας αλέσουν οι μυλόπετρες, να βγούμε έξω από τις συμπληγάδες με τις λιγότερες δυνατές απώλειες σε υλικά αγαθά, σε εισοδήματα και σε απολαβές.
Θέλω να ευχαριστήσω δημόσια και τους δύο Υφυπουργούς αλλά να ευχαριστήσω και την ηγεσία των Ενόπλων Δυνάμεων, τον Αρχηγό ΓΕΕΘΑ, τον Αρχηγό ΓΕΣ, τον Αρχηγό ΓΕΝ και τον Αρχηγό ΓΕΑ, καθώς και τους επιτελείς τους, γιατί δουλέψαμε όλοι μαζί πολύ σκληρά και καταρτίσαμε έναν πίνακα ισοδυνάμων μέτρων, τα οποία κατά την κρίση μου οφείλουν να γίνουν αποδεκτά. Και επειδή άκουσα ότι αυτά τα μέτρα αφορούν μόνο μετακυλήσεις πληρωμών εξοπλιστικών προγραμμάτων, πρέπει να πω ότι αυτό είναι ψευδέστατο και κακοηθέστατο. 
(Θόρυβος στην Αίθουσα)","ΠΑΝΟΣ ΠΑΝΑΓΙΩΤΟΠΟΥΛΟΣ",387
"26252"," Παρακαλώ, κύριοι συνάδελφοι!","Î¤Ï�Î±Î³Î±ÎºÎ·Ï‚ Î™Ï‰Î±Î½Î½Î·Ï‚",505
"26253"," Τα ισοδύναμα αυτά μέτρα για το 2013-2014 ανέρχονται στο ύψος των 517 εκατομμυρίων ευρώ και περιλαμβάνουν περικοπές 80 εκατομμυρίων που αφορούν τα λειτουργικά έξοδα και περικοπές 437 εκατομμυρίων που αφορούν εξοπλιστικά προγράμματα. Μεταξύ αυτών των περικοπών καταργούμε οριστικά εξοπλιστικά προγράμματα 104 εκατομμυρίων, ενώ τροποποιούμε συμβάσεις 333 εκατομμυρίων προς τα κάτω σ’ ό,τι αφορά το ύψος, την ποσότητα και το χρόνο παραλαβής. Αυτά για να βάζουμε τα πράγματα στη θέση τους.
(Στο σημείο αυτό την Προεδρική Έδρα  καταλαμβάνει ο Πρόεδρος της Βουλής κ.  ΕΥΑΓΓΕΛΟΣ – ΒΑΣΙΛΕΙΟΣ Ι. ΜΕΪΜΑΡΑΚΗΣ )
Θα μπορούσα να σας μιλήσω για αρκετή ώρα ακόμη θέλοντας να διευκρινίσω και ορισμένα άλλα που ακούστηκαν εδώ. Τελείως επιγραμματικά θα πω -και πιστεύω θα μου δοθεί η ευκαιρία να επανέλθω είτε με τη διαδικασία του κοινοβουλευτικού ελέγχου είτε στην αρμόδια επιτροπή που έχω ζητήσει να προχωρήσουμε στην ενημέρωση των συναδέλφων που μετέχουν- ότι ο Πρωθυπουργός και όλοι μας δεν αφιστάμεθα ούτε κατά ένα χιλιοστό απ’ αυτά για τα οποία δεσμευτήκαμε, για την κήρυξη της αποκλειστικής οικονομικής ζώνης. Εναπόκειται στον Πρωθυπουργό και στην Κυβέρνηση να αναζητηθεί η κατάλληλη χρονική συγκυρία μέσα στην οποία θα υλοποιηθούν αυτές οι αποφάσεις λαμβανομένων υπ’όψιν και των διεθνών συσχετισμών στην περιοχή μας.
Σ’ ότι αφορά το Ισραήλ: Ναι, αποτελεί ειλημμένη απόφαση της πολιτικής ηγεσίας του Υπουργείου Εθνικής Άμυνας να προχωρήσουμε σε μια στενότερη αμυντική συνεργασία με τη χώρα για να εξυπηρετήσουμε εθνικά συμφέροντα του ελληνικού λαού. Αυτό δεν σημαίνει ότι αφιστάμεθα ή απομακρυνόμεθα από τις παραδοσιακές σχέσεις φιλίας και συνεργασίας με τους αραβικούς λαούς σε καμμία περίπτωση. Την ώρα που εγώ βρισκόμουν στο Ισραήλ ο Υπουργός Εξωτερικών, κ. Δημήτρης Αβραμόπουλος, βρισκόταν στην Αίγυπτο. Εκκρεμεί δική μου επίσκεψη στο Λίβανο και στην Ιορδανία, όπως και στην Αίγυπτο, κοκ. Κυρίες και κύριοι συνάδελφοι, θεωρώ όμως -και είμαι έτοιμος να σας το εξηγήσω- ότι αυτή η επιλογή υπηρετεί το εθνικό συμφέρον της χώρας.
Τώρα θα ήθελα να πω μια φράση ακόμα για να κλείσω. Ξεκίνησα την ομιλία μου λέγοντας ότι οι Ένοπλες Δυνάμεις είναι ο χώρος που πρέπει να μας ενώνει και όχι να μας χωρίζει και το εννοώ. Θέλω να σας θυμίσω ότι φέτος συμπληρώνονται εκατό χρόνια από τους νικηφόρους Βαλκανικούς Πολέμους του ’12-’13. Σ’ αυτούς τους πολέμους η Ελλάδα διπλασίασε την επικράτειά της, βασιζόμενη στον ελληνικό λαό και στις Ένοπλες Δυνάμεις που αποτελούν ένα εκλεκτό κομμάτι. Είχε προηγηθεί όμως -και αυτό έχει σημασία- η επονείδιστη ήττα του 1897 και έπρεπε να περάσουν μόλις λίγα χρόνια για να αποδείξει η μικρή τότε Ελλάδα που έφτανε μέχρι τη Μελούνα της Θεσσαλίας ότι μπορεί να ανασυγκροτείται, μπορεί να βγαίνει μπροστά και να κερδίζει τα μεγάλα εθνικά στοιχήματα.
Ας αντλήσουμε εμπειρία και κουράγιο από την ιστορία των ελληνικών Ενόπλων Δυνάμεων, γιατί και τώρα η χώρα διεξάγει έναν ακήρυχτο οικονομικό πόλεμο, που της επιβλήθηκε από τις αγορές.
Ελάτε, λοιπόν, να βγούμε όλοι μπροστά, να αντλήσουμε πρότυπα και παραδείγματα από αυτά που έγιναν στο ένδοξο παρελθόν της χώρας  μας, γιατί είμαστε ο ίδιος λαός που κατήγαγε εκείνες τις νίκες και μπορούμε και τώρα να τις επαναλάβουμε σε ένα διαφορετικό θέατρο και πεδίο πολεμικής αναμέτρησης, όπως είναι αυτός ο οικονομικός πόλεμος, ο οποίος κορυφώνεται αυτήν την περίοδο. 
Ευχαριστώ πολύ.
(Χειρoκροτήματα από την πτέρυγα της Νέας Δημοκρατίας)","ΠΑΝΟΣ ΠΑΝΑΓΙΩΤΟΠΟΥΛΟΣ",387
"26254"," Με τι όπλα;","ΛΙΑΝΑ ΚΑΝΕΛΛΗ",182
"26255"," Κυρίες και κύριοι συνάδελφοι, στο σημείο αυτό παρακαλώ να διακόψουμε τη συζήτηση του νομοσχεδίου του Υπουργείου Εθνικής Αμύνης.
Εισερχόμαστε τώρα στο νομοσχέδιο του Υπουργείου Οικονομικών.
Θα διεξαχθεί ονομαστική ψηφοφορία επί του άρθρου τέταρτου, για το οποίο έχει υποβληθεί αίτηση διεξαγωγής ονομαστικής ψηφοφορίας από Βουλευτές του Συνασπισμού Ριζοσπαστικής Αριστεράς-Ενιαίου Κοινωνικού Μετώπου.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"26256"," Κύριε Πρόεδρε, θα ήθελα το λόγο.","ΧΡΗΣΤΟΣ ΣΤΑΪΚΟΥΡΑΣ",476
"26257"," Ο κύριος Υπουργός έχει το λόγο.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"26258"," Κυρίες και κύριοι συνάδελφοι, επί του νομοσχεδίου του Υπουργείου Οικονομικών σε άρθρο του οποίου πρόκειται να διεξαχθεί ονομαστική ψηφοφορία, θα ήθελα να κάνω την ακόλουθη δήλωση: 
Η νομοτεχνική βελτίωση που προστέθηκε κατά τη συζήτηση στη Διαρκή Επιτροπή Οικονομικών Υποθέσεων για τη συμφωνία συμβιβασμού με τη «SIEMENS», είχαμε τονίσει εξαρχής ότι εισάγεται για να μην αμφισβητήσει η ίδια τη «SIEMENS» τη συμφωνία που είναι επωφελής για το ελληνικό δημόσιο.
Όλα όσα ακούστηκαν και στην επιτροπή και στην Ολομέλεια της Βουλής τις ημέρες αυτές για τη συμφωνία, είναι καθαρή δημαγωγία και συνωμοσιολογία, που στρέφεται κατά των συμφερόντων της χώρας. Αυτά έχουν αναλυθεί διεξοδικά στη συζήτηση για την έγκριση της συμφωνίας από την προηγούμενη Βουλή. 
Ήδη η «SIEMENS» –και το γνωρίζετε- με επιστολή της αποδέχεται ότι έχουν τηρηθεί οι προβλεπόμενοι στη συμφωνία όροι για την έναρξη της ισχύος της και άρα, δεν υπάρχει κανένας λόγος να ψηφιστεί νέα διάταξη. 
Πέφτουν, συνεπώς, στο κενό όλα τα δήθεν επιχειρήματα της Αντιπολίτευσης και η παράγραφος 4 του άρθρου τέταρτου του νομοσχεδίου αποσύρεται ως περιττή. 
Ευχαριστώ πολύ.
(Θόρυβος στην Αίθουσα)","ΧΡΗΣΤΟΣ ΣΤΑΪΚΟΥΡΑΣ",476
"26259"," Ένας-ένας, κύριοι συνάδελφοι.
Θα λάβουν το λόγο ο κ. Λαφαζάνης, ο κ. Οικονόμου, ο κ. Κουίκ και η κ. Βούλτεψη. 
Ο κ. Λαφαζάνης έχει το λόγο.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"26260"," Κύριε Πρόεδρε, τα περί δημαγωγίας και όλα τα συναφή, του τα επιστρέφουμε του κυρίου Υπουργού, διότι είναι προφάσεις εν αμαρτίαις. Έχουμε μια άτακτη οπισθοχώρηση της Κυβέρνησης και μία νίκη της κοινοβουλευτικής προσπάθειας που έκανε ο ΣΥΡΙΖΑ.
(Χειρoκροτήματα από την πτέρυγα του ΣΥΡΙΖΑ-ΕΚΜ)
Δικαιωνόμαστε, γιατί από την πρώτη στιγμή που εισήχθη στην επιτροπή αυτή η επαίσχυντη ρύθμιση, εμείς την απορρίψαμε, την καταγγείλαμε και θέσαμε θέμα και συνταγματικότητας και φυσικά και θέμα ονομαστικής ψηφοφορίας. Νομίζω ότι αυτή η νίκη θα καταγραφεί και δίνει ελπίδα και φτερά σε όσους μάχονται για μια άλλη πολιτική και ένα άλλο ήθος στην πολιτική ζωή της χώρας.
(Χειρoκροτήματα από την πτέρυγα του ΣΥΡΙΖΑ-ΕΚΜ)
Θέλω να κλείσω, κύριε Πρόεδρε, λέγοντας επίσης, το εξής: Η απόσυρση αυτής της ρύθμισης αφήνει μετέωρη και απολύτως άκυρη τη συμφωνία με τη «SIEMENS». Συμφωνία με τη «SIEMENS» δεν υπάρχει! Τελείωσε!
(Χειρoκροτήματα από την πτέρυγα του ΣΥΡΙΖΑ-ΕΚΜ)
Αυτή η συμφωνία είναι αντισυνταγματική πλέον, νομικά άκυρη, δεν έχει καμμία απολύτως ισχύ, δεν μπορεί να παράγει έννομα αποτελέσματα. Γι’ αυτό ο ΣΥΡΙΖΑ θα διεκδικήσει το δίκιο του ελληνικού λαού και το συμφέρον του ελληνικού λαού μέχρι το τελευταίο λεπτό από τη «SIEMENS». Το συμφέρον της χώρας δεν μπορεί να το ταυτίζεται με τα συμφέροντα της «SIEMENS».
Ευχαριστώ, κύριε Πρόεδρε.
(Χειρoκροτήματα από την πτέρυγα του ΣΥΡΙΖΑ-ΕΚΜ)","ΠΑΝΑΓΙΩΤΗΣ ΛΑΦΑΖΑΝΗΣ",279
"26261"," Κύριε Λαφαζάνη, ως εκ τούτου εμμένετε στην ονομαστική ψηφοφορία;","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"26262"," Προφανώς, κύριε Πρόεδρε, δεν εμμένουμε, διότι την ονομαστική ψηφοφορία την προκαλέσαμε για τη συγκεκριμένη επίμαχη ρύθμιση.
Από τη στιγμή που η Κυβέρνηση αποσύρει την επίμαχη ρύθμιση, δεν έχει νόημα η ονομαστική ψηφοφορία.","ΠΑΝΑΓΙΩΤΗΣ ΛΑΦΑΖΑΝΗΣ",279
"26263"," Κύριε Πρόεδρε, με μεγάλη ικανοποίηση ακούσαμε σήμερα εδώ τη δήλωση του κυρίου Υπουργού.
 Η απόσυρση της παραγράφου 4 του άρθρου 4, δημιουργεί ικανοποίηση στη Δημοκρατική Αριστερά. Εμείς από την πρώτη στιγμή είχαμε δηλώσει και είχαμε πει συγκεκριμένα τη θέση μας, η οποία ήταν σταθερή και πριν τις εκλογές και βέβαια και σήμερα. 
Δεν ξέρω αν είναι εδώ ο σωστός τόπος και ο χρόνος για να αποκομίσουμε δάφνες νίκης, εμείς όμως λέμε κάτι πολύ συγκεκριμένο, κύριε Πρόεδρε, προς όλες τις πτέρυγες της Βουλής: Η Δημοκρατική Αριστερά τις θέσεις της δεν τις παζαρεύει και δεν τις διαπραγματεύεται. Υπ’ αυτήν την έννοια, θα πρέπει να έχουν όλοι καλά στο μυαλό τους ότι τίποτα δεν είναι δεδομένο, αν δεν ακούνε πολύ καλά τη Δημοκρατική Αριστερά. Χαιρόμαστε που μας ακούσατε. 
(Χειροκροτήματα από την πτέρυγα της ΔΗΜΑΡ)","ΒΑΣΙΛΕΙΟΣ ΟΙΚΟΝΟΜΟΥ",378
"26264"," Κύριε Πρόεδρε, είμαστε ικανοποιημένοι μόνο κατά το 50%. Για το υπόλοιπο 50% που είναι η ουσία, εμείς δεν είμαστε ικανοποιημένοι. Είναι πολύ απλό. 
Δεν υπήρχε λόγος ούτε στην προηγούμενη περίοδο της Βουλής η εξωδικαστική συμφωνία με τη «SIEMENS» να περάσει από τη Βουλή. Ο Υπουργός είχε το δικαίωμα να το υπογράψει. Προφανώς, πέρασε γιατί ο προηγούμενος Υπουργός έτσι ήθελε. Τώρα ο νέος Υπουργός υπέγραψε την ίδια σχεδόν συμφωνία και έγινε προσπάθεια να περάσει κυρίως και για την ουσία και για την μεταχρονολόγηση. Αυτό το επισημάναμε από την πρώτη ώρα πρώτοι στην επιτροπή. Ακούστε, λοιπόν, τι λέμε εμείς:
Το ότι δεν έρχεται στην Ολομέλεια της Βουλής, δεν σημαίνει ότι έφυγε από το κείμενο η υπογραφή του Υπουργού, δηλαδή, της ελληνικής Κυβέρνησης. Το 50% επετεύχθη. Τώρα, ζητάμε από τον Υπουργό να πάρει πίσω την υπογραφή. Και πρέπει να σεβαστεί η ελληνική Κυβέρνηση τη διακομματική επιτροπή της Βουλής, που στην προηγούμενη περίοδο αποφάσισε πολύ συγκεκριμένα πράγματα, στα οποία τουλάχιστον σε ό,τι αφορά τα δύο δισεκατομμύρια συμφωνήσαμε άπαντες για να υπάρξει διαφάνεια, σεβασμός στη δουλειά των συναδέλφων Βουλευτών -κάποιοι από τους οποίους ενδεχομένως είναι στη σημερινή Κυβέρνηση- για να αποκτήσουμε απόλυτη επαφή με το αίσθημα δικαίου των πολιτών έξω που περνούν πάρα πολύ άσχημα και κυρίως για να δείξουμε προς όλο τον κόσμο ότι αυτή η χώρα –το είπα κι χθες, κύριε Πρόεδρε- μπορεί να είναι πιο ικανή, ακόμα και από τη Νιγηρία, που κατόρθωσε να τιμωρήσει τη «SIEMENS» και να βάλει και κάποιους ανθρώπους μέσα. 
Άρα, λοιπόν, ορθώς δεν έρχεται στην Ολομέλεια. Τώρα ο κ. Στουρνάρας να πάρει την υπογραφή του πίσω.
Ευχαριστώ πολύ.
(Χειροκροτήματα από την πτέρυγα των Ανεξάρτητων Ελλήνων)","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"26265"," Κύριε Πρόεδρε, γίνεται μια συζήτηση, νομίζω, μέσα στην Αίθουσα, η οποία δεν γίνεται επί της ουσίας και δεν έγινε και χθες. 
Καταβάλλεται τώρα προσπάθεια να εμφανιστεί ως ήττα της Κυβέρνησης η απόσυρση αυτής της παραγράφου. Η ουσία, όμως, είναι άλλη: Υπήρξε ένα σκάνδαλο που λέγεται σκάνδαλο «SIEMENS», υπήρξε μια εξεταστική επιτροπή της Βουλής που άρχισε τις εργασίες της το Φεβρουάριο του 2010 και τον Ιανουάριο του 2011 δεν είχε ακόμη παραδώσει το πόρισμά της. Και όταν το παρέδωσε αυτό το πόρισμα, ήταν τέτοιο, όπου μόνο ο ΣΥΡΙΖΑ υπέβαλε σαράντα εννέα ενστάσεις, πλην όμως τώρα το υπερασπίζεται. Όσον αφορά τα πρόσωπα τα εμπλεκόμενα σε αυτό το πόρισμα, το κάθε κόμμα είχε κι από μια γνώμη, επομένως το ελληνικό Κοινοβούλιο συνεδρίασε σε εξεταστική επιτροπή και δεν έβγαλε συμπέρασμα. Τα δύο δισεκατομμύρια ευρώ ήταν κατ’ εκτίμηση. Σε όλον τον κόσμο έχουν γίνει τέτοιες συμφωνίες. Το αν μας αρέσει ή δεν μας αρέσει είναι άλλο πράγμα. Πρέπει, όμως, από μια επιτροπή να ξέρουμε ακριβώς πόσο είναι αυτό το ποσό. 
Όταν ξέρουμε ότι ο τζίρος της «SIEMENS» ήταν 3 δισεκατομμύρια ευρώ, τα 2 δισεκατομμύρια δεν μπορούσαν να είναι μίζες. Άρα, αυτό το μαξιμαλιστικό των 2 δισεκατομμυρίων ήταν για να αθωωθεί τελικά η «SIEMENS». 
Αυτήν τη στιγμή έχουμε επτά σταθμούς του μετρό που δεν λειτουργούν. Είναι λεφτά του ελληνικού λαού που έχουν δοθεί γι’ αυτόν το σκοπό. Εάν κάποιος έχει την άποψη ότι πρέπει να τα γκρεμίσουμε, να πάμε να τα γκρεμίσουμε. Αλλιώς, θα χαθούν και τα 800 εκατομμύρια και η Ευρωπαϊκή Ένωση θα ζητήσει πίσω τα λεφτά της συγχρηματοδότησης. 
Ας μην είμαστε υποκριτές σ’ αυτήν την Αίθουσα. Μια ολόκληρη επιτροπή δεν μπόρεσε να μας πει τελικά τι ποσό να αναζητήσουμε, διότι το κατ’ εκτίμηση δεν μου λέει τίποτα. Έχω μάθει στη ζωή μου να ξέρω στοιχεία. 
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού) 
Τελειώνω με αυτό.
Σύμφωνα με τη δικογραφία του Μονάχου, έρχονταν στη χώρα 10 με 15 εκατομμύρια το χρόνο. Αυτό επί δέκα δεν μας κάνει 1 δισεκατομμύριο. Ας μας πείτε, λοιπόν, κάποια στιγμή πόσα μας χρωστάει η «SIEMENS» να πάμε να τα πάρουμε, πολύ περισσότερο που από τη συμφωνία εξαιρείται το ποινικό μέρος, το οποίο συνεχίζει κανονικά.","ΣΟΦΙΑ ΒΟΥΛΤΕΨΗ",73
"26266"," Το λόγο έχει ο κ. Παππάς.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"26267"," Κύριε Πρόεδρε, η απόσυρση του αιτήματος της ονομαστικής ψηφοφορίας δεν μας βρίσκει σύμφωνους και δεικνύει ότι υπάρχει συναλλαγή. 
Δυστυχώς, η κοινοβουλευτική μας δύναμη, οι δεκαοκτώ Βουλευτές, δηλαδή αυτό το 7% των Ελλήνων ψηφοφόρων -7% σήμερα, 12% αύριο, 17% μεθαύριο ή δεν ξέρω πόσο- δεν μας επιτρέπει να θέσουμε αίτημα ονομαστικής ψηφοφορίας. Μας επιτρέπει, όμως, στο λίγο χρόνο που μου δίνετε…","ΧΡΗΣΤΟΣ ΠΑΠΠΑΣ",418
"26268"," Δεκαπέντε Βουλευτές χρειάζονται.","ΛΙΑΝΑ ΚΑΝΕΛΛΗ",182
"26269"," Δεν απευθύνομαι σε εσάς.
Κύριε Πρόεδρε, μπορούμε να θέσουμε αίτημα ονομαστικής ψηφοφορίας; Εμείς είμαστε νέοι στα κοινοβουλευτικά…","ΧΡΗΣΤΟΣ ΠΑΠΠΑΣ",418
"26270"," Να διαβάσετε τον Κανονισμό…","ΕΝΑΣ ΒΟΥΛΕΥΤΗΣ",NA
"26271"," Θα τον διαβάσουμε. Εσείς που τον διαβάσατε τόσα χρόνια είδαμε πού φέρατε την Ελλάδα! 
Οι κανονισμοί δεν λείπουν. Εμείς πιστεύουμε ότι αυτό που παίχτηκε σήμερα ήταν μια συναλλαγή και ένα θέατρο. Ο λαός μπορεί να κρίνει έξω και να καταλάβει ότι εδώ παίζεται ένα θέατρο. Η «SIEMENS» υποχρεούται να καταβάλει τα λεφτά; Εμείς λέμε να φέρουν πίσω τα κλεμμένα. Θα διεκδικήσουμε τα κλεμμένα; Υπάρχουν άτομα, Κοινοβουλευτικοί που έχουν πάρει λεφτά, αξιωματούχοι της Κυβέρνησής σας και των προηγουμένων κυβερνήσεων. Θα φέρουν πίσω τα λεφτά; 
Εάν, λοιπόν, μπορούμε να θέσουμε αίτημα ονομαστικής ψηφοφορίας, το θέτουμε. Ειδάλλως, αποχωρούμε.","ΧΡΗΣΤΟΣ ΠΑΠΠΑΣ",418
"26272"," Αυτήν τη στιγμή, όπως είναι η διαδικασία, δεν μπορεί να τεθεί, γιατί έχουμε διακόψει ήδη για την ψηφοφορία και δεν μπορεί να τεθεί θέμα νέας ονομαστικής ψηφοφορίας από άλλο κόμμα.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"26273"," Εμείς αποχωρούμε απ’ αυτό το θέατρο, κύριε Πρόεδρε.
(Στο σημείο αυτό αποχωρούν από την Αίθουσα οι Βουλευτές του Λαϊκού Συνδέσμου-Χρυσή Αυγή)","ΧΡΗΣΤΟΣ ΠΑΠΠΑΣ",418
"26274"," Το λόγο έχει ο κ. Σαχινίδης.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"26275"," Κύριε Πρόεδρε, τα τελευταία δύο χρόνια έχει διαμορφωθεί, απ’ ό,τι φαίνεται και από τις τοποθετήσεις που γίνονται από πολλούς συναδέλφους, μια λανθασμένη εντύπωση, ότι η απαξίωση του πολιτικού συστήματος, η οποία επιχειρείται, θα ωφελήσει κάποιους και θα ζημιώσει τα δυο κόμματα που είχαν την ευθύνη διακυβέρνησης της χώρας από το 1974 και μετά. 
Υπάρχουν, λοιπόν, κάποια κόμματα, τα οποία συστηματικά αναζητούν τρόπους να κατεδαφίσουν και να σπιλώσουν όλα τα πολιτικά κόμματα τα οποία είχαν κυβερνητικές ευθύνες, όλα τα πρόσωπα ανεξάρτητα από την πορεία και τη διαδρομή τους.
Εγώ θέτω ένα πολύ απλό ερώτημα σ’ αυτήν την Αίθουσα: Ποιος βγαίνει ωφελημένος από την απαξίωση του πολιτικού κόσμου; Βγαίνει ωφελημένη η Αριστερά, που στο κάτω-κάτω έχει και μια αντισυστημική στάση και απέναντι σ’ αυτήν την κρίση θα έπρεπε να είναι η κατ’ εξοχήν ωφελημένη; Όχι. Ωφελημένη από όλη αυτή την αμφισβήτηση του πολιτικού συστήματος βγήκε η άκρα Δεξιά στην πιο άγρια νεοναζιστική εκδοχή της. 
Τι κατάφεραν όλοι αυτοί οι οποίοι συναγελάζονταν στην Πλατεία Συντάγματος πέρυσι τον Ιούνιο αγκαλιά με τους Χρυσαυγίτες; Να φέρουν εδώ μέσα τους Χρυσαυγίτες. Η προσπάθεια την οποία κάνουν συστηματικά οι συνάδελφοι του ΣΥΡΙΖΑ να «ρίξουν λάσπη» πάνω στο ΠΑΣΟΚ και να πουν ότι «ξέρετε κάτι, το ΠΑΣΟΚ ένιωθε ενοχικά απέναντι σε αυτό στο ζήτημα και προσπαθούσε με κάθε τρόπο να φέρει αυτήν τη συμφωνία» είναι μια προσπάθεια η οποία λειτουργεί εις βάρος και των ιδίων, γιατί τελικά το μόνο το οποίο κάνουν είναι να νομιμοποιούν την πολιτική παρουσία της άκρας Δεξιάς.
Εμείς ποτέ δεν ισχυριστήκαμε ότι αν προκύψουν στοιχεία από τα οποία προκύπτουν ποινικές ευθύνες Ελλήνων, οι οποίοι υπερέβησαν τον όρκο τους, αυτοί δεν πρόκειται να οδηγηθούν στη δικαιοσύνη. Ας μας αποδείξουν οι συνάδελφοι του ΣΥΡΙΖΑ ότι κάτι αντίθετο προκύπτει μέσα από τη συμφωνία την οποία είχε αναλάβει να ετοιμάσει το Υπουργείο Οικονομικών σε συνεργασία με την εταιρεία «SIEMENS». Αλλά ας θυμηθούν ότι σε όλες τις προσπάθειες που έγιναν τα τελευταία εκατό χρόνια να αμφισβητηθεί το πολιτικό σύστημα και ιδιαίτερα όλοι όσοι ανέλαβαν κυβερνητικές ευθύνες, σπανίως η Aριστερά βγήκε κερδισμένη. Ο μόνος που βγήκε κερδισμένος από την ισοπέδωση του πολιτικού συστήματος ήταν ο φασισμός και ο ναζισμός.
Σας ευχαριστώ.
(Χειροκροτήματα από την πτέρυγα του ΠΑΣΟΚ)","ΦΙΛΙΠΠΟΣ ΣΑΧΙΝΙΔΗΣ",454
"26276"," Ο κ. Χαλβατζής έχει το λόγο.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"26277"," Κύριε Πρόεδρε, και στην Ολομέλεια και στην Επιτροπή το Κομμουνιστικό Κόμμα Ελλάδος υποστήριξε τη θέση ότι είναι συνολικά άκυρη η συμφωνία του ελληνικού δημοσίου με τη «SIEMENS», γιατί είναι βλαπτική για τα συμφέροντα των εργαζομένων, για τα συμφέροντα συνολικά του ελληνικού λαού. 
Ζητήσαμε την απόσυρση της παραγράφου 4 του άρθρου 4 και η Κυβέρνηση και ο Υπουργός θα έπρεπε στη συζήτηση του νομοσχεδίου να προχωρήσει στην απόσυρση αυτή. Έστω και αργά, καλά έκανε.","ΣΠΥΡΙΔΩΝ ΧΑΛΒΑΤΖΗΣ",534
"26278"," Κύριε Πρόεδρε, το λόγο παρακαλώ.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"26279"," Το λόγο, κύριε Πρόεδρε.","ΠΑΝΑΓΙΩΤΗΣ ΛΑΦΑΖΑΝΗΣ",279
"26280"," Κατ’αρχάς έγινε μια συζήτηση των Κοινοβουλευτικών Εκπροσώπων επί της πρότασης του Υπουργού της τροπολογίας για το άρθρο επί του οποίου είχε κατατεθεί ονομαστική ψηφοφορία. Δεν προβλέπεται να ξεκινήσουμε νέο γύρο συζητήσεων.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"26281"," Ούτε αυτή η συζήτηση προβλέπεται.","ΖΩΗ ΚΩΝΣΤΑΝΤΟΠΟΥΛΟΥ",272
"26282"," Θα απαντήσετε από ό,τι καταλαβαίνω σε μια πολιτική τοποθέτηση του Κοινοβουλευτικού Εκπροσώπου του ΠΑΣΟΚ, η οποία είναι πολιτική και δεν αφορά το άρθρο.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"26283"," Όχι, δεν είναι πολιτική, κύριε Πρόεδρε.","ΠΑΝΑΓΙΩΤΗΣ ΛΑΦΑΖΑΝΗΣ",279
"26284"," Ένα λεπτό, κυρίες και κύριοι συνάδελφοι, για να συνεννοηθούμε. Δεν μπορεί να δώσω το λόγο και να ξεκινήσουμε νέο γύρο συζητήσεως, διότι επί της δικής σας τοποθέτησης θα πρέπει να απαντήσουν ο Υπουργός και ο Κοινοβουλευτικός Εκπρόσωπος.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"26285"," Έκανε ένα ατόπημα ο εκπρόσωπος του ΠΑ.ΣΟ.Κ. Είναι ντροπή να το λέει αυτό, να συγκρίνει την Αριστερά με την άκρα Δεξιά.","ΠΑΝΑΓΙΩΤΗΣ ΛΑΦΑΖΑΝΗΣ",279
"26286"," Δεν το είπα αυτό.","ΦΙΛΙΠΠΟΣ ΣΑΧΙΝΙΔΗΣ",454
"26287"," Το είπατε. Δείτε τα Πρακτικά. Να το πάρετε πίσω.","ΠΑΝΑΓΙΩΤΗΣ ΛΑΦΑΖΑΝΗΣ",279
"26288"," Κύριε Πρόεδρε, το λόγο παρακαλώ.
(Θόρυβος στην Αίθουσα)","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"26289"," Ως τι ζητάτε το λόγο τώρα;","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"26290"," Ως Κοινοβουλευτικός Εκπρόσωπος.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"26291"," Μα, ήταν ο κ. Λαφαζάνης, απήντησε.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"26292"," Κοιτάξτε, κύριε Πρόεδρε…","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"26293"," Θα κάνουμε δεύτερο γύρο συζήτησης;","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"26294"," Η ανακοίνωση μιας έντρομης Κυβέρνησης ότι αποσύρει την ονομαστική ψηφοφορία …","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"26295"," Μα, αυτά τα είπε ο κ. Λαφαζάνης, κύριε Παπαδημούλη.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"26296"," Ακούστε, κύριε Πρόεδρε.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"26297"," Επί ποίου θέματος;","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"26298"," Γίνεται στη διάρκεια της συζήτησης ενός νομοσχεδίου …","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"26299"," Όχι, κύριε Παπαδημούλη, λείπατε. Διακόψαμε για εκείνο και συζητήσαμε επί της ψηφοφορίας. Είπα ότι γίνεται ψηφοφορία.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"26300"," Σας ζητώ το λόγο.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"26301"," Κύριε Παπαδημούλη, ήσασταν εκτός και με συγχωρείτε πάρα πολύ, αλλά δεν το καταλάβατε. 
(Θόρυβος από την πτέρυγα του ΣΥΡΙΖΑ-ΕΚΜ)","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"26302"," Δεν μπορείτε να μην δώσετε το λόγο.","ΖΩΗ ΚΩΝΣΤΑΝΤΟΠΟΥΛΟΥ",272
"26303"," Ζητώ και εγώ το λόγο.","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"26304"," Δεν έχετε τη δυνατότητα, κύριε Πρόεδρε, σε μια συζήτηση που γίνεται σε διακοπή, εκτός του πλαισίου που υπήρχε μέχρι τότε, να αποφασίσετε ποιος θα μιλάει και ποιος δεν θα μιλάει. Ζητώ, λοιπόν, το λόγο για ένα λεπτό.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"26305"," Παρακαλώ, για να συνεννοηθούμε, διότι σ’ αυτήν την Αίθουσα καλό είναι να συνεννοούμαστε. Επειδή λείπατε: ολοκληρώθηκε η συζήτηση μετά την ομιλία του κυρίου Υπουργού για το νομοσχέδιο του Υπουργείου Αμύνης και όπως πάντα γίνεται και μας επιτρέπει και μας επιβάλλει ο Κανονισμός, επειδή εκκρεμούσε η ονομαστική ψηφοφορία του ΣΥΡΙΖΑ-ΕΚΜ, ανέγνωσα ότι διακόπτουμε τη συνεδρίαση για την ψηφοφορία επί του άρθρου 4.  
Ο κύριος Υπουργός, με βάση τον Κανονισμό ζήτησε το λόγο και έκανε μία τροποποίηση επί του άρθρου το οποίο θα ψηφίζαμε με την ονομαστική ψηφοφορία που κατατέθηκε από το ΣΥΡΙΖΑ. Θεώρησα σωστό οι Κοινοβουλευτικοί Εκπρόσωποι των κομμάτων να πάρουν το λόγο επί της τοποθέτησης του κυρίου Υπουργού. Από εκεί και πέρα ο κ. Λαφαζάνης τοποθετήθηκε. Ο ΣΥΡΙΖΑ έχει τοποθετηθεί επί του θέματος. Αυτά δηλαδή τα οποία λέτε είναι επανάληψη αυτών που είπε ο  κ. Λαφαζάνης, ίσως γιατί λείπατε. Αυτήν τη στιγμή λοιπόν έχει ολοκληρωθεί ο κύκλος των Κοινοβουλευτικών Εκπροσώπων.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"26306"," Κύριε Πρόεδρε…","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"26307"," Επιτρέψτε μου ένα λεπτό, μην με διακόπτετε.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"26308"," Σας επιτρέπω, αλλά να μου επιτρέψετε κι εσείς. Εγώ θα είχα ήδη τελειώσει. Εσείς μιλάτε πέντε λεπτά.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"26309"," Γιατί λείπατε, κύριε Παπαδημούλη. Αν ήσασταν παρών, δεν θα γινόταν αυτό.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"26310"," Υπάρχει προσβλητική για το ΣΥΡΙΖΑ αναφορά του κ. Σαχινίδη και καταλαβαίνετε ότι για λόγους τάξης και πολιτικής, ηθικής και κοινοβουλευτικής πρέπει να μου δώσετε το λόγο.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"26311"," Άρα, επ’ αυτού απαντήστε, όχι στον Υπουργό και όλα τα σχετικά που μου λέτε. Γι’ αυτό σας ρώτησα γιατί θέλετε το λόγο και μου είπατε για να απαντήσετε στον Υπουργό.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"26312"," Είναι προφανές.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"26313"," Όχι, μην τα αλλάζετε.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"26314"," Ζητώ το λόγο για ένα λεπτό, για να απαντήσω στην ανιστόρητη ύβρη του κ. Σαχινίδη, την οποία διακινούν πάρα πολλά παπαγαλάκια. 
(Θόρυβος στην Αίθουσα)","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"26315"," Κύριε Παπαδημούλη, επιτρέψτε μου να σας πω ότι ανεξαρτήτως αν κάποιος συμφωνεί ή δεν συμφωνεί με τον κ. Σαχινίδη, δεν μπορούμε να του απαγορεύσουμε να εκφράσει αυτά που πιστεύει και αυτά που θέλει. Κανείς δεν θα βάλει φραγμό σε κανένα συνάδελφο.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"26316"," Διεκδικώ να υπερασπίσω την αλήθεια και την τιμή της Αριστεράς…","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"26317"," Μα, αφού ο κ. Σαχινίδης μιλούσε μετά από εσάς, πώς να το κάνουμε αυτό; Δεν έχετε το λόγο..","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"26318"," Παραβιάζετε τον Κανονισμό συνεχώς.
(Θόρυβος από την πτέρυγα της Νέας Δημοκρατίας)","ΖΩΗ ΚΩΝΣΤΑΝΤΟΠΟΥΛΟΥ",272
"26319"," Σας παρακαλώ να διατηρήσετε την ψυχραιμία σας και να μάθετε να ακούτε κυρίως και να μην παραβιάζει κανείς τον Κανονισμό.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"26320"," Κι εσείς το ίδιο.","ΖΩΗ ΚΩΝΣΤΑΝΤΟΠΟΥΛΟΥ",272
"26321"," Κάποιος μου κλείνει το μικρόφωνο. Δώσατε εντολή να μου κλείσουν το μικρόφωνο, κύριε Πρόεδρε; Σας ψήφισε όλη η Αίθουσα για Πρόεδρο!","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"26322"," Δίνετε εντολή να κλείνουν τα μικρόφωνα;
(Θόρυβος στην Αίθουσα)","ΖΩΗ ΚΩΝΣΤΑΝΤΟΠΟΥΛΟΥ",272
"26323"," Κυρίες και κύριοι συνάδελφοι, εισερχόμαστε στην ψηφοφορία.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"26324"," Ποιου νομοσχεδίου;","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"26325"," Ερωτάται το Σώμα: Γίνεται δεκτό το άρθρο 4, όπως τροποποιήθηκε από τον κύριο Υπουργό;","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"26326"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"26327"," Συνεπώς, το άρθρο 4 έγινε δεκτό, όπως τροποποιήθηκε από τον κύριο Υπουργό, κατά πλειοψηφία.
 Ολοκληρώνεται η ψηφοφορία και η διαδικασία επί του άρθρου 4.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"26328"," Είναι ντροπή αυτό που κάνετε!","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"26329"," Τι πράγματα είναι αυτά;","ΠΑΝΑΓΙΩΤΗΣ ΚΑΜΜΕΝΟΣ",181
"26330"," Δεν μπορεί να ζητούν το λόγο Βουλευτές και να μην τους τον δίνετε. Έχετε παραβιάσει τον Κανονισμό και τα καθήκοντά σας! 
(Θόρυβος στην Αίθουσα)","ΖΩΗ ΚΩΝΣΤΑΝΤΟΠΟΥΛΟΥ",272
"26331"," Εισερχόμαστε στην ψήφιση του ακροτελεύτιου άρθρου.
Ερωτάται το Σώμα: Γίνεται δεκτό το ακροτελεύτιο άρθρο;","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"26332"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"26333"," Το ακροτελεύτιο άρθρο έγινε δεκτό κατά πλειοψηφία.
Συνεπώς, το νομοσχέδιο του Υπουργείου Οικονομικών «Κύρωση της Πράξης Νομοθετικού Περιεχομένου «Ρυθμίσεις θεμάτων κεφαλαιακής ενίσχυσης των πιστωτικών ιδρυμάτων», της Πράξης Νομοθετικού Περιεχομένου «Ρυθμίσεις θεμάτων εφαρμογής των ν. 3864/2010, 4021/2011, 4046/2012, 4051/2012 και 4071/2012», της Πράξης Νομοθετικού Περιεχομένου «Ρυθμίσεις θεμάτων δημοσίευσης οικονομικών εκθέσεων πιστωτικών ιδρυμάτων και θυγατρικών τους, οι οποίες δραστηριοποιούνται στο χρηματοοικονομικό τομέα» και άλλες διατάξεις του Υπουργείου Οικονομικών» έγινε δεκτό, επί της αρχής και επί των άρθρων.
Ερωτάται το Σώμα: γίνεται δεκτό το νομοσχέδιο στο σύνολό του;","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"26334"," Μάλιστα, μάλιστα.","ΠΟΛΛΟΙ ΒΟΥΛΕΥΤΕΣ",NA
"26335"," 
Ψήφιση στο σύνολο του σχεδίου νόμου του Υπουργείου Οικονομικών «Κύρωση της Πράξης Νομοθετικού Περιεχομένου «Ρυθμίσεις θεμάτων κεφαλαιακής ενίσχυσης των πιστωτικών ιδρυμάτων», της Πράξης Νομοθετικού Περιεχομένου «Ρυθμίσεις θεμάτων εφαρμογής των νόμων 3864/2010, 4021/2011, 4046/2012, 4051/2012 και 4071/2012», της Πράξης Νομοθετικού Περιεχομένου «Ρυθμίσεις θεμάτων δημοσίευσης οικονομικών εκθέσεων πιστωτικών ιδρυμάτων και θυγατρικών τους, οι οποίες δραστηριοποιούνται στο χρηματοοικονομικό τομέα» και άλλες διατάξεις του Υπουργείου Οικονομικών».
Ερωτάται το Σώμα: Γίνεται δεκτό το νομοσχέδιο και στο σύνολο;","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"26336"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"26337"," Το νομοσχέδιο έγινε δεκτό και στο σύνολο κατά πλειοψηφία.
Συνεπώς, το νομοσχέδιο του Υπουργείου Οικονομικών «Κύρωση της Πράξης Νομοθετικού Περιεχομένου «Ρυθμίσεις θεμάτων κεφαλαιακής ενίσχυσης των πιστωτικών ιδρυμάτων», της Πράξης Νομοθετικού Περιεχομένου «Ρυθμίσεις θεμάτων εφαρμογής των ν. 3864/2010, 4021/2011, 4046/2012, 4051/2012 και 4071/2012», της Πράξης Νομοθετικού Περιεχομένου «Ρυθμίσεις θεμάτων δημοσίευσης οικονομικών εκθέσεων πιστωτικών ιδρυμάτων και θυγατρικών τους, οι οποίες δραστηριοποιούνται στο χρηματοοικονομικό τομέα» και άλλες διατάξεις του Υπουργείου Οικονομικών» έγινε δεκτό κατά πλειοψηφία σε μόνη συζήτηση επί της αρχής, των άρθρων και του συνόλου και έχει ως εξής: 
(Να μπει το κείμενο του νομοσχεδίου)","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"26338"," Κυρίες και κύριοι συνάδελφοι, παρακαλώ το Σώμα να εξουσιοδοτήσει το Προεδρείο για την υπ’ ευθύνη του επικύρωση των Πρακτικών ως προς την ψήφιση στο σύνολο του παραπάνω νομοσχεδίου.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"26339"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"26340"," Το Σώμα παρέσχε τη ζητηθείσα εξουσιοδότηση.
Επανερχόμεθα στη συζήτηση του νομοσχεδίου του Υπουργείου Εθνικής Άμυνας.
Το λόγο έχει ο κ. Βαρβιτσιώτης και μετά ο κ. Παπαδημούλης.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"26341"," Κύριε Πρόεδρε, νομίζω ότι η εικόνα που έδειξε η Αίθουσα αυτή τη στιγμή ήταν απαράδεκτη, γιατί δεν μπορεί κόμματα να επικαλούνται τον Κανονισμό, χωρίς να τον γνωρίζουν και να δημιουργούνται εντυπώσεις στη διαδικασία και όχι στην ουσία. Σας παρακαλώ, κύριε Πρόεδρε, να προστατεύσετε το δικαίωμά μου να ομιλήσω απέναντι στις φωνασκίες συγκεκριμένων συναδέλφων, που το μόνο που κάνουν είναι να φωνασκούν είτε βρίσκονται στην Αίθουσα είτε εκτός αυτής.","ΜΙΛΤΙΑΔΗΣ ΒΑΡΒΙΤΣΙΩΤΗΣ",52
"26342"," Αυτή είναι κοινοβουλευτική διαδικασία, κύριε Πρόεδρε; Δίνετε το λόγο σε ομιλητές…","ΖΩΗ ΚΩΝΣΤΑΝΤΟΠΟΥΛΟΥ",272
"26343"," Κυρία Κωνσταντοπούλου, δεν είναι καφενείο ούτε κομμωτήριο η Βουλή! Σιωπήστε επιτέλους!","ΦΩΤΕΙΝΗ ΠΙΠΙΛΗ",430
"26344"," Νομίζω ότι το Προεδρείο έχει τη δυνατότητα να προστατεύσει τον ομιλητή. 
Θα ήθελα να πω και κάτι άλλο: Όποιοι νομίζετε ότι θα μετατρέψετε τη Βουλή σε αρένα μ’ αυτόν τον τρόπο νομίζω ότι το μόνο που θα κάνετε είναι να καταδικάσετε τον εαυτό σας. Η Αριστερά είχε, χρόνια τώρα σ’ αυτήν την Αίθουσα, μία παράδοση σεβασμού στις διαδικασίες κι αυτόν το σεβασμό, που έχουν επιδείξει γενναίοι άνθρωποι της Αριστεράς που κάθισαν στα έδρανα αυτά πριν από εσάς, καθώς και οι έμπειροι που συμμετέχουν στην Παράταξή σας, και αυτή τη διδαχή, καλό είναι να τα παρακολουθήσετε ιδιαίτερα, εφόσον έχετε αναλάβει το ρόλο της Αξιωματικής Αντιπολίτευσης και φιλοδοξείτε μεθαύριο να κερδίσετε και τη διακυβέρνηση. Γιατί η Βουλή έχει διαδικασία κι αυτό το οποίο δεν μπορεί να γίνει στη Βουλή είναι η φίμωση της οποιασδήποτε άποψης. Όμως αυτή θα πρέπει να εκφράζεται με τρόπο, ύφος και στην ώρα στην οποία προβλέπεται από τον Κανονισμό. 
Μπαίνω όμως στο θέμα του νομοσχεδίου, κύριε Πρόεδρε, γιατί αρκετά ασχοληθήκαμε μ’ αυτά.
Νομίζω, κύριε Πρόεδρε, ότι αυτό που ζήσαμε χθες…","ΜΙΛΤΙΑΔΗΣ ΒΑΡΒΙΤΣΙΩΤΗΣ",52
"26345"," Κύριε Πρόεδρε, σπέρνετε ανέμους και θα θερίσετε θύελλες με αυτές τις συμπεριφορές σας!","ΒΑΣΙΛΕΙΟΣ ΚΑΠΕΡΝΑΡΟΣ",185
"26346"," Κύριοι συνάδελφοι, είμαι ανοιχτός στην κριτική, αλλά δεν είμαι ανοιχτός στη διακοπή. Όταν θα γραφτείτε, θα έχετε το χρόνο να τοποθετηθείτε. Αυτού του είδους το ύφος δεν σας τιμά!
Κύριε Πρόεδρε, το φαινόμενο που είδαμε χθες, να διαδηλώνουν ένστολοι αξιωματικοί, νομίζω ότι θα πρέπει να μας ανησυχήσει όλους και θα πρέπει να μας κάνει να αισθανθούμε πολύ πιο κοντά στους ενστόλους, στα στελέχη των Ενόπλων Δυνάμεων και των Σωμάτων Ασφαλείας, στο πλαίσιο των περικοπών που προγραμματίζονται. Δεν μπορούμε να βάλουμε όλα τα ειδικά μισθολόγια σ’ έναν κουβά. Δεν μπορούμε να βάλουμε το ειδικό μισθολόγιο των στελεχών των Ενόπλων Δυνάμεων στον ίδιο κουβά με αυτό που βάζουμε άλλα ειδικά μισθολόγια, διότι είναι οι μόνοι που δεν αμείβονται με υπερωριακή εργασία, γιατί είναι οι μόνοι που δεν παίρνουν τις διετίες, όπως προβλέπεται από το Ενιαίο Μισθολόγιο και γιατί καμμία από τις παροχές του κράτους προς τους αξιωματικούς και τα στελέχη των Ενόπλων Δυνάμεων δεν έχει υλοποιηθεί στο βαθμό που πρέπει, όπως η στέγαση, ιδιαίτερα στις ακριτικές περιοχές. 
Και βεβαίως, δεν μπορώ να δεχθώ την οποιαδήποτε λογική εκφράζεται από τον οποιονδήποτε  - συγχαίρω τον Α/ΓΕΕΘΑ για τη στάση του- ότι δηλαδή διακρίνουμε τους αξιωματικούς σε μάχιμους ή μη και ότι, για παράδειγμα, άλλος πετάει και άλλος εξοπλίζει το αεροπλάνο κι αυτός ο μηχανικός που φτιάχνει το αεροπλάνο με το οποίο πετάει ένας πιλότος ή αυτός που φυλάει το στρατόπεδο ή αυτός που βρίσκεται στο κέντρο επιχειρήσεων δεν είναι μάχιμοι. 
Ας είμαστε ειλικρινείς. Οι περικοπές προβλέπονται από τη Σύμβαση που κυρώσαμε στις 12 Φεβρουαρίου κι έπρεπε να είχαν γίνει στα ειδικά μισθολόγια μέσα στο πρώτο εξάμηνο. Η αλήθεια, κύριε Υπουργέ, είναι ότι οι Ένοπλες Δυνάμεις έχουν μία τεράστια ακίνητη περιουσία κι έχουν και εξοπλισμό και υλικό, που ενδεχομένως δεν χρησιμοποιείται σήμερα και θα μπορούσατε πολύ περισσότερο να κινηθείτε στην αξιοποίηση αυτής της περιουσίας με πειστικά χρονοδιαγράμματα. 
Αυτό το οποίο υφίσταται το σύνολο της ελληνικής κοινωνίας υπό την πίεση των δανειστών για περικοπές είναι το κόστος της αναξιοπιστίας. Διότι, δύο χρόνια λέγαμε ότι θα αξιοποιήσουμε την ακίνητη περιουσία και δεν κάναμε τίποτα. Δύο χρόνια λέγαμε ότι θα προχωρήσουμε σε ιδιωτικοποιήσεις και δεν κάναμε τίποτα. Δύο χρόνια λέγαμε ότι θα πατάξουμε τη φοροδιαφυγή και είναι πενιχρά τα αποτελέσματα της πάταξης της φοροδιαφυγής και βεβαίως, όταν λέμε ότι θα υιοθετήσουμε τέτοιες πολιτικές, κανείς δεν μας εμπιστεύεται. Και ξέρω ότι η Κυβέρνηση θα προσπαθήσει σε αυτή την κατεύθυνση. 
Αλλά, κύριε Πρόεδρε, κυρίες και κύριοι συνάδελφοι, νομίζω ότι αυτή η προσπάθεια θα πρέπει να συνοδευτεί και από μία πολιτική ομοθυμία. Διότι, δεν μπορώ να ακούω και να βλέπω ανθρώπους, που μέχρι προχθές κατέκριναν τα στελέχη των Ενόπλων Δυνάμεων και των Σωμάτων Ασφαλείας όταν έκαναν τη δουλειά τους, να βρίσκονται στο πεζοδρόμιο μαζί τους ή κάποιους που θέλουν να τους υποκαταστήσουν, γιατί θα ήθελαν να φοράνε στολή παρ’ ότι δεν πέρασαν ποτέ από σχολές αξιωματικών για να μάθουν σεβασμό στους νόμους, να χύνουν κροκοδείλια δάκρυα, αλλά να μην μας λένε από πού θα βρεθούν τα δημοσιονομικά ισοδύναμα. Κάθε φορά που πάμε να ακουμπήσουμε κάτι άλλο, πάλι βρίσκονται πίσω από αυτούς οι οποίοι διαδηλώνουν και αντιδρούν.
Εγώ πιστεύω ότι θα έπρεπε να κοιτάξουμε επιτέλους το μισθολογικό κόστος των οργανισμών οι οποίοι πάνε σε συγχώνευση ή κατάργηση και να δούμε τρόπους μέσα από τους οποίους αυτό το μισθολογικό κόστος να μη μείνει ανέπαφο είτε με επέκταση της εφεδρείας είτε με άλλους τρόπους. Και να μην πάμε στον άκριτο, άδικο περιορισμό του ειδικού μισθολογίου των Σωμάτων Ασφαλείας και των Ενόπλων Δυνάμεων.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή) 
Ζητώ την ανοχή σας, κύριε Πρόεδρε, λόγω και όλων των προηγουμένων.
Κλείνοντας, κύριε Πρόεδρε, θέλω να πω κάτι. Οι κρίσεις της ηγεσίας των Ενόπλων Δυνάμεων γίνονται το πρώτο δεκαπενθήμερο του Μαρτίου. Ίσως θα πρέπει να εξεταστεί η μετάθεση του χρόνου αυτού, να πάμε στον Ιούνιο, για να πάμε σε μία λογική, ώστε μέσα στο καλοκαίρι να γίνονται και όλες οι μετακινήσεις των αξιωματικών, να μην ανατρέπεται η οικογενειακή ισορροπία, ιδιαίτερα δε τη στιγμή που ακόμα και οι ανώτατοι αξιωματικοί αμείβονται ελάχιστα σε σχέση με το κόστος της ζωής.
Θα σας πω μόνο ένα στοιχείο και θα κλείσω με αυτό. Σήμερα στο Στρατό Ξηράς και λόγω των δανείων που έχουν πάρει οι αξιωματικοί μας από το Ταχυδρομικό Ταμιευτήριο και το Ταμείο Παρακαταθηκών και Δανείων, από τα σαράντα επτά χιλιάδες στελέχη των Ενόπλων Δυνάμεων, στην τσέπη, τα είκοσι ένα χιλιάδες –στο Στρατό Ξηράς και όχι μόνο- από αυτά παίρνουν κάτω από 1.000 ευρώ. Τριάντα τέσσερις χιλιάδες διακόσιοι παίρνουν μισθό κάτω των 1.200 ευρώ. Σαράντα τρεις χιλιάδες διακόσιοι παίρνουν μισθό κάτω των 1500 ευρώ. Και από το σύνολο των στελεχών των Ενόπλων Δυνάμεων μόνο τρεις χιλιάδες εξακόσιοι αμείβονται με μισθό άνω των 1500 ευρώ.
Αυτό ας το αντιληφθούν και οι Έλληνες πολίτες, αλλά και όσοι υπηρετούν σε άλλες κατηγορίες ειδικών μισθολογίων που ξέρουν τι παίρνουν στην τσέπη, για να δούμε τι ζητάμε από τις Ένοπλες Δυνάμεις σήμερα.
Ευχαριστώ, κύριε Πρόεδρε.
(Χειροκροτήματα από την πτέρυγα της Νέας Δημοκρατίας)","ΜΙΛΤΙΑΔΗΣ ΒΑΡΒΙΤΣΙΩΤΗΣ",52
"26347"," Το λόγο έχει ζητήσει ο Πρόεδρος των Ανεξαρτήτων Ελλήνων κ. Καμμένος.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"26348"," Κύριε Πρόεδρε, κατ’ αρχάς θέλω να δηλώσω: Μαθήματα κοινοβουλευτικής συμπεριφοράς, δημοκρατίας και πατριωτισμού δεν δεχόμαστε από αγορητές που στο παρελθόν θεωρούσαν ότι είναι δικαίωμα του καθενός να καίει την ελληνική σημαία για την οποία πολεμούν, πεθαίνουν και τυλίγονται τα στελέχη των Ενόπλων Δυνάμεων.
Το δεύτερο είναι ότι σας ζήτησα το λόγο προηγουμένως για το θέμα της απόσυρσης της τροπολογίας. Θέλω να διευκρινίσει η Κυβέρνηση ότι η απόσυρση της τροπολογίας -που αυτή η τροπολογία δίνει τη δυνατότητα να υπογράψει τη συμφωνία ο Υπουργός Οικονομικών κ. Στουρνάρας- σημαίνει ότι δεν θα υπογραφεί η συμφωνία, ότι δεν θέλει και ότι δεν έχει την εξουσιοδότηση; Ή σημαίνει ότι παρακάμπτεται Βουλή λόγω του ότι κινδυνεύει η κυβερνητική συμμαχία;
Διότι, αν θεωρεί η Κυβέρνηση ότι αποσύρει την τροπολογία για να μη μπει στη βάσανο της ψηφίσεως και εν συνεχεία, ο κύριος Υπουργός Οικονομικών θα πάει να υπογράψει τη Σύμβαση με τη «SIEMENS», σας δηλώνουμε ρητά και κατηγορηματικά ότι αυτό αποτελεί κοινοβουλευτικό πραξικόπημα, παραβίαση ουσιαστικά της κοινοβουλευτικής πρακτικής και θεωρούμε ότι πλέον εγείρονται θέματα ποινικών ευθυνών για όποιον αυθαίρετα υπογράψει σύμβαση που ζημιώνει τον ελληνικό λαό κατά 2 δισεκατομμύρια ευρώ, ποσό το οποίο έκρινε η Εξεταστική Επιτροπή για τη «SIEMENS» ότι είναι αυτό που οφείλει η Ελλάδα να ζητήσει ως αποζημίωση, υπογεγραμμένο από το σύνολο των Βουλευτών όλων των κομμάτων που συμμετείχαμε τότε ως Βουλευτές και ως κόμματα στην εξεταστική των πραγμάτων επιτροπή.
Θέλω μια απάντηση τώρα, κύριε Πρόεδρε και να καταγραφεί στα Πρακτικά: Η Κυβέρνηση αποσύρει την τροπολογία, διότι κάνει πίσω στη Σύμβαση με τη «SIEMENS» ή η Κυβέρνηση αποσύρει την τροπολογία, παρακάμπτει τη Βουλή και θα υπογράψει τη Σύμβαση με τη «SIEMENS»; Ένα «ναι» ή ένα «όχι».
(Χειροκροτήματα από την πτέρυγα των Ανεξαρτήτων Ελλήνων)","ΠΑΝΑΓΙΩΤΗΣ ΚΑΜΜΕΝΟΣ",181
"26349"," Κυρίες και κύριοι συνάδελφοι, θα παρακαλούσα να μη γυρίσουμε στο προηγούμενο θέμα.
Πρώτον, ο κύριος Υπουργός ανέλυσε με τη δήλωσή του γιατί αποσύρει την παράγραφο 4 στο άρθρο 4. Δεύτερον, έχετε κάθε δικαίωμα ελέγχου μέσω ερώτησης, επερώτησης για οποιοδήποτε τέτοιο ζήτημα που η Κυβέρνηση θα απαντήσει. Τρίτον, εγώ, ως Πρόεδρος της Βουλής, δεν μπορώ να σας απαντήσω επ’ αυτού. Ήταν εδώ, έγινε ένας κύκλος συζητήσεως στην τοποθέτηση του κυρίου Υπουργού και επειδή ακριβώς βάλατε αυτό το ζήτημα, θέλω να ξανατονίσω ότι το Προεδρείο κινείται με βάση τον Κανονισμό. Πουθενά στον Κανονισμό δεν προβλέπεται όταν ξεκινήσουμε την ψηφοφορία να δοθεί λόγος σε Βουλευτές.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"26350"," Ούτε απόσυρση προβλέπεται.","ΖΩΗ ΚΩΝΣΤΑΝΤΟΠΟΥΛΟΥ",272
"26351"," Μόνο στην περίπτωση που ο Υπουργός, όταν ξεκινήσει η ψηφοφορία, αλλάξει το άρθρο επί του οποίου γίνεται η ψηφοφορία -δεν μπορεί να αλλάξει άλλο- πράγμα και το οποίο έγινε, γι’ αυτό και έδωσα την ευχέρεια στους Κοινοβουλευτικούς Εκπροσώπους όλων των κομμάτων της Βουλής, ώστε να τοποθετηθούν τα κόμματα. Από εκεί και πέρα, προχωρήσαμε στην ψηφοφορία.
Κατά συνέπεια, θεωρώ ότι οι φωνές κάποιων που χωρίς περίσκεψη και ψυχραιμία έλεγαν ότι παραβιάζεται ο Κανονισμός από το Προεδρείο, ήταν στο κενό, διότι ο Κανονισμός δεν παραβιάστηκε. Έγινε συζήτηση από όλα τα κόμματα, δόθηκε άνετα ο λόγος σε όλα τα κόμματα, τοποθετήθηκαν επί του κυρίου Υπουργού και ο κανονισμός δεν παραβιάστηκε.
Τώρα γεννάται το θέμα: Κάθε φορά που ένας Κοινοβουλευτικός Εκπρόσωπος θα αναφέρεται στην πολιτική ενός άλλου κόμματος, θα του απαντά το άλλο κόμμα; Προβλέπεται αυτό; Προσωπικά, πιστεύω ότι ο πολιτικός διάλογος γίνεται με τους κανόνες που ορίζει ο Κανονισμός. Δεύτερον, σε κανέναν συνάδελφο δεν μπορούμε να του υπαγορεύσουμε τι θα πει. Όλοι είμαστε ελεύθεροι να εκφραστούμε με την κοσμιότητα και την αξιοπρέπεια προς τους πολιτικούς με τους οποίους έχουμε μια διαφορετική εκτίμηση, αλλά δεν νομίζω ότι είναι εικόνα αυτή.
Θεωρώ, λοιπόν, ότι, αν κάποιοι έχασαν την ψυχραιμία τους και η εικόνα της Βουλής -απαντώ και στα άλλα που ετέθησαν- δεν ήταν η πρέπουσα, έχουμε όλοι, ως ώριμοι άνθρωποι, τη δυνατότητα να συζητήσουμε με ψυχραιμία. Κατά συνέπεια, παραβίαση του Κανονισμού δεν υπήρξε και η απάντηση την οποία ζητήσατε δόθηκε, κατά τη γνώμη μου, στην αρχή, αλλά έχετε το δικαίωμα -σας επαναλαμβάνω- να επανέλθετε.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"26352"," Κύριε Πρόεδρε, μπορώ να έχω το λόγο;","ΠΑΝΑΓΙΩΤΗΣ ΚΑΜΜΕΝΟΣ",181
"26353"," Ορίστε, κύριε Καμμένο.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"26354"," Κύριε Πρόεδρε, ζητώ το λόγο επί προσωπικού.","ΜΙΛΤΙΑΔΗΣ ΒΑΡΒΙΤΣΙΩΤΗΣ",52
"26355"," Επί προσωπικού; Ποιού προσωπικού;","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"26356"," Τα όσα ανέφερε ο κ. Καμμένος…","ΜΙΛΤΙΑΔΗΣ ΒΑΡΒΙΤΣΙΩΤΗΣ",52
"26357"," Κύριε Πρόεδρε, έχω ήδη ζητήσει το λόγο.","ΠΑΝΑΓΙΩΤΗΣ ΚΑΜΜΕΝΟΣ",181
"26358"," Κύριε Βαρβιτσιώτη, με συγχωρείτε, αλλά έχω ήδη δώσει το λόγο στον κ. Καμμένο.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"26359"," Κύριε Πρόεδρε, ζητήσαμε τη διευκρίνιση, διότι έθεσε το θέμα ο κ. Μαρκόπουλος εκ μέρους των Ανεξαρτήτων Ελλήνων και η Κυβέρνηση πάλι δεν απάντησε. Θέλουμε σαφή δήλωση της Κυβέρνησης. Σημαίνει ότι η τροπολογία αποσύρεται, διότι σταματά να υφίσταται θέμα υπογραφής του συμβιβασμού με τη «SIEMENS» ή θα πάει να γίνει η διαδικασία, παρακάμπτοντας το Κοινοβούλιο;
Το λέω αυτό, κύριε Πρόεδρε, διότι εδώ υπάρχει και ένα θέμα. Από τον Ιούνιο, με το που ξεκίνησε η Βουλή, ένα από τα πρώτα σχέδια νόμου που καταθέσαμε ήταν το σχέδιο νόμου για την κατάργηση της τροπολογίας που ψήφισε η τελευταία Βουλή προ των εκλογών για το συμβιβασμό με τη «SIEMENS» και ενώ μέχρι τώρα δεν έχει μπει η συζήτησή του στο πρόγραμμα, ερχόμαστε και φέρνουμε άλλη τροπολογία. Η τροπολογία, αυτή, επειδή απειλεί κόμμα της Κυβέρνησης και Βουλευτές του ότι δεν θα την ψηφίσουν, αποσύρεται.
Το ερώτημα είναι τι θα γίνει με το συμβιβασμό της «SIEMENS». Θα πάμε χωρίς την ψήφιση από τη Βουλή και τη γνώμη της Βουλής, αυθαίρετα, να υπογράψουμε το συμβιβασμό για τη «SIEMENS», πράγμα που αποτελεί αδίκημα απιστίας εις βάρος του δημοσίου, γιατί αντιτίθεται στην απόφαση της εξεταστικής της Βουλής ή θα ξαναέρθει με άλλη τροπολογία σε άλλο σχέδιο νόμου στο Κοινοβούλιο; 
Δεν είναι θέμα δικό σας, κύριε Πρόεδρε. Παρακαλώ να έχω μία σαφέστατη απάντηση της Κυβέρνησης.","ΠΑΝΑΓΙΩΤΗΣ ΚΑΜΜΕΝΟΣ",181
"26360"," Κύριε Πρόεδρε, θα μεταφέρω το αίτημα στους αρμόδιους της Κυβέρνησης και θα έχετε την απάντηση την πρέπουσα ώρα.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"26361"," Θέλουμε αιτιολόγηση της απόφασης, να αιτιολογηθεί η απόφαση.","ΒΑΣΙΛΕΙΟΣ ΚΑΠΕΡΝΑΡΟΣ",185
"26362"," Κύριε Καπερνάρο, εσείς τον ξέρετε τον Κανονισμό. Είστε έμπειρος. Μπορεί να μην είστε χρόνια Βουλευτής, όμως, θα γνωρίζετε ότι πρώτον, δεν μπορώ να δώσω το λόγο και δεύτερον, δεν μπορούμε να κάνουμε τρίτο γύρο συζήτησης επί του θέματος που έκλεισε. 
Ο κ. Παπαδημούλης έχει το λόγο ως Κοινοβουλευτικός Εκπρόσωπος.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"26363"," Κύριε Πρόεδρε, μπορώ να έχω το λόγο επί προσωπικού;","ΜΙΛΤΙΑΔΗΣ ΒΑΡΒΙΤΣΙΩΤΗΣ",52
"26364"," Κύριε Παπαδημούλη, με συγχωρείτε ένα λεπτό. Θα ήθελα να ακούσω το προσωπικό, γιατί εγώ δεν κατάλαβα ότι υπήρχε προσωπικό.
Ορίστε, κύριε Βαρβιτσιώτη, έχετε το λόγο.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"26365"," Κύριε Πρόεδρε, σε όσα αναφέρθηκε ο Πρόεδρος των Ανεξάρτητων Ελλήνων θα ήθελα να δηλώσω ένα πράγμα. Το σεβασμό μου στην ελληνική σημαία δεν επιτρέπω να τον αμφισβητεί κάποιος ο οποίος «καβαλάει» όλες τις σημαίες ευκαιρίας –πολιτικής ή άλλης- για να κάνει συνεχώς μαθήματα. 
Σε ό,τι αφορά το φίλο μου τον Πάνο, λυπάμαι πάρα πολύ για τα σαράντα χρόνια φιλίας.","ΜΙΛΤΙΑΔΗΣ ΒΑΡΒΙΤΣΙΩΤΗΣ",52
"26366"," Κατά τη γνώμη μου, δεν υπάρχει προσωπικό. Δεν είχε αναφερθεί σε εσάς.
Παρακαλώ τον κ. Παπαδημούλη να λάβει το λόγο.","ÎœÎµÏŠÎ¼Î±Ï�Î±ÎºÎ·Ï‚ Î•Ï…Î±Î³Î³ÎµÎ»Î¿Ï‚",315
"26367"," Ευχαριστώ, κύριε Πρόεδρε. 
Τελικά, τζάμπα κόπος. Όσο και να προσπαθήσατε με ελαστική ερμηνεία του Κανονισμού, με την παραβίασή του, με δύο μέτρα και δύο σταθμά στα αιτήματα συναδέλφων ανάλογα με την πτέρυγα, με φωνές, με προπηλακισμούς, πρέπει να καταλάβετε ότι δεν μπορείτε να μας φιμώσετε. Όταν ο ελληνικός λαός έχει στείλει το ΣΥΡΙΖΑ με 27% στη θέση της Αξιωματικής Αντιπολίτευσης, δεν μπορείτε να μας φιμώσετε. 
(Χειροκροτήματα από την πτέρυγα του ΣΥΡΙΖΑ-ΕΚΜ)
 Όσο και να προσπαθείτε, κύριε Πρόεδρε, δεν μπορείτε να κρύψετε μία τραγική εικόνα της Κυβέρνησης. Μια Κυβέρνηση έντρομη και ένοχη καταφεύγει σε άτακτη φυγή, αποσύροντας τη διάταξη που η ίδια θεώρησε αναγκαία, προκειμένου να κυρωθεί ο άθλιος συμβιβασμός που υπέγραψε με τη «SIEMENS». 
Και το κάνει γιατί φοβάται χειρότερα από αυτά που συνέβησαν, κύριε Πρόεδρε, κύριοι συνάδελφοι και κύριε Υπουργέ, όταν η δικομματική κυβέρνηση Νέας Δημοκρατίας-ΠΑΣΟΚ έφερε αυτόν τον άθλιο, κατάπτυστο, επονείδιστο συμβιβασμό με τη «SIEMENS», κομμένο και ραμμένο στα μέτρα της εταιρείας, πριν από τις εκλογές του Μαΐου στη Βουλή. Τότε, από τους διακόσιους πενήντα κυβερνητικούς Βουλευτές, ψήφισαν μόνο οι εκατόν εξήντα τέσσερις. Οι άλλοι ογδόντα πέντε απουσίαζαν, γιατί ντρέπονταν να ψηφίσουν αυτήν την κατάπτυστη συμφωνία. Και από αυτούς τους εκατόν εξήντα τέσσερις ελάχιστοι, μετρημένοι στα δάχτυλα του ενός, των δύο, των τριών, των τεσσάρων χεριών έχουν επανεκλεγεί. Τους υπόλοιπους τους έστειλε ο ελληνικός λαός σπίτι τους. 
Τι κάνατε, λοιπόν, τώρα, κύριε Παναγιωτόπουλε; Και σας παρακαλώ, μη φύγετε και εσείς, μην αποσυρθείτε.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"26368"," Όχι, δεν φεύγω, θέλω να τηλεφωνήσω στο Υπουργείο και επιστρέφω αμέσως μέχρι το τέλος.","ΠΑΝΟΣ ΠΑΝΑΓΙΩΤΟΠΟΥΛΟΣ",387
"26369"," Αποσύρατε μία διάταξη που ο κ. Στουρνάρας μάς είπε ότι ομοφώνως το Νομικό Συμβούλιο του Κράτους τού είπε ότι είναι απαραίτητο να ψηφιστεί από τη Βουλή, γιατί αλλιώς η σύμβαση είναι «στον αέρα», η σύμβαση είναι άκυρη και η υπογραφή του δεν ισχύει. Αλλάξατε γνώμη; Αποφασίσατε να «γράψετε στα παλιά σας τα παπούτσια» την ομόφωνη γνωμοδότηση του Νομικού Συμβουλίου του Κράτους ή τα κάνατε επάνω σας, γιατί φοβηθήκατε ότι σε μια ονομαστική ψηφοφορία αρκετοί Βουλευτές της Νέας Δημοκρατίας, του ΠΑΣΟΚ, της Δημοκρατικής Αριστεράς θα καταψηφίσουν; Το δεύτερο είναι, προφανώς. Αφήστε, λοιπόν, τα μισόλογα και πείτε το καθαρά.
Κατά τη δική μας άποψη, αυτή η κατάπτυστη συμφωνία είναι «στον αέρα», δεν ισχύει, είναι άκυρη. Αυτό είναι μία ήττα και πολιτική και ηθική μιας έντρομης και ένοχης κυβέρνησης και είναι μία νίκη της δημοκρατίας, της ηθικής και μια μεγάλη κοινοβουλευτική νίκη του Συνασπισμού της Ριζοσπαστικής Αριστεράς!
(Χειροκροτήματα από την πτέρυγα του ΣΥΡΙΖΑ-ΕΚΜ)
Από εκεί και πέρα, δεν μπορείτε με αθλιότητες και ύβρεις «να πάτε την μπάλα» αλλού. Αυτή η παράταξη της Αριστεράς έχει και ήθος και ιστορική εμπειρία και δημοκρατική συνείδηση και αντιφασιστική εγρήγορση. Ξέρουμε πολύ καλά ότι ο αντιμνημονιακός αγώνας είναι πλευρά του αντιφασιστικού μετώπου που θέλουμε να οικοδομήσουμε, γιατί την άνοδο της άκρας Δεξιάς δεν την έφεραν οι πλατείες, όπως ανιστόρητα και υβριστικά είπε ο απών κ. Σαχινίδης, προσβάλλοντας και την ιστορία και την αλήθεια και τη δημοκρατία και την Αριστερά, αλλά την έφερε η οικονομική και κοινωνική κρίση, η φτώχεια που προκαλείται με τα μνημόνια, η καλπάζουσα ανεργία, η εκρηκτική ύφεση, η τρομακτική ατιμωρησία, τα σκάνδαλα τύπου «SIEMENS», τύπου υποβρυχίων και η προκλητική ατιμωρησία «με τη βούλα» του νόμου περί ευθύνης Υπουργών, που η Νέα Δημοκρατία και το ΠΑΣΟΚ έχουν χτίσει!
Εσείς τρέφετε με την πολιτική σας την άκρα Δεξιά! Κι όχι μόνο αυτό, αλλά το σύστημα που προσπαθεί να φορτώσει τη ναζιστική Χρυσή Αυγή τάχα στην Αριστερά, την έχει χρησιμοποιήσει επανειλημμένα ως σιδηρογροθιά εναντίον των κοινωνικών κινημάτων, της Αριστεράς και της δημοκρατικής εξέλιξης αυτού του τόπου.
Τι θα κάνουμε εμείς; Εσείς οφείλετε να απαντήσετε στο θέμα της «SIEMENS». Τι θα κάνετε απέναντι σ’ αυτήν την ακυρότητα; Θα τσαλαπατήσετε, εκτός από την κοινοβουλευτική δημοκρατία και την εισήγηση του Νομικού Συμβουλίου του Κράτους; Διανοείστε να θεωρήσετε έγκυρη μία σύμβαση, που στο ίδιο της το κείμενο λέει ότι η σύμβαση είναι άκυρη, εάν ανάμεσα στην υπογραφή της μίας ή της άλλης πλευράς μεσολαβήσει χρόνος περισσότερος από σαράντα πέντε ημέρες; Προφανώς, η «SIEMENS» σας είπε «εντάξει, παιδιά, θα τη βρούμε τη δουλειά να ισχύσει η συμφωνία». Προφανώς σας το είπε! Πιθανόν να έχετε ήδη υπογράψει, να έχετε μονογράψει και κανένα memorandum! Και το κάνει αυτό η «SIEMENS», γιατί η «SIEMENS» ετοίμασε αυτό το κείμενο! Και η «HOGAN LOVELLS» που οι κυβερνήσεις Παπανδρέου και Παπαδήμου όρισαν ως νομικό παραστάτη –πανάκριβα πληρωμένο- του ελληνικού δημοσίου, αν δείτε το πελατολόγιό της, ψηλά-ψηλά είναι η «SIEMENS»!
Έχετε, λοιπόν, μία κατάπτυστη συμφωνία που είναι άκυρη, η οποία η «SIEMENS» προφανώς θέλει να ισχύσει, γιατί είναι ο μεγάλος κερδισμένος! Εσείς έντρομοι, χωρίς επιχειρήματα, θέλετε να την προωθήσετε, αλλά φοβάστε το Κοινοβούλιο, φοβάστε ακόμα και τους Βουλευτές σας, γιατί καλύπτετε έτσι τα συνένοχα κόμματα του ΠΑΣΟΚ και της Νέας Δημοκρατίας που με απόφαση του Δικαστηρίου του Μονάχου, «με τη βούλα», έπαιρναν 2% του τζίρου της «SIEMENS HELLAS» στα κομματικά ταμεία!
Εδώ, θα πω με την ευκαιρία και κάτι ακόμα και ας μεταφερθεί στον Υπουργό Δικαιοσύνης κ. Ρουπακιώτη, ο οποίος τελευταία απουσιάζει από συζητήσεις που τίθενται θέματα και της αρμοδιότητάς του. Του αρέσει το ότι η Ελλάδα είναι η μόνη χώρα που και για τα φυσικά πρόσωπα που δεν προστατεύονται από το νόμο περί ευθύνης Υπουργών και έχουν ομολογήσει εμπλοκή για το σκάνδαλο της «SIEMENS», όπως ο κ. Τσουκάτος ή έχουν βρεθεί οι λογαριασμοί τους με εκατομμύρια ευρώ από τα «μαύρα» ταμεία της «SIEMENS», όπως ο κ. Καρτέλης, ακόμα δεν έχει στηθεί εδώλιο και δεν έχει συνταχθεί καν κατηγορητήριο; Τι δικαιοσύνη είναι αυτή; Γνωρίζω τα περί ανεξαρτησίας της δικαιοσύνης, αλλά δεν μπορεί εδώ να υπάρξει μία πολιτική προτροπή για επίσπευση; Καλό είναι να επιταχύνουμε τις φορολογικές υποθέσεις, ώστε να μην κάνουν δέκα, δώδεκα χρόνια και οι μεγάλες να εκδικάζονται σε ένα, ενάμιση μήνα –το άκουσα εχθές και είναι μία θετική εξαγγελία του Υπουργού Δικαιοσύνης- αλλά επιτέλους, είμαστε η μόνη χώρα που κανείς δεν έχει κάτσει στο εδώλιο για το σκάνδαλο της «SIEMENS»!
Εμείς, λοιπόν, αν και όταν –και πιστεύουμε ότι αυτό δεν θα αργήσει- είμαστε η Πλειοψηφία σ’ αυτό το Κοινοβούλιο, θα ακυρώσουμε αυτήν την κατάπτυστη σύμβαση, η οποία ήδη είναι «στον αέρα», θα αναθέσουμε σε τρίτο ανεξάρτητο εκτιμητή να εκτιμήσει το ύψος της ζημίας του δημοσίου –η Ελλάδα είναι η μόνη χώρα που ως κράτος δεν είπε πόση ζημιά έχει υποστεί, δεν το έχει λογαριάσει- και θα διεκδικήσουμε δικαστικά να επιστραφούν τα κλεμμένα! 
(Χειροκροτήματα από την πτέρυγα του ΣΥΡΙΖΑ-ΕΚΜ)
Έρχομαι τώρα στο νομοσχέδιο. Τα τέσσερα λεπτά που μου απέμειναν, μου αρκούν. 
Κύριε Υπουργέ, είναι το πρώτο νομοσχέδιο, κατ’ ακρίβεια πράξη νομοθετικού περιεχομένου, αλλά δυστυχώς αυτή η πράξη νομοθετικού περιεχομένου σηματοδοτεί και «με τη βούλα» την επισημοποίηση μίας παράδοσης ακραίου παλαιοκομματισμού και πελατειακών σχέσεων στις Ένοπλες Δυνάμεις. 
Τι κάνει; Νομιμοποιεί εκ των υστέρων δύο διαδοχικές αναβολές με πράξεις νομοθετικού περιεχομένου τρεις μήνες και άλλους τρεις μήνες, που προκλήθηκε μετά από απαίτηση του κ. Σαμαρά την οποία επέβαλε ως συμπολιτευόμενη αντιπολίτευση στην κυβέρνηση Παπαδήμου. Περί αυτού πρόκειται. Τους είπε να μην γίνει αυτό που προβλέπει ο ν.3883/10 στο άρθρο 20, να γίνονται κάθε Μάρτη και Απρίλη οι κρίσεις, έτσι ώστε η ανερχόμενη  Νέα Δημοκρατία μετά τις εκλογές με τα γνωστά γαλάζια χαρτάκια, τις λίστες Καράμπελα να βάλει τα δικά της παιδιά. Αυτό είναι με λίγα λόγια και με επιχειρήματα, όχι μόνο τις εκλογές, αλλά και τραβηγμένα επιχειρήματα του τύπου «οι δύσκολες οικονομικές συνθήκες». Μα, σε εποχή μνημονίου, στο όνομα των δύσκολων οικονομικών συνθηκών όλα θα γίνουν λάσπη και όλα θα αναβάλλονται. 
Όλοι ξέρουμε ότι αυτές οι κρίσεις όταν έγιναν με τις γνωστές μεταμεσονύκτιες συναντήσεις και πιέσεις προκάλεσαν και την παραίτηση του Αρχηγού του ΓΕΣ, του Στρατηγού Ζιαζιά. Δεν νομίζω κανείς να θεωρεί ότι κι αυτόν τον παρέσυρε ο Συνασπισμός Ριζοσπαστικής Αριστεράς. Κατά κοινή ομολογία, άξιος αξιωματικός, πιστός στο καθήκον του. Και το ότι δεν είπε τίποτα δημόσια, δεν σημαίνει ότι δεν βοούν και «δεν γνωρίζουν και οι πέτρες», όχι μόνο στο Πεντάγωνο, αλλά και γύρω-γύρω. 
Δίπλα σ’ αυτό έχουμε και μία μεγάλη ανατροπή του οικογενειακού προγραμματισμού που συμπαρασύρατε μαζί με τις κρίσεις και τις μεταθέσεις και τρέχουν άνθρωποι που έχουν οικογένειες, παιδιά, λίγες ημέρες πριν ξεκινήσουν τα σχολεία, να προλάβουν να μπαλώσουν καταστάσεις. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
 Στη διαδικασία δυστυχώς, και των μεταθέσεων υπάρχει ο ίδιος κομματισμός η ίδια πελατειακή λογική, τα ίδια κομματικά χρωματιστά γυαλιά. Με συνευθύνη, κυρίες και κύριοι του ΠΑΣΟΚ και της Δημοκρατικής Αριστεράς και των άλλων δύο συγκυβερνώντων κομμάτων. Διότι έχει γίνει όργιο κομματικών νεοδημοκρατικών ρουσφετιών. Και το επιχείρημα ότι ψηφίζουμε, αλλά ελπίζουμε να είναι για τελευταία φορά, με συγχωρείτε, αλλά δεν έχει καμμία σχέση με δηλώσεις του τύπου «να μην μας θεωρείτε δεδομένους».
Καταλήγοντας, ορισμένοι θεωρούν ότι οι Ένοπλες Δυνάμεις ή η Αστυνομία είναι άβατο για την Αριστερά, είναι απαγορευμένος χώρος και δεν επιτρέπεται να ασχολούμαστε, ανήκει σε άλλες πολιτικές οικογένειες εξ ορισμού, τους το δώρισε ο παππούς τους. 
(Στο σημείο αυτό την Προεδρική Έδρα καταλαμβάνει o Δ’ Αντιπρόεδρος της Βουλής κ. ΙΩΑΝΝΗΣ ΔΡΑΓΑΣΑΚΗΣ )
Λοιπόν, εμείς απέναντι σε αυτές τις κατηγορίες των εργαζομένων, των μισθωτών λέμε και από το Βήμα της Βουλής ότι θα είμαστε δίπλα τους, όταν έχουν δίκαια μισθολογικά αιτήματα, δίπλα τους όταν έχουν δίκαια εργασιακά αιτήματα, δίπλα τους όταν απαιτούν αξιοκρατία, διαφάνεια, αξιολόγηση, έντιμη αξιοποίηση των πάντων με κριτήριο τις ικανότητές τους και την αφοσίωσή τους στο καθήκον τους και όχι το να «γλύφουν» τους εκάστοτε κυβερνώντες και τους εκάστοτε ισχυρούς. 
Γι’ αυτούς τους λόγους, όπως εξήγησε και ο εισηγητής μας, κ. Βασίλειος Χατζηλάμπρου, εμείς καταψηφίζουμε το σχετικό σχέδιο νόμου. 
Σας ευχαριστώ.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"26370"," Ευχαριστούμε κι εμείς. 
Το λόγο έχει ο κ. Θεόδωρος Δρίτσας, για επτά λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"26371"," Οι Κοινοβουλευτικοί Εκπρόσωποι, κύριε Πρόεδρε, πότε θα μιλήσουν;","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"26372"," Όποιος θέλει να ζητήσει το λόγο, μπορεί.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"26373"," Έχουμε ζητήσει το λόγο, κύριε Πρόεδρε.","ΣΟΦΙΑ ΒΟΥΛΤΕΨΗ",73
"26374"," Έχουμε ζητήσει το λόγο στον κύριο Μεϊμαράκη και η κ. Βούλτεψη κι εγώ.","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"26375"," Συγγνώμη, δεν το ήξερα. Όποιος Κοινοβουλευτικός Εκπρόσωπος έχει ζητήσει το λόγο, θα μιλήσει.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"26376"," Θέλετε να γίνει ο κύκλος των Κοινοβουλευτικών Εκπροσώπων; Δεν έχω πρόβλημα εγώ. Άλλωστε, μετά τον κ. Παπαδημούλη, είναι καλύτερα να ακολουθήσουν οι Κοινοβουλευτικοί Εκπρόσωποι.","ΘΕΟΔΩΡΟΣ ΔΡΙΤΣΑΣ",139
"26377"," Ας μιλήσει ο κ. Δρίτσας, κύριε Πρόεδρε.","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"26378"," Δεν πειράζει, κύριε Πρόεδρε. Είναι ήδη στο Βήμα ο κ. Δρίτσας.","ΣΟΦΙΑ ΒΟΥΛΤΕΨΗ",73
"26379"," Ορίστε, κύριε Δρίτσα, έχετε το λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"26380"," Ευχαριστώ, κύριε Πρόεδρε.
Κύριες και κύριοι Βουλευτές, ζήσαμε πριν από λίγη ώρα ένα κοινοβουλευτικό δράμα και μία κοινοβουλευτική δόξα.
Το κοινοβουλευτικό δράμα είχε να κάνει με τους Βουλευτές εκείνους της κυβερνητικής πλειοψηφίας, που ήδη τις προηγούμενες μέρες παρέλασαν απ’ αυτό εδώ το Βήμα, υπερασπιζόμενοι την παράγραφο και το άρθρο που ρύθμιζε σκανδαλωδώς τα ζητήματα συγκάλυψης αναφορικά με τη σύμβαση κυβέρνησης, ελληνικού κράτους και «SIEMENS» για την απαλλαγή της «SIEMENS» από κάθε ενοχή και από κάθε ευθύνη και από κάθε υποχρέωση αποζημίωσης και αφού εκτέθηκαν οι συνάδελφοι αυτοί ενώπιον του Κοινοβουλίου υπερασπιζόμενοι τις κυβερνητικές επιλογές, σήμερα «αδειάστηκαν» από την Κυβέρνηση, από τον αρμόδιο Υπουργό, χωρίς καμμία σοβαρή αιτιολογία.
Η αιτιολογία όμως, που προέκυψε είναι ακριβώς ότι μία περήφανη, σταθερή, συστηματική, τεκμηριωμένη και μαχητική αντιπολίτευση μέσα στο Κοινοβούλιο και έξω από το Κοινοβούλιο είναι σε θέση να ανατρέψει αποφάσεις, να γκρεμίσει σαθρούς συσχετισμούς, να διαμορφώσει ρωγμές και να ανοίξει δρόμους. Και γι’ αυτό είναι πράγματι μία σημαντική νίκη της κοινοβουλευτικής πάλης. Δεν την πιστώνεται μόνο ο ΣΥΡΙΖΑ, την πιστώνεται η ίδια, η πραγματική, ακέραιη κοινοβουλευτική στάση, όταν αυτή συνδέεται και δεν φοβάται τους κοινωνικούς αγώνες, που αναπτύσσονται έξω από το Κοινοβούλιο. Τους τιμά, τους αναδεικνύει και μεταφέρει και μέσα στο Κοινοβούλιο τη φωνή αυτών των αγώνων.
Είναι ντροπή να ακούμε από τον Υπουργό των προηγούμενων κυβερνήσεων που, ενώ είχε την ευθύνη να υπογράψει αυτό που υπέγραψε ο κ. Στουρνάρας, το απέφυγε και ταυτόχρονα, ενώ υπερασπίζεται την υπογραφή του κ. Στουρνάρα, να εμφανίζεται σήμερα και να προσβάλει όχι τον ΣΥΡΙΖΑ, όχι τις κοινοβουλευτικές μάχες και την κοινοβουλευτική διαδικασία, αλλά εκατοντάδες χιλιάδες Ελλήνων πολιτών, εργαζομένων, νέων, συνταξιούχων, ανέργων από όλη την Ελλάδα που επί μεγάλο χρονικό διάστημα με συνεχείς κινητοποιήσεις, με σπουδαίους αγώνες που κατέγραψαν ιστορικά δεδομένα για τη σύγχρονη ελληνική ιστορία και κλόνισαν το καθεστώς των μνημονιακών πολιτικών και διαμόρφωσαν νέα πορεία στην ελληνική πολιτική ζωή, ότι αυτοί οι αγώνες έφεραν στο Κοινοβούλιο τη ναζιστική Χρυσή Αυγή! 
Αν είναι δυνατόν αυτό να αποτελεί πολιτικό λόγο εκπροσώπου κόμματος που θέλει να αναφέρεται στη δημοκρατία και στο σοσιαλισμό.
Νίκησε σήμερα το Κοινοβούλιο και η νίκη αυτή πρέπει να ολοκληρωθεί με την πλήρη απόσυρση και κατάργηση της συμφωνίας που έκανε ο κ. Στουρνάρας με τη «SIEMENS» και την απόσυρση της υπογραφής του Υπουργού. Αυτή είναι η εξέλιξη που σήμερα αναδεικνύεται από τη σημερινή διαδικασία του Ελληνικού Κοινοβουλίου.
Προχωρώ στη συζήτηση για την πράξη νομοθετικού περιεχομένου. Πριν προχωρήσω στις ειδικές αναφορές για το τι ρυθμίζει ακριβώς, δεν μπορώ να μην αναφερθώ –συνδέοντάς το με όσα είπα πριν- στη χθεσινή μεγαλειώδη κινητοποίηση των υπαξιωματικών και αξιωματικών των Ενόπλων Δυνάμεων.
Χθες για πρώτη φορά μετά από πολλές δεκαετίες στην πορεία αυτού του τόπου, οι εργαζόμενοι, τα στελέχη των Ενόπλων Δυνάμεων συναντήθηκαν με τους αγώνες του ελληνικού λαού. Αυτή είναι μιας ξεχωριστής σημασίας μέρα. Η χθεσινή μέρα διαφοροποιεί τη συνολική εξέλιξη της ελληνικής κοινωνίας, διότι αποδεικνύεται ότι απέναντι στις μνημονιακές πολιτικές, απέναντι στην καταβαράθρωση της αξιοπρέπειας κάθε εργαζόμενου –είτε ανήκει στο δημόσιο είτε ανήκει στον ιδιωτικό τομέα είτε ανήκει στα ένστολα τμήματα του ελληνικού λαού είτε ανήκει οπουδήποτε αλλού- δεν υπάρχει καμμία διάκριση. Και πλέον δεν υπάρχει διάκριση και στις συνειδήσεις όλων αυτών των ανθρώπων είτε είναι ένστολοι είτε όχι, για την ανάγκη μιας παλλαϊκής κινητοποίησης, μιας λαϊκής ενότητας ικανής να αντιπαρατεθεί στις μνημονιακές πολιτικές και να αναδείξει νέα αναγεννησιακή προοπτική για τη χώρα μας, για την κοινωνία μας, για τους ανθρώπους και τους εργαζόμενους. Αυτό είναι το μεγάλο μήνυμα της χθεσινής κινητοποίησης.
Εσείς έρχεστε τώρα με εξαιρετική καθυστέρηση όταν οι εκλογές έγιναν στις 17 Ιουνίου και στις 12 Ιουλίου εκδόθηκε η πράξη νομοθετικού περιεχομένου. Η καθυστέρηση κράτησε μέχρις ότου προετοιμαστούν τα κομματικά και κυβερνητικά επιτελεία για τις κρίσεις. Περί αυτού πρόκειται. Είναι χαρακτηριστικό ότι δεν επικαλείστε στην πράξη νομοθετικού περιεχομένου τις εκλογές. Θα έλεγε κανείς ότι εκεί θα μπορούσατε να βρείτε κάποια επιχειρήματα, αν και σε ένα πραγματικά ευνομούμενο καθεστώς, δεν θα έπρεπε να επηρεάζεται το ένα από το άλλο.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή) 
Εν πάση περιπτώσει, με δεδομένο ότι η πολιτική ευθύνη υπάρχει για τις Ένοπλες Δυνάμεις –και εμείς θέλουμε διεύρυνση αυτής της πολιτικής ευθύνης και έχουμε ζητήσει κατ’ επανάληψη και οι κρίσεις να τίθενται στον έλεγχο και στην απόφαση του Ελληνικού Κοινοβουλίου- εσείς δεν επικαλείστε το απροετοίμαστο ή το μεταβατικό της πολιτικής ηγεσίας για να εποπτεύσει τις κρίσεις των Ενόπλων Δυνάμεων. Επειδή ακριβώς υποκρύπτεται πίσω απ’ αυτό ο κομματικός έλεγχος και τα κυβερνητικά «μαγειρέματα», δεν τολμάτε να το επικαλεστείτε στην πράξη νομοθετικού περιεχομένου. Επικαλείστε την έκτακτη περίπτωση, της εξαιρετικά επείγουσας και απρόβλεπτης ανάγκης για τη μεταφορά λόγω ειδικών οικονομικών συνθηκών και όλα αυτά. 
Αυτό διαμορφώνει δεδομένα για τα επόμενα χρόνια. Του χρόνου θα μπορεί ο επόμενος Υπουργός ή ο νυν, αν είναι στη θέση του, να επικαλεστεί την προηγούμενη πράξη νομοθετικού περιεχομένου και να δώσει νέα παράταση. Είναι δυνατόν να στοιχειοθετούνται σε τόσο σαθρές βάσεις κατακτημένες διαδικασίες που έχουν τεράστια σημασία για την αξιοκρατία, για τη διαφάνεια, για την κατοχύρωση του σεβασμού και της αξιοπρέπειας των στελεχών των Ενόπλων Δυνάμεων; Και αυτές εν συνεχεία επηρεάζουν βάναυσα, μέσα από την επιμήκυνση του χρόνου μετάθεσης, το σύνολο των οικογενειών τους. Οι άνθρωποι αυτοί δεν έχουν φθάσει ακόμη στις νέες τους μονάδες για να βάλουν τα παιδιά τους στο σχολείο...","ΘΕΟΔΩΡΟΣ ΔΡΙΤΣΑΣ",139
"26381"," Ολοκληρώστε παρακαλώ.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"26382"," Τελειώνω, κύριε Πρόεδρε.
Αυτά συνδέονται με συνολικές πολιτικές.
Κύριε Υπουργέ, είπατε ότι θα έρθετε στην αρμόδια επιτροπή της Βουλής. Σας περιμένουμε. Τα ανοιχτά θέματα είναι τεράστια. Δεν έχω το χρόνο να αναφερθώ σε αυτά σήμερα. Αλλά το δείγμα γραφής αναφορικά με τον τρόπο που αξιολογήσατε και διαχειριστήκατε το ζήτημα των κρίσεων στις Ένοπλες Δυνάμεις, δεν είναι καθόλου καλό και δεν προοιωνίζει τίποτα θετικό.
Αυτή η Κυβέρνηση δεν μπορεί να εκπροσωπήσει κανένα τμήμα του ελληνικού λαού είτε ένστολους είτε τους πολίτες. 
Βέβαια δεν υπάρχει καμμία αμφιβολία ότι αυτή η πράξη νομοθετικού περιεχομένου, έτσι όπως εισάγεται στη Βουλή, πρέπει να καταψηφιστεί, έστω και αν έχει παράξει ήδη τα αποτελέσματά της.
Σας ευχαριστώ.
(Χειρoκροτήματα από την πτέρυγα του ΣΥΡΙΖΑ-ΕΚΜ)","ΘΕΟΔΩΡΟΣ ΔΡΙΤΣΑΣ",139
"26383"," Το λόγο έχει η κ. Χριστοφιλοπούλου, για δώδεκα λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"26384"," Κυρίες και κύριοι συνάδελφοι, είθισται οι κοινοβουλευτικοί εκπρόσωποι των κομμάτων να τοποθετούνται επί των πολιτικών ζητημάτων που εγείρονται στη διαδικασία, όπως επίσης και επί του νομοσχεδίου το οποίο συζητείται. 
Θα ξεκινήσω από το πρώτο και από μία διαπίστωση, γιατί εδώ, εκτός από τον κύριο Υπουργό μίλησαν οι εισηγητές και μίλησαν και Αρχηγοί κομμάτων. 
Βρίσκομαι στην εξαιρετικά δυσάρεστη θέση να έχω σημειώσει στο χαρτί που είναι μπροστά μου ορισμένες φράσεις του Αρχηγού ενός μορφώματος που λέγεται Χρυσή Αυγή, ο οποίος μίλησε εδώ –έχοντας πει προηγουμένως στον ελληνικό λαό ότι σιχαίνεται το Κοινοβούλιο, αλλά τι να κάνει- περί στρατού ως φυσικής αριστοκρατίας του λαού. Έκανε μία γκροτέσκα παραποίηση της αθηναϊκής δημοκρατίας, μιλώντας για πολίτες-οπλίτες. 
Εγώ αναρωτιέμαι, κυρίες και κύριοι συνάδελφοι, όλων των πτερύγων της Βουλής, που είστε εδώ τώρα: Πού θέλουμε να γυρίσουμε; Αυτά ελέχθησαν λίγες μόνο μέρες πριν τα γεγονότα της Ραφήνας, του Μεσολογγίου και μια διαδοχή τέτοιων γεγονότων όπου βλέπουμε την τροπή για μας και για τη δημοκρατία μας. Όλοι ενεχόμεθα, πολίτες και πολιτικοί, σ’ όποιο φάσμα της δημοκρατίας κι αν ανήκουμε. Ανεχόμαστε τάγματα εφόδου, ανεχόμαστε αντιποίηση αρχής και ανεχόμαστε Αρχηγό κόμματος, που είπε ότι η φυσική αριστοκρατία του λαού είναι ο στρατός και που μίλησε για αθηναϊκή δημοκρατία –που βεβαίως παραποίησε- που μίλησε και για πολίτες-οπλίτες; Ποιοι είναι οι πολίτες-οπλίτες; Οι τραμπούκοι; Ποιοι είναι; Αυτοί που βιαιοπραγούν; 
Κι όμως, κυρίες και κύριοι συνάδελφοι, θα κάνω μία εξίσου θλιβερή διαπίστωση: Ο Κοινοβουλευτικός Εκπρόσωπος του ΣΥΡΙΖΑ κ. Παπαδημούλης, ο οποίος ήταν αρμόδιος γι’ αυτό το νομοσχέδιο και άρα, και για τις πολιτικές που αναπτύχθηκαν και για τα επιχειρήματα που αναπτύχθηκαν εδώ μέσα στη διαδικασία, δεν βρήκε μισό λεπτό να πει κάτι για τα όσα εκστόμισε ο Αρχηγός της Χρυσής Αυγής. Όμως, ο δικός μας εκπρόσωπος του προηγούμενου νομοσχεδίου, ο συνάδελφός μου κ. Σαχινίδης, αναφέρθηκε σε γεγονότα. 
Πείτε μου, κυρίες και κύριοι συνάδελφοι: Δεν ξέρει κανείς ότι στην Αργυρούπολη κι εδώ στο Σύνταγμα και αλλού στελέχη του ΣΥΡΙΖΑ πέταγαν αβγά και ύβριζαν και προπηλάκιζαν πολιτικούς; Αυτό δεν ήταν βοήθεια; Δεν λέω ότι ευθύνεται ο ΣΥΡΙΖΑ, προσέξτε, ούτε είπε αυτό ο κ. Σαχινίδης, αλλά τι στάση είναι αυτή αριστερού δημοκρατικού κόμματος; Αυτό τι ήταν; Πέταγαν ή δεν πέταγαν αβγά; Αυτές οι πρακτικές συμβάλλουν στην εκκόλαψη του αβγού του φιδιού εδώ μέσα στο Κοινοβούλιο ή όχι; Δημοκρατία και φασισμός, λοιπόν. 
Μήπως δεν είναι φασισμός αυτό, κυρίες και κύριοι συνάδελφοι; Μην χαμογελάτε, είναι πολύ σοβαρά τα πράγματα. Μπορεί να διαφωνείτε. Αυτός ο ναός της Δημοκρατίας είναι για να διαφωνούμε, να αντιπαρατιθέμεθα, να έχουμε διαφορετικές απόψεις, αλλά η άποψη του ενός να εμπλουτίζει την άποψη του άλλου.
Εγώ θα κρατήσω ένα κομμάτι του εισηγητή σας από το Βάρναλη που είπε για την ενότητα. Η ενότητα όμως, δεν θέλει διχασμό. Ναι, διαφορετικότητα. Ναι, σύγκρουση απόψεων. Ναι, σύγκρουση ιδεών. Αλλά όταν μηδενίζεις, όταν γενικολογείς, από όποιο φάσμα του σκηνικού κι αν είσαι, τότε εκτρέφεις, ή βοηθάς τουλάχιστον, να εκτραφεί ο φασισμός. Ας έχουν γνώση οι φύλακες της δημοκρατίας, όπου και αν αυτοί βρίσκονται. 
Κάνω έκκληση, λοιπόν –γιατί έκκληση πρέπει να κάνω- υπέρ της δημοκρατίας με τις δυνάμεις που έχω εγώ και εκπροσωπώντας αυτή τη στιγμή το Πανελλήνιο Σοσιαλιστικό Κίνημα. Τουλάχιστον, όπως είπε ο εισηγητής σας, κυρίες και κύριοι του ΣΥΡΙΖΑ, ας είμαστε σ’ αυτό ενωμένοι και να αντιπαρατεθούμε με νηφαλιότητα, με επιχειρήματα, με στοιχεία, με τεκμηρίωση: ενότητα-διχασμός.
Ο κύριος Υπουργός λείπει, αλλά θέλω να πω και σ’ αυτόν και σε όλους κάτι σχετικό με τον κομματισμό στις Ένοπλες Δυνάμεις. Η Δημοκρατία εγκαθιδρύθηκε με την πτώση της χούντας. Κάποιοι άλλοτε μας έλεγαν αυτά που και σήμερα ακούσαμε στο Κοινοβούλιο. Κάπως έτσι ήρθε και αυτό. Εγώ θα συμφωνήσω με τον κ. Παπαδημούλη –γιατί μπορώ να συμφωνώ με τους αντιπάλους μου- σ’ ένα πράγμα: Ναι, η κρίση γεννάει φασισμό, δεν γεννάει μόνο η συμπεριφορά. Γι’ αυτό είπα ότι συμβάλλει η συμπεριφορά σας. 
Η κρίση γεννάει κινδύνους φασισμού. Το έχει ζήσει η ανθρωπότητα αυτό. Όμως, στην Ευρώπη σήμερα όχι μόνο με τον σοσιαλιστή Ολάντ, όχι μόνο με το Νότο την Ισπανία, όχι μόνο με τις πρωτοβουλίες Ντράγκι, αλλά και με τις πρωτοβουλίες Μόντι φαίνεται να διαμορφώνεται μια άλλη ευνοϊκότερη κατάσταση προς την ανάπτυξη, για να ξεπεραστεί η κρίση. Σ’ αυτόν τον οικονομικό πόλεμο τι ρόλο παίζουμε; 
Έκανα παρένθεση, κύριε Υπουργέ. Επανέρχομαι στο θέμα του κομματισμού τώρα που είστε εδώ. Για τον κομματισμό επικαλούμαι το σύνολο των πτερύγων της Βουλής. Όσοι κυβέρνησαν, για όσο κυβέρνησαν, έχουν μεγαλύτερη ευθύνη. Εμένα δεν μ’ αρέσει να ωραιοποιώ ούτε να λέω ότι τα δικά μας είναι ωραία και των άλλων δεν είναι. Ούτε μ’ αρέσει να «χαϊδεύω αυτιά» γενικότερα. Και εσείς δίκιο έχετε και εσείς δίκιο έχετε και όλοι δίκιο έχουν. 
Ναι, ο κομματισμός ήταν ένα από τα δυσκολότερα και προβληματικότερα σημεία της δημοκρατίας μας και πρέπει να τον ξεπεράσουμε, κύριε Υπουργέ. Όντως, τα όσα είπατε θέλω πραγματικά να τα δω στην πράξη, γιατί είμαστε εδώ και για να προτρέπουμε και για να ελέγχουμε και για να στηρίζουμε την Κυβέρνηση. Θέλουμε στην πράξη να τα δούμε και να δούμε στοιχεία. Χαίρομαι που είπατε ότι έχετε στοιχεία. Εγώ θέλω να φανούν αυτά. 
Θέλω να φανούν γιατί δεν μπορώ να ανεχθώ σε μια ευνομούμενη δημοκρατία να ακούω να λένε ότι η αξιωματικοί μας και μάλιστα η υψηλόβαθμοι αξιωματικοί των Ενόπλων Δυνάμεων, η ηγεσία εμφορείται από φόβο. Προς ποιον; Προς την πολιτική της ηγεσία. Άκουσα εδώ από πτέρυγες της Βουλής, από τους Ανεξάρτητους Έλληνες και από τη Χρυσή Αυγή, από τους Προέδρους τους μάλιστα, να γίνονται οι κρίσεις από τη φυσική ηγεσία. Κύριε Υπουργέ, δεν τοποθετηθήκατε επ’ αυτού. 
Σας ερωτώ: Στις δημοκρατίες ποιος πρέπει να κρίνει; Βεβαίως, να έχει συμμετοχή το στράτευμα, βεβαίως να έχουν συμμετοχή οι αξιωματικοί, βεβαίως να είναι σεβαστές οι επιχειρησιακές, τεκμηριωμένες εισηγήσεις τους και βεβαίως αυτό να το ελέγχει η Βουλή περισσότερο. Και εγώ τουλάχιστον νομίζω ότι πρέπει να κάνουμε προτάσεις προς αυτή την κατεύθυνση. Να ανοίξει η αξιοκρατία περισσότερο στο στράτευμα και η διαδικασία ελέγχου του δημοκρατικού στρατεύματος. Σήμερα οι δημοκράτες αξιωματικοί πολλές φορές αισθάνονται ότι είναι στη γωνία. 
Αυτή η δημοκρατία μπορεί να έφερε τον κομματισμό, αλλά να δούμε και τι καλό έφερε, κυρίες και κύριοι συνάδελφοι. Για πρώτη φορά μετά από πάρα πολύ καιρό αστυνομικοί, στρατιωτικοί είναι πια στην υπηρεσία του λαού. Ο Υπουργός είπε κάποια παραδείγματα από την κοινωνική προσφορά. Και πρέπει να ενταθεί αυτή η κοινωνική προσφορά των στρατευμένων. Αλλά η συμμετοχή και η συμβολή των Ενόπλων Δυνάμεων και ο εκδημοκρατισμός και των ιδίων και της Αστυνομίας υπήρξε έργο πολλών ετών. Γιατί κάποιοι παλιότεροι θυμούνται το παλιό αίτημα της αποχουντοποίησης, τα «σταγονίδια» και άλλα τέτοια περιστατικά, συμβάντα, δομές και διαρθρωτικά προβλήματα που κληρονόμησε η δημοκρατία μας από τη χούντα. 
Λέω, λοιπόν, ευθαρσώς: Η Ελλάδα, ναι, βρίσκεται σε πόλεμο, κύριε Υπουργέ. Ναι, έχει πολύ μεγάλη σημασία σε αυτό τον οικονομικό πόλεμο να έχουμε την καλύτερη δυνατή διέξοδο για τη χώρα, τις προοπτικές της και κυρίως για την κοινωνία και τη συνοχή της. 
Αν στηρίζουμε αυτήν την Κυβέρνηση, κυρίες και κύριοι συνάδελφοι, είναι γιατί δεν θέλουμε αυτήν τη στιγμή να προτάξουμε κομματικά οφέλη των εθνικών οφελών.
Είναι εθνικό μας χρέος, λοιπόν, να στηρίξουμε, είναι εθνικό μας χρέος να είμαστε εδώ και για να σας ελέγξουμε, κύριοι της Κυβέρνησης, αλλά και για να σας προτρέψουμε στο έργο σας.
Θέλω, λοιπόν, να πω ότι ψηφίζουμε αυτό το νομοσχέδιο. Το ψηφίζουμε υπό το πρίσμα μιας αναγκαίας, πλην όμως, μοναδικής περίπτωσης, για εκλογές –που έγιναν διπλές εκλογές- σε εξαιρετικά δύσκολες συνθήκες. 
Κύριε Υπουργέ, όμως, από εδώ και πέρα δεν μπορεί αυτό να συνεχιστεί. Και δεν είναι δυνατόν να μην υπάρχει μία συνέχεια σε κάτι που θεσμοθετείται. Ήμουν στο επίμαχο Υπουργικό Συμβούλιο, Υπουργός τότε ήταν ο κ. Αβραμόπουλος και πρέπει να πω στο Σώμα της Βουλής –αυτό που μπορώ να πω- το εξής: Ο ιστορικός του μέλλοντος, που θα ανατρέξει στα Πρακτικά εκείνης της συνεδρίασης, θα δει και ενστάσεις και επιχειρήματα και διάφορα που τότε συνέβησαν. Τότε, όμως, εκείνη η πράξη, εκείνου του Υπουργικού Συμβουλίου εδόθη διότι η χώρα όδευε πράγματι σε εκλογές, όδευε μετά από μία επώδυνη προσπάθεια για να υπάρξει ομοψυχία και κατά το δυνατόν συνοχή στην κοινωνία και στη δημοκρατία.
Ευχαριστώ πολύ.","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"26385"," Ευχαριστούμε κι εμείς.
Κυρίες και κύριοι συνάδελφοι, έχω την τιμή να ανακοινώσω στο Σώμα το δελτίο επικαίρων ερωτήσεων της Παρασκευής 14 Σεπτεμβρίου 2012, ώρα 10.00΄.
Α. ΕΠΙΚΑΙΡΕΣ ΕΡΩΤΗΣΕΙΣ  Πρώτου Κύκλου ( Άρθρο 130 παράγραφοι 2 και 3 του Κανονισμού της Βουλής)
1. Η με αριθμό 231/11-9-2012 επίκαιρη ερώτηση της Βουλευτού Α΄ Θεσσαλονίκης της Νέας Δημοκρατίας κ. Ελένης Ράπτη προς τον Υπουργό Οικονομικών, σχετικά με τις επιπτώσεις στα νοικοκυριά από την απόφαση της εξίσωσης της τιμής του πετρελαίου κίνησης και θέρμανσης.
2. Η με αριθμό 235/11-9-2012 επίκαιρη ερώτηση του Βουλευτή Ν. Μεσσηνίας του Συνασπισμού Ριζοσπαστικής Αριστεράς - Ενωτικού Κοινωνικού Μετώπου κ. Αθανασίου Πετράκου προς τους Υπουργούς Ανάπτυξης, Ανταγωνιστικότητας, Υποδομών, Μεταφορών και Δικτύων και Οικονομικών, σχετικά με δηλώσεις του Προέδρου του Ευρωπαϊκού Κοινοβουλίου κ. Martin Schulz για την ανάγκη ελέγχου της ανάπτυξης της Ελλάδος από ευρωπαίους αξιωματούχους.
3. Η με αριθμό 229/11-9-2012 επίκαιρη ερώτηση του Βουλευτή Ν. Ηρακλείου του Πανελλήνιου Σοσιαλιστικού Κινήματος κ. Βασιλείου Κεγκέρογλου προς τον Υπουργό Εργασίας, Κοινωνικής Ασφάλισης και Πρόνοιας, σχετικά με τους όρους χορήγησης του επιδόματος ανεργίας στους εποχικά εργαζομένους.
4. Η με αριθμό 230/11-9-2012 επίκαιρη ερώτηση του Βουλευτή Ν. Εύβοιας των Ανεξάρτητων Ελλήνων κ. Κωνσταντίνου Μαρκόπουλου προς τον Υπουργό Υγείας, σχετικά με την αύξηση του κόστους τηλεφωνικής κλήσης των ιατρικών ραντεβού στα ασφαλιστικά ταμεία αλλά και στα νοσοκομεία.
5. Η με αριθμό 243/11-9-2012 επίκαιρη ερώτηση του Βουλευτή Ν. Σερρών του Λαϊκού Συνδέσμου - Χρυσή Αυγή κ. Αρτέμιου Ματθαιόπουλου προς τους Υπουργούς Παιδείας, Θρησκευμάτων, Πολιτισμού και Αθλητισμού και Οικονομικών, σχετικά με την κατάργηση των δωρεάν συγγραμμάτων στους φοιτητές και την υποχρηματοδότηση της τριτοβάθμιας εκπαίδευσης.
6. Η με αριθμό 239/11-9-2012 επίκαιρη ερώτηση του Βουλευτή Ν. Αττικής της Δημοκρατικής Αριστεράς κ. Βασιλείου Οικονόμου προς τον Υπουργό Εθνικής Άμυνας, σχετικά με την λήψη μέτρων αναβάθμισης του Ναυστάθμου της Σαλαμίνας.
7. Η με αριθμό 246/11-9-2012 επίκαιρη ερώτηση του Βουλευτή Ν. Αιτωλοακαρνανίας του Κομμουνιστικού Κόμματος Ελλάδας κ. Νικόλαου Μωραΐτη  προς τον Υπουργό Αγροτικής Ανάπτυξης και Τροφίμων, σχετικά με τη λήψη μέτρων ενίσχυσης και ανάπτυξης της αμπελουργίας. 
Β. ΕΠΙΚΑΙΡΕΣ ΕΡΩΤΗΣΕΙΣ  Δεύτερου Κύκλου (Άρθρο 130 παράγραφος 2 και 3 του Κανονισμού της Βουλής)
1. Η με αριθμό 232/11-9-2012  επίκαιρη ερώτηση της Βουλευτού Α΄ Αθηνών της Νέας Δημοκρατίας κ. Φωτεινής Πιπιλή προς τον Υπουργό Οικονομικών, σχετικά με τον περιορισμό του κόστους λειτουργίας των Ανεξάρτητων Αρχών.
2. Η με αριθμό 236/11-9-2012 επίκαιρη ερώτηση του Βουλευτή Ν. Καρδίτσας του Συνασπισμού Ριζοσπαστικής Αριστεράς - Ενωτικού Κοινωνικού Μετώπου κ. Νικόλαου Μιχαλάκη προς τον Υπουργό Υγείας, σχετικά με την αντιμετώπιση των προβλημάτων του ΕΟΠΥΥ.
3. Η με αριθμό 228/11-9-2012 επίκαιρη ερώτηση του Βουλευτή Ν. Ημαθίας των Ανεξάρτητων Ελλήνων κ. Κωνσταντίνου Γιοβανόπουλου προς τον Υπουργό Αγροτικής Ανάπτυξης και Τροφίμων, σχετικά με τις οφειλές της Ένωσης Αγροτικών Συνεταιρισμών Βεροίας προς εργαζομένους που βρίσκονται σε επίσχεση εργασίας.
4. Η με αριθμό 244/11-9-2012 επίκαιρη ερώτηση του Βουλευτή Επικρατείας του Λαϊκού Συνδέσμου - Χρυσή Αυγή κ. Χρήστου Παππά προς τους Υπουργούς Επικρατείας και Εξωτερικών, σχετικά με την «αλυτρωτική προπαγάνδα των Σκοπίων».
5. Η με αριθμό 240/11-9-2012 επίκαιρη ερώτηση της Βουλευτού Ν. Αιτωλοακαρνανίας της Δημοκρατικής Αριστεράς κ. Νίκης Φούντα προς τους Υπουργούς Περιβάλλοντος, Ενέργειας και Κλιματικής Αλλαγής και Διοικητικής Μεταρρύθμισης και Ηλεκτρονικής Διακυβέρνησης, σχετικά με τη συγχώνευση φορέων περιβαλλοντικής σημασίας από διαφορετικές περιφέρειες σε ενιαίο φορέα.
6. Η με αριθμό 247/11-9-2012 επίκαιρη ερώτηση της Βουλευτού Β’ Πειραιώς του Κομμουνιστικού Κόμματος Ελλάδας κ. Διαμάντως Μανωλάκου προς τον Υπουργό Αγροτικής Ανάπτυξης και Τροφίμων, σχετικά με τη λήψη μέτρων μείωσης του κόστους παραγωγής στους μικρομεσαίους κτηνοτρόφους.
Το λόγο έχει ο Κοινοβουλευτικός Εκπρόσωπος του Κομμουνιστικού Κόμματος Ελλάδας κ. Παφίλης για δώδεκα λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"26386"," Κυρίες και κύριοι Βουλευτές, έγινε πολλή συζήτηση, σε οξυμένους τόνους, για το θέμα της «SIEMENS» συνολικά. 
Υπάρχει μία εκκρεμότητα, κύριε Υπουργέ: Αποσύρθηκε το άρθρο τέταρτο. Η συμφωνία ισχύει, ναι ή όχι; Διότι από αυτά που είπε ο κ. Σταϊκούρας, καταλάβαμε ότι η «SIEMENS» υποχώρησε. Ισχύει η συμφωνία, ναι ή όχι;
Τι είναι αυτή η συμφωνία; Είναι μία συμφωνία αίσχος. Είναι μία συμφωνία-πλυντήριο για τη «SIEMENS». Είναι μία συμφωνία χυδαίας πρόκλησης απέναντι στον ελληνικό λαό.
Για σκεφτείτε, λοιπόν, ότι η «SIEMENS» θα δώσει λεφτά για να καταπολεμάται η διαφθορά. Μέχρι εκεί έχουμε φτάσει. Θα γίνει μία συμφωνία που λέει ότι η «SIEMENS» θα συμβάλει στην πάταξη της διαφθοράς. Και αυτή χαρακτηρίζεται θετική. 
Εμείς τη θεωρούμε απαράδεκτη, πέρα απ’ όσα ειπώθηκαν. Και τη θεωρούμε ζημιογόνα για το ελληνικό δημόσιο και τον ελληνικό λαό.
Τέθηκαν ορισμένα ερωτηματικά και από την κ. Βούλτεψη οξυμένα: «Γιατί δεν βρέθηκε τίποτα από την Εξεταστική Επιτροπή»; Εμείς ήμασταν οι πρώτοι που παρότι συμμετείχαμε και φάγαμε και εννιακόσιες ώρες από τη ζωή μας και συμβάλαμε…","ΑΘΑΝΑΣΙΟΣ ΠΑΦΙΛΗΣ",425
"26387"," Κακώς.","ΣΟΦΙΑ ΒΟΥΛΤΕΨΗ",73
"26388"," Θα ακούσετε. Μην βιάζεστε. Θα συμφωνήσετε.
Είπαμε, λοιπόν, εμείς από την αρχή ότι δεν πρόκειται να βρεθεί άκρη. Βρέθηκε; Όχι. Ποιος φταίει; Εδώ χρειάζεται απάντηση. Ποιοι είχαν τα κλειδιά του ονομαζόμενου σκανδάλου της «SIEMENS»;
Πρώτον, η Νέα Δημοκρατία και το ΠΑΣΟΚ. Αυτοί κυβερνούσαν, αυτοί καταγράφονται ότι πήραν λεφτά σε κομματικά ταμεία.
Αν, λοιπόν, ήθελαν οι ηγεσίες –είναι διαχρονικό το θέμα- αυτών των κομμάτων, θα μπορούσαν να πουν, «ναι, αυτό συνέβη». Δεν το είπαν. Κουβέντα περί αυτού.
Δεύτερον, τα κλειδιά τα ουσιαστικά τα είχε η «SIEMENS». Τι έκανε, λοιπόν, η «SIEMENS»; Γιατί ο ελληνικός λαός ξεχνάει και αυτά δεν προβάλλονται; Με το που έσκασε το σκάνδαλο και αφού την κοπάνησε ο Χριστοφοράκος και στη συνέχεια έγιναν όσα έγιναν, έκανε μια συμφωνία σιωπής, μαφίας -ο κόσμος σας, η Ευρωπαϊκή Ένωση, η Γερμανία, το δίκαιο- με τους τρεις: Χριστοφοράκο, Σίκατσεκ και Κούτσενροϊτερ, που ήταν επικεφαλής στα μαύρα ταμεία, που τάχα δεν ήξερε η «SIEMENS» και τους δέσμευσε ότι δεν πρόκειται να πουν τίποτα για όσα συνέβησαν με την εταιρεία.
Μήνυσαν -εδώ είναι τώρα ο κόσμος σας- τον εαυτό τους, έκανε μήνυση ο Χριστοφοράκος στον εαυτό του και ο Σίκατσεκ και ο Κούτσενροϊτερ, έφαγαν δύο χρόνια με αναστολή, διασφάλισαν και τα τρισέγγονά τους και ξέρετε τι έγινε; Όταν πήγαμε στο Μόναχο μας κορόιδευαν αισχρά. Ξέρετε τι είπαν; Δεν δώσαμε ποτέ σε κανένα κόμμα και σε κανέναν πολιτικό λεφτά. Την ίδια στιγμή υπήρχαν οι καταθέσεις στο δικαστήριο του Μονάχου που έλεγαν ότι έδωσαν λεφτά.
Τρίτο, λοιπόν, κλειδί η γερμανική δικαιοσύνη, η Ευρώπη των αξιών και του δικαίου, η οποία ανέχτηκε να κλείσει, να κλειδώσει, να τριπλοκλειδώσει το φάκελο «SIEMENS». Εδώ υπήρξε αναίρεση καταθέσεων. Εδώ υπήρξε τέτοιος εμπαιγμός που δεν γίνεται ούτε στα καταγώγια. Τέθηκαν είκοσι οχτώ ερωτήσεις στον υπεύθυνο της «SIEMENS», είκοσι έξι «δεν γνωρίζω». Τέθηκαν δεκαεννιά ερωτήσεις -αν θυμάμαι καλά- στον Διευθύνοντα Σύμβουλο, δεκαεπτά «δεν γνωρίζω» και οι άλλες τίποτα, αέρας. Και ξέρετε ποια ήταν η κατάληξη; «Εμείς θα βοηθήσουμε την Ελλάδα, σκεφτόμαστε να κάνουμε μια επένδυση 100 εκατομμυρίων». Αυτό ήταν το αποτέλεσμα ενός μεγάλου σκανδάλου που έχει να κάνει με τις στρατηγικές επιλογές που ακολούθησαν οι κυβερνήσεις του ΠΑΣΟΚ και της Νέας Δημοκρατίας, ιδιαίτερα στον τομέα των τηλεπικοινωνιών.
Τέταρτο εμπόδιο -και εδώ δεν ακούμε κανέναν να τοποθετείται- είναι το θεσμικό πλαίσιο, το σύστημα που παράγει και αναπαράγει τα σκάνδαλα έχει φτιάξει κι έναν τρόπο να μην βγαίνουν ποτέ στην επιφάνεια. Ποιο είναι το θεσμικό πλαίσιο; Μπορείς να ανοίξεις λογαριασμούς των offshore και να βρεις ποιοι είναι από πίσω. Όχι. Δαιδαλώδες. Υπάρχει το σύστημα αυτό. Είναι στην Ευρώπη -να μην ονομάσω χώρες- στην Αμερική και στην Ασία, οι χώρες που ξεπλένουν το μαύρο χρήμα, ο καπιταλισμός στο μεγαλείο του. Δεν μπορείς να ανοίξεις. Μπορείς να βρεις τι περιουσία έχει ο καθένας; Όχι, γιατί οι μετοχές είναι ανώνυμες και όταν προτείνει το Κομμουνιστικό Κόμμα Ελλάδας να μην είναι ανώνυμες αλλά να είναι ονομαστικές, δεν συμφωνεί κανένας σ’ αυτήν την Αίθουσα. Και μετά λέτε ότι μπορούμε να βρούμε τα σκάνδαλα.
Έτσι, ακριβώς, ήταν η κατάσταση και πολύ χειρότερα, που αποδεικνύει τι; Αποδεικνύει ότι αυτά τα σκάνδαλα είναι συνυφασμένα με το ίδιο το σύστημα. Ένα σύστημα που είναι άδικο, βάρβαρο, που βασίζεται σε εκμετάλλευση δεν μπορεί να σταθεί αν δεν έχει καταστολή και αν δεν έχει και λάδι, γράσο, όπως λένε απλά, δηλαδή αν δεν χρηματοδοτεί, δεν εξαγοράζει, δεν κάνει σκάνδαλα. 
Βγήκε η «LOCKHEED» δημόσια και είπε ότι εξαγόρασε κυβερνήσεις εβδομήντα πέντε χωρών - μελών του ΟΗΕ για να πουλήσει αεροπλάνα. Ποιοι μιλούν για σκάνδαλα; Ποια Ευρώπη; Μέσα στο Ευρωκοινοβούλιο είναι πασίγνωστο το τι γίνεται. Αυτοί που ελέγχουν και την Ελλάδα για σκάνδαλα. Τι ρόλο παίζουν εταιρείες, όταν έρχεται η «RITCH», όταν παίρνονται αποφάσεις για σοβαρά οικονομικά ζητήματα, το τι εξαγορά υπάρχει, το τι δυσωδία. Αυτός είναι ο καπιταλιστικός κόσμος και δεν πρέπει να απορεί κανένας. 
Παρ’ όλα αυτά εμείς κάναμε προσπάθεια και ξανακάνουμε να βρεθούν, να πάνε φυλακή, να τιμωρηθούν, αλλά πέστε μας τι έβγαλαν όλες οι εξεταστικές επιτροπές. Αυτό είναι πολιτικό ζήτημα.
Εμείς, λοιπόν, δεν είμαστε ικανοποιημένοι, ούτε θεωρούμε νίκη την απόσυρση πριν ολοκληρωθεί όλη αυτή η κατάσταση με τη «SIEMENS», έστω πριν διεκδικηθούν χρήματα. Η εξεταστική είπε 2 δισ. Αλήθεια, γιατί καμμία κυβέρνηση μέχρι τώρα  -τρεις πέρασαν- δεν ανέθεσε σε μια επιτροπή να αποτιμήσει τη ζημία της «SIEMENS»; Ποιος θα την αποτιμήσει;","ΑΘΑΝΑΣΙΟΣ ΠΑΦΙΛΗΣ",425
"26389"," Δεν προκάνανε.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"26390"," Δεν είναι αυτό, κύριε Παπαδημούλη.
Ποιος θα την αποτιμήσει; H «DEUTSCHE TELECOM» στον ΟΤΕ;
Η «DEUTSCHE TELECOM» δεν είναι ΟΤΕ, είναι «DEUTSCHE TELECOM». Σε ποιον θα βάλετε; Στο συνέταιρο να κυνηγήσει τον άλλον; Αλλά δεν αξιώθηκε μέχρι τώρα το δημόσιο να κάνει έστω μια στοιχειώδη αποτίμηση. 
Να μιλήσω τώρα και για το νομοσχέδιο. Για το θέμα των κρίσεων, «τι κάνει νιάου-νιάου στα κεραμίδια»; Είναι γνωστό. Και ποιο είναι και το προκλητικό; Ότι όλοι λένε «όχι κομματισμός στις Ένοπλες Δυνάμεις». Και όταν λένε «όχι κομματισμός στις Ένοπλες Δυνάμεις», ξεκινούν από την αφετηρία ότι θέλουν ιδεολογική χειραγώγηση των Ενόπλων Δυνάμεων, να διασφαλίζουν και σε δύσκολες περιόδους –το έχουν κάνει στο παρελθόν- την κυριαρχία του ίδιου του συστήματος. Αυτό εννοούν με το «όχι κομματισμός», να μην στέκονται οι Ένοπλες Δυνάμεις εκεί που πρέπει να στέκονται.
Εμείς έχουμε καθαρή άποψη. Οι Ένοπλες Δυνάμεις πρέπει να αποτελούνται από αξιωματικούς, στρατιώτες, οπλίτες, υπαξιωματικούς, οι οποίοι θα υπηρετούν το λαό και θα διασφαλίζουν την άμυνα της χώρας και την ειρήνη. 
Τι θέλετε στο Αφγανιστάν, κύριε Υπουργέ; Είναι πολιτική ειρήνης; Τι θέλετε στη Σομαλία και όπου υπάρχει ιμπεριαλιστικός πόλεμος; Τι θέλατε στη Λιβύη; Τη δημοκρατία; Ποιον κοροϊδεύουμε; Τα πετρέλαια ήταν και όλοι οι ιμπεριαλιστές έχουν πέσει πάνω. Τι σκέφτεστε για τη Συρία και το Ιράν; Γιατί συμμετέχετε στο εμπάργκο της Ευρωπαϊκής Ένωσης του Ιράν και δεν παίρνουμε πετρέλαιο , που είναι και φθηνότερο; Ποιος ζημιώνεται; Πολιτική ειρήνης είναι αυτή; Εμείς δεν λέμε ότι η Ελλάδα έχει πολιτική πολέμου σαν χώρα, αλλά συμμετέχοντας στο ΝΑΤΟ και στην Ευρωπαϊκή Ένωση, συμμετέχει και σε ιμπεριαλιστικές επεμβάσεις.
Εμείς, λοιπόν, θέλουμε τέτοιους αξιωματικούς, ηγεσία και προσωπικό των Ενόπλων Δυνάμεων, που να προστατεύει τα σύνορα της χώρας και να υπηρετεί τα λαϊκά συμφέροντα.
Επίσης, διαφωνούμε ριζικά με τις περικοπές στους ένστολους. Ήδη από το 2009 μέχρι τώρα ορισμένοι έχουν φτάσει στο 63% κάτω. Υπάρχουν παραδείγματα –θα τα πω εδώ- από το Λιμενικό. Βγαίνει ένας με 600 ευρώ και πάει στη Μύκονο – έτσι μας το περιέγραψαν. Τι θα κάνει; Πού θα μείνει; Θα πρέπει να μείνει με κάποιους άλλους. Θα το πω έτσι όπως μας το περιέγραψε εκπρόσωπος των λιμενικών. Μπορεί να ζήσει με τα 600 ευρώ; Θα βρει δεύτερη δουλειά. Πού θα είναι η δουλειά στη Μύκονο, στο βασίλειο της «φτώχειας»; Σε μπαρ ή σε κάτι άλλο. Αυτό δεν θα επηρεάσει συνολικά τη δουλειά του; Πώς θα ζήσουν όλοι αυτοί; Και σε τελευταία ανάλυση αυτοί φταίνε για την κρίση; 
Λέτε ότι έχουμε οικονομικό πόλεμο. Ποιος είναι ο αντίπαλος; Ποιος πολεμάει ποιον; Οι αγορές; Μα, με τις αγορές είστε όλοι. Ορκίζεστε από το πρωί μέχρι το βράδυ στο όνομα της ελεύθερης αγοράς, της ελευθερίας της αγοράς. Τι είναι οι αγορές; Καπιταλισμός δεν είναι; Σε πόλεμο βεβαίως βρισκόμαστε. Και ο πόλεμος είναι από το κεφάλαιο κατά των εργαζομένων, γιατί όλα αυτά τα μέτρα που παίρνονται σήμερα, είναι για να ξεφτιλίσουν κυριολεκτικά την εργατική δύναμη, για να μπορέσουν με την ανάκαμψη της κρίσης να επαναφέρουν και να έχουν τεράστια κέρδη. Αυτός είναι ο πόλεμος που γίνεται. Και εσείς αυτόν τον πόλεμο υλοποιείτε. Και η Ευρωπαϊκή Ένωση αυτόν τον πόλεμο κάνει. 
Κι ας σταματήσουμε «η τρόικα και η τρόικα». Τι είναι η τρόικα; Η Ευρωπαϊκή Κεντρική Τράπεζα και το Διεθνές Νομισματικό Ταμείο, δηλαδή τα δύο τρίτα είναι η Ευρωπαϊκή Ένωση και το ένα τρίτο είναι ένα κομμάτι της Ευρωπαϊκής Ένωσης. Είναι πόλεμος καθαρά ταξικός και δεν έχει να κάνει ούτε με χρέος ούτε με οτιδήποτε άλλο. Έχει να κάνει με την κρίση του καπιταλισμού και το ξεπέρασμά της.
Και καλούνται τώρα να πληρώσουν και μάλιστα σε τέτοιους ευαίσθητους τομείς -όχι ότι οι άλλοι εργαζόμενοι είναι κατώτεροι, το αντίθετο μάλιστα- που δεν θα μπορούν να ζήσουν οι άνθρωποι. Πώς θα γίνει; Πού αλλού θα το πάτε; Πού θα τα βρούμε; Εξακόσια δισεκατομμύρια είναι στην Ελβετία. Καμμιά πεντακοσαριά υπολογίζουν στις offshore. Από πού βγήκαν όλα αυτά; Από τον ιδρώτα και το αίμα του ελληνικού λαού. Βάζετε ΦΠΑ στα σχολεία –θα τα πούμε αυτά- στο πετρέλαιο και τους εφοπλιστές τους απαλλάσσετε. Να από πού θα τα βρείτε.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή).
Τελειώνω, κύριε Πρόεδρε.
Εμείς έχουμε καταθέσει αναλυτικές προτάσεις και δεν θέλω να πω τίποτε άλλο.
Τέλος, τίθεται το θέμα συνεχώς της εκχώρησης των κυριαρχικών δικαιωμάτων. Η συμμετοχή της χώρας στο ΝΑΤΟ και την Ευρωπαϊκή Ένωση δεν συνοδεύεται από εκχώρηση κυριαρχικών δικαιωμάτων; Υλοποιείτε υποχρεώσεις στο ΝΑΤΟ που δεν έχουν καμμία σχέση με την άμυνα και την ασφάλεια της χώρας, ναι ή όχι; 
Δεν πληρώνουμε κονδύλια για νατοϊκές δαπάνες; Δεν υπάρχει συγκρότηση όλων των στρατών των χωρών-μελών του ΝΑΤΟ με βάσει το δόγμα του ΝΑΤΟ το καινούργιο, το επιθετικό, που αναγορεύει χωροφύλακα τον εαυτό του σε όλο τον κόσμο; Ναι ή όχι; 
Πότε προστάτεψε το ΝΑΤΟ την Ελλάδα; Την προστάτευσε κατά τη διάρκεια του Κυπριακού ή κατά την διάρκεια της κρίσης των Ιμίων, που δεν βγήκε να πει λέξη για τα σύνορα της χώρας; 
Τέλος, κύριε Υπουργέ, μας είπατε ότι η συμφωνία με το Ισραήλ έχει να κάνει με τα εθνικά συμφέροντα της Ελλάδας. Οι στρατιωτικές ασκήσεις που κάνει στον εναέριο χώρο της Ελλάδας –και παράλληλα να πω ότι η Ευρωπαϊκή Ένωση θεωρεί τον εναέριο χώρο της Ευρώπης και εναέριο χώρο του Ισραήλ, τον έχει εκχωρήσει- έχουν να κάνουν με τα συμφέροντα της χώρας; Θα μας υπερασπιστούν σε μία μελλοντική επίθεση ή προετοιμάζουν το έδαφος για επίθεση κυρίως στο Ιράν και στη Συρία; 
Ξαναλέμε: Έχει κανένα συμφέρον η Ελλάδα στον πόλεμο που ετοιμάζετε, να δώσει γη, αέρα και θάλασσα και να συμμετέχει; Εμείς λέμε, όχι .","ΑΘΑΝΑΣΙΟΣ ΠΑΦΙΛΗΣ",425
"26391","  Ολοκληρώστε, κύριε συνάδελφε.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"26392"," Τελείωσα, κύριε Πρόεδρε. Ευχαριστώ πάρα πολύ για την ανοχή σας. 
Επομένως, όταν μιλάμε για τις Ένοπλες Δυνάμεις, η δική μας η θέση τουλάχιστον είναι, ότι πρέπει αποκλειστικά να υπάρχουν για την ασφάλεια της χώρας και την υπεράσπιση των συνόρων και όχι για να συμμετέχει σε νατοϊκές και άλλου είδους ιμπεριαλιστικές επεμβάσεις. 
Ευχαριστώ πολύ.","ΑΘΑΝΑΣΙΟΣ ΠΑΦΙΛΗΣ",425
"26393"," Κι εμείς ευχαριστούμε. 
Το λόγο έχει ο Κοινοβουλευτικός Εκπρόσωπος της Δημοκρατικής Αριστεράς κ. Βασίλειος Οικονόμου.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"26394"," Ευχαριστώ, κύριε Πρόεδρε. 
Η σημερινή κύρωση πράξης νομοθετικού περιεχομένου συνέπεσε με την αναταραχή που σημειώθηκε με την ονομαστική ψηφοφορία που ζητήθηκε από το ΣΥΡΙΖΑ σε σχέση με την υπόθεση της «SIEMENS» και υπό αυτήν την έννοια, καλύφθηκε λίγο το ενδιαφέρον για τη συγκεκριμένη  κύρωση, για την οποία πρέπει να κάνουμε ιδιαίτερο λόγο. Γιατί όπως είπαμε και στην επιτροπή για τη Δημοκρατική Αριστερά, είναι φανερό ότι αυτές οι πράξεις νομοθετικού περιεχομένου δεν είναι εύκολα αποδεκτές, όταν μάλιστα, δεν γίνονται για σπουδαίο λόγο. Και είχαμε μια τέτοια πράξη νομοθετικού περιεχομένου για την αναβολή των κρίσεων του στρατεύματος. 
Γίνονται πολλές συζητήσεις εδώ, όπου πολλές πτέρυγες και πολλά πολιτικά πρόσωπα προσπαθούν να δουν ότι κάτι πάει να γίνει ή να το κερδίσουν πολιτικά ή τέλος πάντων αν δουν φωτιά και ζημιά, να το αποφύγουν. 
Στην ονομαστική ψηφοφορία, όπως έγινε προηγουμένως, νομίζω ότι τα πράγματα πήραν τη σειρά που έπρεπε. Υπάρχουν, δηλαδή, τα κόμματα, τα οποία έχουν την άποψή τους. Η Δημοκρατική Αριστερά με σταθερότητα και συνέπεια έθεσε το ζήτημα αυτής της συμβάσεως και πριν τις εκλογές του Μαΐου και του Ιουνίου και προς έκπληξη πολλών συνέχισε να τη θέτει και τώρα. Αυτή η έκπληξη φάνηκε καθαρά στο πως χειρίστηκαν κάποιοι τα θέματα ή τέλος πάντων κάποιοι άλλοι προσπάθησαν να δώσουν παρών για μια περίλαμπρη μεγάλη νίκη. 
 Δεν έχει νόημα σήμερα μέσα σε αυτήν την Αίθουσα να συζητάμε για νίκες και για πολιτικά κέρδη, όταν η προβληματική των πραγμάτων και της χώρας είναι πολύ μεγάλη. Έχουμε μεγάλα προβλήματα, μεγάλα αδιέξοδα και μεγάλες προκλήσεις να αντιμετωπίσουμε και τα πολιτικά κόμματα και οι πολιτικοί εκπρόσωποι. Πιστεύω ότι όποιος πολιτικός φορέας μπορεί να βάλει ένα λιθαράκι στην οικοδόμηση της αξιοπιστίας και στην οικοδόμηση μίας πολιτικής προοπτικής, η οποία να έχει ένα ενδιαφέρον και για τον ελληνικό λαό, καλά κάνει. 
Η Δημοκρατική Αριστερά θεώρησε χρέος της και καθήκον της να πει από την πρώτη στιγμή ότι δεν ψηφίζει αυτήν την συμφωνία. Νομίζω ότι πολύ καλά έκανε η Κυβέρνηση και ανταποκρίθηκε και έδειξε ευαισθησία και αντανακλαστικά με αποτέλεσμα να αποσυρθεί αυτή η παράγραφος. Όλα τα άλλα είναι κουβέντες οι οποίες  πρέπει να γίνουν λόγω πολιτικής σκοπιμότητας. Το καταλαβαίνω. Κάποιοι πρέπει να πουν το δικό τους λόγο. 
Η ουσία, όμως, είναι μια, αυτό το είδαμε στην Αίθουσα προηγουμένως. Για το λόγο αυτό, χαιρετήσαμε κιόλας αυτήν την πολιτική πρωτοβουλία της Κυβέρνησης, όπου κάποιοι θα την πουν αναδίπλωση, κάποιοι θα την πουν ήττα, κάποιοι θα την πουν όπως θέλουν να την πουν, αλλά η πραγματικότητα είναι μία: Υπάρχει ένα σωστό αποτέλεσμα, καθώς δημιουργεί μια εξέλιξη, η οποία είναι θετική βάσει των θέσεων που έχουν θέσει τα κόμματα.
Έτσι, λοιπόν, αφού είδαμε πώς αντιμετωπίστηκε με την ονομαστική ψηφοφορία που δεν έγινε και με την πολιτική κίνηση που έκανε η Κυβέρνηση για προηγούμενο θέμα, τώρα έχουμε ένα δεύτερο θέμα που αντιμετωπίζει η Κυβέρνηση και είναι πάλι η πράξη νομοθετικού περιεχομένου την οποία κυρώνει, για να μπορέσει να αποκαταστήσει την τάξη των πραγμάτων. 
Δυστυχώς, καταλαβαίνετε ότι πολλές φορές θα έχει την πρόκληση αυτή η Κυβέρνηση να θεραπεύσει ζητήματα των προηγούμενων κυβερνήσεων και ειδικά της προηγούμενης κυβέρνησης. Αυτές οι θεραπείες δεν είναι οι καλύτερες δυνατές, όταν τις ακούμε σε πρώτη ανάγνωση. Είναι φανερό ότι κανείς δεν θα ήθελε τέτοια πολιτική δραστηριότητα, να επικυρώνει δηλαδή πολιτικές χειρονομίες, οι οποίες, όπως και να το δει κανείς, δεν συνάδουν με μια ευρωπαϊκού τύπου πολιτική κατάσταση και λειτουργία ενός κράτους, που υποτίθεται ότι για θέματα διαχειριστικής λειτουργίας λειτουργεί στον «αυτόματο». Είναι για ένα κράτος που θα πρέπει να λειτουργεί στον «αυτόματο». Δηλαδή, οι κρίσεις και οι αξιολογήσεις του προσωπικού του πρέπει να είναι στον «αυτόματο». 
Εδώ οι εκλογές θεωρούνται ειδικό, έκτακτο γεγονός, γεγονός που μπορεί να προκαλέσει και αναβολή τέτοιων διαδικασιών. Τι να πει κανείς; Αυτές είναι συμπεριφορές και πολιτικές πρακτικές, οι οποίες θα έπρεπε να ανήκουν στο παρελθόν. 
Η Δημοκρατική Αριστερά από την πρώτη στιγμή της ιδρύσεώς της, που δεν πάει πολύ μακριά στο παρελθόν, μόλις πριν δυο χρόνια, θέτει ως βασική της αξιακή θέση και ζήτημα αιχμής στην πολιτική της στο δημόσιο τομέα να υπάρχει αξιολόγηση του προσωπικού και του αποτελέσματος. Κάποιοι την φοβούνται την αξιολόγηση, αλλά εμείς την έχουμε ως βασική θέση. Νομίζουμε ότι με την αξιολόγηση μπορείς να επιτύχεις καλύτερη, αποτελεσματικότερη και αποδοτικότερη λειτουργία του δημοσίου τομέα. Άρα, είναι προς ωφέλεια του ελληνικού λαού. 
Το ίδιο πιστεύουμε και για τις κρίσεις των Ενόπλων Δυνάμεων. Οι αξιολογήσεις στις Ένοπλες Δυνάμεις είναι μια παλιά ιστορία. Γίνονται και πρέπει να πούμε ότι εκ των πραγμάτων λειτουργεί αυτή η υπόθεση των αξιολογήσεων και των κρίσεων, των προαγωγών όπως λέμε. Αυτό είναι ένα ζήτημα που εμείς ως Δημοκρατική Αριστερά θέλουμε να αποκτήσει έναν αντικειμενικό χαρακτήρα, έναν κανονιστικό τρόπο στον οποίο να μη μπορεί να παρέμβει κανείς, ακόμη και ο Θεός ο ίδιος. Αυτό θα μου πείτε είναι το ευκταίο, το ιδανικό. Όμως, εμείς αυτό θέλουμε. Γι’ αυτό θα ψηφίσουμε αυτή την κύρωση, αλλά είμαστε σε μια αμηχανία, γιατί συνέχεια ερχόμαστε και συζητάμε πάνω στα συντρίμμια που άφησαν οι προηγούμενοι. 
Ακούω εδώ ομιλητές να φωνάζουν από το Βήμα. Άκουσα το συμπαθή εισηγητή του ΣΥΡΙΖΑ τον κ. Χατζηλάμπρου, να ζητά το λόγο και τα ρέστα από τη Δημοκρατική Αριστερά για τους χειρισμούς των κρίσεων, όπως έγιναν από την πολιτική ηγεσία, για τον ΑΓΕΣ, τον Αρχηγό του Στρατού. Εμείς τι αναφορά να σας δώσουμε; Εμείς κάναμε σχόλιο. Ακούστε τι είπαμε. Πήγαμε επίσημα ως Δημοκρατική Αριστερά στο Υπουργείο Άμυνας και είπαμε στον κ. Παναγιωτόπουλο ότι η θέση της Δημοκρατικής Αριστεράς είναι όχι λαφυραγώγηση του τομέα της άμυνας, δηλαδή των Ενόπλων Δυνάμεων, από αυτούς που κερδίζουν τις εκλογές και νιώθουν ότι πάνε επάνω σαν κατακτητές και τα σαρώνουν όλα. Είπαμε, όχι πλέον απόστρατοι. Είμαστε αρνητικοί. Ως Δημοκρατική Αριστερά το θέσαμε.
Επίσης, είπαμε όχι στη μείωση της θητείας. Είναι θέση της Δημοκρατικής Αριστεράς και το κάνουμε επίσημα, διαφανώς. Δεν πήγαμε να κάνουμε συναλλαγές και συζητήσεις, γιατί στηρίζουμε την Κυβέρνηση. Δηλαδή, να πούμε,  «επειδή στηρίζουμε την Κυβέρνηση, κάντε μας και το χατίρι». Ποιο χατίρι; Εμάς δεν μας ενδιαφέρει ούτε να επαναφέρουμε αποστράτους ούτε να κάνουμε τον άλφα ή το βήτα ταξίαρχο ή στρατηγό. Εμείς είπαμε, «κάνετε κρίσεις βάσει αντικειμενικών χαρακτηριστικών». Γιατί είναι και τα πολιτικά θέματα ένα κομμάτι των κρίσεων, είναι και τα της παρέας, όταν διαμορφώνονται παρέες. Οι έμπειροι και παλαιοί αξιωματικοί σε όλα τα επίπεδα Ενόπλων ή Αστυνομικών Δυνάμεων γνωρίζουν ότι λειτουργούν και αυτά. Ναι, λοιπόν, να υπάρχουν αντικειμενικά κριτήρια. Αυτό ζητήσαμε.
Πρέπει να παραδεχθώ, να παραδεχθούμε ως Δημοκρατική Αριστερά, ότι οι χειρισμοί στις κρίσεις δεν ήταν οι χειρότεροι δυνατοί, εάν πάμε προς τα πίσω και δούμε τις κρίσεις που έχουμε ανά χρονιά. Δεν είναι οι χειρότερες. Τι να πούμε τώρα; Να πούμε ότι επειδή παραιτήθηκε ο ΑΓΕΣ, έγιναν κρίσεις στο πόδι ή κάτω από κομματική εντολή; 
Ξέρω καλά –και τον συγχαίρω σ’ αυτό- ότι έκανε μεγάλη άμυνα, ο Υπουργός της Εθνικής Άμυνας να μην έρθουν οι απόστρατοι. Είχε πιέσεις και από τις δικές τους κλαδικές κ.λπ.. Τα ξέρουμε όλοι. Τα έχουν γράψει οι εφημερίδες, τα blogs κ.λπ.. Τον συγχαίρω, λοιπόν, γι’ αυτό. Ήταν αυτό που ζητάγαμε πάντα και θέλαμε πάντα. Αφού, λοιπόν, μπήκαμε σε ένα νέο δρόμο, ας μην είμαστε καυστικοί και ας μην ζητάμε σ’ αυτές τις λίγες μέρες της Κυβέρνησης να διορθωθούν παθογένειες πενήντα ετών, χωρίς να σημαίνει ότι δεν πρέπει να είμαστε αυστηροί στην κρίση μας.
Υπ’ αυτήν την έννοια, λοιπόν, εμείς θα ψηφίσουμε την κύρωση. Θεωρούμε ότι εκ των πραγμάτων πρέπει να γίνει. Δεν πρέπει να πληρώσουν τα στελέχη τα πολιτικά και τα κομματικά παιχνίδια.
Εμείς πιστεύουμε ότι υπάρχει πεδίον δόξης λαμπρό για την πολιτική ηγεσία, αν θέλει να κάνει αντικειμενικές κρίσεις και να μπει σε μια αντικειμενικοποίηση αυτών των διαδικασιών στον ευαίσθητο χώρο των Ενόπλων Δυνάμεων. Ξέρετε, οι Ένοπλες Δυνάμεις θεωρούνται κομματικό κοπάδι και οικόπεδο κάποιων κομμάτων. Τα ξέρουμε εδώ. Κάποιοι είναι πολύ πατριώτες, υπερπατριώτες. 
Εμείς, λοιπόν, από τη Δημοκρατική Αριστερά ορμώμενοι, που δεν θέλουμε να σηκώσουμε τη σημαία του υπερπατριώτη, αλλά θέλουμε να σηκώσουμε τη σημαία αυτού που αγωνιά για τις Ένοπλες Δυνάμεις πραγματικά λέμε ότι δεν χρειάζονται αυτές οι περικοπές στα ειδικά μισθολόγια, ούτε χρειάζονται οι άδικες συμπεριφορές απέναντι στο μισθό τους. Τι λέμε; Τώρα έχουμε μπροστά μας τα 11,5 δισεκατομμύρια, κύριε Υπουργέ. Ο κ. Κουβέλης έκανε προτάσεις. Δεν μπορεί συνέχεια τη νύφη να την πληρώνουν ο ανθυπολοχαγός και ο λοχίας, το χαμηλό μισθολόγιο των ειδικών μισθολογίων. Δεν μπορεί να είναι μονομερώς οι πράξεις αυτές. Έχει «λίπος» -να το πούμε έτσι- η λειτουργία των Ενόπλων Δυνάμεων; Εμείς λέμε ότι έχει. Επιτρέπεται, δηλαδή, το 2012 να έχουμε πεντακόσια στρατόπεδα σε λειτουργία; 
Είναι γνωστό ότι τα στρατόπεδα στο εσωτερικό, στην Πελοπόννησο και στη Στερεά Ελλάδα, μετά τον εμφύλιο, φύλαγαν το λαό από τους κομμουνιστές. Ε, δεν υπάρχει τέτοιος κίνδυνος πλέον. Άρα, λοιπόν, δεν έχουμε εσωτερική κρίση και εσωτερικό πρόβλημα. Έτσι δεν είναι, κύριε Παφίλη; Η Μεραρχία στην Πελοπόννησο φύλαγε την Πελοπόννησο από εσάς. Εσείς τώρα είστε καλοί άνθρωποι.","ΒΑΣΙΛΕΙΟΣ ΟΙΚΟΝΟΜΟΥ",378
"26395"," Θα ξανάρθουμε.","ΑΘΑΝΑΣΙΟΣ ΠΑΦΙΛΗΣ",425
"26396"," Αυτά είναι δικά σας, να τα πείτε στους ίδιους. 
Άρα, λοιπόν, να μεταφερθούν τα στρατόπεδα και οι δυνάμεις στην παραμεθόριο. Να κλείσουν στρατόπεδα, να σβήσει το λειτουργικό έξοδο, το λειτουργικό κόστος να περιοριστεί. 
Επειδή κάνατε μια δήλωση στην επιτροπή πάνω στη δική μας τροπολογία της Δημοκρατικής Αριστεράς για τη βαθμολογική εξέλιξη των εθελοντών μακράς θητείας, θέλω να πω το εξής. Γνωρίζετε ότι μας παρακολουθούν. Είναι οι άνθρωποι πάνω από τα κομπιούτερ τους σε όλη την Ελλάδα. Είναι πάρα πολλοί και έχουν μεγάλο ενδιαφέρον. Όχι, γιατί είναι πάρα πολλοί και είναι πολλοί οι ψήφοι, αλλά γιατί είναι αυτό που είπε και η κ. Γιαννακάκη, η ραχοκοκαλιά των Ενόπλων Δυνάμεων, του επαγγελματικού μόνιμου προσωπικού. 
Σας καλώ και σήμερα στην Ολομέλεια να κάνετε μια συγκεκριμένη δήλωση. Αν θέλετε να την ψηφίσουμε την τροπολογία, νομίζω ότι είναι μια πολύ καλή ευκαιρία σήμερα να το κάνουμε. Απ’ ό,τι γνωρίζω ,όλες οι πτέρυγες συμφωνούν σ’ αυτό. Μισθολογικά, ξαναλέω εδώ στην Ολομέλεια, δεν προκύπτει κόστος, διότι οι εθελοντές μακράς θητείας λαμβάνουν μισθό μέχρι και του λοχαγού. Τι θέλουν; Θέλουν μια ηθική δικαίωση. 
Επειδή έχουμε και την εκκρεμότητα, όπως πολύ καλά γνωρίζετε, των γυναικών, που θα μου πείτε ότι είναι τριάντα και δεν μας κόστισε πάρα πολύ, θα σας πω ότι δεν είναι έτσι. Ή όλοι ή κανένας. Εκεί, λοιπόν, που είναι η ίδια κατηγορία, ας αποκαταστήσουμε την αδικία. Αν παρά ταύτα δεν είστε έτοιμος σήμερα -εγώ δεν θα είμαι πάρα πολύ αυστηρός μαζί σας με την έννοια του εδώ και τώρα και σώνει και καλά να βάλουμε την τροπολογία, παρ’ όλο που εγώ πιστεύω ότι πρέπει τώρα να τη δούμε- πρέπει να δώσετε μια δέσμευση και να πείτε πότε σκοπεύετε -και όταν λέω πότε, όχι στο βαθύ μέλλον, αλλά άμεσα, δηλαδή σε ένα επόμενο νομοσχέδιο- να έρθει αυτό το θέμα, να αποκατασταθούν οι άνθρωποι. Να μην ακούμε συνέχεια τους στρατηγούς και τα επιτελεία. Γνωρίζω ότι το θέμα δεν είναι δημοσιονομικό, είναι θέμα που «κολλάει» το μυαλό κάποιων. Σώνει και καλά τώρα λένε κάποιοι, γιατί ο εθελοντής μακράς θητείας να πάρει το γαλόνι του αξιωματικού. Τρελαίνονται. Να σταματήσουν να τρελαίνονται. 
(Στο σημείο αυτό την Προεδρική Έδρα  καταλαμβάνει ο Β΄ Αντιπρόεδρος της Βουλής κ. ΑΘΑΝΑΣΙΟΣ ΝΑΚΟΣ )
Η πολιτική ηγεσία δεν είναι μόνο η ηγεσία του Υπουργείου Εθνικής Άμυνας για τους στρατηγούς, αλλά για όλο το προσωπικό.
Μ’ αυτήν την παρατήρηση εμείς θα στηρίξουμε το νομοσχέδιο και θα είμαστε στο πλευρό της πολιτικής ηγεσίας εφόσον συνεχίσει να ακολουθεί αυτήν την πορεία της αντικειμενικής και σωστής λειτουργίας των πραγμάτων. 
Ευχαριστώ πολύ.","ΒΑΣΙΛΕΙΟΣ ΟΙΚΟΝΟΜΟΥ",378
"26397"," Το λόγο έχει ο κ. Μαρκόπουλος για έξι λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"26398"," Και λιγότερο, κύριε Πρόεδρε. Ξέρω ότι είναι έξι λεπτά, γιατί μίλησε ο Πρόεδρός μας και θα είμαι ακόμα πιο σύντομος για να μιλήσουν και οι συνάδελφοι. Θα πω μονάχα δυο λόγια.
Κύριε Υπουργέ, είχαμε την απόλυτη θετική πρόθεση να στηρίξουμε κάτι το οποίο έγινε. Βλέπουμε όμως εδώ ότι πολλά πράγματα τελικά και πολλές πηγές ανοίγουν στο θέμα της εθνικής άμυνας, στο θέμα των ενστόλων. Δεν έχει καμμία σημασία για ένα κόμμα αν στηρίζει ή δεν στηρίζει μια ενέργεια. Σημασία έχει ο πολιτικός διάλογος και που βαδίζει αυτή η χώρα. 
Άκουσα εδώ για στρατόπεδα, για περιορισμό. Ακούω τις απαιτήσεις της τρόικας για περιορισμό των δαπανών στο Υπουργείο της Εθνικής Άμυνας. Θέλω να σας πω ότι οφείλετε να κρατήσετε τη μεγαλύτερη άμυνα που πρέπει. Οι γεωστρατηγικές αλλαγές στη Νοτιοανατολική Μεσόγειο απαιτούν από εμάς να έχουμε για την ειρήνη στην περιοχή και για τα κυριαρχικά μας δικαιώματα ό,τι καλύτερο μπορούμε μπροστά. Απαιτούν επίσης φρόνημα στους ένστολους, άριστη συνεργασία μεταξύ στρατιωτικής και πολιτικής ηγεσίας. 
Παρατήρησα σε κείνες τις κρίσεις μία απίθανη διαρροή μέσα από το Υπουργείο σας για έναν εκ των αρχηγών, για τον Αρχηγό του ΓΕΣ. Είναι δική σας δουλειά να δείτε από πού είναι αυτή η διαρροή. Είναι δική σας δουλειά να σφραγίσετε το Υπουργείο Εθνικής Άμυνας. Είναι δική σας δουλειά και ευθύνη πολιτική –είστε έμπειρος, σας βρήκα στην πολιτική, κύριε Υπουργέ- να μπορέσετε να δώσετε αυτό που λείπει όχι από το αμυντικό δόγμα της χώρας που κάποια στιγμή θα το συζητήσουμε στην επιτροπή ή εδώ –δεν είναι η ώρα γι’ αυτό-  αλλά αυτό που λείπει από το φρόνημα, την εσωτερική ειρήνη και τη συνεργασία μέσα στο Υπουργείο Εθνικής Άμυνας.
Και αν μου επιτρέπετε, να πω ακόμα μια κουβέντα. Νομίζω ότι είναι η ώρα σ’ αυτές τις δύσκολες συνθήκες για τη χώρα να αποκτήσει κοινωνικό ρόλο ο στρατός, η αεροπορία, το ναυτικό. Πρέπει να αποκτήσει ενεργό κοινωνικό ρόλο εκεί που το κράτος δεν μπορεί, εκεί που αφαιρούν από το κράτος δυνατότητες λόγω οικονομικής δυσχέρειας. Δεν θέλω τώρα να πω λεπτομέρειες για την οικονομική δυσχέρεια γιατί θα χάσουμε το στόχο. 
Όμως, έχουμε πολύ μεγάλη ανάγκη και το κράτος και νομίζω και οι Ένοπλες Δυνάμεις να αποκτήσουν εκείνη τη θέση στην ψυχολογία και στη νοοτροπία και στη σκέψη και στον κοινωνικό διάλογο αυτού του λαού που τους αρμόζει. Δεν θα ξεχάσω ποτέ ότι τον Δεκέμβριο του 2008 κάηκε η Αθήνα επειδή κάποιοι ενδεχομένως να φοβήθηκαν. Μπορεί να ήταν ένστολοι, μπορεί και όχι. Επίσης, δεν θα ξεχάσω ποτέ και δεν πρέπει να ξεχνάμε ποτέ σ’ αυτήν την Αίθουσα ότι ο Στρατός οποτεδήποτε κινητοποιήθηκε για μεγάλες πυρκαγιές, φωτιές και διάφορες καταστροφές έφερε γρήγορα ποθητό αποτέλεσμα.
Σας ζητώ λοιπόν να χαράξετε και τον κοινωνικό ρόλο, αυτό που λείπει όλα αυτά τα χρόνια. Είμαι βέβαιος ότι μπορείτε. 
Επίσης, είμαι βέβαιος ότι οι ένστολοι οφείλουν να νιώσουν ότι πραγματικά δουλεύουν για μία κυριαρχία που υπάρχει, όχι μία κυριαρχία που διακυβεύεται. Δεν μπορούμε πια σ’ αυτόν τον τόπο, ούτε στο δικό σας Υπουργείο, ενδεχομένως και πρωτευόντως σ’ αυτό να μιλάμε για εσωτερικό έλεγχο από τρίτους, λογιστές σε έναν τόσο ευαίσθητο τομέα, τόσο σημαντικό γι’ αυτή τη χώρα, έναν τομέα που ενδεχομένως –το απευχόμαστε- θα παίξει ρόλο στη Μεσόγειο. 
Επίσης, ζητούμε σε συνεργασία με το Υπουργείο Εξωτερικών να χαράξετε το ρόλο της χώρας στην περιοχή, ρόλο ειρήνης, ρόλο συνεργασίας των λαών, ρόλο νέων συμμαχιών και κυρίως ρόλο υπεράσπισης όλων εκείνων των πλουτοπαραγωγικών πηγών που πρέπει να τις φέρουμε στην επιφάνεια και για τις οποίες συζητάμε. Και να διαφωνούμε, δεν πειράζει σ’ αυτήν την Αίθουσα. Έχει μεγάλη σημασία ότι ξεκινήσαμε να τις συζητάμε. 
Διότι δεν νοείται να συζητάμε ότι έχουμε πλούτο σ’ αυτήν τη χώρα και την ίδια στιγμή να ασχολούμαστε με τις ουρές των συνταξιούχων που βγάζουν από το υστέρημα της κομμένης τους σύνταξης για να αγοράσουν φάρμακα ως μη όφειλαν. Δεν έχει καμμία αξία να μιλάμε γι’ αυτόν τον πλούτο, αν δεν μπορούμε να τον βγάλουμε. Αν δεν είμαστε ικανοί, αν δεν τολμούμε, αν δεν έχουμε τη δύναμη να χαράξουμε οικονομική διπλωματία γι’ αυτή τη χώρα δεν έχει καμμία έννοια το να μαλώνουμε σ’ αυτήν την Αίθουσα ή να διαφωνούμε. 
Σας ευχαριστώ.","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"26399"," Το λόγο έχει η Κοινοβουλευτική Εκπρόσωπος της Νέας Δημοκρατίας κ. Σοφία Βούλτεψη.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"26400"," Ευχαριστώ, κύριε Πρόεδρε. 
Ως προς το προηγούμενο μέρος της συζήτησης θεωρούσα ότι δεν χρειαζόταν να το υπενθυμίζουμε, αλλά  φαίνεται ότι χρειάζεται. Κι επειδή θα μένουμε πολλές ώρες, όπως φαίνεται, μέσα σ’ αυτήν την Αίθουσα, θα ήθελα να πω ότι δημοκρατία δεν σημαίνει οχλαγωγία και δεν σημαίνει ασυδοσία. Σημαίνει σεβασμό στους κανόνες της και σεβασμό και στους άλλους που είναι μέσα στην Αίθουσα και προσπαθούν κι αυτοί να ασκήσουν δικαιώματά τους. Νομίζω ότι μπορούμε όλοι να κατεβάσουμε τους τόνους και να μιλάμε πιο ήρεμα σ’ αυτήν την Αίθουσα, αρκεί να έχουμε επιχειρήματα. Γιατί όποιος δεν έχει επιχειρήματα, έχει φωνές. 
Επίσης, θέλω να κάνω μία παρένθεση για το θέμα της «SIEMENS». Τα έχουμε πει και τα έχουμε ξαναπεί. Φαίνεται ότι δεν υπάρχει ενημέρωση για το τι ακριβώς πρόκειται, επομένως παρέλκει να επανέλθω σ’ αυτό το θέμα. Νομίζω ότι οι Έλληνες Βουλευτές μπορούν να ενημερωθούν και να επανέλθουμε σε μία  συζήτηση. Έτσι κι αλλιώς θυμίζω σε όλους ότι η υπόθεση αυτή έχει ψηφιστεί από την προηγούμενη Βουλή, η οποία έδωσε εντολή στον Υπουργό Οικονομικών να υπογράψει τη σύμβαση και τίποτε άλλο. Κατ’ εντολήν της Βουλής έγινε αυτό. 
Τώρα, όσον αφορά το συζητούμενο νομοσχέδιο, διαπιστώνω ότι ένα νομοσχέδιο άνευ μεγάλης ανάγκης για συγκρούσεις -ξεκινήσαμε να δούμε πώς θα αναβάλουμε τις κρίσεις των αξιωματικών, πράγμα που δεν έχει πολύ μεγάλη σημασία για κανέναν, όπως φαίνεται- κατέληξε στο γνωστό προσφιλές θέμα του πολιτικού συστήματος που είναι το πελατειακό, το οποίο πιστεύω ότι βρίσκεται και στη βάση των δεινών της χώρας. Όμως αυτό δεν έχει τολμήσει κανείς ποτέ να το συζητήσει. Εγώ, κύριε Πρόεδρε, -βλέπω τον κ. Κακλαμάνη εδώ- πίστευα πάντοτε ότι θα αρκούσε μία παράγραφος στο Σύνταγμα που να απαγορεύει το πελατειακό σύστημα, για να λυθούν όλα τα δεινά της χώρας και να μην έχουμε ούτε ελλείμματα ούτε τίποτα. 
Έτσι λοιπόν είδα ξαφνικά μέσα στην Αίθουσα υπερασπιστές των  ενστόλων. Κάποιοι παραδέχθηκαν ότι οι ίδιοι είναι όψιμοι υπερασπιστές. Άκουσα τον ΣΥΡΙΖΑ να λέει ότι αποκτά μια καινούργια σχέση με τους ενστόλους, που είναι μια προγραμματική σχέση. Δεν  κατάλαβα. Δηλαδή τι λέτε στους ενστόλους; Ότι θα φτιάξετε πρόγραμμα να προσχωρήσουν; Τι θα πει αυτό; Ότι στο μέλλον αυτοί θα συμπεριφέρονται με άλλον τρόπο κι εσείς με άλλον; Δεν το κατάλαβα. Άκουσα όμως ότι υπάρχει μια καινούργια σχέση με τους ενστόλους, η οποία πιστεύω ότι στηρίζεται στην ανάγκη να εξασφαλιστούν οι ψήφοι τους. 
Επίσης, και από τους Ανεξάρτητους Έλληνες βλέπω μία τάση να υπερασπίζονται τους ενστόλους περισσότερο από τους υπόλοιπους, οι οποίοι προφανώς δεν έχουν ενστόλους στην οικογένειά τους, δεν τους αγαπούν, δεν έχουν επικοινωνία μαζί τους, δεν τους έχουν φίλους! Ανέλαβαν προφανώς να διαγκωνίζονται κάποια κόμματα αυτήν τη στιγμή, για να εξασφαλίσουν την καινούργια τους πελατεία. Αν την πάρετε, χαλάλι σας!","ΣΟΦΙΑ ΒΟΥΛΤΕΨΗ",73
"26401"," Είμαστε ανεξάρτητοι…","ΒΑΣΙΛΕΙΟΣ ΚΑΠΕΡΝΑΡΟΣ",185
"26402"," Είπα στην αρχή ότι η δημοκρατία δεν είναι ασυδοσία. Δεν διακόπτουμε σ’ αυτήν την Αίθουσα όταν μιλάει ο ομιλητής. Όταν πάρετε το λόγο, να μιλήσετε.","ΣΟΦΙΑ ΒΟΥΛΤΕΨΗ",73
"26403"," Όταν αναφέρεστε σ’ εμάς να προσέχετε. Αυτό που κάνετε εσείς είναι ασυδοσία.","ΒΑΣΙΛΕΙΟΣ ΚΑΠΕΡΝΑΡΟΣ",185
"26404"," Δεν θα προσέχω καθόλου. Είμαι σ’ αυτό το Βήμα και θα λέω ό,τι θέλω για όποιον θέλω. Με καταλάβατε; Ό,τι θέλω θα λέω.","ΣΟΦΙΑ ΒΟΥΛΤΕΨΗ",73
"26405"," Κύριε Καπερνάρο, είναι διαδικασία τώρα αυτή; Δεν διέκοψε κανείς τον κ. Μαρκόπουλο όταν μιλούσε.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"26406"," Κύριε Πρόεδρε, ακούσαμε νουθεσίες, ακούσαμε παραινέσεις,…","ΒΑΣΙΛΕΙΟΣ ΚΑΠΕΡΝΑΡΟΣ",185
"26407"," Προτείνετε να βάλουμε προληπτική λογοκρισία; Σας παρακαλώ πολύ!","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"26408"," Όχι. Να προσέχουμε τι λέμε και μετά να κάνουμε παρατήρηση στους άλλους.","ΒΑΣΙΛΕΙΟΣ ΚΑΠΕΡΝΑΡΟΣ",185
"26409"," Σας παρακαλώ πολύ! Συνεχίστε, κυρία Βούλτεψη.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"26410"," Ό,τι θέλω θα λέω απ’ αυτό το Βήμα. Όπως είστε εσείς ελεύθερος να λέτε ό,τι θέλετε, είμαι κι εγώ ελεύθερη.","ΣΟΦΙΑ ΒΟΥΛΤΕΨΗ",73
"26411"," Μην  απαντάτε, κυρία Βούλτεψη. Συνεχίστε.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"26412"," Οπότε ακούστηκαν μεγάλα λόγια, είδαμε πολύ κόσμο δίπλα στους ενστόλους να τους συμπαρίστανται.","ΣΟΦΙΑ ΒΟΥΛΤΕΨΗ",73
"26413"," Εσείς, κυρία Βούλτεψη…","ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΪΚ",243
"26414"," Εγώ, κύριε, κυκλοφορώ. Κάνετε λάθος. Τι θα γίνει; Εδώ είναι Κοινοβούλιο.","ΣΟΦΙΑ ΒΟΥΛΤΕΨΗ",73
"26415"," Παρακαλώ πολύ! Κυρία Βούλτεψη, συνεχίστε την ομιλία σας. Δεν θα απαντάτε διότι δίνετε τροφή με αυτόν τον τρόπο να συνεχιστεί. Γίνεται επί σκοπόν.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"26416"," Το ξέρω.","ΣΟΦΙΑ ΒΟΥΛΤΕΨΗ",73
"26417"," Επομένως, συνεχίστε την ομιλία σας, παρακαλώ.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"26418"," Επομένως, λοιπόν, κατεβαίνουμε στη διαδήλωση με τους ενστόλους...","ΣΟΦΙΑ ΒΟΥΛΤΕΨΗ",73
"26419"," Όταν κάποιος είναι να μιλήσει να του δίνεται και ένα ζευγάρι ωτοασπίδες.","ΑΠΟΣΤΟΛΟΣ ΚΑΚΛΑΜΑΝΗΣ",172
"26420"," Ναι είναι αλήθεια αυτό που λέτε. Χρειάζονται ωτοασπίδες.
 Υπήρξε, λοιπόν, μεγάλη συμπαράσταση. Δεν έχει σημασία αν μετά επέστρεψαν κάποιοι στις χλιδάτες ζωές τους και επέστρεψαν στα πολυτελή τους εστιατόρια και στις βόλτες τους.","ΣΟΦΙΑ ΒΟΥΛΤΕΨΗ",73
"26421"," Ποιοι είναι αυτοί, κυρία Βούλτεψη;","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"26422"," Εγώ λοιπόν κάνω μια ομιλία. Όπως θέλω την κάνω.","ΣΟΦΙΑ ΒΟΥΛΤΕΨΗ",73
"26423"," Θέλετε να συνεχίσουμε με αυτόν τον τρόπο; Κύριε  Μαρκόπουλε, είστε έμπειρος κοινοβουλευτικός. Αυτό που κάνετε συστηματικά πλέον είναι απαράδεκτο.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"26424"," Δεν μπορεί να αφήνει υπονοούμενα. Σας παρακαλώ.","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"26425"," Κάνετε συστηματικές διακοπές. Το ίδιο έγινε και χθες. Παρακαλώ ιδιαιτέρως. Στα Πρακτικά δεν θα αναγράφονται αυτά που λένε αυτοί που δεν παίρνουν το λόγο.
Ορίστε, κυρία Βούλτεψη, συνεχίστε την ομιλία σας.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"26426"," Απευθύνομαι στο Προεδρείο και στο Σώμα για να πω ότι δεν πιστεύω ότι οι ένστολοι μπορούν να πιστέψουν όλα αυτά. Δεν υπάρχει τέτοια περίπτωση. Ξέρει ο καθένας μας πώς ζει ο καθένας μας και τι πιστεύει ο καθένας μας.
Είπα, λοιπόν, ότι εδώ υπήρξε μια προσπάθεια πελατειακής εκμετάλλευσης του προβλήματος των ενστόλων. Και μάλιστα μιλούσαμε για τις κρίσεις αλλά επειδή διαδήλωσαν οι ένστολοι, δεν ψηφίζουν οι Ανεξάρτητοι Έλληνες. Ο ΣΥΡΙΖΑ πάλι έχει μία σύγκρουση ηθική και εν πάση περιπτώσει, ιδεολογική με τους ενστόλους, πλην όμως τώρα που πλήττονται είναι στο πλευρό τους αρκεί να κάνει μία προγραμματική σχέση μαζί τους.
Επίσης, άκουσα ότι βρέθηκε –λέει- ένστολος ο οποίος συνελήφθη για ληστεία επειδή έχει μειωθεί ο μισθός του. Αυτό δεν γίνεται αποδεκτό όχι στο Κοινοβούλιο, αλλά ούτε στη χώρα. Δεν υπάρχει ένστολος που μειώθηκε ο μισθός του και θα κάνει γι’ αυτό το λόγο ληστεία και εμείς θα έλθουμε εδώ να δικαιολογήσουμε αυτό το πράγμα.
Είναι απλό. Όποιος έχει μεγάλα λόγια τα λέει με αφορμή οποιοδήποτε νομοσχέδιο. Δεν μας φταίνε οι ξένοι για όλες μας τις παθογένειες. Δεν μας φταίει ούτε το πρώτο, ούτε το δεύτερο, ούτε το τρίτο ούτε το τέταρτο Ράιχ. 
Εμείς την «ΕΛΒΟ», την οποία την είχαμε υποτίθεται για να φτιάχνει οχήματα, δεχθήκαμε να την κάνουμε όχημα διαφθοράς και βρέθηκε ξαφνικά η «ΕΛΒΟ» –δεν θα σταματήσω να το λέω- να παίρνει από την «ΜΑΝ» λεωφορεία και να παίρνει εντολή να τα κάνει τρόλεϊ και να της βάζουν κέρατα οι εργαζόμενοι και οι συνδικαλιστές και όλοι εκεί να παρακολουθούν. Την άλλη φορά ήθελαν λεωφορεία, αλλά δεν ήταν λεωφορεία και πήραν κάτι άλλα πράγματα και τα έβαλαν επάνω σε σασί και τα έκαναν λεωφορεία. Όχι, αυτό δεν μπορεί να γίνει ανεκτό και μετά να βγαίνουμε να υπερασπιζόμαστε όλες αυτές τις πρακτικές.
Επίσης, θέλω να πω το εξής. Είναι εύκολο να λέμε ότι κάηκε η Αθήνα, αγαπητέ συνάδελφε κύριε  Μαρκόπουλε, και έπρεπε να κατέβει ο Στρατός για να λυθεί το θέμα. Η Αθήνα κάηκε το Δεκέμβριο του 2008 γιατί δολοφονήθηκε ένα παιδί. Και η Αστυνομία ορθώς έδρασε τότε που δεν έκανε επιθέσεις. Εγώ ήμουν υπέρ αυτής της άποψης. Είχαμε δεκαπεντάχρονα παιδιά στο δρόμο, το Στρατό θα κατεβάζαμε; Τι είναι αυτά δηλαδή που λέμε τώρα; Πώς μπορούν να λέγονται αυτά τα πράγματα; Ούτε η Αστυνομία, ούτε ο Στρατός μπορεί να δρα με αυτόν τον τρόπο μέσα σε μία πόλη όπου έχουμε διαδηλωτές μικρά παιδιά.
Τέλος, όσον αφορά τα θέματα περί εθνικής μας κυριαρχίας και Θράκης κ.λπ., θέλω να πω ότι το πρόβλημα της Θράκης δεν είναι τωρινό. Αν κάποιοι άλλαξαν κόμμα και θέλουν τώρα να είναι υπερπατριώτες, είναι δικός τους λογαριασμός. Το πρόβλημα της Θράκης υπάρχει από τότε που υπογράφηκε η Συνθήκη της Λωζάνης και συνεχίζει να υπάρχει. Από τότε που θυμάμαι τον εαυτό μου, μιλάμε για το ρόλο του προξενείου.
Ξαφνικά τώρα κινδύνευσε η χώρα και θα πάει κάποιος να τη σώσει ή δεν ξέρουμε τι συμβαίνει με τη λεγόμενη Τουρκική Ένωση Θράκης και Ξάνθης και όλα αυτά; Δεν τα ξέρουμε αυτά; Τι είναι καινούργιο; Βρέθηκαν υπερασπιστές, δηλαδή και κινδυνεύει τώρα ξαφνικά η χώρα και δεν υπάρχουν υπερασπιστές, γιατί δεν υπάρχει Στρατός, ο οποίος δεν πληρώνεται καλά; Όχι, δεν είναι έτσι.
Νομίζω, λοιπόν -και τελειώνω με αυτό, κύριε Πρόεδρε- ότι είναι καλό να διαφωνούμε και να λέμε γνώμες. Είναι, όμως, επίσης καλό να έχουμε μια ηρεμία και όταν χρησιμοποιούμε επιχειρήματα -και κυρίως επιχειρήματα που σχετίζονται με το Στρατό, με την Αστυνομία, με τις Ένοπλες Δυνάμεις μας- να μην τα χρησιμοποιούμε έτσι.
Οι Ένοπλες Δυνάμεις μας έχουν πρόβλημα -είναι αλήθεια- οικονομικό όπως και οι ένστολοι και όλοι. Αυτό δεν σημαίνει ότι θα τους εμποδίσει να κάνουν το καθήκον τους. Διότι αναφέρθηκε πριν το θέμα πώς το 1897 η Ελλάδα υπέστη μια δεινή ήττα από τους Τούρκους και ήταν σε θέση -φέτος γιορτάζουμε τα εκατό χρόνια- να διπλασιάσει τη χώρα το 1912. Ξυπόλητοι πήγαν οι Έλληνες από όλη την Ελλάδα και πεινασμένοι για να ελευθερώσουν τη χώρα. Το ότι πρέπει να έχουν αξιοπρεπείς αμοιβές είναι άλλο και άλλο ότι συνδέονται αυτές με την απόδοσή τους.
Σας ευχαριστώ πολύ.
(Χειροκροτήματα από την πτέρυγα της Νέας Δημοκρατίας)","ΣΟΦΙΑ ΒΟΥΛΤΕΨΗ",73
"26427"," Ευχαριστώ, κυρία συνάδελφε.
Ο κ. Γεώργιος Νταβρής έχει το λόγο, για επτά λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"26428"," Κύριε Πρόεδρε, κύριε Υπουργέ, κύριε Υφυπουργέ, αγαπητοί συνάδελφοι, άκουσα πάρα πολλά σήμερα και προβληματίστηκα πριν ανέβω να σας μιλήσω, αν θα πρέπει να μιλήσω σαν πρώην αεροπόρος ένστολος, σαν Βουλευτής ή σαν πολίτης.
Αποφάσισα να μιλήσω σαν πολίτης, κύριε Υπουργέ.
Αλήθεια, αν οι κρίσεις ήταν πετυχημένες ή παραδεκτές λίγο ή πολύ, αυτό ενδιαφέρει σήμερα τον πολίτη; Η άποψή μου είναι ότι οι κρίσεις έμειναν σε μια μέση γραμμή παρελθόντος. Υπήρξαν δυσαρέσκειες, υπήρξαν πίκρες, ίσως να υπήρξαν μικρές αδικίες, ίσως να έγιναν και σωστές κρίσεις.
Ο πολίτης, αγαπητοί συνάδελφοι, περιμένει και θέλει σε μια δημοκρατία το στράτευμα να του παρέχει το αίσθημα ασφαλείας, ούτως ώστε να μπορεί η δημοκρατική κυβέρνηση να κάνει κάθε λογής ενέργεια, πράξη και ο κόσμος γενικά να βιώνει με ασφάλεια τα καλά.
Σήμερα, αν υποθέσουμε, κύριε Υπουργέ, ότι πείθετε τον κ. Στουρνάρα και τον κύριο Πρωθυπουργό όχι μόνο να παγώσει τα μισθολόγια των ενστόλων, αλλά να τα αυξήσει, εάν βρούμε τρόπους και πάρουμε περισσότερα αεροπλάνα και καράβια και το υλικό μας είναι καλύτερο και ταυτόχρονα, ο κοινωνικός ιστός είναι διαλυμένος, τι θα λέγατε στον Πρόεδρο της Δημοκρατίας ή στο Κοινοβούλιο, αν σας ρωτούσαν: Η εθνική ισχύς της χώρας, μέρος της οποίας είναι οι Ένοπλες Δυνάμεις, είναι εντάξει;
Για μένα, αγαπητοί συνάδελφοι, αυτό είναι το πολιτικό ζήτημα.
Κύριε Υπουργέ, νομίζω σε έκτακτη σύσκεψη της Επιτροπής Εξωτερικών και Άμυνας ότι θα πρέπει να δούμε χωρίς φωνές πώς διαλύεται και το στρατιωτικό εργαλείο. Το οικονομικό εργαλείο πήγε περίπατο. Τώρα θα πάει και το στρατιωτικό λόγω ηθικού, θα πάει και το διπλωματικό.
Μπορεί να πορευτεί, κύριοι συνάδελφοι, μια χώρα με τα τρία εργαλεία διαλυμένα; Μπορεί να επιβιώσει; Μήπως είναι αυτός ο στόχος της Τρόικας;
Για εμένα αυτό είναι το μείζον πολιτικό θέμα.
Θα πρέπει, κύριε Υπουργέ, εδώ να προσθέσω ότι η ιστορία δείχνει πολλά, η κρίση ανέδειξε πολλά. Υπάρχουν ομολογίες, ένας πρώην Υπουργός είναι στη φυλακή. Ίσως να μην έπρεπε να είναι μόνο αυτός. Εγώ έχω δηλώσει ότι μέρος της τράπουλας ίσως να είναι το δεκάρι ή ο βαλές, οι ρηγάδες και οι άσσοι μπορεί να είναι παραπάνω. Όταν υπάρχουν, όμως, επίορκοι πολιτικοί, όπως τους χαρακτηρίζουν ορισμένοι, πρέπει να υπάρχουν και επίορκοι δημόσιοι λειτουργοί. Τους ψάξαμε; 
Ξέρετε τι έλεγε η πρώτη έκθεση που παρέδωσε ο προηγούμενος Διευθυντής Εξοπλισμών κ. Βασιλάκος στον κ. Βενιζέλο; Θέλετε να σας το θυμίσω; Μπορείτε να τη δείτε και να τη φέρετε στην Επιτροπή Εξωτερικών και Άμυνας. Έλεγε ότι πολλάκις τα επιτελεία εισηγούνται την αγορά οπλικών συστημάτων τα οποία δεν τα έχει ανάγκη η χώρα. Τσιμουδιά από τους στρατηγούς! Τσιμουδιά και από την πολιτική ηγεσία! Είναι αλήθεια ή ψέματα; Το παράδειγμα του Άκη Τσοχατζόπουλου μάλλον δείχνει ότι είναι αλήθεια. Ψάχτηκε; 
Όσον αφορά το ηθικό των Ενόπλων Δυνάμεων, θλίβομαι για αυτό που θα πω και θα κλείσω με αυτό. Ήμουν μια μέρα στην Πάτρα, κύριε Πρόεδρε και είδα ένα μαθητή μου αεροπόρο –για να δείτε πώς παίζεται το παιχνίδι- ο οποίος με ρώτησε: «Κύριε εκπαιδευτά, μπας και νομίζετε ότι εμένα με νοιάζει αν θα πάρω 1000 ευρώ παραπάνω; Εδώ πουλήθηκε η εθνική κυριαρχία της χώρας!». 
Οι ένστολοι, κύριε Υπουργέ, έχουν υποχρέωση να τρώνε και πέτρες. Αυτό που πρέπει να σας ανησυχεί είναι ότι η κουβέντα στα επιτελεία και εδώ μέσα δεν γίνεται σε αυτήν τη βάση, ότι δεν συζητάμε τι θα γίνει με την εθνική κυριαρχία, ότι καταστρέφονται τα τρία εργαλεία με τα οποία επιτυγχάνονται οι εθνικοί σκοποί και έχουμε πέσει σε μία αριθμολαγνεία, 500 ευρώ επάνω, 500 ευρώ κάτω και υποτίθεται ότι εδώ κάνουμε κοινοβουλευτικό έλεγχο. Ποιος κοινοβουλευτικός έλεγχος, κύριε Πρόεδρε, κύριοι συνάδελφοι; 
Και ποιες κρίσεις; Αν σας έπαιρνε τηλέφωνο –και χρειάζεται και λίγο χιούμορ στη ζωή μας- ο κ. «Λαγο-χριστοφοράκος» και πίεζε να γίνω εγώ πτέραρχος και ήταν το σύστημα όπως ήταν, δεν θα γινόμουν; Η λογική απάντηση είναι μάλλον ναι. 
Θέλω να σας παρακαλέσω ως Έλλην πολίτης να κλείσουμε τις πόρτες μια μέρα εκεί στην Επιτροπή Εξωτερικών και Άμυνας και να καταγράψουμε τα προβλήματα. 
Σημείο ανησυχίας για εμένα –και κλείνω, κύριε Πρόεδρε και σας ευχαριστώ- είναι ότι αυτήν τη στιγμή μιλάμε για αριθμούς. Η χώρα χάνεται, το κοινωνικό εργαλείο διαλύθηκε, διαλύεται και το στρατιωτικό -γιατί συζητούν όλοι για φραγκοδίφραγκα- θα καταστραφεί και το διπλωματικό και η χώρα εάλω!
Σας ευχαριστώ πάρα πολύ. 
(Χειροκροτήματα από την πτέρυγα των Ανεξαρτήτων Ελλήνων)","ΓΕΩΡΓΙΟΣ ΝΤΑΒΡΗΣ",367
"26429"," Ευχαριστώ τον κύριο συνάδελφο. 
Το λόγο τώρα έχει ο Βουλευτής του ΣΥΡΙΖΑ κ. Γεώργιος Βαρεμένος για επτά λεπτά. 
Παρακαλώ να σεβαστείτε το χρόνο, κύριε συνάδελφε.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"26430"," Αφού σας ευχαριστήσω, κύριε Πρόεδρε, θα ήθελα να διερωτηθώ μήπως παραείναι πολλά τα δικαιώματα των Βουλευτών σε αυτήν την Αίθουσα, μήπως ήρθε η ώρα να μπει ένα φρένο σε αυτήν τη γενναιοδωρία απέναντι στα δικαιώματα των Βουλευτών. 
Θα ήθελα να πω τώρα μια κουβέντα για τη «SIEMENS». Η «SIEMENS» υπήρξε άγος της μεταπολιτευτικής δημοκρατίας. Και αντί για κάθαρση, ήρθε δεύτερο άγος, αυτό της συγκάλυψης. Είναι περιττό, λοιπόν, να διερωτώνται ορισμένοι πού οφείλεται η άνοδος του φασισμού στην Ελλάδα. 
Εάν συνεχιστεί αυτή η τακτική, έντρομοι θα βλέπουν αυτοί τις συνέπειες της πολιτικής που ακολουθούν.
Τώρα, ως προς το θέμα που συζητάμε, τουλάχιστον σύμφωνα με την ημερήσια διάταξη, θα έλεγα ότι σε μία άλλη χώρα θα ήταν μία τυπική διαδικασία, η οποία δεν θα απασχολούσε τη Βουλή επί μακρόν. Όμως, εδώ είμαστε στη χώρα της φαιδράς πορτοκαλιάς κάποτε και τώρα στη χώρα μίας τραγικής πτώχευσης. Και τίθεται το ερώτημα ποια διδάγματα βγάλαμε απ’ αυτήν την τραγική κατάληξη. Ποια διδάγματα έβγαλαν οι κυβερνώντες, όσοι κυβέρνησαν τέλος πάντων τον τόπο τις τελευταίες δεκαετίες; 
Η γνώμη μου είναι ότι, δυστυχώς –το λέω ειλικρινά- δεν βγήκε κανένα δίδαγμα, τουλάχιστον ως προς το θέμα που συζητάμε, δηλαδή τις κρίσεις στις Ένοπλες Δυνάμεις! Με αφορμή αυτές τις κρίσεις αναβίωσε με έναν εφιαλτικό τρόπο ένα σύστημα κομματοκρατίας, θα έλεγα, στα όρια της φαυλοκρατίας. Παρακαλώ, έχω συνείδηση της βαρύτητας του χαρακτηρισμού. Όμως, θεωρώ ότι ίσως είναι και λίγος για να περιγράψει την κατάσταση.
Το ερώτημα δεν είναι αυτό που τέθηκε από του Βήματος αυτού, δηλαδή αν διενεργεί τις κρίσεις η πολιτική ή η στρατιωτική ηγεσία. Το θέμα είναι ότι εδώ έχουμε να κάνουμε με κάποιους κομματικούς μηχανισμούς, πέραν και του ιδίου του Υπουργού, οι οποίοι θεωρούν ότι έχουν στην ιδιοκτησία τους τις Ένοπλες Δυνάμεις και ότι είναι τσιφλίκι τους! Αυτό είναι νοοτροπία, αντανάκλαση της οποίας υπήρξε προηγουμένως και στο Βήμα αυτό με την αναφορά «τι δουλειά και τι σχέση έχει ο ΣΥΡΙΖΑ με τις Ένοπλες Δυνάμεις»! Έχει τη σχέση της πολιτικής εκπροσώπησης με κάποιους πολίτες, οι οποίοι επιπλέον παλεύουν για να επιβιώσουν μέσα σ’ αυτές τις συνθήκες!
Θέλω να πω, κύριοι Βουλευτές, ότι έχουμε να κάνουμε με ένα σύστημα αναχρονιστικό, διαρθρωμένο μέχρι το μεδούλι, που καταλύει κάθε έννοια αξιοκρατίας και καταρρακώνει τις Ένοπλες Δυνάμεις!
Θα θέσω ένα ερώτημα που το είχα θέσει και στην επιτροπή. Ποιο κίνητρο έχουν οι άντρες των Ενόπλων Δυνάμεων να βελτιωθούν, να επιμορφωθούν, όταν γνωρίζουν ότι όλα αυτά είναι μάταια και ότι η τύχη τους εξαρτάται από κάποια κομματικά παραμάγαζα –το λέω επιεικώς- τα οποία παλαιότερα συνήθιζαν να συνεδριάζουν μέχρι και στου «Φλόκα»; Ποιο κίνητρο έχουν, λοιπόν, οι άντρες των Ενόπλων Δυνάμεων; 
Και αυτό το λέω, διότι εδώ, κύριε Υπουργέ, μιλάμε για τον εκσυγχρονισμό του κρατικού μηχανισμού που στο κάτω-κάτω, για να τον κάνουμε, δεν χρειάζονται χρήματα! Δεν έχει κόστος! Δεν έχει δημοσιονομικό κόστος, όπως είναι στη μόδα να λέμε! Επομένως, γιατί δεν αρχίζουμε απ’ αυτό, δηλαδή την αλλαγή του κράτους, του κρατικού μηχανισμού; Επικαλούμαστε μόνο την ανάγκη αλλαγής του κρατικού μηχανισμού, όταν είναι να το χρησιμοποιήσουμε ως πρόσχημα για να κάνουμε περικοπές! Τελικά, έτσι κατέληξε. Συνώνυμο των μεταρρυθμίσεων είναι οι περικοπές και η αφαίρεση δικαιωμάτων.
Εγώ θεωρώ, κύριοι Βουλευτές, ότι δεν πρέπει να κρυβόμαστε πίσω από το δάχτυλό μας. Οι εφαρμοζόμενες τα δύο τελευταία χρόνια καταστροφικές πολιτικές, πρέπει να παραδεχθούμε ότι δεν εξαθλιώνουν απλώς τους άνδρες των Ενόπλων Δυνάμεων, αλλά υποσκάπτουν και την αμυντική ικανότητα της χώρας. Εδώ σταματάω το συλλογισμό μου για ευνόητους λόγους. 
Επανέρχομαι και λέω ότι το σύστημα που περιέγραψα προηγουμένως δεν επιδέχεται διορθώσεων, διότι γι’ αυτούς που το έχουν εγκαθιδρύσει και εξακολουθούν να το χρησιμοποιούν, έχει γίνει δεύτερη φύση. Αυτό έμαθαν να κάνουν, αυτό θα κάνουν. Θεωρώ ότι αυτό το σύστημα πρέπει να αλλάξει εκ βάθρων. Αυτό θα γίνει όχι μόνο από τη φορά των πραγμάτων, αλλά και επειδή θα το επιβάλει ο ελληνικός λαός μέσα από αδιαπραγμάτευτες δημοκρατικές διαδικασίες. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)","ΓΕΩΡΓΙΟΣ ΒΑΡΕΜΕΝΟΣ",54
"26431"," Παρακαλώ, κύριε συνάδελφε, ολοκληρώστε.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"26432"," Καταλήγοντας επιμένω ότι αυτό που είπα προηγουμένως πρέπει να γίνει, προκειμένου να έχουμε Ένοπλες Δυνάμεις πραγματικά σύγχρονες, παραγωγικές, ταγμένες στη διαφύλαξη της ειρήνης και οι οποίες να αποτελούν μία πειστική, αποτρεπτική δύναμη και να είναι πραγματικά υπερήφανες, όχι μόνο σε αυτά τα τυπικά λογίδρια που κατά καιρούς βγαίνουν, αλλά στην πράξη.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΓΕΩΡΓΙΟΣ ΒΑΡΕΜΕΝΟΣ",54
"26433"," Το λόγο έχει ο κ. Επαμεινώνδας Μαριάς.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"26434"," Κύριε Πρόεδρε, θα ήθελα από το Βήμα αυτό να χαιρετήσω μία σημαντική νίκη των αντιμνημονιακών δυνάμεων εδώ στη Βουλή και η νίκη αυτή έχει να κάνει βεβαίως με την υποχώρηση της Κυβέρνησης, την άτακτη υποχώρηση της Κυβέρνησης, στην υπόθεση της «SIEMENS». 
Από την αρχή είχαμε πει ότι η τροπολογία η οποία είχε έρθει, ήταν και παράνομη και αντισυνταγματική. Βασική θέση και ενέργεια που έκαναν οι Ανεξάρτητοι Έλληνες, ήταν να καταθέσουν  πρόταση νόμου για την ακύρωση του άρθρου του εξουσιοδοτικού νόμου, με βάση το οποίο μπορούσε ο Υπουργός Οικονομικών να υπογράψει την επονείδιστη σύμβαση. Και αυτό μόνο που έγινε, νομίζω ότι θα έπρεπε να το λάβει υπ’ όψιν ο Υπουργός κ. Στουρνάνας και να περιμένει τη συζήτηση επί της προτάσεως νόμου. Το ανέδειξα αυτό σ’ αυτήν την Αίθουσα, του το είπαμε, όπως επίσης και στην Επιτροπή Οικονομικών Υποθέσεων.
Με συγχωρείτε κύριε Πρόεδρε, βλέπω ότι μου έχετε δώσει πέντε λεπτά για την ομιλία μου, αλλά νομίζω ότι έχω επτά.","ΕΠΑΜΕΙΝΩΝΔΑΣ ΜΑΡΙΑΣ",304
"26435"," Συν τα δύο που δεν πρόλαβα να πατήσω.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"26436"," Όχι δεν είναι δύο, κύριε Πρόεδρε. Σε δύο λεπτά προλαβαίνεις να πεις πολλά πράγματα. Δεν είναι έτσι.","ΕΠΑΜΕΙΝΩΝΔΑΣ ΜΑΡΙΑΣ",304
"26437"," Εντάξει, συνεχίστε κύριε συνάδελφε.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"26438"," Μην χάσουμε άλλο χρόνο.
Εμείς λοιπόν αναδείξαμε το ζήτημα αυτό. Υποβάλαμε και ερώτηση γιατί αποδείχθηκε ότι είχε υπογράψει μεταχρονολογημένα. Είχε στείλει διαβιβαστικό έγγραφο στη Βουλή με ημερομηνία 7 Αυγούστου και έλεγε στον κ. Μεϊμαράκη: «Σας διαβιβάζω υπογεγραμμένη τη σύμβαση της «SIEMENS»» και πίσω είχε υπογραφή στις 22 Αυγούστου. 
Ήταν προφανές ότι επρόκειτο για προσπάθειες να νομιμοποιήσει μία σύμβαση. Δεν μπόρεσαν να το κάνουν και το έφεραν στην επιτροπή. Εμείς πρώτοι αναδείξαμε το θέμα και είπαμε ότι δεν μπορεί να έρθει για συζήτηση. Και είχε ενδιαφέρον διότι εκεί ο Κοινοβουλευτικός Εκπρόσωπος της Νέας Δημοκρατίας μας είπε –και αποδέχθηκε και είναι γραμμένο στα Πρακτικά- ότι η σύμβαση πάσχει σχετικής ακυρότητας και έπρεπε στο τέλος να έρθει εδώ. 
Επομένως, τώρα το απέσυραν. Είναι ήττα της προσπάθειας να νομιμοποιήσουν την ιστορία της «SIEMENS», να νομιμοποιήσουν μία επονείδιστη σύμβαση εις βάρος του ελληνικού δημοσίου και είναι άκυρη. Τελείωσε η ιστορία και από εδώ και πέρα δεν μπορεί να προχωρήσει. 
Στην ανακοίνωση που βγάλαμε είχαμε πει ότι υπάρχουν κοινοβουλευτικά μέσα, αλλά προφανώς υπάρχει και η ελληνική δικαιοσύνη. Στην ελληνική πολιτεία υπάρχουν συντεταγμένες εξουσίες. 
Θεωρούμε λοιπόν, καταλυτική τη νίκη που έγινε σήμερα με την άτακτη υποχώρηση, αλλά ταυτόχρονα ότι είναι ένα δείγμα ότι η τρικομματική Κυβέρνηση τρίζει και θα τρίζει συνεχώς και όσο θα περνάνε οι ημέρες και θα έρχονται τέτοια νομοσχέδια, θα δείτε ότι αυτή η συμμαχία θα έχει πρόβλημα και στο τέλος θα σπάσει. 
Έρχομαι λοιπόν να πω το εξής για το σχέδιο νόμου και θέλω να το θέσω υπ’ όψιν σε εσάς που είστε πιο έμπειροι και επειδή είναι εδώ και ο πρώην Πρόεδρος της Βουλής κ. Κακλαμάνης. Κοιτάξτε τι γίνεται. Η Κυβέρνηση συνεχώς φέρνει πράξεις νομοθετικού περιεχομένου. Δηλαδή στην πράξη τι έχει γίνει; Έρχεται αυτό το Κοινοβούλιο να νομιμοποιεί συνεχώς προειλημμένες αποφάσεις. Η λογική τού να χρησιμοποιήσει κανείς πράξη νομοθετικού περιεχομένου κατ’ εξαίρεση εξηγείται, αλλά συνεχώς σε όλα τα θέματα έχουμε πράξεις νομοθετικού περιεχομένου. 
Σε λίγο αυτή η Βουλή δεν θα έχει νόημα να υπάρχει, διότι θα προαποφασίζονται στο Υπουργικό Συμβούλιο, μέσα σε σαράντα ημέρες θα το φέρνουν στη Βουλή και εντός τριών μηνών θα ψηφιστούν. Δηλαδή, οι πράξεις νομοθετικού περιεχομένου δίνουν στην εκάστοτε κυβέρνηση για εξαιρετικούς λόγους, να έχει τη δυνατότητα επί εκατόν είκοσι μέρες να ισχύει ένας νόμος που πιθανόν να ακυρωθεί από τη Βουλή.
Προσέξτε όμως το δεύτερο και επικίνδυνο σημείο και το θέτω, διότι πλέον είναι στα όρια της αντισυνταγματικότητας αυτό το οποίο μπορούσαμε να θέσουμε ανά πάσα στιγμή εδώ, με βάση το άρθρο 100 του Κανονισμού. 
Επειδή το νομοσχέδιο αυτό αφορά τεχνικά θέματα έτσι, όπως εμφανίστηκαν, που κρύβουν βέβαια μια μεγάλη πολιτική ουσία, εγώ σας λέω το εξής: Δείτε, κύριοι συνάδελφοι, την αιτιολογία, διότι η αιτιολογία λέει ότι θα γίνονται πράξεις νομοθετικού περιεχομένου λόγω των οικονομικών συνθηκών, που σημαίνει ότι από αύριο, επειδή οι οικονομικές συνθήκες θα είναι αυτές του μνημονίου, θα φέρνουν συνεχώς πράξεις νομοθετικού περιεχομένου, διότι αυτή είναι η αιτιολογία που βάζει. Προσέξτε το, λοιπόν. Πρέπει να το προσέξουμε, γιατί πιστεύω ότι αγγίζει τα όρια της αντισυνταγματικότητας αυτό που γίνεται.
Άλλο σημείο. Εδώ υποκρύπτει μια δεύτερη πράξη νομοθετικού περιεχομένου. Προσέξτε τι λέει: Κυρώνεται και ισχύει από την 1η Μαρτίου. Ερώτημα: Συνταγματικά με το άρθρο 44 παράγραφος 1, όταν κυρώνεις μια πράξη νομοθετικού περιεχομένου ισχύει από την ημέρα που εξεδόθη η πράξη νομοθετικού περιεχομένου. Πότε εξεδόθη η πράξη νομοθετικού περιεχομένου; Στις 13 Ιουλίου του 2012. 
Εγώ ερωτώ: Είναι συνταγματικό να φέρνεις αναδρομική ισχύ σε μια πράξη νομοθετικού περιεχομένου; Διότι έτσι η Κυβέρνηση, επί της ουσίας, μπορεί να έχει ένα νόμο εν ισχύι επί επτά μήνες, μέχρι να το φέρει στη Βουλή.
Αυτά για μένα είναι επικίνδυνα πράγματα. Θέτουμε το ζήτημα αυτό εδώ και στην κρίση σας και υπάρχουν και οι Κοινοβουλευτικοί Εκπρόσωποι των άλλων κομμάτων να τοποθετηθούν. Διότι πλέον εγγίζει τα όρια της αντισυνταγματικότητας αυτό το οποίο γίνεται στο συγκεκριμένο νομοσχέδιο. Μπορούμε ανά πάσα στιγμή να το θέσουμε εδώ πέρα, γιατί είναι σοβαρό το ζήτημα. Το θέτω στην κρίση και θα ήθελα να τοποθετηθούν οι Κοινοβουλευτικοί Εκπρόσωποι, γιατί μείναμε στα άλλα ζητήματα, αλλά αυτό το ζήτημα είναι πάρα πολύ σοβαρό.
Επομένως λόγω του μνημονίου, στην ουσία έχουμε περιορισμό της ίδιας της δημοκρατίας. Γιατί; Γιατί αρχίζει η Κυβέρνηση αυτήν την ιστορία, δηλαδή να προχωρεί μόνο με πράξεις νομοθετικού περιεχομένου. Πρέπει λοιπόν αυτά τα ζητήματα να τα δούμε.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Θα μου δώσετε μισό λεπτό, κύριε Πρόεδρε;","ΕΠΑΜΕΙΝΩΝΔΑΣ ΜΑΡΙΑΣ",304
"26439"," Παρακαλώ, συνεχίστε.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"26440"," Ευχαριστώ.
Έχουμε λοιπόν ορισμένα σοβαρά ζητήματα. Κρατώ –γιατί θα έχω και μία δευτερολογία- τα θέματα τα οποία δεν προλαβαίνω να πω.
Θα ήθελα να θέσω το εξής ερώτημα, επειδή είναι και ο κύριος Υπουργός εδώ: Κύριε Υπουργέ, σας έθεσε ο κ. Κουίκ σοβαρά ζητήματα που έχουν να κάνουν με την ιστορία της τρόικας και του μνημονίου. Ήδη θα ξέρετε ότι με τη διαδικασία των αποκρατικοποιήσεων παραχωρούνται μέχρι και ενενήντα εννέα χρόνια, αλλά τουλάχιστον για τριάντα-σαράντα χρόνια, λιμάνια και αεροδρόμια της χώρας. Τουρκική εταιρεία έχει ήδη νοικιάσει, της έχει παραχωρηθεί, το τουριστικό λιμάνι της Μυτιλήνης. 
Σας έχω κάνει μία ερώτηση, διότι προαλείφεται η παραχώρηση του λιμανιού του Ρεθύμνου σε άλλη τουρκική εταιρεία. Και σας λέω τώρα να το δείτε. Θα υπάρξει ρήτρα εθνικής ασφάλειας κατά τη διαδικασία παραχωρήσεων που γίνεται μέσα από το ΤΑΙΠΕΔ; Το ΤΑΙΠΕΔ το οποίο πουλάει την ΕΛΒΟ, πουλάει όλες τις επιχειρήσεις που έχουν σχέση και με την εθνική άμυνα, παραχωρεί λιμάνια και αεροδρόμια σε όλα τα νησιά του Αιγαίου. Εσείς ως Υπουργείο, θα έχετε μέσα μια διαδικασία συμμετοχής; 
Σε όλα τα κράτη, ακόμα και στις Ηνωμένες Πολιτείες, υπάρχει ρήτρα που απαγορεύει να πουληθούν εταιρείες για λόγους εθνικής ασφάλειας. Έχετε πάρει είδηση τι γίνεται; Έχετε δει τα θέματα αυτά;
Μπορείτε να διαβεβαιώσετε ότι κατά τη διαδικασία παραχωρήσεων των λιμανιών στη Μυτιλήνη, στη Χίο, στην Κρήτη, αυτά θα ληφθούν υπ’ όψιν ως ρήτρα; 
Εμείς έχουμε συγκεκριμένη θέση για τα ζητήματα του ξεπουλήματος και είμαστε αντίθετοι. Αλλά αφού εσείς θέλετε ως Κυβέρνηση να πάτε στην παραχώρηση, τα έχετε βάλει ως ρήτρες; Θα τα δείτε αυτά τα θέματα;
Ευχαριστώ.
(Χειροκροτήματα από την πτέρυγα των Ανεξαρτήτων Ελλήνων)","ΕΠΑΜΕΙΝΩΝΔΑΣ ΜΑΡΙΑΣ",304
"26441"," Ο κ. Κακλαμάνης έχει το λόγο.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"26442"," Κύριε  Πρόεδρε, δεν υπάρχει αμφιβολία ότι και το Σύνταγμα και ο Κανονισμός της Βουλής παρέχουν πολλές ευχέρειες, ώστε και η πολιτεία να λειτουργεί και το Κοινοβούλιο να ανταποκρίνεται στα καθήκοντά του.
Το ζήτημα είναι τι γίνεται με αυτές τις ευχέρειες, με αυτές, αν θέλετε, τις ασφαλιστικές δικλίδες, όταν υπάρχουν και ζητήματα προθεσμιών ή όταν συμβαίνει αυτό που προβλέπει το Σύνταγμα, όπως είναι μια κατεπείγουσα περίπτωση για την οποία πράγματι, πρέπει να προχωρήσει σε μια νομοθετική πράξη, υπό την αίρεση της εγκρίσεως της Βουλής, η Κυβέρνηση, για τους λόγους που επικαλείται και οι οποίοι τελικώς κρίνονται από το Κοινοβούλιο. Κάτι ανάλογο μπορεί να πει κανείς για προβλέψεις του Κανονισμού, για συζητήσεις νομοσχεδίων τα οποία κρίνει η Κυβέρνηση –και πάντοτε υπό την αίρεση ότι θα συμφωνήσει η Βουλή- ως επείγοντα ή κατεπείγοντα. 
Λογοκρίνει τελικώς η Βουλή, ώστε να μην είναι δυνατή η οποιαδήποτε κατάχρηση, αν θέλετε, αυτών των ασφαλιστικών δικλίδων ή των ευχερειών που παρέχουν οι βασικοί αυτοί νόμοι, το Σύνταγμα και ο Κανονισμός της Βουλής; 
Ήρθε το Συμβούλιο της Επικρατείας και με αλλεπάλληλες αποφάσεις του έκρινε αντισυνταγματικές διατάξεις νόμων, με τις οποίες το Κοινοβούλιο –έπειτα προφανώς από πρόταση των αρμόδιων κάθε φορά Υπουργών- έδινε, αφού κύρωνε, αναδρομική ισχύ στις υπουργικές αποφάσεις, οι οποίες σε ανύποπτο χρόνο ρύθμιζαν ζητήματα, για τα οποία μπορεί η Βουλή να ελάμβανε γνώση έπειτα από αρκετά χρόνια. Ήρθε το Συμβούλιο της Επικρατείας και είπε «ναι, αλλά ισχύουν από της ψηφίσεως της σχετικής διάταξης της Βουλής με την οποία κυρώνονται αυτές οι αποφάσεις».
Τα λέω αυτά διότι, όπως ανέφερα και στη Διάσκεψη των Προέδρων –ήσασταν παρών, κύριε Πρόεδρε- είμαστε στην αρχή αυτής της Βουλής. Θέλω να εκφράσω με όση, αν θέλετε, ειλικρίνεια μπορεί κανείς να μου αναγνωρίσει, την ανησυχία μου. Ήδη άκουσα συνάδελφο ο οποίος είπε –και προφανώς δεν το εννοούσε- ότι θα πρέπει κάποια δικαιώματα των Βουλευτών να περιοριστούν. Είμαι βέβαιος ότι δεν το εννοούσε…","ΑΠΟΣΤΟΛΟΣ ΚΑΚΛΑΜΑΝΗΣ",172
"26443"," Ειρωνικά.","ΓΕΩΡΓΙΟΣ ΒΑΡΕΜΕΝΟΣ",54
"26444"," Ίσως ναι.
Στη συζήτηση για την παράγραφο 4 του τέταρτου άρθρου του νομοσχεδίου, η Βουλή έδωσε μία εικόνα, η οποία μεταφερομένη στην τελευταία συνοικία μιας πόλης ή στην ύπαιθρο, σε ένα χωριό –όπου εκεί υπάρχουν οπαδοί φίλοι, πολίτες που υιοθετούν απόψεις, όπως αυτές που εκφέρονται εδώ- δεν ξέρω σε τι θα καταλήξει. Και εδώ –και το θυμάμαι γιατί το έμαθα από τον ίδιο- το φρόνημα, όπως έλεγε ο Γεώργιος Παπανδρέου, ο παππούς, είναι ελεύθερο, διώκεται όμως η παράνομη πράξη.
Από ’κει και πέρα, σε σχέση μ’ αυτά που ανέφερα πριν και που αφορούν την Κυβέρνηση, δεν πρέπει να ξεπερνάει κάποια όρια. Βέβαια το πρόβλημα είναι η Βουλή πώς στέκεται απέναντι σ’ αυτά τα ζητήματα και η εικόνα της Βουλής και η διάθεση πολλών μελών της Αντιπολίτευσης απέναντι στην εκάστοτε κυβέρνηση, διότι δεν πρέπει η Αντιπολίτευση να ξεχνάει ότι η κυβέρνηση διά της πλειοψηφίας πρέπει να είναι ελεύθερη να νομοθετεί, με την κριτική βέβαια της Αντιπολιτεύσεως. Η Κυβέρνηση δεν πρέπει να ξεχνάει ότι η Αντιπολίτευση είναι εδώ προορισμένη να ελέγχει και δεν παρεμποδίζεται σ’ αυτό. 
Γι’ αυτό είπα στη Διάσκεψη, κύριε Πρόεδρε, ότι ο Πρόεδρος ο οποίος αποδεικνύεται -ίσως και λόγω της κοινοβουλευτικής και της γενικότερης εμπειρίας του- εξαιρετικός στην άσκηση των καθηκόντων του, πρέπει να μιλήσει στους Υπουργούς, ώστε να σταματήσει το φαινόμενο που ήδη έχει αρχίσει. Εσείς θυμάστε από προηγούμενες περιόδους ότι από τη θέση εκείνη επέπληττα Υπουργούς. Δεν πρέπει να στέλνουν εδώ τους Υφυπουργούς, για να απαντούν συνήθως στην Αντιπολίτευση αλλά και σε Βουλευτές των κομμάτων που στηρίζουν την Κυβέρνηση. 
Ο κοινοβουλευτικός έλεγχος αφορά την Κυβέρνηση. Μέλη της Κυβερνήσεως είναι οι Υπουργοί και οι Αναπληρωτές Υπουργοί σύμφωνα με το Σύνταγμα. Οι Υφυπουργοί συμβαίνει πολλές φορές να είναι πολύ πιο ώριμοι και πολύ πιο ικανοί και καλύτεροι γνώστες των προβλημάτων του Υπουργείου. Για διαφόρους λόγους μπορεί κάποιος πολιτικά προϊστάμενος να είναι ανεπαρκής, αλλά το Σύνταγμα δεν επιτρέπει ούτε σε μας ούτε στην Κυβέρνηση να αξιολογούμε πρόσωπα κι όχι ρόλους.
Έρχομαι λοιπόν στην ανησυχία μου, κύριε Πρόεδρε. Δεν μπορεί να συνεχιστεί αυτή η εικόνα της Βουλής. Εμένα μου θυμίζει τη Βουλή του 1965. Τότε δεν υπήρχε τηλεόραση, δεν ήταν τα πράγματα τόσο επικίνδυνα, όπως γίνεται τώρα με την τηλεόραση στην οποία είτε εθήτευσαν είτε παρευρίσκονται αρκετοί. Εγώ τους γνωρίζω από πολλά χρόνια μιας και έχω το ευτυχές προνόμιο. Ευτυχές προνόμιο είναι αυτό που σε κάνει ευτυχή, γιατί υπάρχουν και προνόμια τα οποία δεν σε κάνουν ευτυχή. Αυτό πρέπει να το σκεφτόμαστε και εδώ, διότι είναι προνόμιο να είσαι ένας από τους τριακόσιους αντιπροσώπους του έθνους, αλλά μπορεί να έρθει στιγμή που θα μετανιώσεις την ώρα και τη στιγμή που έλαβες αυτό το προνόμιο, αν εσύ αντί πινακίου φακής κάποιας δημοσιότητας, κάποιου εντυπωσιασμού, το αντήλλαξες και το παρέδωσες. 
Έχω αυτό το προνόμιο και πρέπει να σας πω, επειδή ήμουν αρκετά ενεργός, ότι το πρόβλημα σήμερα είναι πως έχουμε τουλάχιστον τρεις γενιές που μεγάλωσαν ή γεννήθηκαν μετά τη Μεταπολίτευση και μ’ όλα αυτά που ακούν και παρακολουθούν είναι πολύ φυσικό να λένε: «Μα τι έγινε μ’ αυτήν τη Μεταπολίτευση»; Δηλαδή η χώρα ήταν ένας παράδεισος και ήρθαν τα κόμματα και οι πολιτικοί με τις πελατειακές σχέσεις, την κομματοκρατία και όλα αυτά τα οποία ακούνε οι νέοι και ίσως και οι μεγαλύτεροι και κατέστρεψαν αυτήν τη χώρα. 
Εγώ λοιπόν θυμάμαι ότι το ’65 υπήρχαν ημερήσια φύλλα μεγάλης κυκλοφορίας, που στην τελευταία σελίδα είχαν λεπτομερέστατα στιγμιότυπα όπου κάποιος έβριζε και έγραφαν αυτοί τι έλεγε ή ακούγονταν ήχοι ως υλακές.
Θέλω να κάνω αυτήν την έκκληση. Έχουμε τη δυνατότητα οι αντιπαραθέσεις μας να είναι πολιτικές, σοβαρές, υπεύθυνες. Ο πολίτης –όπως έχω πει πολλές φορές- δυστυχώς κρίνει το σύνολο από την εικόνα, το ήθος. Πολλές φορές δίνεται η εικόνα ενός ήθους που μπορεί να μην είναι αυτό το κακό ήθος. Όμως έτσι κρίνει. Και αντιμετωπίζουμε αυτήν την κατάσταση που είναι επικίνδυνη. Πολλή συζήτηση έγινε για τις Ένοπλες Δυνάμεις. Οι Ένοπλες Δυνάμεις, η Δικαιοσύνη και τα Σώματα Ασφαλείας πάντοτε θεωρούνταν ότι είναι οι σιδηροί βραχίονες του κράτους, μέχρις ότου ο Γεώργιος Παπανδρέου –τον μνημόνευσα προηγουμένως- είπε «η δικαιοσύνη είναι το οχυρό της δημοκρατίας». Ο Ανδρέας Παπανδρέου είπε αργότερα «οι Ένοπλες Δυνάμεις είναι για να φυλάσσουν το έθνος και όχι το τάδε κόμμα ή πρόσωπο». 
Αυτήν τη στιγμή εγώ πιστεύω ότι είτε δυσμενή κριτική κάνει κανείς είτε ευνοϊκή, δεν συμβάλλει στη θετική κατεύθυνση. Ούτε η δικαιοσύνη έχει ανάγκη επαίνων ή γενικής κριτικής ούτε επίσης οι Ένοπλες Δυνάμεις. 
Δεν υπάρχει κάποιος που να μην είναι ευαίσθητος για τη Θράκη, για το Αιγαίο και για τη χώρα. Πρέπει να σκεφτούμε τι θα συμβεί αν η οικονομία της χώρας και επισήμως και με σφραγίδες οποιωνδήποτε εγχώριων ή μη θεσμών, πτωχεύσει. Ποιοι θα υπερασπιστούν τη Θράκη και το Αιγαίο; Είναι ένα ερώτημα που και άλλες φορές έχω κάνει. 
Οι Ένοπλες Δυνάμεις έχουν προβλήματα. Μας έστειλαν διάφορα μηνύματα. Ήδη αναμένουν περί τις είκοσι χιλιάδες εθελοντών μακράς διάρκειας κ.λπ.. Λένε ότι δεν έχουν οικονομικό πρόβλημα. Ας κριθούν. 
Ο κ. Νταβρής είπε κάποια πράγματα με τα οποία στο σύνολό τους συμφωνώ, με έναν όρο όμως, να μη γινόμαστε ακουσίως αγωγοί στερεοτύπων. Λέμε το πελατειακό κράτος. Ανέφερε ήδη ο κ. Νταβρής περίπτωση ενδεχόμενη-και αυτό εννοούμε, όταν λέμε πελατειακό κράτος- όταν θα μπορούσε κάποιος Χριστοφοράκος να κάνει αρχηγό της αεροπορίας κάποιον που στη συνέχεια, όπως ανεφέρθη, θα ήταν από εκείνους που θα εισηγούντο εξοπλιστικά προγράμματα που δε θα τα χρειαζόταν η χώρα. Άρα αυτή η καραμέλα του πελατειακού κράτους πρέπει περισσότερο να συζητηθεί. Εγώ έζησα και το κομματικό και το πελατειακό κράτος. Δεν πήγα στη στρατιωτική ιατρική που ήθελα γιατί δεν είχα πιστοποιητικό φρονημάτων. Δεν χρειάζεται να ξύνουμε αυτές τις πληγές και να γυρίζουμε στο παρελθόν. 
Για τις Ένοπλες Δυνάμεις υπήρχε στο παλάτι κάποιος, που είχε διδαχθεί και  έλεγε παντού όπου πήγαινε στα στρατόπεδα «μου ανήκετε και σας ανήκω». Ο Κωνσταντίνος Καραμανλής τη 18η τότε, το 1981, όταν όλη η ηγεσία είπε «το ΠΑΣΟΚ, ένα σοσιαλιστικό κόμμα; Θα παραιτηθούμε» τους είπε «θα καθίσετε εκεί». Ιστορικά μου αρέσει. Τον Κωνσταντίνο Καραμανλή ζώντα, τον επέκρινα για πάρα πολλά πράγματα προ του 1974. Είναι κάτι που το πιστώνω εγώ. 
Πρέπει να είμαστε μακριά. Η πολιτική εξουσία, με την εντολή του λαού, πρέπει να ασχολείται με την διάρθρωση των Ενόπλων Δυνάμεων και να ασκείται η κριτική, όχι για τα συγκεκριμένα πρόσωπα, αλλά για διαδικασίες και κυρίως με θεσμική αντίληψη. 
Σας ευχαριστώ πολύ, κύριε Πρόεδρε.","ΑΠΟΣΤΟΛΟΣ ΚΑΚΛΑΜΑΝΗΣ",172
"26445"," Το λόγο έχει ο συνάδελφος της Νέας Δημοκρατίας κ. Δημήτριος Κυριαζίδης.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"26446"," Κύριε Πρόεδρε, θα ξεκινήσω, ευχαριστώντας τον πρώην Πρόεδρο της Βουλής, για τις παραινέσεις, τις νουθεσίες, αλλά και για τις ιστορικές του αναφορές.
Κύριε Πρόεδρε, κύριε Υπουργέ, κύριε Υφυπουργέ, ακούστηκαν εδώ πάρα πολύ χρήσιμα πράγματα. Βεβαίως δεν ήμουν στη Διαρκή Επιτροπή. Εν πάση περιπτώσει, θέλω να σημειώσω ότι εδώ κανένας μας δεν έχει το προνόμιο του μονοπωλίου της ευαισθησίας για τις Ένοπλες Δυνάμεις και τα Σώματα Ασφαλείας. 
Είναι παραδεκτό εδώ μέσα από όλους πιστεύω -κι έχει τονιστεί κατά κόρον- ότι πρέπει να βλέπουμε με εθνικό μάτι τα ζητήματα της Υγείας και της Παιδείας. Και πιστεύω ότι όλοι συμφωνούμε –τουλάχιστον αυτό αναδείχθηκε εδώ- πως με εθνικό μάτι πρέπει να βλέπουμε τις Ένοπλες Δυνάμεις και τα Σώματα Ασφαλείας λόγω των ιδιαιτεροτήτων αυτών των χώρων.
Χαίρομαι λοιπόν ιδιαίτερα, γιατί υπάρχει μία συστράτευση από όλες τις πτέρυγες της Βουλής, υπάρχει μία συνακολουθία, δηλαδή ότι πρέπει να διασφαλίσουμε σε αυτούς ένα αξιοπρεπές επίπεδο διαβίωσης.
Έγιναν ιδιαίτερες αναφορές για τα ζητήματα αυτά. Θέλω να πιστεύω ότι όταν έρθει το ζήτημα αυτό, με την έννοια των περικοπών ή όχι, θα το δούμε και στην πράξη.
Βεβαίως δεν θα ήθελα να ακουστεί από τις πτέρυγες του Κοινοβουλίου ότι υπάρχει μία ιδιαίτερη αντιμετώπιση, ευνοϊκή, αυτών των ανθρώπων έναντι άλλων κοινωνικών ομάδων, μιας και σήμερα εδώ, αναγνωρίστηκε αυτή η ιδιαιτερότητα. Και ορθώς τονίστηκε από τον πρώην Πρόεδρο της Βουλής ότι ενδεχομένως δεν έπρεπε να γίνουν αναφορές. 
Ο λόγος όμως για τον οποίο πρέπει να γίνονται αυτές οι αναφορές είναι, γιατί τους ένστολους, μην έχοντας τη δυνατότητα υπεράσπισης των δικαιωμάτων, όπως άλλοι πολίτες, οφείλουμε να τους υπερασπιστούμε. 
Μία πολιτική αναφορά είναι αυτή.
Έρχομαι στη δεύτερη αναφορά, που έχει να κάνει με το περιεχόμενο της πράξης νομοθετικού περιεχομένου. Αναφέρθηκε εδώ, ότι κινείται στα όρια της αντισυνταγματικότητας. Εγώ θα έλεγα –και αυτό είναι καθαρό- ότι είναι πέρα για πέρα συνταγματική η συγκεκριμένη πράξη νομοθετικού περιεχομένου. Θα αναφερθώ όμως στη συνέχεια σε αυτό. 
Φυσικά, αυτό είναι καλό να λέγεται, γιατί υπάρχουν συγκεκριμένες καταστάσεις, επείγουσες, θα έλεγα αναγκαστικές πάρα πολλές φορές, όπως της συγκεκριμένης πράξης νομοθετικού περιεχομένου -που και ο ίδιος είμαι πράγματι εναντίον αυτών των πράξεων νομοθετικού περιεχομένου, διότι ακυρώνουν την κοινοβουλευτική μας παρουσία- όπου είναι επιτακτικές, επιβεβλημένες. Και σε άλλη επιτροπή όμως είδαμε κι άλλες, που αφορούσαν ζητήματα κατεπείγοντα.
Θα ήθελα να σημειώσω κι ένα ακόμα θέμα -και είναι χρήσιμο για το νομοσχέδιο να το γνωρίζουμε όλοι- το οποίο δεν ξέρω, γιατί διέφυγε της προσοχής από πλευράς, αν θέλετε, και του εισηγητή. Ενδεχομένως εγώ να το επεσήμανα λόγω της εμπειρίας μου στην Ελληνική Αστυνομία –υπηρετώ τριάντα πέντε χρόνια- ως αξιωματικός αυτής. Υπάρχει γενική διάταξη -που αφορά και το δημόσιο τομέα- η οποία αναφέρει ότι προ των εκλογών και μετά τις εκλογές για ένα χρονικό διάστημα, απαγορεύονται οι μεταθέσεις και οι μετακινήσεις για εύλογους λόγους. 
Το ζήτημα των κρίσεων προαγωγών γεννά αυτού του είδους τα ζητήματα, διότι στη συνέχεια, εφόσον υπάρχουν προαγωγές, αυτό ιεραρχικά κινείται με την έννοια των μετακινήσεων. Άρα θα έπρεπε στο διάστημα των εκλογών να υπήρχαν μετακινήσεις. Κι εκεί γεννώνται άλλα ζητήματα, διότι πράγματι έχουμε μία προηγούμενη γενική διάταξη που απαγορεύει κάτι τέτοιο.
Άρα, αν υπήρχαν οι κρίσεις, προαγωγές, θα υπήρχε μια αναστολή λειτουργίας πάρα πολλών ζητημάτων σ’ ό,τι αφορά τις Ένοπλες Δυνάμεις και τα Σώματα Ασφαλείας. Άρα καλώς έγινε αυτή η πράξη νομοθετικού περιεχομένου για να διασφαλίσει την εύρυθμη λειτουργία. 
Σας το λέω από πείρα, πρέπει να το αντιληφθούμε, γιατί είχα και προσωπικό βίωμα σε παλαιότερη εποχή, όταν πράγματι, ενώ κηρύχθηκαν εκλογές, μετατέθηκα παρανόμως, μολονότι υπήρχε προσωρινή διαταγή και έγινε μεγάλος αγώνας, μεγάλη προσπάθεια, για να διασφαλιστούν αυτά τα πράγματα. Άρα δεν μπορούμε να λέμε και να αντιλέμε. Θα είμαστε ανακόλουθοι από τη μια στιγμή να ζητούμε μια νηνεμία σε ευαίσθητα Σώματα και από την άλλη πλευρά, επειδή τώρα κατά κάποιο τρόπο, γεννάται ένα ζήτημα ή για λόγους αντιπολιτευτικούς να γίνονται αυτές οι αναφορές, γιατί δεν υπήρξε αυτή η πράξη νομοθετικού περιεχομένου.
Για το τρίτο ζήτημα που αφορά το έλλειμμα της δημοκρατίας, που δίνει κενό για ακροδεξιές ή ακροαριστερές κομματικές αποφύσεις, να κάνουμε μια προσπάθεια εκμετάλλευσης αυτού -γιατί τονίστηκε κατά κόρον- του Σώματος των ενστόλων, που -το ακούσαμε πάρα πολλές φορές- είναι τριακόσιες χιλιάδες άτομα συνταξιούχοι και εν ενεργεία, τριακόσιες χιλιάδες οικογένειες λοιπόν, άρα θα πρέπει να δείξουμε ένα ιδιαίτερο ενδιαφέρον όχι ουσιαστικό, αλλά με την έννοια της πολιτικής εκμετάλλευσης. Αυτό κάνει η Χρυσή Αυγή, θέλοντας να μπει στο θυμικό αυτών των ενστόλων, εκμεταλλευόμενη την παρούσα φάση.
Θέλω να πιστεύω ότι οι πτέρυγες της Βουλής δεν θα επιτρέψουν αυτήν την παρεμβατική παρουσία αυτής της ακραίας κομματικής παράταξης στο Κοινοβούλιο. Εύχομαι να είναι πρόσκαιρη για την καλή λειτουργία και νηνεμία αυτών των Σωμάτων.
Ευχαριστώ, κύριε Πρόεδρε.
(Χειροκροτήματα από την πτέρυγα της Νέας Δημοκρατίας)","ΔΗΜΗΤΡΙΟΣ ΚΥΡΙΑΖΙΔΗΣ",263
"26447"," Έχει ολοκληρωθεί ο κύκλος των πρωτολογιών.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"26448"," Κύριε Πρόεδρε, θα ήθελα το λόγο για τρία λεπτά.","ΠΑΝΟΣ ΠΑΝΑΓΙΩΤΟΠΟΥΛΟΣ",387
"26449"," Βεβαίως, κύριε Υπουργέ, έχετε το λόγο.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"26450"," Ευχαριστώ, κύριε Πρόεδρε.
Κατ’ αρχάς, θέλω να ευχαριστήσω όλους τους συναδέλφους, κυρίες και κυρίους, απ’ όλες τις πτέρυγες της Βουλής, για τον τρόπο που συνέβαλαν σ’ αυτήν τη συζήτηση, ασχέτως αν με κάποιους συμφωνώ ή με κάποιους διαφωνώ. Αυτό σημαίνει άλλωστε κοινοβουλευτική δημοκρατία.
Θέλω επίσης να τονίσω ότι σκοπός μου είναι και εγώ και οι δύο Υφυπουργοί να φέρνουμε όλα τα θέματα που αφορούν την πολιτική διαχείριση σ’ αυτόν τον πολύ κρίσιμο τομέα, που είναι η εθνική άμυνα της χώρας στην αρμόδια Επιτροπή Εξωτερικών και Άμυνας. Ήδη κάναμε μια συζήτηση με αφορμή αυτό το νομοσχέδιο. Ζήτησα από τον Πρόεδρο, τον κ. Βαρβιτσιώτη, εδώ και τρεις ημέρες, την Τρίτη που θα είναι στην Επιτροπή ο Υπουργός Εξωτερικών, ο κ. Αβραμόπουλος, να είμαι και εγώ και να ενημερώσουμε και οι δύο μαζί. Έχω την αίσθηση ότι συζητείται κάτι τέτοιο. Βέβαια ο κ. Βαρβιτσιώτης έχει τις ενστάσεις του –τις αντιλαμβάνομαι- ότι ο χρόνος δεν θα επαρκέσει, για να γίνει αυτή η συζήτηση με δύο Υπουργούς.","ΠΑΝΟΣ ΠΑΝΑΓΙΩΤΟΠΟΥΛΟΣ",387
"26451"," Και έχει δίκιο.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"26452"," Σε κάθε περίπτωση, πάρα πολύ σύντομα θα πάω και πάλι στην Επιτροπή Εξωτερικών και Άμυνας, για να συζητήσουμε θέματα κεφαλαιώδους σημασίας, όπως είναι η σχέση με το Ισραήλ, όπως είναι θέματα που αφορούν τις Ένοπλες Δυνάμεις και τα ενδότερά τους, όπως είναι θέματα που αφορούν ο,τιδήποτε άλλο έχουμε κληθεί να διαχειριστούμε πολιτικά, σ’ αυτό το κρίσιμο και από εθνική άποψη, πάρα πολύ σημαντικό Υπουργείο.
Επιτρέψτε μου να κάνω ορισμένες επισημάνσεις πάρα πολύ καλόπιστα και με απόλυτο σεβασμό σ’ όσους έλαβαν το λόγο πριν. 
Οι κρίσεις διολίσθησαν χρονικά, μεταφέρθηκε ο χρόνος διεξαγωγής τους γιατί; Διότι υπήρχαν οι εκλογές. Νομίζω ότι θα ήταν λάθος να εμπλακεί η ιστορία των κρίσεων στις Ένοπλες Δυνάμεις στο προεκλογικό κλίμα με ό,τι αυτό μπορούσε να σημαίνει. Ήταν μια προσπάθεια να διαφυλαχθούν από το προεκλογικό κλίμα, το οποίο είναι γνωστό ότι γνωρίζει εντάσεις στην Ελλάδα.
Το δεύτερο είναι -επειδή το άκουσα και επαναλαμβάνεται συνέχεια- ότι δεν υπήρξαν λίστες και ασφαλώς δεν υπήρξε και καμμία λίστα Καράμπελα.
Η νέα Κυβέρνηση θα μπορούσε να αλλάξει όλη την ηγεσία. Στο κάτω-κάτω επικαλούμαι τη μνήμη σας, διότι η συγκεκριμένη ηγεσία τοποθετήθηκε μέσα σε ένα πολύ μεγάλο θόρυβο τότε, επί εποχής του κ. Μπεγλίτη. Εμείς γυρίσαμε σελίδα. Τιμούμε και τιμήσαμε τους αρχηγούς, τους στηρίζουμε, συνεργαζόμαστε μαζί τους για το καλό των Ενόπλων Δυνάμεων και της χώρας.
Ενδεικτικό δε του σεβασμού της Κυβέρνησης στις Ένοπλες Δυνάμεις είναι, ότι δεν επαναφέραμε κανέναν απόστρατο σας διαβεβαιώ, εκείνη τη στιγμή  που υπήρχε μεγάλος αναβρασμός από εκείνους τουλάχιστον που αποστρατεύτηκαν με τις κρίσεις του 2011, διότι, όπως σας είπα, μόνο στο στρατό ξηράς έφυγαν σε μια νύχτα, οκτώ αντιστράτηγοι, για να γίνει τότε ο κ. Ζιαζιάς -που ήταν στο τέλος της πυραμίδας, ο νεότερος της επετηρίδας- Αρχηγός του ΓΕΣ. Σε ό,τι αφορά την παραίτησή του, εγώ δεν θα σχολιάσω, θα εκφράσω όμως τη λύπη μου, γιατί θεωρώ ότι αδικεί και τον ίδιο και το Υπουργείο. 
Κυρίες και κύριοι συνάδελφοι, σε αυτούς τους δυόμισι μήνες, έχουμε αποδυθεί στο Υπουργείο Εθνικής Άμυνας σε μια πολύ μεγάλη προσπάθεια, για να εξοικονομήσουμε πόρους, διατηρώντας ταυτόχρονα, το αξιόμαχο και την επιχειρησιακή ετοιμότητα των Ενόπλων Δυνάμεων πολύ ψηλά, διότι γνωρίζουμε ότι όλοι παρακολουθούν όλους. Αντιλαμβάνεστε πολύ καλά τι λέω. 
Επειδή λοιπόν όλοι παρακολουθούν όλους, εάν η χώρα μας εμφανίσει έστω και για μια μέρα ελαττωμένη αποτρεπτική ικανότητα, δημιουργούνται κίνδυνοι σε ένα περιβάλλον ρευστό, που αλλάζει από ώρα σε ώρα, που αλλάζει από μέρα σε μέρα. Γι’ αυτό είπα πριν ότι είμαστε Υπουργείο της ειρήνης. Γι’ αυτό αποτελεί πρώτη και τελευταία επιδίωξή μας η εξασφάλιση και διατήρηση της αποτρεπτικής ικανότητας της χώρας. Κι έτσι θα συνεχίσουμε. 
Σε όσους υπηρετούν στις Ένοπλες Δυνάμεις, άνδρες και γυναίκες, αξίζει ο δημόσιος έπαινος της πολιτείας, της Βουλής. Πρόκειται για ένα κομμάτι του ελληνικού λαού που υφίσταται κι αυτό πολύ μεγάλες θυσίες. Ωστόσο θέλω να σας διαβεβαιώσω ότι από την ηγεσία των Ενόπλων Δυνάμεων μέχρι και τον τελευταίο κληρωτό –τελευταίο σε απόσταση από το κέντρο της χώρας που είναι η Αθήνα- οι Ένοπλες Δυνάμεις είναι αφοσιωμένες στο καθήκον τους, στην αποστολή που τους έταξε ο ελληνικός λαός, το έθνος μας και το Σύνταγμα της ελληνικής δημοκρατικής πολιτείας και έχουν αποσυνδέσει τα θέματα επιτέλεσης του καθήκοντός τους από τα μισθολογικά τους προβλήματα. Εμείς όμως οφείλουμε να προασπίζουμε την αξιοπρέπειά τους και οφείλουμε να τους αναγνωρίζουμε τα βάρη που σηκώνουν και την ευσυνειδησία μέσα στην οποία λειτουργούν στην καθημερινότητά τους. 
Ενδεικτικό αυτού του σεβασμού που τρέφει η Κυβέρνηση προς τις Ένοπλες Δυνάμεις -είναι κάτι που για κάποιους μπορεί να μην έχει σημασία, για τις Ένοπλες Δυνάμεις όμως έχει πολύ μεγάλη σημασία- είναι το γεγονός ότι μέχρι τώρα στο ΚΥΣΕΑ μπορούσε ο αρμόδιος Υπουργός –εν προκειμένω ο Υπουργός Εθνικής Άμυνας- να καλεί ως παρατηρητή ουσιαστικά τον Αρχηγό του ΓΕΕΘΑ. Τροποποιήσαμε αμέσως τη σύνθεση του ΚΥΣΕΑ με πρωτοβουλία του Πρωθυπουργού της χώρας Αντώνη Σαμαρά και από εδώ και πέρα ο Αρχηγός ΓΕΕΘΑ συμμετέχει και με ψήφο στο ΚΥΣΕΑ. Αυτό είναι κάτι και ουσιαστικό και συμβολικό που αντανακλά την εκτίμηση και το σεβασμό προς τις Ένοπλες Δυνάμεις. 
Θέλω να σας ενημερώσω ότι σε αυτούς τους δυόμισι μήνες έχουμε προχωρήσει σε συνεργασία με την ηγεσία των Ενόπλων Δυνάμεων, τον Αρχηγό ΓΕΕΘΑ και τους άλλους τρεις Αρχηγούς των κλάδων, των επιτελείων, σε έναν επανασχεδιασμό της δομής των Ένοπλων Δυνάμεων. 
Η χώρα χρειάζεται Ένοπλες Δυνάμεις του εικοστού πρώτου αιώνα, που να ανταποκρίνονται κατά τον καλύτερο δυνατό τρόπο, στην εθνική προτεραιότητα διατήρησης του αξιόμαχου, στην εθνική προτεραιότητα της μεγάλης αποτρεπτικής ικανότητας και ταυτόχρονα Ένοπλες Δυνάμεις που θα εξοικονομούν πόρους και θα είναι αποτελεσματικές, σύμφωνα με τις αμυντικές ανάγκες της χώρας και με το στρατηγικό της προσανατολισμό.
Επειδή ακούστηκαν διάφορα, σας λέω ότι είμαστε στη διάθεσή σας. Συμπτύσσονται μονάδες, καταργούνται στρατόπεδα, επαναδιατάσσονται οι Ένοπλες Δυνάμεις με τέτοιον τρόπο, ώστε να εξυπηρετούν καλύτερα την αποστολή τους με μικρότερες δαπάνες.
Σε ό,τι αφορά τα ισοδύναμα, όπως σας είπα πριν, τα έχουμε δουλέψει πάρα πολύ καλά.
Θέλω να απευθυνθώ προς τους συναδέλφους και να τους πω ότι είμαστε στη διάθεσή τους. Κατέθεσε η ΔΗΜΑΡ κάποια ισοδύναμα. Να τα δούμε και να τα δουλέψουμε και μαζί, γιατί θεωρούμε ότι αποτελεί υψίστη προτεραιότητα το να προασπίσουμε την αξιοπρέπεια τους και ταυτόχρονα να τους δώσουμε μέσα από έναν ιστό, ένα δίκτυο κοινωνικών υπηρεσιών, τη δυνατότητα στέγασης, για παράδειγμα, σε απομακρυσμένες μονάδες. Όπως ξέρετε, ο Στρατός Ξηράς έχει τεράστια διασπορά λόγω της γεωγραφικής υφής της ελληνικής επικράτειας.
Αυτό που θέλω επίσης να τονίσω, επειδή ειπώθηκε, είναι ότι όλες οι ιδιωτικοποιήσεις που έχει αποφασιστεί να γίνουν, θα περνούν από ένα φίλτρο εθνικής ασφάλειας της χώρας. Το θεωρούμε απαραίτητο και αυτό θα γίνει και για τα αεροδρόμια και για τα υπόλοιπα, εκεί που θα προχωρήσουν οι σχετικές πράξεις, γιατί, όπως σας είπα, το αγαθό της ασφάλειας προηγείται και του αγαθού της οικονομίας, καθώς σε έναν τόπο που δεν αισθάνεται κανείς ασφαλής -και αναφέρομαι και στην εθνική ασφάλεια και στην εσωτερική ασφάλεια της χώρας- ούτε ο τουρισμός προοδεύει ούτε επενδύσεις γίνονται ούτε η οικονομία μπορεί να πάει μπροστά.
Θέλω να πω για την τροπολογία του κ. Οικονόμου, που ξέρω ότι τη στηρίζουν και άλλοι συνάδελφοι, πως επιφυλάσσομαι να συνεννοηθώ με τους Αρχηγούς των Επιτελείων. 
Θέλω επίσης να τονίσω ότι εμείς συνομιλούμε με όλους και αυτό είναι το καθήκον μας. Δεχόμαστε ιδέες, υποδείξεις, προβληματισμούς από όλους, αλλά τις Ένοπλες Δυνάμεις, με βάση τη δομή και τον κανονισμό τους, τις εκπροσωπούν οι Αρχηγοί τους και αυτό έχει σημασία.
Όπως σας είπα, είμαι στη διάθεσή σας. Θα πάρουμε εκείνες τις πρωτοβουλίες που θα επιτρέψουν να συζητούμε όλα τα θέματα στην Επιτροπή Εξωτερικών και Άμυνας και βεβαίως στην Ειδική Επιτροπή Εξοπλισμών όπου και εκεί έχουμε να συζητήσουμε πολλά. 
Η χώρα δεν έχει χρήματα αυτήν τη στιγμή, για να επεκτείνει τους εξοπλισμούς της, αλλά η χώρα πρέπει να κάνει τα πάντα -και αυτά γίνονται- για να είναι υψηλά η επιχειρησιακή ετοιμότητα, οι Ένοπλες Δυνάμεις να έχουν καύσιμα και ανταλλακτικά και να μπορούν με το σωστό και ενδεδειγμένο τρόπο να φέρουν εις πέρας την αποστολή τους.
Θα κλείσω, επαναλαμβάνοντας αυτό που είπα. Οι Ένοπλες Δυνάμεις πρέπει να είναι ο χώρος που μας ενώνει και όχι το πεδίο κομματικών και μικροπολιτικών διαγκωνισμών. Θέλω και πάλι να ευχαριστήσω τους συναδέλφους και να σας πω ότι είμαι πάντα στη διάθεσή σας.
Ευχαριστώ.
(Χειροκροτήματα από την πτέρυγα της Νέας Δημοκρατίας)","ΠΑΝΟΣ ΠΑΝΑΓΙΩΤΟΠΟΥΛΟΣ",387
"26453"," Εισερχόμαστε τώρα στις δευτερολογίες.
Απ’ ό,τι βλέπω, έχουν ζητήσει να δευτερολογήσουν κατά σειρά ο κ. Χατζηλάμπρου, ο κ. Κουΐκ, η κ. Γιαννακάκη.
Το λόγο έχει ο εισηγητής του ΣΥΡΙΖΑ, κ. Βασίλειος Χατζηλάμπρου.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"26454"," Ευχαριστώ, κύριε Πρόεδρε.  
Η ώρα είναι περασμένη, θα είμαι εξαιρετικά συνοπτικός. Λέω ότι ακόμη και στη δευτερομιλία του κυρίου Υπουργού δεν ακούσαμε σαφή εξήγηση γι’ αυτό που περιγράφει η πράξη νομοθετικού περιεχομένου. Δηλαδή για τις έκτακτες οικονομικές συνθήκες, οι οποίες καθόρισαν τη μεταφορά. Μας ξαναείπατε, κύριε Υπουργέ, ότι επρόκειτο για τις εκλογές και αυτό θα μπορούσαμε να το συζητήσουμε. Εδώ δεν λέει αυτό. Και σας λέω ότι δεν είμαι καθόλου τυπολάτρης όσον αφορά τα κείμενα, εάν δεν παρήγαγε ένα πολιτικό παραγόμενο που θα το βρούμε μπροστά μας όπου αύριο θα υπάρξει ξανά μνεία στις άσχημες οικονομικές συνθήκες, που σημαίνει ότι η προσπάθεια διευθέτησης του Μάρτη - Απρίλη για σταθερές κρίσεις, θα τίθεται και θα τελεί πάντα υπό την αίρεση των δύσκολων οικονομικών συγκυριών. Αυτό νομίζω ότι είναι σημαντικό. Είναι το κύριο επιχείρημα για το οποίο εμείς δεν ψηφίζουμε την πράξη νομοθετικού περιεχομένου. 
Παρ’ όλα αυτά και στο ζήτημα των κρίσεων δεν ζήτησα τα γεγονότα, δεν τα ξέρω τα γεγονότα, δεν τα ζήτησα. Ζήτησα μια λογική εξήγηση. Κι όταν λέτε τον τιμώ, ήθελα να παραμείνει, δεν τέθηκαν λίστες, δεν υπήρξε κομματική παρέμβαση, υπάρχει το ανεξήγητο και μάλιστα προσθέτετε ότι ξεπέρασε και άλλους επτά, για να βρεθεί σε εκείνη τη θέση, το χρωματίζετε με κάποιο τρόπο.","ΒΑΣΙΛΕΙΟΣ ΧΑΤΖΗΛΑΜΠΡΟΥ",547
"26455"," Είναι αλήθεια, κύριε συνάδελφε.","ΠΑΝΟΣ ΠΑΝΑΓΙΩΤΟΠΟΥΛΟΣ",387
"26456"," Δεν είπα εγώ αν είναι αλήθεια, δεν με καταλάβατε τι λέω. Περιμένω όμως μια εξήγηση. Εξήγηση! Τη δική σας εξήγηση. Πώς έγιναν όλα τόσο καλά και τέσσερις η ώρα το πρωί; Αυτήν την εξήγηση περιμένω. Εξήγηση, όχι τα γεγονότα. 
Και λέω: Το ίδιο περίμενα -μια εξήγηση- και από τη Δημοκρατική Αριστερά και από το ΠΑΣΟΚ. Εξήγηση, όχι αν σας ήρθε λίστα αποστράτων που δεν δεχθήκατε και, όπως ξέρει ένας προηγούμενος ομιλητής, αμυνθήκατε πολύ. Άλλο κλίμα περιγράφει η προσπάθεια να εξηγηθεί αυτό. 
Και κάτι τελευταίο. Θεωρώ ότι ήταν πρόβλημα μη κατανόησης από την Κοινοβουλευτική Εκπρόσωπο της Νέας Δημοκρατίας,  το τι είπε ο ΣΥΡΙΖΑ για τη σχέση του με τα στελέχη των Ενόπλων Δυνάμεων, με τους στρατεύσιμους με τα στελέχη των Σωμάτων Ασφαλείας κ.λπ.. Είπε ότι δεν διαθέτουμε, γιατί δεν κυβερνήσαμε, γιατί δεν λειτουργήσαμε κομματικά, γιατί δεν, δεν, δεν. Δεν έχουμε σχέσεις είτε κομματικού ελέγχου είτε κομματικής φιλίας είτε κομματικής σχέσης. Μας συνδέει κάτι που στην Αριστερά το θεωρούμε σοβαρό, η κοινή στόχευση. Ανακαλύπτουν και εκείνοι, όπως και ο λαός μας ανακαλύπτει, ότι δεν μπορεί να υπάρχει μνημόνιο προτεραιότητας στους δανειστές και στους τοκογλύφους και υγεία και παιδεία, δεν μπορεί να υπάρχει και το αγαθό της ασφάλειας, η πολιτική προστασία. Από αυτήν την άποψη, είπα ότι μας συνδέει μια νέα  σχέση. Στην αλλαγή που συμβαίνει στην κοινωνία όλη, προτιμώ αυτήν την κίνηση και στάση αυτών των ανθρώπων από ό,τι άλλες στάσεις που στο παρελθόν οι κομματικές φιλίες και ειδικές οργανώσεις μέσα στα Σώματα σήμαινε να στοιχηθούν έτσι, που να αποτρέψουν αυτό που έρχεται. Όχι, είναι ανοικτοί σε μια αλλαγή και αυτό το θεωρώ θετικό.
Σας ευχαριστώ.","ΒΑΣΙΛΕΙΟΣ ΧΑΤΖΗΛΑΜΠΡΟΥ",547
"26457","   Ευχαριστώ, κύριε συνάδελφε.
 Το λόγο έχει ο κ. Κουίκ.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"26458"," Νομίζω ότι τόσο ο Πρόεδρος του Κινήματος ο κ. Πάνος Καμμένος όσο και ο Κοινοβουλευτικός Εκπρόσωπος ο κ. Κώστας Μαρκόπουλος έδωσαν, όπως και εγώ, τις πλέον επαρκείς εξηγήσεις σε εκείνους οι οποίοι ξαφνικά ανησύχησαν, γιατί οι Ανεξάρτητοι Έλληνες σήμερα δήλωσαν με την πρωτολογία μου ότι δεν θα στηρίξουν το σχετικό ζήτημα, δηλαδή την πράξη νομοθετικού περιεχομένου. Μεγάλη ανησυχία, κύριε Πρόεδρε, αλλά σας διαβεβαιώ ότι δεν ανησυχώ, από τη στιγμή που έτσι κι αλλιώς ένα αριστερό κόμμα ταυτίζεται και στηρίζει τα δυο νεοφιλελεύθερα, τα οποία βρίσκονται στην συγκυβέρνηση του κ. Σαμαρά. Ένα το κρατούμενο.
Δεύτερον, άκουσα τον κύριο Υπουργό να μιλά για μερικές αλλαγές στο ΚΥΣΕΑ, λέγοντας ότι πλέον θα μετέχει και διά ψήφου ο Αρχηγός ΓΕΕΘΑ. Η σημαντικότερη αλλαγή θα ήταν να βγουν οι πολιτικοί μέσα από το σπίτι των στρατιωτικών και να προσδιορίζουν μόνοι τους ποιον θέλουν ως αρχηγό και όχι να το καθορίζουν οι πολιτικοί, γιατί ξέρουμε πολύ καλά ότι όσο και να κόπτονται και αν ράπτονται όλοι περί του ακομμάτιστου, όλοι βάζουν την κομματίλα μέσα στο στρατό.
Επομένως επιμένουμε στην πρότασή μας για το Εθνικό Συμβούλιο Άμυνας και Εξωτερικών και να εκλέγεται ο Αρχηγός ΓΕΕΘΑ κατευθείαν από το στράτευμα. 
Γίνεται πολλή συζήτηση για το θέμα της περικοπής των δαπανών υπό την εποπτεία της τρόικας, η οποία κατά τον Υπουργό δεν έχει κωδικούς. Θα πρέπει όμως να υπενθυμίσω ότι κωδικούς φέρανε στη συζήτηση που έγινε στο Υπουργείο Οικονομικών. Και εγώ ρωτώ: Υπήρχε περίπτωση ποτέ κάποιοι τρίτοι να διαβούν έστω και το κατώφλι του όποιου Υπουργείου στη Γαλλία, στην Ισπανία, στις Ηνωμένες Πολιτείες, στην Ταγκανίκα, για να κουβεντιάσουν περικοπές αμυντικών δαπανών; Υπήρχε ποτέ περίπτωση να δεχθεί κράτος ευνομούμενο να έρθει κάποιος τρίτος και να του πει «κόψε δαπάνες»; Και να κόψετε δαπάνες από τι πράγμα, κύριε Υπουργέ; Από τα αμυντικά συστήματα που διά στόματος Γιούνκερ, σε συνέντευξη στο «DER SPIEGEL», ελέχθη ότι τάιζαν την Ελλάδα με εξαγωγές και κυρίως αμυντικών συστημάτων, Γαλλία, Γερμανία και μας έφεραν εδώ που μας έφεραν στα χρέη; Και θα έρθουν τώρα να μας πούνε, αφού τα έχουν αρπάξει και τα ξαναρπάζουν με τους τοκογλυφικούς τόκους, «κόφτε δαπάνες» και αποδέχεται η Ελλάδα στο γεωστρατηγικό σημείο που βρίσκεται, να κουβεντιάζει με τοκογλύφους; Ξέρετε εσείς αν αυτοί πράγματι εξυπηρετούν απλά, τα συμφέροντα του βαθέος τοκογλυφικού συστήματος και ότι δεν μπορούν να παίζουν και τα παιχνίδια εκείνων οι οποίοι θέλουν να εξασθενήσουν την Ελλάδα στην περιοχή που βρίσκεται; Εγώ δεν θα πω ότι μπορεί να παίζουν το ρόλο των Τούρκων. Σας λέω όμως: Είστε απόλυτα βέβαιος ότι δεν θέλουν να μας εξασθενήσουν με τις περικοπές; Ήδη μας έχουν ισοπεδώσει ως οικογένεια. 
Για τη ΜΟΜΑ απαντήσατε, κύριε Υπουργέ;","ΤΕΡΕΝΣ ΣΠΕΝΣΕΡ ΝΙΚΟΛΑΟΣ ΚΟΥΙΚ",243
"26459"," Απήντησα….","ΠΑΝΟΣ ΠΑΝΑΓΙΩΤΟΠΟΥΛΟΣ",387
"26460"," Συγγνώμη, αλλά απουσίασα κάποια στιγμή. Τώρα που έχω το δικαίωμα της καταγραφής, να το επαναλάβω.
Βλέπετε τι γίνεται, κύριε Πρόεδρε; Δεν μπορεί να συνεδριάζουν και επιτροπές και Ολομέλεια μαζί. Δεν γίνεται. Πρέπει αυτό το πράγμα να αλλάξει. 
Και ένα τελευταίο το οποίο θα βάλω μέσα είναι, ότι για δεύτερη φορά, μέσα σε δεκατέσσερις-δεκαπέντε μήνες, άκουσα την επίκληση των ημερών του ’65 από το σεβαστό κατ’ εμέ, τον πρώην Πρόεδρο της Βουλής τον κ. Κακλαμάνη. Δεν κατάλαβα τι θέλει ακριβώς να πει. Πάντως να μην ανησυχεί ο κόσμος, γιατί μέρες του ’65 δεν θυμίζουν οι σημερινές. Θυμίζουν μέρες απλά κατοχικές. Και αυτό το επιχείρημα βγήκε από την πλευρά του ΠΑΣΟΚ. Να σας υπενθυμίσω τι έβγαινε κατά κόρον στο Περιστύλιο εκείνον τον Ιούνιο, στις 15 αν δεν κάνω λάθος, που δεν είχαμε κυβέρνηση και έξι ώρες, με την παραίτηση του κυρίου Παπανδρέου, έβγαιναν λαμπαδηδρόμοι του ΠΑΣΟΚ στο Περιστύλιο και έλεγαν για μέρες του ’63 και του ’65. Αυτό που θύμισε σήμερα. Αυτό να το αφήσουμε κατά μέρος.
Με την ευκαιρία που μιλάμε γι’ αυτές τις μέρες του ’65 που μας ανάγουν και σε άλλες εποχές, είστε βέβαιοι ότι θα πρέπει να ξεπουλήσετε νησιά; Εγώ δεν ανήκω στο χώρο αυτό. Κανείς από την οικογένειά μου δεν πήγε εξορία αλλά πρέπει να σας πω ότι σέβομαι απόλυτα την ελληνική ιστορία. Όπως σέβομαι τους τόπους εξορίας, σέβομαι και το Τατόι, οτιδήποτε υπήρξε νόμιμη ιστορία στη χώρα μου. Θα τα πουλήσετε και αυτά και τη Μακρόνησο και τη Γυάρο; Ευτυχώς έχετε συνεταίρους εδώ της Αριστεράς να σας το υποστηρίξουν. 
Ευχαριστώ.","ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΙΚ",243
"26461"," Το λόγο έχει η κ. Μαρία Γιαννακάκη της Δημοκρατικής Αριστεράς.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"26462"," Αναφορικά με το υπό συζήτηση νομοσχέδιο δεν έχω να προσθέσω κάτι περισσότερο απ’ αυτά που είπα στην τοποθέτησή μου. Δεν μπορώ όμως να απέχω του πειρασμού να σημειώσω ότι πρέπει να είμαστε πολύ προσεχτικοί, όταν αναφερόμαστε σε ευαίσθητα θέματα και όταν ειδικά αυτές οι αναφορές γίνονται από το στόμα Αρχηγού κόμματος και μάλιστα για δεύτερη φορά. 
Η ίδια ακριβώς αναφορά είχε γίνει και κατά τη διάρκεια της συζήτησης των προγραμματικών δηλώσεων. 
Θυμίζω λοιπόν στο Σώμα –κι έχω εδώ την απόφαση του Ευρωπαϊκού Δικαστηρίου Ανθρωπίνων Δικαιωμάτων που θα καταθέσω στα Πρακτικά- ότι με την από 27 Μαρτίου 2008 απόφαση του Ευρωπαϊκού Δικαστηρίου Ανθρωπίνων Δικαιωμάτων καταδικάστηκε ομόφωνα η Ελλάδα για παραβίαση του άρθρου 11
 -είναι το δικαίωμα του συνέρχεσθαι και του συνεταιρίζεσθαι- και του άρθρου 6 παράγραφος 1 –είναι το δικαίωμα σε δίκαιη δίκη μέσα σε εύλογο χρόνο- στην υπόθεση «Τουρκική Ένωση Ξάνθης και άλλοι εναντίον Ελλάδας», αναφορικά με την απόφαση αναστολής της λειτουργίας της οργάνωσης. 
Στο σκεπτικό της υπόθεσης διαβάζουμε: «Το δικαστήριο δεν δέχθηκε τα επιχειρήματα του εναγόμενου ότι η εν θέματι οργάνωση εμπλέκεται σε δραστηριότητες πέραν αυτών που καταγράφονται στο καταστατικό της. Επιπλέον δεν υπάρχει καμμία απόδειξη ότι ο πρόεδρος ή τα μέλη της ένωσης ενθάρρυναν τη χρήση βίας, τη στάση ή οποιαδήποτε άλλη μορφή ρήξης με τις δημοκρατικές αρχές. Το δικαστήριο τέλος σημειώνει ότι το δικαίωμα του συνέρχεσθαι περιλαμβάνει το δικαίωμα οποιουδήποτε να εκφράζει, φυσικά μέσα σ’ ένα νομοταγές πλαίσιο», όπως σημειώνει, «τα πιστεύω του για την εθνοτική του ταυτότητα». 
Απ’ όσα ανέφερα, γίνεται φυσικά σαφές ότι το δικαίωμα στον αυτοπροσδιορισμό δεν έχει σε τίποτα να κάνει με την απόσχιση. Η εν θέματι απόφαση απαιτούσε ικανοποίηση ειδικών και γενικών μέτρων όπου στα ειδικά περιλαμβάνονταν, πέρα από την καταβολή 8.000 ευρώ, η άμεση και απρόσκοπτη λειτουργία της ένωσης. 
Ο μόνος λόγος που δικαιολογεί τη σημερινή, δεύτερη όπως προανέφερα, αναφορά στο θέμα, είναι η άγνοια, γιατί δεν μπορώ να πιστέψω ότι ένα τόσο σημαντικό θέμα, το οποίο έχει γίνει και αντικείμενο καταδίκης της χώρας μας από το Ευρωπαϊκό Δικαστήριο Ανθρωπίνων Δικαιωμάτων, μπορεί να χρησιμοποιηθεί ως κλείσιμο ματιού σε ανέξοδη  εθνικιστική ρητορική. 
Ευχαριστώ.","ΜΑΡΙΑ ΓΙΑΝΝΑΚΑΚΗ",100
"26463"," Το λόγο έχει ο κ. Παπαδημούλης.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"26464"," Ευχαριστώ, κύριε Πρόεδρε. 
Κύριε Υπουργέ, άκουσα με προσοχή το επιχείρημά σας ότι οι κρίσεις στις Ένοπλες Δυνάμεις διολίσθησαν λόγω εκλογών. Λυπάμαι, αλλά δεν υπήρξατε πειστικός. 
Το Μάρτιο όλες οι εφημερίδες έγραψαν ότι οι κρίσεις μετατέθηκαν με τη φόρμουλα της πράξης νομοθετικού περιεχομένου, μετά από απαίτηση της Νέας Δημοκρατίας, η οποία επιβλήθηκε και την αποδέχθηκε και το ΠΑΣΟΚ, προκειμένου να αποφασιστούν οι κρίσεις μετά τις εκλογές, όταν η Νέα Δημοκρατία βάσιμα λογάριαζε ότι θα ήταν το μεγάλο αφεντικό στην επόμενη συγκυβέρνηση, σε σχέση με το καταρρέον ΠΑΣΟΚ. 
Δεν υπήρξατε επίσης πειστικός στο επιχείρημά σας ότι δεν υπήρξαν λίστες και ότι, εν πάση περιπτώσει, δεν υπήρξε «λίστα Καράμπελα». Εγώ τα διάβασα αυτά και σε φιλοκυβερνητικά Μέσα Ενημέρωσης, που δυσκολεύεται να πιστέψει κι ο πιο φανατικός Νεοδημοκράτης ότι υπηρετούν σκοπιμότητες του Συνασπισμού Ριζοσπαστικής Αριστεράς. Και εν πάση περιπτώσει, πώς δικαιολογούνται οι μεταμεσονύκτιες συσκέψεις, οι εκρήξεις;
Λυπάμαι, κύριε Υπουργέ, γιατί είπατε ότι δεν θέλετε να σχολιάσετε τη στάση του πρώην Αρχηγού ΓΕΣ κ. Ζιαζιά και στη συνέχεια, με δύο τρόπους τον επλήξατε: τη μία, θυμίζοντας ότι έγινε με υπέρβαση ιεραρχίας Αρχηγός ΓΕΣ και τη δεύτερη, γι’ αυτά που του χρεώθηκαν ως αντίδραση. Λυπάμαι, αλλά η ερμηνεία που δίνω, είναι ότι, ως Υπουργός, κτυπάτε «κάτω από τη ζώνη» έναν πρώην Αρχηγό ΓΕΣ, που ξέρετε ότι δεν έχει τη δυνατότητα που έχετε εσείς, να κάνει πολιτικά σχόλια. 
Η συζήτηση που υποσχεθήκατε να  γίνει άνετα στην Επιτροπή Εξωτερικών και Άμυνας, πρέπει να γίνει χωριστά από τη συζήτηση για τα θέματα της εξωτερικής πολιτικής -και νομίζω ότι είναι σωστή η στάση του προέδρου της επιτροπής- για να μπορέσουμε να συζητήσουμε σε βάθος. 
Από εκεί και πέρα, είναι πολύ αρνητική η κατάχρηση της προσφυγής σε πράξεις νομοθετικού περιεχομένου, που έχει γίνει «λάστιχο». Ανοίγει επικίνδυνους δρόμους το να επικαλείται κανείς τις δυσμενείς οικονομικές συνθήκες, για να νομοθετεί με τη μέθοδο των πράξεων νομοθετικού περιεχομένου και μάλιστα με διαδοχικές αναβολές. 
Και σε ένα προβληματικό νόμο τον 3883/2012, που έχει πολλά προβλήματα, επιλέξατε να ξηλώσετε, να ακυρώσετε στην πράξη ένα θετικό άρθρο, το άρθρο 20, το οποίο έκανε κάποια βήματα διαφάνειας, δημοκρατίας, αξιοκρατίας και οικογενειακού προγραμματισμού των στελεχών των Ενόπλων Δυνάμεων.
Λυπάμαι, αλλά η δική μας ερμηνεία είναι, ότι αυτό που σας ενδιέφερε, είναι να κερδίσετε χρόνο, για να οργανώσετε και να εκτελέσετε πιο απρόσκοπτα τις κομματικές επιλογές της Νέας Δημοκρατίας. Σε ό,τι μας αφορά, αρνούμαστε τις απόψεις ότι είναι άβατο για την Αριστερά και το ΣΥΡΙΖΑ η ενασχόληση με τα θέματα αυτά.
Εμείς θέλουμε Ένοπλες Δυνάμεις που να στηρίζουν την εδαφική ακεραιότητα της χώρας, που να σέβονται τους δημοκρατικούς κανόνες, όπως προβλέπει το Σύνταγμα, που να είναι αξιοπρεπείς οι συνθήκες με τις οποίες εργάζονται και αμείβονται και οι οποίες να συγκροτούνται, να αξιολογούνται, να επιλέγονται με αξιοκρατία και με κριτήριο την επαγγελματική ικανότητα.
 Και φυσικά από αυτήν τη σκοπιά, είμαστε κατηγορηματικά αντίθετοι στον κομματισμό και στο να θέλουν να κάνουν κουμάντο διάφοροι, επειδή ανήκουν σε κλαδικές. Το γεγονός ότι αυτήν τη φορά δεν πέρασε στην κλαδική των αποστράτων, δεν σημαίνει ότι θα κάνουμε τα στραβά μάτια στο ότι πέρασε σε άλλες κλαδικές.
Σας ευχαριστώ.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"26465"," Εγώ ευχαριστώ.
Κύριε Υπουργέ, θέλετε το λόγο;","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"26466"," Ναι, κύριε Πρόεδρε, θα ήθελα να μιλήσω για ένα λεπτό.","ΠΑΝΟΣ ΠΑΝΑΓΙΩΤΟΠΟΥΛΟΣ",387
"26467"," Κύριε Πρόεδρε, είχα ζητήσει δευτερολογία.","ΕΠΑΜΕΙΝΩΝΔΑΣ ΜΑΡΙΑΣ",304
"26468"," Μισό λεπτό.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"26469"," Όχι, ας ακούσουμε και τον κ. Μαριά και να κλείσω.","ΠΑΝΟΣ ΠΑΝΑΓΙΩΤΟΠΟΥΛΟΣ",387
"26470"," Ωραία. 
Ορίστε, κύριε Μαριά, έχετε το λόγο για τρία λεπτά.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"26471"," Κύριε Πρόεδρε, έθεσα τα θέματα, το πώς επηρεάζει το μνημόνιο τη δημοκρατία και το πώς πλέον γίνεται μία καταχρηστική αξιοποίηση του άρθρου 44 παράγραφος 1 του Συντάγματος για τις πράξεις νομοθετικού περιεχομένου. Και αυτό πιστεύω ότι πρέπει να σταματήσει και ελπίζω να σταματήσει.
Ταυτόχρονα το μνημόνιο βλάπτει σοβαρά επίσης τη δημοκρατία, διότι θα θυμόσαστε όλοι ότι ο κ. Μπαρόζο στις 11-6-2010, είχε απειλήσει και είχε πει «ή μνημόνιο ή τανκς» και ότι αν δεν περνούσαν τα μνημόνια στην Ελλάδα, θα οδηγούμαστε εκεί πέρα. Αυτή ήταν η θέση την οποία είχε και με διάφορους τρόπους την επαναλαμβάνει.
Αλλά είναι ξεκάθαρο ότι οι Ένοπλες Δυνάμεις, τα στελέχη των Ενόπλων Δυνάμεων είναι αφοσιωμένα στο Σύνταγμα και στους νόμους και φυσικά το εννοούν, όταν λένε ότι είναι αφοσιωμένα στο Σύνταγμα και τους νόμους. Και αυτό είναι ξεκάθαρο προς όλες τις κατευθύνσεις.
Από εκεί και πέρα, ως κίνημα Ανεξαρτήτων Ελλήνων, είμαστε αυτοί που συμμετείχαμε σε διαδηλώσεις, σε συγκεντρώσεις, στους μεγάλους αντιμνημονιακούς αγώνες. Και είναι προφανές ότι όλοι εμείς που συμμετείχαμε -και συμμετέχουμε- θεωρούμε ότι ο ρόλος των Ενόπλων Δυνάμεων είναι πολύ συγκεκριμένος, είναι πολύ καθορισμένος και αφορά τη διασφάλιση της εξωτερικής άμυνας της χώρας. 
Δεν διανοούμαστε και δεν δεχόμαστε ότι οι Ένοπλες Δυνάμεις μπορούν να ασχοληθούν με θέματα εσωτερικής ασφάλειας. Και αυτό είναι ξεκαθαρισμένο, για να μην υπάρχει καμμία παρερμηνεία για οποιοδήποτε ζήτημα. Οι ένστολοι στα Σώματα Ασφαλείας βγήκαν στους δρόμους. Ήμασταν στις διαδηλώσεις τους και χθες συμπαρασταθήκαμε σε αυτές τις διαδηλώσεις και τις διαμαρτυρίες που κάνουν, διότι καταρρακώνεται το κύρος των Ενόπλων Δυνάμεων, διότι αυτήν τη στιγμή η τρόικα επιμένει και θέλει να χτυπήσει τις Ένοπλες Δυνάμεις, όπως και όλο τον ελληνικό λαό, για να μπορέσει από εκεί και πέρα να περάσει τα σχέδια τα οποία έχει. Και είναι βέβαιο ότι όπως εμείς, έτσι και τα στελέχη των Ενόπλων Δυνάμεων ξέρετε τι δεν ανέχονται; Δεν ανέχονται την εκχώρηση εθνικής κυριαρχίας. Αυτό είναι το βασικό. Και δεν ανέχονται την τρόικα και δεν ανέχονται τα μνημόνια.
Θα ήθελα και να δείτε δύο θέματα. Πρώτ’ απ’ όλα, με νόμο που πέρασε το ΠΑΣΟΚ –και δεν ξέρω αν το ψηφίσατε και εσείς ως Νέα Δημοκρατία- καθιερώθηκε η Ενιαία Αρχή Πληρωμών. Για να πάρεις χρήματα από την Ενιαία Αρχή Πληρωμών όλοι υπέβαλλαν αναλυτικές καταστάσεις. Αυτήν τη στιγμή, στην Ενιαία Αρχή Πληρωμών υπάρχουν αναλυτικά τα ονόματα όλων όσοι είναι δημόσιοι υπάλληλοι και βεβαίως όλων όσοι υπηρετούσαν τότε στις Ένοπλες Δυνάμεις, τι βαθμό είχαν και πού υπηρετούν. 
Αυτά τα στοιχεία που έχει η Ενιαία Αρχή Πληρωμών, όσον αφορά τις Ένοπλες Δυνάμεις, αλλά πιστεύω και τους υπόλοιπους, εσείς διασφαλίζετε ότι έχετε το απόρρητο και ότι δεν έχουν γίνει γνωστά από το 2010 μέσω της τρόικας και σε άλλους κύκλους; Διότι αυτό είναι το βασικό.
Ξέρετε επίσης, κύριε Υπουργέ -και θέλω να ρωτήσω αν θα συνεχίσετε να το εφαρμόζετε- ότι στο Παράρτημα Ι του μνημονίου κάθε μήνα, υποχρεώνεται η Κυβέρνηση και στέλνει μηνιαία στοιχεία για τη μισθοδοσία του δημοσίου. Στέλνετε τα ίδια στοιχεία και εσείς, ως Υπουργείο Άμυνας, στο Υπουργείο Οικονομικών και μένουν αυτά εκεί; Διότι δεν μένουν. Λέει ότι όλα αυτά, με βάση το Παράρτημα Ι του μνημονίου, διαβιβάζονται στην τρόικα. Τι; Μηνιαία στοιχεία για τη μισθοδοσία του δημοσίου, αριθμός υπαλλήλων, μέσος μισθός κ.α..
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Αυτά είναι πολύ χρήσιμα στοιχεία όσον αφορά τις Ένοπλες Δυνάμεις και τα Σώματα Ασφαλείας, που μπορούν να αξιοποιηθούν από τρίτους, να ξέρουν το μέσο μισθό, να ξέρουν τα στελέχη, να ξέρουν σε ποιο επίπεδο υπηρετούν.","ΕΠΑΜΕΙΝΩΝΔΑΣ ΜΑΡΙΑΣ",304
"26472"," Κύριε συνάδελφε, παρακαλώ, ολοκληρώστε.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"26473"," Τελειώνω, κύριε Πρόεδρε.
Θέλω να το δείτε αυτό, εάν αυτήν τη στιγμή και επί δικής σας υπουργίας συμβαίνει και να πάρετε μέτρα να το διασφαλίσετε. Το έχουμε καταγγείλει εδώ και δύο χρόνια. Και την εποχή που ήσασταν και αντιπολίτευση αυτά τα ζητήματα είχαν τεθεί.
Θέλω λοιπόν, σας παρακαλώ, να τα δείτε, γιατί είναι σοβαρότατα τα ζητήματα, σε συνδυασμό με αυτό που έθεσε ο κ. Κουίκ, ότι η τρόικα στο Υπουργείο Οικονομικών ήξερε συγκεκριμένους κωδικούς του Υπουργείου Άμυνας από όπου θα έκοβε. Διασφαλίστε ότι τα στοιχεία που υπέβαλαν τα στελέχη των Ενόπλων Δυνάμεων και των Σωμάτων Ασφαλείας στην Ενιαία Αρχή Πληρωμών δεν έχουν πάει στην τρόικα και από την τρόικα δεν έχουν πάει αλλού. Προσέξτε το αυτό. Είναι σημαντικό.
Ευχαριστώ.","ΕΠΑΜΕΙΝΩΝΔΑΣ ΜΑΡΙΑΣ",304
"26474"," Έχουμε ολοκληρώσει.
Θέλετε το λόγο, κύριε Υπουργέ;","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"26475"," Μάλιστα, κύριε Πρόεδρε.","ΠΑΝΟΣ ΠΑΝΑΓΙΩΤΟΠΟΥΛΟΣ",387
"26476"," Ορίστε, κύριε Υπουργέ.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"26477"," Λίγες λέξεις, κύριε Πρόεδρε.
Κύριε Πρόεδρε, κυρίες και κύριοι συνάδελφοι, θα ήθελα να ξεκαθαρίσω για μία ακόμη φορά, ότι οι Ένοπλες Δυνάμεις της Ελλάδος είναι προσηλωμένες στο καθήκον τους και παίρνουν εντολή από τον ελληνικό λαό και από τους εκλεγμένους, με βάση το σύστημα της κοινοβουλευτικής αντιπροσωπευτικής δημοκρατίας, εκπροσώπους του ελληνικού λαού. Δηλαδή παίρνουν εντολές μόνο από την ελληνική δημοκρατική πολιτεία, από κανέναν άλλον. Αυτό είναι το πρώτο.
Το δεύτερο είναι, ότι έχουμε φροντίσει, όντως, να δημιουργήσουμε τα στεγανά που χρειάζονται -το εξήγησα και πριν στην ομιλία μου- διότι το Υπουργείο Εθνικής Άμυνας είναι Υπουργείο εθνικής ασφάλειας και ως εκ τούτου, υπάρχουν θέματα, τα οποία δεν είναι δυνατόν να κυκλοφορούν σε χέρια ανθρώπων που δεν είναι πολίτες του ελληνικού κράτους.
Θέλω επίσης να πω κάτι και δεν θέλω να παρεξηγηθεί, αλλά ακούω από μία πλευρά, μία θεωρία συνωμοσίας, μεταμεσονύκτια, μεσονύκτια κ.λπ.. Δυστυχώς αυτήν την περίοδο, τους δυόμισι αυτούς μήνες, η δουλειά είναι πάρα πολύ μεγάλη στο Υπουργείο Εθνικής Άμυνας και πολλές φορές η δουλειά παρατείνεται μέχρι τις πρώτες πρωινές ώρες. Χθες φύγαμε στις 3 το πρωί.
Δεν σημαίνει, κύριε Παπαδημούλη, ότι τα κακά πράγματα γίνονται μόνο τη νύχτα ή τα καλά πράγματα μόνο την ημέρα. Αυτές λοιπόν είναι θεωρίες συνωμοσίας, οι οποίες νομίζω ότι περισσότερο μας κάνουν να χαμογελάμε λίγο, για να διανθίζουμε και την καθημερινότητα, που δεν είναι εύκολη, παρά νομίζω να τις συζητούμε σοβαρά.
Σε ό,τι αφορά τις κρίσεις, θα ήθελα να το διευκρινίσω για μία ακόμη φορά: Όλα έγιναν σύμφωνα με τη συνταγματική τάξη και νομίζω ότι θα έπρεπε κανείς να αξιολογεί ως πολύ θετικό το γεγονός ότι οι κρίσεις μεταφέρθηκαν χρονικά, γιατί σε καμμία περίπτωση δεν έπρεπε να συμπέσουν με την προεκλογική περίοδο. Αυτό είναι το πολιτικά και κοινοβουλευτικά αυτονόητο. Δεν είναι δυνατόν γι’ αυτό λοιπόν να κατηγορείται η Κυβέρνηση.
Σε κάθε περίπτωση, έχουμε πολλά ακόμη να πούμε για τις Ένοπλες Δυνάμεις και η πρόθεση της πολιτικής ηγεσίας είναι να τα συζητήσουμε όλα. Θέλω όμως να παρακαλέσω να είμαστε λίγο προσεκτικοί στον εναγκαλισμό διαφόρων κινητοποιήσεων που προκύπτουν τον τελευταίο καιρό, διότι οι Ένοπλες Δυνάμεις πρέπει να διατηρήσουν την ενότητά τους, πρέπει να διατηρήσουν τη λειτουργία τους με βάση τις δομές και την πειθαρχία τους. Αυτά πρέπει να τα έχουμε πάντοτε υπ’ όψιν, γιατί είναι προϋποθέσεις εκ των ων ουκ άνευ, μαζί με άλλες προϋποθέσεις, αν θέλουμε οι Ένοπλες Δυνάμεις να εξασφαλίζουν στη χώρα μας   -που το κάνουν αποτελεσματικά- μεγάλη αποτρεπτική ικανότητα.
Όταν εξασφαλίζουμε μεγάλη αποτρεπτική ικανότητα, εξασφαλίζουμε και την ειρήνη, μέσα στο πλαίσιο της οποίας ο ελληνικός λαός μπορεί να κάνει αυτήν τη μεγάλη εθνική προσπάθεια, για να ξεφύγει από τις συμπληγάδες, να μπορέσει να σταθεί στα πόδια του και να ξαναδεί το μέλλον με αισιοδοξία. 
Κυρίες και κύριοι συνάδελφοι, θεωρώ ότι αυτή η προσπάθεια που καταβάλλεται είναι η τελευταία τύχη για τη χώρα. Αντιλαμβάνομαι και τις επιφυλάξεις σας και τις ενστάσεις σας. Αυτό σημαίνει δημοκρατία. Αλίμονο αν ερχόμαστε εδώ να ομονοήσουμε, να ταυτιστούμε και να βγούμε εν ομοφωνία να υποστηρίξουμε όλοι -και οι τριακόσιοι- τις επιλογές της Κυβέρνησης. Αυτό σημαίνει δημοκρατία. Και την κριτική χρειαζόμαστε και τις υποδείξεις και τις ενστάσεις και οτιδήποτε άλλο. 
Θα παρακαλέσω όμως θερμά, ιδιαίτερα σε τέτοια θέματα να αρθούμε στο ύψος των περιστάσεων και να αντιμετωπίσουμε αυτούς τους θεσμούς με την υπευθυνότητα και το σεβασμό που τους αξίζει. Θέλω και πάλι να καλέσω όλες τις πτέρυγες να δουλέψουμε μαζί προς αυτήν την κατεύθυνση. 
Ευχαριστώ πολύ. 
(Χειροκροτήματα από την πτέρυγα της Νέας Δημοκρατίας)","ΠΑΝΟΣ ΠΑΝΑΓΙΩΤΟΠΟΥΛΟΣ",387
"26478"," Κυρίες και κύριοι συνάδελφοι, κηρύσσεται περαιωμένη η συζήτηση επί της αρχής, των άρθρων και του συνόλου του σχεδίου νόμου του Υπουργείου Εθνικής Άμυνας: «Κύρωση της Πράξεως Νομοθετικού Περιεχομένου «Μεταφορά του χρόνου διενέργειας των ετήσιων τακτικών κρίσεων έτους 2012 στις Ένοπλες Δυνάμεις, την Ελληνική Αστυνομία και το Λιμενικό Σώμα - Ελληνική Ακτοφυλακή» και λοιπές διατάξεις».
Ερωτάται το Σώμα: Γίνεται δεκτό το νομοσχέδιο επί της αρχής;","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"26479"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"26480"," Κατά πλειοψηφία.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"26481"," Κατά πλειοψηφία.","ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΪΚ",243
"26482"," Συνεπώς το νομοσχέδιο του Υπουργείου Εθνικής Άμυνας «Κύρωση της Πράξεως Νομοθετικού Περιεχομένου «Μεταφορά του χρόνου διενέργειας των ετήσιων τακτικών κρίσεων έτους 2012 στις Ένοπλες Δυνάμεις, την Ελληνική Αστυνομία και το Λιμενικό Σώμα - Ελληνική Ακτοφυλακή» και λοιπές διατάξεις» έγινε δεκτό κατά πλειοψηφία επί της αρχής.
Εισερχόμαστε στην ψήφιση των άρθρων. 
Ερωτάται το Σώμα: Γίνεται δεκτό το πρώτο άρθρο ως έχει;","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"26483"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"26484"," Κατά πλειοψηφία.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"26485"," Κατά πλειοψηφία.","ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΪΚ",243
"26486"," Συνεπώς έγινε δεκτό το πρώτο άρθρο ως έχει κατά πλειοψηφία. Το Κομμουνιστικό Κόμμα Ελλάδας έχει δηλώσει «ΠΑΡΩΝ». 
Ερωτάται το Σώμα: Γίνεται δεκτό ως έχει το δεύτερο άρθρο;","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"26487"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"26488"," Κατά πλειοψηφία.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"26489"," Κατά πλειοψηφία.","ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΪΚ",243
"26490"," Συνεπώς το δεύτερο άρθρο έγινε δεκτό ως έχει κατά πλειοψηφία.
Εισερχόμαστε στην ψήφιση του ακροτελεύτιου άρθρου. 
Ερωτάται το Σώμα: Γίνεται δεκτό το ακροτελεύτιο άρθρο, όπως προστέθηκε από τον κύριο Υπουργό;","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"26491"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"26492"," Κατά πλειοψηφία.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"26493"," Κατά πλειοψηφία.","ΤΕΡΕΝΣ-ΣΠΕΝΣΕΡ-ΝΙΚΟΛΑΟΣ ΚΟΥΪΚ",243
"26494"," Το ακροτελεύτιο άρθρο έγινε δεκτό, όπως προστέθηκε από τον κύριο Υπουργό, κατά πλειοψηφία.
Συνεπώς το νομοσχέδιο του Υπουργείου Εθνικής Άμυνας: «Κύρωση της Πράξεως Νομοθετικού Περιεχομένου «Μεταφορά του χρόνου διενέργειας των ετήσιων τακτικών κρίσεων έτους 2012 στις Ένοπλες Δυνάμεις, την Ελληνική Αστυνομία και το Λιμενικό Σώμα - Ελληνική Ακτοφυλακή» και λοιπές διατάξεις» έγινε δεκτό κατά πλειοψηφία επί της αρχής και επί των άρθρων. 
Ερωτάται το Σώμα: Γίνεται δεκτό το νομοσχέδιο και στο σύνολο;","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"26495"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"26496"," Το νομοσχέδιο έγινε δεκτό και στο σύνολο κατά πλειοψηφία.
Συνεπώς το νομοσχέδιο του Υπουργείου Εθνικής Άμυνας: «Κύρωση της Πράξεως Νομοθετικού Περιεχομένου «Μεταφορά του χρόνου διενέργειας των ετήσιων τακτικών κρίσεων έτους 2012 στις Ένοπλες Δυνάμεις, την Ελληνική Αστυνομία και το Λιμενικό Σώμα - Ελληνική Ακτοφυλακή» και λοιπές διατάξεις» έγινε δεκτό κατά πλειοψηφία, σε μόνη συζήτηση, επί της αρχής, των άρθρων και του συνόλου και έχει ως εξής:
(Να μπει το κείμενο του νομοσχεδίου σελ. 348α)","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"26497"," Κύριοι συνάδελφοι, παρακαλώ το Σώμα να εξουσιοδοτήσει το Προεδρείο για την υπ’ ευθύνη του επικύρωση των Πρακτικών της σημερινής συνεδρίασης ως προς την ψήφιση στο σύνολο του παραπάνω νομοσχεδίου.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"26498"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"26499"," Το Σώμα παρέσχε τη ζητηθείσα εξουσιοδότηση.
Κύριοι συνάδελφοι, δέχεστε στο σημείο αυτό να λύσουμε τη συνεδρίαση;","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"26500"," Μάλιστα, μάλιστα.
Με τη συναίνεση του Σώματος και ώρα 17.00΄ λύεται η συνεδρίαση για αύριο ημέρα Παρασκευή 14 Σεπτεμβρίου 2012 και ώρα 10.00΄ με αντικείμενο εργασιών του Σώματος κοινοβουλευτικό έλεγχο, συζήτηση επικαίρων ερωτήσεων.
Ο","ΟΛΟΙ ΟΙ ΒΟΥΛΕΥΤΕΣ",NA
