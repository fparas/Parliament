"","Content","name","ParlmemberID"
"100540","Date","3-2-2012",NA
"100541"," Κυρίες και κύριοι συνάδελφοι, έχω την τιμή να ανακοινώσω στο Σώμα το δελτίο επικαίρων ερωτήσεων της Δευτέρας 6 Φεβρουαρίου 2012. 
Α. ΕΠΙΚΑΙΡΕΣ ΕΡΩΤΗΣΕΙΣ Πρώτου Κύκλου (Άρθρο 130 παράγραφος 4 του Κανονισμού της Βουλής)
1. Η με αριθμό 453/30-1-2012 επίκαιρη ερώτηση του Βουλευτή του Πανελλήνιου Σοσιαλιστικού Κινήματος κ. Αργυρίου Λαφαζάνη προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με την ανάκληση της απόφασης μη έγκρισης της χωροθέτησης του ΧΥΤΑ στη Σιθωνία Χαλκιδικής. 
 2. Η με αριθμό 466/31-1-2012 επίκαιρη ερώτηση του Βουλευτή της Νέας Δημοκρατίας κ. Ιωάννη Λαμπρόπουλου προς τον Υπουργό Υποδομών, Μεταφορών και Δικτύων, σχετικά με τη χρηματοδότηση του έργου κατασκευής της «ΟΛΥΜΠΙΑΣ ΟΔΟΥ». 
 3. Η με αριθμό 471/31-1-2012 επίκαιρη ερώτηση του Βουλευτή του Κομμουνιστικού Κόμματος Ελλάδας κ. Ιωάννη Ζιώγα προς την Υπουργό Παιδείας, Διά Βίου Μάθησης και Θρησκευμάτων, σχετικά με τη λήψη μέτρων έγκρισης κρατικού κονδυλίου προς τους δήμους για τη σίτιση των σχολείων της Θεσσαλονίκης.
 4. Η με αριθμό 475/31-1-2012 επίκαιρη ερώτηση του Βουλευτή του Λαϊκού Ορθόδοξου Συναγερμού κ. Αθανασίου Πλεύρη προς τους Υπουργούς Εσωτερικών και Προστασίας του Πολίτη, σχετικά με την αδειοδότηση των καταστημάτων ιδιοκτησίας αλλοδαπών στο κέντρο της Αθήνας.
 5. Η με αριθμό 478/31-1-2012 επίκαιρη ερώτηση του Βουλευτή του Συνασπισμού Ριζοσπαστικής Αριστεράς κ. Παναγιώτη Λαφαζάνη προς τους Υπουργούς Οικονομικών και Εργασίας και Κοινωνικής Ασφάλισης, σχετικά με την ανάγκη εξαίρεσης των Ασφαλιστικών Ταμείων από το PSI.  
 Β. ΕΠΙΚΑΙΡΕΣ ΕΡΩΤΗΣΕΙΣ Δεύτερου Κύκλου (Άρθρο 130 παράγραφος 4 του Κανονισμού της. Βουλής)
 1. Η με αριθμό 459/30-1-2012 επίκαιρη ερώτηση του Βουλευτή του Πανελλήνιου Σοσιαλιστικού Κινήματος κ. Βασιλείου Κεγκέρογλου προς τον Υπουργό Αγροτικής Ανάπτυξης και Τροφίμων, σχετικά με τις εγκρίσεις για τα Σχέδια Βελτίωσης των αγροτών και την καταβολή των αποζημιώσεών τους από τον ΕΛΓΑ. 
  2. Η με αριθμό 467/31-1-2012 επίκαιρη ερώτηση του Βουλευτή της Νέας Δημοκρατίας κ. Ιωάννη Πλακιωτάκη προς τον Υπουργό Αγροτικής Ανάπτυξης και Τροφίμων, σχετικά με την καταβολή των αποζημιώσεων των αγροτών της Ιεράπετρας που επλήγησαν από το βακτήριο του e-coli.
 3. Η με αριθμό 472/31-1-2012 επίκαιρη ερώτηση του Βουλευτή του Κομμουνιστικού Κόμματος Ελλάδας κ. Θεόδωρου Ιγνατιάδη προς τους Υπουργούς Πολιτισμού και Τουρισμού και Παιδείας, Διά Βίου Μάθησης και Θρησκευμάτων, σχετικά με την αντιμετώπιση των προβλημάτων λειτουργίας του Κρατικού Ωδείου Θεσσαλονίκης.
 4. Η με αριθμό 476/31-1-2012 επίκαιρη ερώτηση του Βουλευτή του Λαϊκού Ορθόδοξου Συναγερμού κ. Άγγελου Κολοκοτρώνη προς τον Υπουργό Υγείας και Κοινωνικής Αλληλεγγύης, σχετικά με την ανάγκη διατήρησης του προνοιακού και εκπαιδευτικού χαρακτήρα του Κέντρου Εκπαίδευσης και Αποκατάστασης Τυφλών (ΚΕΑΤ) Θεσσαλονίκης, ανεξαρτήτως ηλικίας των φιλοξενούμενων.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"100542"," Κυρίες και κύριοι συνάδελφοι, εισερχόμαστε στη συζήτηση των 
ΕΠΙΚΑΙΡΩΝ ΕΡΩΤΗΣΕΩΝ
Θα συζητηθεί η πρώτη με αριθμό 462/26/31-1-2012 επίκαιρη ερώτηση πρώτου κύκλου του Προέδρου της Κοινοβουλευτικής Ομάδας του Λαϊκού Ορθόδοξου Συναγερμού κ. Γεωργίου Καρατζαφέρη προς τον Πρωθυπουργό, σχετικά με την αντιμετώπιση του προβλήματος της λαθρομετανάστευσης.
Στην επίκαιρη ερώτηση του κ. Καρατζαφέρη θα απαντήσει ο Υπουργός Προστασίας του Πολίτη κ. Χρήστος Παπουτσής.
Τον Πρόεδρο της Κοινοβουλευτικής Ομάδας του Λαϊκού Ορθόδοξου Συναγερμού, κ. Γεώργιου Καρατζαφέρη κατά τη συζήτηση της επίκαιρης ερώτησης που απευθύνεται στον Πρωθυπουργό, θα αναπληρώσει ο Κοινοβουλευτικός Εκπρόσωπος του ΛΑΟΣ κ. Αλέξανδρος Χρυσαναθακόπουλος, κατά το άρθρο 129 παράγραφος 3 του Κανονισμού της Βουλής. 
Το λόγο έχει ο κ. Χρυσανθακόπουλος.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"100543"," Ευχαριστώ, κύριε Πρόεδρε. 
Η λαθρομετανάστευση είναι ένα μεγάλο ζήτημα που απασχολεί διαχρονικά τη χώρα και μέρα με τη μέρα βλέπουμε ότι το πρόβλημα αυτό γίνεται αφόρητο για τους Έλληνες πολίτες, γιατί η εγκληματικότητα διογκώνεται με την παρουσία τους, γιατί όσοι από αυτούς συλλαμβάνονται, στη συνέχεια αφήνονται ελεύθεροι να κατέλθουν στο εσωτερικό της χώρας και η Ελλάδα μετατρέπεται σε ένα ανοιχτό στρατόπεδο λαθρομεταναστών, γιατί πολλοί απ’ αυτούς μπαίνουν στη συνέχεια στην παραοικονομία και ασχολούνται με το παραεμπόριο, γιατί αρκετοί από αυτούς συστήνουν συμμορίες για εγκληματικές πράξεις, γιατί όσοι από αυτούς καταφέρνουν να συγκεντρώσουν εισοδήματα, τα εξάγουν στο εξωτερικό, γιατί τροφοδοτούν τη μαύρη εργασία, γιατί γεμίζουν τα νοσοκομεία για τα οποία δεν έχουν καμμία εισφορά και επιβαρύνουν τους Έλληνες πολίτες, γιατί δημιουργείται ένα μεγάλο κοινωνικό πρόβλημα από την υποβάθμιση της ποιότητας ζωής. 
Όσον αφορά την ελληνική πλευρά, την πολιτισμένη Ελλάδα με τις ανθρωπιστικές της αξίες, τις οποίες δίδαξε σε όλη την ανθρωπότητα, η χώρα μας γίνεται θύμα μιας ευρωπαϊκής συμφωνίας, του Δουβλίνο ΙΙ, όπου δεν μπορούμε να τους απελάσουμε παρά μόνο μετά την πάροδο ενός μεγάλου χρονικού διαστήματος. Αυτό έχει ως συνέπεια, σύμφωνα με τα επίσημα στοιχεία, να έχουμε μόνο το 2011 ενενήντα εννέα χιλιάδες τριακόσιους σαράντα οκτώ συλληφθέντες και στη συνέχεια όλους απελευθερωθέντες, γιατί ελάχιστοι έχουν κρατηθεί. Γύρω στους τετρακόσιους είναι οι δουλέμποροι που έχουν συλληφθεί ως γνωστόν. Απελαύνονται μόλις είκοσι πέντε όταν κατά μέσο όρο εισέρχονται στη χώρα μας τριακόσιοι από τα θαλάσσια σύνορα και τον Έβρο. 
Ως εκ τούτου για το ζήτημα αυτό –γι’ αυτό απευθυνθήκαμε στον Πρωθυπουργό- θέλουμε η Κυβέρνηση να το προτάξει ως ζήτημα εθνικής σημασίας και να μας πει τι μέτρα πρόκειται να λάβει για να αντιμετωπιστεί δραστικά και αποτελεσματικά αυτό το φαινόμενο.","ΑΛΕΞΑΝΔΡΟΣ ΧΡΥΣΑΝΘΑΚΟΠΟΥΛΟΣ",552
"100544"," Το λόγο έχει ο Υπουργός Προστασίας του Πολίτη κ. Χρήστος Παπουτσής.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"100545"," Κύριε συνάδελφε, το θέμα που θίγετε και εσείς και ο Πρόεδρος του Λαϊκού Ορθόδοξου Συναγερμού κ. Καρατζαφέρης στην ερώτησή σας δεν μπορεί σε καμμιά περίπτωση να είναι πεδίο κομματικών αντιπαραθέσεων. Είναι ένα θέμα εθνικής σημασίας και πιστεύω ότι όλοι αναγνωρίζουμε τις αιτίες του, τις οποίες δεν θα κουραστώ να επαναλαμβάνω. Παντελής απουσία εθνικής στρατηγικής στα θέματα μετανάστευσης. Παντελής απουσία στρατηγικής στα θέματα παροχής ασύλου. Συνεχής επιδείνωση των συνθηκών διαβίωσης της χώρας στις χώρες προέλευσης των αλλοδαπών και έλλειψη υποδομών στην Ελλάδα για τη διαχείριση των μεταναστευτικών ροών.
Ενδεικτικά σας αναφέρω ότι το 2009, όταν ανέλαβα το Υπουργείο Προστασίας του Πολίτη, βρήκαμε να λιμνάζουν στο Υπουργείο σαράντα οκτώ χιλιάδες αιτήματα χορήγησης ασύλου, τα οποία πήγαιναν έως και δέκα χρόνια πίσω. Αυτό σημαίνει ότι σαράντα οκτώ χιλιάδες αλλοδαποί κυκλοφορούσαν ελεύθερα αναμένοντας την εξέταση του αιτήματός τους. 
Παρά τις δυσκολίες, δεν αφήσαμε το πρόβλημα κάτω από το χαλί. Νομοθετήσαμε για τη σύσταση επιτροπών που έχουν στελεχωθεί ήδη και λειτουργούν -δέκα πρωτοβάθμιες και δέκα δευτεροβάθμιες επιτροπές- οι οποίες έχουν εξετάσει πάνω από δεκαεπτά χιλιάδες αιτήματα. Δηλαδή σχεδόν το 1/3 των εκκρεμουσών επί δέκα χρόνια υποθέσεων διεκπεραιώθηκε σε λίγους μόλις μήνες. Αναμένεται δε ότι στα μέσα Φεβρουαρίου, δηλαδή τις επόμενες μέρες θα λειτουργήσουν δέκα ακόμη πρωτοβάθμιες επιτροπές, οι οποίες τώρα στελεχώνονται και θα επιταχύνουν ως εκ τούτου την εξέταση των υποθέσεων. 
Όμως, δεν πρέπει να μας διαφεύγει ούτε για μία στιγμή ότι ξεκινήσαμε κυριολεκτικά από το μηδέν και αρχίσαμε από τη δημιουργία, εκ του μηδενός, νομοθετικού πλαισίου και κατόπιν κάναμε την προσπάθεια να λειτουργήσουν οι δομές σε εξαιρετικά αντίξοες δημοσιονομικές συνθήκες.
Οφείλω εδώ να σας πω ότι η πρώτη πράξη που υπέγραψα ως Υπουργός Προστασίας του Πολίτη ήταν το π.δ. 114/2010, που έχει να κάνει με τη θεσμοθέτηση της ενιαίας διαδικασίας απονομής καθεστώτος διεθνούς προστασίας. Και όλες, όμως, οι νομοθετικές πρωτοβουλίες μας, που ακολούθησαν, έχουν άμεση σχέση με τις νέες δομές για το σύστημα ασύλου, τα κέντρα πρώτης υποδοχής και την ενίσχυση των δράσεων της Αστυνομίας και του Λιμενικού Σώματος, είτε στα χερσαία σύνορα, τα θαλάσσια σύνορα είτε στα αστικά κέντρα. 
Ακολούθως, έχουμε επιδοθεί σ’ έναν αγώνα δρόμου, έτσι ώστε να λειτουργήσουν τα πρώτα δεκατέσσερα κέντρα πρώτης υποδοχής μεταναστών, όπου θα κρατούνται οι παρανόμως εισερχόμενοι και οι προς απέλαση αλλοδαποί. Η Αστυνομία και το Λιμενικό Σώμα έχουν προβεί το 2011 σε πάνω από εκατό χιλιάδες συλλήψεις παράνομων αλλοδαπών και θα μπορούσαν να προβούν σε ακόμα περισσότερες συλλήψεις. 
Όμως, οι άνθρωποι αυτοί πρέπει κάπου να κρατούνται και να διαβιούν αξιοπρεπώς έως ότου, είτε λάβουν διεθνή προστασία, αν τη δικαιούνται, είτε δεν τη λάβουν, οπότε θα πρέπει να οδηγηθούν σε απέλαση. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υπουργού) 
Ένα λεπτό, κύριε Πρόεδρε, σας παρακαλώ.
Όσον αφορά το επιχειρησιακό επίπεδο, για πρώτη φορά εκπονήθηκε και εφαρμόζεται ολοκληρωμένο σύστημα διαχείρισης των συνόρων, το οποίο έχει ενταχθεί στο Εθνικό Σχέδιο Δράσης. Έχουμε μάλιστα εξασφαλίσει και τη χρηματοδότηση από την Ευρωπαϊκή Ένωση. 
Ενδεικτικά, σας αναφέρω ότι για το 2012 έχουν εξασφαλιστεί 42 εκατομμύρια ευρώ, τα οποία θα διατεθούν για τις προμήθειες σύγχρονου εξοπλισμού, τεχνικών μέσων και πλοίων του Λιμενικού Σώματος και της Ελληνικής Ακτοφυλακής. 
Με αυτά θα βελτιωθεί κατά πολύ η δυνατότητα των εθνικών αρχών να επεμβαίνουν έγκαιρα και αποτελεσματικά, παραδείγματος χάριν μ’ ένα σύστημα θερμικών καμερών, το οποίο δίνει άμεσα εικόνα στο Κέντρο Επιχειρήσεων που είναι ήδη έτοιμο –ολοκληρώθηκε πριν από μερικές εβδομάδες- και τις επόμενες μέρες πρόκειται να το εγκαινιάσουμε και επισήμως. Έτσι, εντοπίζεται το πρόβλημα σε χρόνο μηδέν και ξεκινούν οι αρχές άμεσα τη δράση τους, σε ορισμένες περιπτώσεις μάλιστα φέρνουν προ των ευθυνών τους και τις τουρκικές αρχές. 
Αυτά τα συστήματα συνδυάζονται με το αποτρεπτικό εμπόδιο του φράχτη στον Έβρο, του οποίου επίσης ολοκληρώθηκε η διαδικασία και αναμένεται εντός πέντε μηνών να είναι έτοιμο, καθώς μόλις τις προηγούμενες ημέρες υπεγράφη και η σχετική σύμβαση. 
Εξυπακούεται ότι δεν έχουμε κανένα μαγικό ραβδί για να εξαφανίσουμε τους πληθυσμούς που εισέρχονται επί χρόνια μαζικά και ανεξέλεγκτα στην Ελλάδα. Όποιος ισχυρίζεται ότι έχει μαγικές λύσεις, πολύ απλά ψεύδεται. Και όχι μόνο ψεύδεται, αλλά εμπαίζει τους πολίτες και προσπαθεί να εκμεταλλευτεί για πολιτικούς λόγους τις αγωνίες τους και την καθημερινότητά τους. 
Ένα νούμερο θα σας δώσω μόνο: Είκοσι πέντε χιλιάδες απελάσεις. Έχετε ξαναδεί σε καμμία άλλη χώρα της Ευρωπαϊκής Ένωσης είκοσι πέντε χιλιάδες απελάσεις μεταναστών όσο μεγάλη χώρα και εάν είναι και όσες δυνατότητες και υποδομές και εάν έχει; Πολύ περισσότερο, όταν την ίδια ακριβώς περίοδο που κάνουμε αυτήν τη μεγάλη προσπάθεια, η χώρα μας βρίσκεται στη μέγγενη της δημοσιονομικής πίεσης, της δημοσιονομικής σταθερότητας και των ασφυκτικών ελέγχων της τρόικας. 
Θα σας δώσω δύο παραδείγματα και τελειώνω. Τη στιγμή που, έχοντας την υποχρέωση εκ του Σένγκεν και εκ του Εθνικού Προγράμματος Δράσης για την Αντιμετώπιση της Παράνομης Μετανάστευσης προς την Ευρωπαϊκή Επιτροπή -και κρινόμαστε γι’ αυτό- χρειαζόμαστε να ενισχύσουμε τις δυνάμεις του Λιμενικού Σώματος και της Ελληνικής Ακτοφυλακής, για να μπορούν να συνεργάζονται καλύτερα με τη FRONTEX, και της Αστυνομίας για τη φύλαξη των χερσαίων συνόρων, την ίδια στιγμή η τρόικα ζητάει 70% μείωση των εισακτέων στις σχολές με βάση την εισαγωγή του 2010. 
Το 2010 όμως στο Λιμενικό, για παράδειγμα, υπήρχαν μηδέν προσλήψεις. Μπορείτε να κάνετε εσείς τον υπολογισμό και να μου πείτε πόσο είναι η μείωση του 70% επί το μηδέν; Και την ίδια στιγμή η ίδια η Ευρωπαϊκή Επιτροπή ασκεί κριτική επειδή δεν έχουμε ακόμη ενισχύσει τις δυνάμεις μας στα θαλάσσια και στα χερσαία σύνορα. 
Το ίδιο ακριβώς ισχύει με τις τρεις νέες υπηρεσίες που νομοθετήσαμε πριν από μερικούς μήνες εδώ στη Βουλή, δηλαδή τις υπηρεσίες ασύλου, κέντρων πρώτης υποδοχής και τις υπηρεσίες προσφυγών. Ενώ πρέπει να τις στελεχώσουμε και μας ασκούν κριτική επειδή δεν τις έχουμε στελεχώσει –ο Γερμανός Υπουργός μάλιστα τις προηγούμενες ημέρες είχε βγει από τη Δανία για να κάνει δηλώσεις εναντίον της χώρας μας γιατί, όπως λέει, δεν είμαστε ικανοί να συγκροτήσουμε μια υπηρεσία ασύλου- την ίδια στιγμή ωστόσο και πάλι εδώ η τρόικα τι επιβάλλει; Επιβάλλει την απαγόρευση των προσλήψεων, τον περιορισμό τους όσο το δυνατόν πιο χαμηλά, με αποτέλεσμα την πρώτη χρονιά, στην πρώτη ημερομηνία, της 26ης Ιανουαρίου, που είχαμε ως προθεσμία για την ενεργοποίηση της υπηρεσίας ασύλου, να μην ήμαστε έτοιμοι, παρά το γεγονός ότι όλες οι υπηρεσίες του Υπουργείου κάνουν πραγματικά υπεράνθρωπες προσπάθειες. 
Αυτά που διαθέτουμε σήμερα, η ελληνική Κυβέρνηση και ελπίζω το σύνολο του πολιτικού κόσμου, είναι η πολιτική βούληση κι η αποφασιστικότητα και για εκείνο που μπορούμε να δεσμευθούμε εμείς, κι εγώ προσωπικά, είναι για τη σκληρή δουλειά. Το αποτέλεσμα θα έρθει! 
Ευχαριστώ πολύ.","ΧΡΗΣΤΟΣ ΠΑΠΟΥΤΣΗΣ",417
"100546"," Το λόγο έχει ο Κοινοβουλευτικός Εκπρόσωπος του ΛΑΟΣ κ. Αλέξανδρος Χρυσανθακόπουλος.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"100547"," Κατ’ αρχάς θα ήθελα να πω, κύριε Πρόεδρε, ότι η εγκληματικότητα στη χώρα μας διογκώνεται, αυξάνεται και σύμφωνα με τη μελέτη του Εθνικού Κέντρου Κοινωνικών Ερευνών, ο βασικός συντελεστής είναι οι λαθρομετανάστες, οι οποίοι έχουν το μεγαλύτερο μερίδιο σε εγκλήματα βίας, όπως οι ανθρωποκτονίες από πρόθεση. 
Απέναντι, λοιπόν, σ’ αυτό το φαινόμενο εμείς είμαστε κάθετοι. Δεν ζητάμε μαγικές λύσεις. Ζητάμε αποφασιστικές δράσεις. Ζητάμε πολιτικό θάρρος και γενναιότητα. Ζητάμε αντιπαράθεση με όλους αυτούς που διευκολύνουν την παραμονή τους εδώ. 
Ζητάμε ευθέως, κύριε Υπουργέ, να συνεννοηθείτε με τον ομόλογό σας Υπουργό Δικαιοσύνης, να αποσυρθεί η διάταξη η οποία μετατρέπει τη διακίνηση λαθρομεταναστών από κακούργημα σε πλημμέλημα και συζητιέται αυτές τις μέρες στη Βουλή. Θεωρούμε πρόκληση και μόνο το γεγονός ότι ήρθε. Για μας μια τέτοια λαθεμένη κατεύθυνση είναι αιτία αναμέτρησης με τη συνοχή της Κυβέρνησης. 
Επίσης, ζητάμε να αποσυρθεί και η διευκόλυνση, μέσω της νομιμοποίησης της χρήσης ναρκωτικών, των εκατοντάδων χιλιάδων Αφγανών που έρχονται φορτωμένοι με ηρωίνη και μέσα από το πούλημα της ηρωίνης εξασφαλίζουν την κίνησή τους προς την Ευρώπη. Και η Ελλάδα θα είναι η χώρα που θα γίνουν αυτές οι συναλλαγές. Διότι αν αποποινικοποιηθεί η χρήση ναρκωτικών, καταλαβαίνετε ότι για τις δόσεις που κουβαλάνε σε φακελάκια δεν θα συλλαμβάνονται καθόλου.
 Ως γνωστόν, ένας λαθρομετανάστης, όταν συλλαμβάνεται για κλοπή, αφήνεται ελεύθερος. Το ξέρετε. Επίσης είναι γνωστό ότι κυκλοφορούν κατά εκατοντάδες με πλαστές ταυτότητες, με το ίδιο όνομα και με αλλαγή φωτογραφίας. 
Βλέπουμε ότι η παρουσία τους στη χώρα μας δρα καταστροφικά και στον κοινωνικό ιστό. Το ασφαλιστικό σύστημα έχει απώλειες εσόδων περί τα 8 δισεκατομμύρια. Έχουμε σοβαρά προβλήματα στα νοσοκομεία μας. Γιατί ξέρετε ποια είναι η επιβάρυνση στην οποία υπόκειται ο ελληνικός λαός. Κι ας μην ξεχνάμε και τους κινδύνους για επιδημίες. 
Υπάρχει σοβαρό ζήτημα και με τη γείτονα χώρα, την Τουρκία. Εφόσον αληθεύει -γιατί οι υπηρεσίες σας έχουν πιστοποιήσει το γεγονός- ότι συνελήφθη και άνδρας των Ειδικών Δυνάμεων της Τουρκίας μεταξύ των λαθρομεταναστών, καταλαβαίνετε ότι η άλλη πλευρά ενεργεί υπονομευτικά απέναντί μας, ξεφορτώνοντας κυριολεκτικά, με το αζημίωτο, εκατοντάδες χιλιάδες λαθρομετανάστες στη χώρα μας και μέσα σ’ αυτούς μπορούν να παρεισφρήσουν και διάφορα ύποπτα στοιχεία, τα οποία θα προβούν σε δολιοφθορές εις βάρος της ελληνικής επικράτειας. 
Θεωρούμε ότι η απάντησή σας για τις αιτήσεις που έχουν εξεταστεί από τις σαράντα οκτώ χιλιάδες, οι δεκαεπτά χιλιάδες, οι περισσότεροι που θα αναζητήσετε από τους υπόλοιπους τριάντα χιλιάδες να προσέλθουν για να αιτιολογήσουν το αίτημα ασύλου, έχουν εξαφανιστεί. Είτε δεν θέλουν να παρουσιαστούν, γιατί θα απορριφθεί η αίτηση, είτε έχουν φύγει αρκετοί από αυτούς προς τη Δυτική Ευρώπη, η οποία μάς τους επιστρέφει στη συνέχεια.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
 Θέλουμε να ξεκαθαριστεί προς όλες τις πλευρές, ότι η πληγή της οικονομίας μας είναι τεράστια με το παραεμπόριο, όταν περίπου τα 10.000.000.000, ίσως και 17.000.000.000, όπως λέει ο εμπορικός κόσμος, είναι οι απώλειές μας. Η απώλεια εσόδων του κράτους από το ΦΠΑ φτάνει μέχρι τα 4.000.000.000. Οπότε απέναντι σε αυτά τα ζητήματα εμείς πρέπει να είμαστε ξεκάθαροι, τι θα κάνουμε σαν ελληνική οικονομία και ως πολιτεία να θωρακίσουμε τη χώρα μας απέναντι στους εισβολείς. 
Αυτή η διάταξη, η οποία έχει περιληφθεί για λόγους ισονομίας, όσον αφορά την Εθνική Υπηρεσία Πληροφοριών, όπου κάποιοι αφού έχουν πέντε χρόνια στην Ελλάδα μπορούν να προσληφθούν στην ΕΥΠ, θα θέλαμε να έχει μόνο θεωρητικό χαρακτήρα, αν για λόγους και μόνο τυπικούς έχει διατυπωθεί.
Η πρόσληψη τέτοιου προσωπικού στην ΕΥΠ από ανθρώπους οι οποίοι μπορεί να είναι και διπλοί πράκτορες, κύριε Υπουργέ, θα πρέπει να αποφευχθεί. Γιατί για να έχουν τα ειδικά προσόντα για να επιλεγούν, πάει να πει ότι έχουν προετοιμαστεί καταλλήλως. Προσέξτε πάρα πολύ αυτό το μεγάλο πρόβλημα. 
Το 2011 μόνο μία κομπίνα που συνελήφθη, το ζήτημα της προστασίας κυκλωμάτων διαχείρισης των λαθρομεταναστών, είχε επιφέρει στο δημόσιο, στο ΙΚΑ 300.000.000 ευρώ ζημία, για σαράντα χιλιάδες αλλοδαπούς με το ζήτημα εγγραφής στο τρίμηνο των απασχολούμενων σε εταιρείες και στη συνέχεια τη μη απόδοση των ενσήμων.
Εμείς απέναντι σε όλα αυτά τα φαινόμενα είμαστε ξεκάθαροι. Ζητάμε από την Κυβέρνηση όσον αφορά το Δουβλίνο ΙΙ το εξής: Είστε υποχρεωμένος, κύριε Υπουργέ, να ασκήσετε βέτο και να ζητήσετε εξαίρεση. Δεν μπορεί να εφαρμοσθεί πλέον στην Ελλάδα. Ήταν λάθος που υπογράφηκε. Πρέπει να αναγνωριστεί ως πολιτικό λάθος της Κυβέρνησης το να συνεχίζει να το εφαρμόζει. Και θα έπρεπε να ξεκαθαρίσετε στους ομολόγους σας, ότι εμείς δεν έχουμε περιθώριο να σηκώσουμε καθόλου πλέον το βάρος της εισβολής αυτών των χιλιάδων λαθρομεταναστών. 
Κάποιοι το ζήτημα το βλέπουν ιδεολογικά, ότι με το να έρχονται στην Ελλάδα μετανάστες, η Ελλάδα γίνεται μία πολυπολιτισμική, βαβυλωνιακή χώρα, γιατί αυτό είναι το πρότυπό τους. Εμάς μας βρίσκει αντίθετους. Οι Έλληνες οφείλουν να αντισταθούν σε αυτόν το συνδυασμό. Θα πρέπει να αντισταθούμε στην επίκληση ανθρωπίνων δικαιωμάτων. Το μέγιστο ανθρώπινο δικαίωμα της οικογενειακής ηρεμίας και ησυχίας, που έχουμε δικαίωμα και του πολιτισμού μας, βάλλεται εκ των έσω απ’ όλα αυτά τα φαινόμενα. Και βλέπετε ότι ευτυχώς με τη δική μας στάση για το τζαμί, αναβάλλεται η κατασκευή του, δεν υπογράφει ο κ. Βορίδης και πολύ καλά κάνει, γιατί είμαστε συνεπείς σε αυτά που διακηρύσσουμε, αλλά εδώ γκέτο ισλαμικών στοιχείων δεν θα φτιάξουμε. 
Περιμένουμε, κύριε Υπουργέ, συγκεκριμένες ενέργειες και όχι πάλι να συζητάμε χρόνο παρά χρόνο το ίδιο ζήτημα, πάνω στα ίδια αδιέξοδα, τα οποία συσσωρεύει η ατολμία σας αφ’ ενός σαν Κυβέρνηση και η έλλειψη πολιτικής βούλησης σε ό,τι έχει να κάνει με την ουσία, την πεμπτουσία του ζητήματος, που είναι η απέλαση όλου αυτού του δυναμικού, το οποίο εισέρχεται στη χώρα μας, είτε ως απόρροια ευθυνών των αμερικανικών πολέμων στην Ασία είτε ως οικονομικοί μετανάστες με την κρίση της Αφρικής είτε για άλλους λόγους. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
 Και τελειώνω με μία ευχή, η απάντησή σας να είναι περιεκτική. Και στο επίπεδο των ανθρωπίνων αξιών δεν δεχόμαστε, εμείς που διδάσκουμε ως Έλληνες, αξίες σε όλη την ανθρωπότητα, ειδικές διδαχές.
Εμείς δεν είπαμε ποτέ να αντιμετωπιστούν ως υπάνθρωποι, να αντιμετωπιστούν ως μη άνθρωποι, να αντιμετωπιστούν ως ζώα. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)","ΑΛΕΞΑΝΔΡΟΣ ΧΡΥΣΑΝΘΑΚΟΠΟΥΛΟΣ",552
"100548"," Ολοκληρώστε, παρακαλώ.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"100549"," Ολοκληρώνω, κύριε Πρόεδρε.
Μέχρι και για το ζήτημα αυτό, για την κακοποίηση των ζώων, φέραμε νομοσχέδιο στη Βουλή. Είμαστε συνεπείς στις αξίες μας.
Θα θέλαμε κι εσείς να πάρετε ένα μέρος αυτών των παροτρύνσεων, να το μετατρέψετε σε πολιτική πράξη, για να πούμε ότι υπάρχει κυβερνητική συνοχή.
Σας ευχαριστώ.","ΑΛΕΞΑΝΔΡΟΣ ΧΡΥΣΑΝΘΑΚΟΠΟΥΛΟΣ",552
"100550"," Το λόγο έχει ο Υπουργός Προστασίας του Πολίτη κ. Χρήστος Παπουτσής για τη δευτερολογία του.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"100551"," Είμαι βέβαιος, κύριε Κοινοβουλευτικέ Εκπρόσωπε, ότι συμμερίζεστε και τις αξίες της δημοκρατίας και ιδιαίτερα της Κοινοβουλευτικής Δημοκρατίας, όπου επιβάλλει στην Κυβέρνηση να εφαρμόζει τις αποφάσεις του Κοινοβουλίου, της Βουλής.
Το λέω αυτό γιατί από ορισμένες πλευρές της τοποθέτησής σας κατάλαβα ότι έχετε κάποια διαφορετική αντίληψη, έχοντας την αίσθηση ότι η Κυβέρνηση λειτουργεί με βάση τις κομματικές προσεγγίσεις εκείνων που συμμετέχουν. Δεν έχετε δίκιο. Προφανώς είναι εκτός των κανόνων της Κοινοβουλευτικής Δημοκρατίας και παρακαλώ πάρα πολύ το Λαϊκό Ορθόδοξο Συναγερμό να το ξανασκεφτεί το ζήτημα, αν αυτή είναι η επίσημη και οριστική προσέγγισή του. 
Ως προς το δεύτερο θέμα, είμαι επίσης βέβαιος ότι ο Κοινοβουλευτικός Εκπρόσωπος του Λαϊκού Ορθόδοξου Συναγερμού συναισθάνεται και αναγνωρίζει τις υποχρεώσεις της χώρας σε σχέση με τις διεθνείς συνθήκες, σε σχέση με την Ευρωπαϊκή Ένωση, σε σχέση με τον Οργανισμό Ηνωμένων Εθνών και κυρίως στα ζητήματα όπου η Ελλάδα έχει συγκριτικό πλεονέκτημα, δηλαδή στις αρχές της δημοκρατίας και του σεβασμού των δικαιωμάτων του ανθρώπου. 
Όσον αφορά το Δουβλίνο II, την πρώτη εβδομάδα που ανέλαβα τα καθήκοντά μου ως Υπουργός Προστασίας του Πολίτη εδώ στην Αθήνα δέχθηκα την επίσκεψη της κ. Μάλμστρομ, της αρμοδίας Επιτρόπου της Ευρωπαϊκής Επιτροπής, όπου της κατέστησα σαφές ότι παρά το γεγονός ότι η Ελλάδα είχε ψηφίσει το Δουβλίνο II κατά τη διαδικασία της έγκρισής του στο Συμβούλιο Υπουργών το 2002, σήμερα ζητά την αναθεώρησή του. 
Αυτό, λοιπόν, έγινε την πρώτη εβδομάδα που ανέλαβα τα καθήκοντά μου και έκτοτε στο Συμβούλιο Υπουργών δεν υπάρχει καμμία συνεδρίαση όλους αυτούς τους δεκαπέντε μήνες –σε δεκαπέντε συνεδριάσεις, όσο δηλαδή βρίσκομαι εγώ σε αυτήν τη θέση- που να μην έχω θέσει αυτό ακριβώς το ζήτημα. 
Στην αρχή ήμουν εγώ μόνος μου και η αρμόδια επιτροπή, η οποία υποστήριξε αυτό το αίτημα. Σήμερα έχουμε φθάσει περίπου τις εννέα-δέκα χώρες, οι οποίες αναγνωρίζουν την ανάγκη για την αναθεώρηση του Δουβλίνο II, αλλά μέχρι τις είκοσι επτά χώρες έχουμε δρόμο ακόμα και, δυστυχώς, εδώ δεν υπάρχει βέτο, δεν υπάρχει η δυνατότητα της χρήσης του δικαιώματος της αρνησικυρίας στα ζητήματα που αφορούν τον τρίτο πυλώνα, δηλαδή στα ζητήματα δικαιοσύνης και συνεργασίας. 
Γι’ αυτόν το λόγο, επειδή ακριβώς όλοι αναγνωρίζουν το θέμα που η ελληνική Κυβέρνηση έθεσε στην Ευρωπαϊκή Ένωση, ότι δηλαδή η υπόθεση της αντιμετώπισης της παράνομης μετανάστευσης δεν είναι ελληνικό φαινόμενο, αλλά είναι ένα ευρωπαϊκό θέμα, συμφώνησαν και αποδέχθηκαν την πρότασή μας να έλθει η Ευρώπη στα σύνορά μας, δηλαδή ο οργανισμός FRONTEX, που μαζί με τις ελληνικές δυνάμεις –Ελληνική Ακτοφυλακή, Λιμενικό Σώμα και Ελληνική Αστυνομία- δίνουν τη μάχη, ακριβώς για να μπορέσουμε να μειώσουμε το κύμα αυτό. Και το μειώσαμε και μάλιστα σημαντικά κατά την περίοδο των μεγάλων κοινωνικών και πολιτικών εκρήξεων στην περιοχή της Μέσης Ανατολής, όπως επίσης ενισχύσαμε και τη συνεργασία μας με την Τουρκία. 
Εγώ δεν έχω υπ’ όψιν μου το περιστατικό, στο οποίο αναφερθήκατε. Όμως, εκείνο που μπορώ να σας πω είναι ότι στο παρελθόν –και μάλιστα στο μακρινό παρελθόν, πριν από δώδεκα ίσως χρόνια- υπήρξαν ορισμένες τέτοιες ενδείξεις. 
Ωστόσο, στην παρούσα φάση εκείνο που μπορώ να εγγυηθώ είναι ότι η συνεργασία μας με τις τουρκικές αρχές –και ιδιαίτερα η δική μου συνεργασία με τον ομόλογό μου Τούρκο Υπουργό- είναι εξαιρετική, όσον αφορά την αντιμετώπιση της παράνομης διακίνησης των λαθρομεταναστών. 
Όσον αφορά τις ποινές που αναφέρατε για τους διακινητές, θέλω να σας πω ότι εγώ προσωπικά έχω εκφράσει τις επιφυλάξεις μου για το ζήτημα που εσείς θέσατε προς το συνάδελφό μου, τον Υπουργό Δικαιοσύνης. Ωστόσο, όπως γνωρίζετε, η Κυβέρνηση δρα συνολικά και οι Υπουργοί έχουν τη νομοθετική πρωτοβουλία για τη διαμόρφωση της οριστικής τους εισήγησης προς το Κοινοβούλιο. Τελικά όμως το Κοινοβούλιο είναι εκείνο το οποίο ψηφίζει και λαμβάνει την τελική θέση και νομοθετεί. 
Τέλος, κύριε Πρόεδρε, θέλω να διαβεβαιώσω τον κύριο συνάδελφο, όπως επίσης και τον Πρόεδρο του Λαϊκού Ορθόδοξου Συναγερμού κ. Καρατζαφέρη και το Κόμμα του, ότι η ελληνική Κυβέρνηση, η Κυβέρνηση του κ. Λουκά Παπαδήμου, δίνει τη μάχη της έχοντας καταλήξει με εθνική προτεραιότητα στο ζήτημα της αντιμετώπισης της παράνομης μετανάστευσης, με όλες τις επιπτώσεις στις οποίες αναφερθήκατε.
Όμως, από την άλλη πλευρά, εκείνο το οποίο έχω υποχρέωση να επισημάνω είναι ότι η αποτελεσματικότητα, όσον αφορά τη μετανάστευση, χρειάζεται δυο βασικές προϋποθέσεις: πρώτον, κέντρα υποδοχής και κράτησης και, δεύτερον, αποτελεσματική λειτουργία των υπηρεσιών ασύλου. 
Χωρίς αυτές τις δυο προϋποθέσεις δεν μπορούμε να έχουμε τέτοιο αποτέλεσμα που να μη δημιουργεί προβλήματα στη χώρα, στο διεθνές της κύρος και κυρίως να κινδυνεύουμε με την αποβολή είτε από τη Σένγκεν είτε από τους ευρωπαϊκούς οργανισμούς και τα ευρωπαϊκά δικαστήρια.
Ευχαριστώ, κύριε Πρόεδρε.","ΧΡΗΣΤΟΣ ΠΑΠΟΥΤΣΗΣ",417
"100552"," Κυρίες και κύριοι συνάδελφοι, γίνεται γνωστό στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, τριάντα ένας μαθητές και μαθήτριες και τρεις εκπαιδευτικοί συνοδοί τους από το 5ο Γυμνάσιο Κερκύρας, Α΄ Τμήμα. 
Η Βουλή τούς καλωσορίζει.
(Χειροκροτήματα απ’ όλες τις πτέρυγες της Βουλής)
Ακολουθεί η τέταρτη με αριθμό 474/31-1-2012 επίκαιρη ερώτηση δευτέρου κύκλου του Βουλευτή του Λαϊκού Ορθόδοξου Συναγερμού κ. Ηλία Πολατίδη προς τον Υπουργό Προστασίας του Πολίτη, σχετικά με τις επιθέσεις σε εθνικά και θρησκευτικά σύμβολα. 
Στην επίκαιρη ερώτηση του κ. Πολατίδη θα απαντήσει ο Υπουργός Προστασίας του Πολίτη κ. Χρήστος Παπουτσής. 
Το λόγο έχει ο Βουλευτής του Λαϊκού Ορθόδοξου Συναγερμού κ. Ηλίας Πολατίδης για να διατυπώσει την ερώτησή του.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"100553"," Ευχαριστώ, κύριε Πρόεδρε. 
Έχουμε δει κατ’ επανάληψη τα τελευταία χρόνια και ιδιαιτέρως τα τελευταία πέντε χρόνια, να γίνονται επιθέσεις κατά θρησκευτικών και εθνικών συμβόλων από, για εμάς, ιδιαιτέρως γνωστούς ανθρώπους, ιδιαιτέρως γνωστού πολιτικού χώρου, ο οποίος έχει και κάλυψη μέσα από κοινοβουλευτικό κόμμα. 
Σε μια διαδήλωση που έγινε υποτίθεται «φιλάθλων», είδαμε να βεβηλώνονται προτομές μητροπολιτών στη Θεσσαλονίκη, οι οποίοι είχαν δράσει στο Μακεδονικό Αγώνα και είναι έξω από τα γραφεία της Μητροπόλεως της Θεσσαλονίκης. Είδαμε το ιδιαιτέρως ανησυχητικό περιστατικό της πυρπολήσεως εορταστικών φατνών που είχαν μπει προσφάτως στις γιορτές. Αυτό έδωσε και την αφορμή στο δήμαρχο -των γνωστών απόψεων- της Θεσσαλονίκης να πάρει από το κέντρο της Θεσσαλονίκης τη φάτνη και να τη μεταφέρει πολύ μακριά, στην πλατεία έξω από το γήπεδο της Τούμπας για να μη γίνουν –υποτίθεται- επεισόδια.
Αντίστοιχο περιστατικό, στο οποίο δεν υπήρξε καμμία αντίδραση, έγινε και στις Σέρρες. Εκεί βεβηλώθηκε η φάτνη η οποία υπήρχε. Μάλιστα, είχαμε δηλώσεις του Αστυνομικού Διευθυντή Σερρών, ιδιαιτέρως ατυχείς –νομίζω- για το συγκεκριμένο γεγονός.
Ερχόμαστε τώρα να ολοκληρωθεί το γεγονός αυτό με την προσβολή του τάφου του ήρωος, Δημητρίου Υψηλάντη, που βέβαια πολλοί μπορεί να μη γνωρίζουν ποιος είναι. Ήταν, δυστυχώς, άνθρωποι άλλης νοοτροπίας εκείνη την εποχή. Η οικογένεια Υψηλάντη θυσίασε τις θέσεις, τα χρήματα, τις τιμές, για να έρθει και να δώσει τη ζωή της για την Ελλάδα. Και τα δυο αδέλφια πέθαναν, έδωσαν τη ζωή τους για την Ελλάδα. 
Στο Ναύπλιο, λοιπόν, βρίσκεται ο τάφος του Δημητρίου Υψηλάντη, τον οποίον οι προστατευόμενοι του ελληνικού κράτους βεβήλωσαν, σπάζοντας το σταυρό και προσπαθώντας να βεβηλώσουν χωρίς επιτυχία και το άγαλμα του Θεόδωρου Κολοκοτρώνη στην ομώνυμη πλατεία του Ναυπλίου.
(Στο σημείο αυτό κτυπάει το κουδούνι λήξης του χρόνου ομιλίας του κυρίου Βουλευτή)","ΗΛΙΑΣ ΠΟΛΑΤΙΔΗΣ",434
"100554"," Ολοκληρώστε, παρακαλώ κύριε Πολατίδη.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"100555"," Πρέπει επιτέλους το κράτος να πάρει κάποια μέτρα. Δεν είναι χαμηλή αυτή η εγκληματικότητα, δεν είναι αμελητέα αυτή η εγκληματικότητα και πρέπει το κράτος να πάρει μέτρα. 
Αναμένω την απάντησή σας, κύριε Υπουργέ.","ΗΛΙΑΣ ΠΟΛΑΤΙΔΗΣ",434
"100556"," Το λόγο έχει ο Υπουργός Προστασίας του Πολίτη κ. Χρήστος Παπουτσής.
Παρακαλώ εντός του χρόνου σας τώρα.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"100557"," Ευχαριστώ, κύριε Πρόεδρε. 
Είναι βέβαιο ότι θα προσπαθήσω να εξοικονομήσω και χρόνο που πήρα από την προηγούμενη απάντησή μου.
Αναφερθήκατε, κύριε συνάδελφε, σε περιστατικά τα οποία πραγματικά είναι εξαιρετικά ανησυχητικά. Πρώτα απ’ όλα πρέπει να επισημάνω ότι η προσβολή των εθνικών και θρησκευτικών συμβόλων είναι φαινόμενο που τα τελευταία χρόνια παρουσιάζει αυξητικές τάσεις και πράγματι δημιουργεί σοβαρούς προβληματισμούς σε ένα μέρος της κοινωνίας μας. 
Αυτό το γεγονός, όμως, έχει δύο διαστάσεις. Η πρώτη είναι η ποινική διάσταση. Γνωρίζετε, βεβαίως, ότι οι πράξεις που αναφέρατε είναι ποινικώς κολάσιμες και αυτός είναι και ο λόγος για τον οποίο εμπλέκεται η Αστυνομία. 
Στο περιστατικό στις Σέρρες η Αστυνομία προέβη στη σύλληψη τριών ατόμων, τα οποία παραπέμφθηκαν στη δικαιοσύνη και τον Ιούλιο σε αντίστοιχο περιστατικό πάλι είχε συλλάβει ένα ακόμη άτομο. Για τα άλλα περιστατικά οι δράστες είναι άγνωστοι και, βεβαίως, συνεχίζεται η προανάκριση –η προανάκριση, υπενθυμίζω, που ορίζουν οι νόμοι- προκειμένου να εντοπιστούν ποιοι είναι οι δράστες.
Επομένως, με πολύ μεγάλη επιφύλαξη ακούω τη φράση σας ότι «είναι οι γνωστοί δράστες». Γιατί αν είναι γνωστοί οι δράστες, τότε γιατί δεν επεμβαίνει ο εισαγγελέας και γιατί δεν γίνεται αντικείμενο μιας καταγγελίας και στη συνέχεια να ακολουθηθούν όλες οι νόμιμες διαδικασίες; 
Όπως αντιλαμβάνεστε, όμως, οι ψίθυροι δεν είναι δουλειά ούτε της Αστυνομίας ούτε της Δικαιοσύνης. Τα όργανα της πολιτείας οφείλουν να αναζητούν αποδείξεις. Κάθε άλλη πρακτική θα έλεγα ότι είναι επικίνδυνη και είμαι απόλυτα βέβαιος ότι συμφωνείτε κι εσείς. 
Πέραν αυτών, οφείλω να σας ενημερώσω ότι τα Σώματα Ασφαλείας, με αφορμή τέτοια κρούσματα έχουν λάβει ειδικές εντολές και οδηγίες, ώστε να εντάξουν στον επιχειρησιακό τους σχεδιασμό την προστασία κάθε αγαθού της εθνικής μας κληρονομιάς. Αυτές οι εντολές αφορούν την ουσιαστική επιτήρηση των χώρων που φυλάσσονται αρχαιότητες, εθνικά και θρησκευτικά σύμβολα και ιερά κειμήλια. Μέσα σ’ αυτό το πλαίσιο έχουν δοθεί και οδηγίες, προκειμένου οι αξιωματικοί να έλθουν σε επικοινωνία με υπεύθυνους τέτοιων χώρων, όπως είναι οι μητροπόλεις, τα μοναστήρια, με σκοπό να τους ενημερώσουν για τα αστυνομικά μέτρα πρόληψης -περιοδικά πάντοτε, μέτρα πρόληψης- τα οποία ακολουθούν και, επίσης, να τους ζητήσουν, αν έχουν, κάποια άλλα μέτρα προληπτικού χαρακτήρα να τους υποδείξουν. 
Σε κάθε περίπτωση, εκείνο που μας ενδιαφέρει είναι να μειώσουμε τις πιθανότητες εκδήλωσης τέτοιων ποινικών αδικημάτων. Ωστόσο, όμως, συμφωνώ μαζί σας ότι πρέπει με κάθε τρόπο να καταστήσουμε σεβαστές στην ελληνική κοινωνία τις κυρίαρχες αξίες της, έτσι ώστε να μπορέσουμε να συμβάλουμε με κάθε τρόπο στη συνοχή της κοινωνίας και, βεβαίως, σε μία περίοδο όπου η βαθιά οικονομική κρίση επηρεάζει ακόμα και τη συνοχή μας.
Σε κάθε περίπτωση, αντιλαμβάνεστε ότι η Ελληνική Αστυνομία -και το Υπουργείο Προστασίας του Πολίτη- έχει πάρει όλα τα μέτρα που της επιτρέπει ο νόμος. Από εκεί και πέρα, τόσο η ίδια η τοπική κοινωνία ή οι τοπικές κοινωνίες σε άλλες περιοχές, αλλά και οι ίδιοι οι ενεργοί πολίτες, μπορούν να συμβάλουν στην εξακρίβωση της αλήθειας και στην τιμωρία των ενόχων.
Ευχαριστώ πολύ, κύριε Πρόεδρε.","ΧΡΗΣΤΟΣ ΠΑΠΟΥΤΣΗΣ",417
"100558"," Ο Βουλευτής Σερρών του ΛΑΟΣ κ. Ηλίας Πολατίδης έχει το λόγο για την ανάπτυξη της επίκαιρης ερώτησής του.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"100559"," Κύριε Υπουργέ, δώσατε μία τυπική απάντηση, που ομολογώ ότι δεν με ικανοποιεί. Είπατε ότι έγιναν όλες οι απαραίτητες προσπάθειες για να συλληφθούν οι δράστες. Μπορείτε αυτούς που το έκαναν, από τον πολιτικό χώρο που ανήκουν -και το ξέρετε αυτό- ξεκάθαρα να τους εντοπίσετε. Ούτως ή άλλως, αυτός ο πολιτικός χώρος διατυμπανίζει τις δράσεις του, δεν θέλει να τις κρατάει κρυφές και ξεκάθαρα δηλώνει το τι θέλει να κάνει.
Από εκεί και πέρα είναι και ένα θέμα το τι εντολές δίνετε στην Αστυνομία. Όταν πέταξε κάποιος ένα γιαούρτι στον κ. Αλαβάνο, τον τέως Πρόεδρο του ΣΥΡΙΖΑ, η Αστυνομία έκανε τα αδύνατα δυνατά, βρήκε τους δράστες, τους παρέπεμψε στη δικαιοσύνη, έβγαλε ειδική ανακοίνωση. Δεν είδα στο συγκεκριμένο θέμα να υπάρχει η ίδια αντιμετώπιση, εκτός αν θεωρείτε ότι η εξύβριση ενός πολιτικού προσώπου των όποιων ιδεών –αυτό δεν το εξετάζω- είναι πολύ σημαντικότερο θέμα από τη βεβήλωση ενός μνημείου του τάφου ενός ήρωα της Επαναστάσεως.
Εγώ θεωρώ ότι το δεύτερο είναι σημαντικότερο. Εσείς προφανώς θεωρείτε ότι δεν είναι κάτι σημαντικό. Αναφέρεστε στους ενεργούς πολίτες, στην κοινωνία. Είναι δουλειά των πολιτών; Αυτό είναι το μήνυμα, το οποίο δίνει το Υπουργείο ότι πρέπει ξαφνικά ο δήμαρχος της πόλεως, ο οποίος έκανε μήνυση κατά αγνώστων, να αρχίσει ο ίδιος να κάνει τις έρευνες; Ποιος θα τις κάνει; Δεν καταλαβαίνω γιατί το λέτε αυτό.
Πρέπει να ενεργοποιηθεί η Αστυνομία και να δώσει το Υπουργείο την κατεύθυνση ότι αυτά είναι σημαντικά θέματα και -όπως είπατε- πραγματικά προσβάλλουν τις αξίες όχι ενός μέρους, αλλά όλου του ελληνικού λαού, πλην ελαχίστων εξαιρέσεων και πρέπει να δοθεί εκεί το βάρος, ούτως ώστε να συλληφθούν και να τιμωρηθούν παραδειγματικώς οι δράστες, και να δώσει το μήνυμα η πολιτεία ότι δεν είναι ανεκτές οι συμπεριφορές αυτές.
Δεν μπορούμε, όπως συλλαμβάνουμε στο μετρό το λαθρομετανάστη ή τον πορτοφολά, και τον αφήνουμε ελεύθερο, γιατί είναι γεμάτες οι φυλακές και το θεωρούμε ένα ήσσονος σημασίας θέμα, να πάμε και εδώ στην ίδια λογική: «Εντάξει, πηγαίνετε, σπάστε κάτι, δεν πειράζει. Παιδιά ήταν, έκαναν κάτι παραπάνω, δεν πειράζει, ας μην του δώσουμε σημασία». Είναι ιδιαιτέρως σημαντικά. Προσβάλλουν σημαντικά τον ελληνικό λαό, ο οποίος υφίσταται τα πάνδεινα από την οικονομική κρίση. Μέχρι στιγμής δεν αντιδρά, αλλά ενδεχομένως αυτή η προσβολή της εθνικής και θρησκευτικής τους συνειδήσεως θα είναι εκείνη η σταγόνα που θα ξεχειλίσει το ποτήρι της οργής και της αγανακτήσεως. 
Λάβετε τα μέτρα που μπορείτε και πιστεύω ότι μπορεί να λάβει η Αστυνομία. Τουλάχιστον η πεποίθηση όλων είναι ότι είναι γνωστοί, γνωστότατοι οι δράστες και ως φυσικά πρόσωπα, αλλά και ο χώρος από τον οποίο προέρχονται. Να μην κρυβόμαστε πίσω από το δάκτυλό μας, ότι δήθεν δεν γνωρίζουμε ποιοι είναι ή είναι αδύνατον να βρούμε ποιοι είναι αυτοί. Μπορεί η Αστυνομία να το βρει, χρειάζεται όμως την κατάλληλη παρότρυνση από εσάς.","ΗΛΙΑΣ ΠΟΛΑΤΙΔΗΣ",434
"100560"," Το λόγο έχει ο κ. Χρήστος Παπουτσής, Υπουργός Προστασίας του Πολίτη, για τη δευτερολογία του.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"100561"," Κύριε συνάδελφε, θέλω να σας διαβεβαιώσω ότι όλες οι απαραίτητες οδηγίες και οι εντολές προς τις αστυνομικές αρχές έχουν δοθεί από τον Aρχηγό της Ελληνικής Αστυνομίας αλλά και από την πολιτική ηγεσία του Υπουργείου μας. Να είστε απολύτως βέβαιος γι' αυτό. 
Η θεωρία των «γνωστών αγνώστων», μία θεωρία η οποία έρχεται και επανέρχεται σε κάθε εκδήλωση κάποιας κοινωνικής έντασης, όποια και αν είναι αυτή, επιτρέψτε μου να πω ότι δεν στέκει. Και δεν στέκει υπό ποία έννοια; Ότι δεν μπορούμε, αποδεχόμενοι τη θεωρία αυτή, να οδηγηθούμε στην εφαρμογή του νόμου κατά το δοκούν και κατά την εκτίμηση της Αστυνομίας. Οι αστυνομικές αρχές έχουν την υποχρέωση να βρουν αποδείξεις. Έχουν την υποχρέωση να διερευνήσουν τις υποθέσεις, να τεκμηριώσουν την παράνομη πράξη και στη συνέχεια να οδηγήσουν την υπόθεση στις δικαστικές αρχές. Αυτή είναι η δουλειά της Αστυνομίας. Δεν είναι η δουλειά της Αστυνομίας να ανακαλύπτει ενόχους, ούτε να κατασκευάζει ενόχους για να ικανοποιηθεί το κοινό περί του δικαίου αίσθημα. Από την άποψη αυτή, επιμένω ότι όσον αφορά τις εντολές οι οποίες έχουν δοθεί είναι απολύτως σαφείς σε ολόκληρη τη χώρα, όχι μόνο στη δική σας περιοχή. Αυτός είναι ο ρόλος της Ελληνικής Αστυνομίας και σε αυτήν την κατεύθυνση κινείται.
Τώρα, από εκεί και πέρα, εάν για τον οποιονδήποτε λόγο μία μήνυση κατά αγνώστων σημαίνει ότι εσείς ή οποιοσδήποτε άλλος ή ο ίδιος ο κύριος δήμαρχος, όταν λέει «αγνώστους», εννοεί γνωστούς, τότε με συγχωρείτε πάρα πολύ, αλλά αυτό δεν σημαίνει ότι συνεισφέρει στο έργο της Ελληνικής Αστυνομίας. Γι’ αυτόν το λόγο αναφέρθηκα στο ότι η κοινωνία των πολιτών χρειάζεται και εκείνη να συνδράμει με επιχειρήματα, με αποδείξεις, με στοιχεία, ούτως ώστε να υποβοηθείται το ερευνητικό έργο της Αστυνομίας και η τεκμηρίωση της παράνομης πράξης.
Σας ευχαριστώ πολύ, κύριε Πρόεδρε.","ΧΡΗΣΤΟΣ ΠΑΠΟΥΤΣΗΣ",417
"100562"," Και εγώ σας ευχαριστώ.
Η τέταρτη με αριθμό 464/31-1-2012 επίκαιρη ερώτηση πρώτου κύκλου του Βουλευτή της Νέας Δημοκρατίας κ. Εμμανουήλ Κεφαλογιάννη προς τον Υπουργό Μεταφορών και Δικτύων, σχετικά με την απομάκρυνση της έδρας του Ευρωπαϊκού Οργανισμού Ασφάλειας Δικτύων και Πληροφοριών ENISA από το Ηράκλειο, δεν συζητείται λόγω κωλύματος του κυρίου Υπουργού και διαγράφεται.
Θα συζητηθεί τώρα η δεύτερη με αριθμό 463/27/31-1-2012 επίκαιρη ερώτηση πρώτου κύκλου του Προέδρου της Κοινοβουλευτικής Ομάδας του Συνασπισμού Ριζοσπαστικής Αριστεράς κ. Αλέξη Τσίπρα προς τον Πρωθυπουργό, σχετικά με τη λήψη νέων πρόσθετων μέτρων λιτότητας και την ταυτόχρονη αύξηση των αμοιβών και των προμηθειών των τραπεζικών ιδρυμάτων.
Στην επίκαιρη ερώτηση του κ. Αλέξη Τσίπρα θα απαντήσει ο Αντιπρόεδρος της Κυβέρνησης και Υπουργός Οικονομικών κ. Ευάγγελος Βενιζέλος.
Παρακαλείται ο Πρόεδρος της Κοινοβουλευτικής Ομάδας του Συνασπισμού Ριζοσπαστικής Αριστεράς κ. Αλέξης Τσίπρας να διατυπώσει την ερώτησή του.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"100563"," Ευχαριστώ, κύριε Πρόεδρε. 
Κύριε Υπουργέ, σε λίγες ώρες ο Πρωθυπουργός –που δεν είναι εκλεγμένος- μαζί με τους τρεις πολιτικούς Αρχηγούς που τον επέλεξαν –η πολιτική, όμως, που ακολουθούν είναι εμφανές πλέον ότι στερείται λαϊκής νομιμοποίησης- αναμένεται να συσκεφθούν, προκειμένου να πάρουν πάρα πολύ κρίσιμες αποφάσεις στο όνομα όλων μας, στο όνομα του ελληνικού λαού, αποφάσεις που θα αφορούν τις επόμενες δεκαετίες και οι οποίες κατά τη γνώμη μας θα δεσμεύουν τη χώρα και τον ελληνικό λαό για τις επόμενες δεκαετίες.
Οι τελευταίες εξελίξεις αποδεικνύουν ότι τόσο το πρώτο μνημόνιο όσο και οι αναθεωρήσεις του, αλλά και η νέα δανειακή σύμβαση και τα μέτρα που θα τη συνοδεύουν, δεν πρόκειται να σώσουν την ελληνική οικονομία και τη χώρα, αλλά θα σώσουν τα λεφτά των δανειστών μας. 
Έξι φορές μάς σώσατε, έξι φορές αποτύχατε παταγωδώς και οδηγήσατε τη χώρα στη χρεοκοπία. Δεν ήσασταν, όμως, το ίδιο φειδωλοί, όπως ήσασταν με τον εργάτη, το μισθωτό, με κάποιους άλλους. Στις τράπεζες, κύριε Αντιπρόεδρε, δώσατε τα τελευταία τρία χρόνια σε ρευστό και εγγυήσεις πάνω από 130 δισεκατομμύρια. Αναμένεται να δώσετε άλλα 39 δισεκατομμύρια. 
Σας ρωτώ, πόσα από αυτά τα χρήματα πήγαν στην πραγματική οικονομία; Από τα χρήματα του νέου δανείου πόσα χρήματα θα πάνε στην πραγματική οικονομία; Επίσης, μπορείτε να μου πείτε πώς είναι δυνατόν σε εποχές σκληρής λιτότητας για τους συνταξιούχους να εκτινάσσονται κατά 152% οι αμοιβές και οι προμήθειες στα τραπεζικά ιδρύματα. Με ποια τραπεζικά ιδρύματα υπογράφηκαν αυτές οι συμβάσεις; Μπορείτε να μου πείτε στη χώρα του ενός εκατομμυρίου ανέργων και στη χώρα που ένας στους δύο νέους δεν έχει δουλειά, πώς είναι δυνατόν να έχουμε τα τελευταία δύο χρόνια της μνημονιακής πολιτικής αλλεπάλληλες αυξήσεις και αναλήψεις τεραστίων κονδυλίων από τις απόρρητες δαπάνες του Υπουργείου Εξωτερικών; Τέλος, μπορείτε να μου εξηγήσετε ως πότε θα χρυσοπληρώνουμε με δεκάδες εκατομμύρια ευρώ τους συμβούλους της Κυβέρνησης, τα δικηγορικά γραφεία, τη «Λαζάρντ», με απευθείας μάλιστα αναθέσεις από τον Οργανισμό Διαχείρισης Δημόσιου Χρέους;","ΑΛΕΞΙΟΣ ΤΣΙΠΡΑΣ",515
"100564"," Ο Αντιπρόεδρος της Κυβέρνησης και Υπουργός Οικονομικών κ. Ευάγγελος Βενιζέλος έχει το λόγο.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"100565"," Κύριε Πρόεδρε, ο Πρόεδρος της Κοινοβουλευτικής Ομάδας του ΣΥΡΙΖΑ θέτει δύο συγκεκριμένα ζητήματα και γενικεύει, όπως δικαιούται, την κριτική που ασκεί στην κυβερνητική πολιτική. 
Θα απαντήσω στα δύο συγκεκριμένα ερωτήματα που έθεσε, τι γίνεται με τις προβλέψεις του προϋπολογισμού του 2011 για την προμήθεια τραπεζικών ιδρυμάτων και τι γίνεται με τις απόλυτες δαπάνες του Υπουργείου Εξωτερικών και θα του απαντήσω και στα γενικότερα θέματα που έθεσε. 
Πράγματι, κύριε Τσίπρα, στον προϋπολογισμό του 2011 προβλέπεται μία αυξημένη επιβάρυνση για προμήθειες τραπεζικών ιδρυμάτων. Μόνο που αυτό οφείλεται σε καθαρά τεχνικούς λογιστικούς λόγους. Αυτά αφορούν προμήθειες της Τράπεζας της Ελλάδος, τις δοσοληψίες του ελληνικού δημοσίου με την Τράπεζα της Ελλάδος, η οποία αμείβεται για τις υπηρεσίες που προσφέρει προς το δημόσιο, τηρώντας τους λογαριασμούς του στην Τράπεζα της Ελλάδος, καθώς η εκτέλεση του προϋπολογισμού διενεργείται ταμειακά σε πολύ μεγάλο βαθμό από την Τράπεζα της Ελλάδος. 
Μέχρι το 2011, στο τέλος κάθε χρόνου προκαταβολικά διδόταν η προμήθεια αυτή και συμψηφιστικά τον επόμενο χρόνο εκκαθαριζόταν ο λογαριασμός. Το 2011 άλλαξε ο κανόνας. Όλα έπρεπε να γίνουν την ίδια χρονιά. Έτσι, έχουμε μία συσσώρευση των προμηθειών της Τράπεζας της Ελλάδος για τρία χρόνια, 2009, 2010, 2011. Εάν ληφθεί υπ’ όψιν ότι περίπου 60 εκατομμύρια το χρόνο παίρνει ως προμήθεια η Τράπεζα της Ελλάδος, το άθροισμα θα ήταν 180 εκατομμύρια. Είναι 152 εκατομμύρια.
Στο μεταξύ αλλάξαμε τη σύμβαση και η ετήσια προμήθεια από 60 εκατομμύρια έγινε 35 και τα 35 εκατομμύρια είναι εγγεγραμμένα στον προϋπολογισμό του 2012. Αυτό είναι το ποσό στο οποίο αναφέρεστε, αυτό είναι το εύρημα επί του οποίου οικοδομήσατε το πρώτο σκέλος της ερώτησης. 
Ως προς τις απόρρητες δαπάνες του Υπουργείου Εξωτερικών, θα μπορούσατε βεβαίως να απευθυνθείτε και στον νυν Υπουργό Εξωτερικών, τον αγαπητό συνάδελφο κ. Δήμα, αλλά θέλω να σας πω ότι ούτως ή άλλως υπάρχει μία πάγια πρακτική, υπάρχουν συγκεκριμένες δαπάνες του ελληνικού δημοσίου, συγκεκριμένες δράσεις επαναλαμβανόμενες κάθε χρόνο, που καλύπτονται από τις απόρρητες δαπάνες. Τις απόρρητες δαπάνες τις υπογράφει ο Υπουργός, αλλά τις διαχειρίζονται υπηρεσιακά στελέχη του Υπουργείου Εξωτερικών και με βάση τα στοιχεία του Γενικού Λογιστηρίου του Κράτους η δαπάνη είναι σταθερή. Διότι δεν πρέπει να βλέπετε την εγγεγραμμένη αλλά την πραγματοποιηθείσα κάθε χρονιά δαπάνη. 
Με βάση, λοιπόν, τα στοιχεία που έχω, η πραγματοποιηθείσα δαπάνη του 2008 ήταν 44 εκατομμύρια, του 2009 ήταν 57, του 2010 ήταν 56 και του 2011 48,9 εκατομμύρια. Είναι λίγο-πολύ το ίδιο επίπεδο. Είναι επαναλαμβανόμενες δαπάνες, τις οποίες κατ’ ιδίαν θα μπορούσα να σας αναφέρω, αλλά αυτό μπορεί να το κάνει ακόμα καλύτερα ο Υπουργός Εξωτερικών, όπως και ο εκάστοτε Υπουργός Εξωτερικών. 
Τώρα λέτε, πώς είναι δυνατόν να θέλουμε να σώσουμε και πάλι τις τράπεζες την ώρα που υποβάλλεται σε τεράστιες θυσίες ο ελληνικός λαός, ο εργαζόμενος, ο συνταξιούχος. Δεν σώζουμε τους τραπεζίτες, δεν σώζουμε τους μεγαλομετόχους των τραπεζικών ιδρυμάτων. Σώζουμε την τραπεζική λειτουργία, την πίστη. Γιατί αν δεν υπάρχει ένα ασφαλές και λειτουργικό τραπεζικό σύστημα, δεν υπάρχει οικονομία, δεν υπάρχει ανάπτυξη, δεν υπάρχουν επιχειρήσεις, δεν υπάρχουν δουλειές. 
Άρα, αυτό που αγωνιζόμαστε να κάνουμε, είναι να σώσουμε τον ιστό της ελληνικής οικονομίας. Και ξέρετε ότι αυτό θα το κάνουμε και αγωνιζόμαστε στη διαπραγμάτευση με την τρόικα να επιβάλουμε το σημείο αυτό με τον πιο ασφαλή –και θα έλεγα- κερδοφόρο τρόπο για το ελληνικό δημόσιο, όπως έχουμε πει, όπως προβλέπει η νομοθεσία και πάντως με την προοπτική ο ελληνικός λαός να ανακτήσει, αν όχι το σύνολο, το μεγαλύτερο μέρος των ποσών που διαθέτει για την επανακεφαλαιοποίηση των ελληνικών τραπεζών. 
Γιατί προκύπτει το ζήτημα αυτό; Γιατί προκύπτει ζήτημα επανακεφαλαιοποίησης και γιατί έχει προκύψει ζήτημα παροχής αυξημένων εγγυήσεων προς τις τράπεζες, προκειμένου αυτές να αντλούν ρευστότητα είτε από την Τράπεζα της Ελλάδος είτε από την Ευρωπαϊκή Κεντρική Τράπεζα; 
Πρωτίστως γιατί έφυγαν από τις τράπεζες οι καταθέσεις των Ελλήνων πολιτών. Και δεν έφυγαν μόνο οι καταθέσεις των μεγαλοκαταθετών, που πήγαν στο εξωτερικό. Έφυγαν κι αυτές που έπρεπε να μετατραπούν σε χρήμα για να πληρωθούν οφειλές προς το δημόσιο κι αυτές που έπρεπε να μετατραπούν σε χρήμα για να πληρωθούν εργαζόμενοι επιχειρήσεων κι έφυγαν χρήματα το οποία πήγαν σε σπίτια και φυλάσσονται, αποθησαυρίζονται, χωρίς να αποδίδουν, ούτε γι’ αυτούς που έχουν τα χρήματα αυτά ούτε για την εθνική οικονομία ούτε για το ελληνικό δημόσιο.
Από τα 65 δισεκατομμύρια ευρώ που έφυγαν από τις καταθέσεις των ελληνικών τραπεζών από τα τέλη του 2009 μέχρι σήμερα, μόνο 16 δισεκατομμύρια έχουν πάει στο εξωτερικό νομίμως με εμβάσματα. Κι από αυτά τα 16 δισεκατομμύρια λιγότερο από το 10% έχουν πάει στην περιβόητη Ελβετία. Στο Ηνωμένο Βασίλειο έχουν πάει πολύ περισσότερα, 32%. Αλλά υπάρχουν τα άλλα 45 δισεκατομμύρια τα οποία εν μέρει έχουν μετατραπεί σε δαπάνη, εν πολλοίς όμως είναι κρίμα να βρίσκονται φυλαγμένα και να μη γυρίζουν στις τράπεζες. 
Αυτό που επιδιώκουμε να κάνουμε τώρα, διαμορφώνοντας ένα πλαίσιο δημοσιονομικής και χρηματοοικονομικής ασφάλειας με την ολοκλήρωση του PSI, με την ολοκλήρωση των δύσκολων, πολύ δύσκολων διαπραγματεύσεων για το νέο πρόγραμμα, με την καταβολή του πρώτου μέρους του νέου δανείου που μας δίνουν οι θεσμικοί μας εταίροι, των 130 δισεκατομμυρίων, είναι να δώσουμε το μήνυμα παντού και κυρίως στους Έλληνες καταθέτες, ότι οι τράπεζες έχουν οριστικά διασφαλιστεί και ήρθε η ώρα να αλλάξουν τα επίπεδα ρευστότητας και να γυρίσουν τα λεφτά στις τράπεζες. 
Η επιστροφή των καταθέσεων πρέπει να είναι ένας μεγάλος στόχος, γιατί αυτό βοηθά και επιχειρήσεις αλλά και νοικοκυριά, βοηθά την αγορά ακινήτων, βοηθά την απασχόληση, την καταπολέμηση της ανεργίας. 
Πώς θα αλλάξουν τα επίπεδα ρευστότητας; Πώς μπορεί να «αναπνεύσει» η αγορά; Πρώτον, με την αλλαγή της τραπεζικής συμπεριφοράς, να μπορέσουν οι τράπεζες να δώσουν χρήμα. Τώρα αντλούν τη ρευστότητα για να διατηρούνται οι ίδιες στη ζωή και αντλούν ρευστότητα για να διευθετούν απλώς παλιά δάνεια, γιατί δεν είναι μόνο η χορήγηση νέων δανείων, επιχειρηματικών, καταναλωτικών ή στεγαστικών. Είναι και η ανάγκη να διακανονίζονται και να ξαναδιακανονίζονται τα δάνεια τα οποία δεν εξυπηρετούνται τώρα γιατί υπάρχουν δυσκολίες και στην αγορά και στα νοικοκυριά. Επιπλέον όμως το ίδιο το δημόσιο περιμένει να πάρει λεφτά από τους θεσμικούς του εταίρους για να πληρώσει τις δικές του ληξιπρόθεσμες οφειλές προς την αγορά. Έτσι θα κινηθεί ο «τροχός», γι’ αυτό πιστεύουμε ότι αυτό που κάνουμε τώρα έχει και αναπτυξιακή προοπτική και μπορεί να συμβάλει σ’ αυτό που έχει ανάγκη η πραγματική οικονομία.
Υπάρχει άλλο σχέδιο; Μπορούμε να βρούμε άλλη λύση; Μπορεί να διατυπώσει κανείς υπεύθυνα μία άλλη πρόταση; Έχει πει ο Πρόεδρος του ΣΥΡΙΖΑ κ. Τσίπρας να μην πληρώσουμε τοκοχρεολύσια, να κάνουμε παύση πληρωμών για τρία χρόνια. Το έχει διατυπώσει και στη Βουλή και σε συνέντευξή του. Να ψηφίσουμε ένα νόμο και να πούμε ότι η Ελλάδα σταματάει να πληρώνει για τρία χρόνια. 
Θα ήθελα να ακούσω αυτό το σενάριο και να το ακούσει μαζί μου και ο ελληνικός λαός. Πώς εξελίσσεται; Τι σημαίνει αυτό για την παραμονή της Ελλάδας στο ευρώ, τι σημαίνει αυτό για την επιστροφή έστω μετά από κάποια χρόνια της Ελλάδας στις αγορές, τι σημαίνει αυτό για τις επιχειρήσεις, για τους ανέργους, για τους εργαζόμενους; 
Ο ΣΥΡΙΖΑ διεκδικεί να παίξει αυξημένο ρόλο. Ζητάει εκλογές επειγόντως και καταγγέλλει την κυβερνητική πολιτική της Κυβέρνησης συνεργασίας υπό τον Λουκά Παπαδήμο. Έχει ένα άλλο όραμα, μία άλλη πρόταση; Πείτε στον ελληνικό λαό την πρόταση αυτή. Πείτε «εγώ προτείνω να γίνει αυτό που θα έχει ως συνέπεια να βγούμε από το ευρώ, που θα έχει ως συνέπεια να γυρίσουμε στη δραχμή, που θα έχει ως συνέπεια την τραγική υποβάθμιση του επιπέδου ζωής, την τραγική υποβάθμιση μισθών και συντάξεων, το κλείσιμο των επιχειρήσεων, τη διακοπή του εξαγωγικού και εισαγωγικού εμπορίου, το κλείσιμο των γραμμών στις τράπεζες για να παίρνουμε πετρέλαιο και φάρμακα», γιατί περί αυτού πρόκειται.
Όποιος νομίζει ότι παίζει με τις λέξεις ή παίζει δημαγωγικά με διάφορες «φούσκες», πρέπει να πει στον ελληνικό λαό ότι τον εκθέτει σε θανάσιμο κίνδυνο, στον κίνδυνο να μην μπορούμε να προμηθευόμαστε φάρμακα και πετρέλαιο ή φυσικό αέριο. 
Αυτά τα προβλήματα αντιμετωπίζουμε, αυτή είναι η ουσία της πολιτικής που ασκούμε, αυτά είναι τα τραγικά διλήμματα που έχουμε. Οι Αρχηγοί των κομμάτων που στηρίζουν την Κυβέρνηση στη σύσκεψη υπό τον Πρωθυπουργό σ’ αυτά τα διλήμματα θα κληθούν να απαντήσουν. Αλλά γιατί μόνο ο κ. Παπανδρέου, ο κ. Σαμαράς και ο κ. Καρατζαφέρης; Γιατί όχι κι εσείς, κύριε Τσίπρα; Γιατί όχι και η κ. Παπαρήγα; Γιατί όχι όλοι όσοι είναι μέσα στη Βουλή και μέσα στην κοινωνία; 
Είναι εύκολο να κρύβεσαι πίσω από τους άλλους, να ξέρεις ότι κάποιος άλλος θα κάνει τη δύσκολη δουλειά, θα πάρει τη δυσάρεστη απόφαση, θα στεναχωρήσει το λαό ώστε να μπορείτε εσείς να δημαγωγείτε, να ανευθυνολογείτε και να δημιουργείτε μία ψευδαίσθηση.
Δεν το κάνετε όμως μόνο εσείς. Το κάνουν και δυνάμεις οι οποίες είναι στο εσωτερικό της κυβερνητικής συνεργασίας και προσπαθούν τεχνηέντως να κρυφτούν πίσω από άλλα κόμματα ή από άλλα πρόσωπα. 
Ήλθε η ώρα της αλήθειας. Ναι, είναι πολύ δυσάρεστη αυτή η πολιτική, αλλά η μη εφαρμογή της πολιτικής αυτής θα είναι πολύ πιο δυσάρεστη. Όταν βρισκόμαστε προ του δραματικού διλήμματος να σταθμίζουμε το δυσάρεστο με το πιο δυσάρεστο, πρέπει να πάρουμε αποφάσεις δύσκολες, ιστορικές, εθνικές, υπεύθυνες.
Τοποθετηθείτε, λοιπόν. Είναι μια πολύ ωραία ευκαιρία να ανταλλάξουμε απόψεις επί του θέματος αυτού.","ΕΥΑΓΓΕΛΟΣ ΒΕΝΙΖΕΛΟΣ",58
"100566"," Ο Πρόεδρος της Κοινοβουλευτικής Ομάδας του ΣΥΡΙΖΑ, κ. Αλέξης Τσίπρας, έχει το λόγο.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"100567"," Κύριε Υπουργέ των Οικονομικών και Αντιπρόεδρε της Κυβέρνησης, η τοποθέτησή σας στερείται στοιχειώδους αυτοκριτικής και είναι περίσσεια θράσους να βγαίνετε αυτή τη στιγμή κουνώντας το δάχτυλο, τη στιγμή που είστε ο φυσικός αυτουργός της τραγωδίας, που έχετε βυθίσει τον ελληνικό λαό δυο χρόνια τώρα σε μια πρωτοφανή περιδίνηση.
Αφήστε σε μένα και σε μας να διατυπώσουμε εμείς τις προτάσεις μας. Μην προσπαθείτε να διατυπώσετε εσείς την καρικατούρα των προτάσεών μας. Δε μιλήσαμε εμείς για άμεση παύση πληρωμών. Εσείς μας οδηγείτε και σε στάση πληρωμών και στην έξοδο από το ευρώ και στην χρεοκοπία με την πολιτική σας. Και είστε απόλυτα υπεύθυνος γι’ αυτή την πορεία του τόπου.
Κύριε Υπουργέ και Αντιπρόεδρε της Κυβέρνησης, όταν εμείς μιλάμε για διεκδίκηση και διαπραγμάτευση έχουμε να αντιπροτείνουμε και συγκεκριμένα μοντέλα. Ζητήσαμε να διεκδικήσει η χώρα αυτό που έκανε η Γερμανία το 1953 προκειμένου να αντιμετωπίσει το τεράστιο πρόβλημα χρέους που είχε η οικονομία της όταν έβγαινε από τον πόλεμο. Προχώρησε σε μορατόριουμ, σε πολυμερή διαπραγμάτευση με άλλες είκοσι τρεις χώρες -και η Ελλάδα ανάμεσά τους- και διαγράφηκε το 50% του χρέους της χωρίς μνημόνια, χωρίς λιτότητα, χωρίς καταστροφή παρά μονάχα με ρήτρες ανάπτυξης για να αποπληρώνει με χαμηλά επιτόκια, αν έχει ανάπτυξη. Εσείς μας βυθίζετε μέσα στην περιδίνηση της ύφεσης και μας λέτε ότι έχουν αναπτυξιακή προοπτική τα νέα υφεσιακά μέτρα που δεν ξέρω και εγώ πόσα δισεκατομμύρια είναι. Και εσείς έχετε χάσει το λογαριασμό. 
Μας απειλείτε δυο χρόνια τώρα ότι αν δεν δεχθούμε τα ανάλγητα μέτρα θα χρεοκοπήσουμε. Και στο όνομα της σωτηρίας από τη χρεοκοπία μας βυθίζετε στην ύφεση και την κοινωνική διάλυση. Γιατί δεν λέτε την αλήθεια στον ελληνικό λαό παρά μονάχα μέμφεστε και κατηγορείτε την Αριστερά που κάνει Αντιπολίτευση; Γιατί δεν λέτε ότι η χώρα έχει ήδη χρεοκοπήσει από τον Απρίλιο του 2010 και η αναγγελία της χρεοκοπίας και της άρσης της εθνικής και λαϊκής κυριαρχίας της χώρας μας έγινε από τον κ. Παπανδρέου με φόντο το απάνεμο λιμάνι του έρμου του Καστελόριζου; Αυτή είναι η πραγματικότητα. 
Χρεοκοπία, κύριε Υπουργέ, σας επαναλαμβάνω, δεν είναι να μην έχουν λεφτά οι τραπεζίτες που χρεοκόπησαν τις τράπεζές τους και αναγκάζονται να δώσουν τα κλειδιά στο δημόσιο, στο κράτος, προκειμένου να εγγυηθεί τις καταθέσεις του λαού. Χρεοκοπία είναι αυτό που βιώνουμε σήμερα. Είναι να διαλύονται τα ασφαλιστικά ταμεία και να μην έχουν να πληρώνουν τις συντάξεις. Είναι να μην μπορούν τα νοσοκομεία να λειτουργήσουν, να μην έχουν φάρμακα οι φαρμακαποθήκες. Να μην έχουν βιβλία τα σχολεία και να πηγαίνουν οι μαθητές πεινασμένοι το πρωί. Χρεοκοπία, κύριε Υπουργέ, είναι να έχουμε γεμίσει με πάνω από 1 εκατομμύριο ανέργους και πολλά εκατομμύρια φτωχούς. 
Μας λέτε όμως διαρκώς ότι διαπραγματεύεστε. Δυο χρόνια τώρα μας λέτε ότι διαπραγματεύεστε και ότι τώρα είναι η ώρα της διαπραγμάτευσης. Ποιας διαπραγμάτευσης; Πείτε μου ποιας διαπραγμάτευσης. Πότε διαπραγματευθήκατε, ποια ήταν η στρατηγική σας, ποιος ήταν ο στόχος σας, τι κερδίσατε απ’ αυτή τη διαπραγμάτευση; Δεν κάνατε απολύτως καμμία διαπραγμάτευση. Ακόμα και το PSI αποδεχθήκατε ό,τι σας ανακοίνωσε ο κ. Νταλάρα εξ ονόματος των ιδιωτών ομολογιούχων και έπρεπε το ίδιο το IMF, η Ευρωπαϊκή Ένωση και ο Σόιμπλε να αντιδράσουν για να διεκδικήσουν χαμηλότερο επιτόκιο.
Τη μεταφορά στο αγγλικό δίκαιο εσείς τη δώσατε πριν καν κάτσετε στο τραπέζι της διαπραγμάτευσης από τον Αύγουστο με επιστολή σας στους ομολογιούχους ότι θα δώσετε την αλλαγή του δικαίου. Αυτή είναι η διαπραγμάτευση; 
Λέτε διαρκώς με δραματικό τόνο και δραματικό ύφος ότι στην αίθουσα της διαπραγμάτευσης βρίσκεται ο άνεργος, ο χαμηλοσυνταξιούχος, ο εργαζόμενος, ο νέος που φεύγει στο εξωτερικό, όλος ο ελληνικός λαός. 
Ποιον κοροϊδεύετε αλήθεια; Ποιον κοροϊδεύετε; Στην αίθουσα της διαπραγμάτευσης είναι κάποιοι υπαλληλίσκοι δευτεροκλασάτοι του Διεθνούς Νομισματικού Ταμείου και της Ευρωπαϊκής Ένωσης από τη μια μεριά κι εσείς από την άλλη, που είστε έτοιμοι να δώσετε ό,τι σας ζητήσουν και πολλές φορές και περισσότερα απ’ όσα σας ζητήσουν, όπως κάνατε με το δέκατο τρίτο και δέκατο τέταρτο μισθό, θέμα το οποίο εσείς ανακινήσατε στη Βουλή, ο Πρωθυπουργός ο ίδιος και μετά σας το ζήτησαν οι υπάλληλοι.
Πείτε μου, αλήθεια, γιατί θέλω να είμαι καλόπιστος απέναντί σας, μία επιτυχία σας σε αυτές τις διαπραγματεύσεις, διότι στις διαπραγματεύσεις πρέπει να κερδίζεις και κάτι. 
Πείτε μου, λοιπόν, μία συμβολική επιτυχία, κάτι το οποίο σας ζήτησαν και δεν αποδεχθήκατε δύο χρόνια τώρα. Πείτε μου μία! Και μη μου πείτε τον επίτροπο, διότι είναι ντροπή, κύριε Υπουργέ! Είναι ο απώτατος εξευτελισμός της χώρας! Και είναι ντροπή που δεν διακόψατε κάθε διαπραγμάτευση μόλις μάθατε αυτές τις αξιώσεις! Βγαίνουν οι Γερμανοί και οι Βρετανοί Ευρωβουλευτές και μας υποστηρίζουν στο Ευρωκοινοβούλιο και η ελληνική Κυβέρνηση δημοσίως ψελλίζει!
Κύριε Αντιπρόεδρε, της Κυβέρνησης, για τις απόρρητες δαπάνες, γι’ αυτά τα οποία είπατε, δύο χρόνια τώρα εγώ ζητάω απαντήσεις. Είναι άλλα τα προϋπολογισθέντα και άλλο η εκταμίευση 170% και 250%, υπερβάσεις των προϋπολογισθέντων. Και δεν είναι απάντηση ότι τα έκανε και η Νέα Δημοκρατία. Αν τα έκανε και η Νέα Δημοκρατία, να απαντήσει. Δεν με ενδιαφέρει τι έκανε η Νέα Δημοκρατία. Όσα μου είπατε, όμως, καταγράφονται και θα είναι πλούσιο υλικό προς διερεύνηση των οικονομικών εισαγγελέων, όχι δικό μου πια. Το θέμα έχει φτάσει στα χέρια της Δικαιοσύνης. Κι ελπίζω ότι θα κάνει το καθήκον της, παρά τις διαρκείς παρεμβάσεις που κάνετε προκειμένου να τους αποτρέψετε.
Κύριε Υπουργέ, σταματήστε να εκβιάζετε τον ελληνικό λαό. Το νέο πακέτο θα είναι το επιστέγασμα της τραγωδίας. 
Μας ρωτάτε: Μα, τι θέλετε να κάνουμε; Να μην πάρουμε τα λεφτά και να χρεοκοπήσει η χώρα; Ε, ναι, λοιπόν, εμείς σας λέμε να μην πάρετε τα λεφτά. Πόσο πιο απλά να σας το πούμε; Θα είναι η τραγωδία του ελληνικού λαού να πάρει αυτά τα λεφτά. Γιατί; Διότι ούτε δεκάρα, ούτε σεντς δεν θα πάει στην πραγματική οικονομία. Το 85% των χρημάτων –δεν μου απαντήσατε σε αυτό, σας απαντάω εγώ- που πήραμε μέχρι σήμερα, πήγε για να αποπληρώνουμε παλαιότερα δάνεια, τόκους και χρεολύσια. Και από αυτά που θα πάρουμε τώρα -το 90% τουλάχιστον- θα πάνε για τόκους, χρεολύσια και για τις τράπεζες. Και το χειρότερο; Θα καταρρεύσουν τα ασφαλιστικά ταμεία.
Να λείπει, λοιπόν, αυτή η βοήθεια. Να λείπει το βύσσινο! Καιρός είναι να πείτε και κανένα «όχι» σε αυτούς που μας οδηγούν σε αυτή την καταστροφή. 
Και ξέρετε κάτι; Δεν το λέω πια εγώ. Άκουγα σήμερα τον κ. Καστανίδη, που το υπαινίχθηκε, το συνάδελφό σας. Αυτά που λέμε εμείς δύο χρόνια τώρα, τα λένε άνθρωποι μέσα από το ΠΑΣΟΚ, τα λένε όλοι οι σοβαροί στην Ευρώπη. Λένε ότι αν καταρρεύσει η Ελλάδα, θα συμπαρασύρει μαζί της όλη την Ευρωζώνη. Κι εσείς μου λέτε ότι θα μας διώξουν από το ευρώ; Αυτό είναι το ισχυρό διαπραγματευτικό μας χαρτί. Δεν το αξιοποιείτε!
Η άποψή μας είναι ότι κανείς δεν σας δίνει το δικαίωμα να υπογράψετε εν ονόματι όλων των Ελλήνων. 
Κύριε Υπουργέ, είστε έξυπνος άνθρωπος, ευφυής και γνωρίζετε ότι αυτά που συμβαίνουν στην πολιτική ζωή της χώρας, δεν έχουν ξανασυμβεί. Δείτε τις δημοσκοπήσεις. Το ΠΑΣΟΚ πριν από δύο χρόνια εκλέχθηκε με εκατόν εξήντα Βουλευτές και είναι πέμπτο κόμμα. Γιατί συμβαίνει αυτό; Είναι θέμα προσώπων; Πιστεύετε, δηλαδή, ότι αν αντικατασταθεί ο ηθικός αυτουργός της τραγωδίας από το φυσικό αυτουργό, θα επανακάμψει το κόμμα σας και θα έχετε τη λαϊκή υποστήριξη; 
Είναι ζήτημα πολιτικής. Είναι ζήτημα πολιτικής! Ο λαός δεν εγκρίνει αυτή την πολιτική. 
Συνεπώς εμείς σας λέμε: Όχι στο όνομά μας. Διακόψτε τώρα αυτή τη διαπραγμάτευση – παρωδία και πάμε σε κάλπες, να μιλήσει ο λαός. Έτσι μόνο θα μπει ο λαός, ο άνεργος, ο εργαζόμενος, ο χαμηλόμισθος, στην αίθουσα της διαπραγμάτευσης. Κι αφού εσείς δεν μπορείτε ή δεν θέλετε –εγώ λέω, δεν μπορείτε λοιπόν- να περιφρουρήσετε τα στοιχειώδη κυριαρχικά δικαιώματα της χώρας και τα συμφέροντα του λαού, ε, αφήστε τον ίδιο το λαό να τα περιφρουρήσει! Μέχρι τις 20 του Μάρτη έχουμε τον απαιτούμενο χρόνο να πάμε σε εκλογές και να μπουν οι πραγματικές κόκκινες γραμμές που θα τις βάλει ο ελληνικός λαός.","ΑΛΕΞΙΟΣ ΤΣΙΠΡΑΣ",515
"100568"," Το λόγο έχει ο Αντιπρόεδρος της Κυβέρνησης και Υπουργός Οικονομικών κ. Ευάγγελος Βενιζέλος για τη δευτερολογία του.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"100569"," Θα αρχίσω, κύριε Πρόεδρε, με ένα ζήτημα ιστορικής μνήμης και δημοκρατικής ευαισθησίας. 
Ο Πρόεδρος του ΣΥΡΙΖΑ, ο κ. Τσίπρας αναφέρθηκε στους οικονομικούς εισαγγελείς σε σχέση με τις απόρρητες δαπάνες του Υπουργείου Εξωτερικών προφανώς επειδή θέλει να συνδέσει την τοποθέτησή του μέσα στη Βουλή με την κατάθεση που έδωσε στον αναπληρωτή οικονομικό εισαγγελέα και διάνθησε την τοποθέτησή του με όρους ποινικού δικαίου, μιλώντας για ηθικό και φυσικό αυτουργό. 
Εάν η Αριστερά, εάν ο ΣΥΡΙΖΑ εξακολουθήσει να φλερτάρει με την ιδέα της τεχνητής ποινικοποίησης της πολιτικής ζωής, θα επαναλάβετε, κύριε Τσίπρα, ένα μεγάλο ιστορικό, δημοκρατικό και πολιτικό ολίσθημα. Αυτό θα παρακαλούσα να το συγκρατήσετε και εσείς και όλοι οι συνάδελφοι και σύντροφοί σας στην Κοινοβουλευτική Ομάδα του ΣΥΡΙΖΑ. 
Δεν γίνονται έτσι οι πολιτικές αντιπαραθέσεις. Εσείς επιχειρείτε να χρησιμοποιήσετε ως πολιτικό όργανο και εφαλτήριο τη δικαιοσύνη, συγκεκριμένους εισαγγελικούς λειτουργούς. Θα μας δοθεί η ευκαιρία να πούμε και άλλα όταν θα έρθει η στιγμή γύρω από το θέμα αυτό. 
Ας πάμε, όμως, στην ουσία του θέματος. Με χαρακτηρίσατε φυσικό αυτουργό ποιου πράγματος; Της προσπάθειας τους τελευταίους έξι μήνες με διαμορφωμένη μια κατάσταση στην Ευρώπη διεθνώς και εσωτερικά να σταθεί η χώρα ζωντανή; Και εσείς είστε ο φυσικός και ηθικός αυτουργός και εμπνευστής ποιας πολιτικής πρότασης; Να οδηγηθεί η χώρα στην πτώχευση, να βγούμε από το ευρώ για να αγοραστεί η χώρα φθηνά απ’ αυτούς που έχουν βγάλει τα κεφάλαιά τους στο εξωτερικό και έχουν στήσει τον κερδοσκοπικό χορό της πτώχευσης της χώρας, της εξόδου από την ευρωζώνη προκειμένου οι ίδιοι να γίνουν κυρίαρχοι, χρησιμοποιώντας ως όργανο πολιτικής δημαγωγίας και παραπλάνησης και εσάς, όχι συνειδητά, πιστεύω. Έτσι, όμως, διαμορφώνεται μια κρίσιμη μάζα αυτών που οδηγούν τον τόπο στο αδιέξοδο και την καταστροφή. 
Θέλετε να γίνουν εκλογές και μεταξύ των εκλογών και του σχηματισμού της νέας Κυβέρνησης, στην οποία θα παίξετε προφανώς προέχοντα ρόλο –γι’ αυτό ζητάτε εκλογές- θα πάτε εσείς να διαπραγματευθείτε με ποιους; Με ποιο συσχετισμό δυνάμεων θα πάτε να διαπραγματευθείτε στην Ευρώπη; Με ποια Ευρώπη; Θα πάτε να πείσετε την κ. Μέρκελ, τον κ. Σαρκοζί, τον κ. Σόιμπλε, το Διεθνές Νομισματικό Ταμείο, την Ευρωπαϊκή Κεντρική Τράπεζα, τις αγορές; Για να κάνουν τι; Να δώσουν στην Ελλάδα αυτά που δεν της δίνουν τώρα; 
Ας πάρω την πιο επιεική εκδοχή: Θεωρείτε δεδομένο ότι θα κάνουν το παν για να μας κρατήσουν στο ευρώ και άρα μπορούμε να τους εκβιάζουμε αζημίως, μπορούμε να διαπραγματευόμαστε έχοντας ως επιχείρημα τη δική τους ανάγκη να μας κρατήσουν στο ευρώ. Αυτή είναι μια εξαιρετικά ριψοκίνδυνη και αλόγιστη πολιτική. Διότι πρέπει να ξέρετε ότι στην Ευρωζώνη υπάρχουν κυβερνήσεις, κοινοβούλια, εκλογικά σώματα, λαοί, συμπλέκονται οι αγορές, υπάρχουν κερδοσκοπικά συμφέροντα, υπάρχουν μη ορθολογικές συμπεριφορές και μπορεί κάποια στιγμή να ληφθούν αποφάσεις, οι οποίες δεν έχουν καμμία διορατικότητα, κανένα στρατηγικό χαρακτήρα και οδηγούν στην καταστροφή και την Ελλάδα και την Ευρωζώνη και την Ευρώπη και τη διεθνή οικονομία. Δεν παίζουμε με τη φωτιά όταν διαχειριζόμαστε τη μοίρα ενός λαού. 
Ναι, ο λαός έχει φτωχύνει. Ναι, ζούμε ένα δράμα. Ναι, έχει μειωθεί το επίπεδο ζωής. Ναι, είναι δραματικό να αναγκάζεσαι να κόψεις συντάξεις και μισθούς. Αυτό, όμως, που μπορούμε να ζήσουμε και θέλουμε να αποφύγουμε δεν περιγράφεται. Πάνω στη δική μας ευθύνη, πάνω στη δική μας φθορά, πάνω στον πολιτικό και συναισθηματικό ακρωτηριασμό του ΠΑΣΟΚ –γιατί η ηρωική Κοινοβουλευτική Ομάδα του ΠΑΣΟΚ αναγκάστηκε να πάρει μόνη της εξαιρετικά δύσκολες αποφάσεις- έρχεστε εσείς και στήνετε το χορό της απόλυτης και ασυγκράτητης δημαγωγίας. 
Γιατί δεν τολμάτε να πείτε στο λαό ολοκληρωμένη πρόταση; Αν αποτύχει η δική σας διαπραγμάτευση στις 20 Μαρτίου που λήγει το ομόλογο, πού θα οδηγηθεί η χώρα, κύριε Τσίπρα;
Εδώ δεν παίζουμε τα εκλογικά ποσοστά του ΠΑΣΟΚ, της Νέας Δημοκρατίας, του ΚΚΕ, του ΣΥΡΙΖΑ, του Λαϊκού Ορθόδοξου Συναγερμού, εδώ δεν παίζουμε σταδιοδρομίες πολιτικών προσώπων, εδώ δεν παίζουμε ένα πολιτικό θέατρο, εδώ υπάρχει μία αναμέτρηση με την ιστορία του τόπου και ο λαός θέλει ειλικρίνεια, αλήθεια και ολοκληρωμένη πρόταση. 
Έχετε βρει το εύκολο θύμα, το ΠΑΣΟΚ, το οποίο πράγματι έχει υποστεί μία δημοσκοπική φθορά πρωτοφανή, μία κατεδάφιση, γιατί αναγκάστηκε να κάνει το εθνικό του καθήκον. Αυτά είναι τα δύσκολα θέματα στην πολιτική, όταν καλείσαι να θυσιάσεις το συλλογικό και προσωπικό σου πολιτικό κεφάλαιο στο όνομα της σωτηρίας της χώρας. Εσείς, όμως, παίζετε με την καταστροφή της χώρας. Και πίσω από την καταστροφή, υπάρχουν συμφέροντα τα οποία περιμένουν να στήσουν το πανηγύρι τους.
Σας παρακαλώ, λοιπόν, να τα λάβετε με πολύ μεγάλη ευθύνη αυτά υπ' όψιν σας, διότι ό,τι λέτε δεν είναι άμοιρο επιπτώσεων σε όλα τα επίπεδα. Έχω την ικανότητα -σας διαβεβαιώ, αφού επικαλεστήκατε την εμπειρία και την ευφυΐα μου- να διαβάζω και υπό τας γραμμάς των όσων λέτε και έχω τη δική μου ανάγνωση αυτών που λέτε.","ΕΥΑΓΓΕΛΟΣ ΒΕΝΙΖΕΛΟΣ",58
"100570"," Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής των Ελλήνων, δεκαεννέα μαθητές και μαθήτριες και δύο συνοδοί εκπαιδευτικοί από το 1ο Δημοτικό Σχολείο Δάφνης. 
Η Βουλή τούς καλωσορίζει.
(Χειροκροτήματα απ’ όλες τις πτέρυγες της Βουλής)
Θα συζητηθεί τώρα η πρώτη με αριθμό 468/31-1-2012 επίκαιρη ερώτηση δευτέρου κύκλου του Βουλευτή του Πανελληνίου Σοσιαλιστικού Κινήματος κ. Οδυσσέα Κωνσταντινόπουλου προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με την εξέλιξη των διαδικασιών ενεργοποίησης της ειδικής περιβαλλοντικής μελέτης του όρους Μαίναλον. 
Στην επίκαιρη ερώτηση του κ. Κωνσταντινόπουλου θα απαντήσει ο Υπουργός Περιβάλλοντος, Ενέργειας και Κλιματικής Αλλαγής, κ. Γεώργιος Παπακωνσταντίνου.
Παρακαλείται ο ερωτών Βουλευτής Αρκαδίας του ΠΑΣΟΚ κ. Οδυσσέας Κωνσταντινόπουλος να λάβει το λόγο και να διατυπώσει την επίκαιρη ερώτησή του.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"100571"," Κύριε Υπουργέ, έχει ξεκινήσει μια πρωτοβουλία για την ενεργοποίηση της ειδικής περιβαλλοντικής μελέτης του όρους Μαινάλου εδώ και αρκετά χρόνια. Το 2009, συγκεκριμένα, ξεκίνησα μία προσπάθεια, ώστε να τελειώσει αυτή η ειδική περιβαλλοντική μελέτη και από τη μία να μπορέσουμε να προστατεύσουμε πραγματικά και ουσιαστικά το Μαίναλο και τις ομορφιές του και από την άλλη να μπουν όροι και κανόνες, για να υπάρξει η ανάπτυξη. 
Δυστυχώς, η προηγούμενη Υπουργός, η κ. Μπιρμπίλη, δημιούργησε αρκετά προβλήματα, όπως με την προσπάθεια που έκανε, ώστε να σταματήσουν οι διαδικασίες και η αναστολή των οικοδομικών αδειών. Για να την πείσουμε, μας πήρε πάνω από δύο μήνες. Τελείωσε, ολοκληρώθηκε αυτή η διαδικασία, έτσι ώστε κάποιοι άνθρωποι που είχαν φτιάξει τη ζωή τους και έπρεπε να κάνουν κάποιες εργασίες να τις ολοκληρώσουν. 
Κύριε Υπουργέ, θέλω να σας πω ότι το Υπουργείο απάντησε την 1η Ιουνίου 2010 ότι θα προχωρούσε αυτή τη μελέτη, για την οποία έγιναν δεκάδες συσκέψεις απ’ όλους τους φορείς και συμφωνήσαμε στο Υπουργείο σας, παρουσία υπηρεσιακών παραγόντων –όχι, όταν ήσασταν εσείς Υπουργός- για το πώς θα προχωρήσουν αυτή η διαδικασία και η διαβούλευση. 
Δυστυχώς, σήμερα, δύο χρόνια μετά, κύριε Υπουργέ, δεν έχει ολοκληρωθεί ούτε καν η διαβούλευση. Θα ήθελα να σας παρακαλέσω -γιατί το αξίζει πραγματικά αυτή η περιοχή του Μαινάλου- να ολοκληρώσουμε και να υλοποιήσουμε αυτή τη μεγάλη προσπάθεια που έχει αξία και για το φυσικό πλούτο της περιοχής, αλλά και για να υπάρξουν κανόνες και όροι στην ανάπτυξη του τόπου μας. 
Ευχαριστώ πολύ.","ΟΔΥΣΣΕΑΣ ΚΩΝΣΤΑΝΤΙΝΟΠΟΥΛΟΣ",270
"100572"," Ο Υπουργός Περιβάλλοντος, Ενέργειας και Κλιματικής Αλλαγής κ. Παπακωνσταντίνου έχει το λόγο.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"100573"," Ευχαριστώ, κύριε Υπουργέ. Ευχαριστώ και τον κ. Κωνσταντινόπουλο για την ερώτηση.
Να ξεκινήσω με μία θετική, αλλά και με μία αυτοκριτική τοποθέτηση. Κατ’ αρχάς, στα θετικά να σημειώσω ότι υπάρχει πρόοδος μέσα σε δύο χρόνια σε ό,τι αφορά την οριοθέτηση των προστατευόμενων περιοχών, στην ενίσχυση του πλαισίου προστασίας τους, την ουσιαστική υλοποίηση του πλαισίου αυτού με μία σειρά από εργαλεία που είναι χρήσιμα, γιατί θα επανέλθω και στη δευτερολογία μου γι’ αυτά, την εκπόνηση ειδικών περιβαλλοντικών μελετών, την εκπόνηση και εφαρμογή μέτρων για την προστασία έως την τελική διαμόρφωση των προεδρικών διαταγμάτων, τη διαμόρφωση των φορέων διαχείρισης και την ουσιαστική ενίσχυσή τους, διαχειριστικά και οικονομικά.
Ταυτόχρονα καλό είναι να κάνουμε και την αυτοκριτική μας σε κάποια πράγματα. Νομίζω ότι πράγματι η προετοιμασία των προεδρικών διαταγμάτων γι’ αυτές τις περιοχές έχει πάρει περισσότερο χρόνο από ό,τι εγώ τουλάχιστον, θα ήθελα. Αυτό δεν έχει να κάνει με την πολιτική βούληση, δεν έχει να κάνει με τη βούληση των υπηρεσιών, έχει να κάνει με τη δυστοκία και την ταχύτητα με την οποία χρειάζεται να κινηθούν κάποια πράγματα στις δημόσιες υπηρεσίες. Με απλά λόγια δεν υπάρχει αυτήν τη στιγμή το ανθρώπινο δυναμικό στις υπηρεσίες μας να μπορέσει να τα διεκπεραιώσει πιο γρήγορα. Παρ’ όλα αυτά είμαστε σε ένα καλό σημείο και μέσα στις επόμενες εβδομάδες θα έχουμε μία σειρά προεδρικών διαταγμάτων. 
Έρχομαι τώρα ειδικά στο ζήτημα του Μαίναλου. Όπως είπατε και εσείς η ειδική περιβαλλοντική μελέτη εγκρίθηκε το 2010 από τη Γενική Διεύθυνση Περιβάλλοντος και το Μάρτιο του 2011 το σχέδιο προεδρικού διατάγματος διαβάστηκε στους ΟΤΑ Α΄ και Β΄ βαθμού, για την τοπική διαβούλευση. 
Εν τω μεταξύ προέκυψε το εξής: Είχαμε την ψήφιση του ν.3937 για τη βιοποικιλότητα και την δημοσίευση του νέου ν.4014 για την περιβαλλοντική αδειοδότηση. Με βάση αυτούς τους δύο νόμους χρειάστηκε να γίνει μία προσαρμογή του προεδρικού διατάγματος στις νέες διατάξεις. Αυτή η προσαρμογή έχει γίνει, θα σταλεί το προσαρμοσμένο σχέδιο στους τοπικούς φορείς για να στείλουν τα σχόλιά τους και θα αναρτηθεί μέσα στο Φεβρουάριο για το τελικό σχέδιο της δημόσιας διαβούλευσης. Ο χρόνος διαβούλευσης είναι ένας μήνας και με βάση αυτό έχει σταλεί σχετική εγκύκλιος στις υπηρεσίες από τον Γενικό Γραμματέα Περιβάλλοντος. 
Περιμένουμε, λοιπόν, ότι η διαδικασία θα ολοκληρωθεί μέσα στο Μάρτιο του 2012 και μετά την ενσωμάτωση των σχολίων και τη λήψη της γνώμης της αποκεντρωμένης διοίκησης και της επιτροπής «ΦΥΣΗ» που απαιτούνται, το σχέδιο θα υπογραφεί και θα αποσταλεί στο Συμβούλιο της Επικρατείας για την επεξεργασία του. Με άλλα λόγια, το προεδρικό διάταγμα θα έχει σταλεί στο Σ.τ.Ε. πριν το τέλος Μαρτίου, με βάση όλον τον προγραμματισμό που έχουμε κάνει. 
Και βέβαια μέχρι τότε να τονίσουμε ότι η περιοχή προστατεύεται από τις δυνατότητες που δίνουν οι περιβαλλοντικοί νόμοι και ο παλιός και ο καινούργιος και ο 1650 και ο 3937/ 2011, ενώ για τις περιοχές «Natura» ισχύουν οριζόντιες ρυθμίσεις. Είναι σαφές, όμως, ότι χρειάζεται η έκδοση του προεδρικού διατάγματος για να προστατευθεί μία εξαιρετικά ευαίσθητη περιοχή και να βοηθήσει έτσι και την ανάπτυξή της με τρόπο βιώσιμο για τις τοπικές κοινωνίες.","ΓΕΩΡΓΙΟΣ ΠΑΠΑΚΩΝΣΤΑΝΤΙΝΟΥ",406
"100574"," Κύριε Υπουργέ, πριν δώσω το λόγο στον κ. Κωνσταντινόπουλο, θα ήθελα να σας πω ότι ως πρώην νομάρχης Αρκαδίας που υπήρξα την περίοδο 1985-1989, προσυπογράφω την ερώτηση του κ. Κωνσταντινόπουλου και άκουσα με ιδιαίτερο ενδιαφέρον τα όσα δεσμευθήκατε.
Να ακούσουμε τώρα τον ερωτώντα Βουλευτή Αρκαδίας, ο οποίος με ιδιαίτερη ευαισθησία κατέθεσε και αναπτύσσει αυτήν τη σημαντική ερώτηση. 
Ορίστε, κύριε Κωνσταντινόπουλε, έχετε το λόγο.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"100575"," Κύριε Υπουργέ, απλώς θέλω να σας πω ότι κάθε φορά που αρχίζουμε μία προσπάθεια –και αυτό είναι που με έκανε να κάνω πάρα πολλές ερωτήσεις στο Υπουργείο σας- μία προσπάθεια η οποία δεν είναι μέσα στο μνημόνιο, άρα δεν έχει οικονομικό κόστος, πολλές φορές οι υπηρεσιακοί παράγοντες και όλος ο μηχανισμός –και νομίζω ότι εδώ είναι το μεγάλο πρόβλημα- δηλαδή, οι ίδιοι αυτοί που δίνουν τις απαντήσεις σε εμάς ή σε σας, την ίδια ώρα νομίζω ότι κάνουν οτιδήποτε άλλο για να μην προχωρήσουν αυτές οι διαδικασίες. 
Θα σας διαβάσω κάτι. Η υπηρεσία που μου απαντάει, μου λέει την 1-6-2010, ότι μέχρι τα μέσα Ιουνίου του 2010 θα διαβιβαστεί η εισήγηση της υπηρεσίας για έγκριση και μετά το τέλος Ιουνίου θα χρειαστεί δύο μήνες για να προχωρήσει και να ολοκληρωθεί αυτό.
Σήμερα έχουμε φτάσει στο Φεβρουάριο του 2012, βρισκόμαστε δηλαδή δύο χρόνια μετά. Και για να σας αποδείξω τι αντίκτυπο έχει αυτό ο Δήμος Τρίπολης, αν και θέλει να προχωρήσει και να μπει στο Πρόγραμμα «Υποδομές χειμερινών διαδρομών», δεν μπορεί να ενταχθεί αν δεν υπάρχουν αυτές οι ειδικές περιβαλλοντικές μελέτες. 
Τελειώνοντας θέλω να σας ευχαριστήσω για την απάντηση και ελπίζω ότι αυτά θα ολοκληρωθούν μέσα στο χρονοδιαγράμματα που θέσατε. Να σας πω ακόμα ότι το Μαίναλο φέτος είχε για πρώτη φορά σαράντα χιλιάδες επισκέπτες. Πιστεύω ότι αυτή η προσπάθεια που κάνουμε θα βοηθήσει για να διατηρηθεί και ο φυσικός πλούτος, αλλά και για να αναπτυχθεί η περιοχή μας.
Σας ευχαριστώ πολύ.","ΟΔΥΣΣΕΑΣ ΚΩΝΣΤΑΝΤΙΝΟΠΟΥΛΟΣ",270
"100576"," Ο Υπουργός Περιβάλλοντος, Ενέργειας και Κλιματικής Αλλαγής κ. Γιώργος Παπακωνσταντίνου έχει το λόγο για τη δευτερολογία του.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"100577"," Ευχαριστώ πολύ, κύριε Πρόεδρε.
Δεν θα διαφωνήσω μαζί σας και το ερώτημα που βάζετε το έθεσα κι εγώ στις υπηρεσίες μου. Η απάντηση των υπηρεσιών έχει να κάνει με τον αριθμό των ανθρώπων και με τη δυσκολία των εγχειρημάτων και για να μπορέσουμε να επιταχύνουμε μια σειρά από πράγματα, εγώ ζήτησα να υπάρξει και προσφυγή σε εξωτερική βοήθεια, γιατί δεν καταλαβαίνω πώς μπορεί μια υπηρεσία με πέντε ή έξι άτομα να συγγράψει πέντε προεδρικά διατάγματα και να το κάνει στους χρόνους που θέλουμε. Υπάρχει μια εξωτερική τεχνογνωσία, η οποία μπορεί να αξιοποιηθεί και αυτό ζήτησα να γίνει στην προετοιμασία των προεδρικών διαταγμάτων.
Όμως, για να έχουμε και μια σφαιρική εικόνα και είναι χρήσιμο με την ευκαιρία της ερώτησής σας, να ενημερώσουμε την Ολομέλεια ότι εκτός από το Μαίναλο, που σας είπα ότι έχει ολοκληρωθεί και πάμε τώρα στη διαβούλευση για να κλείσει μέσα στο Μάρτιο, χθες ανακοίνωσα την προώθηση για υπογραφή στο Σ.τ.Ε. του προεδρικού διατάγματος μικρών νησιωτικών υγροτόπων: ένα πολύ σημαντικό διάταγμα το οποίο είχε και πολλή διαβούλευση πίσω του, γιατί αφορά μικρούς νησιωτικούς υγροτόπους σε πάρα πολλά νησιά και περιοχές της χώρας.
Έχουμε το προεδρικό διάταγμα Κερκίνης, που και αυτό είναι έτοιμο και πάει για υπογραφή και προώθηση στο Σ.τ.Ε.. Έχουμε, επίσης, το προεδρικό διάταγμα της Τήλου και το προεδρικό διάταγμα του Ολύμπου. Το προεδρικό διάταγμα της Ψιλής Άμμου Σάμου για διαβούλευση, που είναι λίγο πίσω. Η προώθηση του προεδρικού διατάγματος της Κάρλας. Η υπογραφή του προεδρικού διατάγματος Καστοριάς που έχει περάσει από το Σ.τ.Ε. και η υπηρεσία επεξεργάζεται τις παρατηρήσεις του Σ.τ.Ε.. Με βάση όλα αυτά κλείνουμε, αν θέλετε, ένα μεγάλο κομμάτι της αναγκαιότητας προεδρικών διαταγμάτων για την προστασία μιας σειράς περιοχών της χώρας μας.
Θέλω με την ευκαιρία αυτή να πω και μια λέξη για κάτι το οποίο είναι απολύτως συναφές με τα προεδρικά διατάγματα και είναι η προστασία των περιοχών αυτών διαχειριστικά και οικονομικά. Ξέρετε ότι έχουν ενταχθεί και προχωρούν τα προγράμματα όλων των φορέων διαχείρισης των προστατευόμενων περιοχών και η χρηματοδότησή τους από τα ΕΠΕΕΡΑ και από τα ΠΕΠ. Από τα ΕΠΕΕΡΑ και από τα ΠΕΠ χρηματοδοτούνται αυτό οι είκοσι οκτώ φορές με 141.000.000 ευρώ και επειδή έχει υπάρξει μια καθυστέρηση στις διαδικασίες, έτσι ώστε να μπορέσουν να πάρουν τα χρήματα, προβλέψαμε για φέτος μια έκτακτη ενίσχυση από το Πράσινο Ταμείο για να μπορέσουν να λύσουν άμεσα διαχειριστικά προβλήματα. 
Τι θα κάνουν αυτά τα χρήματα; Ακούει κάποιος για 140.000.000 ευρώ και αναρωτιέται. Υπάρχουν σχέδια διαχείρισης προστατευόμενων περιοχών, επικαιροποίηση των οδικών περιβαλλοντικών μελετών όπου χρειάζεται, δράσεις διαχείρισης των οικοσυστημάτων, φύλαξη και εποπτεία της τήρησης των μέτρων προστασίας –που είναι πάρα πολύ σημαντικό και είπατε για των αριθμό των επισκεπτών στο Μαίναλο- παρακολούθηση των ειδών προτεραιότητας και των υγροτόπων που προστατεύουν, προγράμματα ενημέρωσης και ευαισθητοποίησης του κοινού, εξοπλισμός και λειτουργία κέντρων ενημέρωσης, ξενάγηση των επισκεπτών στα πάρκα, συμμετοχή της τοπικής κοινωνίας στην προστασία των περιοχών, μικρά έργα αναβάθμισης και αποκατάστασης, έργα διευκόλυνσης προσβασιμότητας, πιλοτικές δράσεις για τον οικοτουρισμό, τον καταδυτικό τουρισμό, συνεργασία των φορέων μεταξύ τους και ανταλλαγή τεχνογνωσίας με άλλους φορείς του εξωτερικού.
Για πρώτη φορά έχουμε στη χώρα μας μια συνολική πολιτική για τις προστατευόμενες περιοχές. Πέρασε πολύς καιρός, δεν έχουν ολοκληρωθεί όλες οι εκφάνσεις αυτής της πολιτικής, τα προεδρικά διατάγματα είναι σημαντικό κομμάτι, αλλά μαζί με τη χρηματοδότηση που έχουμε διασφαλίσει από τα επιχειρησιακά προγράμματα μπορούμε πλέον να λέμε ότι μια πολύ μεγάλη έλλειψη της χώρας μας, η οποία είναι πώς θα προστατεύσει τις ευαίσθητες περιοχές της, τουλάχιστον βαίνει σε μια κατεύθυνση για να επιλυθεί ήδη από τώρα, αλλά και για τα επόμενα χρόνια.
Ευχαριστώ.","ΓΕΩΡΓΙΟΣ ΠΑΠΑΚΩΝΣΤΑΝΤΙΝΟΥ",406
"100578"," Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, τριάντα πέντε μαθητές και μαθήτριες και τρεις εκπαιδευτικοί συνοδοί τους από το 5o Γυμνάσιο Κερκύρας Β΄ Τμήμα.
Ο κ. Χαράλαμπος Χαραλάμπους, Βουλευτής Κερκύρας, είναι παρών και τους χαιρετίζει με ιδιαιτέρως εγκάρδιο τρόπο όπως και όλοι μας. 
Καλωσορίσατε, παιδιά. 
(Χειροκροτήματα από όλες τις πτέρυγες της Βουλής)
Θα συζητηθεί η τρίτη 473/31-1-2012 επίκαιρη ερώτηση πρώτου κύκλου του Βουλευτή του Πανελλήνιου Σοσιαλιστικού Κινήματος κ. Λεωνίδα Γρηγοράκου προς τον Υπουργό Πολιτισμού και Τουρισμού, σχετικά με την παραχώρηση του «ΞΕΝΙΑ» Σπάρτης προς το Γενικό Νοσοκομείο Σπάρτης. 
Στην επίκαιρη ερώτηση του κ. Γρηγοράκου θα απαντήσει ο Υφυπουργός Πολιτισμού και Τουρισμού, κ. Αλιβιζάτος. 
Το λόγο έχει ο ερωτών Βουλευτής Λακωνίας του ΠΑΣΟΚ κ. Λεωνίδας Γρηγοράκος, για να διατυπώσει την επίκαιρη ερώτησή του.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"100579"," Ευχαριστώ πολύ, κύριε Πρόεδρε. 
Θα ήθελα να ευχαριστήσω προσωπικά τον Υπουργό Περιβάλλοντος, κ. Παπακωνσταντίνου και τον Αντιπρόεδρο της Κυβέρνησης, κ. Βενιζέλο, για την αποδοχή της τροπολογίας στην οποία συμβάλατε κι εσείς κύριε Αντιπρόεδρε, ούτως ώστε η Μάνη να αποκτήσει το σωστό ιδιοκτησιακό καθεστώς. Το λέω αυτό, γιατί ήταν ένας αγώνας τριάντα δύο χρόνων από ένα νόμο του 1979 με τον οποίο πολλοί Βουλευτές, Υπουργοί των προηγούμενων Κυβερνήσεων και στελέχη είχαν ασχοληθεί ώστε να φύγει αυτή η αδικία που είχε γίνει τα προηγούμενα χρόνια εις βάρος της ανατολικής και δυτικής Μάνης. Έτσι μου δίνεται λοιπόν η ευκαιρία σήμερα να ευχαριστήσω τον κ. Παπακωνσταντίνου, τον Αντιπρόεδρο της Κυβέρνησης, κ. Βενιζέλο και εσάς προσωπικά αλλά και όλους τους άλλους Βουλευτές που συνέβαλαν στην χθεσινή επιτυχία από θέμα δικαίωσης της Μάνης. 
Με την ευκαιρία της παρουσίας εδώ του κ. Παπακωνσταντίνου θα ήθελα να του υπενθυμίσω και τους υδροβιότοπους της Λακωνίας. Γιατί πριν από λίγο μιλήσατε για υδροβιότοπους οι οποίοι είναι πολύ σημαντικοί. Υπάρχουν στη Νεάπολη Λακωνίας, στα Βιγκλάφια, στο Γέρακα και στο Δέλτα του Ευρώτα. Θα παρακαλούσαμε και εμείς όπως κάνατε και στους άλλους νομούς, αν είναι δυνατόν, να προχωρήσουμε και να ενταχθούμε σε αυτή τη ρύθμιση που είπατε ότι θα κάνετε τώρα εν όψει ενός νέου νομοθετήματος που φέρνετε το Μάρτιο. 
Σας ευχαριστώ πολύ. Και ειλικρινά, κύριε Αντιπρόεδρε, η συμβολή σας ήταν πολύ σημαντική όπως και όλων που συνέβαλαν σε αυτό. 
Έρχομαι στην επίκαιρη ερώτηση και ευχαριστώ για την ανοχή σας. 
Θα συνεχίσω στο προηγούμενο μοτίβο των ερωτήσεων και των απαντήσεων που έγιναν σήμερα στη Βουλή. Τα τελευταία δύο χρόνια έγινε μια μεγάλη ανατροπή στην ποιότητα της ζωής των Ελλήνων. Έγινε μια μεγάλη ανατροπή στο ασφαλιστικό τους σύστημα. Έγινε μια μεγάλη ανατροπή στα εργασιακά. Έγινε μια μεγάλη ανατροπή σε ότι έχει σχέση με την εκπαίδευση των Ελληνόπουλων. Και έγινε και μια μεγάλη ανατροπή στους συνταξιούχους. Η ποιότητα ζωής, λοιπόν, στα δύσκολα χρόνια που ζούμε σήμερα είναι το ζητούμενο. 
Κύριε Υφυπουργέ, με χαρά βλέπω ότι σήμερα έχετε έρθει οργανωμένος για να απαντήσετε στην ερώτησή μου. Θα ήθελα, όμως, να κάνω και την αυτοκριτική μου, δηλαδή τι έγινε εδώ και δύο χρόνια που προσπαθούμε να πάρουμε το «ΞΕΝΙΑ» Σπάρτης, να το εντάξουμε στο Υπουργείο Υγείας ώστε στο πλαίσιο μιας καλύτερης ποιότητας παροχής υπηρεσιών υγείας στο Νομό Λακωνίας, να μπορέσουμε να εντάξουμε στο ΕΣΠΑ το Κέντρο Υγείας Αστικού Τύπου στη Σπάρτη. 
Θέλω να σας πληροφορήσω ότι όλοι οι συνάδελφοι, Βουλευτές του Νομού ήταν σύμφωνοι σε αυτό. Βρήκαμε κάποιες αντιστάσεις από κάποιους φορείς οι οποίοι θέλουν τον πολιτισμό, τον αθλητισμό ή κάποιες άλλες ποιοτικές δράσεις της ζωής να συνεχιστούν και στη δύσκολη οικονομική κατάσταση που περνάει η χώρα. 
Δεν έχω καμμία αντίρρηση για όλα αυτά. Όμως, αυτήν τη στιγμή προέχουν ορισμένα πράγματα ούτως ώστε να ξεπεράσουμε τη δύσκολη οικονομική συγκυρία και μετά έχουμε χρόνο να ασχοληθούμε με όλα αυτά τα οποία έχουν σχέση με την ποιότητα του πολιτισμού μας, της κουλτούρας μας ή οτιδήποτε άλλο μας απασχολεί. Όχι ότι θα τα αφήσουμε όλα στη μπάντα, αλλά τουλάχιστον θα δώσουμε προτεραιότητα σε ορισμένα θέματα που αυτήν τη στιγμή έχει ανάγκη ο ελληνικός λαός και στην προτεραιότητά του είναι το επίπεδο υγείας του και η προσφορά υπηρεσιών υγείας.
Έτσι, λοιπόν, θέλω να εκφράσω το παράπονό μου και να σας πω, κύριε Υπουργέ, ότι εδώ και ένα χρόνο προσπαθούμε να φέρουμε το ιδιοκτησιακό καθεστώς του κτηρίου του «ΞΕΝΙΑ» από το Υπουργείο σας στο Υπουργείο Υγείας και δυστυχώς έξι μήνες δεν υπήρχε στα ΕΤΑ διοικητικό συμβούλιο για να κάνουμε αυτήν την απλή μεταφορά, δηλαδή από το Υπουργείο Τουρισμού να το φέρουμε στο Υπουργείο Υγείας. 
Πιστεύω ότι η απάντηση που θα μας δώσετε θα μας ικανοποιήσει και θα βάλουμε και εμείς πλάτη όλοι μαζί -γιατί βλέπω τους Βουλευτές Λακωνίας και τους δυο να είναι σήμερα εδώ- ούτως ώστε να ικανοποιηθεί αυτό το αίτημά μας για να μπορέσουμε να ξεκινήσουμε τις διαδικασίες, τις μελέτες, ούτως ώστε το «ΞΕΝΙΑ» Σπάρτης να γίνει ένα κέντρο υγείας αστικού τύπου.
Σας ευχαριστώ πολύ για την ανοχή σας.","ΛΕΩΝΙΔΑΣ ΓΡΗΓΟΡΑΚΟΣ",114
"100580"," Πριν δώσω το λόγο στον κ. Αλιβιζάτο, θα ήθελα να ευχαριστήσω για τους καλούς του λόγους τον κ. Γρηγοράκο, να τον επαινέσω για τη δραστηριότητά του για αυτήν τη σημαντική για τη Μάνη τροπολογία, όπως και τους παρόντας Βουλευτές της Νέας Δημοκρατίας κ. Αποστολάκο και κ. Δαβάκη, οι οποίοι και αυτοί έπαιξαν ενεργό ρόλο -ο κ. Κουσελάς και πολλοί άλλοι όπως και ο ομιλών- και να ευχαριστήσουμε την πολιτική ηγεσία και τον κ. Βενιζέλο και τον κ. Παπακωνσταντίνου, γιατί απεδέχθησαν αυτήν την ταλαιπωρημένη κατά πάρα πολλά χρόνια τροπολογία. Νομίζω ότι εν τέλει η Μάνη δικαιώθηκε.
Τώρα θα δώσω το λόγο για να απαντήσει επί της ερωτήσεως στον κ. Γρηγοράκο στο Υφυπουργό Πολιτισμού και Τουρισμού κ. Πέτρο-Παύλο Αλιβιζάτο.
Παρακαλώ, κύριε Υφυπουργέ.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"100581"," Ευχαριστώ πολύ, κύριε Πρόεδρε, και εσάς, κύριε Βουλευτά Λακωνίας, για την ερώτησή σας που μου δίνει την ευκαιρία, όχι απλώς να σας ενημερώσω για το θέμα το οποίο αναπτύξατε, αλλά και για να σας πω το τι πρόκειται να γίνει, το οποίο ευελπιστώ ότι θα τύχει της εγκρίσεως όλων των παρισταμένων Βουλευτών του νομού σας. 
Επιτρέψτε μου να αναφερθώ λίγο στο παρελθόν. Όπως ξέρετε -και έχει σημασία αυτή η αναφορά- το 1998 το «ΞΕΝΙΑ» Σπάρτης, το οποίο, όπως όλοι σας γνωρίζετε ένα από τα κοσμήματα που υπάρχουν στο χώρο των «ΞΕΝΙΑ» που εκτίσθησαν τη δεκαετία του ’50 και του ’60, παρεχωρήθη χωρίς αντάλλαγμα κατά χρήση στο Δήμο Σπάρτης με αποκλειστικό και μόνο σκοπό να δημιουργηθεί ένα πολιτιστικό κέντρο. 
Εγώ, κύριε Βουλευτά, σέβομαι απόλυτα τις αποφάσεις και του Νοσοκομείου του 2010 και του Δημοτικού Συμβουλίου του 2011. Βεβαίως, να μου επιτρέψετε μία προσωπική νότα. Εγώ γιατρός δεν είμαι, εσείς είστε γιατρός. Εγώ δυσκολεύομαι λίγο να καταλάβω και ίσως κατ’ ιδίαν μου το εξηγήσετε πώς είναι δυνατόν να υπάρχει μέσα στην ίδια πόλη ένα γενικό νομαρχιακό νοσοκομείο και να πρέπει να δημιουργηθεί ένα κέντρο υγείας αστικού τύπου…","ΠΕΤΡΟΣ-ΠΑΥΛΟΣ ΑΛΙΒΙΖΑΤΟΣ",17
"100582"," Είναι έξω από την πόλη.","ΛΕΩΝΙΔΑΣ ΓΡΗΓΟΡΑΚΟΣ",114
"100583"," Α, είναι έξω από την πόλη, με συγχωρείτε. Βλέπετε, δεν ξέρω τις λεπτομέρειες.
Εν πάση περιπτώσει, εγώ τα σέβομαι αυτά. Εκείνο που θέλω να σας πω είναι ότι προς τα τέλη του 2008 μετά από συνεννόηση με τον τότε Δήμαρχο Σπάρτης -δεν ξέρω αν είναι ο ίδιος- και τον κ. Αποστολάκο που είχε έρθει στο γραφείο μου -ήμουν τότε Πρόεδρος στην ΕΤΑ- είχαμε συζητήσει το ενδεχόμενο να βγει σε διαγωνισμό το «ΞΕΝΙΑ» Σπάρτης για να λειτουργήσει σύμφωνα με το σκοπό για τον οποίο εκτίσθη. 
(Στο σημείο αυτό την Προεδρική Έδρα καταλαμβάνει ο ΣΤ΄ Αντιπρόεδρος της Βουλής κ. ΒΑΪΤΣΗΣ ΑΠΟΣΤΟΛΑΤΟΣ ) 
Μάλιστα, το 2009 είχα μεριμνήσει ώστε το κτήριο αυτό, το ξενοδοχείο, να συμπεριληφθεί μέσα στα πέντε «ΞΕΝΙΑ» για τα οποία θα άρχιζε μία μελέτη για να προχωρήσει ο διαγωνισμός. 
Δυστυχώς δεν προλάβαμε. Σας λέω ότι εγώ σέβομαι τις αποφάσεις. Δεν μπορώ να κρίνω ούτε ξέρω τις τοπικές συνθήκες. Είπατε ότι υπάρχουν διαφωνίες. Αυτά είναι δικά σας θέματα. Νομίζω ότι υπάρχει λύση, την οποία θα μου επιτρέψετε να σας πω στη δευτερολογία μου.
Σας ευχαριστώ.","ΠΕΤΡΟΣ-ΠΑΥΛΟΣ ΑΛΙΒΙΖΑΤΟΣ",17
"100584"," Ευχαριστούμε, κύριε Υπουργέ. Το λόγο έχει ο κ. Γρηγοράκος, συνάδελφος από το ΠΑΣΟΚ.","Î‘Ï€Î¿ÏƒÏ„Î¿Î»Î±Ï„Î¿Ï‚ Î’Î±ÏŠÏ„ÏƒÎ·Ï‚",34
"100585"," Ευχαριστώ, κύριε Πρόεδρε.
Ευχαριστώ πολύ, κύριε Υπουργέ, για τις διευκρινήσεις. Παρά το γεγονός ότι έχει παρθεί μια απόφαση πως όλα τα «ΞΕΝΙΑ» είναι διατηρητέα, θα ήθελα να διαφοροποιηθώ ως προς αυτό. Επειδή κάποια «ΞΕΝΙΑ» είναι σε καταπληκτικούς χώρους και έχουν μια καλή αρχιτεκτονική, αυτό δεν συνεπάγεται ότι όλα τα «ΞΕΝΙΑ» σ’ αυτή τη χώρα είναι και τα καλύτερα. 
Γιατί όπως ξέρετε και εσείς –αφού ήσασταν Πρόεδρος στα Τουριστικά Ακίνητα- τα «ΞΕΝΙΑ» έχουν υποστεί τεράστια φθορά. Ειδικά το «ΞΕΝΙΑ» Σπάρτης, που βρίσκεται σ’ έναν καταπληκτικό χώρο, εδώ και περίπου σαράντα χρόνια έχει εγκαταλειφτεί πλήρως. Είναι ένα πραγματικό κουφάρι. Έχει γίνει σκουπιδότοπος. 
Τι πιστεύουμε εμείς; Η Ελλάδα περνάει δύσκολες στιγμές και το Νοσοκομείο Σπάρτης βρίσκεται εκτός της πόλης. Κατά τύχη βέβαια κληρώθηκε η ερώτηση αυτή, αλλά αυτή τη στιγμή είναι πολύ επίκαιρο το γεγονός ότι ο ΕΟΠΥΥ έβγαλε μια απόφαση που δεν επιτρέπει πια στο Νοσοκομείο Σπάρτης να στηρίζει το ΚΑΠΗ Σπάρτης και να πηγαίνουν οι γιατροί κάθε μέρα για να συνταγογραφούν τα φάρμακα των συνταξιούχων.
Όπως καταλαβαίνετε, είναι πολύ δύσκολο ένας συνταξιούχος από τη Σπάρτη να πάει στο Νοσοκομείο για να γράψει τα φάρμακά του. Γι’ αυτό το λόγο είπαμε να φτιάξουμε ένα κέντρο υγείας αστικού τύπου. Έτσι θα αποσυμφορήσουμε το Νοσοκομείο Σπάρτης που αναλαμβάνει δευτεροβάθμια και τριτοβάθμια φροντίδα υγείας. 
Μέσα στην πόλη της Σπάρτης, σ’ ένα καταπληκτικό χώρο που μπορεί να γίνει χώρος και άλλων εκδηλώσεων, θα μπορέσουμε να φτιάξουμε -με τη συμβολή της πολιτείας και των αρμόδιων Υπουργείων αλλά και της περιφέρειας- ένα κέντρο υγείας αστικού τύπου, που και θα βοηθήσει τους Έλληνες πατριώτες μου συνταξιούχους, της Σπάρτης, να γράφουν τα φάρμακά τους, αλλά και να έχουν πρώτες βοήθειες σε πολύ μικρό χρονικό διάστημα, από το σπίτι τους στο κέντρο υγείας. 
Πιστεύω ότι με τη δική σας συμβολή και με την απάντησή σας θα ξεκινήσουμε πολύ γρήγορα τη μελέτη και την ένταξη του κέντρου υγείας αστικού τύπου της Σπάρτης στο ΕΣΠΑ.
Σας ευχαριστώ πάρα πολύ.","ΛΕΩΝΙΔΑΣ ΓΡΗΓΟΡΑΚΟΣ",114
"100586"," Ευχαριστούμε τον κ. Γρηγοράκο.
Το λόγο έχει ο Υφυπουργός Πολιτισμού και Τουρισμού κ. Αλιβιζάτος.","Î‘Ï€Î¿ÏƒÏ„Î¿Î»Î±Ï„Î¿Ï‚ Î’Î±ÏŠÏ„ÏƒÎ·Ï‚",34
"100587"," Ευχαριστώ, κύριε Πρόεδρε.
Κύριε Βουλευτά, θα μου επιτρέψετε να σας πω ότι σε ανύποπτο χρόνο είχα μείνει, όντας μικρό παιδί, στο ξενοδοχείο «ΞΕΝΙΑ» της Σπάρτης. Το ξέρω καλά. Θα σας επιβεβαιώσω το γεγονός ότι δυστυχώς τα περισσότερα «ΞΕΝΙΑ» στην Ελλάδα, όπως και στο δικό σας νομό, παρόλο που είχε παραχωρηθεί, αφέθησαν να καταρρεύσουν. 
Πιστεύω ότι αυτό που θα σας πω τώρα –και σε σας και στους συναδέλφους σας- είναι μια λύση που θα διευκολύνει όλους, ώστε να μπορέσετε σ’ ένα διάστημα δύο τριών εβδομάδων –από εσάς εξαρτάται- να φέρετε εις πέρας αυτό που θέλετε. 
Είπατε ότι είναι διατηρητέο. Ναι, είναι διατηρητέο το κέλυφος, σύμφωνα με την απόφαση του Νοεμβρίου του 2011. Εμείς, για να διευκολύνουμε όλη αυτή την κατάσταση και επειδή γνωρίζαμε το αίτημα που υπήρχε και από το νοσοκομείο και από το δήμο –ανεξάρτητα απ’ αυτά που λέγονταν- και κωφεύοντες στις διάφορες σειρήνες –διότι αυτά είναι δικά σας θέματα και όχι δικά μας- που έλεγαν η καθεμία «το μακρύ της και το κοντό της», κάναμε την εξής δουλειά. 
Ο ΕΟΤ –η ΕΤΑ δηλαδή- σας το είχε παραχωρήσει κατά χρήση. Εμείς το συμπεριλάβαμε στο νομοσχέδιο περί αθλητισμού. Είναι το υπ’ αριθμόν 38 ακίνητο και περιέρχεται πάραυτα στην ιδιοκτησία του Δήμου Σπάρτης, μετά την ψήφιση του νομοσχεδίου την άλλη εβδομάδα. 
Και εφόσον υπάρχει και η απόφαση του Δήμου Σπάρτης, βρείτε τα. Νομίζω ότι αυτή είναι μια λύση για όλους σας και λύνει το πρόβλημα διά παντός. 
Σας ευχαριστώ.","ΠΕΤΡΟΣ-ΠΑΥΛΟΣ ΑΛΙΒΙΖΑΤΟΣ",17
"100588"," Κι εμείς σας ευχαριστούμε.","ΛΕΩΝΙΔΑΣ ΓΡΗΓΟΡΑΚΟΣ",114
"100589"," Σας ευχαριστούμε, κύριε Υπουργέ. 
Θα συζητηθεί τώρα η πέμπτη με αριθμό 477/31-1-2012 επίκαιρη ερώτηση δεύτερου κύκλου του Βουλευτή του Συνασπισμού Ριζοσπαστικής Αριστεράς κ. Δημητρίου Παπαδημούλη προς τους Υπουργούς Οικονομικών και Πολιτισμού και Τουρισμού, σχετικά με την φοροδιαφυγή μέσω δελτίων του ΟΠΑΠ. 
Το λόγο έχει ο ερωτών Βουλευτής, κ. Παπαδημούλης, προκειμένου να αναπτύξει το ερώτημά του.","Î‘Ï€Î¿ÏƒÏ„Î¿Î»Î±Ï„Î¿Ï‚ Î’Î±ÏŠÏ„ÏƒÎ·Ï‚",34
"100590"," Σας καλωσορίζω, κύριε Υφυπουργέ, στην Αίθουσα της Ολομέλειας. 
Χρειάστηκε να βγάλω δύο ανακοινώσεις καταγγέλλοντας την κρυπτόμενη Κυβέρνηση, για να ορίσει κάποιον εκπρόσωπό της να έρθει στη Βουλή να απαντήσει. Ρώτησα δύο Υπουργεία, το Υπουργείο Οικονομικών και το Υπουργείο Πολιτισμού, που είναι συναρμόδια. Την προηγούμενη Δευτέρα και οι έξι συναρμόδιοι Υπουργοί και Υφυπουργοί έκαναν σκασιαρχείο! 
Την Τετάρτη, προχθές, ενημερώθηκα από το Υπουργείο Πολιτισμού -εκτός από το Υπουργείο Οικονομικών, που θεωρεί εαυτό αναρμόδιο- ότι και το Υπουργείο Πολιτισμού θεωρεί εαυτόν αναρμόδιο. Έβγαλα χθες ανακοίνωση. Και είστε τώρα εδώ. Θα έπρεπε όμως να έρθει εδώ ο κρυπτόμενος Υπουργός Πολιτισμού, κ. Γερουλάνος, για να δώσει απαντήσεις, γιατί εσείς είστε ολίγων εβδομάδων Υφυπουργός. 
Εν πάση περιπτώσει, ποιο είναι το θέμα; Το θέμα είναι ότι μέσω των δελτίων του ΟΠΑΠ αποδεδειγμένα εδώ και χρόνια γίνεται ξέπλυμα «μαύρου» χρήματος. Ο κ. Καραμπέρης, υπαρχηγός του κ. Βελόπουλου στον περιφερειακό συνδυασμό με σύνθημα –άκουσον, άκουσον!- «καθαρές λύσεις, καθαρά χέρια», κατηγορούμενος ως επικεφαλής μεγάλης εγκληματικής οργάνωσης τοκογλυφίας και εκβιασμών στη Θεσσαλονίκη, φέρεται να έχει κερδίσει δύο χιλιάδες διακόσια δελτία του ΟΠΑΠ! Ορισμένα απ’ αυτά τα κέρδισε παίζοντας ταυτόχρονα, την ίδια μέρα, σε δέκα-δεκαπέντε διαφορετικές πόλεις της Ελλάδας! Πώς γίνεται αυτό; 
Δηλαδή κάποιοι που έχουν κερδίσει χρήματα με παράνομο τρόπο -τοκογλυφίες, εκβιασμοί, εμπόριο λευκής σαρκός, ναρκωτικά, «προστασίες»- αγοράζουν ένα δελτίο του ΟΠΑΠ από κυκλώματα, στα οποία μετέχουν υπάλληλοι του ΟΠΑΠ ή επίορκοι συνεργάτες του ΟΠΑΠ, με τη δέουσα προμήθεια, κι έτσι εμφανίζονται ότι αυτά που έχουν κερδίσει από εγκληματικές δραστηριότητες τα κέρδισαν ως πολύ τυχεροί άνθρωποι, παίζοντας στα παιχνίδια του ΟΠΑΠ. Αυτό το πιστοποιούν δικογραφίες που ξεκινούν από το 2005. Το πιστοποιεί με έκθεσή της η Αρχή για την Καταπολέμηση Ξεπλύματος Μαύρου Χρήματος. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Ολοκληρώνω με το εξής, κύριε Πρόεδρε. Χρόνια τώρα προτείνουμε να καταργηθεί η ανωνυμία του δελτίου του ΟΠΑΠ, να υπάρχει το επώνυμο δελτίο, και για τα μικρά παιχνίδια η κάρτα του παίκτη, όπως ισχύει νομοθετικά για τα τυχερά παιχνίδια. Γιατί δεν το κάνετε;","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"100591"," Κύριε Παπαδημούλη, μιλάτε ήδη τέσσερα λεπτά. Θα πείτε τα υπόλοιπα στη δευτερολογία σας. 
Το λόγο έχει ο Υφυπουργός Πολιτισμού και Τουρισμού κ. Αλιβιζάτος.
ΠΕΤΡΟΣ –","Î‘Ï€Î¿ÏƒÏ„Î¿Î»Î±Ï„Î¿Ï‚ Î’Î±ÏŠÏ„ÏƒÎ·Ï‚",34
"100592"," Ευχαριστώ πολύ, κύριε Πρόεδρε. Ευχαριστώ κι εσάς, κύριε Βουλευτά, για την ερώτησή σας. 
Μπορεί να είμαι ολίγων εβδομάδων, αλλά κάνω το καθήκον μου. Δεν γνωρίζω τις ανακοινώσεις σας, που αναφέρατε. Όμως μου εζητήθη να απαντήσω στην ερώτησή σας. 
Και επειδή αναφέρατε ότι είμαι Υφυπουργός ολίγων εβδομάδων, φαντάζομαι ότι θα έχω την κατανόηση σας εάν σε ορισμένα σημεία δεν καταφέρω να απαντήσω ικανοποιητικά, διότι οι γνώσεις σας στο θέμα αυτό, απ’ ότι έμαθα, είναι τεράστιες και ασχολείστε πάρα πολύ καιρό με το θέμα αυτό.
Ο ΟΠΑΠ, όπως ξέρετε, αποτελεί μια εισηγμένη ανώνυμη εταιρεία στην οποία το ελληνικό δημόσιο έχει μεν σημαντικό πακέτο μετοχών αλλά δεν μπορεί να λαβαίνει τις αποφάσεις με τον τρόπο που υπαινίσσεστε, δηλαδή μόνο με δική του πρωτοβουλία. 
Από το σύνολο των μέχρι σήμερα ενεργειών του ΟΠΑΠ προκύπτει ότι ο οργανισμός κινείται προς τη σωστή κατεύθυνση, ώστε να ελαχιστοποιηθεί ακόμα περισσότερο ο κίνδυνος εμφανίσεων φαινομένων σαν και αυτά τα οποία περιγράψατε. 
Παράλληλα, όμως, οι κινήσεις του οργανισμού γίνονται με τρόπο που αποβλέπει στο να προστατεύει και τα συμφέροντα του δημοσίου, κυρίως αυτήν τη στιγμή έτσι όπως είναι το μετοχικό κεφάλαιο, αποφεύγοντας να θεσπίσει υπέρμετρους περιορισμούς ή διαδικασίες, που θα έχουν σαν κύριο αποτέλεσμα την αποθάρρυνση των μικροπαικτών, που αποτελούν και τον κύριο όγκο της συμμετοχής στα παιχνίδια.
(Στο σημείο αυτό κτυπάει το προειδοποιητικό κουδούνι λήξεως του χρόνου ομιλίας του κυρίου Υφυπουργού)
Είναι κοινά παραδεκτό ότι το πλαίσιο λειτουργίας του ΟΠΑΠ έχει μεταξύ άλλων σαν στόχο να κατευθύνει τους εν δυνάμει παίκτες στα νόμιμα τυχερά παιχνίδια αποτρέποντας με τον τρόπο αυτό τη διόγκωση του παράνομου τζόγου, ο οποίος διεξάγεται μέσα σε ένα νόμιμο πλαίσιο και δεν διαθέτει απαραίτητες δικλείδες ασφαλείας. 
Η άκριτη και χωρίς πλήρη μελέτη υιοθέτηση του θεσμού των επωνύμων δελτίων, ο οποίος μάλιστα δεν προκύπτει ότι επιβάλλεται από την κοινοτική νομοθεσία, είναι δυνατόν να οδηγήσει παίκτες στον παράνομο τζόγο, με τις γνωστές σε όλους συνέπειες και πάνω από όλα τη διπλή ζημιά του δημοσίου.
Για μένα περισσότερο μετράνε οι συνέπειες, οι οποίες θα βγουν από τον τζόγο, ο οποίος είναι παράνομος.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υφυπουργού)
Κύριε Πρόεδρε, θα μου δώσετε ένα λεπτό, πριν τη δευτερολογία μου.
Ως εκ τούτου, ο ΟΠΑΠ προχώρησε τα τελευταία δύο χρόνια και μην μπορώντας να ονομαστικοποιήσει όλα τα δελτία, σταδιακά κατέβαινε και έχει τεθεί, όπως ξέρετε, ένα όριο χιλίων πεντακοσίων ευρώ, όπου εκεί τα δελτία είναι ονομαστικά. Πιο κάτω, εκτός από τους λόγους που σας ανέφερα, είναι και πρακτικά αδύνατον. Γνωρίζετε –εγώ δεν γνωρίζω- τα συλλογικά στοιχήματα, κ.λπ., όπου τα κανονίζουν τα πρακτορεία. Εκεί μπαίνουν πάρα πολλοί παίκτες με είκοσι, τριάντα ευρώ και εκεί είναι φύση και θέση αδύνατον να γίνει ονομαστικοποίηση.
Από εκεί και πέρα -και όπως θα ακούσετε και στη δευτερολογία μου- τα μέτρα είναι τέτοια, κύριε Βουλευτά, τα οποία το κατά δυνατόν διασφαλίζουν τη συλλογή πλούτου από παράνομες δραστηριότητες και τη διοχέτευση του πλούτου σε παράνομες δραστηριότητες.
Μιλήσατε για την «Κάρτα του παίκτη». Ναι, ήδη ο ΟΠΑΠ τελειώνει, η μελέτη είναι έτοιμη, οι αποφάσεις σχεδόν υπογεγραμμένες για να καθιερωθεί η «Κάρτα του παίκτη». Εδώ, όμως, θέλω να κάνω μια υπενθύμιση. Η «Κάρτα του παίκτη», που ισχύει και στις χώρες της Ευρώπης, δεν είναι υποχρεωτική. Σε καμμία χώρα της Ευρώπης, όπου υπάρχει η «Κάρτα του παίκτη», δεν είναι υποχρεωτική.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υφυπουργού)","ΠΑΥΛΟΣ ΑΛΙΒΙΖΑΤΟΣ",17
"100593"," Κύριε Υπουργέ, συνεχίστε στη δευτερολογία σας.","Î‘Ï€Î¿ÏƒÏ„Î¿Î»Î±Ï„Î¿Ï‚ Î’Î±ÏŠÏ„ÏƒÎ·Ï‚",34
"100594"," Τελειώνω, κύριε Πρόεδρε, με μία φράση και θα συνεχίσω μετά στη δευτερολογία μου στις άλλες σας επισημάνσεις.
Η «Κάρτα του παίκτη», όπως καταλαβαίνετε είναι κάτι το οποίο φαίνεται καλό, αλλά και αυτό θα συμβάλλει στη μείωση των παικτών και στη διοχέτευση τους στα παράνομα στοιχήματα.
Ευχαριστώ πολύ, κύριε Πρόεδρε.","ΠΕΤΡΟΣ ΑΛΕΒΙΖΑΤΟΣ",16
"100595"," Ευχαριστούμε πολύ τον Υπουργό κ. Αλιβιζάτο. 
Ο συνάδελφος Βουλευτής του ΣΥΡΙΖΑ κ. Δημήτριος Παπαδημούλης έχει το λόγο για τρία λεπτά.","Î‘Ï€Î¿ÏƒÏ„Î¿Î»Î±Ï„Î¿Ï‚ Î’Î±ÏŠÏ„ÏƒÎ·Ï‚",34
"100596"," Κύριε Υφυπουργέ, εσείς εδώ δεν εκπροσωπείτε τον ΟΠΑΠ. Εκπροσωπείτε μια κυβέρνηση που πήρε ψήφο εμπιστοσύνης από περίπου διακόσιους εξήντα Βουλευτές, ταγμένη να υπηρετεί το δημόσιο συμφέρον. Το ερώτημα είναι αν το κάνετε σωστά ή όχι. 
Το 2005 μεγαλέμπορος ναρκωτικών ομολόγησε ότι ξέπλενε τα χρήματα μέσω κερδισμένων δελτίων του ΟΠΑΠ. Το 2007 δημόσιος λειτουργός που ήταν αρμόδιος για να ελέγχει τα τυχερά παίγνια και βρέθηκε με πάρα πολλά λεφτά στους λογαριασμούς του τα δικαιολόγησε με κερδισμένα λαχεία του ΟΠΑΠ. Το 2009 τεράστιο κύκλωμα πορνείας αποκαλύφθηκε ότι ξέπλενε χρήματα μέσω δελτίων του ΟΠΑΠ. Το 2011 κλώνοι της γεωργιανής και της ρώσικης μαφίας κέρδιζαν στον ΟΠΑΠ. Το 2011-2012 ο υπαρχηγός του κ. Βελόπουλου στο συνδυασμό «Καθαρά Χέρια» κέρδισε δύο χιλιάδες διακόσια δελτία του ΟΠΑΠ. 
Το ερώτημα, λοιπόν, που τίθεται είναι το εξής: Όλα αυτά τα χρόνια σε αυτούς τους –εντός εισαγωγικών- «υπερτυχερούς» έγινε κανένας φορολογικός έλεγχος, για να δούμε πώς τα μαγειρεύουν; Όλα αυτά τα χρόνια η κυβέρνηση ή έστω η διορισμένη από τις κυβερνήσεις διοίκηση του ΟΠΑΠ έκανε κανέναν έλεγχο, για να δει αν υπάρχουν επίορκοι υπάλληλοι ή συνεργάτες του ΟΠΑΠ που μετέχουν –με το αζημίωτο- σε αυτή την κομπίνα;
Πόσες κυρώσεις έχουν επιβληθεί, κύριε Αλιβιζάτο; Πόσοι έλεγχοι έχουν γίνει; Μην μου λέτε ότι δεν είναι υποχρεωτικό από την κοινοτική νομοθεσία. Σας ρωτώ: Όταν υπάρχει αποδεδειγμένη αυτή η κομπίνα, η οποία δεν είναι μόνο ξέπλυμα μαύρου χρήματος, είναι και μεγάλη φοροδιαφυγή, είναι στήριξη στο έγκλημα –και έχει κάθε συμφέρον η Κυβέρνηση να καταπολεμήσει το έγκλημα, να αντλήσει έσοδα, να τιμωρήσει τους επίορκους- γιατί δεν το κάνετε; Εσείς κάνετε μόνο τα υποχρεωτικά; Αυτά που συμφέρουν το δημόσιο γιατί δεν τα κάνετε; 
Το 2011, λοιπόν, καθιερώθηκε για τα τυχερά παιχνίδια μέσω ίντερνετ η κάρτα παίχτη υποχρεωτικά, για να προστατεύσει το δημόσιο συμφέρον, το νοικοκυριό, το γονιό από την παρεκτροπή. Σας ερωτώ, λοιπόν: Γιατί δεν κατοχυρώνεται η κάρτα παίχτη και το επώνυμο δελτίο και στον ΟΠΑΠ; Για να μην μειωθούν τα έσοδα; Προτιμάτε να κάνουν πάρτι οι Καραμπέρηδες, οι μαφιόζοι, οι νονοί παρέα με τους επίορκους, για να μην μειωθούν λίγο τα έσοδα του ΟΠΑΠ; Μα, αυτή είναι η δουλειά της Κυβέρνησης ή να αυξήσει τα έσοδα, να καταπολεμήσει το έγκλημα και τη φοροδιαφυγή; Να γιατί σας λέω –φιλότιμος είστε που ήλθατε- ότι έπρεπε να έλθει στη θέση σας ο κρυπτόμενος κ. Γερουλάνος.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"100597"," Ευχαριστούμε πολύ. 
Ο Υφυπουργός Πολιτισμού και Τουρισμού κ. Αλιβιζάτος έχει το λόγο για τρία λεπτά, για να ολοκληρώσει τη συζήτηση αυτής της επίκαιρης ερώτησης.","Î‘Ï€Î¿ÏƒÏ„Î¿Î»Î±Ï„Î¿Ï‚ Î’Î±ÏŠÏ„ÏƒÎ·Ï‚",34
"100598"," Ευχαριστώ, κύριε Πρόεδρε. 
Κύριε Παπαδημούλη, επιτρέψτε μου να διαφωνήσω. Κατ’ αρχάς, δεν δέχομαι το χαρακτηρισμό «κρυπτόμενος» για τον Υπουργό Πολιτισμού και Τουρισμού. Για το ότι είμαι εγώ εδώ αντί του κυρίου Υπουργού –εφόσον σας είπαν ότι εκείνος έπρεπε να απαντήσει-, υπάρχουν ορισμένοι λόγοι ιδιωτικοί, για τους οποίους ο κ. Γερουλάνος δεν παρίσταται. Νομίζω ότι η παρουσία μου εδώ πέρα –όσο μπορώ να σας απαντήσω- για την ώρα είναι αρκετή. 
Διαφωνώ όμως και σε ένα άλλο πράγμα, κύριε Παπαδημούλη. Το κράτος δεν ενδιαφέρεται μόνο για το πόσα θα χάσει. Σας επεσήμανα ένα σημείο, το οποίο παρήλθατε. Ξέρετε –και το ξέρετε πάρα πολύ καλά- τι θα πει παράνομο στοίχημα. Όλοι αυτοί που είναι κάτω από τα 1.500 ευρώ, αν είναι ονοματοποιημένο, θα πάνε στο παράνομο στοίχημα, δηλαδή όλοι αυτοί που μας αναφέρατε θα δεκαπλασιαστούν. 
Και να σας πω κάτι; Από το 2007 μέχρι σήμερα που μας λέτε, ξέρετε ο ίδιος από προηγούμενες ερωτήσεις σας το τι έχει γίνει. Σας είπα εγώ για τα 1500, σας είπα για την κάρτα η οποία είναι έτοιμη. 
Μιλάτε για το ΣΔΟΕ. Εγώ σας καταθέτω έγγραφα του ΣΔΟΕ στα οποία βεβαιώνεται ότι ήδη το ΣΔΟΕ εδώ και καιρό –και αυτό είναι μέτρο προστασίας- κάθε μήνα παίρνει όλες τις καταστάσεις αυτών που κέρδισαν και αποφασίζει για το πού θα κάνει έλεγχο.
(Στο σημείο αυτό ο Υφυπουργός Πολιτισμού και Τουρισμού κ. Πέτρος–Παύλος Αλιβιζάτος καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Μιλάτε για υπαλλήλους. Λυπάμαι, κύριε Παπαδημούλη. Δεν μπορούμε να μιλάμε έτσι για ανθρώπους χωρίς αποδείξεις, χωρίς δικαστικές αποφάσεις επειδή είναι περιρρέουσα η φήμη. 
Εγώ θα σας πω ένα πράγμα. Ο ΟΠΑΠ, κύριε Παπαδημούλη, κάνει συνέχεια ελέγχους. Ξέρετε μέχρι πού φτάνει; Το ξέρετε. Εάν ένα πρακτορείο συλληφθεί να έχει μέσα ανηλίκους, έναν ανήλικο, ο ΟΠΑΠ το κλείνει. Εάν παρατηρείται ότι ένα πρακτορείο –και είναι ελάχιστα αυτά, κύριε Παπαδημούλη- δεν τηρεί τους κανονισμούς και τους όρους της άδειας, κλείνει. Άρα, βλέπετε ότι η Κυβέρνηση ή οι κυβερνήσεις, ο ΟΠΑΠ παίρνει μέτρα συνέχεια για να το περιορίσει αυτό το οποίο ορθώς αναφέρατε. 
Μην τα ισοπεδώνουμε, όμως, όλα. Με συγχωρείτε που χρησιμοποιώ τέτοια λέξη. Δεν είναι του χαρακτήρος μου. Δεχθείτε, όμως, ότι και ο ΟΠΑΠ και εμείς στο Υπουργείο Πολιτισμού κάνουμε τεράστιες προσπάθειες για να βρούμε τη λύση. Ξέρετε ότι δεν υπάρχει ολοκληρωτική λύση, κύριε Παπαδημούλη. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υφυπουργού)
Θα μπορούσα εάν είχα την ανοχή του Προέδρου, που δεν θα την έχω…","ΠΕΤΡΟΣ-ΠΑΥΛΟΣ ΑΛΙΒΙΖΑΤΟΣ",17
"100599"," Όχι, δεν την έχετε παρά την ευγένεια που σας διακρίνει.
ΠΕΤΡΟΣ –","Î‘Ï€Î¿ÏƒÏ„Î¿Î»Î±Ï„Î¿Ï‚ Î’Î±ÏŠÏ„ÏƒÎ·Ï‚",34
"100600"," Αν είχα, λοιπόν, την ανοχή του Προέδρου θα μπορούσα να μιλάω για ώρα και να σας λέω ένα κάρο πράγματα που μου έστειλαν εδώ. Δεν θα το κάνω.
Πάντως να σας διαβεβαιώσω ότι η προσπάθεια είναι τεραστία και τα αποτελέσματα έχουν ήδη αρχίσει να φαίνονται. 
Ευχαριστώ, κύριε Πρόεδρε.","ΠΑΥΛΟΣ ΑΛΙΒΙΖΑΤΟΣ",17
"100601"," Σας ευχαριστούμε πάρα πολύ, κύριε Υπουργέ.
Το λόγο έχει ο Πρόεδρος και Αρχηγός της Κοινοβουλευτικής Ομάδας του ΛΑΟΣ, κ. Γεώργιος Καρατζαφέρης για πέντε λεπτά.","Î‘Ï€Î¿ÏƒÏ„Î¿Î»Î±Ï„Î¿Ï‚ Î’Î±ÏŠÏ„ÏƒÎ·Ï‚",34
"100602"," Κύριε Πρόεδρε, για άλλη μια φορά γίναμε μάρτυρες μίας σπέκουλας, την οποία επιχειρεί η Αριστερά. «Ο υπαρχηγός του κ. Βελόπουλου!» . Τι ωραία που ακούγεται! « Ο εγκληματίας, μαφιόζος, υπαρχηγός του Βελόπουλου». Τώρα βέβαια αν βάλω όμοιες υποθέσεις εις τον λόγο μου, πολλοί θα πρέπει να πάνε να κρυφτούν.
 Υποχρεούμαι, όμως, να διευκρινίσω ορισμένα πράγματα. Όταν έγινε η επιλογή των υποψηφίων εμείς ζητήσαμε, όπως υποχρεούμαστε από τη συνείδησή μας, ποινικό μητρώο. Μας ήρθε, λοιπόν, λευκό ποινικό μητρώο! Εάν, λοιπόν, η πολιτεία δεν είχε ψάξει αυτόν τον κύριο και είχε λευκό ποινικό μητρώο μέχρι εκείνη την ώρα, δεν ευθυνόμαστε εμείς.
Επειδή δεν ήταν μέλος του κόμματος, μέλος άλλου κόμματος, ζητήσαμε συστάσεις. Μας ήρθαν συστάσεις από μία σειρά ευυπολήπτων πολιτικών της Θεσσαλονίκης. Επειδή δεν ξέραμε το πρόσωπο -ήταν γνωστό όνομα της Θεσσαλονίκης- υπήρξε και η παρέμβαση δημοσιογράφου-εκδότη εφημερίδων της Θεσσαλονίκης αλλά και πανελλήνιας κυκλοφορίας, ο οποίος μας είπε τα καλύτερα. Μια σειρά γνωστότατων καλλιτεχνών μας είπαν τα καλύτερα. 
Για ποιο λόγο θα τον αποκλείαμε εμείς; Ξέραμε εν συνεχεία ότι αυτός θα βγει παλιάνθρωπος; Είναι δυνατόν; Από πού απορρέει αυτή η λογική; Η Αριστερά κάποτε είχε χρήσιμα επιχειρήματα. Εξαντλήθηκαν και έφτασαν στην αθλιότητα; «Ο υπαρχηγός του Βελόπουλου»; Ξεκάθαρα, δεν είναι μέλος του κόμματος μας. Ήταν συνεργαζόμενος. Στα ψηφοδέλτια των κομμάτων ενίοτε συμβαίνει. Πού ξέρεις τι θα προκύψει αύριο;
Έρχεται ο άλλος με συστάσεις, με τα καλύτερα των καλυτέρων και σου αποδεικνύεται εκ των υστέρων ότι έχει κάποιες δοσοληψίες σοβαρότατες με το δημόσιο. Τι φταίει η επιλογή του κ. Βελόπουλου, επιτέλους; Επειδή έχει μία σεμνότητα ο Βουλευτής και δεν έρχεται να σας αντιμετωπίσει με αυτήν την επιχειρούμενη, κλιμακούμενη χυδαιότητα από ακραία φύλλα της Δεξιάς;
Μου κάνει, μάλιστα, εντύπωση πως η επιχειρηματολογία της Αριστεράς συμβαδίζει με τα ακραία φύλλα της Δεξιάς. Επιτέλους, λίγη σοβαρότητα δεν βλάπτει.
(Χειροκροτήματα από την πτέρυγα του Λαϊκού Ορθόδοξου Συναγερμού)","ΓΕΩΡΓΙΟΣ ΚΑΡΑΤΖΑΦΕΡΗΣ",197
"100603"," Ευχαριστούμε, κύριε Καρατζαφέρη.
Ακολουθεί η πέμπτη με αριθμό 469/31-1-2012 επίκαιρη ερώτηση πρώτου κύκλου του Βουλευτή του Κομμουνιστικού Κόμματος Ελλάδας κ. Χαράλαμπου Χαραλάμπους προς τους Υπουργούς Ανάπτυξης, Ανταγωνιστικότητας και Ναυτιλίας και Αγροτικής Ανάπτυξης και Τροφίμων, σχετικά με την εγκατάσταση μονάδας ιχθυοκαλλιέργειας στις βορειοανατολικές ακτές της Κέρκυρας και τις συνέπειές της στο νησί. 
Κύριε συνάδελφε, αναπτύξτε, παρακαλώ, την επίκαιρη ερώτησή σας για δύο λεπτά.","Î‘Ï€Î¿ÏƒÏ„Î¿Î»Î±Ï„Î¿Ï‚ Î’Î±ÏŠÏ„ÏƒÎ·Ï‚",34
"100604"," Ευχαριστώ, κύριε Πρόεδρε.
Κύριε Υφυπουργέ, αν η Κέρκυρα δικαίως αποκαλείται η ναυαρχίδα του τουρισμού στη χώρα μας, άλλο τόσο δίκαια η βορειοανατολική Κέρκυρα αποκαλείται η μηχανή αυτής της ναυαρχίδας. Είναι η πιο αναπτυγμένη τουριστικά περιοχή της Κέρκυρας. Είναι μια περιοχή απείρου φυσικού κάλλους, διαθέτει στην περιοχή το μοναδικό σε όλη την Ελλάδα δασικό σύμπλεγμα, οικοσύστημα του Ερημίτη, που διαθέτει τρεις λίμνες, του ακρωτηρίου Μπάρμπαρος, όπου υπάρχουν σπηλιές για αγριοπερίστερα και της νησίδας Περιστερές ή Καπαρέλι, πάνω στο οποίο υπάρχει ένα διατηρητέο μνημείο-φάρος. 
Σ’ αυτήν, λοιπόν, την περιοχή ουσιαστικά επιχειρείται ένα έγκλημα, το οποίο ακουμπά και τα όρια του ποινικού δικαίου. Ονομάζουν μετεγκατάσταση μιας μονάδας ιχθυοκαλλιέργειας από τη νότια Κέρκυρα, ανύπαρκτης -μόνο στα χαρτιά πιθανώς να υπάρχει μία άδεια, αλλά ουδέποτε υπήρξε στο Μπούγκαρι, που είναι, όπως σας είπα, στη νότια Κέρκυρα μονάδα ιχθυοκαλλιέργειας- στο νησάκι, στο Καπαρέλι, μέσα σε ζώνη «Natura», και –όπως είπα- σε μία περιοχή απείρου κάλλους.
Είναι μία ενέργεια που δικαίως ξεσήκωσε τους κατοίκους όλης της βόρειας Κέρκυρας και όχι μόνο. Υπάρχουν ομόφωνα ψηφίσματα και αποφάσεις και του Δήμου της Κέρκυρας και του περιφερειακού συμβουλίου, γιατί το να εγκατασταθεί εκεί μία ιχθυοκαλλιέργεια, που με υπουργικές αποφάσεις χαρακτηρίζεται σαν μορφή βιομηχανίας άλφα, δηλαδή σαν μια βιομηχανία που επηρεάζει σε πολύ μεγάλο βαθμό δυσμενώς το περιβάλλον, επηρεάζει την οικονομία, επηρεάζει την υγεία των κατοίκων, επηρεάζει δυσμενώς την παράκτια αλιεία και ων ουκ έστιν αριθμός.
Εμείς ζητούμε άμεσα από την Κυβέρνηση, να πάρει πίσω όσες αποφάσεις έχουν βγει είτε από διορισμένους είτε από εκλεγμένους τοπικούς άρχοντες -μάλλον μόνο από διορισμένους ουσιαστικά- με τις οποίες δόθηκαν αυτές οι άδειες, που, επαναλαμβάνω, κύριε Υφυπουργέ, ακουμπούν και τα όρια του ποινικού δικαίου. Έχει τόσο ξεσαλώσει ο επιχειρηματίας εκεί στην περιοχή, που έφτασε στο σημείο να στέλνει και εξώδικα σε δημοτικούς συμβούλους για τις τοποθετήσεις τους μέσα στο δημοτικό συμβούλιο. Εκεί, δηλαδή, που «μας χρωστούσαν, μας ζητάνε και το βόδι».
Ευχαριστώ.","ΧΑΡΑΛΑΜΠΟΣ ΧΑΡΑΛΑΜΠΟΥΣ",541
"100605"," Ευχαριστούμε πολύ το συνάδελφο κ. Χαράλαμπο Χαραλάμπους από το Κομμουνιστικό Κόμμα Ελλάδας. 
Ο Υφυπουργός Ανάπτυξης, Ανταγωνιστικότητας και Ναυτιλίας κ. Άδωνις Γεωργιάδης έχει το λόγο για να απαντήσει στην επίκαιρη ερώτηση του κυρίου συναδέλφου.
Κύριε Υπουργέ, έχετε το λόγο.","Î‘Ï€Î¿ÏƒÏ„Î¿Î»Î±Ï„Î¿Ï‚ Î’Î±ÏŠÏ„ÏƒÎ·Ï‚",34
"100606"," Ευχαριστώ πάρα πολύ, κύριε Πρόεδρε. 
Αγαπητέ κύριε συνάδελφε, η αλήθεια είναι ότι εγώ δεν είχα προλάβει να ασχοληθώ με αυτό το θέμα, παρά μόνο αφ’ ότου επικοινώνησε μαζί μου ο κύριος Περιφερειάρχης Ιονίων Νήσων, μεταφέροντάς μου τη σφοδρά διαμαρτυρία των τοπικών φορέων και ορισμένων κατοίκων για όλη αυτήν την ιστορία, η οποία έχει ξεκινήσει, φυσικά, πολύ προ εμού και μου ζήτησε να ακυρώσω τη σχετική αδειοδότηση που είχε εκδοθεί. 
Πριν σας εξηγήσω –φαντάζομαι το γνωρίζετε- ότι δεν έχω καμμία δυνατότητα να την ακυρώσω -και μάλιστα αν το έκανα, θα έπρεπε να θέσω σε κίνδυνο τα συμφέροντα των Ελλήνων φορολογουμένων με τη διεκδίκηση εκ μέρους της εταιρείας τεραστίων αποζημιώσεων- θα πρέπει να σας πω ότι μάλλον ή οι υπηρεσίες μου ψεύδονται σε αυτά που μου έχουν δώσει ή εσείς δεν είστε καλά πληροφορημένος. 
Γι’ αυτό, ας πάρουμε το πράγμα από την αρχή. Η συγκεκριμένη εταιρεία, οι «Ιχθυοκαλλιέργειες Κέρκυρας ΑΕ», εταιρεία της οποίας οι μέτοχοι είναι μόνιμοι κάτοικοι Κερκύρας, έχουν και αυτοί δηλαδή δικαιώματα, ήρθε και έκανε μία αίτηση στις 10/3/1999 –το 1999, κύριοι συνάδελφοι!- όπου ζήτησε την επέκταση της δραστηριότητάς της. 
Θέλω να ξεκαθαρίσω ότι ο τομέας των ιχθυοκαλλιεργειών είναι ένας από τους μεγαλύτερους και σημαντικότερους εξαγωγικούς τομείς της ελληνικής οικονομίας. Είναι εδώ ο κ. Αστέριος Ροντούλης και πρέπει να πω στο συνάδελφό μου κύριο Υφυπουργό ότι οι ιχθυοκαλλιέργειες αποτελούν το μεγαλύτερο τομέα εξαγωγών της αγροτικής παραγωγής της χώρας μας -εννοώ της ευρύτερης έννοιας- της πρωτογενούς παραγωγής. Είναι η αιχμή του δόρατος των ελληνικών εξαγωγών στο συγκεκριμένο τομέα. 
Ήρθε, λοιπόν, η εταιρεία στις 10/3/1999 και έκανε μία αίτηση. Το κράτος μας -εμείς, δηλαδή, όχι εγώ- είπε «δεν μπορούμε να σου δώσουμε άδεια εκεί που ζητάς, σου προτείνουμε έναν άλλο χώρο, γιατί εκεί που ζητάς, θα υπάρξουν αντιδράσεις». Πράγματι, ξεκίνησε η μελέτη από την εταιρεία κατόπιν υποδείξεως του κράτους για έναν άλλο χώρο και συγκεκριμένα στη θέση Βαθύ Δήμου Κασσωπαίων στα βόρεια του Όρμου Μπούκαρη. Το λέω για εσάς που είστε από την περιοχή. Ξεκίνησαν οι διαδικασίες μισθώσεως κατόπιν υποδείξεως του κράτους στο φορέα. Μόλις ξεκίνησαν οι διαδικασίες, ξεκίνησαν και οι τοπικοί φορείς να αντιδρούν –καλή ώρα όπως τώρα- φώναζαν, δεν ήθελαν. Είπε το κράτος «κάναμε λάθος, κακώς υποδείξαμε εκεί, αν γίνεται, να πάει η εταιρεία κάπου αλλού». Πράγματι, η επιχείρηση μετέφερε το αίτημά της και είπε «δεν θέλω να έχω σύγκρουση με τους κατοίκους». Και μετά από πολύ καιρό –προσέξτε πόσα χρόνια, το 1999 ξεκινάει, ξεκινάει δηλαδή επί εποχής Σημίτη- φθάνει να πάρει την περιβαλλοντική άδεια στις 10/11/2008 επί εποχής Καραμανλή. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υφυπουργού)
Κλείνω αμέσως, κύριε Πρόεδρε. 
Στις 10/11/2008, λοιπόν, έρχεται η Διεύθυνση Περιβάλλοντος, Χωροταξίας της Περιφέρειας και εκδίδει θετική γνώμη και λέει «ναι, σε αυτήν τη νέα περιοχή στα βορειοανατολικά της Νήσου Περιστέρια Δήμου Κασσωπαίων δεν έχω αντίρρηση να γίνει αυτή η επένδυση». Βάσει τώρα αυτής της θετικής γνώμης –επαναλαμβάνω ότι ξεκίνησε από το 1999 με τρίτη αλλαγή θέσης- στις 10/11/2008 έρχεται η περιφέρεια και λέει «εκεί να το πας, συμφωνώ» και γίνεται μισθωτήριο στις 12/2/2008, στο οποίο πληρώνει και ενοίκιο η εταιρεία. Περιμένει τώρα την έκδοση σχετικών διαδικασιών από το κράτος. Αφού, λοιπόν, το κράτος δίνει με τη σειρά, με όλες τις ενδιάμεσες βαθμίδες που έχει, όλες τις σχετικές άδειες, φθάνουμε στις νέες διαμαρτυρίες των κατοίκων. 
Εγώ σέβομαι πάντα τις διαμαρτυρίες και εκτιμώ ότι είναι ορθές. Πρέπει, όμως, να καταλάβουμε ότι αν θέλουμε να έχουμε και επενδύσεις και αφού δεν σας αρέσει και η τρόικα και δεν σας αρέσουν και τα μέτρα και δεν σας αρέσουν όλα αυτά, πρέπει με κάποιο τρόπο στη χώρα να βγαίνουν και λεφτά. Δεν μπορούμε, λοιπόν, σε μία εταιρεία που ξεκινάει να κάνει μία επένδυση το 1999, που της υποδεικνύουμε τρεις αλλαγές θέσεως -εμείς, το κράτος- που έχει τη θετική γνώμη των φορέων στην αρχή για να πάει εκεί πέρα και παίρνει όλα τα χαρτιά, να ερχόμαστε μετά εκ των υστέρων και να λέμε ξανά -αφού έχει κάνει όλες τις διαδικασίες, έχει κάνει όλες τις περιβαλλοντικές μελέτες και έχει όλες τις άδειες- «τώρα αντιδρούν πάλι οι κάτοικοι και εδώ σταματάμε». Κάποτε πρέπει να αποφασίσουμε πού θα γίνεται και κάποια επένδυση.
Τα υπόλοιπα θα τα αναλύσω στη δευτερολογία μου.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"100607"," Ευχαριστούμε τον κ. Γεωργιάδη.
Το λόγο έχει ο κ. Χαραλάμπους.","Î‘Ï€Î¿ÏƒÏ„Î¿Î»Î±Ï„Î¿Ï‚ Î’Î±ÏŠÏ„ÏƒÎ·Ï‚",34
"100608"," Κύριε Υφυπουργέ, τα έχετε τόσο μπλεγμένα, είπατε τόσες ανακρίβειες στην πρωτολογία σας που, πραγματικά, συγχωρείστε και από μένα όταν λέτε ότι πιθανόν εγώ, ένας Βουλευτής της περιοχής, μπορεί να μην είμαι καλά ενημερωμένος. Είχα πάρα πολλά να πω στη δευτερολογία μου, αλλά δυστυχώς είμαι αναγκασμένος να επανορθώσω όλες τις ανακρίβειες που είπατε.
Πρώτον, δεν υπάρχουν Κερκυραίοι μέτοχοι, όπως αφήσατε να εννοηθεί, στην ήδη υπάρχουσα ιχθυοκαλλιέργεια που είναι εγκατεστημένη στην περιοχή στο Βαθύ της Κασσιόπης. Είπατε ότι εκεί υπήρχαν αντιδράσεις κ.λπ. Ιδιοκτήτης είναι ένας κύριος Παπαδόπουλος. Όχι μόνο υπάρχει εκεί εγκατεστημένη μονάδα αλλά «στη ζούλα», πέντε μέρες πριν παραδώσει ο διορισμένος περιφερειάρχης του ΠΑΣΟΚ, τούς υπέγραψε και διπλασίασαν τη δύναμή τους. Από εκατόν πενήντα χιλιάδες τόνους τσιπούρας και λαυρακιού το χρόνο τα έκαναν τριακόσιες χιλιάδες.
Θα κάνω μία παρένθεση για να σας πω ότι υπάρχουν επιστημονικές μελέτες που λένε ότι για μία μονάδα ιχθυοκαλλιέργειας παραγωγής εκατό τόνων το χρόνο, παράγονται τόσα λύματα όσα παράγονται από μία πόλη περίπου εφτά χιλιάδων κατοίκων. Με τριακόσιους χιλιάδες τόνους ουσιαστικά μολύνεται η περιοχή με λύματα μιας πόλης είκοσι ενός χιλιάδων κατοίκων.
Δεύτερον, ούτε καν σημειώσατε ότι έγιναν πράγματα τα οποία αγγίζουν τον κοινό Ποινικό Κώδικα, όταν ονομάζουν μετεγκατάσταση μιας ιχθυοκαλλιέργειας-φάντασμα, μιας ιχθυοκαλλιέργειας που ουδέποτε υπήρξε, ανύπαρκτης, από τη νότια Κέρκυρα στη Νήσο Καπαρέλι. 
Το κυριότερο, κύριε Υφυπουργέ, στο οποίο βέβαια ελπίζω να σταθείτε στη δευτερολογία σας: Δεν είναι όλες οι αποφάσεις, όπως είπατε, θετικές. Σας είπα ότι υπογράφοντας το διπλασιασμό του τονάζ της παραγωγής της ιχθυοκαλλιέργειας που ήδη υπάρχει στο Βαθύ της Κασσιόπης, την ίδια στιγμή ο διορισμένος περιφερειάρχης τρεις μέρες πριν παραδώσει στον εκλεγμένο, ουσιαστικά υπέγραψε και την μετεγκατάσταση στο Καπαρέλι. Ο διοικητής της αποκεντρωμένης διοίκησης ακύρωσε αυτήν την απόφαση και ήλθε το Υπουργείο και ακύρωσε την ακύρωση της απόφασης του διορισμένου νομάρχη. 
Έτσι γίνονται τα πράγματα σ’ αυτό το καθεστώς που ζούμε, όμως υπάρχει το αντίπαλο δέος που είναι οι κινητοποιήσεις όλων των κατοίκων της Κέρκυρας, γιατί επιτέλους πρέπει να διαλέξετε: Θέλετε τουρισμό ή βιομηχανία στην Κέρκυρα;
Σας ευχαριστώ.","ΧΑΡΑΛΑΜΠΟΣ ΧΑΡΑΛΑΜΠΟΥΣ",541
"100609"," Ευχαριστούμε τον κ. Χαραλάμπους.
Το λόγο έχει ο Υφυπουργός Ανάπτυξης, Ανταγωνιστικότητας και Ναυτιλίας κ. Σπυρίδων-Άδωνις Γεωργιάδης για να δευτερολογήσει.","Î‘Ï€Î¿ÏƒÏ„Î¿Î»Î±Ï„Î¿Ï‚ Î’Î±ÏŠÏ„ÏƒÎ·Ï‚",34
"100610"," Εγώ δεν θα κάτσω να κάνω ανάλυση του μετοχολογίου της εταιρείας. Έτσι έχουν γράψει οι υπηρεσίες, αλλά δεν έχει και μεγάλη σημασία. Δηλαδή αν δεν είναι Κερκυραίοι και είναι Ηπειρώτες, έχει καμμία διαφορά ως προς τα δικαιώματά τους; Δεν καταλαβαίνω αυτήν τη διαφωνία. Προφανώς έχουν δικαιώματα απ’ όποιο μέρος της Ελλάδας κι αν κατάγονται οι μέτοχοι.
Πάμε τώρα στην ουσία. Έχουμε την αίτηση του ’99, έχουμε τη σύμφωνη γνώμη του ’08. Το ’99 είχαμε κυβέρνηση Σημίτη, το ’08 είχαμε κυβέρνηση Καραμανλή, μισθωτήριο το ’08, σύμφωνη γνώμη της περιφέρειας το ’08 και ξεκινάνε ξανά οι αντιδράσεις πριν από ενάμιση χρόνο και έρχεται ο κ. Διαμαντίδης στις 13/5/2011 στην απόφαση που αναφέρετε –που θα καταθέσω για τα Πρακτικά- για τους Κερκυραίους και δίνει την άδεια στην εταιρεία ακριβώς με ποιο σκεπτικό; Με το σκεπτικό ότι αν η εταιρεία μετά απ’ όλα αυτά πάει στα δικαστήρια το ελληνικό δημόσιο, θα μπορεί να διεκδικήσει γιγαντιαίες αποζημιώσεις.
Και όσον αφορά στο ερώτημα σας, αν θέλουμε ιχθυοκαλλιέργειες ή τουρισμό, ρωτάω κι εγώ: Θέλετε να έχουμε πουθενά ιχθυοκαλλιέργειες; Τι λέει το ΚΚΕ; Να έχουμε κάπου ιχθυοκαλλιέργειες ή να τις κόψουμε τελείως; Να μην κάνουμε καμμία; Να απολυθούν όλοι οι εργαζόμενοι στις ιχθυοκαλλιέργειες; Να χρεοκοπήσουμε όλες τις εταιρείες;","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"100611"," Άμα θέλετε και μου δίνει το λόγο ο κύριος Πρόεδρος να σας απαντήσω.","ΧΑΡΑΛΑΜΠΟΣ ΧΑΡΑΛΑΜΠΟΥΣ",541
"100612"," Κύριε Βουλευτά, έχει μεγάλη σημασία να σταματήσουμε στην εποχή που ζούμε τη δημαγωγία.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"100613"," Σταματήστε την τότε.","ΧΑΡΑΛΑΜΠΟΣ ΧΑΡΑΛΑΜΠΟΥΣ",541
"100614"," Κάπου θα γίνονται και ιχθυοκαλλιέργειες. Εδώ, λοιπόν, έχουμε μία υπόθεση όπου επί δώδεκα χρόνια η διοίκηση, το κράτος, δίνει απαντήσεις σε μία εταιρεία και σε έναν επενδυτή και δίνει διαδοχικές άδειες σε διαδοχικά σημεία. Δεν μπορεί να γίνει επένδυση στη χώρα κατ’ αυτόν τον τρόπο. Πρέπει κάποτε να καταλάβουμε ότι ωραία είναι η αντίδραση, αλλά πρέπει να γίνει τελικά και καμμιά δουλειά. 
Και θα κλείσω με αυτό. Είναι κάτι πολύ επίκαιρο. Το διάβασα στην «ΕΣΤΙΑ» προχθές και το καταθέτω στο Σώμα ως ιστορικό κείμενο, κύριε Πρόεδρε, γιατί δυστυχώς όλοι ξέραμε πού πήγαινε η Ελλάδα και με κάτι τέτοιες νοοτροπίες έφτασε η Ελλάδα εδώ που είναι. 
Έγραψε ο Ανδρέας Παπανδρέου στις 12-10-1985: «Δαπανάμε ως κοινωνία πιο πολύ απ’ όσα παράγουμε. Η κατάσταση αυτή μπορεί να συντηρηθεί μόνο με δανεισμό από το εξωτερικό. Μακροχρόνια όμως το επίπεδο δανεισμού από το εξωτερικό δεν μπορεί να διατηρείται σε υψηλά επίπεδα, χωρίς τη σοβαρή μείωση της πιστοληπτικής ικανότητας της χώρας και τελικά χωρίς την απώλεια της οικονομικής ανεξαρτησίας της». Το 1985. Κι από το ’85 συνεχίζουμε με τα ίδια μυαλά. Κι έρχεστε εδώ σήμερα, απλώς για να καλλιεργήσετε δημαγωγία. 
Δώστε μας λύση εσείς. Τρεις φορές αλλάξαμε θέση ως διοίκηση στην εταιρεία. Τι θα πούμε; Να ακυρώσουμε μία απόφαση για να πληρώσει ο Έλληνας φορολογούμενος εκατοντάδες εκατομμύρια ευρώ αποζημίωση; Αυτή είναι η πρόταση του ΚΚΕ; Αυτό θέλετε να κάνουμε;","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"100615"," Μα, δεν ξέρετε τα πράγματα. Συνεχίζετε να λέτε ψέματα.","ΧΑΡΑΛΑΜΠΟΣ ΧΑΡΑΛΑΜΠΟΥΣ",541
"100616"," Αυτό δεν θα το κάνουμε, αγαπητέ κύριε συνάδελφε. Δεν θα το κάνουμε. Αν θέλετε πληρώστε τα από την τσέπη σας. Εγώ δεν θα υπογράψω για να πληρώσει ο Έλληνας φορολογούμενος τόσα εκατομμύρια ευρώ για δεκαπέντε χρόνια αποφάσεις διαδοχικών κυβερνήσεων, διαδοχικών Υπουργών, διαδοχικών αποκεντρωμένων διοικήσεων, διαφορετικών περιφερειαρχών, διαφορετικών αιρετών, διαφορετικών μη αιρετών. Κάποια στιγμή οι υπογραφές του ελληνικού κράτους πρέπει να έχουν και κάποια αξία! 
Ευχαριστώ πολύ.
(Στο σημείο αυτό ο Υφυπουργός Ανάπτυξης, Ανταγωνιστικότητας και Ναυτιλίας κ. Σπυρίδων-Άδωνις Γεωργιάδης καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"100617"," Ευχαριστούμε τον Υφυπουργό Ανάπτυξης, Ανταγωνιστικότητας και Ναυτιλίας κ. Άδωνι Γεωργιάδη. 
Επόμενη είναι η δεύτερη με αριθμό 465/31-1-2012 επίκαιρη ερώτηση δευτέρου κύκλου του Βουλευτή της Νέας Δημοκρατίας κ. Νικολάου Παναγιωτόπουλου προς τον Υπουργό Οικονομικών, σχετικά με την επικείμενη λήξη δανείων ιδιωτικών επιχειρήσεων με εγγύηση του δημοσίου. 
Κύριε συνάδελφε, θα αναπτύξετε για δύο λεπτά την επίκαιρη ερώτησή σας και ο Αναπληρωτής Υπουργός Οικονομικών κ. Φίλιππος Σαχινίδης θα σας απαντήσει.","Î‘Ï€Î¿ÏƒÏ„Î¿Î»Î±Ï„Î¿Ï‚ Î’Î±ÏŠÏ„ÏƒÎ·Ï‚",34
"100618"," Ευχαριστώ, κύριε Πρόεδρε.
Κύριε Υπουργέ, θα ήθελα να στρέψω την προσοχή σας σε ένα ζήτημα που δεν έρχεται ενώπιόν σας πρώτη φορά, πλην όμως αυτήν τη στιγμή τείνει να τεθεί εκτός ελέγχου με επιπτώσεις πολύ σοβαρές τόσο σε δημοσιονομικό επίπεδο -δηλαδή επιβαρύνοντας τα ελλείμματα και το χρέος- όσο και σε επίπεδο πραγματικής οικονομίας με τον κίνδυνο της κατάρρευσης χιλιάδων επιχειρήσεων ανά την επικράτεια. 
Κάνω λόγο για τη ρύθμιση των οφειλών επιχειρήσεων από δανειακές συμβάσεις, που πήραν από τις τράπεζες βεβαίως, με την εγγύηση του δημοσίου. Πρόκειται για δανειακές συμβάσεις εγγυημένες από το δημόσιο για ύψος περίπου 7-8 δισεκατομμυρίων ευρώ, οι οποίες αυτήν τη στιγμή και υπό τις παρούσες συνθήκες έχουν αρχίσει να εμφανίζουν αρρυθμίες ως προς την εκπλήρωσή τους από τις επιχειρήσεις. 
Έχουμε μείωση κύκλου εργασιών και κερδοφορίας, αύξηση ύψους επισφαλειών και χρηματοοικονομικού κόστους, άρνηση των τραπεζών να χρηματοδοτήσουν τις επιχειρήσεις με νέα κεφάλαια. Υπό αυτές τις συνθήκες πραγματικά υπάρχει κίνδυνος αδυναμίας εκπλήρωσης συμβατικών υποχρεώσεων από τις επιχειρήσεις. 
Τι θα γίνει αυτό; Θα έχουμε κατάπτωση των εγγυήσεων για τις επιχειρήσεις. Ήδη αν ρωτήσετε, το ζητάνε κάποιες τράπεζες στις αρχές του 2012 και τελικά το δημόσιο, θα κληθεί να καταβάλει στο σύνολό τους αυτά τα ποσά. Πρόκειται για μία δημοσιονομική βόμβα που αν σκάσει στα χέρια κάποιου Υπουργού Οικονομικών, θα αφήσει πίσω της συντρίμμια τόσο όπως σας είπα και στα δημόσια οικονομικά μας αλλά και στην πραγματική οικονομία. Χιλιάδες επιχειρήσεις θα καταρρεύσουν.
Ήδη αυτές εκπροσωπούνται σε επίπεδο προτάσεων από είκοσι πέντε και πλέον επιμελητήρια της χώρας και βέβαια χιλιάδες επιχειρήσεις θα χαθούν. 
Οι επιχειρήσεις κάνουν κάποιες προτάσεις. Ζητούν επιμήκυνση χρόνου αποπληρωμής, μείωση επιτοκίων, παράταση του καθεστώτος των εγγυήσεων. Δεν πρόκειται για νέες εγγυήσεις και νέα δάνεια, αλλά απλά για παράταση της ισχύος των παλιών και υφιστάμενων. 
Νομίζω ότι αυτήν την ώρα πρέπει να κάνετε ό,τι μπορείτε για να τους δώσετε κάποιο οξυγόνο, γιατί στην ουσία είναι οξυγόνο και στην πραγματική οικονομία.
Σας ευχαριστώ.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"100619"," Ευχαριστούμε και εμείς τον κ. Νικόλαο Παναγιωτόπουλο της Νέας Δημοκρατίας. 
Ο Αναπληρωτής Υπουργός Οικονομικών, κ. Φίλιππος Σαχινίδης έχει το λόγο. 
Κύριε Υπουργέ, έχετε το λόγο για τρία λεπτά.","Î‘Ï€Î¿ÏƒÏ„Î¿Î»Î±Ï„Î¿Ï‚ Î’Î±ÏŠÏ„ÏƒÎ·Ï‚",34
"100620"," Ευχαριστώ, κύριε Πρόεδρε.
Κύριε συνάδελφε, κατά τη θητεία μου ως επικεφαλής του Γενικού Λογιστηρίου του Κράτους εκδόθηκε μια σειρά αποφάσεων με τις οποίες παρασχέθηκε αναστολή καταβολής της πρώτης δόσης δανείων και επιμήκυνση της συνολικής διάρκειάς τους, προκειμένου να διευκολυνθούν επιχειρήσεις και επαγγελματίες να αποπληρώσουν τις υποχρεώσεις τους προς τα πιστωτικά ιδρύματα. Έχω συναίσθηση του μεγέθους των προβλημάτων που αντιμετωπίζουν οι επιχειρήσεις λόγω της κρίσης και κρίναμε ως πολιτική ηγεσία ότι αυτός ήταν ο ενδεδειγμένος τρόπος αντιμετώπισης του προβλήματος ρευστότητας.
Έχω πει πολλές φορές ότι, πέρα από το πρόβλημα της μειωμένης ζήτησης που αντιμετωπίζουν οι ελληνικές επιχειρήσεις, βρίσκονται αντιμέτωπες με στενότητα κεφαλαίων κίνησης. Αυτό οδηγεί στον κίνδυνο, μια κρίση που φαίνεται να ξεκινά από την πλευρά της μειωμένης ζήτησης, σταδιακά λόγω της στενότητας των κεφαλαίων να μετεξελιχθεί σε κρίση από την πλευρά της προσφοράς καθώς μερικές επιχειρήσεις θα αδυνατούν να συνεχίσουν τη λειτουργία τους. 
Το σκεπτικό της ρύθμισης των δανείων με εγγύηση του ελληνικού δημοσίου ανατράπηκε από τη στιγμή που η χώρα προχώρησε στην υπογραφή της δανειακής σύμβασης και του προγράμματος οικονομικής πολιτικής, διότι στο πρόγραμμα αυτό, τέθηκαν πλέον όρια στο ύψος των εγγυήσεων που μπορεί να παρέχει το Ελληνικό Δημόσιο. Όπως θα γνωρίζετε για τις εγγυήσεις του 2011, υπήρχε οροφή 1 δισεκατομμυρίου ευρώ. Το γεγονός αυτό, σε συνδυασμό με την κατάχρηση –ας μου επιτραπεί η έκφραση- του μέτρου των εγγυήσεων που παρατηρήθηκε στο παρελθόν, μας οδήγησε να ακολουθήσουμε μια πιο στοχευμένη πολιτική ως προς την παροχή νέων εγγυήσεων ή τις ρυθμίσεις παλαιότερων δανείων τις οποίες η τρόικα θεωρεί επίσης ως νέες εγγυήσεις. 
Επομένως, η επισήμανση που κάνετε, δηλαδή να γίνει ρύθμιση παλαιότερων δανείων, για το τεχνικό μνημόνιο, που υπάρχει και που συνοδεύει τη δανειακή σύμβαση, θεωρείται νέα εγγύηση. 
Το Γενικό Λογιστήριο, λοιπόν, στο πλαίσιο αυτού του περιορισμού, εξέτασε και ιεράρχησε τα αιτήματα παροχής εγγύησης από διάφορες επαγγελματικές ενώσεις, συνδέσμους και Επιμελητήρια τα οποία εν μέσω οικονομικής κρίσης καταφθάνουν συνεχώς στο Γενικό Λογιστήριο. 
Τελικά, το ελληνικό δημόσιο το 2011 παρείχε εγγυήσεις που ανήλθαν περίπου στα 950 εκατομμύρια ευρώ. Σχεδόν το μισό του ποσού αυτού αφορούσε νέες εγγυήσεις κυρίως προς τον πρωτογενή τομέα καθώς επίσης και προς τις ΔΕΚΟ. Το υπόλοιπο διατέθηκε για ρυθμίσεις παλαιότερων δανείων, λαμβάνοντας υπ’ όψιν κοινωνικά κριτήρια. Αναφέρομαι σε δάνεια που είχαν δοθεί σε σεισμόπληκτους νομούς ή σε πληγέντες από επεισόδια. Επίσης, διατέθηκε σε κλάδους της πρωτογενούς παραγωγής οι οποίοι δοκιμάζονται από την οικονομική κρίση και χρήζουν στήριξης. 
Θέλω να σας υπενθυμίσω ότι από το όριο του 1 δισεκατομμυρίου εξαιρούνται όλες οι εγγυήσεις που αφορούν δάνεια που χορηγούνται από την Ευρωπαϊκή Τράπεζα Επενδύσεων. Μέσα στο 2011 και πέρα απ’ αυτά που προανέφερα, δεν πραγματοποιήθηκε καμμία ρύθμιση για εγγυημένα δάνεια επιχειρήσεων οι οποίες είχαν υπαχθεί σε αποφάσεις για συγκεκριμένους νομούς της χώρας. Βάσει των προτεραιοτήτων που έθεσε το Υπουργείο Οικονομικών, οποιαδήποτε περαιτέρω ικανοποίηση αιτήματος Επιμελητηρίων για ρύθμιση παλαιότερων δανείων θα οδηγούσε σε υπέρβαση του ορίου που είχε τεθεί.
Η κρίση όμως είναι παρούσα και δημιουργεί προβλήματα στις επιχειρήσεις. Το γνωρίζουμε. Γι’ αυτό και το θέμα αυτό το έχουμε θέσει στο τραπέζι των διαπραγματεύσεων με την τρόικα, δεδομένου ότι τα μακροοικονομικά δεδομένα που οδήγησαν στη λήψη της απόφασης για περιορισμό του ποσού των εγγυήσεων στο ύψος του 1 δισεκατομμυρίου το 2011 και μηδενισμό του στο 2012 έχουν ανατραπεί. 
Ξέρετε πολύ καλά ότι και το 2012 η χώρα μας θα βρίσκεται στο μέσο της ύφεσης. Και περιμένουμε από τις διαπραγματεύσεις αυτές να δούμε αν θα πετύχουμε μία αναθεώρηση της αρχικής πρόβλεψης που υπήρχε στο πρόγραμμα οικονομικής στήριξης της χώρας.
Σας ευχαριστώ.","ΦΙΛΙΠΠΟΣ ΣΑΧΙΝΙΔΗΣ",454
"100621"," Ευχαριστούμε τον Υπουργό, κ. Φίλιππο Σαχινίδη.
Ο συνάδελφος κ. Νικόλαος Παναγιωτόπουλος από τη Νέα Δημοκρατία έχει το λόγο για να δευτερολογήσει.","Î‘Ï€Î¿ÏƒÏ„Î¿Î»Î±Ï„Î¿Ï‚ Î’Î±ÏŠÏ„ÏƒÎ·Ï‚",34
"100622"," Ευχαριστώ, κύριε Πρόεδρε.
Κύριε Υπουργέ, πρέπει, πραγματικά, στη διαπραγμάτευση με την τρόικα να εξαντλήσετε όλες σας τις προσπάθειες, έτσι ώστε να στηριχθεί το επιχειρείν, διότι αν αυτή η χώρα έχει κάποια ελπίδα να ξεφύγει από τη δεινή οικονομική της θέση, αυτή θα στηριχθεί στις δημιουργικές δυνάμεις του τόπου και πουθενά αλλού. Και το επιχειρείν -η παραγωγή πλούτου, δηλαδή- που συνεπάγεται και παραγωγή ή διατήρηση θέσεων εργασίας, είναι πραγματικά η δημιουργική δύναμη αυτού του τόπου.
Θα ήθελα, όμως, πραγματικά στις διαπραγματεύσεις με την τρόικα κάποιος να της υπενθυμίσει ότι δεν μπορεί να δείχνει υπερβάλλοντα ζήλο για τη βελτίωση της ανταγωνιστικότητας της ελληνικής οικονομίας, στη μείωση των αποδοχών των εργαζομένων του ιδιωτικού τομέα και να μην βλέπει την παροχή οξυγόνου στις επιχειρήσεις που προσφέρουν αυτές τις θέσεις εργασίας στους εργαζόμενους του ιδιωτικού τομέα. 
Αν καταρρεύσουν αυτές οι επιχειρήσεις, όσο και να μειώσεις από τους μισθούς των εργαζόμενων του ιδιωτικού τομέα, δεν θα υπάρχουν θέσεις εργασίας για να τους απορροφήσουν.
Και κάτι άλλο: Πρόκειται εδώ για μία τριπλή σχέση. Οι επιχειρήσεις δεν μπορούν να ρυθμίσουν τις οφειλές τους. Οι τράπεζες δεν μπορούν να τις αναχρηματοδοτήσουν. Στην ουσία, προτιμούν να αυξήσουν τη ρευστότητά τους από την κατάπτωση των εγγυήσεων -να πληρώσει, δηλαδή, το δημόσιο- από το να επιδιώξουν, ας πούμε, την αναχρηματοδότηση του χρέους των επιχειρήσεων. Και, βέβαια, το δημόσιο καλείται να καταβάλει, όταν καταπέσουν, αν καταπέσουν –ελπίζω αυτό να μη γίνει- αυτές τις εγγυήσεις.
Πρέπει εδώ να ξεχωρίσουμε τους διακριτούς ρόλους κάθε μέλους αυτής της σχέσης, αλλά και να συμφωνήσουμε ότι με τις παρούσες συνθήκες οδηγείται σε αδιέξοδο. 
Ήδη τα επιμελητήρια έχουν κάνει τις προτάσεις τους. Νομίζω ότι μπορείτε να τις αποδεχθείτε. 
Το ζητούμενο ποιο είναι; Ότι οι εγγυήσεις που έχουν ήδη παρασχεθεί έχουν υπερβεί το ποσό που βάζει η τρόικα; Εδώ προχθές το δημόσιο εγγυήθηκε το δανεισμό των κομμάτων. Και δεν πρόκειται για παραγωγικά, αν θέλετε, κομμάτια της ελληνικής κοινωνίας. Πώς να το κάνουμε δηλαδή; Δεν μπορούμε να κρυφτούμε από την αλήθεια.
Πώς, λοιπόν, μπορεί το δημόσιο να εγγυάται τόσο αβίαστα το δανεισμό των κομμάτων και από εκεί και πέρα να είναι τόσο δύσκολη, ακόμα βάζοντας μπροστά και την τρόικα, η συνέχιση παροχής εγγυήσεων σε επιχειρήσεις που, όπως είπα προηγουμένως, έχουν να κάνουν με την πραγματική παραγωγική οικονομία που δημιουργεί πλούτο και ελπίδα ανάκαμψης σε αυτήν τη χώρα;
Σας ευχαριστώ.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"100623"," Ευχαριστούμε τον κ. Νικόλαο Παναγιωτόπουλο.
Ο Αναπληρωτής Υπουργός Οικονομικών κ. Φίλιππος Σαχινίδης έχει το λόγο για να δευτερολογήσει.","Î‘Ï€Î¿ÏƒÏ„Î¿Î»Î±Ï„Î¿Ï‚ Î’Î±ÏŠÏ„ÏƒÎ·Ï‚",34
"100624"," Ευχαριστώ, κύριε Πρόεδρε.
Κύριε συνάδελφε, οι προβληματισμοί που μόλις καταθέσατε, συγκλίνουν πάρα πολύ προς τους προβληματισμούς με τους οποίους βρίσκεται αντιμέτωπη η ηγεσία του Υπουργείου Οικονομικών γύρω από το θέμα των εγγυήσεων και του ρόλου που μπορούν να έχουν στην αντιμετώπιση των προβλημάτων της πραγματικής οικονομίας.
Βεβαίως, θα συμφωνήσω απόλυτα μαζί σας και με τις δημοσιονομικές επιπτώσεις που μπορεί να έχει μία αύξηση του αριθμού της κατάπτωσης των εγγυήσεων που έχει δώσει το ελληνικό δημόσιο. Είναι ένα θέμα το οποίο μας απασχολεί πάρα πολύ.
Θέλω, όμως, στο σημείο αυτό -μια και τοποθετηθήκατε συνολικά επί του ζητήματος- να καταθέσω έναν πίνακα με το σύνολο των εγγυήσεων που έχει χορηγήσει το ελληνικό δημόσιο, περισσότερο γιατί αυτό μας δίνει μία ευκαιρία να αξιολογήσουμε τι πραγματικά έχει συμβεί όλα αυτά τα χρόνια.
Το ανεξόφλητο υπόλοιπο των εγγυήσεων που έχει δώσει το ελληνικό δημόσιο στις 31-12-2011 ανέρχεται στα 20,5 δισεκατομμύρια ευρώ. Εάν κάποιος διατρέξει τον πίνακα θα διαπιστώσει ότι από τα 20,5 δισεκατομμύρια των εγγυήσεων που έχει δώσει το ελληνικό δημόσιο, τα 15 δισεκατομμύρια περίπου αφορούν επιχειρήσεις που έμμεσα ή άμεσα ελέγχονται από το ελληνικό δημόσιο και τα 5 δισεκατομμύρια αφορούν εγγυήσεις οι οποίες έχουν δοθεί στον ιδιωτικό τομέα με κάποια κριτήρια.
Οι εγγυήσεις ως θεσμός, όταν ξεκίνησαν, είχαν στόχο να στηρίξουν είτε κλάδους συγκεκριμένους της οικονομίας είτε περιοχές της χώρας οι οποίες βρίσκονται αντιμέτωπες με ιδιαίτερα προβλήματα.
Μάλιστα, στόχος ήταν να τις βοηθήσουν να αντιμετωπίσουν δυσκολίες πρόσβασης δανεισμού με ενέχυρο ή να εξασφαλίσουν, εάν είναι δυνατόν, ευνοϊκότερες συνθήκες χρηματοδότησης των κεφαλαιουχικών τους αναγκών. 
Έχοντας αξιολογήσει πλέον την εμπειρία που έχει συσσωρεύσει το ελληνικό δημόσιο μέσα από αυτήν την πολύχρονη λειτουργία του εργαλείου αυτής της περιφερειακής ή κλαδικής πολιτικής –εάν θέλετε- μπορώ να σας διαβεβαιώσω ότι τα αποτελέσματα, τα οποία έχουμε μέχρι στιγμής είναι μικτά. 
Σε πάρα πολλές περιπτώσεις, οι εγγυήσεις δεν μπόρεσαν να επιτελέσουν το ρόλο τους. Από την άλλη μεριά, όμως, δεν παύει να αποτελεί ένα εργαλείο που έχει στη διάθεσή του το ελληνικό δημόσιο για να βοηθήσει τις επιχειρήσεις στο μέσον αυτής της κρίσης.
Εμείς θα επιμείνουμε στις διαπραγματεύσεις με την τρόικα, ότι τα μακροοικονομικά δεδομένα πάνω, στα οποία στηρίχθηκαν οι αρχικές επιλογές έχουν ανατραπεί, ότι θα πρέπει με κάθε τρόπο να δώσουμε τη δυνατότητα σε σειρά επιχειρήσεων, οι οποίες κατά τα άλλα είναι βιώσιμες, πλην όμως βρίσκονται αντιμέτωπες με τα προβλήματα στενότητας κεφαλαίου που υπάρχει λόγω της κρίσης, να τους δοθεί μία ευκαιρία.
Θα ήθελα, όμως, να εφιστήσω την προσοχή σας -και όλων των συναδέλφων στο Κοινοβούλιο- στο ότι είναι δύσκολο να εξασφαλίσουμε από την πλευρά της τρόικας την δυνατότητα να μας δώσουν ευκαιρία ρύθμισης εγγυήσεων, που όπως σας είπα προηγουμένως από τον πίνακα, τον οποίο θα καταθέσω ανέρχονται περίπου στα 5 δισεκατομμύρια. 
Θα κάνουμε ό,τι είναι δυνατόν για να εξασφαλίσουμε μία αλλαγή των αποφάσεων. Έχω, όμως, την εκτίμηση ότι θα είναι πάρα πολύ δύσκολο να εξασφαλίσουμε μία ρύθμιση, η οποία θα αφορά το σύνολο των δανείων που αφορούν τον ιδιωτικό τομέα.
Σας ευχαριστώ πάρα πολύ.
(Στο σημείο αυτό ο Αναπληρωτής Υπουργός Οικονομικών κ. Φίλιππος Σαχινίδης καταθέτει για τα Πρακτικά της Βουλής το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)","ΦΙΛΙΠΠΟΣ ΣΑΧΙΝΙΔΗΣ",454
"100625"," Και εμείς ευχαριστούμε, κύριε Υπουργέ.
Δεν θα συζητηθεί η τρίτη με αριθμό 470/31-1-2012 επίκαιρη ερώτηση δευτέρου κύκλου του Βουλευτή του Κομμουνιστικού Κόμματος Ελλάδας κ. Αντώνιου Σκυλλάκου προς τους Υπουργούς Παιδείας, Διά Βίου Μάθησης και Θρησκευμάτων και Οικονομικών, σχετικά με την άμεση καταβολή των δεδουλευμένων στις καθαρίστριες των σχολείων της χώρας, λόγω κωλύματος του κυρίου Υπουργού και διαγράφεται.
Τέλος, δεν συζητείται η έκτη με αριθμό 479/31-1-2012 επίκαιρη ερώτηση δευτέρου κύκλου του Ανεξάρτητου Βουλευτή κ. Παναγιώτη Κουρουμπλή προς τον Υπουργό Οικονομικών, σχετικά με την απαλλαγή επιχειρήσεων από την καταβολή του Φόρου Προστιθέμενης Αξίας (ΦΠΑ) λόγω κωλύματος του κυρίου Υπουργού και διαγράφεται.
Στο σημείο αυτό, κυρίες και κύριοι συνάδελφοι, ολοκληρώθηκε η συζήτηση των επικαίρων ερωτήσεων.","Î‘Ï€Î¿ÏƒÏ„Î¿Î»Î±Ï„Î¿Ï‚ Î’Î±ÏŠÏ„ÏƒÎ·Ï‚",34
"100626"," Κυρίες και κύριοι συνάδελφοι, εισερχόμαστε στην ημερήσια διάταξη των
ΕΠΕΡΩΤΗΣΕΩΝ
Θα συζητηθεί η με αριθμό 14/12-1-2012 επερώτηση των Βουλευτών της Νέας Δημοκρατίας κ.κ. Γεωργίου Καρασμάνη, Γεωργίου Κασαπίδη, Μιχαήλ Γιαννάκη, Αθανασίου Δαβάκη, Θεόφιλου Λεονταρίδη, Κωνσταντίνου Κόλλια, Ευστάθιου Κωνσταντινίδη, Σάββα Αναστασιάδη, Ιωάννη Ανδριανού, Γρηγορίου Αποστολάκου, Γεωργίου Βαγιωνά, Γεωργίου Βλάχου, Ιωάννου Βρούτση, Σπυρίδωνος Γαληνού, Νικολάου-Γεωργίου Δένδια, Αλέξανδρου Δερμεντζόπουλου, Χρήστου Ζώη, Τσαμπίκας (Μίκας) Ιατρίδη, Νικολάου Καντερέ, Κωνσταντίνου Καραγκούνη, Θεόδωρου Καράογλου, Αναστασίου Καριπίδη, Συμεών Κεδίκογλου, Όλγας Κεφαλογιάννη, Εμμανουήλ Κεφαλογιάννη, Μαρίας Κόλλια-Τσαρουχά, Κωνσταντίνου Κουκοδήμου, Ιωάννη Λαμπρόπουλου, Νικολάου Λέγκα, Κωνσταντίνου Μαρκόπουλου, Κωνσταντίνου Μουσουρούλη, Μιχαήλ Μπεκίρη, Αθανασίου Μπούρα, Αθανασίου Νάκου, Νικολάου Νικολόπουλου, Νικολάου Παναγιωτόπουλου, Μιχαήλ Παπαδόπουλου, Κωνσταντίνου Παπασιώζου, Ιωάννη Πλακιωτάκη, Χρήστου Σταϊκούρα, Δημήτρη Σταμάτη, Ευριπίδη Στυλιανίδη, Σπυρίδωνος Ταλιαδούρου, Κωνσταντίνου Τζαβάρα, Ζήση Τζηκαλαγιά, Μαργαρίτη Τζίμα, Κωνσταντίνου Τσιάρα, Δημητρίου Τσουμάνη, Μιχαήλ Χαλκίδη, Μάξιμου Χαρακόπουλου, Ανδρέα Λυκουρέντζου, Κωνσταντίνου Τασούλα προς τον Υπουργό Αγροτικής Ανάπτυξης και Τροφίμων, σχετικά με την κρίση στην ελληνική γεωργία.
Το λόγο έχει ο πρώτος επερωτών Βουλευτής κ. Γεώργιος Καρασμάνης.","Î‘Ï€Î¿ÏƒÏ„Î¿Î»Î±Ï„Î¿Ï‚ Î’Î±ÏŠÏ„ÏƒÎ·Ï‚",34
"100627"," Ευχαριστώ, κύριε Πρόεδρε.
Κύριε Πρόεδρε, θέλω, πραγματικά, να εκφράσω την απογοήτευσή μου που ο κ. Σκανδαλίδης απουσιάζει από αυτήν τη συζήτηση…","ΓΕΩΡΓΙΟΣ ΚΑΡΑΣΜΑΝΗΣ",196
"100628"," Ο κ. Σκανδαλίδης θα έρθει. Μην το εκφράζετε αυτό, διότι έχουμε συνεννοηθεί. Είναι δύο Υπουργοί εδώ.","Î‘Ï€Î¿ÏƒÏ„Î¿Î»Î±Ï„Î¿Ï‚ Î’Î±ÏŠÏ„ÏƒÎ·Ï‚",34
"100629"," Καλό είναι, όμως, να παρευρίσκεται από την αρχή για να παρακολουθήσει όλη τη συζήτηση, να ακούσει τα ερωτήματά μας, τα προβλήματα που αυτήν τη στιγμή…","ΓΕΩΡΓΙΟΣ ΚΑΡΑΣΜΑΝΗΣ",196
"100630"," Την παρακολουθεί.","Î‘Ï€Î¿ÏƒÏ„Î¿Î»Î±Ï„Î¿Ï‚ Î’Î±ÏŠÏ„ÏƒÎ·Ï‚",34
"100631"," Ο κοινοβουλευτικός έλεγχος όπως ξέρετε, κύριε Πρόεδρε, είναι συστατικό της δημοκρατίας. Εμείς εκτιμούμε και τιμούμε τον κ. Δριβελέγκα αλλά καθ’ ύλην αρμόδιος Υπουργός είναι ο κ. Σκανδαλίδης.","ΓΕΩΡΓΙΟΣ ΚΑΡΑΣΜΑΝΗΣ",196
"100632"," Η διαβεβαίωσή μου θα έπρεπε να σας είχε καλύψει, κύριε συνάδελφε.","Î‘Ï€Î¿ÏƒÏ„Î¿Î»Î±Ï„Î¿Ï‚ Î’Î±ÏŠÏ„ÏƒÎ·Ï‚",34
"100633"," Ωστόσο, θα παραμείνουμε, θα κάνουμε τη δουλειά μας και θα προχωρήσουμε.
Κυρίες και κύριοι συνάδελφοι, να ξεκαθαρίσω εξαρχής ότι με τη συζητούμενη επερώτηση δεν επιδιώκουμε καμμία άσκηση στείρας αντιπολίτευσης. Θέλουμε απλώς να αναδείξουμε την δραματική κατάσταση που επικρατεί σε ολόκληρο το φάσμα του αγροτικού τομέα, να μεταφέρουμε στο Κοινοβούλιο την αγωνία που διακατέχει τον κόσμο της υπαίθρου για το παρόν και το μέλλον.
Πρόσφατα ο Υπουργός Αγροτικής Ανάπτυξης αναφερόμενος στα στοιχεία της EUROSTAT για τη νέα σημαντική μείωση του αγροτικού εισοδήματος στη χώρα μας το 2011, απάντησε πως η μείωση αυτή είναι χαμηλότερη από τις μειώσεις στο εισόδημα άλλων παραγωγικών τάξεων. Ελπίζω από τη σημερινή συζήτηση να αναθεωρήσει αυτήν την εκτίμηση που έχει.
Μπορεί, κυρίες και κύριοι, η EUROSTAT να υπολογίζει ότι πέρυσι το καθαρό αποπληθωρισμένο αγροτικό εισόδημα μειώθηκε κατά 5,3%, όμως το μέσο ευρωπαϊκό αγροτικό εισόδημα, αυξήθηκε κατά 6,7% με υπολογισμούς της που βασίζονται σε στοιχεία για τον όγκο της παραγωγής, τις τιμές και το κόστος των εισροών. Στα στατιστικά της στοιχεία, δεν συνυπολογίζει –και προφανώς δεν μπορεί να το κάνει- τις μειώσεις που υπέστη και υφίσταται το εισόδημα των Ελλήνων παραγωγών, από την ανερμάτιστη πολιτική της κυβέρνησης την προηγούμενη διετία και από το μπαράζ των έμμεσων και των άμεσων φόρων, χαρατσιών, τελών και εισφορών. 
Η EUROSTAT δεν γνωρίζει, γνωρίζουν, όμως, οι ίδιοι οι Έλληνες αγρότες ότι οι εισφορές του ΕΛΓΑ σχεδόν υπερδιπλασιάστηκαν πέρυσι με τα γνωστά χαράτσια. Δεν μπορούσε η EUROSTAT να συμπεριλάβει το χαράτσι του τέλους ακινήτου με τους λογαριασμούς της ΔΕΗ που πληρώνουν και τα αγροτόσπιτα. Δεν μπορούσε να συνυπολογίσει τις αυξήσεις στις ασφαλιστικές εισφορές υπέρ ΟΓΑ ούτε την αύξηση κατά 12,3% στο αγροτικό ρεύμα ούτε την άνοδο των τιμών και το φόρο στο αγροτικό πετρέλαιο ούτε τις αυξήσεις στο ΦΠΑ, στα εφόδια, στους πόρους, στα λιπάσματα, στα φυτοφάρμακα κ.λπ..
Και βέβαια, κυρίες και κύριοι συνάδελφοι, τι ξέρει η EUROSTAT από το ότι χιλιάδες αγρότες σε όλη τη χώρα εξακολουθούν να παραμένουν απλήρωτοι εδώ και μήνες, για προϊόντα που παρέδωσαν στο εμπόριο και στις βιομηχανίες. Δεν μπορεί αυτή να γνωρίζει ότι δεκάδες χιλιάδες τόνοι προϊόντων, παραμένουν απούλητοι στα χέρια των παραγωγών, όπως η περιβόητη πατάτα του Νευροκοπίου, η πατάτα του Αρχαγγέλου της Πέλλας και άλλων περιοχών. Καταθέτω μάλιστα στα Πρακτικά τη διαμαρτυρία των παραγωγών του Αρχαγγέλου της Πέλλας.
(Στο σημείο αυτό ο Βουλευτής κ. Γεώργιος Καρασμάνης καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Ούτε καταγράφει ότι στους ροδακινοπαραγωγούς δεν έχει ακόμα καταβληθεί η οφειλόμενη διαφορά των 4 λεπτών το κιλό για τη συμπλήρωση της τιμής της σοδειάς του 2009. Και αυτό εξαιτίας των τραγικών λαθών των υπηρεσιών του Υπουργείου, τη στιγμή που ο ίδιος ο κ. Σκανδαλίδης το αποδέχθηκε –και αυτό είναι προς τιμήν του και μάλιστα έδωσε εντολή να διορθωθούν τα λάθη από τον ΟΠΕΚΕΠΕ- εξέδωσε την κοινή υπουργική απόφαση, αλλά, δυστυχώς, εδώ και δυόμισι χρόνια οι παραγωγοί αυτοί είναι απλήρωτοι και δεν έχουν εισπράξει τα 4 λεπτά που δικαιούνται.
Θα καταθέσω στα Πρακτικά την απάντηση του κ. Σκανδαλίδη για την κοινή υπουργική απόφαση που εξέδωσε για την πληρωμή των παραγωγών.
(Στο σημείο αυτό ο Βουλευτής κ. Γεώργιος Καρασμάνης καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Η EUROSTAT, επίσης, δεν καταγράφει τις καθυστερήσεις στην καταβολή οφειλόμενων κοινοτικών ενισχύσεων και επιδοτήσεων, όπως η εξισωτική αποζημίωση για τις ορεινές και μειονεκτικές περιοχές, τα υπόλοιπα της καθυστερημένης ενίσχυσης, οι συνδεδεμένες με την παραγωγή ενισχύσεις, οι επιδοτήσεις για τα σφάγια και πολλά άλλα ακόμη.
Οι αριθμοί, δεν βλέπουν την κατάρρευση των τιμών στο λάδι και την απουσία οποιασδήποτε προσπάθειας για την αναστροφή του δυσμενούς κλίματος στην αγορά του προϊόντος. Και φυσικά, κυρίες και κύριοι συνάδελφοι, τα στατιστικά στοιχεία για τη διαμόρφωση του αγροτικού εισοδήματος, δεν συμπεριλαμβάνουν το μεγαλύτερο έγκλημα –τολμώ να πω αυτήν τη λέξη- που συντελείται ακριβώς στον αγροτικό τομέα, ένα έγκλημα, που δεν είναι απλά από τη στέρηση της αναπτυξιακής πολιτικής, που είναι άμεσα συνδεδεμένη με το εισόδημα: το ότι, δηλαδή, τους τελευταίους μήνες δεν έχει εκταμιευθεί ούτε 1 ευρώ για αναπτυξιακά προγράμματα στην ύπαιθρο, το ότι πέραν των όποιων προκηρύξεων, δεν έχει μπει σε πλήρη εφαρμογή ούτε ένα από τα βασικά προγράμματα όπως, για παράδειγμα, εκείνα για τα σχέδια βελτίωσης των αγροτικών και κτηνοτροφικών εκμεταλλεύσεων, της ενίσχυσης της μεταποίησης, τυποποίησης και εμπορίας των αγροτικών προϊόντων, της προώθησης της βιολογικής και κτηνοτροφικής παραγωγής, της βελτίωσης της ανταγωνιστικότητας της ελληνικής γεωργίας. 
Καμμιά στατιστική δεν λαμβάνει υπ’ όψιν της ότι εδώ και πολλούς μήνες το Ταμείο Αγροτικής Επιχειρηματικότητας, παρά τις επανειλημμένες εξαγγελίες του Υπουργού, παραμένει στην πράξη ανενεργό τη στιγμή που γενικότερα οι στρόφιγγες του τραπεζικού δανεισμού έχουν κλείσει ερμητικά, με φυσική συνέπεια την έλλειψη ρευστότητας και στον αγροτικό τομέα.
Εδώ, κύριε Υπουργέ, πέρα από τη EUROSTAT, πέρα από τα αριθμητικά στοιχεία, τι έχετε να απαντήσετε στην αγωνία δεκάδων χιλιάδων παραγωγών μας; Τι θα γίνει με τους δενδροκαλλιεργητές για τις ζημιές του 2009, που το ίδιο το υποκατάστημα του ΕΛΓΑ Ημαθίας αναγνωρίζει ζημιές, με την επίσημη έκθεσή του, 90% στα κεράσια, 40% στα μήλα -ό,τι απέμεινε το αποτελείωσε το φουζικλάδιο- 50% στο αχλάδι και 45% στο σπαράγγι. Το σπαράγγι, βέβαια, το αποζημιώσατε πριν από λίγες ημέρες και μάλιστα με 60-65 ευρώ το στρέμμα, τη στιγμή που είχατε υποσχεθεί ότι θα αποζημιωνόταν με 300 ευρώ το στρέμμα. Καταθέτω στα Πρακτικά την έκθεση του υποκαταστήματος ΕΛΓΑ Ημαθίας.
(Στο σημείο αυτό ο Βουλευτής κ. Γεώργιος Καρασμάνης καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Πρέπει ακόμη να πω ότι από τους σπαραγγοπαραγωγούς, ένας σημαντικός αριθμός δεν αποζημιώθηκε, με το επιχείρημα ότι οι φυτείες τους ήταν γερασμένες. 
Να γυρίσουμε στους δενδροκαλλιεργητές. Ούτε αυτούς τους αποζημιώσατε, παρά τη δέσμευση της προκατόχου σας, της κ. Μπατζελή. Το τονίζω αυτό, γιατί έχω εδώ τα πρακτικά γύρω από τις δεσμεύσεις της. Μετά την κ. Μπατζελή, η πρώην Υφυπουργός, η κ. Αποστολάκη, αναιρεί την πολιτική των προκατόχων της και λέει ότι δεν μπορεί να εντάξει τις αποζημιώσεις, γιατί πέρασε μεγάλο χρονικό διάστημα. Ο κ. Σκανδαλίδης, όμως, στις 14 Σεπτεμβρίου 2011, ενέκρινε απόφαση με την οποία αποζημιώνετε για φουζικλάδι τα μήλα των Γρεβενών και της Καστοριάς, για ζημιές δηλαδή του 2009. Αρνηθήκατε, όμως, αποζημίωση στους γειτονικούς νομούς και στους άλλους νομούς της χώρας.
Επίσης, στις 30 Δεκεμβρίου 2011 εγκρίνατε πάλι απόφαση, για να αποζημιωθούν οι ελιές για ζημιές του 2009 σε πέντε νομούς, εξαιρώντας άλλη μία φορά όλους τους υπόλοιπους παραγωγούς. Καταθέτω στα Πρακτικά και τις δύο αποφάσεις.
(Στο σημείο αυτό ο Βουλευτής κ. Γεώργιος Καρασμάνης καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Για να μην παρεξηγηθούμε, κύριε Υπουργέ, σας λέω ότι πολύ καλά πράξατε και εγκρίνατε τις προαναφερθείσες αποζημιώσεις. Τις δικαιούνται, άλλωστε, οι παραγωγοί. Όμως, κάκιστα πράξατε και αποκλείσατε τις χιλιάδες άλλων παραγωγών άλλων περιοχών. Γιατί, κύριε Υπουργέ; Είναι παιδιά ενός κατώτερου θεού; Είναι πολίτες δεύτερης κατηγορίας; Ή μήπως δεν έχουν μπάρμπα στην Κορώνη, δηλαδή δεν υπάρχει υψηλόβαθμο κυβερνητικό στέλεχος σε αυτές τις περιοχές; Με αυτό εκθέτετε τους κυβερνητικούς Βουλευτές, τους δημιουργείτε μεγάλο πρόβλημα. Τι θα πουν στους παραγωγούς αυτών των περιοχών που τους αποκλείετε; Τι θα πείτε, κύριε Υπουργέ, στους κερασοπαραγωγούς των συνόρων με τα Σκόπια, από τους Προμάχους μέχρι τον Αρχάγγελο, που τους αποκλείσατε και το 2009 και το 2010 από την ακαρπία; Έρχεστε το 2011 και τους λέτε ότι θα αποζημιωθούν μόνο όσοι είναι σε υψόμετρο πάνω από χίλια εκατόν πενήντα μέτρα. Οι άλλοι παραγωγοί, που είναι στα χίλια εκατόν σαράντα πέντε ή στα χίλια εκατόν σαράντα ή στα χίλια εκατόν τριάντα μέτρα, τι είναι; Είτε είναι λάθος ο ορισμός ενός εύθραυστου υψομετρικού είτε σκόπιμα το βάλατε για να πετσοκόψετε αποζημιώσεις.
Τι να πουν άλλοι δενδροκαλλιεργητές, για παράδειγμα οι κερασοπαραγωγοί του ορεινού όγκου της Έδεσσας, που και αυτοί αποκλείστηκαν από αποζημιώσεις το 2009 και το 2011; Μάλιστα, στις 17 Μαΐου του 2011 ολοσχερώς καταστράφηκαν από χαλαζόπτωση και ακόμα περιμένουν τις εκτιμήσεις. Μόνο σε ένα χωριό, στο Μεσημέρι, στείλατε εκτιμητήρια και αυτά υποβαθμισμένα. Καταθέτω στα Πρακτικά τη διαμαρτυρία τους.
(Στο σημείο αυτό ο Βουλευτής κ. Γεώργιος Καρασμάνης καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Επίσης, καταθέτω στα Πρακτικά τα εκτιμητήρια φυτωριούχων της Πέλλας, για να δείτε την προχειρότητα με την οποία εκτιμά ο ΕΛΓΑ και τις αδικίες που πράττει. Συγχρόνως, καταθέτω στα Πρακτικά την έκθεση του υποκαταστήματος Τρίπολης και έγγραφα της Περιφερειακής Διεύθυνσης Μεσσηνίας, όπου αποδεικνύεται η μεγάλη καταστροφή που υπέστη η ελαιοπαραγωγή στη Μεσσηνία και ειδικότερα στο Δήμου Οιχαλίας, από τον παγετό στο στάδιο ανθοφορίας. Ο ΕΛΓΑ δεν είδε, δεν άκουσε, δεν αποζημιώνει. Οι παραγωγοί, όμως, έχουν καταφύγει στη δικαιοσύνη. Τα καταθέτω στα Πρακτικά.
(Στο σημείο αυτό ο Βουλευτής κ. Γεώργιος Καρασμάνης καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Έχετε γνώση ότι οι παραγωγοί του συμπύρηνου ροδάκινου, είναι απλήρωτοι για την παραγωγή και του 2011 και για ένα σημαντικό μέρος του 2010; Πού κατέληξαν εκείνες οι περιβόητες συσκέψεις και η ομάδα διαπραγμάτευσης που φτιάξατε; Ποια ήταν η συμφωνία πληρωμής; Ήλθατε σε επικοινωνία με τους βιομηχάνους; Ελέγξατε εάν πραγματικά υπάρχει πρόβλημα ρευστότητας, εάν πραγματικά πήραν το ΦΠΑ από το Υπουργείο Οικονομικών, εάν πληρώθηκαν για τις κομπόστες τις οποίες πούλησαν και πού πήγαν τα χρήματα;
Αν όχι, γιατί, κύριοι Υπουργοί, παραμένετε απλοί θεατές; Πώς θα ζήσουν αυτοί οι άνθρωποι;
(Στο σημείο αυτό κτυπάει το επαναληπτικό κουδούνι λήξεως του χρόνου ομιλίας του κυρίου Βουλευτή)","ΓΕΩΡΓΙΟΣ ΚΑΡΑΣΜΑΝΗΣ",196
"100634"," Στη δευτερολογία σας τα υπόλοιπα, κύριε Βουλευτά.","Î‘Ï€Î¿ÏƒÏ„Î¿Î»Î±Ï„Î¿Ï‚ Î’Î±ÏŠÏ„ÏƒÎ·Ï‚",34
"100635"," Μας λένε συνεχώς: «Εσείς έχετε ένα μισθό και ζείτε. Εμείς πώς θα επιβιώσουμε;». 
Κύριε Πρόεδρε, θα πάρω το χρόνο της δευτερολογίας μου.","ΓΕΩΡΓΙΟΣ ΚΑΡΑΣΜΑΝΗΣ",196
"100636"," Όχι, δεν μπορείτε να τον πάρετε. Δεν συνεχίζετε αυθαιρέτως …","Î‘Ï€Î¿ÏƒÏ„Î¿Î»Î±Ï„Î¿Ï‚ Î’Î±ÏŠÏ„ÏƒÎ·Ï‚",34
"100637"," Σας παρακαλώ πάρα πολύ. Δικαιούμαι από τη δευτερολογία μου. Είμαι παλιός κοινοβουλευτικός. Δεκαεπτά χρόνια αυτό ακριβώς γίνεται. Σας παρακαλώ!","ΓΕΩΡΓΙΟΣ ΚΑΡΑΣΜΑΝΗΣ",196
"100638"," Να διαβάσετε τον Κανονισμό της Βουλής, να ενημερωθείτε.","Î‘Ï€Î¿ÏƒÏ„Î¿Î»Î±Ï„Î¿Ï‚ Î’Î±ÏŠÏ„ÏƒÎ·Ï‚",34
"100639"," Γιατί σε μένα αυτή η αυστηρότητα; Δεν το καταλαβαίνω. Προηγουμένως στους Υπουργούς, δώσατε τρία και τέσσερα λεπτά επιπλέον χρόνο.","ΓΕΩΡΓΙΟΣ ΚΑΡΑΣΜΑΝΗΣ",196
"100640"," Δεν έχετε το λόγο και δεν δικαιούσθε να κρίνετε τι έγινε πριν. Ή θα ζητήσετε παράταση, αν θέλετε …","Î‘Ï€Î¿ÏƒÏ„Î¿Î»Î±Ï„Î¿Ï‚ Î’Î±ÏŠÏ„ÏƒÎ·Ï‚",34
"100641"," Καλώς, κύριε Πρόεδρε, ζητώ παράταση του χρόνου μου.","ΓΕΩΡΓΙΟΣ ΚΑΡΑΣΜΑΝΗΣ",196
"100642"," Ευχαριστώ πολύ, συνεχίστε.","Î‘Ï€Î¿ÏƒÏ„Î¿Î»Î±Ï„Î¿Ï‚ Î’Î±ÏŠÏ„ÏƒÎ·Ï‚",34
"100643"," Και εγώ ευχαριστώ.
Να έρθουμε στη μεγαλύτερη παραγωγική τάξη, στους βαμβακοπαραγωγούς. Επλήγησαν από τις βροχοπτώσεις και το πράσινο σκουλήκι το καλοκαίρι του 2010. Μετά από ένα χρόνο, κάποιους παραγωγούς τους αποζημιώνετε για τη βροχόπτωση με 5, 10,15, 20, 25, 35 ευρώ το στρέμμα, στην καλύτερη των περιπτώσεων. Για τους υπόλοιπους λέτε ότι τώρα υποβάλατε στην Ευρωπαϊκή Ένωση πρόγραμμα ΠΣΕΑ. Τι θα γίνει με αυτούς; Θα αποζημιωθούν; Και με βάση ποιων στατιστικών στοιχείων; Υπάρχουν πληγέντες παραγωγοί, που έχουν λάβει πορίσματα με μηδενικό ποσοστό ζημιάς και με κωδικό 14. Δεν έχω το χρόνο να το αναλύσω.
Ο ΕΛΓΑ τους διαβεβαιώνει ότι θα αποζημιωθούν μέσω ΠΣΕΑ για το πράσινο σκουλήκι. Με τι κιλά θα τους αποζημιώσετε; Και οι παραγωγοί που έχουν αποζημιωθεί με ψίχουλα για τη βροχόπτωση, λέτε ότι θα τους αποζημιώσετε συμπληρωματικά από τα ΠΣΕΑ. Με ποια κιλά, με ποιο ποσοστό και ποιος θα είναι ο επιμερισμός; Γιατί όπως σας έχω αποδείξει στο παρελθόν, οι υποσχέσεις σας αυτές, καταλήγουν σε ψίχουλα. Και στην καλύτερη των περιπτώσεων και το 100% των ζημιών εάν τους δώσετε, ο συντελεστής ΠΣΕΑ μειώνεται στο 40%. Και αυτό όταν γνωρίζετε ότι οι συγκεκριμένοι παραγωγοί έχουν κάνει πέντε και έξι ψεκασμούς με κόστος 50 και 60 ευρώ το στρέμμα. Πού να τα πρωτοδώσουν, πού να τα πρωτοκολλήσουν; Στα φυτοφάρμακα, στα λιπάσματα, στους σπόρους, στις τράπεζες, στους γεωπόνους, να ζήσουν αυτοί και οι οικογένειές τους, να προγραμματίσουν τις καλλιέργειές τους; 
Επιπλέον, τους παραγωγούς που δεν έχουν καταφέρει να εξοφλήσουν τις εισφορές τους στον ΕΛΓΑ, τους αποκλείετε από τις αποζημιώσεις; Θα το κάνετε και αυτό για να επιβεβαιώσετε ότι ο Οργανισμός Στήριξης των Ελλήνων Αγροτών εξελίσσεται πλέον σε δυνάστη του αγροτικού μας κόσμου; 
Κύριε Υπουργέ, θα ήταν ευχής έργο, εάν οι απαντήσεις μας ήταν επί των συγκεκριμένων ερωτημάτων της επερώτησης, που λόγω του χρόνου, δεν έχω τη δυνατότητα να αναλύσω λεπτομερώς. Θέλω να πω ότι δεν πρέπει να μπλέξουμε σε ατέρμονες συζητήσεις περί γενικότερης πολιτικής, περί οικονομικής κρίσης και χαθούμε σε λεκτικούς διαδρόμους και χάσουμε το θέμα. Τα ερωτήματα είναι απλά. Το μόνο που χρειάζεται είναι απλές ξεκάθαρες απαντήσεις. 
Ευχαριστώ, κύριε Πρόεδρε και για το χρόνο.
(Χειροκροτήματα από την πτέρυγα της Νέας Δημοκρατίας)","ΓΕΩΡΓΙΟΣ ΚΑΡΑΣΜΑΝΗΣ",196
"100644"," Ευχαριστώ και εγώ.
Κατά τη συζήτηση αυτής της επερώτησης των Βουλευτών της Νέας Δημοκρατίας, σχετικά με την κρίση στην ελληνική γεωργία, το Κομμουνιστικό Κόμμα Ελλάδας, όρισε ως Κοινοβουλευτικό Εκπρόσωπο τη Βουλευτή Α΄ Πειραιά κ. Διαμάντω Μανωλάκου. Ο Λαϊκός Ορθόδοξος Συναγερμός αντίστοιχα, όρισε ως Κοινοβουλευτικό Εκπρόσωπο το Βουλευτή Σερρών κ. Ηλία Πολατίδη. Και από τον ΣΥΡΙΖΑ ορίστηκε ως Κοινοβουλευτικός Εκπρόσωπος, η Βουλευτής Β΄ Θεσσαλονίκης κ. Ευαγγελία Αμμανατίδου-Πασχαλίδου.
Ο κ. Γεώργιος Κασαπίδης, Βουλευτής Κοζάνης της Νέας Δημοκρατίας, έχει το λόγο για πέντε λεπτά.","Î‘Ï€Î¿ÏƒÏ„Î¿Î»Î±Ï„Î¿Ï‚ Î’Î±ÏŠÏ„ÏƒÎ·Ï‚",34
"100645"," Ευχαριστώ, κύριε Πρόεδρε. 
Πράγματι, μια πολύ σοβαρή επερώτηση συζητάμε σήμερα στο Κοινοβούλιο, με πρωτοβουλία της παράταξής μας. Θεωρήσαμε ότι είναι επίκαιρο και επιτακτικό το αγροτικό θέμα, δεδομένου ότι όλοι και στο εσωτερικό και στο εξωτερικό εκτιμούν και τεκμηριώνουν ότι η περιβόητη ανάπτυξη αλλά και η διέξοδος από τα αδιέξοδα στην πατρίδα μας, θα προκύψει κυρίως από τον πρωτογενή τομέα και τον τουρισμό. Τι έχει γίνει, όμως, όλα αυτά τα χρόνια που διανύουμε τη χειρότερη κρίση των τελευταίων ετών για την πατρίδα μας; Ποιες είναι οι συγκεκριμένες, οι στοχευμένες προτάσεις, που όφειλε η σημερινή Κυβέρνηση και η προηγούμενη να βάλουν σε λειτουργία και εφαρμογή βάσει και ενός σχεδίου που ακούμε ότι υπάρχει αλλά δεν το βλέπουμε στην πράξη;
Θα ήθελα να παραθέσω κάποια δεδομένα, που αποτυπώνουν αυτό που όλοι ζούμε και είναι τελείως διαφορετικό από αυτό που ακούμε από τα χείλη των κυβερνώντων, των αρμοδίων του Υπουργείου Αγροτικής Ανάπτυξης. Ακούμε λοιπόν, ότι υπάρχει, παραδείγματος χάριν, στο άκρως ελλειμματικό ισοζύγιο των αγροτικών προϊόντων μια βελτίωση και πράγματι έτσι είναι. 
Καταθέτοντας τα στοιχεία από την Ελληνική Στατιστική Αρχή της τελευταίας δεκαετίας, φαίνεται ότι το εμπορικό ισοζύγιο για τα αγροτικά προϊόντα της χώρας μας την τελευταία τουλάχιστον διετία, μειώνεται. Όμως, κάνοντας μια ποιοτική ανάλυση των δεδομένων, φαίνεται ότι μειώνεται εξαιτίας της μείωσης της καταναλωτικής δυνατότητας των Ελλήνων πολιτών, οι οποίοι πλέον δεν αγοράζουν προϊόντα που κατά κύριο λόγο εισάγονται στη χώρα μας. 
Τα καταθέτω στα Πρακτικά για να φαίνονται τα νούμερα και τα δεδομένα. 
(Στο σημείο αυτό ο Βουλευτής κ. Γεώργιος Κασαπίδης καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Είναι γεγονός ότι το 70% περίπου των προϊόντων που καταναλώνουμε στην πατρίδα μας, εισάγονται. Και εδώ, δεν είδαμε τουλάχιστον τα τελευταία δύο χρόνια, μια στοχευμένη κίνηση για κάποιον τομέα είτε είναι ο κτηνοτροφικός είτε ο οπωροκηπευτικός είτε ο υλοτομικός, των ποτών, των δερμάτων ή των ζωοτροφών όπου η χώρα μας εισάγει τεράστια ποσά. Μόνο για τον ζωοκομικό τομέα οι εισαγωγές ξεπερνάνε τα 2 δισεκατομμύρια ευρώ ετησίως. Δεν είδαμε κάτι στοχευμένο που να λύνει το πρόβλημα. Και υπάρχουν τέτοια θεσμικά που μπορούν να τεθούν σε εφαρμογή άμεσα.
Οι δείκτες που αποτυπώνουν αυτήν την κατάσταση έχουν να κάνουν με το Ακαθάριστο Εγχώριο Προϊόν του πρωτογενούς τομέα της πατρίδας μας, όπως αυτό αποτυπώνεται το 2008, 2009 και 2010, όπου φαίνεται ότι έχουμε μια αύξηση. Ωστόσο προηγήθηκε από το 2006 έως το 2007 μια μεγάλη μείωση κατά κύριο λόγο λόγω της αποσύνδεσης της επιδότησης από τον καπνό που είχε ως αποτέλεσμα να σταματήσει η χώρα να παράγει καπνό που τροφοδοτούσε με σημαντικά ποσά το Ακαθάριστο Εγχώριο Προϊόν της πατρίδας μας. 
Επίσης, την τελευταία τριετία, το 2008, 2009 και 2010 φαίνεται ότι έχουμε μια αύξηση της απασχόλησης στον πρωτογενή τομέα. Όμως, αν διαιρέσουμε αυτούς τους δύο δείκτες -είναι το κλάσμα που μας ορίζει την παραγωγικότητα του πρωτογενούς τομέα- φαίνεται ότι αυτός διαρκώς μειώνεται από το 2008 ως το 2009 και 2010. Και αυτό συμβαίνει γιατί ακριβώς τα ποιοτικά δεδομένα της αγροτικής παραγωγής δεν είναι αυτά που θα κάνουν τη διαφορά και θα δώσουν την ώθηση στον πρωτογενή τομέα. Με άλλα λόγια, μπαίνει κόσμος διαρκώς αυξανόμενος στον πρωτογενή τομέα, αλλά δεν μπαίνει βάσει ενός σχεδίου και ενός προγράμματος που θα δώσει προστιθέμενη αξία στα τελικά αγροτικά προϊόντα της πατρίδας μας και τα οποία θα προσανατολιστούν στις αγορές του εξωτερικού, ώστε να αυξηθεί η εξωστρέφεια του πρωτογενούς τομέα και να μπορέσουμε να ρευστοποιήσουμε αυτήν την παραγωγή και να αυξήσουμε το ΑΕΠ της χώρας μας, σε σχέση με τον αριθμό των απασχολουμένων στον πρωτογενή τομέα, όπου θα πρέπει αυτό το κλάσμα ολοένα και να το μεγαλώνουμε. 
Δυστυχώς όμως, αυτό δεν κατέστη δυνατό την τελευταία διετία. Αυτό συνέβη γιατί όπως ανέφερε ο αγαπητός συνάδελφος κ. Καρασμάνης, ένα σημαντικό πρόβλημα είναι η ανασφάλεια που νιώθουν οι παραγωγοί σε σχέση με την παραγωγή τους. Όταν έχουν ένα και δύο χρόνια να πάρουν αποζημιώσεις, γιατί ακριβώς αλλάξατε το νομικό καθεστώς του ΕΛΓΑ και το χειροτερέψατε, με αποτέλεσμα οι σοβαρότατες καθυστερήσεις και στην είσπραξη της εισφοράς να δυσχεραίνουν την καταβολή των αποζημιώσεων, που είναι υπολογισμένες και ήδη έχουν εκτιμηθεί από τις υπηρεσίες του ΕΛΓΑ, είναι μια σημαντική αρνητική παράμετρος για την αύξηση της παραγωγής μας. 
Ένα δεύτερο πολύ σημαντικό είναι η έλλειψη ρευστότητας που υπάρχει στην ελληνική οικονομία, τη στιγμή μάλιστα που ήδη πολλά κονδύλια, αρκετά δισεκατομμύρια ευρώ που αφορούν το πρόγραμμα της ποιοτικής ανάπτυξης της πατρίδας μας, είναι «παρκαρισμένα» χωρίς να κάνετε τις δέουσες ενέργειες ώστε να πέσουν τα χρήματα αυτά στην αγορά. 
Και συγκεκριμένα, με τα σχέδια βελτίωσης στην αρχή του 2011 έγινε μια προκήρυξη, αλλά μετά από σοβαρότατες παραλείψεις και καθυστερήσεις με υπαιτιότητα του Υπουργείου, ακόμη και σήμερα που μιλάμε, δεν έχει γίνει η αξιολόγηση αυτών των σχεδίων βελτίωσης. Μιλάμε για ένα ποσό της τάξεως των 900 εκατομμυρίων ευρώ, που ήδη έχουν προετοιμαστεί επενδυτές γεωργοί να κάνουν τις επενδύσεις τους, αλλά δυστυχώς δεν έχετε κάνει την αξιολόγηση, γιατί μέσα από πειραματισμούς και αλχημείες πήρατε το σύστημα της αξιολόγησης από τις περιφέρειες και το φέρατε στο κέντρο. Έρχεστε τώρα, βγάζετε προκήρυξη για να μπουν ιδιώτες αξιολογητές και ξοδεύουμε περισσότερα χρήματα -τη στιγμή που δεν έχουμε ως κράτος- σε ιδιώτες αξιολογητές για να γίνει η αξιολόγηση, τώρα μετά από ένα χρόνο, ενώ αρχικά, αν αφήνατε το σύστημα ως είχε, δηλαδή τις αξιολογήσεις στις περιφέρειες, ήδη θα είχαν πληρωθεί κιόλας και θα είχαν ολοκληρωθεί αρκετές επενδύσεις. Επομένως, τη στιγμή που και η Ευρωπαϊκή Ένωση μας δίνει τη δυνατότητα τα χρήματα αυτά των Προγραμμάτων του «Αλέξανδρος Μπαλτατζής» να τα πάρουμε με 95% συμμετοχή ευρωπαϊκή και 5% εθνική, εσείς, κύριε Υπουργέ, δεν κάνετε αυτά τα αυτονόητα.
Και τελειώνω με το ρόλο της Αγροτικής Τράπεζας και τη χρηματοδότηση των επενδύσεων, για να τονωθεί η ρευστότητα στην αγορά, η οποία είναι τελείως, μα τελείως, αρνητική. Εξαγωγικές επιχειρήσεις, επιχειρήσεις που παίζουν σημαίνοντα ρόλο στην παγκόσμια αγορά με ελληνικά προϊόντα, όπως είναι το ροδάκινο, παραδείγματος χάριν, δανείζονται με ένα επιτόκιο της τάξεως του 12,5% και ουσιαστικά στραγγαλίζονται, κύριε Υπουργέ. Πώς, λοιπόν, αυτές οι επιχειρήσεις θα απορροφήσουν φέτος την παραγωγή αυτών των οπωροκηπευτικών, τη στιγμή που ήδη οφείλονται στους παραγωγούς αυτές οι αποζημιώσεις που ανέφερε προηγουμένως ο κύριος συνάδελφος και δεν έχουν να πληρώσουν οι επιχειρήσεις αυτές, οι συνεταιριστικές και οι ιδιωτικές, τη νέα παραγωγή; Καταλαβαίνετε, λοιπόν, ότι είναι πλήρες το αδιέξοδο και αυτό γιατί δεν υπάρχει ένα σχέδιο, ένας προγραμματισμός, μία πορεία, ακριβώς για να τονωθεί σήμερα η ρευστότητα στην αγορά. Το ΕΤΕΑΝ, το περιβόητο πρόγραμμα της εγγυοδοσίας των επενδύσεων, και στον πρωτογενή τομέα έχει κολλήσει. Πώς, λοιπόν, θα πέσουν χρήματα στην αγορά, ώστε να αυξηθεί η παραγωγή και η παραγωγικότητα, τη στιγμή που τόσο πολύ το έχουμε ανάγκη;
Εδώ, λοιπόν, κύριε Υπουργέ, είναι οι σοβαρές σας ευθύνες που δυο χρόνια δεν καταφέρατε να διατυπώσετε ένα ολοκληρωμένο σχέδιο. Ενώ γνωρίζατε ποια είναι η κατάσταση της χώρας και η οικονομική πορεία γενικώς και της Ελλάδας και της Ευρώπης, λέγατε ότι είχατε σχέδιο, αλλά στην πράξη τα πράγματα χειροτερεύουν. Αυτό είναι και το κυριότερο που οφείλετε να κάνετε, να απεγκλωβίσετε τις επενδύσεις που είναι προγραμματισμένες να γίνουν στον πρωτογενή τομέα και να ενισχύσετε τη ρευστότητα, για να μπορέσουν να αναπνεύσουν οι αγρότες, να συνεχίσει η ελληνική γεωργία να παράγει και με μια οργανωμένη, αν υπάρχει, προσπάθεια εξωστρέφειας της ελληνικής γεωργίας να μπορέσουμε να δώσουμε διέξοδο στην παραγωγή μας. 
Ευχαριστώ πολύ.
(Χειροκροτήματα από την πτέρυγα της Νέας Δημοκρατίας)","ΓΕΩΡΓΙΟΣ ΚΑΣΑΠΙΔΗΣ",203
"100646"," Ευχαριστούμε τον κ. Γεώργιο Κασαπίδη, Βουλευτή Κοζάνης της Νέας Δημοκρατίας.
Ακολουθεί ως ομιλητής ο κ. Μιχαήλ Γιαννάκης, Βουλευτής Βοιωτίας.
Ορίστε, έχετε το λόγο.","Î‘Ï€Î¿ÏƒÏ„Î¿Î»Î±Ï„Î¿Ï‚ Î’Î±ÏŠÏ„ÏƒÎ·Ï‚",34
"100647"," Ευχαριστώ πολύ, κύριε Πρόεδρε.
Κύριε Υπουργέ, δεν είναι η πρώτη φορά που συζητούμε επίκαιρη επερώτηση των συναδέλφων της Νέας Δημοκρατίας με θέμα το αγροτικό. Αυτό δεν είναι τυχαίο, με την έννοια ότι πάντα είναι επίκαιρα τα προβλήματα των συμπολιτών μας κτηνοτρόφων και αγροτών. Προέρχεστε από μια περιφέρεια που και εσείς, φαντάζομαι, καθημερινά αντιμετωπίζετε ανάλογα προβλήματα, προβλήματα που δυστυχώς την τελευταία διετία έχουν οξυνθεί. 
Με την πολύπλευρη κρίση που ζει η ελληνική κοινωνία και η οικονομία, θα ήταν μεγάλη ευκαιρία ο αγροτικός τομέας να παίξει πρωταγωνιστικό ρόλο σε αυτό που όλοι αναζητούμε και όλοι θέλουμε, που ονομάζεται ανάπτυξη. Θα μπορούσε να δώσει διέξοδο σε χιλιάδες συμπολίτες μας, γιατί παρατηρούμε τα τελευταία χρόνια να υπάρχει μία επιστροφή ιδιαίτερα νέων ανθρώπων από τα κέντρα στην περιφέρεια, να ξεκινούν να δραστηριοποιούνται στον αγροτικό και στον κτηνοτροφικό τομέα, αλλά δυστυχώς σε αυτήν τους τη μεγάλη προσπάθεια η πολιτεία είναι απούσα και πολλές φορές, αντί να βοηθά αυτήν τους την αγωνιώδη προσπάθεια, βάζει και φρένο. 
Υπάρχει, λοιπόν, πεδίο να λειτουργήσουμε και να βοηθήσουμε όλον αυτόν τον κόσμο που στρέφεται πλέον στον πρωτογενή τομέα. Είναι στο χέρι της πολιτείας να το κάνει. Έχει τα εργαλεία. Δεν είναι κατ’ ανάγκη μόνο οικονομικό το πρόβλημα. Υπάρχουν περιπτώσεις που μπορεί το Υπουργείο να πάρει πρωτοβουλίες, να αναδείξει δραστηριότητες με εξαγωγικό προσανατολισμό και όχι μόνο και να βοηθήσουμε, ιδιαίτερα τους νέους συμπολίτες μας, που με μεράκι και όρεξη γυρνούν στα χωριά τους και θέλουν να ασχοληθούν -και ασχολούνται και παράγουν- με ό,τι αυτό συνεπάγεται ιδιαίτερα αυτή την κρίσιμη περίοδο. 
Πώς μπορεί όμως σήμερα να σταθεί ένας νέος παραγωγός, όταν καθημερινά το κόστος εκτινάσσεται; Ηλεκτρικό ρεύμα, πετρέλαιο, σπόροι, λιπάσματα, φάρμακα. Κάθε χρόνο έχουμε ανατιμήσεις, που δεν μπορούν να αφομοιωθούν από τις τιμές που, δυστυχώς, φέτος σε πολλές περιπτώσεις, σε πολλά αγροτικά προϊόντα ήταν καθηλωμένες. 
Επίσης, έχουμε ένα τεράστιο θέμα με τις εισαγωγές, στο οποίο αναφέρθηκαν οι συνάδελφοι. Ξέρω ότι υπάρχουν δυσκολίες στο να φρενάρουμε τις εισαγωγές, αλλά υπάρχουν δυνατότητες να εξαντλήσουμε όλη την αυστηρότητα, που μας δίνει η νομοθεσία, ώστε να μπορούμε να τις περιορίσουμε. Υπάρχουν τέτοια εργαλεία. Είχαμε τη δυνατότητα την προηγούμενη εβδομάδα να το κουβεντιάσουμε στο Υπουργείο σας. Χαίρομαι που έχετε αντιληφθεί το πρόβλημα και παίρνετε πρωτοβουλίες. Θα πρέπει όμως να είμαστε αποτελεσματικοί και αυτό να φανεί στην πράξη. 
Επίσης, υπάρχει μεγάλο πεδίο δράσης στις εξαγωγές. Υπάρχουν χώρες και στην Ευρώπη και στην Ασία όπου μπορεί ο αγροτικός τομέας να παίξει πρωταγωνιστικό ρόλο στον τομέα των εξαγωγών. Εκεί πρέπει να βοηθήσουμε. Δεν μπορούν οι διπλωματικές υπηρεσίες μας να είναι κλειστές ή να μην δίνουν τη δυνατότητα στους νέους επιχειρηματίες αγρότες, κτηνοτρόφους να έχουν πρόσβαση για να διαφημίσουν και να προωθήσουν τα προϊόντα τους. 
Πρέπει, σε συνεργασία με το Υπουργείο Εξωτερικών, να πάρετε μια πρωτοβουλία. Βέβαια, η περίοδος είναι ιδιαίτερα κρίσιμη. Δεν ξέρω αν θα είστε δύο, τρεις ή τέσσερις εβδομάδες ακόμα στο Υπουργείο, γιατί οι εκλογές είναι κοντά μας. Όμως, έστω αυτό το λίγο διάστημα μπορείτε να ενεργοποιήσετε –σε συνεργασία με το Υπουργείο Εξωτερικών- αυτές τις υπηρεσίες, που είναι πολύ χρήσιμες για τους παραγωγούς, ιδιαίτερα όταν έχουν εξαγωγικό προσανατολισμό. 
Στον ΕΛΓΑ αναφέρθηκαν οι συνάδελφοι. Είναι μια υπηρεσία που δυστυχώς υπολειτουργεί. Αντί να είναι δίπλα στον αγρότη, του δημιουργεί χίλια δυο προβλήματα, όπως με τις καθυστερήσεις στις αποζημιώσεις. Τελευταία υπάρχει και ένα θέμα με την αναδιοργάνωση των περιφερειακών γραφείων του ΕΛΓΑ. Φαντάζομαι ότι τουλάχιστον στις έδρες της περιφέρειας θα λειτουργήσουν και θα στελεχωθούν ανάλογα τα γραφεία του ΕΛΓΑ, για να μην υπάρχουν προβλήματα. Τα γνωρίζετε πολύ καλά και πρέπει να πάρετε πρωτοβουλίες. 
Επίσης, ένα άλλο σημαντικό και επίκαιρο θέμα είναι ο φόρος που ακούμε τελευταία ότι απαιτεί η τρόικα επί των αγροτεμαχίων. Φαντάζομαι ότι κάτι τέτοιο είναι αδιανόητο. Το Υπουργείο Αγροτικής Ανάπτυξης θα πρέπει να δώσει ένα μήνυμα και στον Πρωθυπουργό και στην τρόικα ότι κάτι τέτοιο θα ήταν απόλυτα καταστροφικό. Δεν μπορούμε να μιλάμε αυτή τη στιγμή για φόρο στην αγροτική γη. Ήδη έχουμε τεράστια προβλήματα, μη βάλουμε και ένα επιπλέον. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Μισό λεπτό, κύριε Πρόεδρε. 
Κλείνοντας θα ήθελα να αναφερθώ σε κάτι θετικό. Είχαμε τη δυνατότητα με τους παραγωγούς της περιοχής της Θήβας να κουβεντιάσουμε. Η αντίδρασή σας ήταν θετική με το δελτίο Τύπου που βγάλατε. Ελπίζω αυτή η προσπάθεια να έχει συνέχεια, γιατί ξέρετε πολύ καλά ότι τα αγροτικά προϊόντα της περιοχής μας είναι απόλυτα ασφαλή και ποιοτικά και θα πρέπει αυτήν την προσπάθεια να τη στηρίξουμε. 
Ευχαριστώ. 
(Χειροκροτήματα από την πτέρυγα της Νέας Δημοκρατίας)","ΜΙΧΑΗΛ ΓΙΑΝΝΑΚΗΣ",101
"100648"," Ευχαριστούμε τον Βουλευτή Βοιωτίας της Νέας Δημοκρατίας κ. Μιχάλη Γιαννάκη. 
Το λόγο έχει ο Βουλευτής Λακωνίας κ. Αθανάσιος Δαβάκης για πέντε λεπτά.","Î‘Ï€Î¿ÏƒÏ„Î¿Î»Î±Ï„Î¿Ï‚ Î’Î±ÏŠÏ„ÏƒÎ·Ï‚",34
"100649"," Κύριε Πρόεδρε, η σημερινή επερώτηση είναι πολύ επίκαιρη, δεδομένου ότι το ζήτημα που άπτεται του αγροτικού τομέα στη χώρα μας έχει βαθύτατη και συνεχή κοινωνική αναφορά. 
Η δραματική κατάσταση την οποία σήμερα βιώνουν οι Έλληνες αγρότες είναι σε άμεση σχέση με την αντίθεση που υπήρχε πριν από τριάντα και πλέον χρόνια, όταν η παράταξη που σήμερα επερωτά την Κυβέρνηση, η Νέα Δημοκρατία, έβαζε την Ελλάδα στην Ευρωπαϊκή Κοινότητα τότε, με έναν αποκλειστικό σκοπό, να αποτελέσει η Ελλάδα το περιβόλι της Ευρώπης. 
Με άλλα λόγια, να είναι ο βασικός τροφοδότης όλου του ευρωπαϊκού Βορρά, όλου του κεντρικού ευρωπαϊκού γεωγραφικού συστήματος σε νωπά προϊόντα, προκειμένου να υπάρχει το εισόδημα, το οποίο χρειάζεται η ελληνική γεωργία, έχοντας καταλάβει όλες εκείνες τις αγορές που μετά από αρκετό χρονικό διάστημα, άλλες χώρες με ομοειδή μ’ εμάς προϊόντα, μπήκαν στην Ευρωπαϊκή Κοινότητα. Μιλάω για την Ισπανία και για την Πορτογαλία.
Αντιθέτως, σήμερα έχουμε φθάσει στο να έχουμε το φαινόμενο της πληθώρας των εισαγωγών -για να πω ένα παράδειγμα, το 70% του βοείου κρέατος, που καταναλώνεται στη χώρα μας, σήμερα είναι εισαγόμενο- αλλά και τη δραματική κατάσταση που βιώνουν οι Έλληνες αγρότες κι οι Έλληνες κτηνοτρόφοι, με ό,τι αυτό συνεπάγεται για το αγροτικό εισόδημα αλλά και για την κοινωνική θέση και το βιοτικό επίπεδο αυτών των ανθρώπων. 
Προέρχομαι από έναν Νομό που αποτελεί, θα έλεγα, χαρακτηριστικό παράδειγμα της γεωργικής παραγωγής της χώρας μας. Τα βασικά μας συγκριτικά πλεονεκτήματα –«ασύγκριτα πλεονεκτήματα» θα τα πω εγώ- στη φυτική παραγωγή, όπως είναι το λάδι και τα εσπεριδοειδή, πωλούνται σε εξευτελιστικές τιμές, με ό,τι αυτό σημαίνει για τον Έλληνα και ειδικότερα τον Λάκωνα ελαιοπαραγωγό. 
Το λάδι είναι από τα ακριβότερα παραγόμενα προϊόντα στο γεωργικό τομέα, όσον αφορά το κόστος παραγωγής, και σήμερα έχουμε, στην καλύτερη περίπτωση, τιμές του επιπέδου των 2,20 ευρώ -από 1,80 έως 2,20 ευρώ, ανάλογα με τις γραμμές- όταν το 1999, κύριε Υφυπουργέ, που ακόμη υπήρχε το νόμισμα της δραχμής, το λάδι πουλιόταν 1.001 δραχμές στη Λακωνία! Σήμερα πουλιέται κάτω από τα 2 ευρώ. 
Τα εσπεριδοειδή πωλούνται σε τιμές εξευτελιστικές και δεν πάνε να τα μαζέψουν οι εσπεριδοκαλλιεργητές μας. Νομίζω ότι παραβιάζω ανοιχτές θύρες λέγοντάς σας αυτά, γιατί κι εσείς τα ξέρετε. Όμως το θέμα είναι το τι κάνουμε τόσα χρόνια, αφού το ξέραμε! 
Όταν οι κτηνοτρόφοι μας πουλάνε το γάλα 50 λεπτά, κύριε Πρόεδρε, και η ζωοτροφή, επί παραδείγματι η κατώτερη, όπως το καλαμπόκι, φθάνει να κοστίζει 0,28 ή η βαμβακόπιτα φθάνει στο 0,31, τι έχει να απολαύσει από πλευράς κέρδους ο Έλληνας κτηνοτρόφος; 
Αφήνω τις εισαγωγές, αφήνω τις νοθείες κι αφήνω και τη μεγάλη μάστιγα των Ελλήνων κτηνοτρόφων μας, και δη των Λακώνων, –αν και θεωρώ ότι διερμηνεύω τα αισθήματα όλων των συναδέλφων- που λέγεται «λιανέμπορος», ο οποίος βρίσκει στην ανάγκη τον κτηνοτρόφο, του δίνει μία κατά το κοινώς λεγόμενο «πέτσινη» επιταγή και ο κτηνοτρόφος δεν ξέρει αν θα πάρει τα χρήματά του για το γάλα του μετά από έναν χρόνο. Εμείς στη Λακωνία, επί παραδείγματι, έχουμε αυξημένη αιγοτροφία και δυστυχώς, επειδή δεν υπάρχουν τυροκομεία –υπήρχαν κάποιες ατυχείς περιπτώσεις τυροκομείων- σήμερα οι Λάκωνες κτηνοτρόφοι, όπως κι οι Λάκωνες αγρότες, βιώνουν τις χειρότερες μέρες των τελευταίων τριάντα ετών.
Η βρώσιμη ελιά έχει μείωση στην τιμή κατά 30%. Για να μην θυμηθώ τις «ένδοξες» μέρες πριν δύο χρόνια, όταν ανέλαβε η κυβέρνηση του ΠΑΣΟΚ την εξουσία, που η κ. Μπατζελή, Υπουργός Γεωργίας τότε, έδωσε αποζημιώσεις για τις βρώσιμες ελιές στην ιδιαίτερη πατρίδα της, ξεχνώντας τις πληγείσες περιοχές άλλων νομών. 
Να μιλήσω, κύριε Πρόεδρε, για την αποψίλωση των Διευθύνσεων Γεωργίας;
Να μιλήσω για τα τεράστια χαράτσια που πάνε να πέσουν πάνω στις γεωτρήσεις, όταν –άκουσον, άκουσον!- σε περιόδους τέτοιες, όπως αυτή που περνάμε, λέμε ότι το νερό παράγει πλούτο μέσω της φυτικής παραγωγής και γι’ αυτό το φορολογούμε; 
Να μιλήσω για τις αυξημένες εισφορές του ΟΓΑ ή για τις αυξημένες εισφορές στον ΕΛΓΑ, που όταν γίνεται μία καταστροφή, δυστυχώς επί χρόνια τώρα οι εκτιμητές έρχονται έξι μήνες μετά; Για να εκτιμήσουν τι; 
Μόνο να αυξάνουμε τις εισφορές ξέρουμε και να βάζουμε νέα συστήματα σ’ αυτές τις δύσκολες περιόδους. 
Πρέπει να αποφασίσουμε: Θέλουμε να κρατήσουμε τον αγροτικό κόσμο στην περιφέρεια και να ενδυναμώσουμε κι αυτούς που λόγω οικονομικής κρίσης γυρνάνε πίσω και να τους δώσουμε κίνητρα ή θέλουμε να μένουν στην ελληνική περιφέρεια μόνο Αλβανοί, Ρουμάνοι και ξένοι γενικότερα; Κι από εκεί και μπρος να καταλάβουμε ότι η μόνη πλουτοπαραγωγός δυνατότητα αυτού του τόπου είναι η γεωργία του κι αυτή να ενδυναμώσουμε. 
Μιλώ σε μία Κυβέρνηση η οποία αυτήν τη στιγμή παρέρχεται –πιστεύω- αλλά μιλώ κάνοντας, αν θέλετε, και μία αναφορά στο μέλλον. Λέω, λοιπόν, ότι από εδώ και μπρος -στις εποχές που ζούμε κι έχουμε δει πού βρισκόμαστε από πλευράς οικονομίας- πρέπει να γυρίσουμε στις ρίζες μας. Όσον αφορά τη γεωργική και την κτηνοτροφική παραγωγή πρέπει, λοιπόν, να τις ενδυναμώσουμε έτι περισσότερο, παράγοντας πλούτο και κοιτώντας πάνω απ’ όλα τους ανθρώπους. 
Ευχαριστώ.
(Χειροκροτήματα από την πτέρυγα της Νέας Δημοκρατίας)","ΑΘΑΝΑΣΙΟΣ ΔΑΒΑΚΗΣ",115
"100650"," Ευχαριστούμε τον κ. Δαβάκη.
O κ. Θεόφιλος Λεονταρίδης, Βουλευτής Σερρών της Νέας Δημοκρατίας, έχει το λόγο. 
Ορίστε, κύριε Λεονταρίδη, έχετε το λόγο, για πέντε λεπτά.","Î‘Ï€Î¿ÏƒÏ„Î¿Î»Î±Ï„Î¿Ï‚ Î’Î±ÏŠÏ„ÏƒÎ·Ï‚",34
"100651"," Κυρίες και κύριοι συνάδελφοι, όλοι συμφωνούν πως ο αγροτικός τομέας μπορεί να παίξει καταλυτικό ρόλο στην αντιμετώπιση της οικονομικής κρίσης που μαστίζει τη χώρα μας και να δώσει αναπτυξιακές διεξόδους και νέες θέσεις εργασίας.
Μπορούμε να βασιστούμε στον πρωτογενή τομέα, φτάνει να αγκαλιάσουμε, να στηρίξουμε και να ενισχύσουμε τον κόσμο της υπαίθρου και όλους όσους δραστηριοποιούνται ενεργά σε αυτόν. Κι ενώ τα όποια χρήματα επενδυθούν στην πρωτογενή παραγωγή θα είναι άμεσα ανταποδοτικά, συμβαίνει το εξής παράδοξο: Το ότι δηλαδή ακόμη δεν έχει εκταμιευθεί ούτε ένα ευρώ για αναπτυξιακά προγράμματα στην ύπαιθρο, το ότι πέρα των όποιων προκηρύξεων, δεν έχει τεθεί σε πλήρη εφαρμογή ούτε ένα από τα βασικά προγράμματα, όπως για παράδειγμα εκείνα για τα σχέδια βελτίωσης των αγροτικών και κτηνοτροφικών εκμεταλλεύσεων, της ενίσχυσης της μεταποίησης, της τυποποίησης και εμπορίας αγροτικών προϊόντων, της προώθησης της βιολογικής, φυτικής και ζωικής παραγωγής, της βελτίωσης της ανταγωνιστικότητας της ελληνικής γεωργίας, τα ολοκληρωμένα προγράμματα ανάπτυξης του αγροτικού χώρου κ.α.. Τα πάντα καθυστερούν.
Παράλληλα, δεν είναι λίγοι οι αγρότες εκείνοι που εξακολουθούν να παραμένουν απλήρωτοι διάφορων κοινοτικών ενισχύσεων και επιδοτήσεων, όπως η εξισωτική αποζημίωση των ορεινών και μειονεκτικών περιοχών, εκκρεμότητες της ενιαίας κοινοτικής ενίσχυσης, οι συνδεδεμένες με την παραγωγή ενισχύσεις, οι επιδοτήσεις των σφαγείων κ.α.. 
Ακόμη, αγρότες και κτηνοτρόφοι συνεχίζουν να αντιμετωπίζουν μία κατακόρυφη άνοδο του κόστους παραγωγής, κυρίως εξαιτίας της επιβολής αλλεπάλληλων φόρων και χαρατσιών που έχουν να κάνουν με τα καύσιμα, το ηλεκτρικό ρεύμα, την αύξηση του ΦΠΑ σε εφόδια, εργαλεία, πάγιο εξοπλισμό, τις επιβαρύνσεις στις τιμές ζωοτροφών, φυτοφαρμάκων, λιπασμάτων και σπόρων, καθώς και το σχεδόν διπλασιασμό των ασφαλιστικών εισφορών υπέρ του ΕΛΓΑ. 
Παράλληλα, ως καταναλωτές υπέστησαν και αυτοί τις αυξήσεις των διάφορων φόρων, ειδικών φόρων κατανάλωσης, τελών, εισφορών, του χαρατσιού μέσω της ΔΕΗ στα ακίνητα και γενικότερα μίας πολιτικής που εντείνει την ύφεση και μειώνει το εισόδημα. 
Και εδώ θέλω να καταγγείλω το σκληρό, το ανάλγητο πρόσωπο του κράτους και την αποδιοργανωσιά, γιατί χθες έκοψαν και άφησαν χωρίς ηλεκτρικό ρεύμα τριάντα σπίτια αγροτών και συνταξιούχων του ΟΓΑ στο Νεοχώρι Σερρών με θερμοκρασίες -8 βαθμούς Κελσίου, μέσα στο καταχείμωνο. 
Ταυτόχρονα, κυκλοφορούν στον Τύπο και κάποια σενάρια φορολόγησης της γης των αγροτών. Αυτό θα είναι, κύριε Υπουργέ, εγκληματικό. Δεν πρέπει να υπάρχει ούτε ως σενάριο επιστημονικής φαντασίας. 
Κι ενώ σε περίοδο κρίσης αυξήθηκαν οι ασφαλιστικές εισφορές υπέρ του ΕΛΓΑ, τώρα με εφαρμογή του μνημονίου και του ασφαλιστικού νόμου από 1-1-2012 καλούνται οι ασφαλισμένοι του ΟΓΑ να βάλουν βαθύτερα το χέρι στην τσέπη με την υποχρεωτική κατάταξή τους σε νέες υψηλότερες ασφαλιστικές κατηγορίες, που συνεπάγεται και αυτόματες αυξήσεις στις εισφορές. 
Στα αναρίθμητα προβλήματα των παραγωγών που έχουν προκαλέσει οι αστοχίες της Κυβέρνησης, έρχονται να προστεθούν και διάφορες διαρροές περί σχεδιασμού για αλλαγές στον τρόπο φορολόγησης των αγροτών και για κατάργηση του ειδικού φορολογικού καθεστώτος για τους αγρότες που δεν τηρούν βιβλία και στοιχεία. 
Αγροτική πολιτική με ανομβρία από λύσεις και προτάσεις από τη μία και καταιγίδα φόρων και εισπρακτικών μέτρων από την άλλη, δεν γίνεται. Αναλογιστείτε τις ευθύνες σας πριν οι αγρότες εγκαταλείψουν τα χωράφια τους. Αγρότες και κτηνοτρόφοι βλέπουν τα προϊόντα τους να παραμένουν απλήρωτα και απούλητα και τον κόπο τους να πηγαίνει χαμένος. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή) 
Δεκαπέντε χιλιάδες τόνοι πατάτας, κύριε Υπουργέ, στην Άνω Βροντού και στην Ορεινή είναι ακόμη απούλητοι. Βλέπουν τις τιμές σε βασικά προϊόντα, παραδείγματος χάρη, γάλα, κρέας, πατάτες, ρύζι, ελαιόλαδο κ.α., να υποχωρούν δίχως κανένα ενδιαφέρον και να διευρύνεται συνεχώς η ψαλίδα, σε σχέση με εκείνες που πληρώνουν οι καταναλωτές στο ράφι.
Υπάρχουν περιπτώσεις, όπου τους χρωστούν αποζημιώσεις από πέρυσι και πρόπερσι για το πράσινο σκουλήκι στο βαμβάκι, την ελαιοκαλλιέργεια, τις δενδροκαλλιέργειες και άλλα. 
Θέλω να επισημάνω την απόγνωση των κτηνοτρόφων από την αναλγησία ορισμένων βιομηχανιών γάλακτος, οι οποίες καθυστερούν έως και εννέα μήνες να αποπληρώσουν το γάλα, με αποτέλεσμα οι παραγωγοί να δίνουν καθημερινά μια άνιση μάχη για την επιβίωσή τους, απέναντι σε συμφέροντα που τους εκμεταλλεύονται σε όλα τα επίπεδα. 
Σε όλα αυτά τα παράλογα φαινόμενα, το Υπουργείο φυσικά απουσιάζει. Είναι απλός θεατής. Δεν μπορούν να εννοηθούν οι έννοιες της ανάπτυξης της υπαίθρου και της περιφερειακής ανάπτυξης, χωρίς την παραγωγική διάσταση της κτηνοτροφίας, στις ορεινές και μειονεκτικές περιοχές της χώρας. 
(Στο σημείο αυτό την Προεδρική Έδρα καταλαμβάνει ο Δ΄ Αντιπρόεδρος της Βουλής κ. ΒΥΡΩΝ ΠΟΛΥΔΩΡΑΣ )
Δεν είναι υπερβολικό να πούμε ότι ο τομέας της κτηνοτροφίας είναι ο περισσότερο συναλλαγματοφόρος. Ξοδεύουμε περισσότερα χρήματα για εισαγωγή τροφίμων ζωικής προέλευσης απ’ ότι για πετρέλαιο και τα παράγωγά του. Απαιτείται, λοιπόν, ένα εθνικό στρατηγικό σχέδιο που θα λαμβάνει υπ’ όψιν τα νέα δεδομένα, δηλαδή την ισχυρή ζήτηση για ποιοτικά, υγιή, ασφαλή τρόφιμα ζωικής προέλευσης, υπολογίζοντας ταυτόχρονα και την υπάρχουσα κατάσταση. 
Κύριε Υπουργέ, η μείωση του εισοδήματος των Ελλήνων γεωργών και κτηνοτρόφων κατά 5,3% το 2011 –ενώ την ίδια χρονιά αυξήθηκε το μέσο κοινοτικό αγροτικό εισόδημα κατά 6,7%, σύμφωνα με την EUROSTAT- έχει ως κρίσιμη παράμετρο τη σημαντική αύξηση του κόστος παραγωγής στο πετρέλαιο, στο ηλεκτρικό ρεύμα, στα λιπάσματα, στα φυτοφάρμακα. 
(Στο σημείο αυτό χτυπάει το κουδούνι λήξεως του χρόνου ομιλίας του κυρίου Βουλευτή)
Οι Έλληνες αγρότες και κτηνοτρόφοι ζητούν συγκεκριμένες απαντήσεις και όχι αόριστες υποσχέσεις στα προβλήματα που βιώνουν καθημερινά. Τι πρόκειται να κάνετε με το πετρέλαιο που έχει πάρει φωτιά με τους αλλεπάλληλους φόρους; Πώς θα καλλιεργήσουν φέτος τα χωράφια τους, αν δεν δώσετε λύση; Πώς θα αντιμετωπίσετε φαινόμενα απλήρωτων παραγωγών για προϊόντα που έχουν παραδώσει εδώ και μήνες στο εμπόριο και τις βιομηχανίες, ιδιαίτερα στους παραγωγούς γάλακτος; 
Πώς θα περιοριστεί η ψαλίδα μεταξύ των τιμών παραγωγού και τιμών καταναλωτή; Τι γίνεται με το θέμα των αποζημιώσεων των ΠΣΕΑ για το βαμβάκι; Πέρασε ενάμισης χρόνος και ακόμα δεν αποζημιώθηκαν. Πότε επιτέλους θα τεθούν σε πλήρη εφαρμογή τα βασικά αναπτυξιακά προγράμματα, όπως είναι τα σχέδια βελτίωσης; Από τον Οκτώβριο του 2009 μέχρι και σήμερα δεν έχετε υλοποιήσει τίποτα απ’ όλα αυτά.","ΘΕΟΦΙΛΟΣ ΛΕΟΝΤΑΡΙΔΗΣ",282
"100652"," Κύριε Λεονταρίδη, παρακαλώ καταλήξτε.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"100653"," Τελειώνω, κύριε Πρόεδρε. 
Αντίθετα, έργα τα οποία εντάξαμε στο Πρόγραμμα Αγροτικής Ανάπτυξης 2007-2013, όπως το 5ο Αρδευτικό Δίκτυο Φυλλίδας στις Σέρρες, ακόμα δεν τα δημοπρατήσατε, ενώ πέρασαν δυόμιση χρόνια!
Υπάρχουν σκοπιμότητες από το Υπουργείο Αγροτικής Ανάπτυξης και Τροφίμων, αλλά πρέπει να γνωρίζετε ότι τα οποιαδήποτε πολιτικά σας παιχνίδια δεν θα τα ανεχθούμε. Μάλιστα, ενώ εδώ σε αυτή την Αίθουσα παλαιότερα λέγατε ότι δεν θα δώσετε την Ελληνική Βιομηχανία Ζάχαρης –που βρίσκεται στις Σέρρες- σε ιδιώτες, τώρα την ξεπουλάτε με διεθνή διαγωνισμό. 
Κυρίες και κύριοι συνάδελφοι, η ελληνική γεωργία και κτηνοτροφία όχι απλά έχει μέλλον, αλλά μπορούν να γίνουν ένας από τους βασικούς στυλοβάτες στην ανάπτυξης της χώρας, προσαρμοζόμενοι στα σύγχρονα δεδομένα και λαμβάνοντας υπ’ όψιν τον καθοριστικό και στρατηγικό ρόλο των αγροτοδιατροφικών προϊόντων στα προσεχή χρόνια.
Στόχος μας πρέπει να είναι η απελευθέρωση των τεράστιων δυνάμεων που κρύβει μέσα της η ελληνική ύπαιθρος και η ενεργοποίησή τους στην κατεύθυνση μιας ολοκληρωμένης διαχείρισης της αγροτικής παραγωγής, με σεβασμό στον άνθρωπο και το περιβάλλον. 
Σας ευχαριστώ. 
(Χειροκροτήματα από την πτέρυγα της Νέας Δημοκρατίας)","ΘΕΟΦΙΛΟΣ ΛΕΟΝΤΑΡΙΔΗΣ",282
"100654"," Ευχαριστούμε τον κ. Θεόφιλο Λεονταρίδη. 
Κυρίες και κύριοι συνάδελφοι, γίνεται γνωστό στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, τριάντα ένας μαθητές και μαθήτριες και τρεις εκπαιδευτικοί συνοδοί τους από το Γενικό Λύκειο Γαστούνης Ηλείας. 
Η Βουλή σάς καλωσορίζει. 
(Χειροκροτήματα απ’ όλες τις πτέρυγες της Βουλής)
Παρακαλείται ο συνάδελφος κ. Γρηγόρης Αποστολάκος, Βουλευτής της Νέας Δημοκρατίας στο Νομό Λακωνίας, να λάβει το λόγο.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"100655"," Κύριε Πρόεδρε, επί της διαδικασίας μου επιτρέπετε;","ΑΘΑΝΑΣΙΟΣ ΔΑΒΑΚΗΣ",115
"100656"," Ορίστε, κύριε Δαβάκη.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"100657"," Θα ήθελα να επιστήσω την προσοχή στο Προεδρείο σχετικά με το χρόνο, διότι ο προλαλήσας συνάδελφος εξήντλησε περίπου το δεκάλεπτο, όταν ο προκαθήμενός σας Αντιπρόεδρος στο πεντάλεπτο μάς χτύπαγε το κουδούνι και μας έλεγε να σταματήσουμε. Θερμή παράκληση να τηρηθεί δικαίως ο χρόνος. 
Ευχαριστώ.","ΑΘΑΝΑΣΙΟΣ ΔΑΒΑΚΗΣ",115
"100658"," Δεκτή η παρατήρησή σας. 
Ορίστε, κύριε Αποστολάκο, έχετε το λόγο.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"100659"," Σας ευχαριστώ πολύ, κύριε Πρόεδρε.
Κυρίες και κύριοι συνάδελφοι, συμμετέχω στη συζήτηση της συγκεκριμένης επερώτησης προς το Υπουργείο Αγροτικής Ανάπτυξης και Τροφίμων με άλλους πενήντα δύο συναδέλφους μου από τη Νέα Δημοκρατία.
Οτιδήποτε λεχθεί από την πλευρά μου, δεν θα αναφέρεται μόνον στην ιδιαίτερη πατρίδα μου, τη Λακωνία, που είναι κατ’ εξοχήν γεωργικός και κτηνοτροφικός νομός. Οποιοδήποτε επιχείρημα αρθρώσω μέσα σε αυτήν την Αίθουσα, προφανώς αναφέρεται όχι μόνο σε αυτούς τους οποίους έχω την τιμή να εκπροσωπώ στην Αίθουσα της Εθνικής Αντιπροσωπείας, αλλά και σε όλους τους Έλληνες πολίτες, άντρες και γυναίκες, νέους αγρότες και αγρότισσες οι οποίοι διακονούν –θα χρησιμοποιήσω αυτή την έκφραση- αυτό που λέμε πρωτογενή τομέα.
Αξιότιμε, κύριε Υφυπουργέ, εγώ θα σας πω κάτι συγκεκριμένο: Δεν θα σας μιλήσω ούτε για τη μείωση του αγροτικού εισοδήματος –ακούστηκαν από τους προλαλήσαντες συναδέλφους μου όλα αυτά, που έχει φτάσει το λάδι να πουλιέται όπως το νερό, η ελιά η βρώσιμη να πουλιέται σε εξευτελιστικές τιμές, τα ίδια ισχύουν για τα εσπεριδοειδή- ούτε για την κατακόρυφη άνοδο του κόστους παραγωγής ούτε για τη καθυστέρηση πληρωμής των γεωργικών αποζημιώσεων ούτε για τις νόμιμες καταβολές των κοινοτικών ενισχύσεων ούτε για το τεράστιο έλλειμμα στην ανάπτυξη του γεωργικού χώρου. 
Σήμερα βρισκόμαστε σε ένα πάρα πολύ κρίσιμο σημείο. Γίνονται διαπραγματεύσεις για την ανταλλαγή των ομολόγων, το περίφημο PSI, και σε λίγο θα έρθει και η δανειακή σύμβαση. Δεν ξέρω ποιες είναι αυτές οι διαπραγματεύσεις, δεν γνωρίζω -και δεν νομίζω κανένας από αυτήν την Αίθουσα να γνωρίζει- εάν η σύμβαση για το PSI και η δανειακή σύμβαση ψηφισθούν από την ελληνική Βουλή.
Αν συμβεί κάτι τέτοιο, οφείλει η τραγικώς αποτυχούσα κατά τη χρονική περίοδο των τελευταίων τριάντα χρόνων εκτελεστική εξουσία, που έχει καταστρέψει εκτός όλων των άλλων και το γεωργικό χώρο, να λάβει πρόνοια. Η πρόνοια την οποία πρέπει να λάβει είναι ένα σχέδιο εθνικό για τη διάσωση και την ανασυγκρότηση του ολοκληρωμένου γεωργικού χώρου. Είναι εθνικό χρέος.
Εάν, ο μη γένοιτο, συμβεί κάτι απρόοπτο για τη χώρα αυτή, έχει υποχρέωση ο Πρωθυπουργός της χώρας μαζί με τα κόμματα τα οποία του παρέχουν αυτήν την ψήφο εμπιστοσύνης, να καταστρώσουν ένα εθνικό σχέδιο που να εξασφαλίζει τη διατροφική και επισιτιστική επάρκεια της χώρας –δεν το λέω τυχαία αυτό- την επάρκεια σε φαρμακευτικό υλικό, την ενεργειακή επάρκεια και την οικονομική επάρκεια για τη διαφύλαξη της εθνικής μας κυριαρχίας.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή) 
Θέλω μισό λεπτό, κύριε Πρόεδρε.","ΓΡΗΓΟΡΙΟΣ ΑΠΟΣΤΟΛΑΚΟΣ",33
"100660"," Παρακαλώ.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"100661"," Η πρώτη, όμως, αυτή υποχρέωση που ανέφερα, χρειάζεται την καθολική υποστήριξη του γεωργικού χώρου. Δεν μπορεί αυτή η Κυβέρνηση, αυτήν τη στιγμή, να δώσει κάποια λύση σε αυτό το θέμα, στα γενικότερα που έθιξαν οι καλοί μου συνάδελφοι. Το να επεξεργαστεί ένα σχέδιο, όμως, που να εξασφαλίζει τη σταθερότητα και την επισιτιστική ασφάλεια του ελληνικού λαού, οφείλει να το κάνει -είναι εθνικό της χρέος- για το όποιο χρονικό διάστημα έχει ακόμα στη διάθεσή της.
Κλείνω, λοιπόν, αυτή τη παρατήρηση λέγοντας ότι η χρεοκοπία της εκτελεστική εξουσίας σε καμμιά περίπτωση δεν μπορεί –το επανέλαβα και χθες από το Βήμα αυτό- να χρεωθεί σε βάρος της νομοθετικής διαδικασίας του δημοκρατικού μας πολιτεύματος. Όλοι όσοι κυβέρνησαν διαχρονικά αυτό τον τόπο, με τον τρόπο που διακυβέρνησαν, έχουν τεράστιες ευθύνες. Έστω αυτή την υστάτη στιγμή οφείλει ο κ. Πρωθυπουργός και οι συνεργάτες του να καταστρώσουν αυτό το σχέδιο σωτηρίας της ελληνικής γεωργίας, γιατί μέσα από αυτό εξαρτάται και η επιβίωση του ελληνικού λαού.
(Χειροκροτήματα από την πτέρυγα της Νέας Δημοκρατίας)","ΓΡΗΓΟΡΙΟΣ ΑΠΟΣΤΟΛΑΚΟΣ",33
"100662"," Ευχαριστούμε, τον κ. Αποστολάκο.
Το λόγο έχει ο Βουλευτής Αργολίδας, κ. Γιάννης Ανδριανός.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"100663"," Ευχαριστώ, κύριε Πρόεδρε.
Θα κάνω χρήση και του χρόνου της δευτερολογίας μου, εάν έχετε την καλοσύνη.","ΙΩΑΝΝΗΣ ΑΝΔΡΙΑΝΟΣ",26
"100664"," Θα ήθελα να σας ενημερώσω ότι κατά τον Κανονισμό δεν υπάρχει αυτό το δικαίωμα.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"100665"," Ωραία. Θα ήθελα τη μικρή σας ανοχή, κύριε Πρόεδρε.","ΙΩΑΝΝΗΣ ΑΝΔΡΙΑΝΟΣ",26
"100666"," Θα έχετε την ελαχίστη ανοχή.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"100667"," Έχει αλλάξει αυτό, κύριε Πρόεδρε;","ΑΘΑΝΑΣΙΟΣ ΔΑΒΑΚΗΣ",115
"100668"," Δεν υπήρχε ποτέ. Κατ’ οικονομία, καταχρηστικώς, κατά καλήν πίστην, αυτές είναι έννοιες συμπλεκόμενες. Θέλω να επικρατεί η καλή πίστις. 
Ορίστε, κύριε Ανδριανέ, έχετε το λόγο.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"100669"," Ευχαριστώ πολύ, κύριε Πρόεδρε. 
Επικαλούμαι τα στοιχεία που προαναφέρατε, για να δείξετε την ανοχή που οφείλουμε σε αυτό το σημαντικό θέμα που έχουμε φέρει με την επερώτησή μας.
Κύριοι συνάδελφοι, είμαι βέβαιος ότι κανείς σε αυτήν την Αίθουσα δεν αμφισβητεί τα τεκμηριωμένα στοιχεία που παραθέτουμε στο κείμενο της επερώτησης, τα οποία περιγράφουν τη μάχη επιβίωσης που δίνουν οι αγρότες, όπως και οι περισσότεροι Έλληνες, απροστάτευτοι μπροστά στην κρίση και τις συνέπειές της. 
Είμαι βέβαιος, επίσης, ότι οι περισσότεροι συμφωνούμε στη θέση ότι αν είναι να βγούμε κάποτε από την κρίση, αν είναι να γυρίσουμε στην ανάπτυξη, η πρωτογενής παραγωγή μαζί με τον τουρισμό θα είναι οι κύριοι μοχλοί αυτής της στροφής. 
Τι κάνει, λοιπόν, το Υπουργείο Αγροτικής Ανάπτυξης γι’ αυτό; Τι κάνει, τόσο για να στηρίξει τους αγρότες απέναντι στην κρίση, όσο και για να δημιουργήσει τις προοπτικές ανάπτυξης της αγροτικής οικονομίας; 
Δεν είναι δυνατόν να μην λαμβάνονται μέτρα για την αποφυγή της περαιτέρω συρρίκνωσης του αγροτικού εισοδήματος, την ώρα που η ψαλίδα ανάμεσα στις τιμές παραγωγού και καταναλωτή διαρκώς ανοίγει. Οι τιμές του ελαιολάδου, των πορτοκαλιών, του κρασιού, του γάλατος δεν καλύπτουν ούτε τα έξοδα παραγωγής. Οι αγρότες και οι κτηνοτρόφοι, λοιπόν, βρίσκονται σε απόγνωση. Δεν είναι δυνατόν να μην λαμβάνονται μέτρα για τη μείωση του κόστους παραγωγής και αντίθετα να ακούγονται συζητήσεις για επιβολή εισφοράς στα χωράφια ή συζητήσεις για αύξηση του ΦΠΑ στα αγροτικά εφόδια. 
Δεν είναι δυνατόν σε αυτήν τη συγκυρία να γίνονται αυξήσεις στις τιμές των διοδίων, όπως αυτές που έγιναν προχθές σε ορισμένους σταθμούς. Δεν είναι δυνατόν να βλέπουμε και το εξής παράδοξο: σε ορισμένους σταθμούς διοδίων τα επαγγελματικά, τα αγροτικά φορτηγάκια που έχουν ύψος ακόμα και ένα εκατοστό πάνω από το 2,20 να πληρώνουν όσο ένα τριαξονικό φορτηγό. Ένας αγρότης που ανεβαίνει, για παράδειγμα, από την Αργολίδα στην Αθήνα, για να πουλήσει τα προϊόντα στη λαϊκή, επιβαρύνεται με 15 και 20 ευρώ, μόνο από τα διόδια. 
Ταυτόχρονα, κύριε Υπουργέ, δεν είναι δυνατόν σε αυτήν τη συγκυρία να υπογράφονται κοινές υπουργικές αποφάσεις, όπως αυτή για τις προϋπάρχουσες παλιές γεωτρήσεις και τα πηγάδια που συνεπάγονται τεράστια οικονομική επιβάρυνση των παραγωγών. 
Επισημαίνω το γεγονός ότι είχατε αναγνωρίσει το πρόβλημα σε ερώτηση που σας είχα θέσει εδώ και είχατε δεσμευθεί για την αλλαγή και απλοποίηση των σχετικών διαδικασιών, ενώ δόθηκε και η εξάμηνη παράταση. Ζητώ, όμως, να μας ενημερώσετε για τη διορθωτική κοινή υπουργική απόφαση και θα παρακαλούσα να ξεκαθαρίσετε αυτό το ζήτημα. 
Για του λόγου το αληθές θα καταθέσω στα Πρακτικά την αναφορά σας και την παραδοχή ότι αυτό το πρόβλημα είναι σημαντικό –μιλάω για τις γεωτρήσεις και τα πηγάδια- και ότι θα λυθεί με καινούρια υπουργική απόφαση. 
Δεν είναι δυνατόν –για να μιλήσω πάλι για την Αργολίδα- να ανακοινώνετε το κονδύλι 10 εκατομμυρίων ευρώ από κοινοτικούς πόρους για την αντιμετώπιση του μεγάλου προβλήματος της επιμόλυνσης του υδάτινου ορίζοντα από νιτρώδη και να εξαιρούνται οι δενδρώδεις καλλιέργειες, που υπάρχουν κατά κύριο λόγο στο νομό το δικό μας, με αποτέλεσμα αυτά τα 10 εκατομμύρια -από κοινοτικούς πόρους, επαναλαμβάνω- να είναι στον αέρα. 
Δεν είναι δυνατόν, την ώρα που ο ιός της τριστέτσας απειλεί με καταστροφή τις καλλιέργειες εσπεριδοειδών, να προβλέπεται εφ’ άπαξ αποζημίωση των 20,54 ευρώ ανά δένδρο, όταν χρειάζεται να ξεριζωθούν όλα τα δένδρα σε ακτίνα δεκαπέντε μέτρων από κάθε μολυσμένο και όταν χρειάζονται τουλάχιστον δέκα χρόνια για να αρχίσουν να παράγουν τα νέα που θα φυτευτούν.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Κύριε Πρόεδρε, ζήτησα την ανοχή σας.","ΙΩΑΝΝΗΣ ΑΝΔΡΙΑΝΟΣ",26
"100670"," Προχωρήστε.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"100671"," Ευχαριστώ πολύ. 
Δεν μπορεί, λοιπόν, να μην υπάρξει μια ολοκληρωμένη και επιστημονικά τεκμηριωμένη πολιτική για το πρόβλημα αυτό. 
Κύριε Υπουργέ, δεν είναι δυνατόν οι αγρότες να αναγκάζονται να πουλάνε χύμα τα ποιοτικά αγροτικά προϊόντα του τόπου μας, για να γίνονται πλούσιοι, τυποποιώντας και μεταπωλώντας τα οι Ιταλοί και οι Ισπανοί. Είχαμε εισαγωγή τυποποιημένου ελαιολάδου ακόμα και από τη Γερμανία, όπως γνωρίζετε, η οποία δεν είναι ελαιοπαραγωγός χώρα. 
Δεν είναι δυνατόν να μην αποζημιώνονται οι παραγωγοί που έχουν υποστεί ζημιά από παγετό, ακόμη και στο φυτικό κεφάλαιο, όπως στην περιοχή της Καρυάς στην Αργολίδα. Δεν είναι δυνατόν να καθυστερεί η καταβολή των εξισωτικών αποζημιώσεων σε κτηνοτρόφους.
Από την άλλη, όμως, η πολιτεία απαιτεί από τους πολίτες να πληρώνουν τα «χαράτσια», απαιτεί από τους αγρότες τις αυξημένες εισφορές στον ΟΓΑ και στον ΕΛΓΑ.
Σας το λέμε ξανά, λοιπόν, ότι ο αγροτικός τομέας –μια από τις ελπίδες για την ανάταξη της εθνικής οικονομίας- κινδυνεύει και αυτός με πλήρη καταστροφή, λόγω της υφεσιακής πολιτικής που ακολουθείτε, μιας πολιτικής που αντί να αντιμετωπίζει τα προβλήματα που διαρκώς ανακύπτουν και γιγαντώνονται, δημιουργεί άλλα νέα και αντί να καλλιεργεί το έδαφος για ανάπτυξη και δημιουργία, βάζει διαρκώς εμπόδια.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή) 
Τελειώνω, κύριε Πρόεδρε.
Επιτέλους, πρέπει να υπάρξει μία στρατηγική ανάπτυξης του αγροτικού τομέα. Αξιοποιήστε τους διαθέσιμους εθνικούς και κοινοτικούς πόρους. Πάρτε μέτρα για τη μείωση του κόστους παραγωγής. Δεν υπάρχει περιθώριο άλλων καθυστερήσεων στην άσκηση της πολιτικής για την αγροτική ανάπτυξη. Η στήριξη της πρωτογενούς παραγωγής είναι ένα από τα εργαλεία που θα δώσουν ώθηση για την ανάκαμψη της πραγματικής οικονομίας μας.
Ευχαριστώ πολύ.
(Στο σημείο αυτό ο Βουλευτής κ. Ιωάννης Ανδριανός καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
(Χειροκροτήματα από την πτέρυγα της Νέας Δημοκρατίας)","ΙΩΑΝΝΗΣ ΑΝΔΡΙΑΝΟΣ",26
"100672"," Ευχαριστούμε τον κ. Γιάννη Ανδριανό, Βουλευτή Αργολίδας.
Πριν δώσω το λόγο στον Υφυπουργό Αγροτικής Ανάπτυξης και Τροφίμων κ. Γιάννη Δριβελέγκα, θα πρέπει να ασχοληθούμε με τη διανομή του χρόνου.
Έχετε συνεννοηθεί μεταξύ σας; Το Υπουργείο έχει είκοσι λεπτά ως πρωτολογία, δέκα λεπτά ως δευτερολογία και θα ήθελα να ξέρω πως το κατανέμετε.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"100673"," Θα μιλήσω δεκαπέντε λεπτά, κύριε Πρόεδρε…","ΙΩΑΝΝΗΣ ΔΡΙΒΕΛΕΓΚΑΣ",138
"100674"," Δεκαπέντε λεπτά θα έχει και ο κ. Ροντούλης.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"100675"," …για τη δευτερολογία και τα υπόλοιπα και άλλα δεκαπέντε λεπτά θα έχει ο κ. Ροντούλης.","ΙΩΑΝΝΗΣ ΔΡΙΒΕΛΕΓΚΑΣ",138
"100676"," Καλώς.
Ο Υφυπουργός Αγροτικής Ανάπτυξης και Τροφίμων κ. Γιάννης Δριβελέγκας έχει το λόγο.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"100677"," Σας ευχαριστώ πολύ, κύριε Πρόεδρε.
Αγαπητοί συνάδελφοι, περίμενα σήμερα, αυτή την ώρα, να είμαστε αντάξιοι των ιστορικών στιγμών που περνάμε και όλοι μαζί να κάνουμε κάποιες προτάσεις, για να μην επανερχόμαστε όλα τα χρόνια στα ίδια και στα ίδια. Ξέρετε ότι όλοι οι Βουλευτές έχουμε κάνει ερωτήσεις και αναφερόμαστε σε όλα αυτά τα θέματα της μείωσης της παραγωγής: ότι δεν πληρώνονται οι αγρότες, δεν πουλάνε τα προϊόντα τους καλά, δεν τους πληρώνουν κ.ο.κ..
Κάποια στιγμή όμως, πρέπει να αρθούμε εμείς πρώτα στο ύψος των περιστάσεων και να πούμε τι πρέπει να γίνει και πώς πρέπει να γίνει και όχι το κράτος. Επειδή όλοι ασχολείστε με τα αγροτικά ζητήματα, όλοι γνωρίζετε ότι σε προηγμένες χώρες που έχουν υψηλό αγροτικό εισόδημα –παραδείγματος χάριν η Δανία που έχει το μεγαλύτερο αγροτικό κατά κεφαλήν γεωργικό εισόδημα στον κόσμο- το κράτος δεν έχει καμμία παρέμβαση.
Υπάρχουν μέσα και εργαλεία. Ποια είναι αυτά; Η οργάνωσή τους, δηλαδή να γίνουν συνεταιρισμοί. Αυτό που κάναμε με το νομοσχέδιο και αυτό πρέπει να στηρίξουμε. Πρέπει να πούμε στον κόσμο ότι οι ελαιοπαραγωγοί που έχουν το καλύτερο λάδι στον κόσμο, είναι κρίμα να το δίνουν χύμα και είναι κρίμα να έχουμε χιλιάδες τυποποιητήρια –και κυριολεκτώ- σε ένα νομό. Κάθε νομός έχει από δέκα, είκοσι, πενήντα, εξήντα, εβδομήντα τυποποιητήρια. Άρα, δεν έχουμε τίποτα. 
Πρέπει να κάνουμε οργάνωση δηλαδή, της παραγωγής για να μπορούν να πετυχαίνουν τιμές. Σαν χώρα της Ευρωπαϊκής Ένωσης που είμαστε –και το γνωρίζετε καλά- αυτά με μέτρα χαρακτήρα διοικητικού, δεν μπορούν να γίνουν. Να πει δηλαδή, το Υπουργείο «όχι 2,20 το λάδι» –που πράγματι είναι τραγικό να έχει αυτή την τιμή- «αλλά να πάει 3 και 3,50». Να δώσει δηλαδή, ενίσχυση που απαγορεύεται. 
Μέτρα υποστηρικτικά δίνει όλα τα χρόνια και τα προηγούμενα. Δεν πιάνουν όμως τόπο, γιατί δεν υπάρχει οργάνωση από τους ίδιους τους αγρότες. Θέλετε να λέμε, να χαϊδεύουμε τ’ αυτιά; Ας τα χαϊδεύουμε. Δεν έχουμε κανένα πρόβλημα.
Άρα, πρώτα πρέπει και εμείς εδώ σ’ αυτήν την Αίθουσα –όλη η Αίθουσα- να συμφωνήσουμε πράγματα που είναι συμφωνημένα εδώ και χρόνια.
Οι πιο συντηρητικές κυβερνήσεις στην Ευρώπη –απευθύνομαι στην παράταξή σας- στηρίζουν τους συνεταιρισμούς. Αλλιώς δεν γίνεται. Μεμονωμένα μέτρα παίρνουμε και κάνουμε ό,τι μπορούμε και θα σας πω γι’ αυτά. 
Αναφερθήκατε στον ΕΛΓΑ και θα παρακαλέσω πάρα πολύ ορισμένους συναδέλφους –όχι μόνο σήμερα που είστε εδώ στην Αίθουσα, αλλά και σε άλλες περιπτώσεις- να αφήσετε τον ΕΛΓΑ να κάνει τη δουλειά του. Δεν είναι δουλειά των Βουλευτών να πηγαίνουν στα γραφεία των προϊσταμένων ή εδώ κι εκεί, για να λένε τι αποζημιώσεις θα βάλουν. Κάνουν τη δουλειά τους και υπάρχουν διαδικασίες, όταν δεν κάνουν σωστά τη δουλειά τους, να την κάνουν. Δηλαδή, αν δεν είναι ικανοποιημένοι οι παραγωγοί από την εκτίμηση της ζημιάς υπάρχει η ένσταση. Δεν γίνεται κι αυτό δεκτό; Υπάρχει κι άλλος τρόπος. Ποιος; Η σύγκριση των τιμολογίων παράδοσης της προηγούμενης τριετίας. 
Να το πω απλά. Αν, για παράδειγμα, φέτος είχα μία ζημιά και έχω μία παραγωγή 5 τόνους, ενώ την προηγούμενη τριετία είχα μέσο όρο 10 τόνους, σημαίνει ότι αποδεικνύω τη ζημιά. Δεν είναι δυνατόν να εξακολουθήσουν να γίνονται αυτά. 
Δεύτερον, όσον αφορά τον ΕΛΓΑ. Να πάψει ο μύθος του χαρατσιού και το ότι πληρώνουν πολλά. Τα ίδια πληρώνουν και με αυτό το σύστημα. Απλά τώρα τα πληρώνουν, ενώ παλιά δεν τα πλήρωναν. Τα ξέρετε αυτά, μην χαϊδεύουμε αυτιά αν θέλουμε να ορθολογικοποιήσουμε μία κατάσταση. 
Παλιά τι γινόταν με το 3%; Δεν έκοβαν τιμολόγια. Πολλά προϊόντα πωλούνταν χωρίς τιμολόγια και δεν έπαιρνε το 3% ο ΕΛΓΑ. Εισέπραττε δηλαδή, 70 με 80 εκατομμύρια το χρόνο. Πόσα έπρεπε να εισπράττει; Έπρεπε να εισπράττει 200 εκατομμύρια. Και από τον όγκο παραγωγής και από την επιστροφή του ΦΠΑ φαινόταν ότι έπρεπε να πάρει 200 εκατομμύρια. Εκεί περίπου είναι και το ποσό με διαφορετικό τρόπο. Για ποιο χαράτσι λέτε; Τα ίδια λεφτά είναι, αλλά τώρα τα πληρώνουν, για να μπορούν να έχουν και ανταπόκριση από τον ΕΛΓΑ. 
Δεν θα πω για τα συγκεκριμένα που ειπώθηκαν. Έχω όλα τα στοιχεία, αλλά δεν θα με πάρει ο χρόνος να απαντάω για ένα-ένα. Μπορώ να σας τα καταθέσω, αλλά μπορείτε να κάνετε και εξειδικευμένες επίκαιρες ερωτήσεις να σας πω για κάθε θέμα. 
Εν πάση περιπτώσει, όλες οι πιστοποιημένες ζημιές –να το πω έτσι- οι οποίες έγιναν το πρώτο εξάμηνο του 2011, θα πληρωθούν μέχρι το Μάρτιο. Ποιες δεν θα πληρωθούν; Αυτές για τις οποίες εγώ προσωπικά έχω πάρει την απόφαση, ότι δεν τις πληρώνω κατ’ εξαίρεση. Δεν θα υπάρξει καμία κατ’ εξαίρεση. 
Γιατί; Πρώτον, μαθαίνουμε τους παραγωγούς να μην καλλιεργούν. Έχουμε δηλαδή, τη νοοτροπία του δεν βαριέσαι άστο να ρημάξει. Αύριο θα πάω εγώ στους Βουλευτές, θα πιέσω να πάνε στο Υπουργείο να πάρουμε κατ’ εξαίρεση αποζημίωση. Και οι κατ’ εξαίρεση αποζημιώσεις είναι εις βάρος όλων των παραγωγών της χώρας και υπέρ ορισμένων που παίρνει απόφαση ο ΕΛΓΑ. Δηλαδή εγώ, σαν Υφυπουργός Αγροτικής Ανάπτυξης και Τροφίμων, να κάνω το χατίρι, για παράδειγμα, στον κ. Ροντούλη, στον κ. Μπεντενιώτη, στον κ. Μαρκόπουλο –να μην πω άλλα ονόματα, αν και δεν έχουν έρθει ποτέ οι άνθρωποι να μου πουν κάτι τέτοιο- για να έχω κι εγώ την ευχέρεια να κάνω και στο νομό μου όλα τα κατ’ εξαίρεση και να είμαστε όλοι ωραία και καλά. 
Όχι, μπαίνει τάξη και η τάξη αυτή δίνει αποτελέσματα. Ποια αποτελέσματα; Με την ορθολογικοποίηση του ΕΛΓΑ, αγαπητοί συνάδελφοι, θα μπορούμε κάθε χρόνο να εντάσσουμε καινούργιες ασφαλίσεις, καινούργιες περιπτώσεις. Αυτή είναι η σωστή μέθοδος.
Έτσι λοιπόν, δεν υπάρχει θέμα ούτε με τα χαράτσια ούτε μ’ αυτά που είπα πριν για τις κατ’ εξαίρεση. Δεν υπάρχουν κατ’ εξαίρεση, κύριε Κασαπίδη. Όσο τουλάχιστον θα είμαι εγώ, δεν θα υπάρχουν και εξήγησα το λόγο και το κάνω παρ’ ότι είμαι από αγροτική περιοχή.","ΙΩΑΝΝΗΣ ΔΡΙΒΕΛΕΓΚΑΣ",138
"100678"," Τι εισέπραξε φέτος ο ΕΛΓΑ; Γιατί δεν πληρώσατε τις ζημιές;","ΓΕΩΡΓΙΟΣ ΚΑΣΑΠΙΔΗΣ",203
"100679"," Θα κάνετε την ερώτηση και θα πάρετε τα στοιχεία και θα δείτε ότι εισέπραξε πολύ περισσότερα από τα 70-80 που εισέπραττε πριν και δεν κάλυπτε ούτε τα διοικητικά έξοδα. Κάντε την ερώτηση, για να λάβετε συγκεκριμένη απάντηση. Εν πάση περιπτώσει, τέτοιες μεθόδους θέλω να τις ξεχάσω, δεν θέλω να κάνω αναφορά. 
Χτες μας ειδοποίησαν για άλλα 150 εκατομμύρια ευρώ πρόστιμο. Έρχεται η απόφαση από τέτοιες ιστορίες. Ποιες, δηλαδή; Χωρίς να ειδοποιούμε την Ευρωπαϊκή Επιτροπή, να κάνουμε διάφορες εξυπηρετήσεις. Εκατόν πενήντα εκατομμύρια ευρώ είναι το καινούργιο «πεσκέσι» και μας καλούν σε τέσσερις μήνες να τα πάρουμε πίσω έντοκα από τους αγρότες. Το γνωρίζετε. Επομένως, μην επιμένετε σε πρακτικές που παλιά δεν θα τις κάνατε ούτε εσείς. Έχετε καταδικάσει τις κατ’ εξαίρεση και τις ακαρπίες και το ένα και το άλλο.","ΙΩΑΝΝΗΣ ΔΡΙΒΕΛΕΓΚΑΣ",138
"100680"," Βρείτε ποιος ευθύνεται. Μην το αφήνετε έτσι «στον αέρα».","ΓΕΩΡΓΙΟΣ ΚΑΣΑΠΙΔΗΣ",203
"100681"," Δεν έχω κανένα πρόβλημα, κύριε Κασαπίδη. Η απόφαση του κ. Κοντού έδωσε χρήματα στις ενώσεις, για να μαζέψουν τα στάρια. Δεν ξέρω αν είναι καλός ή κακός, λέω όμως ότι δεν τηρήθηκε καμμία κοινοτική διαδικασία. Δεν ειδοποίησε την Ευρωπαϊκή Ένωση. Το λέω μιας και θέλετε να σας το περιγράψω. Εγώ ήθελα να το αποφύγω. Η κ. Μπόελ, λοιπόν, παρακαλούσε μέχρι το ’08 και το ’09 συνέχεια να της στείλουμε στοιχεία «γιατί, πώς δίνετε αυτά τα χρήματα» και απαξιώσαμε να απαντήσουμε. Το Δεκέμβριο του ’09 αρχίσαμε μία αλληλογραφία. Βεβαίως, αυτοί ήδη είχαν αποφασίσει και τώρα οριστικοποίησαν την απόφαση, μας ειδοποίησαν και μας τη στέλνουν επισήμως. Λέει για 150 εκατομμύρια πρόστιμο και σε τέσσερις μήνες έντοκα να επιστραφούν και από τους αγρότες. Βεβαίως εμείς θα κάνουμε αυτό που κάνουμε πάντα, θα ζητήσουμε την αναστολή της εκτέλεσης, θα πάμε και στα ευρωπαϊκά δικαστήρια, θα κάνουμε διαπραγμάτευση, θα κάνουμε ό,τι μπορούμε για «να συμμαζέψουμε τα ασυμμάζευτα». Αυτά πρέπει να μας παραδειγματίσουν όλους, ώστε να μην λειτουργούμε με τέτοιες λογικές και τέτοιες πρακτικές.
Τέθηκαν ειδικότερα ζητήματα για το κόστος και είπα πριν ότι πράγματι, το κόστος παραγωγής στη χώρα είναι αυξημένο, αλλά δεν υπάρχει άλλος τρόπος πέρα από την επιστροφή και κάποια άλλα. Αυτά είναι ημίμετρα. Ή οργανώνονται οι παραγωγοί σε μεγέθους κλίμακος επιχειρήσεις για να μπορούν να κάνουν διαπραγματεύσεις ή δεν γίνεται διαφορετικά. 
Είπατε ότι δεν πληρώνουν οι έμποροι. Πράγματι, πολλοί έμποροι δεν πληρώνουν και σκεφτόμαστε και ήδη συζητάμε να εξαιρέσουμε από το άρθρο 99 τους εμπόρους που εμπορεύονται αγροτικά προϊόντα γιατί κάνουν και αυτή την ιστορία.
Επίσης, θέλω να σας πω κάτι για όσους εμπόρους δεν πληρώνουν από 1/1/2012, αν έχουμε καταγγελίες, γιατί δεν έχουμε καμμία καταγγελία. Εγώ δεν έχω. Δεν ξέρω αν έχει ο συνάδελφος κ. Ροντούλης. Δεν έχω καμμία καταγγελία από κανέναν αγρότη επίσημα ότι δεν πλήρωσε ο τάδε, εταιρεία ή έμπορος. Γιατί το λέω αυτό; Διότι στο Μητρώο Εμπόρων ψηφίσαμε το νόμο με τον οποίο υφίστανται κυρώσεις και φεύγει από το μητρώο και όποιος θα παραδίδει σε τέτοιον έμπορο δεν θα παίρνει επιστροφή ΦΠΑ. Αυτά προβλέπονται και πρέπει να τα πούμε στον κόσμο.
Μιλήσαμε για την κτηνοτροφία. Πολλοί είπαν ότι έχει γίνει πρόοδος, ιδιαίτερα στο εμπορικό ισοζύγιο. Και έγινε. Και στις εξαγωγές έχει γίνει πολλή μεγάλη πρόοδος. Αλλά αυτό δε σημαίνει ότι δεν πρέπει να συνεχίσουμε και να προχωρήσουμε ακόμα περισσότερο. Τα στοιχεία τα ξέρετε. Από 2,4 είμαστε στο πρώτο ενδεκάμηνο στο 1,850. Ελπίζουμε να πάμε ακόμα χαμηλότερα. Είδαμε ότι υπάρχει μια μεγάλη πρόοδος. 
Πράγματι, με το κρέας έχουμε μεγάλο έλλειμμα. Να πω κάτι; Τι κάναμε τόσα χρόνια; Διαπιστώναμε το πρόβλημα, όπως και σήμερα. Εμείς τι κάνουμε; Προχωράμε στη λύση. Πώς; Ήθελε να μπει κάποιος σε ένα πρόγραμμα και δεν μπορούσε, γιατί δεν είχε άδεια. Και κατά τα άλλα, μιλούσαμε για τους κτηνοτρόφους. Το 95% δεν έχει άδεια. Την Τρίτη θα σας τα πει ο συνάδελφος. Έρχεται το νομοσχέδιο που θα δώσει επιτέλους άδειες, για να μπορούμε να κάνουμε επενδύσεις. 
Και επειδή μιλήσαμε για επενδύσεις θα σας πω για τα προγράμματα. Κοιτάξτε. Το Πρόγραμμα «Αλέξανδρος Μπαλτατζής» του Υπουργείου Αγροτικής Ανάπτυξης έχει τη μεγαλύτερη απορροφητικότητα απ’ όλα τα προγράμματα, όλων των Υπουργείων της χώρας. Ξεπερνάμε το 45%. Αυτό θα πει ότι είμαστε καλά, επειδή περνάμε τα άλλα Υπουργεία; Όχι. Είμαστε λίγο πάνω από το μέσο όρο της Ευρώπης. Άρα, είμαστε πολύ καλά. Και ελπίζουμε μέχρι τέλους να πάμε στο 56%-58%. 
(Στο σημείο αυτό κτυπάει προειδοποιητικά το κουδούνι λήξεως του χρόνου ομιλίας του κυρίου Υφυπουργού)
Ένα λεπτό, κύριε Πρόεδρε.
Σε ό,τι έχει σχέση…","ΙΩΑΝΝΗΣ ΔΡΙΒΕΛΕΓΚΑΣ",138
"100682"," …(δεν ακούστηκε).","ΓΕΩΡΓΙΟΣ ΚΑΣΑΠΙΔΗΣ",203
"100683"," Κύριε Κασαπίδη, ξέρετε ότι δεν κρύβω τα λόγια μου. 
Αυτό θέλω να σας πω. Μην προτρέχετε.","ΙΩΑΝΝΗΣ ΔΡΙΒΕΛΕΓΚΑΣ",138
"100684"," Δεν κάνατε προκηρύξεις εσείς. Μόνο στο «Leader» κάνατε.","ΓΕΩΡΓΙΟΣ ΚΑΣΑΠΙΔΗΣ",203
"100685"," Υπάρχει καθυστέρηση στα σχέδια βελτίωσης. Κακώς. Ξέρετε πού οφείλεται; Οφείλεται κυρίως στη γραφειοκρατία όλων των εμπλεκομένων του Υπουργείου, λόγω της κατάστασης. Γι’ αυτό και τα δώσαμε σε ιδιωτική εταιρεία, με 120.000 και όχι με μεγάλο κόστος. Είναι πολύ λιγότερα απ’ όσα θα δίναμε στους άλλους εμπλεκόμενους. Ελπίζουμε μέχρι 15 Μαρτίου να έχουμε δώσει το μεγαλύτερο όγκο των χρημάτων στον κόσμο. 
Το μέτρο 1-2-3 είναι άδικο. Έληξε 28 Δεκέμβρη. Ζήτησαν οι ίδιοι παράταση μέχρι τέλος Γενάρη και τη δώσαμε. Τώρα αρχίζει η αξιολόγηση. Και ξέρετε ποιο είναι το ενθαρρυντικό; Για να δείτε ότι ο κόσμος θέλει την αγροτική ανάπτυξη. Στο προηγούμενο μέτρο ξέρετε πόσες αιτήσεις είχαμε; Εκατόν ενενήντα, με δημόσια δαπάνη 80 εκατομμύρια ευρώ. Τώρα ζητάνε τετρακόσιες δεκατέσσερις αιτήσεις. Για να δείτε τι προσπάθεια γίνεται για την ανάπτυξη της γεωργίας. Ακούστε, κύριε Μαρκόπουλε, αυτό είναι σημαντικό στοιχείο. Τετρακόσιες δεκατέσσερις αιτήσεις με 200 εκατομμύρια ευρώ δημόσια δαπάνη. Από 190 την προηγούμενη προγραμματική περίοδο, τετρακόσιες δεκατέσσερις τώρα. Από 80 εκατομμύρια, 200 εκατομμύρια δημόσια δαπάνη. 
Κύριοι συνάδελφοι, να πω ένα πράγμα μόνο για τις γεωτρήσεις, γιατί βλέπω τον κ. Ανδριανό να ανησυχεί. Ήδη εγώ έχω κάνει αυτό που σας υποσχέθηκα παρ’ ότι έχω περιθώριο μέχρι τον Ιούνιο. Έχω στείλει την ΚΥΑ να τη δει το ΥΠΕΚΑ, που είναι ίσως και αρμοδιότερο του Υπουργείου Αγροτικής Ανάπτυξης, με δυο βασικές προϋποθέσεις. 
Ποιες είναι αυτές; Δε θα πληρώνει ο αγρότης 1 ευρώ. Δεύτερον, θα είναι απλοποιημένες όλες οι διαδικασίες. 
Να σας πω και κάτι άλλο που έχω εγώ ζητήσει; Δεν ξέρω ακόμη τι θα γίνει. Όχι από το 2005 που ήταν οι γεωτρήσεις, όσες είναι μέχρι την υπογραφή του παρόντος. Νομίζω, λοιπόν, ότι πρέπει να μας πιστώσετε πως κάνουμε καλή δουλειά σε αυτή την ιστορία.
Κυρίες και κύριοι συνάδελφοι, πολλά έχω να πω και για τα τεύτλα. Βλέπω ότι τεχνηέντως το αφήσαμε. 
Και να μου επιτρέψει ο συνάδελφος να πάρω ένα λεπτό από το χρόνο του για ένα μεγάλο θέμα, για την πατάτα. Έχουμε κάνει συσκέψεις για να λύσουμε το πρόβλημα. Και για να λέμε αλήθειες:
Πρώτον, την ενδοκοινοτική εισαγωγή δεν υπάρχει κανένας τρόπος να την περιορίσεις. Γαλλία. Γερμανία. Κανένας.
Δεύτερον, υπάρχουν εισαγωγές από τρίτες χώρες, κυρίως από Αίγυπτο. Θα πάρουμε μέτρα. Πράγματι, είναι καθ’ οδόν δύο πλοία, παρ’ ότι παρακάλεσα τους Έλληνες εμπόρους –δεκαοκτώ μεγαλέμπορους- τους οποίους είχα στο γραφείο τρεις ώρες –και τους είχα εξηγήσει την κατάσταση- να βοηθήσουν τους παραγωγούς και τη χώρα και να κάνουν λίγο αργότερα την εισαγωγή χωρίς ζημία. Και τους προειδοποίησα ότι έχει τη δυνατότητα η Πολιτεία να πάρει μέτρα. Και θα πάρει μέτρα. Υποσχέθηκαν ότι δεν θα κάνουν εισαγωγή και μαθαίνω τώρα –μου ήρθε χαρτί- ότι ήδη είναι εν πλω δύο πλοία. 
Αυτοί είναι οι Έλληνες που θέλουν να βοηθήσουν τη χώρα. Θα πάρουν, όμως, την απάντηση που πρέπει. Κάποιοι είπαν: Με τα δικά μας λεφτά θα κάνει κουμάντο το Υπουργείο; 
Άρα, έχουμε πάρει μέτρα -και θα πάρουμε κι άλλα- για να προστατεύσουμε και την πατάτα στο πλαίσιο όλων των νόμων. Δεν μπορούμε, όμως, να δίνουμε αποζημιώσεις κι άλλα χρήματα. 
Εγώ θεωρώ χρήσιμη αυτή τη συζήτηση, όχι για να δώσουμε απαντήσεις σε έναν κατάλογο μέτρων, αλλά κυρίως για να αντιληφθούμε όλοι ότι η λύση του προβλήματος δεν είναι στην παλιά λογική, όλο επιδοτήσεις και ενισχύσεις, αλλά σε ένα διαφορετικό τρόπο οργάνωσης των αγροτών. Και μιλώντας σας σαν ένας άνθρωπος που προέρχεται από το χώρο, που έχει διακονήσει και τα συνεταιριστικά, σας λέω ότι δεν υπάρχει άλλος τρόπος.
Ευχαριστώ πολύ.","ΙΩΑΝΝΗΣ ΔΡΙΒΕΛΕΓΚΑΣ",138
"100686"," Ευχαριστούμε τον κύριο Υπουργό.
Θέλω να σημειώσω ότι δεν είναι δουλειά μας να υποδεικνύουμε στους κακούς εμπόρους ότι σφάλλουν στην υπόθεση της μη επιδείξεως εθνικής ευαισθησίας για την πατάτα. Είναι, όμως, τεκμήριο αδυναμίας του κράτους. Δεν επιτρέπεται να μην διατίθενται σαράντα χιλιάδες τόνοι πατάτας Νευροκοπίου που είναι και σε φθηνότερη τιμή από της Αιγύπτου ή της Ευρώπης.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"100687"," Και καλύτερης ποιότητας.","ΔΙΑΜΑΝΤΩ ΜΑΝΩΛΑΚΟΥ",302
"100688"," Αρίστης ποιότητας. Νομίζω ότι είναι σε διεθνές επίπεδο κατοχυρωμένη η ποιότητα του Νευροκοπίου.
Δεν το χωράει ο νους μου! 
Ως Προεδρεύων, ως πολίτης, ως καταγόμενος από την αγροτιά, χωρίς να είστε εσείς αποδέκτης αυτού που λέω, διαμαρτύρομαι και κλαίω. Δεν είναι εικόνα κράτους αυτή. Και με τους κανονισμούς της Ευρώπης και με τα πάντα.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"100689"," Κύριε Πρόεδρε, θα συμφωνήσω απόλυτα, αλλά υπάρχουν κάποιοι κανόνες του κράτους που πρέπει να τους εφαρμόσουμε.","ΙΩΑΝΝΗΣ ΔΡΙΒΕΛΕΓΚΑΣ",138
"100690"," Κάτι πρέπει να κάνουμε.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"100691"," Θα ανακοινώσω τι θα κάνω.
Πρέπει, όμως, να κάνουμε επίκληση και της εθνικής υπευθυνότητας και ευαισθησίας όλων των Ελλήνων.","ΙΩΑΝΝΗΣ ΔΡΙΒΕΛΕΓΚΑΣ",138
"100692"," Δεν λογοκρίνω, δεν κατακρίνω.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"100693"," Εγώ κατακρίνω όλους αυτούς οι οποίοι δεν βοηθάνε τη χώρα. Και θα αναγκαστεί η πολιτεία να πάρει μέτρα πάρα πολύ αυστηρά.","ΙΩΑΝΝΗΣ ΔΡΙΒΕΛΕΓΚΑΣ",138
"100694"," Ευχαριστώ, κύριε Υπουργέ.
Ο Κοινοβουλευτικός Εκπρόσωπος της Νέας Δημοκρατίας κ. Κωνσταντίνος Μαρκόπουλος, Βουλευτής Ευβοίας, έχει το λόγο.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"100695"," Ευχαριστώ, κύριε Πρόεδρε.
Κυρίες και κύριοι συνάδελφοι, έχω μείνει έκπληκτος πραγματικά. 
Έχω μείνει έκπληκτος, κύριε Δριβελέγκα, κύριε Υφυπουργέ, από την τοποθέτησή σας.
Δεν θα κάνω κρίση για τη νέα απουσία του κ. Σκανδαλίδη. Αυτό το έχουμε συνηθίσει ως Νέα Δημοκρατία οποτεδήποτε κάνουμε επερώτηση. Δεν υποτιμώ, όμως, την παρουσία των δυο Υφυπουργών.
Τι μας είπατε, κύριε Υφυπουργέ; Μας είπατε ότι φταίνε οι έμποροι που δεν στηρίζουν την ελληνική παραγωγή. Ας τους πετάξουμε στη πυρά.","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"100696"," Αυτό είπα;","ΙΩΑΝΝΗΣ ΔΡΙΒΕΛΕΓΚΑΣ",138
"100697"," Αυτό είπατε. Τους καλέσατε, τους παρακαλέσατε, αλλά είναι αναίσθητοι. 
Είπατε ότι φταίνε οι αγρότες, γιατί δεν κάνουν καλά τη δουλειά τους και ότι φταίτε εσείς στο κάτω-κάτω της γραφής που δεν μπορούν να πωλήσουν τα προϊόντα τους. Στην πυρά!
Είπατε ότι φταίει η Νέα Δημοκρατία που δεν σας στηρίζει σε αυτά που έχετε καταθέσει στη Βουλή σαν νομοσχέδια για τον ΕΛΓΑ, για το συνεταιριστικό κίνημα. Στην πυρά! 
Εσείς τι κάνετε εδώ; Τι ήρθατε εδώ να πείτε; Τι ήρθατε να πείτε στους αγρότες; Τι ήρθατε να πείτε στους πολίτες; Απαντήσατε μια τουλάχιστον ερώτηση απ’ αυτές που είναι μέσα στην επερώτηση των συναδέλφων; Πώς υποτιμάτε τον κοινοβουλευτισμό; Μήπως θέλετε να σας τις διαβάσω και να σας θυμίσω τι θα έπρεπε να μας πείτε, που τα έχετε γραμμένα εδώ και εβδομάδες στο Υπουργείο σας; 
Σας διαβάζω λοιπόν: «Εάν προτίθεστε να πάρετε μέτρα για την τιθάσευση της ανόδου του κόστους παραγωγής στον αγροτικό τομέα». Προτίθεστε; Δεν προτίθεστε; Δεν είναι αυξημένο το κόστος παραγωγής; Υπάρχει Υπουργείο να κάνει κάτι; Δεν πήραμε καμμία απάντηση.
«Τι θα κάνετε για τα αναπτυξιακά προγράμματα 2007-2013». Δεν άκουσα να λέτε κάτι γι’ αυτό. «Τι θα κάνετε για το ΤΕΜΠΜΕ το αγροτικό.» Θα ξεκινήσει ή δεν θα ξεκινήσει;","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"100698"," Θα τα ακούσετε.","ΙΩΑΝΝΗΣ ΔΡΙΒΕΛΕΓΚΑΣ",138
"100699"," Όχι, δεν άκουσα. Αυτά που μας είπατε, είναι ευχολόγια, κύριε Υπουργέ. Εδώ, κάνουμε κοινοβουλευτικό διάλογο ουσίας. Μας ακούν και χιλιάδες άνθρωποι. Θα έπρεπε να είστε πιο προσεκτικός. Αν δεν θέλετε να είστε προσεκτικός απέναντι στους Έλληνες πολίτες, τουλάχιστον σεβαστείτε τους συναδέλφους που σας ρωτούν. 
Σας ρωτήσαμε γι’ αυτά που χρωστάει το ελληνικό κράτος από το 2009 και δεν τα έχει πληρώσει. Δεν μας απαντήσατε. Μας είπατε μόνο ότι το πρώτο εξάμηνο του 2010 θα πληρωθεί το Μάρτιο. Με το 2009, τι θα γίνει; Με τα υπόλοιπα; Δεν έγινε καμμιά κουβέντα. 
Μείνατε στο «κατ’ εξαίρεση». Γιατί ενοχλείστε με το «κατ’ εξαίρεση»; Είστε τόσο σίγουρος ότι αυτά που εξαιρέσατε από τον ΕΛΓΑ είναι τόσο σωστά; Και ποιος σας είπε ότι αυτά τα κάνατε; Σε ποιον λέτε ότι αυτά τα κάνατε κατ’ επιταγήν της Ευρωπαϊκής Ένωσης και ό,τι είναι «κατ’ εξαίρεση» είναι εναντίον των επιταγών της Ευρωπαϊκής Ένωσης; Αυτό πάλι που το είδατε; Αυτές είναι προσωπικές σας –του Υπουργείου εννοώ- αποφάσεις πολιτικές, που έχουν τώρα το αντίτιμο, το οποίο πηγαίνει κατευθείαν στον αγρότη. 
Σας ρωτήσαμε για την πιστωτική ασφυξία στην αγορά. Δεν άκουσα κάποια απάντηση. Δεν είστε Υπουργός των Οικονομικών, όμως είστε πολιτική ηγεσία του Υπουργείου Αγροτικής Ανάπτυξης και έχετε ευθύνη για το τι κάνετε σε αυτήν την Κυβέρνηση, την οποία υπηρετείτε, για την πιστωτική ασφυξία των αγροτών. 
Σας ρωτήσαμε για τον ΟΠΕΚΕΠΕ. Δεν μας είπατε τίποτα. Τα μισά σας έχω διαβάσει. Παρακαλώ πολύ, αν έχω κάνει λάθος ,να με διακόψετε τώρα. Αν όμως, δεν έχω κάνει λάθος, εδώ υπάρχει θέμα κοινοβουλευτισμού, εδώ υπάρχει θέμα ουσίας. Εδώ, η Κυβέρνηση προσπαθεί να κρυφθεί πίσω από το δάχτυλό της. 
Τι μας είπατε τώρα; Μας είπατε ότι μας έστειλαν κάποιες τιμωρίες εκατόν πενήντα εκατομμυρίων και θα πάτε να ζητήσετε να το ξαναδούν. Να το κάνετε. Αυτό σας ζητήσαμε εμείς να μας πείτε; Λέτε να μην ξέρουμε τι προβλήματα υπάρχουν και τι αντιμετωπίζετε; Αυτή είναι η απάντησή σας απέναντι σε όλα αυτά τα ερωτήματα; Τι είναι αυτά που μας λέτε περί ιστορικών στιγμών και προτάσεων, τα οποία μας είπατε; Ιστορικές στιγμές περνάει η χώρα εδώ και δυόμισι χρόνια. Έχει περάσει τις πιο δύσκολες στροφές της πολιτικής της ζωής. Εσείς πρέπει να κάνετε τη δουλειά σας και οι συνάδελφοι τη δική τους και τα κόμματα τη δική τους. 
Εδώ, λοιπόν, απαιτούνται πολύ συγκεκριμένες απαντήσεις. Έχετε τη δυνατότητα να προχωρήσετε; Έχετε την πολιτική επιθυμία η πολιτική ηγεσία να κάνει κινήσεις ουσίας, ούτως ώστε να διευκολύνει τον Έλληνα αγρότη, ο οποίος σήμερα μειώνει συνεχώς το εισόδημά του; Αν έχετε, παρακαλώ να μας τις πείτε. Αν δεν έχετε, τότε δεν έχουμε κανένα λόγο να συζητάμε σε αυτήν την Αίθουσα.
Γιατί κατηγορείτε τους Βουλευτές, που πήγαν στον ΕΛΓΑ να κοιτάξουν για τους ψηφοφόρους τους τις απαντήσεις για τις αποζημιώσεις; Εδώ εσείς κληθήκατε σήμερα σε απάντηση και δεν είπατε κουβέντα. Δηλαδή εσείς ως πολιτική ηγεσία δεν είστε εις θέση να απαντήσετε στους Έλληνες Βουλευτές για το πότε θα πάρουν οι αγρότες αποζημιώσεις. Φταίνε οι Βουλευτές που πηγαίνουν στον ΕΛΓΑ; Αφού δεν τους απαντάτε καν. Δεν λέτε τίποτα επί της ουσίας. Οι Βουλευτές σας φταίνε; Μα, οι Βουλευτές εκπροσωπούν χιλιάδες ανθρώπους. Γι’ αυτό είναι Βουλευτές, για να εξυπηρετούν τις περιφέρειές τους, όχι ρουσφετολογικά αλλά γι’ αυτά που δικαιούνται, αυτά που περιμένουν, γι’ αυτά που ήδη έχουν δανειστεί από τις τράπεζες με 12%, όπως είπατε και εσείς. Εσείς πιστεύετε, δηλαδή, ότι ο αγρότης έχει ένα συρτάρι με λεφτά και όποτε εσείς μπορέσετε, θα τον πληρώσετε;
 Αν, λοιπόν, είστε τόσο υπερήφανοι που εισπράξατε από τον ΕΛΓΑ αυτά που εισπράξατε, που είναι πολύ περισσότερα από την προηγούμενη χρονιά, τότε γιατί δεν τα έχετε αποδώσει πίσω;
Τότε, προς τι όλη αυτή η ιστορία με τον ΕΛΓΑ, που σας έδωσε το δικαίωμα να εισπράξετε παραπάνω, αν και κόψατε αιτίες αποζημιώσεων; Εάν δεν μπορείτε να τους πληρώσετε, τότε κάτι συμβαίνει. Είτε κάπου αλλού είναι τα λεφτά, είτε δεν φθάνουν τα λεφτά, είτε κάτι στραβό υπάρχει. Πάντως, δεν μπορεί να είναι όλα καλά, δηλαδή και τα λεφτά εισπραττόμενα και να μην πληρώνετε τους αγρότες. Εδώ υπάρχει κάποιο πρόβλημα, για το οποίο πραγματικά θέλω να μας ακούσετε. 
Εκπλήσσομαι, επίσης, γι’ αυτήν την ιστορία των συνεταιρισμών, που τους κατηγορείτε ότι δεν κάνουν καλά τη δουλειά τους. Το δικό σας κόμμα, το ΠΑΣΟΚ, είναι αυτό που θεμελίωσε, που υπήρξε θιασώτης του απόλυτου κομματισμού στο συνεταιριστικό κίνημα. Έτσι ακριβώς όπως το ακούτε είναι. Θετικό είναι το γεγονός ότι επιτέλους ανακαλύψατε το υγιές συνεταιριστικό κίνημα, αλλά τουλάχιστον μην υβρίζετε τους αγρότες για το γεγονός ότι τους καλείτε να κάνουν πράγματα τώρα, για τα οποία δεν έχουν την παραμικρή ενημέρωση. Επειδή ψηφίστηκε εδώ ένα νομοσχέδιο, νομίζετε ότι όλη η αγροτιά το έμαθε; Έχετε την εντύπωση δηλαδή ότι οι αγρότες είναι κρεμασμένοι και παρακολουθούν ποια γραφειοκρατική διαδικασία θα κάνουμε εμείς εδώ, για να ανοίξουν οι πόρτες της αγροτιάς και τα σεντούκια του πλούτου; 
Για το νέο αγρότη τι έχετε κάνει; Μοιράσατε κάποιες γαίες αναξιοποίητες. Πείτε μας, σας παρακαλώ, τι γίνεται με εκείνη την ιστορία της φορολογίας της αγροτικής γης, η οποία έχει μπει από τη χαραμάδα της φημολογίας και για την οποία ο Υπουργός των Οικονομικών επιμένει –τουλάχιστον έτσι το αντιλαμβάνομαι εγώ- ότι έρχεται η φορολογία της αγροτικής γης. Είναι νέο καλό ή κακό; Ποια είναι η θέση του Υπουργείου; Ήταν και αυτό μέσα στις ερωτήσεις. Όμως, δεν άκουσα κάτι. Και ρωτώ ποια είναι η θέση του Υπουργείου, γιατί στο Υπουργικό Συμβούλιο συμμετέχει το Υπουργείο σας με την πολιτική του ηγεσία και θα έπρεπε να ξέρουμε τι ακριβώς συμβαίνει και σε αυτόν τον τομέα. 
Επίσης, θα θέλαμε να ξέρουμε τι συμβαίνει με την Αγροτική Τράπεζα. Αν και το ξέρουμε όλοι σε αυτήν την Αίθουσα, θέλω να θυμίσω ότι στα χέρια της Αγροτικής Τράπεζας βρίσκεται το μεγαλύτερο κομμάτι της αγροτικής γης ως εγγυοδοσία. Γνωρίζουμε, επίσης, ότι η Αγροτική Τράπεζα έχει τα χειρότερα αποτελέσματα στα stress tests που κάνουν οι διεθνείς οργανισμοί. Γνωρίζουμε, επίσης, ότι η Αγροτική Τράπεζα στην πραγματικότητα με τη «Βασιλεία 3» που έρχεται στην Ευρωπαϊκή Ένωση πιθανώς να είναι και μη βιώσιμη. Τι θα κάνετε, λοιπόν, με την Αγροτική Τράπεζα; 
Υπενθυμίζω ότι περίπου πριν από ενάμιση χρόνο υπήρχε ένα τριετές business plan που κατέθεσε η Αγροτική Τράπεζα στην Τράπεζα της Ελλάδος. Κανείς δεν έμαθε τίποτα περαιτέρω απ’ αυτό, ούτε εάν η Αγροτική Τράπεζα θα μπορέσει να ξεφορτώσει τις ζημιογόνες εταιρείες από πάνω της. Μέχρι τώρα δεν έχει συμβεί. Μια προσπάθεια με την Ελληνική Βιομηχανία Ζάχαρης έγινε χωρίς αποτέλεσμα, με ένα βερμπαλιστικό συνεχές καλπασμό, αλλά χωρίς ουσία. Δεν υπάρχει καμμία εκτίμηση για το ποια θα είναι η ζημιά της Αγροτικής Τράπεζας από το PSI και αν μπορεί να καλυφθεί. Άρα, στην πραγματικότητα εγγυήσεις χιλιάδων αγροτών στην Αγροτική Τράπεζα είναι στο κενό. Αντιλαμβάνεσθε την ευθύνη την οποία έχετε; Μπορείτε να μας ενημερώσετε γι' αυτά; Αυτή είναι η ουσία της πολιτικής. 
Μας είπατε εδώ για τις ιδιαιτερότητες στα τεύτλα, τα μήλα, τα πορτοκάλια, τα μανταρίνια και να κάνουμε επίκαιρες ερωτήσεις, για να μας πείτε για το καθένα χωριστά. Εντάξει, δεν θέλετε να μας πείτε για τα μικρά, πείτε μας για τα μεγάλα. Πείτε μας, όμως! Εάν δεν μπορείτε να μας πείτε, υπάρχει κενό εξουσίας ανησυχητικό, γιατί ο αγροτικός τομέας είναι ένας από τους δύο μεγαλύτερους τομείς που μπορεί να μας φέρει χρήματα στην κρίση. Εδώ έρχονται ιστορικές στιγμές. Ο άλλος τομέας είναι ο τουρισμός, για τον οποίο τουρισμό δεν έχει κατατεθεί ούτε ένα σχέδιο νόμου επί δυόμισι χρόνια σε αυτή τη Βουλή. 
Ο δεύτερος τομέας είναι ο αγροτικός τομέας, στον οποίον, απ’ ό,τι αντιλαμβάνομαι, τις περισσότερες φορές ασχολείστε με τη γραφειοκρατία. Δεν έχετε το δικαίωμα μετά από δυόμισι χρόνια –εσείς δεν είστε δυόμισι χρόνια, είστε όμως ικανό χρονικό διάστημα- να λέτε ότι η γραφειοκρατία του Υπουργείου δεν είναι εις θέση να διεκπεραιώσει την αλλαγή των σχεδίων και τα δώσατε σε μία ιδιωτική εταιρεία. Δεν κάνω κρίση για τα χρήματα. Είστε έντιμος, δεν υπάρχει καμμία αμφιβολία γι’ αυτό. Είναι αδιανόητο, όμως, να κατηγορείτε και τη γραφειοκρατία για την ανικανότητα διεκπεραίωσης. Εάν ο Υπουργός ενός Υπουργείου δεν μπορεί ένα τόσο σημαντικό κομμάτι να το φέρει εις πέρας, ε, τότε δεν του φταίνε οι άνθρωποι, δεν του φταίει η γραφειοκρατία! 
Κλείνω με το πρόγραμμα «Αλέξανδρος Μπαλτατζής». Μας είπατε, κύριε Υπουργέ, για το 45% κάλυψης και ότι είμαστε πιο μπροστά απ’ όλη την Ευρώπη. Μακάρι, να είναι έτσι! Να δούμε, όμως, δύο στοιχεία. Έχετε κάνει πολλές νέες προκηρύξεις σε σχέση με αυτές που είχαν γίνει πριν από τις εκλογές του 2009;
Αυτά είναι στο Leader, γιατί το πρόγραμμα «Μπαλτατζής» που ήταν ένα έργο για κάθε καποδιστριακό δήμο ανά την Ελλάδα και δύο για τους δήμους στις πυρόπληκτες περιοχές, δεν έχει γίνει καμμία αλλαγή σχεδίου. Δεν έχει προχωρήσει σχεδόν κανένα σχέδιο και η απορρόφηση σε αυτό το κομμάτι που είναι πολύ σημαντικό για την τοπική οικονομία του κάθε δήμου, είναι κοντά στο μηδέν. 
Τι σας εμπόδισε να το κάνετε αυτό, τουλάχιστον την προετοιμασία, τουλάχιστον την αλλαγή; Γιατί εγώ θυμάμαι εδώ τον κ. Σκανδαλίδη –ήσασταν και εσείς παρών- πριν από μήνες σε μία αντίστοιχη επερώτηση -ενοχλείστε που κάνουμε συνέχεια επερωτήσεις για την αγροτιά, αλλά να που τα πράγματα δεν είναι σταθεροποιημένα, τώρα αρχίζουν και στρέφουν προς τα πίσω- που μας είπατε ότι πολλά από αυτά ήταν δρόμοι, μπετά και ιστορίες και ότι θα τα αλλάζατε.
Ενημερώστε μας, λοιπόν, τι αλλαγές κάνατε σε αυτά, επί της ουσίας όμως. Μη μου πείτε να κάνω επίκαιρη ερώτηση για να μας πείτε ανά δήμο. Δεν τα θέλουμε αυτά. Θέλουμε την ουσία των πραγμάτων γιατί αυτή παίζει ρόλο σήμερα. Τελείωσε η πολύ κουβέντα και σε αυτή την Αίθουσα και στην κοινωνία. Εδώ έχουμε μπροστά μας τα αποτελέσματα και οι στιγμές είναι ιστορικές, λόγω ελλείψεως αποτελεσμάτων και όχι λόγω μεγάλων προβλημάτων. Δεν είναι η κρίση η οποία δημιουργεί την ανασφάλεια στους πολίτες. Είναι η λύση, κύριε Υπουργέ, που δεν υπάρχει σε χιλιάδες πράγματα. 
Μιας και μιλήσαμε για τους πυρόπληκτους νομούς, είμαι κι εγώ, κύριε Υπουργέ, από την Εύβοια, αλλά και άλλοι συνάδελφοι. Υπήρχαν εγγυοδοσίες για τις πτηνοτροφικές και τις κτηνοτροφικές επιχειρήσεις και όχι μόνο, των πυρόπληκτων νομών. Με πολύ μεγάλη αγωνία έγινε προσπάθεια από πολλές περιοχές και όχι μόνο για τα πυρόπληκτα, αλλά και για τη νόσο των πτηνών και για τη χοιροτροφία. Αυτές οι εγγυοδοσίες του κράτους να επαναληφθούν, σε ένα κομμάτι τουλάχιστον, το 2012 για να σωθεί η κτηνοτροφία. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Παρακαλώ την ανοχή σας για το χρόνο, κύριε Πρόεδρε.","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"100700"," Βεβαίως.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"100701"," Σας ευχαριστώ.
Η απάντηση που πήρα εγώ, προφορικά μάλιστα, από τον κ. Σαχινίδη, είναι ότι το μνημόνιο δεν επιτρέπει εγγυοδοσία του κράτους γι’ αυτά, το 2012. 
Ερωτώ: Μέχρι τις 31/12/2011 γιατί δεν τις δίνατε; Δεν τα ξέρατε; Δεν ξέρατε το μνημόνιο; Δεν μπορούσατε να βρείτε λίγες εκατοντάδες εκατομμύρια; Νομίζω ότι 150-200 θα έφταναν τουλάχιστον για τα μισά, για να το διεκπεραιώσετε. Θα ήθελα να ακούσω τον κ. Ροντούλη γιατί το ξέρει από την περιοχή του. Το έχει πασχίσει, δεν έχω αμφιβολία γι αυτό. Το αποτέλεσμα όμως είναι ότι οι άνθρωποι αυτοί σε λίγο θα κλείσουν τις επιχειρήσεις τους. Κι αν έχουμε αρνητικό ισοζύγιο στο λευκό κρέας, πτηνοτροφεία και χοιροτροφεία, σε λίγο θα έχουμε θεαματικά αρνητικό. Και την ευθύνη την έχει η έλλειψη πρόνοιας της πολιτικής ηγεσίας. 
Δεν είναι, λοιπόν, στραβό το κλίμα, στραβά αρμενίζετε στο Υπουργείο. Σας το έχουμε πει πολλές φορές. Βλέπω ότι δεν αντιλαμβάνεστε. Σε λίγο θα πάμε σε εκλογές και ο καθένας θα πάει εκεί που θα τον στείλει ο Έλληνας πολίτης και ο Έλληνας αγρότης για ένα λόγο παραπάνω.
Ευχαριστώ πολύ.
(Χειροκροτήματα από την πτέρυγα της Νέας Δημοκρατίας)","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"100702"," Ευχαριστούμε τον κ. Μαρκόπουλο.
Εκεί που είπατε για το κλίμα και το αρμένισμα, κάνατε σύμμιξη δύο παροιμιών.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"100703"," Το έκανα, κύριε Πρόεδρε.","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"100704"," Ποιητική αδεία.","ΔΙΑΜΑΝΤΩ ΜΑΝΩΛΑΚΟΥ",302
"100705"," Έστω, ποιητική αδεία.
Ο κ. Δριβελέγκας έχει το λόγο για μία σύντομη παρέμβαση.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"100706"," Κύριε Πρόεδρε, δεν ήθελα να κάνω καμμία αναφορά στο παρελθόν, δεν ήθελα να κάνω αντιπολίτευση στη Συμπολίτευση της Κυβέρνησης, αλλά κάποιοι δεν το καταλαβαίνουν και προκαλούν οι ίδιοι, ξύνονται στην γκλίτσα δηλαδή για να τα ακούσουν. 
Πρώτα, πρώτα προσπέρασαν τα 150.000.000 λες και ήταν ψίχουλα, λέγοντας «Μας είπατε για κάτι 150.000.000». Λέω, λοιπόν, τα 150.000.000 πρόστιμο…","ΙΩΑΝΝΗΣ ΔΡΙΒΕΛΕΓΚΑΣ",138
"100707"," Εγγυοδοσία.","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"100708"," Εντάξει, γι’ αυτό είμαστε εδώ που είμαστε, επειδή έτσι αντιμετωπίζουμε τα πράγματα. 
Λέμε, λοιπόν, για να απαντήσουμε για το φουζικλάδι, για το δενδρώδες, για ροδακινιές, για βερικοκιές, για κερασιές, για ακαρπία, για ασθένειες, ακτινίδια, δαμάσκηνα, βερίκοκα, αμπέλια, όλα τα έχω εδώ. Θέλετε να καθίσουμε μέχρι το βράδυ να σας απαντήσω;","ΙΩΑΝΝΗΣ ΔΡΙΒΕΛΕΓΚΑΣ",138
"100709"," Ναι, δεν έχουμε πρόβλημα. Επί είκοσι λεπτά μιλούσατε για αέρα.","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"100710"," Βεβαίως. 
Κύριε Πρόεδρε, μου επιτρέπετε;","ΙΩΑΝΝΗΣ ΔΡΙΒΕΛΕΓΚΑΣ",138
"100711"," Προς το παρόν έχετε μιλήσει περισσότερο. Επιλέξτε με τι θα καταλήξετε!","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"100712"," Μπορώ να καθίσω μέχρι το βράδυ, να απαντήσω στον κ. Μαρκόπουλο για ένα-ένα και πότε θα τα πάρουν και όχι να δημοκοπούμε.","ΙΩΑΝΝΗΣ ΔΡΙΒΕΛΕΓΚΑΣ",138
"100713"," Μη μας απειλείτε με το χρόνο. Να μας απειλείτε με τις αποφάσεις σας, όχι με το χρόνο.","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"100714"," Οι αποφάσεις είναι εδώ. Σας τις έχω πει ότι μέχρι τέλους όλα. Θέλετε τώρα να τα πω ένα-ένα; Ευχαρίστως, εάν επιτρέπει ο Πρόεδρος.","ΙΩΑΝΝΗΣ ΔΡΙΒΕΛΕΓΚΑΣ",138
"100715"," Όχι, κύριε Δριβελέγκα.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"100716"," Να τα λέγατε όταν έπρεπε, που δεν λέγατε τίποτε. Φούσκες.","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"100717"," Αν θέλετε να πάρετε συγκεκριμένες απαντήσεις, να κάνετε επίκαιρη ερώτηση για κάθε θέμα, για να έχουμε το χρόνο να σας απαντήσω.
Μιλήσατε για τα θέματα των ενισχύσεων και το πρόγραμμα «Αλέξανδρος Μπαλτατζής», που δεν δημοσιοποιήσαμε. Πρώτον αυτό. Δεν γνωρίζετε, πολλοί συνάδελφοι το ξέρουν, ότι ήδη το ΟΠΑΑΧ -σε αυτό αναφέρεστε, για τα έργα στους δήμους- έχει εγκρίνει διακόσια πενήντα έργα.","ΙΩΑΝΝΗΣ ΔΡΙΒΕΛΕΓΚΑΣ",138
"100718"," Αυτό δεν είναι απορρόφηση. Απορρόφηση σημαίνει λεφτά, όχι αέρας. Να δουλέψει κανένας αγρότης, να δουλέψει κανένα τρακτέρ.","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"100719"," Πολύ σωστά τα λέτε. 
Συμφωνώ απόλυτα με τον κ. Μαρκόπουλο. Αυτό σημαίνει χρηματοδότηση. Απόλυτα! Όχι όπως πριν, που εντάξαμε έργα 1.400.000.000 ευρώ στο πρόγραμμα «Αλέξανδρος Μπαλτατζής» επί κυβέρνησης του κόμματος του κ. Μαρκόπουλου και ενώ τα λεφτά ήταν 373.000.000 ευρώ και ψάχνουμε τώρα να χωρέσουμε τι και πού. 
Τι κάνουμε εμείς; Το πρόγραμμα ΟΠΑΑΧ είναι 100.000.000 ευρώ θα πάει μέχρι 140.000.000 ευρώ και θα πάνε συγκεκριμένα με αποφάσεις, με τα χρήματα και όχι σκέτες αποφάσεις. Αυτή είναι υπεύθυνη πολιτική.
Τώρα θα σας πω κι ένα τελευταίο. Όσον αφορά στα κτηνοτροφικά θα σας τα πει ο συνάδελφος κ. Ροντούλης. Εγώ δεν έχω ψέξει τους αγρότες. Έχω ψέξει όλους εμάς όλους, έχω ψέξει τέτοιες αναφορές και τέτοιους λόγους, ότι εμείς πρέπει πρώτα να καταλάβουμε, για να πούμε στους αγρότες. Γιατί οι αγρότες το καταλαβαίνουν. Στη Θεσσαλία, πρωτοστατούντος του συναδέλφου, ετοιμάζονται να κάνουν έναν συνεταιρισμό. Αυτό είναι το θετικό. Αυτό πρέπει να πούμε και αυτό κάνουμε σαν Υπουργείο. Στέλνουμε σε κάθε νομό ανθρώπους, όπου μας το ζητήσουν, για να διευκολύνουν αυτήν την κατάσταση. 
(Στο σημείο αυτό κτυπάει το κουδούνι λήξης χρόνου ομιλίας του κυρίου Υφυπουργού)
Κλείνω, κύριε Πρόεδρε, με το τελευταίο. Μιλήσαμε για φορολογία.","ΙΩΑΝΝΗΣ ΔΡΙΒΕΛΕΓΚΑΣ",138
"100720"," Κύριε Υπουργέ, το τελευταίο μας είπατε προηγουμένως ότι θα είναι. Το τελευταίο γέννησε και άλλο τελευταίο. 
Προχωρούμε, λοιπόν.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"100721"," Για τη φορολογία των αγροτών -δεν ξέρω εάν εσείς έχετε άλλη πληροφόρηση ή εάν παραπληροφορείσθε από τα μέσα- αλλά η διαβεβαίωση που έχουμε όλη η πολιτική ηγεσία από τον Αντιπρόεδρο, από το Υπουργείο Οικονομικών και από την Κυβέρνηση, είναι ότι δεν τίθεται κανένα θέμα για τους αγρότες. Καλό θα είναι να σταματήσουμε αυτήν την ιστορία όλοι. Όλοι κάτι ξέρουν, κάπου το λένε και πάει λέγοντας. Πολλές φορές δεν πρέπει να βγάζουμε τα μάτια μας με τα χέρια μας. Καλά είναι, τίποτε δεν θα γίνει διαφορετικό απ’ ό,τι ισχύει μέχρι σήμερα. Όλα αυτά τα εκτιμούν οι αγρότες, κύριε Μαρκόπουλε. Αυτή είναι η αγωνία σας εν όψει των εκλογών, όποτε και εάν γίνουν. Και γι’ αυτό δεν έχουμε όλες αυτές τις κινητοποιήσεις που είχαμε μέχρι τώρα, όχι γιατί δεν έχουν προβλήματα, έχουν και παραέχουν προβλήματα, αλλά γιατί αναγνωρίζουν ότι υπάρχει δίχτυ ασφάλειας, ότι υπάρχει προσπάθεια, ότι δεν αντιμετωπίζουν το φάσμα της ανεργίας ή το να χάσουν τη δουλειά τους, έχουν τις επιδοτήσεις στην ώρα τους για πρώτη φορά, έχουν τα μέτρα ενισχύσεων, έχουν καλές τιμές σε πολλά προϊόντα και γι’ αυτό αναγνωρίζουν και την κρίση και γι’ αυτό συμπεριφέρονται έτσι όπως συμπεριφέρονται, υπεύθυνα αυτήν την ώρα. 
Ευχαριστώ.","ΙΩΑΝΝΗΣ ΔΡΙΒΕΛΕΓΚΑΣ",138
"100722"," Ευχαριστούμε τον κ. Δριβελέγκα.
Παρακαλείται ο Κοινοβουλευτικός Εκπρόσωπος του ΠΑΣΟΚ, Βουλευτής Α΄ Πειραιώς, κ. Εμμανουήλ Μπεντενιώτης, να λάβει το λόγο.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"100723"," Ευχαριστώ, κύριε Πρόεδρε.
Κυρίες και κύριοι συνάδελφοι, παρακολουθώντας οι αγρότες την ομιλία του Κοινοβουλευτικού Εκπροσώπου της Νέας Δημοκρατίας, προφανώς, θα προβληματίστηκαν και θα βρίσκονται σε σύγχυση. Η Νέα Δημοκρατία συμμετέχει στην Κυβέρνηση αλλά ελέγχει με ύφος αντιπολίτευσης και μάλιστα από μεγάλη απόσταση για να μπορεί να «αρμενίζει με δύο βάρκες». Όμως, κυρίες και κύριοι συνάδελφοι, οι ναυτικοί λένε πως «όποιος πατά σε δύο βάρκες πέφτει στη θάλασσα». Αυτό για να ξεκαθαρίσουμε προεισαγωγικά την περίεργη λειτουργία της κοινοβουλευτικής διαδικασίας μας, του κοινοβουλευτικού ελέγχου σε σχέση με μια κυβέρνηση που τη στηρίζουμε. 
Πρέπει όμως να συμφωνήσουμε όλοι, γιατί όλοι έχουμε ευθύνη για ό,τι συμβαίνει σήμερα, γιατί διανύουμε μια κρίσιμη περίοδο, μια ιστορική διαδρομή ιδιαίτερα σημαντική για τη χώρα μας. Η οικονομική κρίση που προέκυψε από τη διαχείριση της τελευταίας δεκαετίας έχει οδηγήσει σε αδιέξοδο τη δημοσιονομική πορεία της χώρας και γι’ αυτό, προ της χρεοκοπίας είμαστε υποχρεωμένοι να αρθούμε στο ύψος των περιστάσεων.","ΜΑΝΩΛΗΣ ΜΠΕΝΤΕΝΙΩΤΗΣ",346
"100724"," Πάμε για χρεοκοπία, δηλαδή; Δεν το ήξερα.","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"100725"," Αν δεν αρθούμε στο ύψος των περιστάσεων, αγαπητέ κύριε συνάδελφε, πραγματικά η χώρα απειλείται. Και απειλείται γιατί η δική σας πολιτική όλα αυτά τα χρόνια ήταν στρεψόδικη, ενώ πρέπει να ληφθεί υπ’ όψιν ότι εσείς παραδώσατε αυτήν την οικονομία και εμείς έχουμε την ευθύνη να απεμπλέξουμε τώρα το πρόβλημα.","ΜΑΝΩΛΗΣ ΜΠΕΝΤΕΝΙΩΤΗΣ",346
"100726"," Εσείς κυβερνάτε επί δύο χρόνια.","ΚΩΝΣΤΑΝΤΙΝΟΣ ΜΑΡΚΟΠΟΥΛΟΣ",308
"100727"," Πράγματι, πρέπει να αποδεχθούμε ότι μαζί με τον τουρισμό και την ναυτιλία, η γεωργία είναι ο κατ’ εξοχήν παράγοντας οικονομίας στον οποίο πρέπει να στηριχθεί η χώρα. Όλοι μας πρέπει να συμφωνήσουμε ότι θέλουμε υψηλό αγροτικό εισόδημα, χαμηλό κόστος παραγωγής, τιμές πάνω από το κόστος παραγωγής, τιμές που δεν θα έχουν μεγάλη απόσταση μεταξύ παραγωγής και κατανάλωσης, έτσι ώστε να έχουμε μία περιφέρεια, σε ευημερία. Όλοι ακόμα συμφωνούμε ότι θέλουμε καλύτερο αγροτικό εισόδημα γιατί πράγματι έχουμε μείωση αγροτικού εισοδήματος και μάλιστα σε πολύ μεγάλη διαφορά, από την υπόλοιπη Ευρωπαϊκή Ένωση. 
Πρέπει όμως να αποδεχθούμε, ότι τα προβλήματα που αντιμετωπίζουν οι αγρότες έχουν προκύψει κατά την τελευταία δεκαετία και έχουν καταστεί έντονα την προηγούμενη πενταετία. Αν δούμε πώς συμπεριφέρθηκε απέναντι σε αυτόν τον τομέα η Νέα Δημοκρατία, πραγματικά θα μπορούμε να μιλάμε επί ώρες σε κοινοβουλευτικό έλεγχο για την τότε εποχή. Αν θυμηθούμε μάλιστα σε ποια επίπεδα ήταν το 1981 το εισόδημα του αγρότη και ποια ήταν η τύχη της περιφέρειας, δεν χρειάζονται πολλά στοιχεία για να τεκμηριώσουμε ότι το ΠΑΣΟΚ ανέστησε την αγροτική παραγωγή, για να μιλήσουμε για ένα θαύμα, που επετεύχθη τότε και το οποίο πραγματικά έδωσε άλλη ποιότητα ζωής στην περιφέρεια.
Όμως, η κρίση που έχει χώρα αγγίζει και τον αγροτικό τομέα. Και εδώ θα πρέπει να θυμίσουμε ένα μικρό, ελάχιστο γεγονός που έχει σημασία. Τα 425 εκατομμύρια ευρώ που διανεμήθηκαν χωρίς σύννομες διαδικασίες με το κοινοτικό δίκαιο πρέπει να επιστραφούν. Φανταστείτε αυτή την αλόγιστη πολιτική! 
Πρέπει να παραδεχθούμε ακόμη ότι το Υπουργείο την τελευταία διετία κάνει ομολογουμένως φιλότιμες προσπάθειες και επιδιώκει να έχει μια πολιτική στο ύψος των περιστάσεων. Η ίδια η ΠΑΣΕΓΕΣ μας λέει ότι έχουμε μία σημαντική στροφή στον αγροτικό τομέα. Έχουμε «μικρούς» και «μεσαίους» αγρότες, που επιστρέφουν σε εξειδικευμένη αγροτική παραγωγή.
Ο κρόκος, τα σαλιγκάρια, τα τοπικά προϊόντα ονομασίας προέλευσης αρχίζουν να κατακλύζουν τις δύσκολες αγορές. Η τυποποίηση δε, που θα πρέπει να υιοθετήσουμε και την οποία πρέπει να στηρίξει το Υπουργείο απλόχερα, νομίζω ότι είναι η λύση προς αυτήν την κατεύθυνση. Αν δούμε πέρα από την ΠΑΣΕΓΕΣ τα στοιχεία του ΙΟΒΕ, θα επιβεβαιωθεί αυτή η στροφή στον αγροτικό τομέα και έτσι θα μπορούμε να μιλήσουμε για μια προοπτική καλύτερης τύχης. 
Δεν χρειάζεται να αναφερθώ στο νομοθετικό πλαίσιο που έχει διαμορφωθεί την τελευταία διετία για το μητρώο, για τον ΕΛΓΑ, για τις Συλλογικές Αγροτικές Οργανώσεις, για τα γεωργικά φάρμακα. Είναι μία διαδρομή που πρέπει να ολοκληρώσετε στο Υπουργείο Αγροτικής Ανάπτυξης. Πρέπει να σταθούμε, όμως, στην απόσταση, στο χάσμα των τιμών μεταξύ παραγωγής και κατανάλωσης. Από το Παρατηρητήριο Τιμών της Γενικής Γραμματείας Εμπορίου αντιγράφουμε ότι η απόσταση ξεπερνάει το 42%, και φτάνει μέχρι το 1.567% από το χωράφι στο ράφι. Αυτό είναι το μεγάλο στοίχημα για το Υπουργείο Αγροτικής Ανάπτυξης, το οποίο πρέπει να ομολογήσουμε ότι υστερεί. 
Κλείνοντας, θα ήθελα να επιμείνω σε δυο σημεία. Η Κυβέρνηση και το Υπουργείο Αγροτικής Ανάπτυξης χρειάζεται να διασφαλίσει παροχή υπηρεσιών υψηλής ποιότητας στον αγροτικό τομέα. Χρειάζεται να παρέμβει και να στηρίξει αυτήν τη στροφή προς τη γεωργία και χρειάζεται να στηρίξει την αγροτική παραγωγή για να διασφαλιστεί η ευημερία στην αγροτική περιφέρεια, για την οποία και συμφωνούμε όλοι και είμαστε όλοι συνυπαίτιοι.
Σας ευχαριστώ.","ΜΑΝΩΛΗΣ ΜΠΕΝΤΕΝΙΩΤΗΣ",346
"100728"," Ευχαριστούμε τον κ. Μπεντενιώτη, Κοινοβουλευτικό Εκπρόσωπο του ΠΑΣΟΚ, και ιδιαίτερες ευχαριστίες για το ευσύνοπτον της αγορεύσεώς του.
Παρακαλείται τώρα η κ. Διαμάντω Μανωλάκου, Κοινοβουλευτική Εκπρόσωπος του Κομμουνιστικού Κόμματος Ελλάδας και Βουλευτής Α΄ Πειραιώς, να λάβει το λόγο.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"100729"," Δεν συζητάμε εδώ όλο τα ίδια και τα ίδια, αλλά τα όλα και χειρότερα για την επιβίωση της αγροτιάς. Γιατί καλλιεργείται και ειπώθηκε και από τον κύριο Υπουργό ότι η αγροτιά λιγότερο έχει γευτεί τις συνέπειες της καπιταλιστικής οικονομικής κρίσης και των σκληρών άγριων μέτρων της τρόικας και των κυβερνήσεων όπως και του κυβερνητικού συνασπισμού ΠΑΣΟΚ - Νέας Δημοκρατίας - ΛΑΟΣ. Δεν είναι αλήθεια. Η κατάσταση είναι εκρηκτική και όλα αυτά που λέγονται έχουν στόχο να συγκαλύψουν τις ευθύνες των κομμάτων της μαύρης και αντιδραστικής συμμαχίας και να φρενάρουν αγωνιστικές διαθέσεις της αγροτιάς να συντονιστεί, να συμπορευτεί με άλλους εργαζόμενους που αντιστέκονται, αντιπαλεύουν την αγριότερη λαίλαπα που έχει συμβεί ποτέ, δηλαδή να δημιουργήσουν συμμαχία, αγωνιστικό μέτωπο ενάντια σε αυτήν τη βαρβαρότητα κυβερνήσεων και κομμάτων του ευρωμονόδρομου ενάντια στην Ευρωπαϊκή Ένωση και την ΚΑΠ που τους φτωχαίνει, τους εξαθλιώνει και τους καταστρέφει. 
Δεν θα το πετύχετε να τους παραπλανήσετε. Το μέτωπο αγροτιάς-εργατιάς-νεολαίας χτίζεται, δυναμώνει. Θα τους δείτε και αύριο στη Θεσσαλονίκη έξω από την AGROTICA. Σας φοβίζει. Νέα Κιλελέρ θα έρθουν, γι’ αυτό να είστε βέβαιοι. Γιατί; Γιατί τα μεγάλα προβλήματα της αγροτιάς δεν είναι σημερινά, είναι όμως πιο οξυμένα και δεν είναι άμοιρη ευθυνών και η Νέα Δημοκρατία. Τόσο ως κυβέρνηση αλλά και ως αντιπολίτευση την ίδια πολιτική πρεσβεύετε, αυτήν της Ευρωπαϊκής Ένωσης. Φαίνεται εξάλλου και με την υπερψήφιση παρέα, μαζί, πρόσφατων νομοσχεδίων, όπως για τα φυτοφάρμακα, που ουσιαστικά θα αυξήσουν το κόστος παραγωγής για τον αγρότη ή για τους συνεταιρισμούς, που όλοι παρέα και το ψηφίσατε και το προπαγανδίζετε και όμως μετατρέπουν τους συνεταιρισμούς σε ανώνυμες εταιρείες και αγροτικές καπιταλιστικές συμπράξεις για να προστατεύσουν τους επιχειρηματίες μεγαλοαγρότες και να περιθωριοποιήσουν τους μικρομεσαίους. Αυτή είναι εξάλλου και η προοπτική της ΚΑΠ 2014-2020. Στόχος είναι να μείνουν οι μεγάλες αγροτικές καπιταλιστικές μονάδες που θα συγκεντρώσουν παραγωγή, γη και επιδοτήσεις και θα παράγουν σε επιχειρηματική βάση. Οι επιπτώσεις στους μικρομεσαίους αγρότες σκληρότατες. Θα οδηγηθούν όσοι μέχρι τότε έχουν απομείνει άμεσα, βίαια στην καταστροφή με εργαλείο τα στρέμματα γης και τις φθίνουσες επιδοτήσεις.
Αυτός είναι ο καπιταλιστικός τρόπος παραγωγής. Καταστρέφει παραγωγικές δυνάμεις σε βάρος των λαϊκών συμφερόντων και αναγκών, προκειμένου να εξασφαλίζονται κέρδη στο κεφάλαιο.
Φωνάζετε όλοι ότι το αγροτικό εισόδημα έχει μειωθεί, αφού το κόστος παραγωγής ανεβαίνει και οι τιμές παραγωγού μειώνονται. Πώς γίνεται; Πρώτον, τα μονοπώλια των αγροτικών εισροών στα φυτοφάρμακα, τα λιπάσματα, την ενέργεια, τα μηχανήματα κ.λπ., ανεβάζουν τις τιμές, απαιτούν πληρωμές εδώ και τώρα χωρίς καθυστέρηση. Τα παρατηρητήριά σας είναι κοροϊδία. Παρατηρούν. Δεν επεμβαίνουν για να σταματήσουν τη ληστεία. 
Ρίχνετε ευθύνες για το κόστος στους αγρότες. Ταυτόχρονα κλείσατε τη στρόφιγγα δανειοδότησης ακόμα και βραχυπρόθεσμων δανείων, δηλαδή στραγγαλισμός ειδικά στους μικρούς και μεσαίους αγρότες που είναι καταχρεωμένοι. 
Δεύτερον, στη ληστεία των αγροτών και την αύξηση του κόστους συμμετέχουν και οι κυβερνήσεις -οι προηγούμενες και η σημερινή- με υπέρογκα χαράτσια και ταυτόχρονη μείωση αντίστοιχων υπηρεσιών. Γι’ αυτό τους ρίχνετε και την ευθύνη. 
Στον ΕΛΓΑ υπερπολλαπλασιάστηκε η εισφορά χωρίς να καλύπτεται η ζημιά για το σύνολο της καταστροφής και τις νόσους. Τρανταχτό παράδειγμα το πράσινο σκουλήκι στο βαμβάκι, που δεν το αναγνωρίζετε ως νόσο και καταδικάζετε μάλιστα πολλούς βαμβακοπαραγωγούς να μην πάρουν ούτε τη συνδεδεμένη επιδότηση, αφού η ζημιά μείωσε την παραγωγή και το αντίστοιχο πλαφόν. 
Ταυτόχρονα είναι πολύ μεγάλες οι καθυστερήσεις πληρωμών αποζημιώσεων και δεν είπατε τίποτα γι’ αυτό, όταν ακούγεται ότι η διοίκηση του ΕΛΓΑ διαπραγματεύεται και τοκίζει εκατομμύρια ευρώ στην Αγροτική Τράπεζα, που είναι οι εισφορές των αγροτών και ετοιμάζει απολύσεις εκτιμητών. Μετά μιλάτε για εξατομίκευση καταστροφών. Πώς θα την κάνετε; 
Αν αληθεύουν αυτά, μιλάμε για προκλητικά άγριες καταστάσεις όπου έχετε βαριές ευθύνες. Τα ερωτήματα δεν μπορούν να μείνουν αναπάντητα. Μετά μη λέτε «μην πειράζετε τον ΕΛΓΑ». Μα, σαν τοκογλύφος φέρεται! Έχουμε αυξήσεις φωτιά και στον ΟΓΑ της τάξης του 23%, με ταυτόχρονη μείωση των ιατροφαρμακευτικών παροχών. 
Τρίτον, τη στιγμή που οι εισροές αυξάνονται, οι τιμές του παραγωγού πέφτουν από τα καρτέλ και τους εμποροβιομήχανους με εκβιασμούς για εισαγωγές ομοειδών προϊόντων. Μάλιστα, πληρώνουν και μετά από πολλούς μήνες, οδηγώντας τους παραγωγούς στην εξαθλίωση. Πρωταγωνιστές; Οι γαλακτοβιομηχανίες του καρτέλ. Αγοράζουν πάμφθηνα από κτηνοτρόφους, πληρώνοντας μετά από οκτώ μήνες. Μειώνουν μισθούς εργαζομένων στα εργοστάσια σε εξευτελιστικά επίπεδα, μετατρέποντας κλαδικές συμβάσεις σε ατομικές με τον εκβιασμό της απόλυσης.
Ωστόσο, πληρώνονται άμεσα και γρήγορα για τα γαλακτοκομικά που διαθέτουν στην κατανάλωση. Τα κέρδη είναι εξασφαλισμένα με τις δικές σας πλάτες. Αυτός είναι ο κανόνας, γιατί τα μονοπώλια και τους επιχειρηματικούς ομίλους στηρίζετε. Ταξική είναι η πολιτική σας, γι’ αυτό οδηγεί στην καταστροφή τη μικρομεσαία αγροτιά. 
Υποστηρίζετε ότι η ανάπτυξη του αγροτικού τομέα είναι η λύση και το φάρμακο για την οικονομική κρίση. Αν και είναι άλλο θέμα συζήτησης και είναι μεγάλο, ωστόσο αυτό δεν μπορεί να γίνει στο πλαίσιο της Ευρωπαϊκής Ένωσης, με ποσοστώσεις, περιορισμούς και πρόστιμα. 
Για μια σειρά προϊόντα είμαστε ελλειμματικοί γιατί η Ευρωπαϊκή Ένωση των μονοπωλίων δεν το επιτρέπει. Αυτά όμως που βιώνουν οι αγρότες σήμερα δεν είναι αποτέλεσμα αυτής της παραπολιτικής; 
Για μας λύση είναι –και έχουμε δικαιωθεί- η αποδέσμευση από την Ευρωπαϊκή Ένωση και την καταστροφική πολιτική της. Παλεύουμε για άλλο δρόμο ανάπτυξης με λαϊκή εξουσία και οικονομία, όπου με κεντρικό σχεδιασμό και κοινωνικοποίηση των συγκεντρωμένων μέσων παραγωγής και γης θα παράγονται ποιοτικά, φτηνά τρόφιμα, ικανοποιώντας τις διατροφικές ανάγκες του λαού, κοινωνικοποιώντας τις καπιταλιστικές επιχειρήσεις και με συνεταιριστικοποίηση της αγροτικής παραγωγής, δημιουργώντας παραγωγικούς συνεταιρισμούς μικρομεσαίων αγροτών που θα ενοποιούν τις μικροϊδιοκτησίες σε μια μεγάλη συνεταιριστική, με κοινές καλλιεργητικές φροντίδες και ανάπτυξη που θα εξυπηρετεί ανάγκες του λαού και όχι τα κέρδη των μονοπωλιακών επιχειρήσεων και εμπόρων.","ΔΙΑΜΑΝΤΩ ΜΑΝΩΛΑΚΟΥ",302
"100730"," Ευχαριστούμε την κ. Διαμάντω Μανωλάκου. 
Κύριοι συνάδελφοι, έχω την τιμή να ανακοινώσω στο Σώμα ότι παρακολουθούν τη συνεδρίασή μας από τα άνω δυτικά θεωρεία, αφού ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, σαράντα μαθητές και μαθήτριες και τρεις εκπαιδευτικοί από το Γενικό Λύκειο Γαστούνης Ηλείας Β΄ Τμήμα.
Η Βουλή τούς καλωσορίζει.
(Χειροκροτήματα απ’ όλες τις πτέρυγες της Βουλής)
 Το λόγο έχει ο Κοινοβουλευτικός Εκπρόσωπος του Λαϊκού Ορθόδοξου Συναγερμού και Βουλευτής Σερρών κ. Ηλίας Πολατίδης.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"100731"," Ευχαριστώ, κύριε Πρόεδρε. 
Δυστυχώς παρακολουθήσαμε άλλο ένα επεισόδιο στο χιλιοπαιγμένο αυτό σήριαλ της αντιπαραθέσεως και της ανταλλαγής κατηγοριών μεταξύ ΠΑΣΟΚ και Νέας Δημοκρατίας, που σημαίνει ότι αυτά τα δύο κόμματα δυστυχώς δεν έχουν καταλάβει σε τι κατάσταση βρίσκεται η χώρα κι ότι πρέπει επιτέλους να μιλήσουμε επί της ουσίας κι όχι κομματικά. Συνεχίζουν δηλαδή σαν να είμαστε στο 1981 –ακούσαμε να γίνονται αναφορές- στο 1985 ή στο 2005. Αλλού είναι το πρόβλημα. 
Να δούμε την ουσία του προβλήματος; Δεν υπάρχει στη χώρα μας συνολικό σχέδιο για την αγροτική παραγωγή, για την οργάνωση της παραγωγής. Καλά είναι όλα όσα λένε οι επερωτώντες Βουλευτές της Νέας Δημοκρατίας. Όμως επί πεντέμισι χρόνια κυβερνούσε η Νέα Δημοκρατία. Όλες αυτές οι προτάσεις γιατί δεν έγιναν, να τις υλοποιήσουμε και να βγούμε από το αδιέξοδο; 
Το ίδιο φυσικά ισχύει αντιστοίχως και για τις κυβερνήσεις του ΠΑΣΟΚ. Να μην κάνουμε, λοιπόν, παρελθοντολογία -δεν ταιριάζει σ’ εμάς και δεν έχουμε και καμμία ευθύνη για τα προβλήματα τα οποία εσείς οι δύο έχετε επισωρεύσει στην Ελλάδα- αλλά να δούμε πώς θα λύσουμε τα συγκεκριμένα προβλήματα.
Μιλάμε για μείωση του κόστους παραγωγής. Πώς θα γίνει μείωση του κόστους όταν σε συντριπτικό βαθμό σε μεγάλες περιοχές της χώρας μας το πότισμα γίνεται ακόμη με πετρέλαιο; Πώς θα μειωθεί το κόστος παραγωγής; 
Έτσι γίνεται αντιστοίχως η παραγωγή στις ευρωπαϊκές χώρες; Με τέτοιες μεθόδους αντιμετωπίζουμε εμείς το κόστος; Τι κάνουμε για να αναδείξουμε τα συγκριτικά πλεονεκτήματα των ελληνικών προϊόντων;
 Αναφέρθηκε ο κύριος Πρόεδρος στο θέμα της πατάτας Νευροκοπίου. Φυσικά αντίστοιχη είναι κι η πατάτα Βροντούς και Ορεινής στο Νομό Σερρών -η οποία έχει πάλι πρόβλημα- που είναι η καλύτερη του κόσμου. Αυτό έχει αποδειχθεί κι εμείς, οι τοπικοί καταναλωτές εκεί, το γνωρίζουμε. Δυστυχώς, με τη διαστροφή που υπάρχει στο εμπόριο, οι καταναλωτές των Αθηνών, της Θεσσαλονίκης κι άλλων πόλεων και φυσικά οι ξένοι, δεν το γνωρίζουν. Αγοράζουν την πατάτα της Αιγύπτου, το «άχυρο» αυτό, και νομίζουν ότι αυτό είναι η πατάτα. Όμως το κράτος δεν έχει κάνει κάτι ούτως ώστε να ελέγξει την εμπορία και να φθάσουμε έτσι σ’ ένα επίπεδο που τουλάχιστον να μπορεί ο παραγωγός να εισπράττει το 50% της τιμής του ραφιού. Από το 50% -60% που ήταν πριν από είκοσι - τριάντα χρόνια, η τιμή αυτή έχει ήδη υποχωρήσει στο 10%, με περαιτέρω τάσεις μειώσεως. Τι θα γίνει σ’ αυτόν τον τομέα; Φυσικά είναι θέμα γενικότερης λειτουργίας της Κυβερνήσεως. Δεν είναι θέμα μόνο του Υπουργείου Αγροτικής Ανάπτυξης. Πρέπει και το Υπουργείο Ανάπτυξης να εμπλακεί και να ελέγξει τα καρτέλ, τα οποία δεν επιτρέπουν στους καταναλωτές να έχουν πρόσβαση στα ελληνικά προϊόντα, που είναι υψηλής αξίας. Διογκώνουν τις τιμές σε τέτοιο βαθμό ώστε να δημιουργούν με το δικό τους τρόπο στρέβλωση της αγοράς. Όμως και το Υπουργείο Οικονομικών ας στείλει επιτέλους το ΣΔΟΕ να ελέγξει αυτούς τους κυρίους οι οποίοι για τον άλφα ή βήτα λόγο θέλουν να κάνουν ό,τι θέλουν, για να μην απορροφάται η ελληνική παραγωγή. Νομίζω ότι και μόνο η απειλή της αποστολής του ΣΔΟΕ θα τους έκανε να λογικευτούν, αφού τίποτε άλλο δεν μπορεί να τους συνετίσει. 
Ένα άλλο θέμα είναι η οργάνωση των μεταφορών. Δεν μπορούμε να έχουμε πρόσβαση στις μεγάλες αγορές, όπως αυτή του Μονάχου ή της Κεντρικής Ευρώπης, για την εξαγωγή αυτών των ποιοτικών ελληνικών προϊόντων, αν δεν έχουμε οργανωμένες μεταφορές με αεροπλάνα –γιατί ουσιαστικά έχει καταργηθεί η χρήση των σιδηροδρομικών μεταφορών- ούτως ώστε να διογκώσουμε την τιμή του προϊόντος. Γιατί το τρόφιμο θα πάει εκεί πολύ γρηγορότερα, σε πολύ καλύτερη κατάσταση και σε πολύ καλύτερη τιμή. Εμείς, λοιπόν, δεν μπορούμε με τον παραδοσιακό τρόπο του αραμπά να φθάσουμε σ’ αυτές τις αγορές και να εισπράξουν οι παραγωγοί για το προϊόν τους αρκετά καλή τιμή. 
Το θέμα, λοιπόν, είναι το εξής. Μπορούν όλα αυτά να τα κάνουν οι αγρότες από μόνοι τους; Το λέω επειδή ο κύριος Υφυπουργός αναφέροντας το παράδειγμα της Δανίας, είπε ότι πρέπει οι αγρότες από μόνοι τους να τα κάνουν αυτά. 
Δεν μπορούν να τα κάνουν αυτά οι αγρότες. Πρέπει εκεί να επέμβει το κράτος, πρέπει να επενδύσει στις υποδομές. Και δεν μπορεί να γίνει ανάπτυξη χωρίς επενδύσεις. Δεν μπορεί όλα τα χρήματα, τα οποία θα έρθουν από τα πακέτα από τις επόμενες δόσεις των δανείων να πάνε μόνο στις τράπεζες. Δεν θα αναπτυχθεί η Ελλάδα μόνο με τις τράπεζες. Και δεν θα αναπτυχθεί, διότι είδαμε τα προηγούμενα χρόνια -τα τελευταία δέκα, θα σας πω- μια στροφή της Αγροτικής Τραπέζης, ουσιαστικά, από την ενδυνάμωση της αγροτικής παραγωγής να πηγαίνει προς την κατανάλωση. Είδαμε την Αγροτική Τράπεζα να χρηματοδοτεί και να επενδύει στο να δίνει πιστωτικές κάρτες σε φοιτητές. 
Δεν είναι ο ρόλος της Αγροτικής Τράπεζας αυτός. Έγινε μεγάλη προσπάθεια να μετατραπεί σε μια απλή εμπορική τράπεζα. Όχι είναι λάθος αυτό. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Και πώς να γίνουν τα τυποποιητήρια του ελαιολάδου, που ορθώς είπε ο κύριος Υπουργός, ότι είναι πάρα πολλά στους νομούς; Πώς θα γίνει αυτό το ένα, το μεγάλο τυποποιητήριο ελαιολάδου, όταν ο κύριος λόγος που είναι πολλά είναι η αδυναμία προσβάσεως σε κεφάλαιο; Κανείς δεν έχει τη δυνατότητα να κάνει κάτι μεγάλο, γιατί η Αγροτική Τράπεζα του λέει «όχι».
Και δεν είδαμε και όλες τις πολυεθνικές –και αυτό κάποτε θα πρέπει να το εξετάσει το Υπουργείο, κύριε Υπουργέ, παρ’ όλο που δεν είναι της αμέσου αρμοδιότητάς σας- γιατί έχουμε μια πολυεθνική στην Ελλάδα να ασχολείται με τον τομέα: μια παραδοσιακή εταιρεία που ασχολείται με τη διανομή του ελαιολάδου και την τυποποίησή του -τη μεγαλύτερη ίσως, ελληνική- που την έχει αγοράσει μια πολυεθνική. Γιατί αυτή η πολυεθνική -που έχει δίκτυο να μην πούμε σε όλη την Ευρώπη, σε όλο τον κόσμο και προσφέρει πλειάδα προϊόντων- δεν το κάνει προς τον τομέα, ούτως ώστε να δημιουργήσει αυτές τις εξαγωγές και να τις αξιοποιήσει; Προς αυτή την κατεύθυνση μπορεί να στραφεί το Υπουργείο. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Θα παρακαλούσα ένα λεπτό, κύριε Πρόεδρε.","ΗΛΙΑΣ ΠΟΛΑΤΙΔΗΣ",434
"100732"," Ορίστε, συνεχίστε.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"100733"," Ευχαριστώ, κύριε Πρόεδρε.
Θέλω να αναφέρω και κάτι σχετικά με τα μέτρα που ακούγονται. Οφείλετε, κύριε Υπουργέ -και είναι εξαιρετική ευτυχία που βρίσκεται στο Υπουργείο ένας άνθρωπος, ο οποίος είναι κάθε μέρα κοινωνός των προβλημάτων των αγροτών, ο κ. Ροντούλης- να λάβετε αυτά τα μέτρα και να βάλετε πλάτη, ούτως ώστε όλα αυτά τα δυσάρεστα που ακούγονται εναντίον των αγροτών από την πλευρά της τρόικας ως μέτρα, να μην δώσουν τη χαριστική βολή στην ελληνική γεωργία. Δεν αντέχει το ελληνικό κράτος να μην έχει ισχυρή γεωργία. Δεν παίζει ρόλο μόνο πόσο είναι το ποσοστό του ΑΕΠ που καλύπτει η ελληνική γεωργία και η ελληνική κτηνοτροφία, εν γένει ο πρωτογενής τομέας.
Η κλειδαριά είναι ένα πολύ μικρό μέρος του προϋπολογισμού ενός σπιτιού, αλλά κανείς δεν διανοείται να έχει σπίτι χωρίς κλειδαριά.
Σας ευχαριστώ.
(Χειροκροτήματα από την πτέρυγα του ΛΑΟΣ)","ΗΛΙΑΣ ΠΟΛΑΤΙΔΗΣ",434
"100734","  Ευχαριστούμε τον κ. Πολατίδη.
Παρακαλείται η Κοινοβουλευτική Εκπρόσωπος του Συνασπισμού Ριζοσπαστικής Αριστεράς κ. Ευαγγελία Αμμανατίδου-Πασχαλίδου, Βουλευτής Β΄ Θεσσαλονίκης, να λάβει το λόγο.
Ορίστε, κυρία Αμμανατίδου, έχετε το λόγο.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"100735"," Ευχαριστώ, κύριε Πρόεδρε.
Κύριε Πρόεδρε, δυστυχώς σήμερα η Χάγη έβγαλε μια απόφαση υπέρ της Γερμανίας. Δυστυχώς, η υποτέλεια των ελληνικών κυβερνήσεων τόσα χρόνια με την ολιγωρία τους για τη διεκδίκηση των αποζημιώσεων και του κατοχικού δανείου, έφερε το σημερινό αποτέλεσμα.
Εγώ θα ξεκινήσω από την αγωνία της συγκυβέρνησης να περάσει σχέδια νόμου, που θα γίνουν νόμοι του κράτους, με διαδικασίες τέτοιες που μας υποβιβάζουν όλους.
Όλα αυτά τα νομοθετήματα δεν είναι απλά νομοθετήματα, αλλά βοηθούν στο ξεπούλημα του δημόσιου πλούτου και την εκχώρηση της εθνικής κυριαρχίας.
Να αναφερθώ στο συγκεκριμένο Υπουργείο: το Υπουργείο Αγροτικής Ανάπτυξης και Τροφίμων, το οποίο σε μια εβδομάδα έχει καταθέσει τρία σχέδια νόμου. Το ένα είναι για τον Ελληνικό Γεωργικό Οργανισμό, που εκεί έχει ήδη συγχωνεύσει ή καταργήσει υπηρεσίες, το κομμάτι της έρευνας και το φέρνει αυτό ως ένα σχέδιο νόμου. Το άλλο είναι για την κτηνοτροφία και το τρίτο είναι αυτό που μας ήρθε χθες το βράδυ, το οποίο έχει ως τίτλο: «Διαχείριση και προστασία ακινήτων του ΥΠΑΑΤ, ρύθμιση εμπράγματων δικαιωμάτων και λοιπές διατάξεις». 
Προστασία ακινήτων. Τι κάνετε; Έχετε καταλάβει, κύριε Υπουργέ; Ξέρετε τι νομοσχέδιο είναι αυτό; Αυτό το σχέδιο νόμου, λοιπόν, καταργεί διατάξεις και νόμους που συνδέονται με τις εποικιστικές εκτάσεις είκοσι οκτώ νομών της χώρας. 
Αυτές προστατεύονται από τη Συνθήκη της Λοζάνης. Είναι οι ανταλλάξιμες εκτάσεις και δεν μπορούν να δοθούν για τίποτα άλλο πέραν της εξυπηρέτησης των αστών προσφύγων.
Τι έχετε κάνει; Έχετε κάνει ένα μνημονιακό ταμείο αξιοποίησης, το οποίο παίρνει όλο το δημόσιο πλούτο και με fast track διαδικασίες εκχωρεί τα πάντα στα ξένα και εγχώρια κατασκευαστικά λόμπι. Είχαμε καταθέσει για την ανταλλάξιμη περιουσία ως Κοινοβουλευτική Ομάδα το καλοκαίρι που μας πέρασε μια ερώτηση προς το Υπουργείο Αγροτικής Ανάπτυξης και Τροφίμων και προς το Υπουργείο Οικονομικών. Θα την καταθέσω στα Πρακτικά μαζί με τις απαντήσεις. 
Όμως, έχει σημασία ότι το Υπουργείο Οικονομικών, το αυτοτελές Γραφείο Κοινοβουλευτικού Ελέγχου, αναφέρει ότι η ανταλλάξιμη περιουσία διέπεται από ειδική νομοθεσία και σε περίπτωση που θεσμοθετηθεί διαφορετικά, αυτό θα γίνει με γνώμονα το δημόσιο συμφέρον και τη συνταγματική νομιμότητα. 
Και βέβαια καλό είναι να αναφερθεί ότι υπήρχαν ταμειακά υπόλοιπα του ΤAΠΑΚ και μετά την κατάργησή του, σύμφωνα με το π.δ. 137/1998 -άρθρο 2 και 1- μεταφέρθηκαν στα έσοδα του κρατικού προϋπολογισμού και αυτό σημαίνει ότι πήγαν να καλύψουν άλλες ανάγκες. 
Γιατί το λέω αυτό; Διότι ως προς αυτήν την ανταλλάξιμη περιουσία που διέπεται από ειδική νομοθεσία, εσείς θα μας πείτε τώρα ότι φέρατε αυτό το σχέδιο νόμου –έχει μια σελίδα με το άρθρο 37, πέραν όλων των άλλων, με καταργούμενες διατάξεις- που καταργεί νόμους, προεδρικά διατάγματα. Γιατί, για ποιον; Εδώ συζητούμε για την αγροτική παραγωγή και εκχωρείτε την αγροτική γη σε ποιους; Σε ποιους; Στους επενδυτές; Ποιους επενδυτές; 
Έχετε καταλάβει τι κάνετε; Εκχωρείτε την εθνική κυριαρχία, κύριε Ροντούλη. Αυτό κάνετε! Αυτό κάνει το νομοθέτημα και αφήστε τώρα το ότι θα δώσετε αγροτικές γαίες στους νέους αγρότες με τα πέντε ευρώ. Αυτό, αν ήθελαν οι δήμοι που είχαν τη διαχείριση, μέσα από τη Διεύθυνση Πολιτικής Γης μπορούσαν να νοικιάσουν εκτάσεις χορτολιβαδικές. Αλλού είναι η στόχευση. 
Τώρα, στην επερώτηση της Νέας Δημοκρατίας –που συνδέεται με όλα αυτά που προείπα- εμείς τα τελευταία χρόνια υποστηρίζουμε ότι η φθίνουσα πορεία του αγροτικού εισοδήματος, δηλαδή της ελληνικής γεωργίας και της κτηνοτροφίας, δεν είναι ούτε αναγκαία ούτε αναπόφευκτη, όπως ήθελαν οι πολιτικές όλων των κυβερνήσεων μέχρι τώρα. 
Θεωρούμε ότι ειδικά τώρα απαιτείται ένα εθνικό σχέδιο για την αγροτική ανάπτυξη που θα βάζει εκείνες τις προτεραιότητες και θα έχει έναν βασικό στόχο: τη διασφάλιση του αγροτικού εισοδήματος με τη στήριξη των μικρομεσαίων αγροτών και της οικογενειακής γεωργίας και κτηνοτροφίας, την πάταξη των καρτέλ και την ανασυγκρότηση της υπαίθρου. 
Βεβαίως, εδώ πέρα θα πρέπει να υπάρξει μια γερή χρηματοδότηση –που δεν υπάρχει, υπάρχει υποχρηματοδότηση- για τα αγροτοπεριβαλλοντολογικά έργα, ώστε να στηριχθεί αυτός ο κόσμος που σήμερα επιστρέφει στην ύπαιθρο και είναι σημαντικό το ότι έχουμε νέους ανθρώπους που έχουν επιστρέψει και μάλιστα αρκετοί από αυτούς είναι επιστήμονες και θέλουν να ασχοληθούν είτε με τη γη είτε με τη φυτική ή ζωική παραγωγή, δεν τους δίνεται όμως αυτή η δυνατότητα. 
Επίσης, έχουμε την ιδιωτικοποίηση της ΑΤΕ –τα είπαν και άλλοι συνάδελφοι εδώ- τις υποθήκες των καλλιεργήσιμων εκτάσεων, τα αγροτικά νοικοκυριά, τα σπίτια, τα μηχανήματα, ακόμη και τα ζώα που είναι υποθηκευμένα στην Αγροτική Τράπεζα.
Η Αγροτική Τράπεζα θα έπρεπε να είναι μοχλός ανάπτυξης για την αγροτική παραγωγή και στήριξη, αλλά δυστυχώς –ενώ είναι η μόνη κρατική τράπεζα- λειτουργούσε μέχρι τώρα με ιδιωτικοοικονομικά κριτήρια και όχι με τον αρχικό της ρόλο, γιατί δεν το θέλησαν ποτέ οι κυβερνήσεις. Με την ιδιωτικοποίησή της –δεν το συζητώ!- θα ξεκινήσουν οι κατασχέσεις και θα χαθούν όλες αυτές οι περιουσίες. Αυτό πάτε να κάνετε. 
Εμείς θέλουμε και μια αλλαγή στάσης για τη διάσωση και ενίσχυση της παραγωγικής διαδικασίας στη χώρα μας. Το σημαντικό είναι ότι ενώ έχουμε την επιστροφή στην ύπαιθρο, αυτή η εξέλιξη πραγματοποιείται απρογραμμάτιστα γιατί η σημερινή Κυβέρνηση αδυνατεί να διαχειριστεί αλλαγές και ρυθμίσεις που έχει ανάγκη ο γεωργικός τομέας όπως –παραδείγματος χάριν- είναι η πολιτική της εγκατάλειψης της ελληνικής τευτλοκαλλιέργειας. 
Η πώληση της Ελληνικής Βιομηχανίας Ζάχαρης είναι μια τραγική εξέλιξη για την εθνική οικονομία, την παραγωγή και την ανάπτυξη και στερεί τη χώρα από τη δυνατότητα εξόδου από την κρίση.
Αναφέρεται στην επερώτηση το θέμα του ροδάκινου. Έχουμε αναφερθεί πάρα πολλές φορές, όπως και σε πολλά από τα λοιπά επιμέρους προβλήματα που θίγει η επερώτηση. Η Νέα Δημοκρατία, όμως, ήταν και αυτή μέχρι το 2009, κύριοι συνάδελφοι, στην κυβέρνηση και δεν έκανε τίποτα και τώρα είναι στην συγκυβέρνηση. Εμείς θεωρούμε ως ιδιαίτερα σημαντικό το αγροτοδιατροφικό ζήτημα, την επάρκεια σε ποιοτικά ελληνικά τρόφιμα και τη βελτίωση του εμπορικού ισοζυγίου.
Εμείς έχουμε κάνει μεγάλη κριτική στην ΠΑΣΕΓΕΣ και θα συνεχίσουμε να την κάνουμε για το ρόλο που παίζει. Από τα στοιχεία, όμως, που έδωσε προχθές η ΠΑΣΕΓΕΣ εγώ θα σταθώ στην εξέλιξη του αγροτικού εισοδήματος, αν μου επιτρέπετε, κύριε Πρόεδρε. Σε φθίνουσα πορεία βρίσκεται το αγροτικό εισόδημα στη χώρα μας από το 2008 και με μια εξαίρεση του 2009 οπότε και καταγράφηκε μικρή άνοδος 2,1%. Το 2010 διολίσθησε κατά 9,3% και το 2011 κατά 5,3%. 
Στο διάστημα της εξαετίας 2006-2011 το αγροτικό εισόδημα στην Ελλάδα, όπως εκτιμάται από τη EUROSTAT, μειώθηκε κατά 22,6 ποσοστιαίες μονάδες, ενώ στο ίδιο διάστημα συγκριτικά το αγροτικό εισόδημα στην Ευρωπαϊκή Ένωση των 27 αυξήθηκε κατά 19% και στις χώρες της Ευρωζώνης κατά 5% περίπου.
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Κρίσιμη παράμετρος -και τελειώνω με αυτό- της πτώσης του αγροτικού εισοδήματος παραμένει η σημαντική αύξηση του κόστους παραγωγής με το μέσο γενικό δείκτη εισροών σύμφωνα με τα στοιχεία της Στατιστικής Υπηρεσίας να καταγράφει νέα σημαντική αύξηση της τάξεως των 7,5 ποσοστιαίων μονάδων, προερχόμενη κυρίως από τη σημαντική αύξηση στους δείκτες, της ενέργειας στο 17,1%, των ζωοτροφών στο 11,9% και των λιπασμάτων στο 10,7%. 
Η εξαιρετικά μεγάλη αύξηση της δαπάνης για ενέργεια που αντιπροσωπεύει το 25% και πλέον του συνολικού κόστους των εισροών στον αγροτικό τομέα συνδέεται και με τη σημαντική αύξηση του αγροτικού τιμολογίου της ΔΕΗ κατά 6% το 2011, ενώ και νέα αύξηση κατά 9% επιβλήθηκε το 2012. 
Αυτά είναι, κύριε Υπουργέ. Πείτε μου εσείς πώς αυτή η χώρα θα μπορέσει να ανακάμψει. Υπάρχει ένα μεγάλο εργαλείο, υπάρχει η ύπαιθρος, υπάρχει ένα ζωντανό κομμάτι το οποίο συνεχώς το βάζετε κάτω και το στύβετε. Γιατί όλα αυτά; 
Αυτός είναι ο μοχλός ανάπτυξης. Παραγωγική ανασυγκρότηση της χώρας. Έχουμε τα συγκριτικά πλεονεκτήματα. Δυστυχώς, δεν υπάρχει πολιτική βούληση. Αυτός είναι ο στόχος μας, μια ριζοσπαστική ανασυγκρότηση της χώρας για να μπορέσουμε να αλλάξουμε τα πράγματα. 
Εμείς αυτήν την εναλλακτική πρόταση παρουσιάζουμε, όπως θα την παρουσιάσουμε και αύριο στην AGROTIKA. Ο κόσμος αυτά ακούει δεν μπορεί να δέχεται τα νομοθετήματα που φέρνετε και διαλύετε τελείως την παραγωγική βάση της χώρας.
Σας ευχαριστώ, κύριε Πρόεδρε, για την ανοχή σας.","ΛΙΤΣΑ ΑΜΜΑΝΑΤΙΔΟΥ-ΠΑΣΧΑΛΙΔΟΥ",20
"100736"," Ευχαριστούμε την κ. Ευαγγελία Αμμανατίδου-Πασχαλίδου, Κοινοβουλευτική Εκπρόσωπο του ΣΥΡΙΖΑ.
Θέλω να κάνω μια προσωπική δήλωση. Δεν υποδέχομαι εν σιωπή την απόφαση της Χάγης. Αιφνιδιάστηκα. Την υποδέχομαι με αγανάκτηση και δάκρυα. Ξανακλαίμε τους νεκρούς μας και τα θύματα του Διστόμου. Θέλω να τονίσω και από νομικής πλευράς ότι καμμία ετεροδικία δεν ακυρώνει ή παραγράφει τα εγκλήματα πολέμου. Αισθάνθηκα την ανάγκη να κάνω αυτή τη δήλωση. 
(Χειροκροτήματα)
Τώρα προτείνω να συνεχίσουμε τη συζήτηση.
Έχει ζητήσει το λόγο ο Υφυπουργός Αγροτικής Ανάπτυξης και Τροφίμων κ. Ροντούλης. 
Θέλετε να γίνουν πρώτα οι δευτερολογίες; Έχουμε τρεις, τέσσερις δευτερολογίες επερωτώντων και μετά να πάρετε το λόγο για να καταλήξετε. Έτσι είθισται.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"100737"," Όχι, για μένα είναι σημαντικά.","ΑΣΤΕΡΙΟΣ ΡΟΝΤΟΥΛΗΣ",446
"100738"," Εντάξει. Μπορείτε να πάρετε το λόγο και ύστερα θα έχετε ένα συμπερασματικό λόγο μετά τους ...","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"100739"," Ίσως να μη χρειαστεί.","ΑΣΤΕΡΙΟΣ ΡΟΝΤΟΥΛΗΣ",446
"100740"," Δεν πειράζει. Εδώ έχουμε ελευθερία λόγου και ουσιώδους λόγου.
Το λόγο έχει ο Υφυπουργός Αγροτικής Ανάπτυξης και Τροφίμων, κ. Αστέριος Ροντούλης.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"100741"," Σας ευχαριστώ, κύριε Πρόεδρε. Να σας συγχαρώ για την προηγούμενη τοποθέτησή σας. Περαιτέρω σχολιασμός δεν χρειάζεται.
Μόνο ένα πράγμα επιτρέψτε μου να πω: ότι κανείς, καμμιά απόφαση κανενός δικαστηρίου δεν μπορεί να παραγράψει την ιστορία, δεν μπορεί να διαλύσει, να σβήσει από τη μνήμη των ανθρώπων το αίμα που αδίκως έχει χυθεί.
Δικαιολογημένα, λοιπόν, κύριε Πρόεδρε, αγανακτήσατε. Αγανακτεί όλος ο ελληνικός λαός. Επιτέλους, κάποιοι πρέπει να καταλάβουν ότι έχουν να κάνουν με ένα λαό που έχει μνήμη, ιστορική συνείδηση και έναν λαό που ξέρει να αντέχει τις κακουχίες, γιατί έχει το DNA μαχητή ο λαός αυτός.
Έρχομαι τώρα στην πολύ ενδιαφέρουσα επερώτηση των συναδέλφων της Νέας Δημοκρατίας, η οποία μας δίνει την ευκαιρία να καταθέσουμε απόψεις και να γίνει ένας εποικοδομητικός διάλογος στη Βουλή για ζητήματα της γεωργίας και της κτηνοτροφίας.
Εν πρώτοις, θα ήθελα να πω ότι ο διάλογος πρέπει να γίνει στη βάση της ψυχραιμίας και της ορθοφροσύνης. 
Το λέω αυτό, κύριε Πρόεδρε, γιατί άκουσα πριν ένα λίβελλο που εξαπολύθηκε από τον ΣΥΡΙΖΑ για το Πρόγραμμα Διανομής Αγροτικών Γαιών. Βεβαίως, η συνάδελφος του ΣΥΡΙΖΑ, αφού ήρθε, μας είδε, μας τα είπε και απήλθε. Απουσιάζει, δηλαδή, από το διάλογο που γίνεται εντός του Κοινοβουλίου. 
Απαντώντας λοιπόν, θα πω –και καλώ και τους συναδέλφους να το πιστοποιήσουν- ότι αν έλθει κάποιος στον ΟΠΕΚΕΠΕ και δει το ενδιαφέρον των νέων αγροτών που υποβάλλουν τις αιτήσεις τους στο Πρόγραμμα Διανομής Αγροτικών Γαιών, τότε θα κατανοήσει απολύτως ότι αυτό το πρόγραμμα το έχει αγκαλιάσει ο αγροτικός πληθυσμός της χώρας. Είναι ένα πρόγραμμα που απευθύνεται με φερεγγυότητα και αξιοπιστία απολύτως κατοχυρωμένη στον άνεργο, στον νέο κατά τις πρόνοιες του νόμου αγρότη, στο νέο άνθρωπο που έχει ένα πτυχίο γεωτεχνικών επιστημών και στον, κατά κύριο επάγγελμα, αγρότη.
Πρέπει, λοιπόν, να μας πει ο ΣΥΡΙΖΑ αν θέλει ή δεν θέλει την υλοποίηση του προγράμματος αυτού. Και πρέπει να μας πει και κάτι άλλο. Όταν συνεχώς όλοι μας λέμε ότι υπάρχει μία τάση επιστροφής από τα μεγάλα αστικά κέντρα στην ύπαιθρο χώρα, δεν θα πρέπει οι άνθρωποι αυτοί, που θέλουν να επιστρέψουν στα χωριά τους, αν δεν έχουν μία πατρική περιουσία, να έχουν τουλάχιστον μία δυνατότητα να αποκτήσουν κάποια αγροτεμάχια, τα οποία βεβαίως, εν συνόλω, δεν μπορούν να υπερβαίνουν τα εκατό στρέμματα, προκειμένου να πραγματώσουν το όνειρο που έχουν, της επιστροφής τους, δηλαδή, στα πατρικά χώματα; Αυτά είχα να πω για το Πρόγραμμα Διανομής Αγροτικών Γαιών. 
Έρχομαι τώρα σε κάτι που ειπώθηκε –και καλώς ειπώθηκε- από τον Κοινοβουλευτικό Εκπρόσωπο της Νέας Δημοκρατίας. Είπε, δηλαδή, απευθυνόμενος στον κ. Δριβελέγκα: «Κύριε Δριβελέγκα, μη μας λέτε διάφορα, αερολογίες, πείτε μας για χρήμα». Σωστό, γιατί αυτό έχει ανάγκη η χώρα αυτήν τη στιγμή: χρήμα στην αγορά, χρήμα στις παραγωγικές τάξεις.
Ας δούμε, λοιπόν, τα πράγματα με ψυχραιμία, αντικειμενικότητα, νηφαλιότητα και χωρίς μικρόψυχες, μικροκομματικές κορώνες, που σήμερα, κατά κανένα τρόπο, δεν ακούστηκαν από την πτέρυγα της Νέας Δημοκρατίας και αυτό θα πρέπει να ομολογηθεί.
Όσον αφορά το ζήτημα της ενιαίας ενίσχυσης, γνωρίζουν οι αγαπητοί συνάδελφοι ότι βάσει του ευρωπαϊκού κανονιστικού πλαισίου, η ενιαία ενίσχυση μπορεί να πληρωθεί από 1ης Δεκεμβρίου τρέχοντος έτους, μέχρι τον Ιούνιο του επομένου έτους, εν προκειμένω, από 1ης Δεκεμβρίου 2011, μέχρι τον Ιούνιο τού 2012.
Τι έγινε, λοιπόν, στο Υπουργείο, κύριε Πρόεδρε; Ακολουθήθηκε η εξής πρακτική: Με έγκριση της Ευρωπαϊκής Επιτροπής το 50% της ενιαίας ενίσχυσης δόθηκε προ του Δεκεμβρίου του 2011 και το άλλο 50% της ενιαίας ενίσχυσης δόθηκε προ των Χριστουγέννων του 2011 –συγκεκριμένα στις 23-12-2011- και έτσι μπόρεσαν οι παραγωγοί μας και έκαναν Χριστούγεννα και η αγορά «ζεστάθηκε» με χρήμα. 
Θέτω ερώτημα, λοιπόν. Αυτό είναι μία θετική πρωτοβουλία; Είναι μία θετική ενέργεια του Υπουργείου; Γιατί δεν την αναδεικνύουμε; Ορίστε, λοιπόν, πώς έπεσε χρήμα ύψους 1,1 δισεκατομμυρίων ευρώ στην αγορά, στις τσέπες των παραγωγών.","ΑΣΤΕΡΙΟΣ ΡΟΝΤΟΥΛΗΣ",446
"100742"," Κύριε Ροντούλη…","ΓΕΩΡΓΙΟΣ ΚΑΣΑΠΙΔΗΣ",203
"100743"," Κύριε Κασαπίδη, εσείς τα ξέρετε αυτά, νομίζω ότι δεν αντιδράτε σε όσα λέω. Περιγράφω ακριβώς, μέχρι κεραίας, τουλάχιστον εσείς που ασχολείστε έτσι επισταμένως με τα ζητήματα του αγροτικού χώρου, πιστοποιείτε τα όσα λέω. 
Άρα, λοιπόν, δεν πρέπει να προσπαθούμε να μηδενίσουμε θετικές πρωτοβουλίες. Τα του Καίσαρος τω Καίσαρι. Άλλωστε, υπάρχουν τόσα προβλήματα που μπορούμε να θίξουμε, αντί να μεμψιμοιρούμε για ζητήματα τα οποία κρίνει η ίδια η ζωή. 
Έρχομαι τώρα στο άλλο ζήτημα. Πάλι για λεφτά εγώ θα μιλήσω, κύριε Πρόεδρε, για την εξισωτική αποζημίωση. Ακούστηκε από τον κ. Μαρκόπουλο «πείτε μας για την ενιαία» και σας είπα «πείτε μας για την εξισωτική». Για να δούμε, λοιπόν, τώρα την εξισωτική. 
Για το 2007 –δεν με ενδιαφέρει ποιος ήταν κυβέρνηση- πάντως πληρώθηκε η εξισωτική αποζημίωση του 2007 –το τονίζω, κύριε Πρόεδρε- στις 30-12-2011 ύψους 220.000 περίπου ευρώ, αν θυμάμαι καλά. Τέρμα, λοιπόν, το 2007. 
(Στο σημείο αυτό την Προεδρική Έδρα καταλαμβάνει ο Α΄ Αντιπρόεδρος της Βουλής κ. ΓΡΗΓΟΡΙΟΣ ΝΙΩΤΗΣ )
Για την εξισωτική αποζημίωση του 2008 πάλι στις 30-12-2011 πληρώθηκε ένα ποσό της τάξεως των 20 εκατομμυρίων περίπου ευρώ. Ελάχιστες εκκρεμότητες έχουμε στον ΟΠΕΚΕΠΕ από το 2008 ακόμα, με τις οποίες θα τελειώσουμε μέχρι τον Απρίλιο του 2012. Είναι ελάχιστες, κάποιοι έλεγχοι τυπικοί πρέπει να γίνουν ακόμα. Άρα, λοιπόν, για το 2007, 2008 τελειώσαμε. Το καθαρίσαμε το πιάτο. 
Για την εξισωτική αποζημίωση του 2009 και την εξισωτική αποζημίωση του 2010 θα καταβληθούν τα ποσά μέχρι τον Απρίλιο του 2012. Λέω συγκεκριμένα πράγματα τώρα. 
Η εξισωτική αποζημίωση του 2011 θα πληρωθεί το Μάιο, Ιούνιο του 2012. Καταλαβαίνετε ότι πρέπει να ακολουθηθεί μία διαδικασία, δηλαδή επιτόπιοι έλεγχοι, έλεγχοι στο μηχανογραφικό σύστημα, αυτοψίες, διασταυρωτικοί έλεγχοι, να αναρτηθούν, να δημοσιοποιηθούν τα αποτελέσματα, να γίνουν ενστάσεις και μετά να καταβληθούν τα χρήματα. Γι’ αυτό, λοιπόν, η εξισωτική του 2011 θα καταβληθεί το Μάιο, Ιούνιο του 2012. 
Άρα, λοιπόν, προς τι το «δεν μας είπατε για την εξισωτική»; Ορίστε, σας τα λέω συγκεκριμένα, σας λέω τα ποσά και τα χρονοδιαγράμματα. 
Έρχομαι τώρα στο περίφημο, κύριε Πρόεδρε, «συνδεδεμένη του βάμβακος». Άκουγα συνέχεια «πείτε μας για τη συνδεδεμένη στο βαμβάκι». 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υφυπουργού)
Δεν ξέρω αν έχω λίγο χρόνο ακόμη, κύριε Πρόεδρε.","ΑΣΤΕΡΙΟΣ ΡΟΝΤΟΥΛΗΣ",446
"100744"," Έχετε, κύριε Ροντούλη.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"100745"," Θα μιλήσω για τη συνδεδεμένη στο βαμβάκι, γιατί εξαπολύθηκε μία δριμεία επίθεση στο Υπουργείο και προσωπικά στον κ. Σκανδαλίδη, ο οποίος πραγματικά κάνει ένα προσωπικό αγώνα για αυτά τα ζητήματα. 
Πρέπει να πούμε τα πράγματα, όπως είναι, να τα οριοθετήσουμε. Ποιος μπορεί να πάρει τη συνδεδεμένη βάμβακος; Ο παραγωγός, ο οποίος παράγει την ελαχίστη στρεμματική απόδοση. Αυτός μπορεί να την πάρει. Και οι έχοντες γνώση του χώρου καταλαβαίνουν απολύτως τι λέω. Πώς βγαίνει η ελαχίστη στρεμματική απόδοση που πρέπει να ικανοποιηθεί; Βγαίνει από την πραγματική ηρτημένη παραγωγή της περιόδου αναφοράς, μειωμένη κατά 30%. 
Έστω, λοιπόν, ότι έχουμε 100 κιλά πραγματική ηρτημένη -για να πω ένα παράδειγμα και να γίνει αντιληπτό όλο αυτό που είπα τώρα- μείον το 30%, πάμε στα 70 κιλά. Θα πει τώρα κάποιος: «Ωραία κάποιος που έχει εβδομήντα, εβδομήντα ένα, εβδομήντα δύο θα πάρει τη συνδεδεμένη. Αυτός που έχει εξήντα πέντε κιλά, αυτός που έχει εξήντα, αυτός που έχει πενήντα πέντε, θα πάρει τη συνδεδεμένη;». Αυτό είναι το ερώτημα. Για να καταλαβαίνουμε τι λέμε. 
Ναι, θα πάρει τη συνδεδεμένη κι αυτός που έχει κάτω από εβδομήντα κιλά, που ανέφερα στο παράδειγμα, που έχει εξήντα πέντε, που έχει εξήντα κιλά, υπό την προϋπόθεση –κι εδώ προσέξτε γιατί είμαστε στην ουσία του ζητήματος- ότι στην καλλιεργητική ζώνη βάμβακος, τη συγκεκριμένη που είναι σε επίπεδο δημοτικής κοινότητας, για παράδειγμα στο χωριό Κιλελέρ του Δήμου Κιλελέρ, ο όγκος των παραγωγών θα είναι γύρω απ’ αυτό: τα εξήντα, εξήντα πέντε κιλά της παραγωγής. Αν κάποιος είναι στα πέντε, στα δέκα κιλά, προφανώς αυτός δεν είναι ο πραγματικός παραγωγός και δεν πρέπει να πάρει τη συνδεδεμένη. Όταν όμως ο όγκος των παραγωγών είναι εξήντα, εξήντα πέντε, πενήντα πέντε κιλά κι εκεί γύρω, τότε φαίνεται ότι υπήρξε ένα ζημιογόνο αίτιο που έριξε την παραγωγή κάτω από την ελαχίστη στρεμματική απόδοση της συνδεδεμένης. Πολύ απλά. Θα γίνουν οι διασταυρωτικοί έλεγχοι και κανένας δεν θα αδικηθεί, αν βεβαίως είναι πραγματικός παραγωγός. 
Τελειώνω, κύριε Πρόεδρε, με την εξής επισήμανση. Ακούστηκαν διάφορα και για την κτηνοτροφία, ευτυχώς όμως ελάχιστα. Και λέω «ευτυχώς», γιατί με αφορά άμεσα λόγω αρμοδιότητας. Κι ευχαριστώ πολύ τους συναδέλφους της Νέας Δημοκρατίας για τις ερωτήσεις που έθεσαν –γιατί διάβασα πολύ καλά την επίκαιρη επερώτηση που έκαναν- γιατί αν μία αφορά την κτηνοτροφία, αυτό σημαίνει ότι γίνεται κάποιο έργο. 
Τώρα, υπήρξαν στρεβλώσεις; Ναι. Παραμελήθηκε ο κτηνοτροφικός κόσμος της χώρας; Ναι. Υπάρχουν πολλαπλά προβλήματα; Ναι. Δεν με ενδιαφέρει καθόλου ποιος έφταιξε. Ξέρει ο κτηνοτρόφος, ξέρει ο παραγωγός, θα επιμερίσει ευθύνες, δεν είναι ώρα επιμερισμού ευθυνών. Δεν με ενδιαφέρει καθόλου. 
Αυτό που θέλω να σας πω όμως, αγαπητοί συνάδελφοι, είναι το εξής: Μετά από επώαση αρκετών μηνών και μετά από αγωνιώδεις προσπάθειες που έγιναν στο Υπουργείο, την Τρίτη στη Βουλή, στην Επιτροπή Παραγωγής και Εμπορίου -πιστεύω ότι οι παριστάμενοι Βουλευτές της Νέας Δημοκρατίας θα είναι παρόντες και θα καταθέσουν τις εποικοδομητικές τους απόψεις στο νομοσχέδιο- έρχεται ένα κτηνοτροφικό νομοσχέδιο που αφορά αποκλειστικά τους κτηνοτρόφους κι έχει ριζοσπαστικές πρόνοιες, αναμενόμενες αγωνιωδώς από τον κτηνοτροφικό κόσμο της χώρας.
Δύο-τρία πράγματα θα πω ως θεμελιώδεις αρχές, επί τις οποίες δομείται αυτό το νομοσχέδιο. 
Πρώτον, αλλάζει η φιλοσοφία αδειοδότησης. Δηλαδή, ενώ μέχρι τώρα η φιλοσοφία ήταν, πρώτα ελέγχω και μετά αδειοδοτώ, τώρα αυτό αντιστρέφεται. Πρώτα αδειοδοτώ και μετά ελέγχω ως πολιτεία. Τι σημαίνει αυτό; Σημαίνει ταχεία, γρήγορη αδειοδότηση μικρού κόστους. 
Δεύτερον και πάρα πολύ σημαντικό: Τελειώνουμε με τα πρόστιμα που επεβλήθησαν σε κτηνοτρόφους. Κανένας κτηνοτρόφος δεν θα πληρώσει πρόστιμο, υπό την προϋπόθεση ότι αφ’ ης στιγμής περάσει το νομοσχέδιο, μέσα σε τρία χρόνια, στην επόμενη τριετία δηλαδή, θα κάνει τις δέουσες ενέργειες, μέσα στο χρονικό αυτό πλαίσιο, προκειμένου να τακτοποιήσει-νομιμοποιήσει την κτηνοτροφική του εγκατάσταση. 
Βεβαίως, να σας πω το εξής που θεωρούμε επίσης πολύ σημαντικό: Δημιουργείται ένα υπομητρώο κτηνοτροφικών εκμεταλλεύσεων εντός του επισήμου Κτηνιατρικού Μητρώου, που έχει το ΥΠΑΑΤ, η Διεύθυνση Ζωικής Παραγωγής, ο ΟΠΕΚΕΠΕ, προκειμένου να είναι ένα εργαλείο άσκησης πολιτικής. Δηλαδή η πολιτεία να ξέρει επιτέλους πόσες, πού είναι συγκεντρωμένες και σε ποιες περιοχές είναι οι κτηνοτροφικές εκμεταλλεύσεις. Δεν το είχαμε αυτό. Τώρα αυτό το υπομητρώο με κάθε ευκρίνεια θα μας δείχνει και την πυκνότητα ακόμα, που είναι συγκεντρωμένες δηλαδή οι αγροτικές εκμεταλλεύσεις.
Άρα πρόκειται για ένα νομοσχέδιο το οποίο δημιουργεί μία υπηρεσία μιας τάσεως για τον κτηνοτρόφο. Ο κτηνοτρόφος θα πηγαίνει μόνο στη διεύθυνση αγροτικής οικονομίας της οικείας του περιφερειακής ενότητας και θα δίνει ένα φάκελο με τρία-τέσσερα χαρτιά και θα αδειοδοτείται. Άρα λοιπόν ο κτηνοτρόφος θα αποφύγει και το κόστος και να περιφέρεται από υπηρεσία σε υπηρεσία, όπως γινόταν μέχρι τώρα. Υπηρεσία μίας τάσεως για τον κτηνοτροφικό κόσμο της χώρας. 
Αυτό, αγαπητοί συνάδελφοι, δεν είναι μία πρόοδος; Απευθύνω έκκληση στη Νέα Δημοκρατία -γιατί κι αυτοί τόσα χρόνια έχουν κάνει το δικό τους αγώνα, έχουν βάλει τα δικά τους λιθαράκια για την ανάταξη του κτηνοτροφικού κόσμου της χώρας- να στηρίξουν αυτό το νομοσχέδιο, διότι σας είπα τώρα το 5% του νομοσχεδίου. Έχει και άλλες ρηξικέλευθες προτάσεις και πρόνοιες που νομίζω ότι θα στηριχθούν από τη Νέα Δημοκρατία.
Κύριε Πρόεδρε, τελειώνοντας θα πω κάτι για το ΕΤΕΑΝ, γιατί σας είπα ότι εγώ θα μιλήσω για χρήμα, γιατί ακούστηκε «πείτε μας για το ΕΤΕΑΝ», δηλαδή για το Ταμείο Αγροτικής Επιχειρηματικότητας του ΕΤΕΑΝ. Αυτό εννοούσαν οι συνάδελφοι της Νέας Δημοκρατίας. Θα πω το εξής: Πώς γίνεται όλος αυτός ο κύκλος με το Ταμείο Αγροτικής Επιχειρηματικότητας; Γίνεται ως εξής και προσέξτε πάρα πολύ το ευπαθές σημείο του όλου εγχειρήματος, για να δείτε ότι δεν φταίει ο Σκανδαλίδης, δεν φταίει ο Δριβελέγκας, δεν φταίει το ΠΑΣΟΚ, δεν φταίει ο Ροντούλης, δεν φταίει ο ΛΑΟΣ, δεν φταίει η Νέα Δημοκρατία. 
Προσέξτε λοιπόν να δείτε τον κύκλο. Τι γίνεται για να ενεργοποιηθεί αυτό το περίφημο Ταμείο Αγροτικής Επιχειρηματικότητας, το αγροτικό ΤΕΜΠΜΕ; Κατ’ αρχάς γίνεται μία χρηματοδοτική συμφωνία μεταξύ της «ΕΤΕΑΝ Α.Ε.» και του Υπουργείου Αγροτικής Ανάπτυξης και Τροφίμων. Αφού γίνει αυτή η συμφωνία –σας λέω ότι είναι έτοιμη και μπορεί αύριο να υπογραφεί- τότε το ΥΠΑΤ βάζει χρήματα στο ΕΤΕΑΝ προκειμένου τα χρήματα να περάσουν στο Ταμείο Αγροτικής Επιχειρηματικότητας. Τι κάνει στη συνέχεια το ΕΤΕΑΝ; Κάνει μία προκήρυξη και λέει: «Όσες τράπεζες επιθυμείτε, εμπλακείτε στο εγχείρημα αυτό, προκειμένου να αδειοδοτήσετε αυτούς που θα μπουν στο αγροτικό ΤΕΜΠΜΕ, δηλαδή στο Ταμείο Αγροτικής Επιχειρηματικότητας». 
Ξέρετε ποια εικόνα έχουμε; Δεν μπαίνει καμμία τράπεζα. Να σας δώσω ένα παράδειγμα, γιατί θα ρωτήσετε πώς το θεμελιώνω αυτό; Υπήρξε στο ΕΤΕΑΝ επίσης το ενάλιο ταμείο για την αλιεία. Έγινε χρηματοδοτική συμφωνία; Έγινε. Δόθηκαν τα χρήματα στο ΕΤΕΑΝ για το ενάλιο ταμείο; Δόθηκαν. Έγινε η προκήρυξη από το ΕΤΕΑΝ; Έγιναν δύο προκηρύξεις, η δεύτερη ιδιαιτέρως ευνοϊκή, για τις τράπεζες. Ανταπόκριση των τραπεζών μηδέν. Πείτε μου λοιπόν τώρα πού φταίει ο Σκανδαλίδης, πού φταίει ο Ροντούλης, πού φταίει η Νέα Δημοκρατία, πού φταίει το ΠΑΣΟΚ. 
Άρα λοιπόν, όταν εκτοξεύουμε κάποιες κατηγορίες, εγώ θεωρώ ότι εκτοξεύονται με καλοπροαίρετη διάθεση και γι’ αυτό προσπαθώ και είμαι τόσο αναλυτικός στην τοποθέτησή μου, για να δουν και οι συνάδελφοι τα ευπαθή σημεία του όλου εγχειρήματος. Σας λέω λοιπόν ότι από την πλευρά του ΥΠΑΤ έγινε απολύτως, μέχρι κεραίας αυτό που έπρεπε να γίνει. Από την πλευρά του τραπεζικού κόσμου δεν έγινε. 
Όσον αφορά τους συνεταιρισμούς, δεν θα πω ότι υπήρχε ένα κομματοκρατούμενο σύστημα, ένα σύστημα πελατειακής λογικής. Κράτος και συνεταιρισμοί χόρευαν ένα «τανγκό» πελατειακού συστήματος. Τα αφήνουμε στην μπάντα αυτά. 
Η ουσία ποια είναι; Ότι τώρα το συνεταιριστικό κίνημα της χώρας βρίσκεται σε μία φάση μετάλλαξης. Γίνονται συνελεύσεις, προκειμένου να μετατραπούν οι ενώσεις αγροτικών συνεταιρισμών σε πρωτοβάθμιους ΑΣΟ, προκειμένου να δημιουργηθούν και να ανδρωθούν ομάδες παραγωγών ούτως, ώστε να κάνουμε ένα νέο ξεκίνημα.
Ερώτημα: Θέλουμε να ενισχύσουμε όλη αυτήν τη φάση μετάλλαξης του συνεταιριστικού κινήματος που θα απαλλαγεί από τα «βαρίδια» του παρελθόντος ή θα ακολουθούμε την ίδια πολιτική, την ίδια λογική που κατέστρεψε τους συνεταιρισμούς, τη λογική του παρελθόντος που οι ίδιοι οι παραγωγοί απεχθάνονται τώρα και δείχνουν ότι δεν θέλουμε να πιστέψουμε πλέον στο συνεταιρίζεσθαι;
Μέγα λάθος. Γιατί αν κάποια ελπίδα υπάρχει στους παραγωγούς της χώρας, είναι να δημιουργηθούν υγιείς συνεταιρισμοί, που θα μειώσουν το κόστος της παραγωγικής διαδικασίας και θα δώσουν πίσω στον παραγωγό αυτό που όλοι θέλουμε: την προστιθέμενη αξία της παραγωγής του και την προστιθέμενη αξία των προϊόντων. Και εγώ πιστεύω ότι και η Νέα Δημοκρατία είναι αρωγός στην προσπάθεια αυτή αλλαγών, στην προσπάθεια αυτή μετάλλαξης του συνεταιριστικού κινήματος. Δεν θεωρώ ότι η Νέα Δημοκρατία, ένα μεγάλο κόμμα, θα γυρίσει την πλάτη σ’ αυτήν την προσπάθεια.
Ευχαριστώ πολύ, κύριε Πρόεδρε.","ΑΣΤΕΡΙΟΣ ΡΟΝΤΟΥΛΗΣ",446
"100746"," Ευχαριστώ, κύριε Υπουργέ.
Περνάμε στις δευτερολογίες των συναδέλφων της Νέας Δημοκρατίας επί της επερωτήσεώς τους, σχετικά με την κρίση της ελληνικής γεωργίας, με πρώτο ομιλητή τον κ. Γεώργιο Καρασμάνη, Βουλευτή Πέλλας της Νέας Δημοκρατίας.
Έχετε το λόγο, κύριε Καρασμάνη.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"100747"," Ευχαριστώ, κύριε Πρόεδρε.
Κατ’ αρχάς θέλω να πω κι εγώ ότι η δήλωση του κ. Πολύδωρα, του Αντιπροέδρου της Βουλής, για τους εθνομάρτυρες του Διστόμου, μας εκφράζει και τη συνυπογράφουμε. Έχει αποδειχθεί ότι η ελληνική ιστορία συναρπάζει διδάσκει και παιδαγωγεί και ότι, όταν οι Έλληνες είναι ενωμένοι και κάνουν σωστά την προσπάθεια, μπορούν να πετυχαίνουν δύσκολους και υψηλούς στόχους. Μπορούμε, λοιπόν, να ξεπεράσουμε και τη σημερινή οικονομική καταχνιά και να διασφαλίσουμε μια νέα προοπτική ελπίδας και ανάτασης για όλους τους Έλληνες και για όλες τις Ελληνίδες. 
Κύριε Πρόεδρε, κατ’ αρχάς να ξεκαθαρίσουμε κάτι ως προς την συγκυβέρνηση, γιατί ακούστηκε απ’ όλες τις πλευρές. Δεν είμαστε συγκυβέρνηση. Συγκυβέρνηση σημαίνει προγραμματικές συγκλίσεις. Να καθίσουμε σε ένα τραπέζι και να κάνουμε ένα κοινό πρόγραμμα. Τέτοιο πράγμα δεν έγινε. Η Κυβέρνηση αυτή είναι Κυβέρνηση ειδικού σκοπού. Και ειδικός σκοπός είναι να μείνει η Ελλάδα στην Ευρωζώνη, να μη φύγουμε από το ευρώ, μετά την απίστευτη γκάφα του δημοψηφίσματος. Όμως αυτή η Κυβέρνηση δεν είναι κολυμπήθρα του Σιλωάμ. Δεν διαγράφει ολιγωρίες και λάθη. Αυτό να το ξεκαθαρίσουμε. 
Ο κ. Δριβελέγκας μίλησε επί ένα εικοσάλεπτο. Φίλος είναι, αλλά φιλτάτη η αλήθεια. Δεν απήντησε σε κανένα απ’ αυτά τα ερωτήματα που έχουμε θέσει, παρά αρκέστηκε σε γενικόλογες αναφορές. Είπαμε από την πρώτη στιγμή, ότι εμείς δεν διακατεχόμεθα από αντιπολιτευτικό πνεύμα. Δεν θέλουμε να κάνουμε στείρα αντιπολίτευση. Εμείς ήρθαμε εδώ, για να μεταφέρουμε την αγωνία του αγροτικού κόσμου και να πάρουμε απαντήσεις σε συγκεκριμένα ερωτήματα που βάλαμε. 
Εγώ τόνισα και παρακάλεσα να μην ξεφύγουμε, να μην πάμε σε γενικόλογη πολιτική, στην οικονομική κρίση, να μην εμπλακούμε σε διάφορους διαδρόμους και χάσουμε το θέμα. Θέσαμε απλά ερωτήματα και περιμέναμε απλές ξεκάθαρες απαντήσεις, που δεν πήραμε. 
Ο κ. Δριβελέγκας μίλησε για ένα πεσκέσι –όπως το χαρακτήρισε- 150 εκατομμυρίων ευρώ. Είναι ένας καταλογισμός που θα έρθει από την Ευρώπη εις βάρος του κρατικού προϋπολογισμού. Θα πρέπει, όμως, να γνωρίζει, ότι αυτά τα 150 εκατομμύρια που δόθηκαν τότε στις ενώσεις, δόθηκαν κάτω από σύννομες διαδικασίες. Υπήρξε μια περίοδος χάριτος. Το επιτόκιο πληρώθηκε μέσα από το de minimis. Και τώρα οι ενώσεις πληρώνουν επιτόκιο 12,5% στην Αγροτική Τράπεζα. Αυτή είναι η αλήθεια. Αυτή είναι η πραγματικότητα. Δυστυχώς, όμως, δεν υπήρξε η ανάλογη ανταπόκριση από πλευράς της ελληνικής Κυβέρνησης. Δεν υπήρξε η προσπάθεια να στηριχθεί αυτό το σύννομο πλέγμα μέσα από το οποίο δόθηκαν τα 150 εκατομμύρια. 
Τι να πω; Ο κ. Σκανδαλίδης, εξαίρετος συνάδελφος, έμπειρος κοινοβουλευτικός, στέλεχος που διεκδίκησε την αρχηγία, από το Δεκέμβριο 2010, μέχρι το Δεκέμβριο του 2011, δυο φορές πήγε στην Ευρωπαϊκή Ένωση.
Ποιος θα υπερασπιστεί τα δίκαια αιτήματα της Ελλάδος, όταν μάλιστα η μόνιμη αντιπροσωπεία από έντεκα υπαλλήλους έχει μόνο έναν;
Αντιλαμβάνεστε, λοιπόν, τα προβλήματα που δημιουργούνται εκεί.
Από εκεί και πέρα, επειδή ακούστηκαν και για τα 425.000.000, το περίφημο αυτό πακέτο του κ. Χατζηγάκη κι επειδή υπάρχουν scripta manent κι επειδή υπάρχει κι εξακολουθεί να υπάρχει μνήμη σε πολλούς Έλληνες, θα ήθελα να υπενθυμίσω –πιστεύω ότι μας ακούει ο κ. Δριβελέγκας και ότι θα επιστρέψει να απαντήσει- το εξής: Ως αντιπολίτευση μας καταγγέλλανε στη διαπασών και από τα κανάλια και από τις εφημερίδες, ότι με το πακέτο Χατζηγάκη -το οποίο, όπως είπα, ήταν σύννομο και εθνικά και ευρωπαϊκά- δόθηκαν, δήθεν, εθνικές ενισχύσεις, αντίθετες με το Κοινοτικό Δίκαιο. Ας μας πουν πότε έλεγαν την αλήθεια. Όταν κατήγγελλαν τις νομιμότατες αποζημιώσεις, ως παράνομες και αντικοινοτικές ή όταν ο Πρόεδρός τους, ο κ. Παπανδρέου, από τα μπαλκόνια έλεγε ότι τα 425.000.000 είναι πάρα πολύ λίγα και πρέπει να δοθεί 1 δισεκατομμύριο;
Να αναφέρουμε κι άλλα; Το κόμμα, ο Πρόεδρός του, δεν ήταν αυτός που διέσυρε πανευρωπαϊκά και παγκοσμίως τη χώρα μας, ότι είναι μία χώρα διεφθαρμένων; Τι περίμενε από εκεί και πέρα να γίνει;
Θα ήθελα να μας πουν αν έδωσαν κάποια μάχη στα κοινοτικά όργανα, για να μπορέσουν να ανατρέψουν αυτό το δυσμενές κλίμα. Φυσικά όχι! Απολύτως τίποτα! 
Και όχι μόνο δεν έκαναν αυτό, αλλά έχω εδώ το δελτίο Τύπου που εξέδωσε στις 3 Ιανουαρίου, το οποίο τι λέει συνοπτικά; Λέει ότι στις πληρωμές αυτές δεν έγιναν σεβαστοί οι κανόνες για τη νόμιμη χορήγηση κρατικών ενισχύσεων. Ακόμη, δηλαδή, και σήμερα που ο κόμπος έχει φτάσει στο χτένι, φωνάζουν στις Βρυξέλλες ότι τα χρήματα δεν ήταν αποζημιώσεις, αλλά κρατικές ενισχύσεις. Μέγα λάθος! Ήταν νομιμότατες αποζημιώσεις. Αρκεί να αναφέρω ότι στα φυλλοβόλα δέντρα, στις ελιές, στις πατάτες, στα σπαράγγια έγιναν εκτιμήσεις μέσα από τον Κανονισμό του ΕΛΓΑ. Επίσης, για τα βαμβάκια και τα δημητριακά έγιναν συνολικές εκτιμήσεις, όπως προβλέπει ο κανονισμός, καθ’ όλα, νομότυπα. Απλώς δεν υπάρχει στις Βρυξέλλες κάποιος να υπερασπιστεί τα δίκαια αιτήματα των αγροτών.
Εκείνο που ξέρω εγώ, είναι ότι οι Έλληνες αγρότες γνωρίζουν την αλήθεια και όταν έρθει η ώρα θα καταλογίσουν τις ευθύνες.
Έχουμε θέσει μια σειρά από ερωτήματα. Και τα ερωτήματα αυτά είναι ακριβώς εκείνα τα οποία μας θέτουν οι αγρότες, όταν τους επισκεπτόμαστε στα χωριά.
Ξέρετε, κύριε Ροντούλη, τι μου λένε οι παραγωγοί; Μου λένε ότι εδώ και δύο χρόνια δεν έχουν πάρει ούτε ένα ευρώ από αποζημιώσεις, ότι εδώ και δύο χρόνια έχουν πουλήσει τη σοδειά τους και δεν έχουν πάρει ούτε ένα ευρώ. Και μου λένε: «Εσείς, κύριε Καρασμάνη, και οι συνάδελφοί σας στη Βουλή, κάθε μήνα, μήνας μπαίνει, μήνας βγαίνει, πληρώνεστε. Πώς θα ζήσουμε τις οικογένειές μας; Μπορεί κάποιος από τους τριακόσιους να μας απαντήσει πάνω σε αυτήν την αγωνία που έχουμε;»
Αυτό ακριβώς κάναμε εμείς εδώ. Μεταφέραμε αυτά τα ερωτήματα. Και υποθέτω αρμόδιος να απαντήσει ήταν ο κ. Σκανδαλίδης, ο οποίος φυγομαχεί επί μονίμου βάσεως. Και ο κ. Δριβελέγκας, ο οποίος έρχεται, δεν είναι ο καθ’ ύλην αρμόδιος, για να δώσει λύσεις και να πάρει αποφάσεις. 
Δεν μας απήντησε για τα τέσσερα λεπτά που δικαιούνται οι ροδακινοπαραγωγοί από τη σοδειά του 2009. Μάλιστα, ο κ. Σκανδαλίδης αναγνώρισε ότι υπήρξαν λάθη, έδωσε εντολή και εξέδωσε κοινή υπουργική απόφαση. Οι παραγωγοί, όμως, παραμένουν ακόμα απλήρωτοι.
Δεν μας είπε για τους βαμβακοπαραγωγούς, αυτούς που πήραν τα πορίσματα κι έχουν μηδενικό ποσοστό με κωδικό «14». 
Αυτό τι σημαίνει; Σημαίνει ότι οι βαμβακοφυτείες υπάρχουν, αλλά δεν πήραν ούτε ένα κιλό παραγωγή βαμβακιού λόγω του πράσινου σκουληκιού. Τι θα γίνει δηλαδή με αυτούς τους παραγωγούς; Θα αποζημιωθούν; Βάσει ποιων στατιστικών στοιχείων θα αποζημιωθούν, με ποια κιλά και με τι ποσοστό; Και εν πάση περιπτώσει, δεν μας έχετε πει ακόμη και γι’ αυτούς, οι οποίοι πήραν αυτά τα ψίχουλα από τη βροχόπτωση, εάν θα πάρουν και άλλη αποζημίωση. Για ποια κιλά; Με ποιο ποσοστό; Ποιος θα κάνει τον επιμερισμό; 
Κύριε Ροντούλη, εγώ δεν ήθελα ειλικρινά να αναφερθώ σε εσάς, αλλά με βάλατε σε πειρασμό. Απαντήσατε και δώσατε εξηγήσεις. Μην παίρνετε, όμως, πάνω σας την ευθύνη. Υπάρχουν προβλήματα πολύ μεγάλα. Εσείς είστε Υπουργός ένα μήνα. Σας παρακαλώ πάρα πολύ. Υπάρχουν εκκρεμότητες και με τη συνδεδεμένη και με την ενιαία ενίσχυση και με τα σφάγια και τις πρόσθετες επιδοτήσεις που περιμένουν να πάρουν εδώ και τρία-τέσσερα χρόνια οι κτηνοτρόφοι. Συνεπώς υπάρχουν προβλήματα. Το γεγονός τώρα, ότι δόθηκαν το Δεκέμβριο οι επιδοτήσεις, αυτό γίνεται εδώ και έξι-επτά χρόνια. Από το 2006 κάθε χρόνο το Δεκέμβριο μήνα, παίρνουν οι παραγωγοί τις επιδοτήσεις. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή) 
Κλείνω, κύριε Πρόεδρε.","ΓΕΩΡΓΙΟΣ ΚΑΡΑΣΜΑΝΗΣ",196
"100748"," Ολοκληρώστε σας παρακαλώ, κύριε συνάδελφε.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"100749"," Αυτό που θα ήθελα να πω είναι ότι η κατάσταση στον αγροτικό κόσμο της χώρας είναι εξαιρετικά τεταμένη. Για να το πω πιο λαϊκά, η κατάσταση είναι «καζάνι που βράζει». Η μόνη εκτόνωση είναι να σκύψει η ηγεσία του Υπουργείου πάνω σε αυτά τα προβλήματα και τις εκκρεμότητες, πάνω σε αυτά τα ερωτήματα και να δώσει λύσεις. Οτιδήποτε άλλο δεν θα φέρει κανένα αποτέλεσμα. Το μόνο που θα κάνει είναι να εντείνει αυτήν την αγανάκτηση με απρόβλεπτες διαστάσεις και συνέπειες για όλους μας. 
Ευχαριστώ. 
(Χειροκροτήματα από την πτέρυγα της Νέας Δημοκρατίας)","ΓΕΩΡΓΙΟΣ ΚΑΡΑΣΜΑΝΗΣ",196
"100750"," Και εμείς ευχαριστούμε τον κ. Καρασμάνη, Βουλευτή της Νέας Δημοκρατίας στο Νομό Πέλλας. 
Το λόγο έχει ο κ. Γεώργιος Κασαπίδης, Βουλευτής της Νέας Δημοκρατίας στο Νομό Κοζάνης.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"100751"," Ευχαριστώ, κύριε Πρόεδρε.
Είμαι αναγκασμένος και εγώ να απευθυνθώ στους αρμόδιους Υπουργούς, οι οποίοι απουσιάζουν, βέβαια, σε μία τόσο σοβαρή επερώτηση μεσούσης της οικονομικής κρίσεως, για την πατρίδα μας, με δεδομένο ότι ο πρωτογενής τομέας είναι η πιο δυνατή και αληθινή ελπίδα για έξοδο από την κρίση.
Ωστόσο, ο αγαπητός συνάδελφος ο κ. Ροντούλης, είμαι βέβαιος ότι θα μπορέσει να μεταφέρει τουλάχιστον, αυτά που θα επισημάνω στη δευτερολογία μου, όπως και αυτά που επισημάνθηκαν μέχρι αυτήν τη στιγμή, απ’ όλους τους συναδέλφους.
Θα ήθελα, λοιπόν, να πω, κύριε Πρόεδρε, ότι ακούσαμε τον κ. Δριβελέγκα να προσπαθεί να δικαιολογεί τα αδικαιολόγητα ως προς την αξιοποίηση των αναπτυξιακών προγραμμάτων, των σχεδίων βελτιώσεως, που είναι προγράμματα, που έχουν καταθέσει τους φακέλους τους, περίπου επτάμισι χιλιάδες και πλέον, αγρότες και παραμένουν σε εκκρεμότητα από το Φεβρουάριο όταν ξεκίνησε η προκήρυξη με τέσσερις διαδοχικές παρατάσεις, εξαιτίας αστείων –θα λέγαμε- προβλημάτων, που δεν προέβλεψε το Υπουργείο έγκαιρα. Και αντί να επισπεύσει τις διαδικασίες, έστω και μετά την ηλεκτρονική κατάθεση των φακέλων, για την αξιολόγηση και την έγκριση, το Υπουργείο παρατείνει αυτήν την αγωνία και την καθυστέρηση εις βάρος των παραγωγών, αλλά και της εθνικής μας οικονομίας. 
Το γεγονός ότι η προχειρότητα διακρίνει όχι μόνο αυτήν την προεργασία, αλλά και γενικότερα την Κυβέρνηση, φαίνεται και από το ότι την ίδια στιγμή που το Υπουργείο Γεωργίας αναθέτει και προκηρύσσει την αξιολόγηση των σχεδίων βελτίωσης και σε εξωτερικούς αξιολογητές -γιατί λέει ότι αδυνατεί η υπηρεσία του Υπουργείου Γεωργίας να ολοκληρώσει αυτή τη διαδικασία- ο Υφυπουργός Εσωτερικών, ο συμπατριώτης μου ο κ. Κουκουλόπουλος, απαντώντας σε επερώτηση συναδέλφου λέει ότι υπάρχουν στις περιφέρειες γεωπόνοι που κάθονται. Ας μας ξεκαθαρίσουν, λοιπόν, τι γίνεται. Γνωρίζουν στην Κυβέρνηση ότι υπάρχουν υπηρεσίες που δεν έχουν αντικείμενο, για να τους έδιναν –τώρα δεν μπορεί να γίνει αυτό- το αντικείμενο της αξιολόγησης του σχεδίου βελτίωσης, που θα είχαμε ολοκληρώσει εδώ και έξι μήνες, αν υπήρχε αυτή η συνεννόηση. Δηλαδή μεσούσης της κρίσης, αυτή η επιπολαιότητα δυστυχώς, χαρακτηρίζει συνολικά και τη σημερινή Κυβέρνηση.
Θα ήθελα να απευθυνθώ προς τον κ. Ροντούλη για ένα πολύ σοβαρό θέμα, το οποίο γνωρίζει και ο ίδιος.","ΓΕΩΡΓΙΟΣ ΚΑΣΑΠΙΔΗΣ",203
"100752"," Κύριε Κασαπίδη, δυστυχώς δεν ακούγεστε. Αλλάξτε, παρακαλώ, μικρόφωνο, γιατί ούτε στην τηλεόραση ακούγεστε, ούτε στα Πρακτικά καταγράφεστε με ευκρίνεια.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"100753"," Κύριε Πρόεδρε, δεν ξέρω αν μπορώ να επαναλάβω…","ΓΕΩΡΓΙΟΣ ΚΑΣΑΠΙΔΗΣ",203
"100754"," Ναι, κύριε συνάδελφε.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"100755"," Συνοψίζοντας, ως προς τα σχέδια βελτίωσης θα ήθελα να επισημάνω ότι για ένα τόσο σημαντικό θέμα -περίπου 900 εκατομμύρια ευρώ είναι η αξία των σχεδίων βελτιώσεως που πρέπει να πληρωθούν για τους παραγωγούς που θα εγκριθούν- η Κυβέρνηση δεν γνωρίζει ότι υπάρχουν υπηρεσίες που μπορούσαν να κάνουν την αξιολόγηση έγκαιρα και αναθέτει, δαπανώντας τώρα 120.000 ευρώ, σε ιδιώτες αξιολογητές, με αποτέλεσμα να καθυστερεί η διαδικασία, ενώ θα μπορούσε να την είχε προβλέψει. Την ίδια στιγμή, άλλος Υπουργός της Κυβέρνησης λέει ότι υπάρχουν υπηρεσίες του Υπουργείου Γεωργίας στην περιφέρεια, που οι υπάλληλοι κάθονται. Ας συνεννοηθούν επιτέλους οι Υπουργοί, γιατί οι περιστάσεις είναι κρίσιμες και δεν χρειάζονται τέτοιοι ερασιτεχνισμοί, τέτοιες επιπολαιότητες και ανευθυνότητες.
Το δεύτερο θέμα που θα ήθελα να θέσω προς τον παριστάμενο κύριο Υπουργό, αφορά την Ελληνική Βιομηχανία Ζαχάρεως. Ξέρετε το θέμα πολύ καλά, κύριε Υπουργέ,. Είχαμε βρεθεί και παλαιότερα στη Θεσσαλονίκη, τότε που λέγαμε ότι σε κάθε περίπτωση, η Ελληνική Βιομηχανία Ζαχάρεως πρέπει να παραμείνει ζωντανή, ανοιχτή, να παράγεται η ελληνική ζάχαρη από ελληνικά ζαχαρότευτλα.
Κύριε Υπουργέ, μέχρι σήμερα ως όφειλε η ΑΤΕ, η οποία έχει το πακέτο της πλειοψηφίας των μετοχών της Ελληνικής Βιομηχανίας Ζαχάρεως, δεν έχει αποτιμήσει την αξία της Ελληνικής Βιομηχανίας Ζαχάρεως και δεν μας έχει παρουσιάσει ποιος είναι ο στόχος για τη διαδικασία πώλησης, με την οποία εμείς διαφωνήσαμε έτσι, όπως γίνεται. Είχαμε επισημάνει ότι θα μπορούσε να είχε αποφευχθεί αυτό, εάν εφαρμοζόταν ένα σχέδιο εξυγίανσης και ενδυνάμωσης της Ελληνικής Βιομηχανίας Ζαχάρεως, που τώρα έρχεται εσπευσμένα η Κυβέρνηση να υλοποιήσει και να εντάξει τα ζαχαρότευτλα, για να στηρίξει την καλλιέργεια ζαχαρότευτλων στην Ελλάδα, να παραχθεί ποσότητα, να πέσει το κόστος παραγωγής της ζάχαρης και να αποκομίσει κέρδη η Ελληνική Βιομηχανία Ζαχάρεως πάνω από 30 εκατομμύρια ευρώ, με τις παρούσες τιμές της ζάχαρης. Αυτό θα γινόταν, εάν είχε ακολουθήσει αυτά που της είχαμε πει, πριν από ενάμιση χρόνο. 
Τώρα, κύριε Υπουργέ, που συνεχίζεται η διαδικασία, γνωρίζουμε ποιο είναι το τίμημα της Ελληνικής Βιομηχανίας Ζαχάρεως; Δεν υπάρχει το επιχειρησιακό σχέδιο. Και εδώ υπάρχουν επιπολαιότητες και ερασιτεχνισμοί, εκτός εάν αποδέχεστε ότι πάμε για ξεπούλημα της Ελληνικής Βιομηχανίας Ζαχάρεως. Εμείς διαφωνούμε και καταθέτουμε την ένστασή μας.","ΓΕΩΡΓΙΟΣ ΚΑΣΑΠΙΔΗΣ",203
"100756"," Κύριε Πρόεδρε, μου επιτρέπετε μία διακοπή;","ΑΣΤΕΡΙΟΣ ΡΟΝΤΟΥΛΗΣ",446
"100757"," Εάν το επιτρέπει ο συνάδελφος.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"100758"," Παρακαλώ, κύριε Υπουργέ.","ΓΕΩΡΓΙΟΣ ΚΑΣΑΠΙΔΗΣ",203
"100759"," Κύριε συνάδελφε, θέλω να σας κάνω ένα πολύ σύντομο ερώτημα, για να ξεκαθαρίσουμε τις θέσεις. Η Νέα Δημοκρατία διαφωνεί με τη διαδικασία πώλησης ή με το ίδιο το γεγονός της πώλησης; Ξεκάθαρα πράγματα, ξεκάθαρες κουβέντες.","ΑΣΤΕΡΙΟΣ ΡΟΝΤΟΥΛΗΣ",446
"100760"," Ως Νέα Δημοκρατία, πριν από ενάμιση χρόνο είχαμε καταθέσει και γραπτώς την πρότασή μας, που λέγαμε ότι μπορούσε η Ελληνική Βιομηχανία Ζαχάρεως με τα νούμερα που παρουσίαζε τότε, με ένα σύντομο σχέδιο ανάταξης της δυναμικότητάς της, να φθάσει σε ένα επίπεδο που να έχει κέρδη. Το είχαμε επισημάνει, διότι οι τιμές της ζάχαρης, όπως πολύ καλά γνωρίζετε, είναι ιστορικά οι υψηλότερες τα τελευταία δύο χρόνια. Δυστυχώς, τότε δεν εισακουστήκαμε. Δεν έγιναν οι διαδικασίες, παρ’ όλο που είχαν δοθεί οι υποσχέσεις, για να ενταχθούν τα ζαχαρότευτλα στην ολοκληρωμένη διαχείριση. Σε γραπτή απάντηση μού έλεγε το Υπουργείο -ο κ. Δριβελέγκας- ότι ήδη οι διαδικασίες είναι έτοιμες και μπορούσε ο παραγωγός να ενταχθεί από πέρυσι ακόμη, αλλά και αυτό αποδείχθηκε ότι ήταν κενό περιεχομένου και τώρα τρέχει, για να κάνει αυτήν τη διαδικασία. Αυτό είναι το πρώτο.","ΓΕΩΡΓΙΟΣ ΚΑΣΑΠΙΔΗΣ",203
"100761"," Δεν μου απαντάτε, όμως, στο ερώτημα που έθεσα.","ΑΣΤΕΡΙΟΣ ΡΟΝΤΟΥΛΗΣ",446
"100762"," Δεύτερον, κύριε Υπουργέ, αυτό που είχαμε επισημάνει, ήταν να παρέμενε…","ΓΕΩΡΓΙΟΣ ΚΑΣΑΠΙΔΗΣ",203
"100763"," Διατύπωσα ένα ευκρινέστατο ερώτημα και δεν ακούω την απάντησή σας.","ΑΣΤΕΡΙΟΣ ΡΟΝΤΟΥΛΗΣ",446
"100764"," Θα σας απαντήσω. Αναπόφευκτα εδώ που έχει οδηγηθεί η κατάσταση, με τις αστοχίες που έχουν γίνει, δεν μπορούμε να κάνουμε κάτι άλλο, τουλάχιστον εμείς, γιατί έχει περάσει και ο χρόνος που είχαμε θέσει. Λέγαμε ότι στα επόμενα δύο χρόνια, θα μπορούσε να εφαρμοστεί αυτό το σχέδιο και να παρουσιάσει η Ελληνική Βιομηχανία Ζαχάρεως, κέρδη. Με την πολιτική που ακολουθήθηκε πέρυσι, οι ζημίες μεγάλωσαν, αντί να εμφανίσει κέρδη 30 εκατομμυρίων ευρώ, που θα μπορούσε να έχει. Εάν είχε στηρίξει την καλλιέργεια των ζαχαροτεύτλων με 800.000 ευρώ πέρυσι –το ξέρετε πολύ καλά- θα είχε φέτος κέρδη 30 εκατομμύρια ευρώ. Δεν το έκανε, με αποτέλεσμα να έχουμε τη χειρότερη χρονιά ιστορικά για τη ζάχαρη. Δεν έχουν καλλιεργηθεί ούτε εξήντα χιλιάδες στρέμματα ζαχαρότευτλα. Μόλις σαράντα χιλιάδες τόνοι ζάχαρης παρήχθησαν και οι τιμές είναι υψηλότατες. 
Καταλαβαίνετε τις ανάγκες της χώρας. Αν καλύπταμε την εθνική ποσόστωση, θα είχαμε τα 30.000.000 ευρώ. Αυτό, λοιπόν, χάθηκε ως ευκαιρία και τώρα μιλάμε με νέα δεδομένα. Με νέα δεδομένα παρακολουθούμε και εμείς τις εξελίξεις, όμως δεν μας έχει καταθέσει η Αγροτική Τράπεζα την αποτίμηση της Βιομηχανίας Ζάχαρης. Πώς να πάρουμε θέση, κύριε Ροντούλη; Η πρότασή μας από τότε που κατατέθηκε, έληγε τη φετινή καλλιεργητική χρονιά που διανύουμε. Δεν έγινε δεκτό αυτό που προτείναμε. Τώρα σαφώς και θα επανεξετάσουμε όλα τα δεδομένα, αλλά και πάλι δεν έχουμε σημαντικά δεδομένα που κι εσείς δεν τα ξέρετε. Τουλάχιστον θα ήθελα και τη δική σας τοποθέτηση, εάν εμμένετε στην αρχική σας, πριν γίνετε Υπουργός και τώρα, που συμμετέχετε στην Κυβέρνηση. 
Ένα δεύτερο θέμα αφορά το μόρφωμα που φέρνει το Υπουργείο σχετικά με τους οργανισμούς. Ετερόκλητες υπηρεσίες, άσχετες μεταξύ τους δημιουργούν ένα νέο οργανισμό, ένα συνονθύλευμα. Εάν μέχρι τώρα λειτουργούσε ο ΕΛΟΓΑΚ, για παράδειγμα, σωστά και αποτελεσματικά, έρχεται τώρα να ενσωματωθεί με άλλες υπηρεσίες που δεν έχουν στόχο και κατεύθυνση μέχρι σήμερα. 
Και εσείς είχατε διαφωνήσει προσωπικά, με αυτό το εγχείρημα που είχε ανακοινωθεί, πριν από μήνες, από το Βήμα της Βουλής και τώρα, βλέπουμε ότι συνεχίζεται αυτή η διαδικασία.
Εμείς εξακολουθούμε να διαφωνούμε και λέμε ότι ως προς τους οργανισμούς έχουμε άλλη πρόταση. Θα την παρουσιάσουμε στο νομοσχέδιο. Τουλάχιστον όμως, ο ΕΛΟΓΑΚ δεν μπορεί να πάει μαζί με τη «ΔΗΜΗΤΡΑ», για παράδειγμα, τον Οργανισμό Εκπαίδευσης. Άλλο αντικείμενο έχει ο ΕΛΟΓΑΚ, ουσιαστικά είναι ελεγκτικός οργανισμός και άλλο αντικείμενο έχει η «ΔΗΜΗΤΡΑ», που είναι εκπαιδευτικός οργανισμός. Δηλαδή, υπό το άγχος και την πίεση του να περικόψουμε πόρους και δαπάνες, μαζεύουμε ό,τι δεν μπορεί να ταιριάξει. Χρειάζεται προσοχή. Ας το συζητήσουμε. Έχουμε πρόταση. Να την καταθέσουμε, να βελτιώσουμε το εγχείρημα της Κυβερνήσεως.
Επίσης είναι πολύ σημαντικό, κύριε Πρόεδρε, την παρούσα περίοδο, επειδή το ζητούμενο σήμερα για τη γεωργία μας είναι η έλλειψη ρευστότητας, για να μπορέσουν να κινηθούν οι παραγωγοί, να γίνουν οι καλλιέργειες, να παραχθούν προϊόντα, να κινηθεί η αγορά. Δεν ξέρουμε ποιο είναι το μέλλον τής Αγροτικής Τράπεζας. 
Ενόψει και του εγχειρήματος του PSI, δεν μας έχει παρουσιάσει η Κυβέρνηση ποια είναι η θέση της Αγροτικής Τράπεζας, στην οποία χρωστούν οι περισσότεροι παραγωγοί και έχουν υποθηκευτεί τα περισσότερα ακίνητα των Ελλήνων. 
Τέλος, αναφέρθηκε και έγινε λόγος για τις πατάτες, κύριε Πρόεδρε, ένα πολύ σημαντικό προϊόν για την πατρίδα μας. Ζούμε μία κατάσταση στις ημέρες μας, η οποία είναι όντως προκλητική και εγώ θα της έδινα ένα εθνικό περιεχόμενο. Η χώρα εισάγει από την Αίγυπτο τουλάχιστον 50.000.000 ευρώ σε πατάτες. Την ίδια στιγμή, κύριε Πρόεδρε, η Αίγυπτος συμμαχεί με την Τουρκία και διαφωνεί με την προοπτική της χώρας, να ορίσει την ΑΟΖ και να έχει σύνορα με την Κύπρο και το Ισραήλ. Άρα την ίδια στιγμή που εμείς τους δίνουμε 50.000.000 ευρώ, αυτοί ουσιαστικά, αντιτίθενται στα κυριαρχικά συμφέροντα της χώρας μας; 
Ας το λάβουμε σοβαρά υπ’ όψιν αυτό. Το καταθέτουμε επίσημα και από το Βήμα της Βουλής και περιμένουμε από το Υπουργείο και από την Κυβέρνηση να πάρει θέση στο θέμα αυτό. 
Ευχαριστώ, κύριε Πρόεδρε.","ΓΕΩΡΓΙΟΣ ΚΑΣΑΠΙΔΗΣ",203
"100765"," Έχω την τιμή να ανακοινώσω στο Σώμα ότι παίδες Ελλήνων Θεσπρωτών εκ Γαρδικίου ορμωμένοι, έχουν καταλάβει τα άνω δυτικά θεωρεία. Είκοσι πέντε μαθητές και μαθήτριες και δύο εκπαιδευτικοί από το Γυμνάσιο Γαρδικίου Θεσπρωτίας παρακολουθούν την συνεδρίασή μας.
Η Βουλή τούς καλωσορίζει.
(Χειροκροτήματα απ’ όλες τις πτέρυγες της Βουλής)
 Θα ήθελα να τους ενημερώσω ότι είμαστε στο τέλος της κοινοβουλευτικής διαδικασίας ελέγχου του Υπουργείου Γεωργίας, από μικρή ομάδα Βουλευτών της Νέας Δημοκρατίας, γι’ αυτό και είναι ολιγάριθμη η παρουσία τώρα. 
Ο κύριος Υπουργός έχει το λόγο, για τρία λεπτά.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"100766"," Να πάρουμε τα πράγματα με τη σειρά.
Ο κ. Σκανδαλίδης ανήκει στο ΠΑΣΟΚ. Εγώ είμαι στο Λαϊκό Ορθόδοξο Συναγερμό. Κατά κανένα τρόπο, δεν θέλω να γίνω συνήγορος του κ. Σκανδαλίδη ή οποιουδήποτε άλλου, αλλά κάνει το δικό του προσωπικό αγώνα, τη δική του προσπάθεια, τη δική του μάχη πάρα πολύ καλά, σε επίπεδο Ευρωπαϊκής Ένωσης.
Πριν δύο βδομάδες, ήταν στο Συμβούλιο Υπουργών, για πολύ σημαντικά ζητήματα και την επόμενη βδομάδα, έρχεται ο κ. Τσόλος, ο Επίτροπος Γεωργίας, για να συζητηθούν πάρα πολύ σοβαρά θέματα. 
Άρα κατηγορίες που εκτοξεύθηκαν κατά του κ. Σκανδαλίδη, παρακαλώ πάρα πολύ να αποσυρθούν, διότι φτάνουν σε ακραίες συμπεριφορές. Δεν λέω ότι έγινε εσκεμμένα, αλλά να αποκατασταθεί τουλάχιστον, η πραγματικότητα και η αλήθεια.
Δεύτερον, έγινε κουβέντα, κύριε Πρόεδρε, για το περιώνυμο πακέτο Χατζηγάκη. Τι λέμε εμείς; Θα κάνω μια ανάλυση πολύ σύντομη, για να πάψουμε επιτέλους, ακόμη και την υστάτη ώρα, να βγάζουμε τα μάτια μας, γιατί αυτό πάθαμε. 
Ό,τι λέγεται και ό,τι γράφεται…","ΑΣΤΕΡΙΟΣ ΡΟΝΤΟΥΛΗΣ",446
"100767"," Ό,τι λένε, εμείς δεν το λέμε.","ΓΕΩΡΓΙΟΣ ΚΑΡΑΣΜΑΝΗΣ",196
"100768"," Εγώ δεν είπα ποιος λέει. Ό,τι λέγεται και ό,τι γράφεται –το «ε» με «αι»- ακούγεται απ’ έξω.","ΑΣΤΕΡΙΟΣ ΡΟΝΤΟΥΛΗΣ",446
"100769"," Πείτε το στον κ. Σκανδαλίδη.","ΓΕΩΡΓΙΟΣ ΚΑΡΑΣΜΑΝΗΣ",196
"100770"," Δεν το λέω σε κανέναν. Κάνω μία τοποθέτηση, κύριε Καρασμάνη…","ΑΣΤΕΡΙΟΣ ΡΟΝΤΟΥΛΗΣ",446
"100771"," …(δεν ακούστηκε)","ΓΕΩΡΓΙΟΣ ΚΑΡΑΣΜΑΝΗΣ",196
"100772"," Κύριε Καρασμάνη, και εσείς προσωπικά και ο κύριος Κασαπίδης, με την παρουσία σας και μόνο εδώ και την υπομονή σας τώρα, πιστοποιείτε το πραγματικό σας ενδιαφέρον. Είδα ότι οι άλλοι συνάδελφοί σας απεχώρησαν. Εσείς είστε εδώ μέχρι τέλους. Άρα αυτό το πράγμα πιστοποιεί και το αγνό ενδιαφέρον που έχετε, για τα ζητήματα του γεωργικού τομέα. Σας παρακαλώ.
Έλεγα, λοιπόν, κύριε Πρόεδρε, ότι πρέπει να σταματήσουμε να βγάζουμε τα μάτια μας μόνοι μας, γιατί ακουγόμαστε έξω.
Έστω, λοιπόν, ότι εμείς λέμε ότι το πακέτο ήταν αποζημιώσεις. Ωραία, δεκτόν.","ΑΣΤΕΡΙΟΣ ΡΟΝΤΟΥΛΗΣ",446
"100773"," Όχι «έστω», ήταν αποζημιώσεις.","ΓΕΩΡΓΙΟΣ ΚΑΡΑΣΜΑΝΗΣ",196
"100774"," Αφήστε με να ολοκληρώσω.","ΑΣΤΕΡΙΟΣ ΡΟΝΤΟΥΛΗΣ",446
"100775"," Και μόνο που λέτε το «έστω»…","ΓΕΩΡΓΙΟΣ ΚΑΡΑΣΜΑΝΗΣ",196
"100776"," Δεν θέλω άλλος να υπαγορεύσει την τοποθέτησή μου, κύριε Πρόεδρε. 
Εγώ άκουσα με μεγάλη υπομονή, κύριε Καρασμάνη.","ΑΣΤΕΡΙΟΣ ΡΟΝΤΟΥΛΗΣ",446
"100777"," Μη διακόπτετε τον κύριο Υφυπουργό.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"100778"," Έρχονται οι απέξω και μας λένε: «Όχι, χρειάζονται ενισχύσεις». Ακούστε, λοιπόν, τώρα. Εδώ είναι το κρίσιμο σημείο, γιατί έχουμε να αντιμετωπίσουμε ένα πρόβλημα. Έχουμε μια καυτή πατάτα στα χέρια, που πρέπει να διαχειριστούμε. Και είδατε ότι εγώ δεν επιρρίπτω ευθύνες. Θα μπορούσα να πω χίλια δυο αλλά δεν λέω. Απάντηση: Τι θέλετε, κύριοι, να είναι; Ενισχύσεις; Μάλιστα.
Έρχομαι τώρα στην υπερασπιστική γραμμή της χώρας. Γνωρίζετε πάρα πολύ καλά ότι υπήρχε η πρακτική τού de minimis, που έδινε το δικαίωμα στα κράτη μέλη, να δώσουν σε κάθε παραγωγό 7.500 ευρώ στήριξη, ενίσχυση με ένα μάξιμουμ 75.000.000 ευρώ για τη χώρα μας. Λένε οι κοινοτικοί ότι ναι, το ακούμε αυτό που λέτε και γι’ αυτό σας αφαιρούμε από την επιστροφή τα 75.000.000 ευρώ. Έστω ότι τα 75.000.000 ευρώ δόθηκαν ως de minimis. 
Ωραία, λοιπόν, τελειώσαμε με αυτό. Συνεχίζει, όμως, η ελληνική υπερασπιστική πλευρά και λέει και εδώ, είναι, ότι μπορούμε να κερδίσουμε το δικαστήριο, γιατί μπορούμε να πούμε το εξής απλό: «Ναι, κύριοι, αλλά από το 2009 μέχρι το 2010, λειτούργησε ένα προσωρινό «de minimis». Τι ήταν αυτό το προσωρινό «de minimis»; Τι προνοούσε; Προνοούσε ότι θα μπορούσε να δοθεί ενίσχυση, όπως το λένε αυτοί, στήριξη, 15.000 ευρώ ανά παραγωγό, χωρίς πλαφόν, χωρίς όριο. 
Άρα εμείς λέμε το εξής, ότι ναι, τα δώσαμε νωρίτερα, έτσι όπως τα λέτε εσείς πάλι, για την οικονομία του λόγου και του διαλόγου, αλλά λειτούργησε σε επίπεδο Ευρωπαϊκής Ένωσης και ένα προσωρινό «de minimis». Στήριξη 15.000 ευρώ σε κάθε παραγωγό, χωρίς πλαφόν. 
Άρα τι έκανε η Ελλάδα διαφορετικό από αυτό που έκαναν και κάποιοι άλλοι; Γιατί τώρα συνεχίζουμε να διαπληκτιζόμεθα και δεν βγαίνουμε με ενιαίο μέτωπο, με ενιαία στάση προς την Ευρώπη και να πούμε ότι ναι, επλήγησαν οι παραγωγοί μας από τις συνθήκες της αγοράς, από ζημιογόνα αίτια και από άλλα, που θα πει ο κ. Καρασμάνης και ναι, θα πω εγώ και είμαστε και σε μια δεινή οικονομική συγκυρία. Τι κάναμε; Τι έγινε, δηλαδή, το διαφορετικό;
Άρα, έχουμε όπλα στη φαρέτρα. Αρκεί πάλι να μη συνεχίσουμε αυτήν την μεμψιμοιρία μεταξύ μας. Να σταματήσουμε αυτό το πράγμα. Το Υπουργείο έχει κάνει ήδη αίτηση αναστολής των αποφάσεων. Θα ακολουθηθούν στα κοινοτικά όργανα οι διαδικασίες, θα πάμε και στο δικαστήριο και θα κριθεί η υπόθεση. Μέχρι τότε, παρακαλώ πολύ, να πρυτανεύσει η ψυχραιμία και η σύνεση.
Σχέδια βελτίωσης. Τα ακούω συνέχεια. Έγιναν επτά χιλιάδες επτακόσιες αιτήσεις. Σε εταιρεία μελετητών θα πάνε πέντε χιλιάδες αιτήσεις για να προχωρήσει. Θα πάνε δύο χιλιάδες περίπου, σε δημόσιους υπαλλήλους, γεωτεχνικούς των περιφερειών, να προχωρήσουν. Ερώτημα. Υπήρξαν καθυστερήσεις; Ναι. Βάλτωσε το πράγμα; Ναι και προσπαθούμε να το ξεκολλήσουμε.
Δεν πιάσατε όμως την ουσία. Ξέρετε ποια είναι η ουσία των σχεδίων βελτίωσης; Αυτό περίμενα να αναδειχθεί από την πλευρά σας. Έστω ότι όλα προχωρούσαν καλά και οι επτά χιλιάδες επτακόσιες αιτήσεις έφευγαν και υπήρχε ροή στο πρόγραμμα και έβγαιναν τα σχέδια βελτίωσης. Κανένα πρόβλημα, καμμία καθυστέρηση. Λύθηκε το πρόβλημα; Όχι. 
Το πρόβλημα δεν είναι γραφειοκρατικό, δεν είναι θέμα διαδικασιών. Το πρόβλημα στον πυρήνα του έχει αυτό που λέμε ανυπαρξία ρευστού, γιατί ο δικαιούχος του σχεδίου βελτίωσης, ο παραγωγός που παίρνει το σχέδιο βελτίωσης ξέρετε τι κάνει; Πηγαίνει στον μελετητή και του λέει: «Βάλε τα χρήματα σε παρακαλώ να κάνεις εσύ το φυσικό αντικείμενο και όταν θα έρθουν τα χρήματα των σχεδίων βελτίωσης, τότε κράτησέ τα εσύ». Και λέει ο μελετητής: «Να το κάνω στον Καρασμάνη μία φορά, να το κάνω στον Ροντούλη δύο, να το κάνω στον Δριβελέγκα τρεις». Πόσα σχέδια βελτίωσης να κάνω; Εκεί είναι το πρόβλημα.
Άρα, λοιπόν, γι’ αυτό, από τα σχέδια βελτίωσης των αιτήσεων, τα επτά χιλιάδες επτακόσια, να δούμε στο τέλος, πόσα θα πραγματοποιηθούν, ως φυσικό αντικείμενο. Εκεί είναι το πρόβλημα, στην ανυπαρξία ρευστότητας.
Και τελειώνω, κύριε Πρόεδρε, όσον αφορά τον Ελληνικό Γεωργικό Οργανισμό «ΔΗΜΗΤΡΑ». Θα έρθει νομοσχέδιο. Μη βιάζεστε. Θα τα πούμε όλα αυτά και θα τα συζητήσουμε. Θα συζητήσουμε τις διαφωνίες, τις διαφορές, τους νέους σχεδιασμούς. Θα αναδειχθούν οι διαφορές των κομμάτων, μην ανησυχείτε. Θα τα συζητήσουμε πάρα πολύ καλά.
Και κλείνω με τη ζάχαρη. Θα σας παρακαλέσω πάρα πολύ, τουλάχιστον από τη Νέα Δημοκρατία, να μη μιλάτε για τη ζάχαρη. Αφήστε το. Γιατί εάν ο ιστορικός τού μέλλοντος ασχοληθεί και πει ποιο ήταν το μεγαλύτερο φιάσκο της Νέας Δημοκρατίας στον αγροτικό τομέα, κατά την περίοδο διακυβέρνησης της χώρας από αυτή, θα πει η Ελληνική Βιομηχανία Ζάχαρης. Υπάρχει ένα αμάρτημα εκεί. Αφήστε το.","ΑΣΤΕΡΙΟΣ ΡΟΝΤΟΥΛΗΣ",446
"100779"," Κριθήκαμε.","ΓΕΩΡΓΙΟΣ ΚΑΣΑΠΙΔΗΣ",203
"100780"," Αφήστε το. Έρχεστε, λοιπόν, εδώ τώρα, σε μία επίκαιρη επερώτηση προς το Υπουργείο…","ΑΣΤΕΡΙΟΣ ΡΟΝΤΟΥΛΗΣ",446
"100781"," Παρακαλώ, μη διακόπτετε, κύριοι συνάδελφοι.
Παρακαλώ, κύριε Υπουργέ, όμως, να τελειώσετε. Έχει καταπονηθεί το Σώμα και οι υπάλληλοι.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"100782"," Τελειώνω, κύριε Πρόεδρε, και ευχαριστώ για την ανοχή σας.
Ξέρετε πολύ καλά. Είναι ένα θέμα που το διαχειρίζεται το Υπουργείο Οικονομικών. Είναι ένα θέμα που το χειρίζεται η ΑΤΕ. Ξέρετε πολύ καλά ποια είναι η θέση του Υπουργείου και η θέση του Υπουργείου αταλάντευτα, αλλά και πολλών άλλων είναι μία: Αυτό που πρέπει να διασωθεί εδώ που φτάσαμε –ενώ θα μπορούσα να πω εδώ που τα φτάσατε τα πράγματα, δεν το λέω- η λύση τώρα είναι, κατά τη διαπραγμάτευση που θα γίνει, να διασωθεί η ελληνική τευτλοκαλλιέργεια, να διασωθεί ο Έλληνας τευτλοπαραγωγός. Από εκεί και πέρα, εάν διασωθεί αυτός σε μία πρώτη φάση, σε μία δεύτερη φάση, δεδομένων ευνοϊκών συνθηκών, μπορούμε να ξαναχτίσουμε τη ζαχαρουργία μας. Σας παρακαλώ όμως, να κάνουμε και αυτοκριτική, όταν αναφερόμαστε σε ένα τέτοιο ζήτημα.
Ευχαριστώ πολύ, κύριε Πρόεδρε.","ΑΣΤΕΡΙΟΣ ΡΟΝΤΟΥΛΗΣ",446
"100783"," Κύριε Πρόεδρε, θα ήθελα το λόγο.","ΓΕΩΡΓΙΟΣ ΚΑΡΑΣΜΑΝΗΣ",196
"100784"," Έχουμε ολοκληρώσει τη συνεδρίασή μας. Θα ανοίξουμε νέα επερώτηση επί της ζαχάρεως;","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"100785"," Θα ήθελα το λόγο επί προσωπικού.","ΓΕΩΡΓΙΟΣ ΚΑΡΑΣΜΑΝΗΣ",196
"100786"," Επί προσωπικού; Είπατε, κύριε Υφυπουργέ, κάτι προσωπικό για τον κ. Καρασμάνη;","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"100787"," Τα καλύτερα είπα και για τον κ. Καρασμάνη και για τον κ. Κασαπίδη.","ΑΣΤΕΡΙΟΣ ΡΟΝΤΟΥΛΗΣ",446
"100788"," Τα καλύτερα. Προς Θεού!
Λοιπόν, θα μου επιτρέψετε να κλείσω τη συνεδρίαση τώρα.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"100789"," Να βάλω ένα όπλο στη φαρέτρα για την υπεράσπιση…","ΓΕΩΡΓΙΟΣ ΚΑΡΑΣΜΑΝΗΣ",196
"100790"," Δεν ακούγεστε, κύριε Καρασμάνη.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"100791"," Επειδή αναφέρθηκε ο κύριος…","ΓΕΩΡΓΙΟΣ ΚΑΡΑΣΜΑΝΗΣ",196
"100792"," Όχι, μην κάνετε αγόρευση. Τι είναι αυτό που θέλετε να πείτε; Για μισό λεπτό.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"100793"," Αναφέρθηκε σε μια εικόνα μίζερη. Από τη δική μας πλευρά, δεν υπάρχει μιζέρια. Εμείς απεναντίας, προσπαθούμε να υπερασπιστούμε τα δίκαια της Ελλάδος και λέμε ότι το πακέτο είναι αποζημιώσεις και όχι κρατικές ενισχύσεις, όπως λένε τα στελέχη του κυβερνώντος κόμματος. Αρκεί να πω από τα 400 εκατομμύρια, τα 200 εκατομμύρια έπρεπε να είχαν δοθεί το φθινόπωρο του 2008. Πλην όμως, υπηρεσιακοί παράγοντες του ΕΛΓΑ, σε ένα νομοσχέδιο που ψηφίστηκε το Σεπτέμβριο εκ παραδρομής, καταργήσανε την εξουσιοδότηση που έδινε ο νόμος να εκδίδουν ο Υπουργός Αγροτικής Ανάπτυξης και Τροφίμων και ο Υπουργός Οικονομικών αποφάσεις κατ’ εξαίρεσιν, με αποτέλεσμα να μην μπορούν να δοθούν τα χρήματα το φθινόπωρο του 2008. Υπήρξε τροπολογία, η οποία ψηφίστηκε στις 28 Ιανουαρίου...","ΓΕΩΡΓΙΟΣ ΚΑΡΑΣΜΑΝΗΣ",196
"100794"," Σας παρακαλώ, μην αγορεύετε. Έπρεπε να είχαμε τελειώσει τώρα.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"100795"," Τελειώνω, κύριε Πρόεδρε.
Υπήρξε τροπολογία στις 28 Ιανουαρίου του 2009, που έδινε την εξουσιοδότηση. Το καταθέτω, λοιπόν, στα Πρακτικά, ως ένα όπλο στη φαρέτρα την ελληνική.
 (Στο σημείο αυτό ο Βουλευτής κ. Γεώργιος Καρασμάνης καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής) 
Ευχαριστώ.","ΓΕΩΡΓΙΟΣ ΚΑΡΑΣΜΑΝΗΣ",196
"100796"," Παρακαλώ.
Ολοκληρώθηκε η συζήτηση επί της υπ’ αριθμόν 14/12-1-2012 επερωτήσεως Βουλευτών της Νέας Δημοκρατίας προς τον Υπουργό Αγροτικής Ανάπτυξης και Τροφίμων, σχετικά με την κρίση στην ελληνική γεωργία. 
Κυρίες και κύριοι συνάδελφοι, έχουν διανεμηθεί τα Πρακτικά της συνεδρίασης της Τρίτης 20 Δεκεμβρίου 2011 και της Τρίτης 10 Ιανουαρίου 2012 και ερωτάται το Σώμα αν τα επικυρώνει.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"100797"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"100798"," Συνεπώς τα Πρακτικά της Τρίτης 20 Δεκεμβρίου 2011 και της Τρίτης 10 Ιανουαρίου 2012 επικυρώθηκαν.
Κυρίες και κύριοι συνάδελφοι, δέχεστε στο σημείο αυτό να λύσουμε τη συνεδρίαση;","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"100799"," Μάλιστα, μάλιστα. 
Με τη συναίνεση του Σώματος και ώρα 15.57΄λύεται η συνεδρίαση για τη Δευτέρα 6 Φεβρουαρίου 2012 και ώρα 18.00΄ με αντικείμενο εργασιών του Σώματος κοινοβουλευτικό έλεγχο: συζήτηση επικαίρων ερωτήσεων.
Ο","ΟΛΟΙ ΟΙ ΒΟΥΛΕΥΤΕΣ",NA
