"","Content","name","ParlmemberID"
"116721","Date","4-6-2013",NA
"116722"," Κυρίες και κύριοι συνάδελφοι, εισερχόμαστε στη συζήτηση των 
ΑΝΑΦΟΡΩΝ ΚΑΙ ΕΡΩΤΗΣΕΩΝ
Πρώτη θα συζητηθεί η τέταρτη με αριθμό 7876/1.3.2013 ερώτηση πρώτου κύκλου του Βουλευτή Επικρατείας του Λαϊκού Συνδέσμου-Χρυσή Αυγή κ. Χρήστου Παππά προς τον Υπουργό Εθνικής Άμυνας σχετικά με τα μέτρα για την αποτελεσματική φύλαξη της Ελληνοαλβανικής μεθορίου. 
Το λόγο έχει ο κ. Παππάς.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"116723"," Κυρία Πρόεδρε, διαπιστώνουμε μια παγωμάρα, μια απροθυμία, θα έλεγα, από το Υπουργείο Εθνικής Αμύνης να απαντήσει σε ερωτήσεις που αφορούν την ελληνοαλβανική μεθόριο. 
Κάναμε μια ερώτηση στις 12 Φεβρουαρίου για τη σχεδιαζόμενη χωροθέτηση κέντρου φιλοξενίας λαθρομεταναστών στην Κακκαβιά Ιωαννίνων. Μας απάντησε το Υπουργείο σε τρεις γραμμές, αλλά κατ’ ουσίαν δεν μας απάντησε. 
Καταθέσαμε επίσης την 1η Μαρτίου ερώτηση για τα προβλήματα φύλαξης της ελληνοαλβανικής μεθορίου και ακόμα δεν έχουμε πάρει απάντηση.
Στις 14 Μαΐου κάναμε μια ερώτηση για την επαναλειτουργία του στρατιωτικού φυλακίου στα Κτίσματα Πωγωνίου. Και σ' αυτή την ερώτηση δεν μπήκατε στον κόπο να μας απαντήσετε. 
Βλέπουμε ότι η αδιαφορία σας ενδεχομένως για τα ελληνοαλβανικά σύνορα να οφείλεται σε μια διαχρονική άποψη, που κυριαρχεί τα τελευταία είκοσι χρόνια στο Υπουργείο Άμυνας, ότι στην κατεύθυνση των συνόρων και σε ό,τι αφορά τη φύλαξη των συνόρων με την Αλβανία, δεν πρόκειται να εκδηλωθεί κανείς κίνδυνος. Η πορεία των πραγμάτων όμως διαψεύδει όσους έχουν αυτή την εκτίμηση. Βλέπουμε ότι όσο περνούν τα χρόνια οι σχέσεις με την Αλβανία χειροτερεύουν. Θα έλεγα ότι γίνονται εχθρικές. Οι Αλβανοί, μέσω της επίσημης ηγεσίας τους, δημιουργούν θέματα και ομιλούν για Μεγάλη Αλβανία. Συντάσσονται και φτιάχνουν στρατιωτική συμμαχία με την Τουρκία και όσο νιώθουν ότι εμείς δεν τοποθετούμεθα όπως θα πρέπει να τοποθετηθούμε, εντείνουν και κλιμακώνουν τις ενέργειες εναντίον της χώρας μας. 
Οι ενέργειες αυτές του αλβανικού κράτους για εμάς είναι ενέργειες μεθοδευμένες και συστηματικές. Προσπαθούν με τον τρόπο αυτό οι Αλβανοί να εκδιώξουν από τις εστίες τους, τόσο τους Έλληνες της Βορείου Ηπείρου, όσο και τους Έλληνες της Νοτίου Ηπείρου, δηλαδή του κομματιού της Ηπείρου που είναι ακόμα «ελεύθερο». 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Κυρία Πρόεδρε, θα ήθελα να μου δώσετε μισό λεπτό. 
Αυτό το πετυχαίνουν οι σκληρές εγκληματικές ενέργειες, όπως ήταν η πρόσφατη εγκληματική ενέργεια στο χωριό Κτίσματα με θύματα δυο ηλικιωμένους. Αυτοί οι άνθρωποι δηλαδή, οι Αλβανοί εισβολείς, ρημάζουν κυριολεκτικά τα χωριά μας. Οι απόδημοι των χωριών αυτών φοβούνται να ξαναπάνε ή να στείλουν τα παιδιά τους στα πατρικά σπίτια. 
Με τον τρόπο αυτό, λοιπόν, ερημώνεται η ύπαιθρος και η περιοχή εκεί περνάει, θα έλεγα κατά κάποιο τρόπο, κατ’ ουσίαν στα χέρια των Αλβανών. Πρέπει να αντιληφθείτε ότι η μεθόριος αυτή στα Ελληνοαλβανικά σύνορα αποτελεί τη βάση, θα έλεγα την εξόρμηση, των Αλβανών εισβολέων. Θα σας πω και στη δευτερολογία μου κάποια πράγματα. 
Ξέρετε –και γνωρίζω ότι θα το αρνηθείτε και πολύ καλά κάνετε- ότι στα σύνορα και στην περιοχή αυτή, μέσα σε δασικές περιοχές και σε κρύπτες, βρίσκεται οπλισμός παραστρατιωτικών ομάδων. Είναι οπλισμός έτοιμος να χρησιμοποιηθεί σε πολεμικές επιχειρήσεις και σε αυτό καθ’ αυτό το ελληνικό έδαφος. Θα το αρνηθείτε μεν, αλλά αυτό δεν αλλάζει την ουσία των πραγμάτων.
Εάν συνεχιστεί, λοιπόν, αυτή η κατάσταση, πιστεύουμε ότι σε λίγα χρόνια δεν θα είναι μόνο η Βόρεια Ήπειρος σκλαβωμένη από τους Αλβανούς, αλλά εκ των πραγμάτων θα μιλάμε και για μία σκλαβωμένη Νότιο Ήπειρο.","ΧΡΗΣΤΟΣ ΠΑΠΠΑΣ",418
"116724"," Ευχαριστούμε, κύριε Παππά. 
Θα απαντήσει ο Υφυπουργός κ. Παναγιώτης Καράμπελας.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"116725"," Κυρία Πρόεδρε της Βουλής των Ελλήνων, κυρίες και κύριοι Βουλευτές, παρίσταμαι στη συζήτηση της παρούσας ερώτησης, προκειμένου να ενημερώσω αποκλειστικά και μόνο για ζητήματα που αφορούν στο Υπουργείο Εθνικής Άμυνας. 
Ως γνωστόν, με το ν. 2292/1995, η Εθνική Άμυνα περιλαμβάνει το σύνολο των λειτουργιών και των δραστηριοτήτων, που αναπτύσσονται από το κράτος, με σκοπό την προστασία της εδαφικής ακεραιότητας, της εθνικής ανεξαρτησίας και κυριαρχίας και της ασφάλειας των πολιτών εναντίον οποιασδήποτε εξωτερικής επίθεσης ή απειλής. 
Σύμφωνα, λοιπόν, με την ισχύουσα νομοθεσία και με την εθνική στρατιωτική στρατηγική, στη συγκεκριμένη περιοχή της Ελληνοαλβανικής μεθορίου, ο στρατός ξηράς έχει σαν κύρια αποστολή την εξασφάλιση της εδαφικής ακεραιότητας και της ανεξαρτησίας της χώρας. 
Στο πλαίσιο αυτό και για τη διασφάλιση των χερσαίων συνόρων, αλλά και των αμυντικών περιοχών σε ολόκληρη την επικράτεια και εν προκειμένω και στην Ελληνοαλβανική μεθόριο, το ΓΕΣ έχει αναθέσει σε συγκεκριμένους σχηματισμούς έργο και αποστολές προκαλύψεως, σύμφωνα με το σχετικό στρατιωτικό κανονισμό περί προκάλυψης.
Περαιτέρω, για τη διαχείριση της παράνομης μετανάστευσης που αποτελεί για τη συγκεκριμένη περιοχή αρμοδιότητα της Ελληνικής Αστυνομίας, ο στρατός ξηράς συνδράμει το έργο της στο πλαίσιο συγκεκριμένου σχεδίου, του σχεδίου ελέγχου και αντιμετώπισης παρανόμως εισερχομένων προσώπων από το χερσαίο χώρο, με την εμπλοκή των μονάδων προκαλύψεως που προηγουμένως ανέφερα.
Με την ευκαιρία αυτή επισημαίνω ότι το ΓΕΣ τα τελευταία χρόνια, προκειμένου να προβεί σε ορθολογικότερη διαχείριση των διατιθέμενων πόρων, έχει υποβάλει προτάσεις για την ανασυγκρότηση, αναδιοργάνωση, εν πάση περιπτώσει για τη νέα δομή των Δυνάμεων, στο πλαίσιο της εγκεκριμένης από το ΚΥΣΕΑ πολιτικής εθνικής άμυνας και επίσης λαμβάνοντας υπόψιν την ενσωμάτωση της Αλβανίας στους Ευρωατλαντικούς θεσμούς. 
Σε κάθε περίπτωση, θέματα οργάνωσης, λειτουργίας, επάνδρωσης φυλακίων των Ενόπλων Δυνάμεων, προσδιορίζονται με γνώμονα τις επιχειρησιακές απαιτήσεις και μόνο.
Σε ό,τι αφορά τα Τάγματα Εθνοφυλακής, ισχύει και γι’ αυτά από πλευράς αποστολής και οργάνωσης ό,τι ισχύει και για τις ενεργές μονάδες των Ταγμάτων Πεζικού, δηλαδή συγκροτούνται με βάση τα ίδια επιχειρησιακά κριτήρια και έχουν περίπου τον ίδιο οπλισμό ενός βασικού Τάγματος. Η αποστολή τους είναι η συμβολή στην άμυνα της χώρας, η ενίσχυση του έργου των Ενόπλων Δυνάμεων –του Στρατού Ξηράς πιο συγκεκριμένα- η συμβολή σε έκτακτες ανάγκες και η υποβοήθηση του έργου του Στρατού σε περίπτωση επιστράτευσης. 
Δεν μπορούν να αναλάβουν έργο επιχειρησιακό στα μετόπισθεν σχηματισμών όπως ασφάλεια, ασφάλεια συγκοινωνιών κ.ο.κ, σύμφωνα με το ν. 1295/1982 ή μη μόνον σε περίοδο πολέμου.
Σας ευχαριστώ.","ÎšÎ‘Î¡Î‘ÎœÎ Î•Î›Î‘Î£ Î Î‘Î�Î‘Î“Î™Î©Î¤Î—Î£ ",583
"116726"," Ευχαριστούμε κι εμείς, κύριε Υφυπουργέ. 
Κύριε Παππά, μπορείτε να δευτερολογήσετε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"116727"," Μιλάτε, κύριε Υπουργέ και στρατηγέ, με γνώμονα τη στρατιωτική εμπειρία σας. Εγώ θα μιλήσω με γνώμονα την εμπειρία της εντοπιότητος, επειδή κατάγομαι από την Ήπειρο: Δεν υπάρχει τίποτα. «Μπέστε σκύλοι αλέστε και αλεστικά μην δίνετε» στα ελληνοαλβανικά σύνορα. 
Ερώτημα: Προτίθεται η Κυβέρνηση να αντιμετωπίσει επιτέλους σοβαρά την κατάσταση και να ενισχύσει την παρουσία της αστυνομίας με στρατιωτικές περιπόλους, αποτελούμενες από επαγγελματίες πολίτες; Τους πολίτες τους θέλουμε στα σύνορα, δεν τους θέλουμε να είναι με ρουσφέτια στην Αθήνα και στα μεγάλα κέντρα.
 Επίσης, έχει ερευνηθεί –δεν απαντήσατε σε αυτό- η παρουσία και δράση, όπως υποστηρίζεται από πολλούς, που έχουν γνώση της περιοχής, στην ελληνοαλβανική μεθόριο παραστρατιωτικών ομάδων με ανθελληνικές ιδιότητες, UCKαδες δηλαδή; Θα ενεργοποιήσετε επιτέλους τα Τάγματα Εθνοφυλακής, τα οποία θα πρέπει να εκπαιδευτούν και να εξοπλιστούν κατάλληλα;
Κύριε Υπουργέ, στα πλαίσια των αρμοδιοτήτων σας, γνωρίζω ότι δεν μπορείτε να κάνετε πολλά πράγματα. Γνωρίζω ότι η απόσταση μεταξύ Υπουργού και Υφυπουργού είναι τεράστια. Είναι όσο είναι η απόσταση μεταξύ Αθήνας και Ιερουσαλήμ.
 Εν πάση περιπτώσει, πιστεύω ότι οι συνθήκες της εποχής μας απαιτούν μέτρα. Θα πρέπει το κράτος ενδεχομένως να αναθεωρήσει τις συμβατικές μεθόδους, με τις οποίες μέχρι πρότινος αντιμετώπιζε τα θέματα της εγκληματικότητας και της εθνικής άμυνας. Διότι τώρα πια αυτές οι απειλές από μία τρίτη χώρα -η Αλβανία δεν είναι μία χώρα της Ευρωπαϊκής Οικονομικής Κοινότητας, μία χώρα της Ευρωπαϊκής Ένωσης, είναι μία τρίτη χώρα- συνδέονται και συμπλέκονται μεταξύ τους. Θα πρέπει, λοιπόν, να αντιμετωπιστούν συνδυαστικά και από το Υπουργείο Άμυνας και από το Υπουργείο Προστασίας του Πολίτη.
Σε περίπτωση σύρραξης στην περιοχή μας είναι βέβαιο ότι θα δεχτούμε κατά μέτωπο πλήγμα από τους Τούρκους. Θα δεχτούμε όμως και ένα πισώπλατο μαχαίρωμα –επιχειρησιακά μιλώντας- από την Αλβανία. Βλέπετε, συντελούνται τεράστιες γεωπολιτικές μεταβολές στην περιοχή μας. Τα γεγονότα στη Συρία το δείχνουν, όπως το δείχνουν και τα τελευταία γεγονότα της εβδομάδος στην Τουρκία. 
Θέλουμε το θεσμικό πλαίσιο των Ενόπλων Δυνάμεων να αλλάξει ριζικά. Πρέπει να αλλάξει. Το γνωρίζετε από την εμπειρία σας ως πετυχημένου στρατιωτικού ηγήτορα. 
Εμείς, λοιπόν, ως Χρυσή Αυγή, δεν θέλουμε ένα στρατό γραφείων, όπως σας είπα, δεν θέλουμε ένα στρατό των ταρατατζούμ. Θέλουμε ένα στρατό που να φυλάει τα σύνορά μας. 
Ο στρατός υπάρχει για τη φύλαξη των συνόρων. Ο στρατός υπάρχει για να προασπίζει την εθνική ασφάλεια. Αυτό το πράγμα το έχετε αλλάξει εντελώς. Και λέω ότι αυτό έτσι ήταν, έτσι το ξέρατε και εσείς και έτσι πρέπει να είναι. Το ξέρετε και εσείς από την στρατιωτική σας εμπειρία. 
Πλέον, δηλαδή, η αστυνομία -η αδύναμη- είναι αυτή και σε ό,τι αφορά την πολιτική ηγεσία και σε ό,τι αφορά τα μέσα, που φυλάει τα σύνορά μας. Τον στρατό γιατί τον έχουμε; Για να τον στέλνουμε στα πέρατα της οικουμένης; 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή) 
Επίσης –δεν είναι της σημερινής ερώτησης- είναι απαράδεκτη αυτή η ενέργεια του 2009 του νυν Προέδρου της Βουλής και τότε Υπουργού Εθνικής Αμύνης, χωρίς να ρωτήσει τα επιτελεία –και ξέρετε ότι δεν ρώτησε τα επιτελεία ως Υπουργός- να μειώσει τη θητεία από δωδεκάμηνο σε εννεάμηνο.","ΧΡΗΣΤΟΣ ΠΑΠΠΑΣ",418
"116728"," Εκτός θέματος, κύριε Παππά. Ολοκληρώστε παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"116729"," Έτσι δημιουργούντα τα προβλήματα. 
Όλα τα λεφτά -και εκεί θα αναγκαστείτε να απαντήσετε, δεν ξέρω αν θα έρθει ο κύριος Υπουργός- είναι η επίκαιρη ερώτηση της Δευτέρας.","ΧΡΗΣΤΟΣ ΠΑΠΠΑΣ",418
"116730"," Θα τα πούμε τη Δευτέρα.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"116731"," Η πατρίδα μας είναι ανοχύρωτη απέναντι στην τουρκική επιθετικότητα. Το ξέρουν όλοι. Απαντήστε, πάρτε μέτρα επιτέλους!","ΧΡΗΣΤΟΣ ΠΑΠΠΑΣ",418
"116732"," Ευχαριστούμε, κύριε Παππά.
Το λόγο έχει ο Υφυπουργός Εθνικής Άμυνας, κ. Καράμπελας για να απαντήσει.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"116733"," Κυρία Πρόεδρε, κυρίες και κύριοι Βουλευτές, στην πρωτολογία μου περιέγραψα το νομικό και σε κάποιο βαθμό το επιχειρησιακό πλαίσιο της παρουσίας του Στρατού μας στην ελληνοαλβανική μεθόριο, καθώς και τη συνδρομή του προς την Ελληνική Αστυνομία για την αντιμετώπιση του φαινομένου των παρανόμως εισερχομένων προσώπων.
Πρέπει, όμως, να τονίσω ότι οι Ένοπλες Δυνάμεις, όπως προβλέπεται από τους νόμους, δεν ασκούν αστυνομικά καθήκοντα. Οι αποφάσεις για τον προσανατολισμό, τη διάταξη, τον αριθμό των ενεργών μονάδων και των σχηματισμών λαμβάνονται κατόπιν προτάσεων των Γενικών Επιτελείων, που υπεβλήθησαν μετά από ανάλυση πλήθους παραγόντων στο πλαίσιο της νέας δομής δυνάμεων, η οποία σας αναλύθηκε πρόσφατα και στην οποία ήσασταν παρών. 
Σε κάθε περίπτωση, σας γνωρίζω ότι με την υφιστάμενη σχεδίαση και την επάνδρωση των φυλακίων, σε συνδυασμό με τα μέτρα της επιτήρησης και ασφάλειας της προκάλυψης, κρίνεται επαρκής η διασφάλιση των ελληνοαλβανικών συνόρων, καθόσον αυτή ενισχύεται με την εκπομπή σε καθημερινή βάση εποχούμενων περιπόλων, ειδικών τμημάτων ασφαλείας συνόρων, τμημάτων επεμβάσεως, εφόσον χρειαστεί η εγκατάσταση ενεδρών, σε καίρια σημεία καθ’ όλο το μήκος των συνόρων, ενώ παράλληλα ο συντονισμός με την Ελληνική Αστυνομία είναι καθημερινός για τη διασφάλιση του ελέγχου των συνόρων και της επιτήρησής τους. Ο συντονισμός αυτός γίνεται είτε αφορά έλεγχο της ζώνης ασφάλειας-προκάλυψης είτε αφορά έλεγχο της ζώνης επιτήρησης.
Σας διαβεβαιώ ότι οι Ένοπλες Δυνάμεις ενεργούν έχοντας ως κύριο μέλημα τη διασφάλιση των συνόρων της πατρίδος και τη δημιουργία αισθήματος ασφάλειας στους κατοίκους των παραμεθόριων περιοχών.
Σας ευχαριστώ.","ÎšÎ‘Î¡Î‘ÎœÎ Î•Î›Î‘Î£ Î Î‘Î�Î‘Î“Î™Î©Î¤Î—Î£ ",583
"116734"," Σας ευχαριστούμε και εμείς, κύριε Υφυπουργέ.
Εισερχόμαστε στη συζήτησης της πρώτης με αριθμό 7122/13-2-2013 ερώτησης πρώτου κύκλου του Βουλευτή Α´ Αθήνας της Νέας Δημοκρατίας κ. Νικήτα Κακλαμάνη προς τον Υπουργό Υγείας, σχετικά με τις καταγγελίες για τη Διεύθυνση Ψυχικής Υγείας του Υπουργείου.
Το λόγο έχει ο κ. Κακλαμάνης.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"116735"," Ευχαριστώ, κυρία Πρόεδρε.
Κύριε Υπουργέ, πρέπει να πω ότι αποτελεί ευχάριστη έκπληξη ότι έρχεστε εσείς σήμερα. Περίμενα την κ. Σκοπούλη για τέταρτη, εν συνεχεία, Τρίτη, διότι δεν μου έκανε την τιμή να έρθει.
Η ερώτηση έχει υποβληθεί γραπτώς στις 13-2-2013, δηλαδή, συζητείται τέσσερις μήνες μετά. Αντιλαμβάνεστε ότι αν είχε κάποια σημασία και έχουν βάση τα ερωτήματα που βάζω, τέσσερις μήνες μετά μπορεί και να μην έχουν καμμία πια. Αν αληθεύουν οι καταγγελίες της κ. Σκοπούλη σε εφημερίδες, αλλά και εντός της Βουλής, απαντώντας στο συνάδελφο κ. Οικονόμου σε παρόμοια ερώτηση, περί φωλεάς τρωκτικών στο κομμάτι της ψυχικής υγείας μέσα στο Υπουργείο Υγείας ή ότι κάνουν πάρτι τα τρωκτικά κατασπαταλώντας χρήματα του ΕΣΠΑ της ψυχικής υγείας, τέσσερις μήνες μετά, αυτά τα τρωκτικά θα συνέχιζαν, λοιπόν, το πάρτι.
Θέλω, λοιπόν, να μου πείτε εάν αληθεύουν αυτά τα οποία η κ. Σκοπούλη κατήγγειλε. Για δεύτερη φορά τα κατήγγειλε στην εφημερίδα «ΤΟ ΒΗΜΑ» -και από εκεί τα πήρα- όπου είπε μάλιστα και υπαινίχθη, στις 10-2-2013, ότι κάποιοι την υποχρέωσαν να υπογράψει ποσά μεγαλύτερα από αυτά που αναλογούσαν σε συγκεκριμένες ΜΚΟ. Δεν χρειάζεται να επαναλάβω όλες τις ερωτήσεις που έχω μέσα στο χαρτί. Αληθεύουν αυτά τα πράγματα;
Εάν αληθεύουν, θα έπρεπε η κ. Σκοπούλη ως αρμόδια Υφυπουργός ή αν θέλετε εσείς εφόσον σας είχε ενημερώσει, να είχε πάει η ίδια στον εισαγγελέα και να τα είχε καταγγείλει αυτά τα πράγματα και όχι μέσω εφημερίδων. Διότι διάβασα και μία απίστευτη συνέντευξή της το Σάββατο, προχθές δηλαδή, πριν τρεις μέρες που δεν άφησε τίποτα όρθιο. Επετέθη από τον Πρωθυπουργό μέχρι τον «πολιτικό μέντορά της», τον κ. Φώτη Κουβέλη. Σήμερα βλέπω ότι δεν έρχεται. Δεν φαντάζομαι να της είπατε να μην έρθει. Μάλλον δεν θα ερχόταν και έπρεπε κάποιος επιτέλους από το Υπουργείο Υγείας να μου απαντήσει.
Κλείνοντας την πρωτολογία μου -διότι στη δευτερολογία μου θα αναφερθώ σε συγκεκριμένα στοιχεία- θέλω να μου πείτε αν αληθεύει η πληροφορία που συγκέντρωσα εγώ –η οποία ελέγχεται, διότι έχω φύγει εδώ και χρόνια από το Υπουργείο- ότι οι ΜΚΟ για την ψυχική υγεία τα τελευταία δεκαπέντε χρόνια έχουν πάρει συνολικά 1,4 δισεκατομμύρια ευρώ;","ΝΙΚΗΤΑΣ ΚΑΚΛΑΜΑΝΗΣ",173
"116736"," Το λόγο έχει ο Υπουργός Υγείας, κ. Ανδρέας Λυκουρέντζος. 
Κύριε Υπουργέ, ζέον το θέμα.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"116737"," Ευχαριστώ, κυρία Πρόεδρε.
Αξιότιμε κύριε συνάδελφε, την ερώτηση την απευθύνατε στον Υπουργό Υγείας. Αυτό ορίζει η κοινοβουλευτική τάξη. Ο Υπουργός Υγείας ανταποκρίθηκε στην επίκαιρη ερώτησή σας και είναι εδώ για να απαντήσει.","ΑΝΔΡΕΑΣ ΛΥΚΟΥΡΕΝΤΖΟΣ",288
"116738"," Τυπικά σε εσάς.","ΝΙΚΗΤΑΣ ΚΑΚΛΑΜΑΝΗΣ",173
"116739"," Τα θέματα ηθικής διαφάνειας, σεβασμού στο δημόσιο χρήμα είναι πάντοτε επίκαιρα και συνεπώς, έστω και μετά από τέσσερις μήνες από την υποβολή της ερωτήσεώς σας, έχει νόημα η συζήτησή μας.
Γνωρίζετε πολύ καλά -προηγηθήκατε εμού, αρμοδιότερος εμού για την ευθύνη της ηγεσίας στον τομέα της υγείας τις διαδικασίες ψυχιατρικής μεταρρύθμισης.
Έχουμε, λοιπόν, την υποχρέωση της χώρας να προχωρήσει στην αποασυλοποίηση, να συνεργαστεί με μη κυβερνητικές οργανώσεις, οι οποίες προσφέρουν υπηρεσίες σε συνανθρώπους μας ψυχικά ασθενείς και να προχωρήσει και στην οριστική διακοπή της λειτουργίας των ψυχιατρικών νοσοκομείων.
Όλα αυτά εξελίσσονται κατά την τελευταία δεκαετία. Αυτό δεν σημαίνει ότι η όλη διαδικασία υπήρξε ελεύθερη των μειονεκτημάτων, τα οποία ταλανίζουν τη δημόσια ζωή της χώρας και τη δημόσια διοίκηση δυστυχώς τα τελευταία χρόνια. Όμως, η προσπάθεια η οποία γίνεται -και πιστεύω ότι πρέπει να κοιτάζουμε μπροστά, στο μέλλον- είναι να υπάρξει ορθολογική διαχείριση των δημοσίων πόρων, εθνικών και ευρωπαϊκών, με διαφάνεια και αποτελεσματικότητα, ούτως ώστε κάθε ευρώ να πιάνει τόπο. 
Υπήρξαν περιστατικά, περιπτώσεις, κρούσματα τα οποία έλαβαν χώρα εκτός νομιμότητος. Μην στέκεστε, όμως, στις διατυπώσεις της αξιότιμης κυρίας Υφυπουργού, διότι –ομιλώ για λογαριασμό της- δεν έχει την πείρα, αυτήν την οποία διαθέτετε εσείς, διαθέτουμε εμείς και άλλοι συνάδελφοι στο Κοινοβούλιο και ενδεχομένως ορισμένες διατυπώσεις να μην αποδίδουν ακριβώς το νόημα το οποίο θέλει να αποδώσει. Πάντως, και από εκθέσεις του ΣΕΥΠ και από περιπτώσεις οι οποίες έχουν σταλεί στον εισαγγελέα, όπως αναφέρατε, διαπιστώθηκε ότι υπήρξε επιχειρηματική δραστηριότητα με δημόσιο χρήμα, με εθνικούς και ευρωπαϊκούς πόρους, κυρίως, προς όφελος εκείνων οι οποίοι οργάνωσαν αυτή την επιχειρηματική δραστηριότητα. Στη δευτερολογία μου θα αναφερθώ σε πολύ συγκεκριμένο παράδειγμα.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υπουργού)
Όμως, αυτό το οποίο γίνεται τώρα είναι ότι εξασφαλίσαμε προσφάτως 100.000.000 ευρώ για την ολοκλήρωση της ψυχιατρικής μεταρρύθμισης. Ο τρόπος διαχείρισης των δημοσίων πόρων γίνεται με κριτήρια. Δηλαδή, θα υπολογίζεται η δαπάνη η οποία θα κατευθύνεται στους δημόσιους και στους μη κυβερνητικούς φορείς με τη μονάδα ανά ασθενή, το κόστος ανά ασθενή, όπως επίσης και τον τύπο της μη κυβερνητικής οργάνωσης. Αυτό θα οδηγήσει σε μεγαλύτερες οικονομίες σε ό,τι αφορά τη διαχείριση των πόρων, αλλά, κύριε συνάδελφε, έχει ενοχλήσει και θα σας εξηγήσω στη δευτερολογία μου τι εννοώ. Έχει ενοχλήσει εκείνους οι οποίοι θεώρησαν ότι μπορεί να έχουν επιχειρηματική δραστηριότητα με δημόσιους πόρους.
Ευχαριστώ.","ΑΝΔΡΕΑΣ ΛΥΚΟΥΡΕΝΤΖΟΣ",288
"116740"," Ευχαριστούμε, κύριε Υπουργέ.
Το λόγο έχει ο κ. Νικήτας Κακλαμάνης, για να δευτερολογήσει.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"116741"," Κύριε Υπουργέ, «στρογγυλέψατε» τα πράγματα. Δεν μου απαντήσατε. Εγώ απαντήσεις δεν πήρα.
Μια και μιλήσατε για επιχειρηματική δραστηριότητα, επαναφέρω προς εσάς -ήταν προς τον Υπουργό Εργασίας, διότι έπαιρναν χρήματα και από εκεί- τα στοιχεία, παραδείγματος χάρη, για τη ΜΚΟ «ΚΛΙΜΑΚΑ». Βλέπω εδώ από τον κωδικό του Υπουργείου σας ότι για το 2011 έχει πάρει 4.479.000, για το 2012 περίπου 3.000.000 και εκεί είναι πραγματικά επιχειρηματική δραστηριότητα. Είναι ο κ. Κατσαδώρος και όλη η οικογένεια που δουλεύει εκεί και πληρώνεται. Είναι επτά άτομα της ίδιας οικογένειας. Πράγματι, είναι επιχειρηματική δραστηριότητα. 
Δεύτερον, έχω εδώ έκθεση επί εποχής κ. Αβραμόπουλου του ΣΕΥΠ που κλείνει δύο δομές της «ΚΛΙΜΑΚΑΣ» για συγκεκριμένους λόγους. Ο κ. Αβραμόπουλος ανακαλεί την άδεια λειτουργίας των δομών και έρχεται η κ. Γεννηματά αμέσως μετά, μόλις ανέλαβε και χωρίς να θεραπεύει τις αιτίες για τις οποίες έκλεισαν οι δομές, ανακαλεί την ανάκληση της αδείας και κανείς δεν μας εξηγεί το πώς έγιναν αυτά. 
Τέλος, έχω εδώ μπροστά μου την έκθεση του ΣΕΥΠ με ημερομηνία 7/1/2010, πάλι για την περιβόητη «ΚΛΙΜΑΚΑ», απ’ όπου σας διαβάζω την τελευταία φράση: «Το ΣΕΥΠ να προγραμματίσει οικονομικό διαχειριστικό έλεγχο όλων των δομών που ανήκουν στην αρμοδιότητα της αστικής μη κερδοσκοπικής εταιρίας με την επωνυμία «ΚΛΙΜΑΚΑ»». 
Σας ερωτώ: Έχει γίνει αυτός ο έλεγχος; Εάν έχει γίνει ο έλεγχος, παρακαλώ να μου στείλετε όλα τα στοιχεία του διαχειριστικού και οικονομικού ελέγχου για να δούμε τι έβγαλε αυτός ο έλεγχος. Εγώ έχω την πληροφορία ότι δεν έγινε αυτός ο έλεγχος. Αν συμβαίνει αυτό δύο χρόνια μετά, με συγχωρείτε, αλλά υπάρχει τεράστιο πρόβλημα. 
Και για να επικαλεστώ δικές σας δηλώσεις εδώ μέσα, θέλω να μου πείτε τι έχει γίνει τελικά με την εταιρεία «ΙΡΙΣ», όπου εκεί, για το ζεύγος το οποίο τη διαχειρίζεται, εσείς ο ίδιος είχατε πει ότι πήραν προσωπική αμοιβή –προσέξτε, κυρίες και κύριοι συνάδελφοι!- για δύο χρόνια 1.500.000 ευρώ, δηλαδή 750.000 ευρώ ο καθένας ως προσωπική αμοιβή. 
Εδώ καλύτερα να τους πηγαίνουμε στο «Hilton» τους ψυχικά ασθενείς! Εάν τους πάμε στο «Hilton» σε σουίτα, θα κοστίσουν φθηνότερα και θα περνάνε και καλύτερα οι άνθρωποι. Γι’ αυτό το πράγμα τι έχει γίνει; Διότι ακούσαμε την καταγγελία, δεν ακούσαμε το μετά, το δια ταύτα. 
Πώς είναι δυνατόν, όταν εκκρεμούν τέτοια πράγματα, να έχουν δικαίωμα -δεν αναφέρομαι πια στις δύο, είναι κι άλλες, δεν έχω τον χρόνο- να συμμετέχουν ακόμη και σήμερα σε προγράμματα; Δηλαδή, τον δημόσιο υπάλληλο, που όχι έκλεψε, έκανε ένα διοικητικό λάθος, τον βάζουμε σε εφεδρεία για να φύγει, ως επίορκο, και εδώ πάνε να πάρουν χρήμα, εκκρεμούν αυτά τα πράγματα κι εμείς δεχόμαστε τις αιτήσεις τους;","ΝΙΚΗΤΑΣ ΚΑΚΛΑΜΑΝΗΣ",173
"116742"," Κύριε Υπουργέ, έχετε τον λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"116743"," Κύριε συνάδελφε, με όσα είπατε, επιβεβαιώνετε κι εσείς αυτή την κατάσταση, η οποία δυστυχώς κυριαρχείται σε ένα σημαντικό τμήμα της, σε μια σημαντική περιοχή της, από το νοσηρό φαινόμενο της διαφθοράς. 
Επειδή όμως είμαστε απέναντι σε αυτά τα φαινόμενα και σε αυτές τις πρακτικές και έχουν πάρει τον δρόμο της δικαιοσύνης, όλες αυτές οι περιπτώσεις που αναφέρατε, τους έχουμε απέναντί μας. Και προχωρούν την Πέμπτη σε κινητοποίηση, αφού πρώτα φροντίζουν και να σπιλώνουν τη χώρα στο εξωτερικό και να στέλνουν σε συγκεκριμένο Ευρωβουλευτή -ελπίζω ότι δεν θα προβεί στο ατόπημα- να υποβάλει ερώτηση στο Ευρωπαϊκό Κοινοβούλιο με αβάσιμα επιχειρήματα εναντίον του Υπουργείου Υγείας -αφήστε δε που δεν ξέρουν καν πώς λέγεται το Υπουργείο, γράφουν ακόμα «Υπουργείο Υγείας και Κοινωνικής Αλληλεγγύης», γιατί το μόνο που τους νοιάζει είναι να παίρνουν, όχι να δίνουν- και να εκβιάζουν ότι θα φέρουν έξω απ’ το Υπουργείο και τους ψυχικά ασθενείς, γιατί θίχτηκαν τα συμφέροντά τους. Διότι δεν θέλουν διαφάνεια, διότι δεν θέλουν καθαρότητα, διότι δεν θέλουν να λειτουργούν με βάση τις πραγματικές ανάγκες, να αμείβονται δηλαδή για όσα πραγματικά προσφέρουν. 
Είναι μεγαλοεπιχειρηματίες. Φαντάζεστε μη κυβερνητική οργάνωση με τετρακόσιους εργαζομένους; Τι είδους μη κυβερνητική οργάνωση είναι αυτή; Έχει ένας από αυτούς να πει ότι έχει διατεθεί ένα ευρώ από την ιδιωτική πρωτοβουλία; Όχι. 
Όμως, κύριε συνάδελφε, υπήρξε πολιτικό κατεστημένο το οποίο τους στήριξε και νομίζουν ότι οι εποχές επαναλαμβάνονται. Και έχουν κάνει στόχο τον ομιλούντα Υπουργό, με απειλές, με εκβιασμούς, με προειδοποιήσεις και με πρακτικές αποδείξεις, να καταφεύγουν στο Ευρωπαϊκό Κοινοβούλιο για να κάνουν τι; Να διασύρουν τη χώρα λέγοντας ότι ουδέποτε εφαρμόστηκε το Σύμφωνο, το οποίο εσείς προετοιμάσατε και από ταπεινοφροσύνη δεν αναφέρατε -το λέω εγώ- για την ψυχιατρική μεταρρύθμιση, ολοκλήρωσε ο κ. Αβραμόπουλος, συνέχισαν οι άλλοι Υπουργοί. Αλλά οι κύριοι αυτοί με τις ανακοινώσεις τους λένε ότι δεν γίνεται τίποτα στη χώρα, διότι το ενδιαφέρον τους είναι ένα και μόνο, πώς θα εισπράξουν. 
Η Υφυπουργός έχει υπογράψει την προκαταβολή του τρίτου τριμήνου από τον τακτικό προϋπολογισμό για τις δομές αυτές, υπό αυστηρό έλεγχο. Στηρίζω απόλυτα την κ. Σκοπούλη σε αυτό το οποίο κάνει. Έχει δίκιο σε ό,τι κάνει στον τομέα της ψυχιατρικής μεταρρύθμισης. Περιμένουμε την υπογραφή του κ. Σταϊκούρα που θα επιστρέψει την Πέμπτη απ’ το εξωτερικό και θα μπορέσουν να εισπράξουν τα χρήματα, διότι μεταξύ των άλλων, κυρίες και κύριοι συνάδελφοι, δεν πληρώνουν τους εργαζομένους. Εισπράττουν απ’ τον τακτικό προϋπολογισμό, εισπράττουν απ’ τους κοινοτικούς πόρους, αλλά αφήνουν τους εργαζόμενους απλήρωτους για να είναι έξω απ’ το Υπουργείο, να διαδηλώνουν, να επιβάλλουν -έτσι νομίζουν- τους όρους τους, χωρίς έλεγχο. Αυτά έχουν τελειώσει. 
Εμείς δεν παριστάνουμε ούτε τους Ροβεσπιέρους ούτε τους επαναστάτες ούτε εκείνους οι οποίοι έρχονται να εκδικηθούν την ιδιωτική πρωτοβουλία, γιατί εμείς είμαστε φιλελεύθεροι. Εκείνοι δεν είναι φιλελεύθεροι και νομίζουν ότι μπορούν να ποδηγετούν το κράτος και να απομυζούν τους πόρους του. 
Με διαφάνεια, με ευθύτητα, με ακριβοδίκαιο τρόπο, κύριε συνάδελφε, και ευθύνες θα καταλογιστούν –έχω εμπιστοσύνη στη δικαιοσύνη, όπως και εσείς και όλοι μας, δεν είμαι εγώ εισαγγελέας- αλλά βεβαίως κι εμείς ως πολιτική ηγεσία, δεσμεύομαι για τον απόλυτο σεβασμό σε κάθε διαθέσιμο ευρώ από τον τακτικό προϋπολογισμό, που φέτος φτάνει στο ύψος των 40 εκατομμυρίων ευρώ και προβλέπονται και άλλα 30 εκατομμύρια ευρώ από το πρόσφατο Σύμφωνο που υπογράψαμε με από τον Επίτροπο Άντορ.
Ευχαριστώ.","ΑΝΔΡΕΑΣ ΛΥΚΟΥΡΕΝΤΖΟΣ",288
"116744"," Ευχαριστούμε, κύριε Υπουργέ.
Θα συζητηθεί τώρα η έκτη με αριθμό 9955/19-4-2012 ερώτηση πρώτου κύκλου του Βουλευτή Λάρισας του Κομμουνιστικού Κόμματος Ελλάδας κ. Γεωργίου Λαμπρούλη προς τον Υπουργό Υγείας, σχετικά με τα προβλήματα στη λειτουργία της μονάδας τεχνητού νεφρού του Νοσοκομείου Βόλου. 
Ο συνάδελφος κ. Γεώργιος Λαμπρούλης έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"116745"," Ευχαριστώ, κυρία Πρόεδρε.
Ένα από τα σημαντικά και τεράστια προβλήματα και παράλληλα οξυμένα που αντιμετωπίζει το Γενικό Νοσοκομείο του Βόλου, είναι και αυτό της μονάδας τεχνητού νεφρού, καθώς η λειτουργία του έχει φθάσει σε οριακό επίπεδο. Και αυτό το εκφράζουν, όχι μόνο οι γιατροί, νοσηλευτές, οι εργαζόμενοι εν γένει του Νοσοκομείου, αλλά και ο Σύλλογος Νεφροπαθών του Νομού Μαγνησίας εκφράζει την αγωνία, την ανησυχία και την αβεβαιότητα, ενδεχομένως, για το μέλλον. 
Το ζήτημα έχει δύο πτυχές. Η μία έχει να κάνει με την αναγκαιότητα ή τις ελλείψεις, αν θέλετε, σε προσωπικό και η δεύτερη έχει να κάνει με τον πεπαλαιωμένο ιατρομηχανολογικό εξοπλισμό, τα μηχανήματα δηλαδή αιμοκάθαρσης της μονάδας. Ήδη λειτουργούν αυτή τη στιγμή τρεις νεφρολόγοι στη μονάδα τεχνητού νεφρού, οι οποίοι πέρα από την επιμέλεια, να το πω έτσι, και τη φροντίδα των ασθενών κατά τη διάρκεια της αιμοκάθαρσης, επωμίζονται και τα αντίστοιχα περιστατικά που προκύπτουν στο Νοσοκομείο, στις κλινικές, στα επείγοντα. Παράλληλα, όμως, λειτουργούν τα εξωτερικά ιατρεία. Εν γένει, αν θέλετε, βιώνουν μία εντατικοποίηση της εργασίας τους. 
Παράλληλα μ' αυτό, έχουμε δεκαεπτά νοσηλεύτριες για τη λειτουργία της συγκεκριμένης μονάδας τεχνητού νεφρού, που σημειωτέον λειτουργεί σε τρεις βάρδιες. 
Πέρα απ’ αυτό, σε ό,τι αφορά τον εξοπλισμό, από τα είκοσι δύο μηχανήματα που υπάρχουν, τα δώδεκα είναι άνω της δεκαπενταετίας με πολλά προβλήματα στη λειτουργία τους, με συχνές βλάβες και βέβαια πάνω από τα δέκα περίπου λειτουργούν εδώ και επτά χρόνια. 
Εν κατακλείδι, σε ό,τι αφορά τον ιατρομηχανολογικό εξοπλισμό μπαίνει ένα ζήτημα οριακής λειτουργίας πλέον και των ίδιων των μηχανημάτων. Έτσι, η ερώτηση που απευθύνουμε στον Υπουργό –κατ’ επέκταση στην Κυβέρνηση- είναι το τι μέτρα θα παρθούν, ώστε άμεσα να γίνουν προσλήψεις και σε προσωπικό, αλλά και αντικατάσταση του ιατρομηχανολογικού εξοπλισμού, έτσι ώστε απρόσκοπτα να συνεχίσει τη λειτουργία της η μονάδα τεχνητού νεφρού στο Νοσοκομείο του Βόλου.","ΓΕΩΡΓΙΟΣ ΛΑΜΠΡΟΥΛΗΣ",277
"116746"," Στην ερώτηση θα απαντήσει ο Υπουργός Υγείας κ. Ανδρέας Λυκουρέντζος.
Ορίστε, κύριε Υπουργέ, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"116747"," Ευχαριστώ, κυρία Πρόεδρε.
Κύριε συνάδελφε, οι παρατηρήσεις τις οποίες κάνατε σε σχέση με την παλαιότητα των μηχανημάτων, είναι ακριβείς. Και γι’ αυτό ακριβώς έχει προβλεφθεί αγορά εξοπλισμού για το Νοσοκομείου Βόλου, ύψους 912.000 ευρώ, μέσω της Δ΄ Προγραμματικής Περιόδου. Έχουν ξεκινήσει οι διαδικασίες. Όπως γνωρίζετε είναι διαγωνιστικές διαδικασίες και δεν είμαι σε θέση ως Υπουργός να σας απαντήσω πότε θα ολοκληρωθούν, αλλά όπως με ενημερώνουν οι υπηρεσίες, προβλέπεται η αγορά δέκα μηχανημάτων αιμοκάθαρσης, προϋπολογισμού 150.000 ευρώ, ένα μηχάνημα βιοψίας νεφρών προϋπολογισμού 35.000 ευρώ και ένα μηχάνημα πλασμαφαίρεσης, προϋπολογισμού 14.000 ευρώ, που σημαίνει ότι στο πραγματικό πρόβλημα το οποίο θέτετε, έχει υπάρξει πρόνοια από τον Διοικητική της Υγειονομικής Περιφέρειας και τον Περιφερειάρχη, ούτως ώστε να δρομολογηθεί η αγορά του εξοπλισμού.
Απέναντι στο πρόβλημα της στελέχωσης του Νοσοκομείου, ήδη τις τελευταίες ημέρες υπάρχει προκήρυξη για την πρόσληψη δέκα επικουρικών ιατρών, ούτως ώστε να καλυφθούν οι ανάγκες. Προστίθεται στους τρεις ήδη εργαζόμενους νεφρολόγους, ένας ακόμη μέσω των επικουρικών, όπως επίσης και μία θέση ειδικότητας αιματολογίας. Αν αυτήν τη στιγμή, δηλαδή, ανατρέξετε στην ιστοσελίδα του Υπουργείου, θα δείτε ότι υπάρχει προκήρυξη για δέκα θέσεις επικουρικών ιατρών. 
Όπως και άλλη φορά σας έχω πει, δεν ωραιοποιώ την κατάσταση. Τα προβλήματα είναι υπαρκτά. Υπάρχει μεγάλη δημοσιονομική δυσχέρεια. Δεν είμαστε σε θέση να προχωρήσουμε σε προσλήψεις τακτικού προσωπικού στην έκταση που θα επιθυμούσαμε. Προσπαθούμε, συνεργαζόμαστε με τα συναρμόδια Υπουργεία Διοικητικής Μεταρρύθμισης και Οικονομικών και προοδευτικά πολλές από τις ανάγκες –όχι όλες βεβαίως- θα αντιμετωπιστούν. Αυτή είναι η αντιμετώπιση του Υπουργείου Υγείας απέναντι στο πρόβλημα του νοσοκομείου του Βόλου και ευελπιστώ ότι θα τελεσφορήσει η προκήρυξη με τους επικουρικούς ιατρούς ώστε να ανταποκριθούμε στις υποχρεώσεις μας απέναντι στους πολίτες του Βόλου και της Μαγνησίας που το επισκέπτονται όταν έχουν ανάγκη.
Σας ευχαριστώ.","ΑΝΔΡΕΑΣ ΛΥΚΟΥΡΕΝΤΖΟΣ",288
"116748"," Ευχαριστούμε τον κύριο Υπουργό.
Ο κ. Λαμπρούλης έχει το λόγο για να δευτερολογήσει.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"116749"," Κύριε Υπουργέ, θα περιμένουμε να δούμε πώς θα υλοποιηθούν αυτά που μόλις αναφέρατε σ’ ό,τι αφορά τον ιατρομηχανολογικό εξοπλισμό της μονάδας τεχνητού νεφρού. Βέβαια αυτά θα έπρεπε να είχαν γίνει χθες, όχι να προγραμματίζονται στην τέταρτη προγραμματική περίοδο, κάτι που σημαίνει ότι ώσπου να γίνουν οι διαγωνισμοί, ενδεχομένως, θα περάσει ένα πολύ μεγάλο χρονικό διάστημα, μ’ ό,τι αυτό συνεπάγεται για την παροχή υπηρεσιών σ’ αυτόν τον ευαίσθητο τομέα των νεφροπαθών.
Φυσικά είμαστε αντίθετοι στις προσλήψεις επικουρικού προσωπικού. Σ’ ένα εντεκάμηνο, σ’ ένα δωδεκάμηνο το πολύ θα φύγει αυτός ο νεφρολόγος. Εμείς ζητάμε και απαιτούμε –αυτό είναι το αίτημα των γιατρών εκεί πέρα αλλά και του λοιπού προσωπικού- προσλήψεις μόνιμου προσωπικού με σταθερή και μόνιμη εργασιακή σχέση. 
Επειδή αναφερθήκατε και στην πρόσληψη αιματολόγου, για παράδειγμα, δεν είναι μόνο αυτά τα προβλήματα στο Νοσοκομείο του Βόλου και γι’ αυτό επιλέξαμε τη μονάδα τεχνητού νεφρού σε μία σειρά από ερωτήσεις που θα έλθουν για να συζητήσουμε στην Ολομέλεια που είναι ένα θέμα που απασχολεί και το Νοσοκομείο του Βόλου. Είναι τεράστιες οι ελλείψεις και τα προβλήματα σε μια σειρά από ειδικότητες. Τις είχα αναφέρει με αφορμή μία παρόμοια συζήτηση στην Ολομέλεια. Για παράδειγμα, το νοσοκομείο δεν έχει γαστρεντερολόγους. Για μία γαστρορραγία οι ασθενείς μεταφέρονται στη Λάρισα. Είναι πάμπολλα τα παραδείγματα που μπορώ να αναφέρω. Έχουν σημειωθεί θάνατοι από ελλείψεις προσωπικού και ειδικευμένων γιατρών.
Εμείς λέμε ότι βεβαίως γνωρίζουμε το πρόβλημα, όπως κι εσείς το γνωρίζετε. Το ζήτημα είναι να καταλάβει ο λαός μας, να καταλάβουν οι εργαζόμενοι. Είναι βαθύτατα πολιτικό το ζήτημα και η πολιτική που ακολουθείται στο χώρο της υγείας και ακουμπά πάνω στο διακηρυγμένο στρατηγικό στόχο της συγκυβέρνησης, των προηγούμενων κυβερνήσεων και της Ευρωπαϊκής Ένωσης, είναι ο περιορισμός των δημόσιων υπηρεσιών υγείας, με αποτέλεσμα ο λαός μας να έχει ένα ανεπαρκές πακέτο παροχών υγείας που δεν καλύπτει και δεν θα καλύπτει ακόμα περισσότερο στο μέλλον τις ανάγκες του. Μειώνεται η κρατική χρηματοδότηση για την υγεία και την πρόνοια προκειμένου να εξοικονομηθούν κρατικά κονδύλια για νέες επιδοτήσεις στους επιχειρηματικούς τομείς, κάτι που μόλις πριν συζητήσατε με τον προηγούμενο συνάδελφο.
Παράλληλα, οι λαϊκές οικογένειες εξαναγκάζονται να πληρώνουν πιο ακριβά για υπηρεσίες υγείας και για φάρμακα που έχουν ανάγκη. Μ’ αυτόν τον τρόπο ενισχύετε την ιδιωτική επιχειρηματική δράση στον τομέα της υγείας και της πρόνοιας που οργιάζει πάνω στη διάλυση της δημόσιας υγείας. Κάντε μια βόλτα στη Θεσσαλία να δείτε πώς ξεφυτρώνουν σαν τα μανιτάρια οι ιδιωτικές μονάδες τεχνητού νεφρού. Βεβαίως πατάνε πάνω στις οξυμένες ανάγκες για τεχνητό νεφρό, για εξειδικευμένη παροχή υπηρεσιών τέτοιου τύπου. 
Απέναντι λοιπόν σ’ αυτήν την επικίνδυνη κατάσταση που κυριολεκτικά οδηγεί ασθενείς στο θάνατο, είναι ανάγκη οι εργαζόμενοι, τα λαϊκά στρώματα να οργανώσουν την πάλη τους και τις διεκδικήσεις τους για ένα δωρεάν, δημόσιο, καθολικό σύστημα υγείας με παράλληλη κατάργηση κάθε επιχειρηματικής δράσης στο χώρο της υγείας, με πλήρη χρηματοδότηση των νοσοκομείων και των δομών υγείας από το κράτος, με προσλήψεις του αναγκαίου προσωπικού όλων των ειδικοτήτων με μόνιμη και σταθερή εργασία και βεβαίως με κάλυψη με τον αναγκαίο σύγχρονο ιατρομηχανολογικό εξοπλισμό.","ΓΕΩΡΓΙΟΣ ΛΑΜΠΡΟΥΛΗΣ",277
"116750"," Ευχαριστούμε τον κύριο συνάδελφο.
Κύριε Υπουργέ, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"116751"," Ευχαριστώ, κυρία Πρόεδρε.
Κύριε συνάδελφε, όσον αφορά τους επικουρικούς που προσλαμβάνονται για δώδεκα μήνες με δυνατότητα ανανέωσης για ένα ακόμα έτος, προτού ολοκληρωθεί η θητεία τους, έχει εκδοθεί άλλη προκήρυξη με την οποία προσλαμβάνονται νέοι επικουρικοί. 
Άλλωστε επέλεξα ως Υπουργός να μην έχουμε μία ή δύο σταθερές περιόδους μέσα στο έτος για την ανάρτηση προκηρύξεων για επικουρικούς, αλλά να αποκτήσει αυτή η διαδικασία ένα δυναμικό χαρακτήρα και κάθε φορά που προκύπτει ανάγκη στο πλαίσιο των διαθέσιμων πιστώσεων, να αναρτούμε προκήρυξη και να αντιμετωπίζουμε, κατά το δυνατό συντομότερα, τις υποχρεώσεις μας στο Εθνικό Σύστημα Υγείας.
Τώρα, όσον αφορά το Νοσοκομείο Βόλου, το νοσοκομείο για να λειτουργήσει σήμερα ζητά δέκα θέσεις στις ειδικότητες γαστρεντερολογίας, νεφρολογίας, οφθαλμολογίας, πνευμονολογίας, ουρολογίας (δύο θέσεις), αιματολογίας, παθολογίας και ΩΡΛ. Ευελπιστώ ότι θα έχουμε ανταπόκριση, γιατί δυστυχώς –και το λέω για την ενημέρωση των κυρίων συναδέλφων- δεν έχουμε ανταπόκριση στις προκηρύξεις και δεν έχουμε στις περιοχές της νησιωτικής Ελλάδος, της ορεινής Ελλάδος. Συναντούμε δυσκολίες. 
Στην προσπάθεια να ορίσουμε το τακτικό προσωπικό, κυρίες και κύριοι συνάδελφοι, αυτές τις εκατόν πενήντα εννέα θέσεις που πήραμε, με προτεραιότητα τη νησιωτική Ελλάδα και τις μονάδες εντατικής θεραπείας, υπάρχουν ιατροί οι οποίοι αρνούνται να πάνε εκεί όπου έχουν επιλεγεί, έχουν κριθεί να διοριστούν. Κι ενώ εμείς τους προγραμματίσαμε, εισπράττουμε άρνηση διά δηλώσεώς τους, οριστική άρνηση τοποθετήσεώς τους και μάλιστα αναρτήσαμε προκήρυξη επικουρικών και γι’ αυτές τις περιπτώσεις. 
Η διαχείριση δηλαδή της υπόθεσης δεν είναι μονοδιάστατη, δεν είναι μία ευθεία γραμμή. Η ίδια η ζωή γεννά τις δυσκολίες, η δημοσιονομική δυσκολία βεβαίως, δεν επιτρέπει τις μεγάλες δυνατότητες στην Κυβέρνηση για να κάνει τοποθετήσεις, να κάνει προσλήψεις, να σπεύσει σε αγορά αναγκαίου ιατροτεχνολογικού εξοπλισμού. Προσπαθεί να καλύψει αυτές τις ανάγκες από τους ευρωπαϊκούς πόρους και τις καλύπτει. Υποδεχόμαστε χορηγίες. Έχετε επιφυλάξεις ορισμένοι από εσάς γι’ αυτές, αλλά όμως είναι τόσο σημαντικές στη στήριξη του Εθνικού Συστήματος Υγείας.
Δεν θέλω να ανοίξω μία συζήτηση ιδεολογική και πολιτική για το πώς βλέπουμε εμείς την ανάπτυξη των δομών της υγείας και με τη φιλελεύθερη προσέγγισή μας. Εσείς έχετε τη δική σας, απόλυτα σεβαστή –σας το έχω ξαναπεί- αλλά δεν καλούμαστε εδώ να συζητήσουμε περί όλων αυτών. Ίσως έχουμε την ευκαιρία να το κάνουμε κάπου αλλού.
Αυτό το οποίο εγώ καταθέτω είναι ότι όλοι μαζί κι εσείς με τις ερωτήσεις κι εγώ με την προσπάθεια και τα άλλα στελέχη της πολιτικής ηγεσίας δίνουμε μία μάχη. Να ευχόμαστε να έχουμε περισσότερες επιτυχίες στη μάχη αυτή, παρά αποτυχίες. Αυτή είναι η αλήθεια.
Σας ευχαριστώ.","ΑΝΔΡΕΑΣ ΛΥΚΟΥΡΕΝΤΖΟΣ",288
"116752"," Ευχαριστούμε, κύριε Υπουργέ.
Η δεύτερη με αριθμό 5285/19-12-2012 ερώτηση πρώτου κύκλου του Βουλευτή Ηρακλείου του Πανελλήνιου Σοσιαλιστικού Κινήματος κ. Βασιλείου Κεγκέρογλου προς τον Υπουργό Οικονομικών, σχετικά με τη θεσμοθέτηση της δυνατότητας να χορηγούν οι τράπεζες μπλοκ εγγυημένων επιταγών, δεν θα συζητηθεί λόγω κωλύματος του κυρίου Υπουργού και διαγράφεται.
Επίσης, η τρίτη με αριθμό 10359/30-4-2013 ερώτηση πρώτου κύκλου της Βουλευτού Μαγνησίας των Ανεξάρτητων Ελλήνων κ. Μαρίνας Χρυσοβελώνη προς τον Υπουργό Διοικητικής Μεταρρύθμισης και Ηλεκτρονικής Διακυβέρνησης, σχετικά με την κυβερνητική πολιτική στο θέμα των απολύσεων, δεν θα συζητηθεί λόγω κωλύματος του κυρίου Υπουργού και διαγράφεται.
Η πέμπτη με αριθμό 9623/893/12-4-2012 ερώτηση και αίτηση κατάθεσης εγγράφων πρώτου κύκλου του Βουλευτή Νομού Αττικής της Δημοκρατικής Αριστεράς κ. Βασιλείου Οικονόμου προς τον Υπουργό Οικονομικών, σχετικά με την απαλλαγή ιδιοκτητών ακινήτων, τα οποία μισθώνει το ελληνικό δημόσιο από την καταβολή ΕΕΤΗΔΕ, δεν θα συζητηθεί και διαγράφεται. Ο κύριος Βουλευτής δηλώνει ικανοποιημένος από την έγγραφη απάντηση του καθ’ ύλην αρμοδίου Υπουργού.
Επίσης, η πρώτη με αριθμό 10264/26-4-2013 ερώτηση δευτέρου κύκλου του Βουλευτή Ηρακλείου της Νέας Δημοκρατίας κ. Ελευθερίου Αυγενάκη προς τον Υπουργό Οικονομικών, σχετικά με τα υψηλά επίπεδα των τιμών, λόγω των χρόνιων στρεβλώσεων και της υπερτιμολόγησης, δεν θα συζητηθεί και διαγράφεται, καθώς ο κύριος Βουλευτής δηλώνει ικανοποιημένος από τη γραπτή απάντηση του καθ’ ύλην αρμόδιου Υπουργού.
Τέλος, η δεύτερη με αριθμό 3672/1-11-2012 ερώτηση δευτέρου κύκλου του Ανεξάρτητου Βουλευτή Ευβοίας κ. Κωνσταντίνου Μαρκόπουλου προς τον Υπουργό Οικονομικών, σχετικά με την ιδιωτικοποίηση της εταιρείας «ΛΑΡΚΟ», δεν θα συζητηθεί λόγω κωλύματος του κυρίου Υπουργού και διαγράφεται.
Κυρίες και κύριοι συνάδελφοι, ολοκληρώθηκε η συζήτηση των αναφορών και ερωτήσεων.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"116753"," Κυρίες και κύριοι συνάδελφοι, εισερχόμεθα στην ημερήσια διάταξη της
ΝΟΜΟΘΕΤΙΚΗΣ ΕΡΓΑΣΙΑΣ
Μόνη συζήτηση επί της αρχής, των άρθρων και του συνόλου του σχεδίου νόμου «Κύρωση των Συμφωνιών α) μεταξύ της Ελληνικής Δημοκρατίας και της Δημοκρατίας του Ιράκ για την αναδιάρθρωση των οφειλών του προς το Ελληνικό Δημόσιο και β) μεταξύ του Υπουργικού Συμβουλίου της Δημοκρατίας της Αλβανίας και του Υπουργείου Οικονομίας και Οικονομικών της Ελληνικής Δημοκρατίας και του Οργανισμού Ασφάλισης Εξαγωγικών Πιστώσεων (ΟΑΕΠ)».
Το νομοσχέδιο ψηφίστηκε στη Διαρκή Επιτροπή κατά πλειοψηφία. Εισάγεται προς συζήτηση στη Βουλή με τη διαδικασία του άρθρου 108 του Κανονισμού της Βουλής. Δηλαδή μπορούν να λάβουν το λόγο μόνο όσοι έχουν αντίρρηση επί του σχεδίου νόμου. 
Μετά την ολοκλήρωση της συζήτησης του σχεδίου νόμου, θα συζητηθεί η τροπολογία με γενικό αριθμό 535 και ειδικό 101.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"116754"," Κυρία Πρόεδρε, θα μπορούσα να έχω το λόγο;","ΠΑΝΑΓΙΩΤΗΣ ΛΑΦΑΖΑΝΗΣ",279
"116755"," Ναι, κύριε συνάδελφε, θα πάρετε το λόγο. 
Έχουν κρατήσει επιφυλάξεις ο εκπρόσωπος του ΣΥΡΙΖΑ, οι Ανεξάρτητοι Έλληνες, η Χρυσή Αυγή και το Κομμουνιστικό Κόμμα Ελλάδος.
Έχετε το λόγο, κύριε Λαφαζάνη, ως αντιλέγων.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"116756"," Δεν θα μιλήσω ως αντιλέγων, αλλά για ένα θέμα το οποίο αφορά τη διαδικασία. 
Εδώ, δεν έχουμε προς συζήτηση μόνο τις δύο αυτές συμβάσεις στη συσκευασία της μιας, πράγμα απαράδεκτο, διότι είναι διαφορετικές και κάθε μία θα έπρεπε να εισαχθεί για συζήτηση ξεχωριστά στην επιτροπή και στην Ολομέλεια να τη συζητήσουμε εφόσον υπήρχαν, βεβαίως, σχετικές αντιρρήσεις. Εδώ κατετέθη τροπολογία -άλλη μια σύμβαση- μεταξύ του δημοσίου και των ναυπηγείων Ελευσίνας. Αυτή η τροπολογία, η οποία αφορά μια νέα σύμβαση, κατετέθη την Παρασκευή το βράδυ. 
Εισάγεται, λοιπόν, ως τροπολογία μια νέα σύμβαση στις δύο συμβάσεις που είναι στη συσκευασία της μιας. 
Αυτά είναι πρωτοφανή και απαράδεκτα πράγματα. Αντιβαίνουν στον Κανονισμό και στις διαδικασίες μιας ομαλής συζήτησης, έτσι ώστε να είναι αποτελεσματική και λειτουργική σε αυτήν την Αίθουσα. 
Δεν είναι δυνατόν μια σύμβαση μεταξύ δημοσίου και ναυπηγείων –η οποία είναι σοβαρή και έχει ιδιαίτερη σημασία- να τοποθετείται ως τροπολογία τώρα και να τη συζητούμε χωρίς να έχουμε έγκριση από το Ελεγκτικό Συνέδριο, χωρίς να έχουμε έκθεση του Γενικού Λογιστηρίου, χωρίς να υπάρχει η δυνατότητα μιας ευρύτερης συζήτησης, χωρίς να έχουμε τη δυνατότητα να ακούσουμε φορείς και επομένως εμπεριστατωμένα να εξετάσουμε το περιεχόμενο της σύμβασης και με βάση αυτήν την εξέταση να μπορέσουν να τοποθετηθούν όλες οι πτέρυγες και να τοποθετηθούμε υπεύθυνα και πειστικά κι εμείς. 
Αυτή η διαδικασία για εμάς είναι απαράδεκτη. Και επειδή έχουμε κακά προηγούμενα με τέτοιου είδους συμβάσεις –οι οποίες έχουν οδηγήσει και σε καταστάσεις γνωστές με τις οποίες ασχολούνται πλέον τα δικαστήρια- θα παρακαλούσα, κύριε Υπουργέ, να αποσύρετε αυτήν την τροπολογία, να την καταθέσετε χωριστά και να τη συζητήσουμε με τη διαδικασία που προβλέπει ο Κανονισμός της Βουλής, δηλαδή ως ξεχωριστή σύμβαση. Θα εισαχθεί στην επιτροπή μας, θα συζητηθεί, θα έχουμε τη δυνατότητα να ακούσουμε και να διαβουλευτούμε και με φορείς και θα έρθει κανονικά στην Ολομέλεια. Αυτό δεν σημαίνει ότι θα καθυστερήσει ιδιαίτερα. Ίσα – ίσα μπορούμε να ακολουθήσουμε ταχύτατες διαδικασίες -τις ξέρετε πολύ καλά- και μπορεί αυτή η σύμβαση να συζητηθεί και μάλιστα ουσιαστικά. 
Νομίζω, λοιπόν, ότι η πρότασή μας είναι λογική. Ωστόσο, δεν βλέπω εδώ τον κύριο Υπουργό Άμυνας…","ΠΑΝΑΓΙΩΤΗΣ ΛΑΦΑΖΑΝΗΣ",279
"116757"," Παρίσταται ο...","ΚΩΝΣΤΑΝΤΙΝΟΣ ΤΣΙΑΡΑΣ",513
"116758"," Ναι παρίσταται. Το βλέπω. 
Ξέρετε, σε αυτά τα πράγματα πρέπει να υπάρχει και η δυνατότητα πρωτοβουλίας. Δεν ξέρω αν έχει τη δυνατότητα να αναλάβει τέτοια πρωτοβουλία. Ωστόσο, θα ήταν καλοδεχούμενο η Κυβέρνηση να αποδεχθεί τη δική μας πρόταση, η οποία, όπως σας είπα, είναι λογική.","ΠΑΝΑΓΙΩΤΗΣ ΛΑΦΑΖΑΝΗΣ",279
"116759"," Ευχαριστούμε, κύριε Λαφαζάνη. 
Το λόγο έχει ο κ. Χρυσοχοΐδης.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"116760"," Ευχαριστώ, κυρία Πρόεδρε. 
Κατ’ αρχάς, να διευκρινίσουμε ότι δεν έχουμε μια «άλλη» σύμβαση. Η προηγούμενη διαδικασία, την οποία εσείς ανακοινώσατε, αφορά διακρατικές συμβάσεις. 
Αυτό αφορά μία κύρωση και μάλιστα μιας διάταξης την οποία ψηφίσαμε προ δύο μηνών σε αυτήν εδώ την Αίθουσα, προκειμένου να προχωρήσει η διαδικασία της εξόφλησης των εργαζομένων και η συνέχιση των εργασιών στα ναυπηγεία Ελευσίνας. 
Είναι βέβαιο -θα συμφωνήσω με τον κ. Λαφαζάνη- ότι θα έπρεπε όλη αυτή η διαδικασία να ακολουθήσει έναν άλλο τρόπο κατάθεσης, συζήτησης και τελικά ψήφισης. Αντιλαμβάνομαι πολύ καλά -όπως αντιλαμβάνεται ο καθένας μέσα σε αυτήν την Αίθουσα- ότι υπάρχουν κατεπείγοντα ζητήματα που αφορούν στην επιβίωση μίας μεγάλης επιχειρηματικής μονάδας, μίας μεγάλης βιομηχανίας. Αντιλαμβανόμαστε όλοι ότι αναφερόμαστε σε περίπου οκτακόσιους με χίλιους εργαζομένους και σε μία σειρά από επιχειρήσεις οι οποίες εξαρτώνται από το ναυπηγείο της Ελευσίνας, όπως, επίσης, και στην κατασκευή και παράδοση του υλικού το οποίο έχει παραγγείλει το Πολεμικό Ναυτικό. 
Υπάρχει η έκθεση του Γενικού Λογιστηρίου του Κράτους, η οποία εκθέτει νομίμως και αρμοδίως όλα όσα πρέπει να εκθέσει και να περιγράψει.","ΜΙΧΑΗΛ ΧΡΥΣΟΧΟΪΔΗΣ",554
"116761"," Πού είναι; Εδώ είναι…","ΠΑΝΑΓΙΩΤΗΣ ΛΑΦΑΖΑΝΗΣ",279
"116762"," Θα τη δείτε.","ΜΙΧΑΗΛ ΧΡΥΣΟΧΟΪΔΗΣ",554
"116763"," Έκθεση του Γενικού Λογιστηρίου του Κράτους δεν υπάρχει, κύριε Χρυσοχοϊδη.","ΠΑΝΑΓΙΩΤΗΣ ΛΑΦΑΖΑΝΗΣ",279
"116764"," Κύριε Λαφαζάνη, σας παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"116765"," Υπάρχει, κύριε Λαφαζάνη. Θα τη δείτε. Εδώ είναι. Είναι κατατεθειμένη.","ΜΙΧΑΗΛ ΧΡΥΣΟΧΟΪΔΗΣ",554
"116766"," Σας παρακαλώ μη διακόπτετε.
Κύριε Χρυσοχοϊδη, παρακαλώ ολοκληρώστε τη σκέψη σας.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"116767"," Συνεπώς, κυρία Πρόεδρε, εμείς πιστεύουμε ότι είναι επείγον να ικανοποιηθούν όλες αυτές οι ανάγκες και οι προτεραιότητες. 
Έτσι λοιπόν, πρέπει να συζητηθεί και να ψηφιστεί σήμερα η τροπολογία από τη Βουλή των Ελλήνων, διότι πραγματικά η ικανοποίηση των αναγκών αυτών θα δημιουργήσει πολύ σημαντικά κι ευεργετικά αποτελέσματα για την εθνική οικονομία. 
 Σας ευχαριστώ.","ΜΙΧΑΗΛ ΧΡΥΣΟΧΟΪΔΗΣ",554
"116768"," Ευχαριστούμε πολύ, κύριε Χρυσοχοϊδη.
Ο Κοινοβουλευτικός Εκπρόσωπος των Ανεξαρτήτων Ελλήνων κ. Μαριάς, έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"116769"," Μπορεί να μας διανεμηθεί η έκθεση του Γενικού Λογιστηρίου του Κράτους; 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κυρία Πρόεδρε, είχαμε θέσει επανειλημμένα στην Αίθουσα αυτή το εξής θέμα: Οι κυρώσεις σύμφωνα με το άρθρο 28, παράγραφος 1 του Συντάγματος, δεν θα πρέπει να συνοδεύονται από οποιεσδήποτε τροπολογίες. Αυτό γινόταν επανειλημμένα εδώ και αρκετό διάστημα. Υπήρχε εμμονή από αρκετές πτέρυγες της Βουλής. Και στο τέλος συμφωνήσαμε -και συμφώνησε και το Προεδρείο- ότι όταν μιλούμε για κύρωση διεθνούς συμβάσεως με το άρθρο 28, παράγραφος 1 του Συντάγματος, δεν θα έρχεται καμμία τροπολογία και πως η όποια νομοθετική πρωτοβουλία χρειάζεται, θα πηγαίνει αυτοτελώς. Στη βάση αυτή –το θυμόσαστε- αποσύρθηκαν μερικές τροπολογίες από διεθνείς συμβάσεις.
Άρα, λοιπόν, εδώ ξαναγυρνάμε σε επίπεδο παρελθόντος, όπου σε διεθνείς συμβάσεις έχουμε ξανά μία τροπολογία. Και ανεξαρτήτως αν αφορά άλλη σύμβαση –αυτή τη φορά δεν είναι διεθνής η σύμβαση- πάντως επιφέρει τροπολογία κατά τη διαδικασία κύρωσης διεθνούς συμβάσεως. 
Επομένως μόνο και μόνο για το λόγο αυτό, πρέπει να αποσυρθεί. Αυτό είναι το πρώτο θέμα.
Δεύτερον, η διαδικασία με την οποία καλούμαστε να συζητήσουμε, ακριβώς επειδή πρόκειται περί κύρωσης διεθνούς συμβάσεως, είναι με το άρθρο 108, που εδώ το Προεδρείο έχει ερμηνεύσει –παρά τη δική μας συνεχώς αντίθετη άποψη- ότι μόνο οι αντιλέγοντες Βουλευτές θα μιλήσουν.
Επομένως, εν προκειμένω, καθώς θα εισάγεται για συζήτηση αυτή η τροπολογία, θα μιλήσουν μόνο οι αντιλέγοντες; Προφανώς έχουν το δικαίωμα να μιλήσουν όλοι. Άρα, με ποια διαδικασία θα γίνει πλέον η συζήτηση, αφού ανακοινώσατε ότι θα γίνει με το άρθρο 108;
Κατά συνέπεια δημιουργούνται προβλήματα και επί της διαδικασίας πέραν του ζητήματος ουσίας. Διότι το ζήτημα ουσίας είναι ότι αυτή η σοβαρή σύμβαση -που αφορά πράγματι, όπως είπατε, πάρα πολλούς εργαζομένους- πρέπει να έρθει με την κανονική διαδικασία. Να έρθουν, δηλαδή, να τοποθετηθούν στην επιτροπή και οι εργαζόμενοι, να εκθέσουν τις απόψεις τους και να το προχωρήσουμε.
Μάλιστα, αν θέλατε και το θεωρούσατε τόσο επείγον, θα μπορούσατε να το φέρετε κατ’ εξαίρεση με τη διαδικασία του επείγοντος, όπως κακώς φέρατε με τη διαδικασία του κατεπείγοντος τα υπερχρεωμένα νοικοκυριά και σας το αρνήθηκαν και συνάδελφοι από το ΠΑΣΟΚ και από τη ΔΗΜΑΡ. Φέρτε το, λοιπόν, αυτό. Δεν είναι δυνατόν να πηγαίνουμε με αυτήν τη διαδικασία.
Επιπλέον, υπάρχει και άλλο πρόβλημα: Με τη συσκευασία του ενός –όπως θέσαμε στην επιτροπή- κυρώνονται δύο συμβάσεις, που ούτε αυτό επιτρέπεται. Σας είπαμε, χωρίστε τις συμβάσεις αυτές. Διότι στο τέλος τι θα γίνει; Αν το φέρετε κι αυτό, θα έχουμε το άρθρο 1 που είναι το Ιράκ, το άρθρο 2 που είναι η Αλβανία και το άρθρο 3 προφανώς που θα είναι η τροπολογία. Και σας ρωτώ: Αν κάποιος θέλει να ψηφίσει το θέμα της Αλβανίας και όχι τα άλλα δύο, επί του συνόλου τι θα ψηφίσει, επί της αρχής τι θα ψηφίσει; 
Βλέπετε, λοιπόν, ότι δημιουργούνται σοβαρά ζητήματα. 
Παραβιάζεται, λοιπόν, κυρία Πρόεδρε, εκ μέρους της Κυβέρνησης που επισπεύδει, ο Κανονισμός και ζητούμε να αποσυρθεί η τροπολογία και να έρθει με άλλη διαδικασία. 
Επίσης, ζητούμε να αποσύρετε ή τη σύμβαση της Αλβανίας ή τη σύμβαση του Ιράκ και να τις φέρετε χωριστά, γιατί είναι λάθος έτσι όπως το κάνετε.","ΠΑΝΑΓΙΩΤΗΣ ΛΑΦΑΖΑΝΗΣ",279
"116770"," Ευχαριστούμε, κύριε Μαριά.
Το λόγο έχει ο κ. Βορίδης Κοινοβουλευτικός Εκπρόσωπος της Νέας Δημοκρατίας.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"116771"," Ευχαριστώ, κυρία Πρόεδρε.
Διερωτώμαι αν γίνεται αντιληπτό, κυρία Πρόεδρε, από το Σώμα ποια είναι η αναγκαιότητα της συγκεκριμένης ρυθμίσεως και γιατί εισάγεται -πράγματι κατεπειγόντως- προς συζήτηση σήμερα.
Κυρίες και κύριοι συνάδελφοι, σε αυτήν την Αίθουσα…","ΜΑΥΡΟΥΔΗΣ ΒΟΡΙΔΗΣ",69
"116772"," Δεν εισάγεται ως κατεπείγον. Κάνετε λάθος. Εισάγεται ως τροπολογία.","ΠΑΝΑΓΙΩΤΗΣ ΛΑΦΑΖΑΝΗΣ",279
"116773"," Λέω εγώ, κύριε Λαφαζάνη.","ΜΑΥΡΟΥΔΗΣ ΒΟΡΙΔΗΣ",69
"116774"," Άλλο το κατεπείγον, άλλο η τροπολογία.","ΠΑΝΑΓΙΩΤΗΣ ΛΑΦΑΖΑΝΗΣ",279
"116775"," Βλέπετε τώρα ότι εγώ δεν χρησιμοποίησα την έννοια του κατεπειγόντως υπό την έννοια της υπαγωγής στον Κανονισμό, αλλά υπό την έννοια του εσπευσμένως, υπό την έννοια του επείγοντος, υπό την έννοια της ταχύτητος, της πραγματικής ταχύτητος, του ουσιαστικού χρόνου, όχι του χρόνου του Κανονισμού.
Το ερώτημα, όμως, για να πάμε στην ουσία, είναι γιατί συμβαίνει αυτό.
Κυρία Πρόεδρε, κυρίες και κύριοι συνάδελφοι, έχει απασχολήσει την Αίθουσα αυτή το ζήτημα των απλήρωτων εργαζομένων των ναυπηγείων Ελευσίνας. Έχω ακούσει συναδέλφους -και σωστά- να επισημαίνουν την ανάγκη να πληρωθούν οι εργαζόμενοι. Ψηφίσαμε νομοθετική ρύθμιση για το λόγο αυτό, για να δοθεί αυτή η δυνατότητα. Κι έρχεται σήμερα η Κυβέρνηση ουσιαστικά να επιφέρει τις απαραίτητες τροποποιήσεις στη σύμβαση, οι οποίες είναι απαραίτητες για την εξέλιξη του προγράμματος κατασκευής των συγκεκριμένων τορπιλακάτων, το οποίο πρόγραμμα κατασκευής είναι απόλυτα συνδεδεμένο με την πληρωμή των εργαζομένων. 
Είναι νομίζω η πρώτη φορά -δεν ξέρω αν έχει υπάρξει άλλη φορά- που Σωματείο Εργαζομένων, των ναυπηγείων στην Ελευσίνα, βγάζει ανακοίνωση, κυρίες και κύριοι συνάδελφοι, επικρίνοντας ένα αριστερό κόμμα, το ΣΥΡΙΖΑ…","ΜΑΥΡΟΥΔΗΣ ΒΟΡΙΔΗΣ",69
"116776"," Από εκεί να καταλάβετε.","ΠΑΝΑΓΙΩΤΗΣ ΛΑΦΑΖΑΝΗΣ",279
"116777"," …γιατί δημιουργεί προσκόμματα στην εξέλιξη της δυνατότητας αποπληρωμής των εργαζομένων στα συγκεκριμένα ναυπηγεία.
Έρχομαι και λέω, για να πάμε τώρα και στα τυπικά αφού σας αρέσουν: Πρώτα απ’ όλα τίθεται ζήτημα συνταγματικότητας εδώ; Γιατί δεν έχει τεθεί. Ελπίζω να μην τίθεται. Αν κανείς το σκέφτεται έτσι, θα το ξαναπώ πάρα πολλές φορές: Αφήνει το Σύνταγμα στη Βουλή την κυριαρχική δυνατότητα να αποφαίνεται σε αυτά τα εσωτερικά ζητήματα, γιατί τα θεωρεί εσωτερικά της ζητήματα, βγάζοντας από τον συνταγματικό έλεγχο -δηλαδή μη υποκείμενο σε δικαστικό έλεγχο συνταγματικότητας- την όποια απόφαση εδώ του Κοινοβουλίου. 
Γιατί το κάνει, κυρία Πρόεδρε, ο συνταγματικός νομοθέτης αυτό; Το κάνει γιατί θεωρεί εσωτερικό ζήτημα του Κοινοβουλίου τον τρόπο της οργάνωσης της συζήτησης και για να αφήσει στο Κοινοβούλιο τη δυνατότητα να κρίνει τις ανάγκες κάθε φορά.
Ευθεία ερώτηση: Να αφήσουμε τους εργαζόμενους άλλον ένα μήνα απλήρωτους;","ΜΑΥΡΟΥΔΗΣ ΒΟΡΙΔΗΣ",69
"116778"," Θέλετε απάντηση;","ΘΕΟΔΩΡΟΣ ΔΡΙΤΣΑΣ",139
"116779"," Ευθεία ερώτηση: Να τους αφήσουμε άλλον ένα μήνα απλήρωτους για να εκπληρωθεί μια παράλογη κατακανονισμολαγνεία, την οποία έχουμε ζήσει εδώ από την αρχή αυτής της περιόδου από το ΣΥΡΙΖΑ, που δεν εξυπηρετεί κανένα πραγματικό συμφέρον; Κανένα πραγματικό συμφέρον!
Έρχεται, λοιπόν, εδώ και σωστά φέρνει η Κυβέρνηση την αναγκαιότητα του να τροποποιήσουμε τη σύμβαση, προκειμένου να εξελιχθούν ομαλά όλες οι σχέσεις οι συνδεόμενες με αυτήν, με κυρίαρχη τη δυνατότητα της πληρωμής των εργαζομένων. Και ακούμε από τη Ριζοσπαστική Αριστερά, από το ΣΥΡΙΖΑ, αντιρρήσεις λόγω Κανονισμού; Δικαίωμα σας! 
Εμείς, κυρία Πρόεδρε, θέλουμε να προχωρήσουμε στη συζήτηση της συγκεκριμένης τροπολογίας.","ΜΑΥΡΟΥΔΗΣ ΒΟΡΙΔΗΣ",69
"116780"," Κυρία Πρόεδρε, θα ήθελα το λόγο.","ΠΑΝΑΓΙΩΤΗΣ ΛΑΦΑΖΑΝΗΣ",279
"116781"," Με συγχωρείτε. Δεν έχουμε ανοίξει κατάλογο ομιλητών επί του θέματος. Αν θέλει να πάρει το λόγο ο κ. Λαφαζάνης ως Κοινοβουλευτικός Εκπρόσωπος, να τον πάρει. Άλλος συνάδελφος, επί του συγκεκριμένου θέματος…","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"116782"," Κυρία Πρόεδρε…","ΙΟΡΔΑΝΗΣ ΤΖΑΜΤΖΗΣ",498
"116783"," Κύριε Τζαμτζή, υπάρχει Προεδρείο το οποίο τοποθετείται, όπως βλέπετε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"116784"," Εξηγήστε, κυρία Πρόεδρε, ότι τελείωσε. Τι να κάνουμε τώρα;","ΙΟΡΔΑΝΗΣ ΤΖΑΜΤΖΗΣ",498
"116785"," Αυτό προσπαθώ να κάνω, κύριε Τζαμτζή. Πρέπει, όμως, να με αφήσετε. 
Κύριε Λαφαζάνη, θέλετε να απαντήσετε στο θέμα;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"116786"," Έχω ζητήσει το λόγο, κυρία Πρόεδρε.","ΝΙΚΟΛΑΟΣ ΤΣΟΥΚΑΛΗΣ",520
"116787"," Δεν σηκώσατε το χέρι σας, κύριε Τσούκαλη. Τώρα ήρθατε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"116788"," Το σήκωσα, κυρία Πρόεδρε.","ΝΙΚΟΛΑΟΣ ΤΣΟΥΚΑΛΗΣ",520
"116789"," Δεν σας είδα. Με συγχωρείτε. 
Ο κ. Νικόλαος Τσούκαλης έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"116790"," Πριν λίγο καιρό, πριν ένα μήνα περίπου, ψηφίσαμε κι εμείς ως Δημοκρατική Αριστερά το άρθρο 30 του ν. 4151/2013. Η συγκεκριμένη τροπολογία έρχεται προκειμένου να συμπληρώσει αυτήν την τροπολογία, να την καταστήσει πλήρη όσον αφορά την εφαρμογή. 
Κατόπιν τούτου, επί της ουσίας, εκ μέρους μας δεν υπάρχει καμμία μα καμμία αντίρρηση. Και θέτουμε απλά το ερώτημα: Οι αντιρρήσεις που διατυπώνονται, διατυπώνονται επί της ουσίας ή επί της διαδικασίας; Διότι, εγώ τουλάχιστον, δεν κατάλαβα να τίθενται επί της ουσίας. Είναι επί της διαδικασίας. 
Να συμφωνήσουμε ότι τέτοιες τροπολογίες, τέτοιου θεσμικού χαρακτήρα ρυθμίσεις πρέπει να έρχονται με μία διαδικασία που θα μας επιτρέπει να τις αξιολογούμε σωστά και να αποφεύγουμε πιθανούς σκοπέλους. Θα μου επιτρέψετε, όμως, να σας πω ότι αν μη τι άλλο αυτή η τροπολογία -το περιεχόμενό της- δεν αφήνει περιθώριο -έτσι όπως έχουν εξελιχθεί τα πράγματα- εκ πρώτης όψεως, μακροσκοπικά βλέποντάς τη, να υποκρύπτει οποιαδήποτε λαθροχειρία ή οποιοδήποτε ύποπτο στοιχείο. 
Κατόπιν αυτού, θα ήθελα τουλάχιστον επί της συγκεκριμένης τροπολογίας, να υπάρχει η μεγαλύτερη δυνατή θετική τοποθέτηση απ’ όλες τις πτέρυγες της Βουλής, γιατί αν μη τι άλλο είναι μία από τις λίγες θετικές ρυθμίσεις που έχουν απασχολήσει αυτήν την Αίθουσα τους τελευταίους δέκα μήνες. Μην μιζεριάζουμε τουλάχιστον και σε αυτήν.","ΝΙΚΟΛΑΟΣ ΤΣΟΥΚΑΛΗΣ",520
"116791"," Ευχαριστούμε, κύριε Τσούκαλη. 
Ο κ. Σπυρίδων Χαλβατζής έχει το λόγο ως Κοινοβουλευτικός Εκπρόσωπος του Κομμουνιστικού Κόμματος Ελλάδας.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"116792"," Θα ξεκινήσω από το τελευταίο, από το να «μη μιζεριάζουμε». Δηλαδή, δημιουργούμε μία κατάσταση κινδύνου, αφήνουμε τους εργαζόμενους απλήρωτους μήνες και μήνες…","ΣΠΥΡΙΔΩΝ ΧΑΛΒΑΤΖΗΣ",534
"116793"," Πάνω από ένα χρόνο.","ΠΑΝΑΓΙΩΤΗΣ ΛΑΦΑΖΑΝΗΣ",279
"116794"," Όταν λέμε «μήνες και μήνες» είναι ζυγός ο αριθμός, είναι πάνω από δέκα, δώδεκα μήνες. 
…κι ερχόμαστε και λέμε «Αμάν, οι εργαζόμενοι». Ε, ας πάψει η υποκρισία. 
Ποια είναι η κατάσταση; Τι να κάνουμε τώρα; Να κουβεντιάσουμε επί της διαδικασίας και να πούμε πώς ξεκίνησαν τα ναυπηγεία, πώς αναπτυχθήκαν, πώς ιδιωτικοποιήθηκαν, πώς «κοινωνικοποιήθηκαν», πώς τα ιδιωτικοποίησαν ξανά από τη μία μεριά το ΠΑΣΟΚ από την άλλη η Νέα Δημοκρατία και πώς κέρδισαν αμύθητα πλούτη κάποιοι μεγαλοκαπιταλιστές; 
Εμείς και στην προηγούμενη περίπτωση δεν καταψηφίσαμε. Μείναμε στο «ΠΑΡΩΝ», γιατί σκεφτήκαμε ότι έπρεπε και πρέπει να πληρωθούν οι εργαζόμενοι. Μην το κάνουμε, όμως, λες και χαρίζουμε στους εργαζόμενους, ότι αυτούς σκεφτόμαστε. Αν εμβαθύνει κάποιος σε πτυχές αυτής της τροπολογίας, τον Ταβουλάρη ενισχύουμε.","ΣΠΥΡΙΔΩΝ ΧΑΛΒΑΤΖΗΣ",534
"116795"," Ευχαριστούμε, κύριε Χαλβατζή.
Το λόγο έχει ο Κοινοβουλευτικός Εκπρόσωπος του Λαϊκού Συνδέσμου - Χρυσή Αυγή κ. Παππάς.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"116796"," Ανεξαρτήτως της τοποθέτησής μας, πιστεύουμε, σε ό,τι αφορά την τροπολογία, ότι η συζήτηση θα γίνει σήμερα. 
Εμείς γενικώς ζητάμε μέτρα. Όχι, όμως, καθ’ υπαγόρευσιν της τρόικας. Ζητάμε μέτρα μιας ανεξάρτητης εθνικής πολιτικής, μίας κυβέρνησης η οποία θα διευκολύνει κατ’ ουσίαν το δοκιμαζόμενο, καταχρεωμένο στις ληστρικές τράπεζες ελληνικό λαό. 
Πιστεύουμε, λοιπόν, ότι δεν εφαρμόζεται αυτή η πολιτική, αλλά πως η Κυβέρνηση στο πλαίσιο ενός επικοινωνιακού παιχνιδιού, φέρνει και αυτή την τροπολογία, η οποία δεν αφορά το σύνολο του λαού. 
Εμείς, λοιπόν, είμαστε εναντίον αυτών των σπασμωδικών κινήσεων της Κυβέρνησης, των αντικανονικών, θα έλεγα, και αντιθεσμικών. Εν πάση περιπτώσει, θα εισαχθεί, απ’ ό,τι βλέπουμε, προς συζήτηση και θα τοποθετηθούμε. 
Θέλουμε, λοιπόν, εδώ να γίνεται πραγματική κοινοβουλευτική δουλειά και όχι να κοροϊδεύουμε το λαό. Διότι κατ’ ουσίαν κοροϊδεύουμε το λαό, όπως τον κοροϊδεύει η Κυβέρνηση, με το νέο κατεπείγον σχέδιο νόμου για τα υπερχρεωμένα νοικοκυριά. Σε αυτό το σχέδιο νόμου -άκουσον-άκουσον- αναφέρεται ότι υπάγονται στη ρύθμιση όσοι τα δάνειά τους είναι ενήμερα, δηλαδή, όσοι πληρώνουν. Άρα, κοροϊδία! Αυτός που πληρώνει, έχει πληρωμένα τα δάνειά του, τι ρύθμιση χρειάζεται από τις τράπεζες; 
Όλα αυτά πιστεύω ότι γίνονται, έχοντας κατά νου η Κυβέρνηση τις επερχόμενες εκλογές. Είναι σπασμωδικές κινήσεις μιας κυβέρνησης η οποία δεν στέκεται στα πόδια της και βλέπει ότι χάνει το παιχνίδι. Γίνονται διάφορες νέες ανακατατάξεις. Η Κυβέρνηση ζητάει διάφορες συμμαχίες με υπόγειες διαδρομές. 
Στη Χρυσή Αυγή, το μόνο αντιμνημονιακό κόμμα -τουλάχιστον στα κόμματα που έχουν δηλώσει στον Άρειο Πάγο ότι δεν αποσκοπούν στη βίαιη ανατροπή του πολιτεύματος- στην ελληνική Βουλή, δεν θα βρουν συμμάχους.","ΧΡΗΣΤΟΣ ΠΑΠΠΑΣ",418
"116797"," Ευχαριστώ, κύριε Παππά. 
Κυρίες και κύριοι συνάδελφοι, όπως γνωρίζετε πολύ καλά το Προεδρείο είναι ενιαίο. Αυτό είναι το πρώτο.
Δεύτερον, υπάρχει ο Κανονισμός της Βουλής, ο οποίος, δυστυχώς, τον τελευταίο καιρό, με επιλογή κυρίως και μόνο της Κυβέρνησης πολλές φορές, όχι καταστρατηγείται, αλλά τουλάχιστον υπάρχει μία επιμήκυνση, μία εν πάση περιπτώσει, ας μην το χαρακτηρίσω πώς, εφαρμογή του. 
Σήμερα, όμως, θα μου επιτρέψετε να πω -εκφράζοντας φαντάζομαι και όλους τους συναδέλφους του Προεδρείου- λόγω της αναγκαιότητας -έστω με τους όρους που έρχεται- και του εσπευσμένου του πράγματος, προκειμένου να πληρωθούν οι εργαζόμενοι στα ναυπηγεία, πως θεωρώ ότι πρέπει να συζητηθεί η συγκεκριμένη τροπολογία. Κατ’ αυτόν τον τρόπο τοποθετήθηκαν και οι περισσότεροι Κοινοβουλευτικοί Εκπρόσωποι των κομμάτων. Και αυτό πρέπει να γίνει πέρα από τη στηλίτευση αυτής καθ’ αυτής της παραβίασης του Κανονισμού, που δυστυχώς –το ξαναλέω- γίνεται σχεδόν καθημερινή πράξη, φέρνοντας σε πάρα πολύ δύσκολη θέση την Προεδρεύουσα και όλους τους συναδέλφους του Προεδρείου, φοβάμαι και τον ίδιο τον Πρόεδρο. Ωστόσο, σήμερα τουλάχιστον, οφείλουμε να συζητήσουμε αυτήν την τροπολογία, από τη στιγμή που υπάρχει τέτοια αναγκαιότητα με έντονο κοινωνικό σκοπό. 
Έτσι, λοιπόν, θα μπούμε στη συζήτηση...","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"116798"," Κυρία Πρόεδρε, με συγχωρείτε.","ΠΑΝΑΓΙΩΤΗΣ ΛΑΦΑΖΑΝΗΣ",279
"116799"," Ναι, κύριε Λαφαζάνη.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"116800"," Δεν θέλω να επεκταθώ, διότι ακούστηκαν διάφορα εδώ. Εμείς δεν θέτουμε θέματα διαδικασιών γιατί μας ήρθαν έτσι ουρανοκατέβατα. Θέτουμε θέματα Κανονισμού. Αν ο Κανονισμός είναι μία απλή διαδικασία, να τον καταργήσουμε. Να καταργήσουμε και τις προβλέψεις του και να πηγαίνουμε ad hoc κάθε φορά, σύμφωνα με το πώς προτείνει η Κυβέρνηση, να σηκώνουμε το χέρι μας, να ψηφίζουμε και να αποφασίζουμε τι διαδικασίες θα ακολουθούμε και τι κανόνες. Λυπάμαι πάρα πολύ που τέτοια -στην ουσία- κατεύθυνση εισηγούνται κόμματα τα οποία –υποτίθεται- υπερθεματίζουν υπέρ του ρόλου του αστικού Κοινοβουλίου.
Δεύτερον, φοβούμαι ότι ακολουθούνται πάλι οι παλιές δοκιμασμένες συνταγές. Δεν αναφέρομαι στη συγκεκριμένη σύμβαση. Δεν πρέπει, όμως, να ξεχνάμε ότι αυτές οι συμβάσεις με τα ναυπηγεία έχουν παρελθόν. Έχουν παρελθόν με καθυστερήσεις αδικαιολόγητες.","ΠΑΝΑΓΙΩΤΗΣ ΛΑΦΑΖΑΝΗΣ",279
"116801"," Στην ουσία μπήκες!","ΙΟΡΔΑΝΗΣ ΤΖΑΜΤΖΗΣ",498
"116802"," Με συγχωρείτε. Εξηγώ γιατί πρέπει να συζητούνται.","ΠΑΝΑΓΙΩΤΗΣ ΛΑΦΑΖΑΝΗΣ",279
"116803"," Παρακαλώ, κύριε συνάδελφε. 
Ολοκληρώστε, κύριε Λαφαζάνη. Έτσι κι αλλιώς θα μπούμε στη συζήτηση της τροπολογίας και θα τα πείτε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"116804"," Τελειώνω. Θα κάνω μία πρόταση.","ΠΑΝΑΓΙΩΤΗΣ ΛΑΦΑΖΑΝΗΣ",279
"116805"," Συντομεύστε παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"116806"," Το λέω, γιατί πρέπει να συζητούνται διεξοδικά και ουσιαστικά και να μην μας λέτε ότι στρεφόμαστε εναντίον των εργαζομένων. Είμαστε οι πρώτοι που ενδιαφερόμαστε –επιτρέψτε μου να πω- για την απασχόληση και την προοπτική της εργασίας. Πρέπει, όμως, να ακολουθούνται οι διαδικασίες. Διότι στο παρελθόν έτσι έγιναν τα πράγματα με τα ναυπηγεία και είχαμε καθυστερήσεις, μίζες, σκάνδαλα, εκβιασμούς και δικαστήρια, τα οποία βρίσκονται σε εξέλιξη.","ΠΑΝΑΓΙΩΤΗΣ ΛΑΦΑΖΑΝΗΣ",279
"116807"," Κύριε Λαφαζάνη, θα τα πείτε στη συζήτηση της τροπολογίας. Σας παρακαλώ. Επί της διαδικασίας ολοκληρώθηκε η συζήτηση από όλους τους Κοινοβουλευτικούς Εκπροσώπους. Ολοκληρώστε σας παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"116808"," Εδώ, λοιπόν, οι συμβάσεις θα συζητούνται...","ΠΑΝΑΓΙΩΤΗΣ ΛΑΦΑΖΑΝΗΣ",279
"116809"," Θα τα πείτε στη συζήτηση.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"116810"," Τελειώνω, κυρία Πρόεδρε. 
Εδώ οι συμβάσεις θα συζητούνται με κανονικές διαδικασίες και επί της ουσίας, για να μπορούμε να έχουμε όλοι λόγο και γνώση.","ΠΑΝΑΓΙΩΤΗΣ ΛΑΦΑΖΑΝΗΣ",279
"116811"," Νομίζω ότι όλοι οι συνάδελφοι Κοινοβουλευτικοί Εκπρόσωποι αυτό είπαν. 
Κύριε Λαφαζάνη, κλείστε την ομιλία σας. Θα μπούμε στη συζήτηση και θα τα πείτε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"116812"," Θα κάνω μια πρόταση.","ΠΑΝΑΓΙΩΤΗΣ ΛΑΦΑΖΑΝΗΣ",279
"116813"," Επί της διαδικασίας τοποθετηθήκαμε όλοι, νομίζω. Επί της ουσίας θα τα πείτε, όταν θα έρθει η ώρα της συζήτησης, αφού φαίνεται ότι θα γίνει συζήτηση.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"116814"," Επειδή έχουμε σύμβαση και αποφασίζετε -η Πλειοψηφία της Βουλής- αυτή η Σύμβαση να συζητηθεί με τη μορφή τροπολογίας, πρέπει να ανοιχτεί κατάλογος, να υπάρχουν…","ΠΑΝΑΓΙΩΤΗΣ ΛΑΦΑΖΑΝΗΣ",279
"116815"," Να κάνουμε συζήτηση ή να μην κάνουμε;","ΙΟΡΔΑΝΗΣ ΤΖΑΜΤΖΗΣ",498
"116816"," Να δώσουμε το λόγο…","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"116817"," Δεν το είπατε…","ΠΑΝΑΓΙΩΤΗΣ ΛΑΦΑΖΑΝΗΣ",279
"116818"," Αφού πήρε το λόγο πριν. Από ευγένεια σάς τον έδωσα και προτρέχετε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"116819"," Προτείνω λοιπόν…","ΠΑΝΑΓΙΩΤΗΣ ΛΑΦΑΖΑΝΗΣ",279
"116820"," Δεν χρειάζεται να το προτείνετε. Δεν ξέρετε τι θα κάνει το Προεδρείο για να προτείνετε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"116821"," Σας παρακαλώ, όταν ακούτε το ΣΥΡΙΖΑ να μην εκνευρίζεστε. Δεν το λέω μόνο για εσάς, αλλά για όλη την Αίθουσα.","ΠΑΝΑΓΙΩΤΗΣ ΛΑΦΑΖΑΝΗΣ",279
"116822"," Εν προκειμένω, το Προεδρείο δεν εκνευρίζεται πάντως.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"116823"," Αυτό που σας προτείνω λοιπόν, είναι να γίνει ειδική συζήτηση επί της τροπολογίας, να πάρουν το λόγο εισηγητές, να μπορούν να πάρουν το λόγο όλοι οι Βουλευτές ή όσοι το θέλουν.","ΠΑΝΑΓΙΩΤΗΣ ΛΑΦΑΖΑΝΗΣ",279
"116824"," Σας ευχαριστώ για τις υποδείξεις προς το Προεδρείο, αλλά αυτό θα κάνει το Προεδρείο, κύριε Λαφαζάνη. Ακούσατε πριν τι προτίθεται να κάνει, για να τοποθετηθείτε έτσι, όπως τοποθετείστε; Σας είπα ότι θα γίνει συζήτηση της τροπολογίας.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"116825"," Εσείς πήγατε να δώσετε το λόγο κατευθείαν στον εισηγητή.","ΠΑΝΑΓΙΩΤΗΣ ΛΑΦΑΖΑΝΗΣ",279
"116826"," Πότε πήγα να δώσω το λόγο; Είδατε εσείς να δώσω το λόγο; Πότε έδωσα το λόγο στον εισηγητή;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"116827"," Εγώ παρενέβην.","ΠΑΝΑΓΙΩΤΗΣ ΛΑΦΑΖΑΝΗΣ",279
"116828"," Σας είπα κι εγώ λοιπόν ότι επί της διαδικασίας τοποθετηθήκαμε. Επί της ουσίας της τροπολογίας θα γίνει συζήτηση και προφανώς θα εγγραφούν συνάδελφοι και θα τοποθετηθούν.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"116829"," Και οι εισηγητές;","ΠΑΝΑΓΙΩΤΗΣ ΛΑΦΑΖΑΝΗΣ",279
"116830"," Προφανέστατα, κύριε Λαφαζάνη. 
Θα πρέπει να σας ανακοινώσω ότι η Κοινοβουλευτική Ομάδα του ΚΚΕ, σχετικά με τη συζητούμενη σήμερα Κύρωση των Συμφωνιών, ορίζει Κοινοβουλευτικό Εκπρόσωπο τον Βουλευτή κ. Σπύρο Χαλβατζή, όπως ήδη φάνηκε. Από τους Ανεξάρτητους Έλληνες ειδικός αγορητής ορίζεται ο κ. Νότης Μαριάς και Κοινοβουλευτικός Εκπρόσωπος ο κ. Κωνσταντίνος Γιοβανόπουλος, αντίστοιχα. 
Ο Πρόεδρος της Κοινοβουλευτικής Ομάδας του Λαϊκού Συνδέσμου Χρυσή Αυγή κ. Νικόλαος Μιχαλολιάκος και οι Βουλευτές του κόμματός του κατέθεσαν πρόταση νόμου: «Αντιμετώπιση της αυξημένης εγκληματικότητας λόγω λαθρομετανάστευσης και τη διαφύλαξη της εθνικής μνήμης». 
Παραπέμπεται στην αρμόδια Διαρκή Επιτροπή. 
Επί της συζήτησης της Κύρωσης των Συμφωνιών, υπέρ έχει ψηφίσει προφανώς η Νέα Δημοκρατία, επιφυλάξεις έχει ο ΣΥΡΙΖΑ, υπέρ είναι το ΠΑΣΟΚ και η ΔΗΜΑΡ, κατά οι Ανεξάρτητοι Έλληνες, η Χρυσή Αυγή και το Κομμουνιστικό Κόμμα Ελλάδας. 
Το λόγο θα πάρει ο εκπρόσωπος του ΣΥΡΙΖΑ κ. Ευάγγελος Διαμαντόπουλος. 
Κύριε Διαμαντόπουλε, έχετε πέντε λεπτά, για να αντιλέξετε για το θέμα της Κύρωσης των Συμφωνιών. Μετά προφανώς, θα εγγραφούν οι συνάδελφοι, όταν θα εισέλθουμε στην ψήφιση της τροπολογίας.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"116831"," Ευχαριστώ, κυρία Πρόεδρε. 
Καλούμαστε σήμερα στην Αίθουσα της Ολομελείας να κυρώσουμε δύο συμφωνίες, έπειτα από τη συζήτηση στην αρμόδια επιτροπή, για τα χρέη της Ιρακινής Δημοκρατίας και της Αλβανικής Δημοκρατίας προς την Ελληνική Δημοκρατία. Το έχουμε δηλώσει πως πρόκειται για δύο διακριτές συμφωνίες, οι οποίες θα έπρεπε να συζητηθούν και σίγουρα να ψηφιστούν ξεχωριστά. 
Αναφορικά με το χρέος της Ιρακινής Δημοκρατίας προς την Ελλάδα, πηγαίνουμε πίσω στη δεκαετία του ’80, όπου οι κυβερνήσεις του ΠΑΣΟΚ θέλησαν να επενδύσουν στον πόλεμο Ιράκ-Ιράν και η πώληση όπλων προς το Ιράκ γέννησε ένα τεράστιο χρέος στην Ελλάδα, που εγείρει ερωτηματικά ως προς τη διαχείριση αυτής της πώλησης, για να φτάσουμε στην περασμένη δεκαετία, όταν οι Ηνωμένες Πολιτείες της Αμερικής και η Βρετανία αποφάσισαν να επέμβουν με μια ωμή στρατιωτική επέμβαση στο πλαίσιο ενός σχεδίου εκμετάλλευσης των φυσικών πόρων του Ιράκ, αλλά και γενικότερα σε μια προσπάθεια γεωστρατηγικού-οικονομικού ελέγχου της Ευρασίας. 
Πρόκειται για ένα σχέδιο, στο οποίο κανείς δεν ξεχνά ότι συνέβαλε και η ελληνική κυβέρνηση ως νατοϊκός εταίρος, εκχωρώντας όλες τις απαραίτητες διευκολύνσεις για την πραγματοποίηση των δολοφονικών επιθέσεων κατά του ιρακινού λαού.","ΕΥΑΓΓΕΛΟΣ ΔΙΑΜΑΝΤΟΠΟΥΛΟΣ",131
"116832"," Ησυχία στα κυβερνητικά έδρανα παρακαλώ, κύριοι συνάδελφοι. 
Κύριε Διαμαντόπουλε, μπορείτε να συνεχίσετε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"116833"," Την ίδια στιγμή σε όλη την επικράτεια υπήρχαν τεράστιες αντιπολεμικές διαδηλώσεις κατά αυτής της ιμπεριαλιστικής επέμβασης. 
Οι ΗΠΑ προχώρησαν στην επέμβαση, με πρόσχημα την εγκαθίδρυση της δημοκρατίας, αλλά και την εξουδετέρωση όπλων μαζικής καταστροφής, κάτι που αποδείχθηκε ένα τεράστιο ψέμα. Το αποτέλεσμα ήταν μία κατεστραμμένη χώρα, την οποία ανέλαβαν να ανοικοδομήσουν πολυεθνικές εταιρείες συμφερόντων Ηνωμένων Πολιτειών της Αμερικής και Βρετανίας, αλλά ακόμη και ελληνικές κατασκευαστικές. 
Μετά την επέμβαση στο Ιράκ έπρεπε να διευθετηθεί το θέμα του χρέους. Εκεί φάνηκε ξεκάθαρα η απέχθεια του διεθνούς πιστωτικού συστήματος στην έννοια «επαχθές χρέος» και δεδομένου ότι δημιουργεί νομικά προηγούμενα και διεκδικήσεις άλλων κρατών. Έτσι για το Ιράκ με πρωτοβουλία των Ηνωμένων Πολιτειών της Αμερικής και χωρίς να διατυμπανίζεται, άρχισαν να ωριμάζουν σκέψεις για διαγραφή ενός μεγάλου μέρους του χρέους. 
Όλη η επιχειρηματολογία όμως αναπόφευκτα, παρέπεμπε στα επαχθή χρέη. Η όλη συζήτηση σταμάτησε απότομα και προωθήθηκε μία λύση μέσω της σύσκεψης του κλαμπ των Παρισίων, που περιελάμβανε διαγραφή του 80% του χρέους και μία περίοδο χάριτος της αποπληρωμής, που ξεκινά από το 2019 και θα ολοκληρωθεί το 2040.
Ένα ακόμη ενδιαφέρον στοιχείο που διαφοροποιεί τις δύο κυρώσεις μεταξύ της Ελλάδας και του Ιράκ και της Αλβανίας, είναι ότι στην πρώτη, την οποία έχουν επιβάλει οι Ηνωμένες Πολιτείες της Αμερικής, αν προκύψει πρόβλημα μεταξύ των δύο, δηλαδή του δανειστή και του δανειζομένου, πηγαίνει η υπόθεση στο Διεθνές Δικαστήριο, ενώ στην κύρωση με την Αλβανία έχουμε βάλει όρους εμείς ουσιαστικά, αυτό να εκδικαστεί στο Λονδίνο με το Αγγλικό Δίκαιο. 
Καλούμαστε λοιπόν να κυρώσουμε τη συμφωνία μεταξύ των Υπουργείων Οικονομικών της Ελλάδας και της Αλβανίας αλλά και του Οργανισμού Εξαγωγικών Πιστώσεων για την αναδιάρθρωση του χρέους, που έχει προκύψει από συμφωνία μεταξύ κοινοπραξίας ελληνικών τραπεζών και της Κρατικής Τράπεζας της Αλβανίας, με ημερομηνία υπογραφής την 24η Ιουνίου 1991, τότε που η κυβέρνηση της Νέας Δημοκρατίας έκανε ουσιαστικά κάποιες χάρες στην αντίστοιχη του κ. Σαλί Μπερίσα στην Αλβανία. 
Η διμερής συμφωνία που υπέγραψε με το Ιράκ το 2008 ο τότε Υπουργός Οικονομικών κ. Αλογοσκούφης, αποτυπώνει ανάγλυφα τον εγκληματικό τρόπο διαχείρισης της εγχώριας αμυντικής βιομηχανίας από τις κυβερνήσεις ΠΑΣΟΚ και Νέας Δημοκρατίας. Την ίδια στιγμή σε διεθνή συμφωνία η οφειλή από 462 εκατομμύρια δολάρια διαμορφώθηκε σε μόλις 259 εκατομμύρια από τα οποία το ελληνικό δημόσιο θα εισπράξει μόλις 127 εκατομμύρια. Η χρεοκοπημένη Ελλάδα που έχει υποστεί μία κανονική αναδιάρθρωση και δύο μίνι, για να συνεχίσει να έχει ένα χρέος μη βιώσιμο, παραιτείται από οφειλές του Ιράκ ύψους 132 εκατομμυρίων δολαρίων. 
Εμείς από την πλευρά μας ως ΣΥΡΙΖΑ-ΕΚΜ, στη βάση της διεθνιστικής μας αλληλεγγύης προς τον επί χρόνια δοκιμαζόμενο λαό του Ιράκ, που βρέθηκε στο στόχαστρο μιας ωμής ιμπεριαλιστικής επέμβασης, δεν θα διστάζαμε και για γενναιότερο διακανονισμό, εάν συνέτρεχαν διαφορετικές από τις υφιστάμενες προϋποθέσεις: αρχικά αν ίσχυε η ίδια διαδικασία για όλα τα κράτη που βρίσκονται σε καθεστώς επαχθούς και μη βιώσιμου χρέους, με βάση την αρχή του αμοιβαίου οφέλους και για τις δύο χώρες και από την άλλη, αν το χρέος που θα διαγραφόταν, θα έδινε την απαραίτητη ανάσα σε μία ανεξάρτητη από τα διεθνή συμφέροντα κυβέρνηση, για να δώσει προοπτική και ελπίδα στον πολύπαθο ελληνικό λαό. 
 (Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Κυρία Πρόεδρε, θα ήθελα την ανοχή σας. 
Επιπρόσθετα, τα χρήματα δεν προβλέπεται να καταβληθούν στην εταιρεία με τους επί μήνες απλήρωτους εργαζομένους, αλλά στο ελληνικό δημόσιο, χωρίς καμμία δέσμευση μεταβίβασης των πιστώσεων στα «ΕΑΣ ΑΒΕΕ». Το οφειλόμενο ποσό από το Ιράκ πηγαίνει σε ένα χρέος, το οποίο είναι μη βιώσιμο.
Παράλληλα, τα περιουσιακά στοιχεία των ΕΑΣ και η ίδια η επιχείρηση έχουν ενταχθεί στο ΤΑΙΠΕΔ, σε μία διαδικασία ξεπουλήματος στα πρότυπα της Αγροτικής Τράπεζας.
Αν μας δινόταν η δυνατότητα να ψηφίσουμε ξεχωριστά τις δύο συμφωνίες, θα ήμασταν κατά της συμφωνίας με το Ιράκ για τους παραπάνω λόγους και θα δηλώναμε «ΠΑΡΩΝ» για τη συμφωνία με την Αλβανική Δημοκρατία. Δεν μας δίνετε αυτήν τη δυνατότητα -δυστυχώς έπρεπε να γίνει, έχουμε τοποθετηθεί ξεκάθαρα- οπότε δηλώνουμε κατά. 
Όσον αφορά αυτά που ακούστηκαν εδώ, για την τροπολογία που κατατέθηκε…","ΕΥΑΓΓΕΛΟΣ ΔΙΑΜΑΝΤΟΠΟΥΛΟΣ",131
"116834"," Όχι για την τροπολογία τώρα. Σας παρακαλώ, κύριε Διαμαντόπουλε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"116835"," Τριάντα δευτερόλεπτα, κυρία Πρόεδρε.","ΕΥΑΓΓΕΛΟΣ ΔΙΑΜΑΝΤΟΠΟΥΛΟΣ",131
"116836"," Θα μπούμε σε άλλη συζήτηση και θα έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"116837"," Ήταν σημαντικό. Τριάντα δευτερόλεπτα θέλω.","ΕΥΑΓΓΕΛΟΣ ΔΙΑΜΑΝΤΟΠΟΥΛΟΣ",131
"116838"," Όχι, παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"116839"," Ήταν σημαντικό, διότι ειπώθηκε…","ΕΥΑΓΓΕΛΟΣ ΔΙΑΜΑΝΤΟΠΟΥΛΟΣ",131
"116840"," Μα, κύριε Διαμαντόπουλε...","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"116841"," Με συγχωρείτε, γιατί υπάρχει μία σπέκουλα.","ΕΥΑΓΓΕΛΟΣ ΔΙΑΜΑΝΤΟΠΟΥΛΟΣ",131
"116842"," Μα θα έρθει η ώρα να τα πείτε, κύριε Διαμαντόπουλε. Θα μπούμε επί της ουσίας.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"116843"," Ειπώθηκε ότι σωματείο εργαζομένων καταφέρθηκε κατά της Αριστεράς και του ΣΥΡΙΖΑ. Μάλλον τους διέφυγε ότι έχουμε συναντηθεί με τους εργαζομένους και σε ένα δελτίο Τύπου αντιλαμβάνονται πως ο ΣΥΡΙΖΑ είναι υπέρ και μπαίνει στη διαδικασία να το κάνει όλο αυτό, προς όφελος και του ελληνικού κράτους και των εργαζομένων κυρίως.
Ευχαριστώ πολύ για την ανοχή.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΕΥΑΓΓΕΛΟΣ ΔΙΑΜΑΝΤΟΠΟΥΛΟΣ",131
"116844"," Ευχαριστούμε πολύ, κύριε Διαμαντόπουλε.
Το λόγο έχει ο κ. Επαμεινώνδας Μαριάς εκ μέρους των Ανεξαρτήτων Ελλήνων. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κυρία Πρόεδρε, έχουμε εδώ την κύρωση δύο συμβάσεων στη συσκευασία μίας. Εξηγήσαμε τους λόγους για τους οποίους αυτό είναι αντίθετο και προς τον Κανονισμό και προς το Σύνταγμα. Είναι λάθος έτσι όπως γίνεται.
Εν πάση περιπτώσει, ας έρθουμε στην πρώτη σύμβαση. Το Ιράκ μετά τον πόλεμο, επιχείρησε να αξιοποιήσει μία ρήτρα του Διεθνούς Δικαίου, την οποία εμείς έχουμε αναλύσει πολλαπλώς σε αυτήν εδώ την Αίθουσα και είναι η ρήτρα του επονείδιστου χρέους odious debt. 
Αυτό λέει πολύ απλά ότι, όταν η ηγεσία μιας χώρας σε συμπαιγνία με τους δανειστές, υπερφορτώνει και υπερχρεώνει μια χώρα, όχι όμως προκειμένου τα δάνεια να πάνε υπέρ του λαού και του τόπου, τότε δικαιούται με βάση το δόγμα του Διεθνούς Δικαίου, που είναι το επονείδιστο χρέος, να διαγράψει το συγκεκριμένο χρέος. Αφού αξιοποιήθηκε σε μια πρώτη φάση από το Ιράκ, έγινε αντιληπτό από τους υπόλοιπους δανειστές ότι, αν κάτι τέτοιο για πολιτικούς λόγους την εποχή εκείνη και για στήριξη του Ιράκ είχε γίνει δεκτό, προφανώς θα επιβεβαίωνε για άλλη μια φορά αυτό το δόγμα. 
Ως εκ τούτου, οι δανειστές και κυρίως οι Ηνωμένες Πολιτείες, προτίμησαν μια άλλη διαδικασία: να μην έχουν τη διαγραφή του επονείδιστου χρέους, εν προκειμένω από το Ιράκ, αλλά να πάνε στη Λέσχη των Παρισίων, όπου εκεί γίνεται μια συζήτηση για αναδιάρθρωση χρέους. Εν προκειμένω λοιπόν και με την σύμφωνη γνώμη τότε της Νέας Δημοκρατίας, του κ. Αλογοσκούφη, προκρίθηκε σε σχέση με την Ελλάδα, να υπάρξει μια δραστική μείωση των χρεών του Ιράκ προς την Ελλάδα. 
Έτσι προκρίθηκε και αυτό είναι, που έρχεται τώρα, μετά από αρκετά χρόνια να κυρωθεί, ότι από τα 259 εκατομμύρια δολάρια οφειλή, θα διαγραφούν 132.888.592 δολάρια και θα πληρωθούν από το Ιράκ μόνο 126 εκατομμύρια δολάρια και αυτά σταδιακά, από το 2019 και κάθε εξάμηνο μέχρι το 2040, δηλαδή περίπου 2,8 εκατομμύρια δολάρια το εξάμηνο. 
Έτσι λοιπόν, η πλούσια Ελλάς, όπου ο ελληνικός λαός ευημερεί, όπου έχουμε τεράστια ανάπτυξη, πρέπει κατά την άποψη της συγκυβέρνησης, να διαγράψει το συγκεκριμένο χρέος. Γιατί; Λέτε στην εισηγητική έκθεση: 
Πρώτον, λόγω της δεινής οικονομικής κατάστασης του Ιράκ. Έχουμε εδώ ανθηρή οικονομική κατάσταση. Μας βλέπουν ενάμισι εκατομμύριο άνεργοι αυτήν τη στιγμή και διαγράφετε μονοκονδυλιά 133 εκατομμύρια δολάρια.
Δεύτερον, η δυσαρέσκεια –λέει- των πιστωτών του κλαμπ των Παρισίων, δηλαδή Αμερικάνοι, Γάλλοι, Γερμανοί δυσαρεστούνται, γιατί ακόμη δεν διαγράψαμε τα χρέη.
Τρίτον, η ανάγκη να επιτευχθεί συμφωνία. Σοβαρά; 
Τέταρτον, το ανεπίδεκτο εισπράξεως. Δηλαδή δεν θα τα πάρουμε αυτά τα λεφτά. 
Σας λέω λοιπόν, ότι πρέπει να τα πάρετε αυτά τα χρήματα. Εφόσον θεωρείτε ότι χρωστούμε στο ΔΝΤ, εκχωρείστε τα 133 εκατομμύρια δολάρια στο ΔΝΤ και να πάει να τα εισπράξει αυτό από το Ιράκ, έναντι του ελληνικού χρέους. Γιατί δεν το κάνετε; 
Τι περιέχει αυτή η σύμβαση; Περιέχει απίθανα πράγματα. Καμμία ρήτρα επί της ουσίας, που θα δεσμεύσει –ακόμα κι αν δεχθούμε αυτά που λέτε- ότι το Ιράκ θα πληρώσει, γιατί δεν έχει ούτε εφαρμογή του Αγγλικού Δικαίου ούτε παραίτηση του Ιράκ από την ασυλία λόγω εθνικής κυριαρχίας, για να μπορεί να γίνει κατάσχεση, ούτε δικαίωμα εκχώρησης. 
Απαγορεύεται εδώ το δικαίωμα εκχώρησης. Αυτό είναι και μια απάντηση, γιατί λέτε στους εργαζομένους των Ελληνικών Αμυντικών Συστημάτων ότι, άμα κυρωθεί αυτή η σύμβαση, θα πάρουν τα λεφτά τους. Εδώ λοιπόν, το άρθρο 3 αναφέρει: Καμμία εκχώρηση ή μεταβίβαση δεν επιτρέπεται, αν δεν συμφωνήσει το Ιράκ. Και δεν θα συμφωνήσει. 
Φυσικά δεν προσδιορίζονται τα δικαστήρια. Έχω φέρει εδώ το δεύτερο μνημόνιο. Το θυμόσαστε; Να σας θυμίσω τι δεχτήκατε ως χώρα, δήθεν οφειλέτρια, έναντι των δανειστών; Πρώτον, αρμόδιο δικαστήριο και αρμόδιο Δίκαιο είναι εν προκειμένω, το Αγγλικό Δίκαιο. Δεύτερον, παραίτηση αμετάκλητα και ανεπιφύλακτα από κάθε δικαίωμα ασυλίας. Αυτά τα δεχτήκαμε –εσείς δηλαδή τα δεχτήκατε- ως χώρα οφειλέτρια.
 Τώρα λοιπόν, που η χώρα είναι δανείστρια, γιατί δεν παίρνετε αυτήν τη μορφή συμβάσεως, να διασφαλίσουμε ότι θα πληρωθούμε τα χρήματα; Ή αφού είχατε υπ’ όψιν αυτήν τη σύμβαση για το Ιράκ, γιατί δεν ζητάγατε να υπογράψει τέτοιου είδους σύμβαση η Ελλάδα με το EFSF, που είναι αέρας κοπανιστός και που, αν δεν πληρώσει το Ιράκ, δεν μπορείτε να του κάνετε τίποτα;
Για την περίφημη διαιτησία και για την παραπομπή στο Διεθνές Δικαστήριο που λέτε, πρέπει να ξέρετε ότι, για να πάει μια υπόθεση στο Διεθνές Δικαστήριο, χρειάζεται συνυποσχετικό και το Ιράκ δεν έχει υπογράψει συνυποσχετικό μαζί σας. Επομένως, πώς θα εισπράξετε τα χρήματα; Αέρας λοιπόν κοπανιστός και καμμία δέσμευση. 
Θέλω να πω και κάτι άλλο. Αυτή η ιστορία για τους εργαζομένους, είναι η τρίτη φορά που επαναλαμβάνεται. Θα επικαλεστώ τον κ. Λυκουρέντζο. Τι είπε πριν; Ότι παρ’ ότι πηγαίνουν οι εργαζόμενοι έξω από το Υπουργείο, πιέζοντας για να δεχτεί αυτός κάποιες συμβάσεις, δεν το κάνει για λόγους αρχής και στήριξης του δημοσίου συμφέροντος. 
Εδώ τι κάνετε; Βάζετε μπροστά τους εργαζομένους από τα αμυντικά συστήματα, που τα έχετε συμπεριλάβει στο ΤΑΙΠΕΔ για ξεπούλημα, τους λέτε να πιέζουν όλους, προκειμένου δήθεν να πληρωθούν. Το ίδιο κάνετε και με τα ναυπηγεία. Αλλά γι’ αυτά θα μιλήσουμε παρακάτω. Σε σχέση λοιπόν με αυτήν τη σύμβαση, την καταψηφίζουμε. 
Η σύμβαση για την Αλβανία είναι λίγο διαφορετική. Θα υπάρξει η δυνατότητα με δόσεις να εξοφληθούν τα 40 εκατομμύρια, που είναι η οφειλή της Αλβανίας. Θα γίνουν είκοσι εξαμηνιαίες δόσεις. Εμπεριέχεται βέβαια το Αγγλικό Δίκαιο, αλλά όχι η άρση ασυλίας λόγω εθνικής κυριαρχίας. Και αυτά σε μια συνεχή διευκόλυνση αρκετών ετών προς την αλβανική κυβέρνηση. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή) 
Και δεν καταλαβαίνω, αναφορικά με τη συμπεριφορά της Αλβανίας απέναντι στην Ελλάδα στα θέματα της ΑΟΖ, όπως και σε άλλα ζητήματα Διεθνούς Δικαίου, καθώς και σε σχέση με το ότι έχει δώσει άδεια στον τουρκικό στόλο να ελλιμενίζεται, για ποιο λόγο πρέπει να γίνει αυτή η διευκόλυνση; Υπάρχει κάποιο αντιστάθμισμα; Όλες αυτές οι διευκολύνσεις μαζί με όλες τις δήθεν επενδύσεις που έγιναν, επί της ουσίας σε επίπεδο εξωτερικής πολιτικής, δεν απέδωσαν τίποτα.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"116845"," Κύριε Μαριά, παρακαλώ ολοκληρώστε.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κλείνω, κυρία Πρόεδρε.
Ή λοιπόν θα κρατήσετε μία στάση σοβαρή στα θέματα αυτά, αν θέλετε να σας σέβονται ως Κυβέρνηση οι γείτονες και εν προκειμένω, η Αλβανία. Ή αλλιώς θα έχουμε συνεχή προκλητικά φαινόμενα. 
Γι’ αυτόν το λόγο πέραν των λόγων της οικονομίας, είμαστε αντίθετοι και με την κύρωση της δεύτερης σύμβασης. Επομένως καταψηφίζουμε το άρθρο πρώτο, το άρθρο δεύτερο και θα δούμε τι θα κάνουμε επί του συνόλου, μια και μπήκε και η τροπολογία.
Ευχαριστώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"116846"," Ευχαριστούμε.
Το λόγο έχει εκ μέρους της Χρυσής Αυγής, ο κ. Ηλίας Παναγιώταρος.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"116847"," Ευχαριστώ, κυρία Πρόεδρε.
Καλούμαστε να συμμετάσχουμε για μία ακόμη φορά, σε έναν απόλυτο παραλογισμό. Σε έναν παραλογισμό που η Ελλάδα, το ελληνικό Κοινοβούλιο καλείται να διαγράψει χρέη όχι της Ελλάδος προς κάποια άλλη χώρα, αλλά από κάποια άλλη χώρα προς την Ελλάδα, ενώ τόσο καιρό, κοντά ένα χρόνο τώρα που είναι η εν λόγω Κυβέρνηση, αλλά και οι δύο προηγούμενες, κάνουν το ακριβώς αντίθετο. 
Βλέπουμε ότι, εκτός από την πολύ μεγάλη διαγραφή της τάξεως των 133 εκατομμυρίων δολαρίων, το υπόλοιπο ποσό εξοφλείται σε σαράντα τέσσερις εξαμηνιαίες ισόποσες δόσεις, με πρώτη δόση το 2019 και τελευταία το 2040. Πολύ εύκολα θα μπορούσατε να είχατε πάρει αυτό το σχέδιο νόμου και να είχατε βάλει εκεί που είναι η δανείστρια χώρα, τις χώρες του μνημονίου, της τρόικας, των δανειστών μας και τη χώρα που δανείζεται, την Ελλάδα. Βλέπουμε ότι έχετε και εφαρμόζετε εντελώς δύο μέτρα και δύο σταθμά. 
Ας πάμε και λίγο στην προϊστορία της υποθέσεως του Ιράκ. Έγινε ένας πόλεμος για τον οποίο η Ελλάδα δεν είχε καμμία απολύτως ευθύνη. Έγινε με πρόσχημα τα χημικά, τα όπλα μαζικής καταστροφής, τα οποία είχε το Ιράκ, με τα οποία ετοίμαζε να φέρει τον απόλυτο όλεθρο.Τελικά ο απόλυτος όλεθρος ήρθε από τις συμμαχικές προς την Ελλάδα δυνάμεις, που στην κυριολεξία, διέλυσαν μια χώρα. Οι παράπλευρες απώλειες ήταν πάρα πολλές. Μία εκ των οποίων είναι, για να μην το ξεχνάμε, ότι το Ιράκ από δύο εκατομμύρια χριστιανούς που είχε, αυτήν τη στιγμή έχει λιγότερο από διακόσιες χιλιάδες. Αυτό είναι από τα επιτεύγματα των συμμάχων μας, τους οποίους και εμείς συνδράμαμε. 
Βλέπουμε και το παράλογο, ότι αυτές οι χώρες που προκαλέσανε τον πόλεμο, έχουν πάρει τεράστια συμβόλαια στην ανοικοδόμηση του Ιράκ και την ίδια ώρα, καλούν τη μικρή Ελλαδίτσα, η οποία είχε συνάψει νόμιμες συμφωνίες με την κυβέρνηση του Ιράκ, προ 2008, να καλείται να διαγράψει.
Μιλάμε για απίστευτα πράγματα, που όμοιά τους δεν γίνονται πουθενά.
Στην περίπτωση της Αλβανίας, βλέπουμε άλλον έναν τραγέλαφο, με ένα δάνειο που είχαμε συνάψει μαζί της, δηλαδή η κυβέρνηση Μητσοτάκη με την κυβέρνηση Μπερίσα, που ήθελε να τη βοηθήσει τότε ως δεξιό, αδελφό κόμμα προς την κυβέρνησή σας. Φαίνεται αυτή η οικογένεια το είχε από τότε, διότι της άρεσε να υπογράφει συμφωνίες, οι οποίες βασίζονταν στο Αγγλικό Δίκαιο, οι οποίες θα επιδικάζονταν στα δικαστήρια του Λουξεμβούργου, όπως έκανε και λίγο αργότερα με την «HOCHTIEF» και όπως βλέπουμε να γίνεται και στις ημέρες μας. 
Βλέπουμε και εκεί μια χώρα, την οποία θεωρείτε σύμμαχη, ενώ αυτή δεν είναι καθόλου σύμμαχη, ούτε κατ’ ελάχιστο, να σας εμπαίζει και να σας κοροϊδεύει, στην κυριολεξία. Βλέπουμε την ευγνωμοσύνη γι’ αυτό το δάνειο, που με εκείνα τα δεδομένα, ήταν πολύ μεγάλο για την Αλβανία. Βλέπουμε την ευγνωμοσύνη που εκφράζουν προς την Ελλάδα με το ζήτημα της ΑΟΖ, που ενώ είχε καθοριστεί, είχε θεσπιστεί, είχαν συμφωνηθεί μεταξύ Ελλάδος και Αλβανίας τα όρια των ΑΟΖ, η Αλβανία έχει κάνει πίσω. Βλέπουμε την ευγνωμοσύνη της Αλβανίας με το κυνήγι των Ελλήνων στη Χειμάρα και αλλού και την υφαρπαγή των περιουσιών τους. Βλέπουμε τα τεράστια εμπόδια, που οι Αλβανοί παρουσιάζουν συνεχώς που είναι ένα έγκλημα τεράστιο -είναι ζήτημα ηθικής τάξεως- σχετικά με την περισυλλογή, ταφή και δημιουργία νεκροταφείου των Ελλήνων στρατιωτών, που υπάρχουν διάσπαρτα, σε ολόκληρη τη Βόρεια Ήπειρο.
Βλέπουμε την άρνηση από μεριάς της Αλβανίας, απογραφής του ελληνικού πληθυσμού. Βλέπουμε τα δώρα που μας έκαναν οι Αλβανοί κατά καιρούς, με τους χιλιάδες εγκληματίες που μας στέλνουν πεσκέσι στην Ελλάδα. Βλέπουμε την ευγνωμοσύνη τους απέναντι σ’ εμάς, με την τουρκική βάση στο Δυρράχιο. Τους βλέπουμε με τους Τσάμηδες και τα ζητήματα που εγείρουν συνεχώς και με την επιθετική τους συμπεριφορά, όπως είχε γίνει και με τον Πρόεδρο της Ελληνικής Δημοκρατίας, τον κ. Παπούλια, προ μερικών ετών, όταν είχε πάει να επισκεφθεί κάποια χωριά της Βορείου Ηπείρου και την επίθεση που δέχτηκε από τους Τσάμηδες και αναγκάστηκε να φύγει. 
Βλέπουμε μια καινούργια κύρωση συμφωνίας με όρους απαράδεκτα ευνοϊκούς για την Αλβανία και όχι για την Ελλάδα. Βλέπουμε να γίνονται συνεχώς πράγματα, τα οποία δεν είναι προς όφελος του ελληνικού Κοινοβουλίου και του ελληνικού δημοσίου.
Η εν λόγω συμφωνία, ειδικότερα η πρώτη, η σχετική με το Ιράκ, είναι ζημιογόνα για το ελληνικό δημόσιο.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Τελειώνω σε ένα λεπτό, κυρία Πρόεδρε.
Την ίδια στιγμή, μας φέρνετε στη Βουλή, όπως έγινε σήμερα, με τη μορφή του υπερκατεπείγοντος –τέλος πάντων καταλήξατε στο επείγον- μέτρα ανακούφισης των ελληνικών νοικοκυριών, τα οποία είναι στην πραγματικότητα και στην κυριολεξία, αστεία.
Η Χρυσή Αυγή καταψηφίζει τις δύο κυρώσεις συμφωνιών. Για την τροπολογία θα τοποθετηθούμε αργότερα, όταν αρχίσει η συζήτηση.
Ευχαριστώ.","ΗΛΙΑΣ ΠΑΝΑΓΙΩΤΑΡΟΣ",385
"116848"," Ευχαριστούμε, κύριε Παναγιώταρε.
Το λόγο έχει ο κ. Χαλβατζής, εκ μέρους του Κουμμουνιστικού Κόμματος Ελλάδος.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"116849"," Ευχαριστώ, κυρία Πρόεδρε.
Με τις συμφωνίες τις οποίες συζητάμε σήμερα, δεν γίνεται άλλο τι, από το να χαρίζονται χρήματα του ελληνικού λαού μετά από ένα κούρεμα. Και χαρίζονται με ευκολία. Αυτό συμβαίνει, διότι προφανώς έτσι, υπαγορεύουν ουσιαστικά οι σύμμαχοί σας και τα μεγάλα επιχειρηματικά συμφέροντα. 
Η Κυβέρνηση, κύριε Υπουργέ, κλιμακώνει καθημερινά την επίθεση ενάντια στα λαϊκά στρώματα. Χτυπιούνται μεροκάματα, μισθοί, συντάξεις, επιδόματα και την ίδια στιγμή συρρικνώνονται δραματικά, οι δαπάνες για την υγεία, την παιδεία, την πρόνοια.
Την ίδια ώρα που συμβαίνουν όλα αυτά, σε βάρος των εργαζομένων και των λαϊκών στρωμάτων, η Κυβέρνηση προχωρά σε ένα κούρεμα προς το ελληνικό δημόσιο, ύψους πάνω από 133 εκατομμύρια ευρώ για το Ιράκ, δηλαδή προωθεί μια σημαντική δαπάνη. Αυτό και μόνο το γεγονός αποδεικνύει ότι είναι ψευδεπίγραφη όλη εκείνη η προπαγάνδα, ότι τα μέτρα που λαμβάνονται σε βάρος των εργαζομένων, είναι, γιατί είναι κακή η δημοσιονομική κατάσταση. Υποστηρίζουμε ότι η αιτία της επίθεσης είναι η προώθηση της πολιτικής, που διασφαλίζει την ανταγωνιστικότητα των επιχειρηματικών ομίλων με μέτρα που καθημερινά μειώνουν την τιμή της εργατικής δύναμης. 
Υπάρχει μέσα στο νομοσχέδιο όλη αυτή η λογική και η διαδικασία της Λέσχης του Παρισιού. Αυτή έχει πολλαπλά μέτρα και σταθμά. Πώς δηλαδή σήμερα, μπορούμε να μιλάμε για μία κατοχική κυβέρνηση του Ιράκ, που είναι διατεθειμένη να προχωρήσει σε σημαντικό κούρεμα χρεών; Δηλαδή τι είναι η Λέσχη των Παρισίων; Είναι κανένα φιλανθρωπικό ίδρυμα; Δεν είναι ένα ακόμη εργαλείο, ένα μέσο, για να προωθούνται οι γενικότερες ιμπεριαλιστικές επεμβάσεις; 
Βεβαίως είναι ένας ακόμη από τους μηχανισμούς, για να προωθείται η ιδιωτικοποίηση δημοσίων επιχειρήσεων, όπως γίνεται σήμερα με τα Ελληνικά Αμυντικά Συστήματα. Αυτά τα έσοδα, που υποτίθεται ότι θα πάρουμε από την κυβέρνηση του Ιράκ ύστερα από είκοσι επτά χρόνια περίπου -μέχρι το 2040 είναι η συμφωνία- πού θα πάνε αυτά; 
Τα Ελληνικά Αμυντικά Συστήματα μπήκαν σε μία διαδικασία εκποίησης. Ποίος θα ενθυλακώσει όλα αυτά τα χρήματα που οφείλει η κυβέρνηση του Ιράκ στην Ελλάδα; Δεν θα τα ενθυλακώσει ο επόμενος ιδιοκτήτης των Ελληνικών Αμυντικών Συστημάτων; Δεν είναι πρόκληση να λέμε σήμερα εδώ, ότι με βάση αυτήν τη συμφωνία, θα σωθούν τα Ελληνικά Αμυντικά Συστήματα; 
Δεν ξέρω πόσοι έχουν επισκεφθεί τα Ελληνικά Αμυντικά Συστήματα ή την αμυντική βιομηχανία της χώρας. Κάποτε εκεί υπήρχαν χίλιοι εξακόσιοι εργαζόμενοι, τώρα δεν είναι ούτε εννιακόσιοι τριάντα και όλοι αυτοί είναι απλήρωτοι. Ενώ κάποτε έσφυζαν από ζωή αυτές οι επιχειρήσεις, σήμερα απαξιώνονται και σκουριάζουν καθημερινά. Γι’ αυτό λέμε ότι δεν μπορούν να αναπτυχθούν, όσο δεν υπάρχουν παραγγελίες από το ελληνικό κράτος. 
Δεν ξεχνούμε ότι η απαξίωση των Ελληνικών Αμυντικών Συστημάτων συνιστά μείωση της αμυντικής ικανότητας της χώρας. Βεβαίως αυτό συνεπάγεται το μεγάλωμα της εξάρτησης της άμυνας και του λαού μας. 
Σήμερα περισσότερο από ποτέ, κατά την άποψή μας, απαιτείται ένας ενιαίος φορέας αμυντικής βιομηχανίας, γιατί αυτό έχει ανάγκη η χώρα, για να μην είναι εξαρτημένη από παντού. 
Σε ό,τι αφορά όλη αυτήν την ιστορία, έχει αξία ξανά να καταγγείλουμε την ιμπεριαλιστική επέμβαση των Αμερικανών, του ΝΑΤΟ, της Ευρωπαϊκής Ένωσης ενάντια στο Ιράκ. Κατέστρεψαν μία χώρα, τις υποδομές της, δολοφόνησαν χιλιάδες ανθρώπους και λεηλάτησαν την πολιτιστική κληρονομιά χιλιάδων χρόνων. Και βεβαίως να θυμηθούμε ότι ένας Αντιπρόεδρος των Ηνωμένων Πολιτειών ήταν ιδιοκτήτης κατασκευαστικών εταιρειών, οι οποίες πήγαν για να ανοικοδομήσουν το Ιράκ. Τέλος σε ό,τι αφορά τη συμφωνία με την Αλβανία, τι σημαίνει και αυτός ο διακανονισμός; Να είμαστε ειλικρινείς και συγκεκριμένοι. Σημαίνει διευκόλυνση προς την αλβανική κυβέρνηση, δηλαδή ένα άτοκο δάνειο και περίοδο χάριτος για την αποπληρωμή του. Τι αποδεικνύει και αυτή η ρύθμιση; Αποδεικνύει και επιβεβαιώνει το ρόλο του κράτους, ως μοχλού στήριξης της κερδοφορίας των καπιταλιστικών ομίλων. Πρακτικά τι σημαίνει αυτό; Σημαίνει μία συμφωνία που αποτελεί κρατική χρηματοδότηση προς τους τραπεζικούς ομίλους. 
Γιατί είναι κανένας που αμφισβητεί ότι οι τράπεζες είχαν τεράστια κέρδη, όταν άρχισε αυτή η επέκταση του πιστωτικού συστήματος προς την Αλβανία; Δεν στηρίχθηκε από τον Κρατικό Οργανισμό Εξαγωγών; Και όλα αυτά δεν αποδεικνύουν σε βάθος χρόνου ότι η δημιουργία του κρατικού χρέους οφείλεται στον πακτωλό των επιδοτήσεων από όλες τις κυβερνήσεις, και του ΠΑΣΟΚ και της Νέας Δημοκρατίας, αλλά και σήμερα την τρικομματική Κυβέρνηση, προς το μεγάλο κεφάλαιο; Και αυτό βεβαίως γίνεται διαχρονικά, από τη Μεταπολίτευση μέχρι σήμερα.","ΣΠΥΡΙΔΩΝ ΧΑΛΒΑΤΖΗΣ",534
"116850"," Ολοκληρώστε, παρακαλώ, κύριε Χαλβατζή.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"116851"," Τελειώνω, κυρία Πρόεδρε.
Γι’ αυτό λοιπόν καταψηφίζουμε και τις δύο συμφωνίες.
Ευχαριστώ, κυρία Πρόεδρε.","ΣΠΥΡΙΔΩΝ ΧΑΛΒΑΤΖΗΣ",534
"116852"," Ευχαριστούμε, κύριε Χαλβατζή.
Κυρίες και κύριοι συνάδελφοι, σας ανακοινώνω ότι ο Πρόεδρος της Κοινοβουλευτικής Ομάδας του ΣΥΡΙΖΑ - Ενωτικό Κοινωνικό Μέτωπο κ. Αλέξης Τσίπρας και οι Βουλευτές του κόμματός του κατέθεσαν πρόταση νόμου: «Για την καταπολέμηση του ρατσισμού και των εγκλημάτων με ρατσιστικά χαρακτηριστικά». 
Παραπέμπεται στην αρμόδια Διαρκή Επιτροπή.
Επίσης εκ μέρους της Κοινοβουλευτικής Ομάδας του ΣΥΡΙΖΑ, σας ανακοινώνω ότι για την τροπολογία που θα συζητηθεί αμέσως μετά, ορίζεται εισηγητής ο Βουλευτής κ. Θεόδωρος Δρίτσας.
Κυρία Βαλαβάνη, σας δίνω το λόγο για δύο-τρία λεπτά, κατά παρέκκλιση της διαδικασίας.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"116853"," Δεν υπάρχει παρέκκλιση. Διαβάστε τον Κανονισμό.","ΠΑΝΑΓΙΩΤΗΣ ΛΑΦΑΖΑΝΗΣ",279
"116854"," Εντάξει, κύριε Λαφαζάνη, κατά παρέκκλιση της συνήθους, εν πάση περιπτώσει, διαδικασίας, αφού θέλετε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"116855"," Άλλο συνήθης και άλλο παρέκκλιση.","ΠΑΝΑΓΙΩΤΗΣ ΛΑΦΑΖΑΝΗΣ",279
"116856"," Κυρία Βαλαβάνη, έχετε το λόγο για τρία λεπτά, επί της ουσίας να μας πείτε αυτά που θέλετε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"116857"," Η προς κύρωση συμφωνία διαγραφής χρέους ύψους 133 εκατομμυρίων δολαρίων –περισσότερο από το μισό του χρέους του Ιράκ προς την Ελλάδα- και αποπληρωμής του υπολοίπου σε σαράντα τέσσερις δόσεις, που ξεκινούν το 2019 και τελειώνουν το 2044, είναι αυτή που υπέγραψε ο Υπουργός Οικονομικών της τότε κυβέρνησης της Νέας Δημοκρατίας κ. Αλογοσκούφης, τον Οκτώβριο του 2008 στη Νέα Υόρκη, με τον Ιρακινό ομόλογό του.
Μήπως θα έπρεπε να συμφωνήσουμε με τη διαγραφή του ιρακινού χρέους προς τη χώρα μας, εφόσον κι εμείς ζητούμε δραστική διαγραφή του δικού μας χρέους; Να αποδεχτούμε τη συμφωνία, εφόσον την απαίτησαν οι Αμερικανοί με υπαινιγμούς περί odious debt, «απεχθούς χρέους», ενός δικτάτορα, του Σαντάμ Χουσεΐν, αλλά χωρίς να κάνουν σαφή χρήση αυτής της νομικής αρχής, προκειμένου να μην ανοίξει ο ασκός του Αιόλου και ζητήσουν αμοιβαιότητα στην αντιμετώπιση του δικού τους χρέους και άλλες χώρες με «επαχθές χρέος», όπως είναι και η δική μας;
Σύμφωνα με τον Γιόζεφ Στίγκλιτς, οι ΗΠΑ για τέτοιους λόγους στήριξαν τελικά την επιχειρηματολογία προς τις χώρες της Λέσχης του Παρισιού, αλλά και τις άλλες, τις εκτός λέσχης, σε λόγους πολιτικούς: επίκληση της ανάγκης αποκατάστασης της στρατηγικής ισορροπίας στην περιοχή και διευκόλυνση της ανοικοδόμησης μιας χώρας, που είχαν καταστρέψει οι ίδιες.
Εμείς δεν μπορούμε να ξεχάσουμε ότι το καθεστώς, για το οποίο σήμερα καλούμαστε, σε συνθήκες οικονομικής λεηλασίας της ζωής του ελληνικού λαού, να χαρίσουμε εκατομμύρια δολάρια του χρέους τους, είναι το καθεστώς που προήλθε μέσα από τον πιο βρώμικο ιμπεριαλιστικό πόλεμο του πρώιμου 21ου αιώνα, που διέλυσε κυριολεκτικά μια χώρα και κατέστρεψε γενιές ανθρώπων σε μεγάλο βάθος χρόνου.
Μόνο τα παιδιά-θύματα υποσιτισμού, που προηγήθηκαν του πολέμου, από τα αντίποινα που επιβλήθηκαν δήθεν εναντίον του καθεστώτος του Σαντάμ Χουσεΐν και στην πραγματικότητα ενάντια στα παιδιά και στις γυναίκες του Ιράκ -τα πιο ευάλωτα τμήματα- υπολογίζονται σε ένα εκατομμύριο. Πλάι στους τεσσερισήμισι χιλιάδες νεκρούς Αμερικανούς, τα θύματα από την πλευρά των Ιρακινών, στη συντριπτική πλειοψηφία τους, άμαχος πληθυσμός, από το 2003 μέχρι σήμερα, υπολογίζονται, ανάλογα με το ποιο είναι το think tank που κάνει την έρευνα, από εκατόν δέκα χιλιάδες –κατά τις χαμηλότερες εκτιμήσεις- μέχρι ένα εκατομμύριο νεκρούς. 
Όταν μιλάς για μια χώρα που έχει τόσους νεκρούς –αφήστε τους αναπήρους και τις ρημαγμένες ζωές- οφείλεις να έχεις ιστορική μνήμη. Να μην ξεχνάς τα δήθεν όπλα μαζικής καταστροφής, χημικά και βιολογικά, που στο όνομά τους εξαπολύθηκε ο πόλεμος και δεν βρέθηκαν ποτέ. Να μην ξεχνάς τους «ενσωματωμένους» δημοσιογράφους ή τα βασανιστήρια στις φυλακές Αμπού Γκράιμπ. Να μην ξεχνάς τη λεηλασία ενός από τους αρχαιότερους πολιτισμούς της Μεσοποταμίας, ως αποτέλεσμα της λεηλασίας των ιρακινών μουσείων. Να μην ξεχνάς τι έγινε με τις γυναίκες, σε τι πιεστικές πραγματικά συνθήκες ζουν σήμερα.
Ήταν βέβαια η περίοδος που η Αμερική διακήρυσσε ότι μπορεί να διεξάγει κάθε χρόνο τρεις διαφορετικούς πολέμους. Φυσικά, «έσπασε τα μούτρα» της ως προς αυτό, όμως κατάφερε να ελέγξει γεωπολιτικά τα μεγαλύτερα κοιτάσματα πετρελαίου της περιοχής και υπήρξε ένα «πάρτι» ανοικοδόμησης, όπου οι φίλοι της κυβέρνησης Μπους, μέσω της ιδιωτικοποίησης του πολέμου και της πλήρως ιδιωτικοποιημένης ανοικοδόμησης -τόσο αποτελεσματικής, ώστε ακόμη και σήμερα το μεγαλύτερο μέρος του δικτύου ύδρευσης στη χώρα να μη λειτουργεί, να παραμένει κατεστραμμένο- έφαγαν δισεκατομμύρια δολάρια. 
Και δεν μπορούμε βέβαια να ξεχάσουμε το μεγαλύτερο κίνημα των λαών, που έχει υπάρξει στον πρώιμο 21ο αιώνα, που ήταν το αντιπολεμικό κίνημα ενάντια στον πόλεμο του Ιράκ. Από το καθεστώς που προήλθε μέσα από αυτόν τον πόλεμο προσερχόταν, το Σεπτέμβριο του 2003, στην ετήσια συνάντηση της Παγκόσμιας Τράπεζας και του Διεθνούς Νομισματικού Ταμείου ο τότε Ιρακινός Πρωθυπουργός, για να ανακοινώσει τις οικονομικές μεταρρυθμίσεις της νέας ιρακινής κυβέρνησης. Οι «FINANCIAL TIMES» έγραψαν τότε, με ενθουσιασμό γι’ αυτές ότι «ήταν τόσο συγκλονιστικά τα οικονομικά της ελεύθερης αγοράς, που κανονικά στο άδειο βάθρο, όπου έστεκε το άγαλμα του Σαντάμ Χουσεΐν στη Βαγδάτη, θα πρέπει πλέον να στηθεί η προτομή του Μίλτον Φρίντμαν».
Θα ήθελα να πω ακόμη, κυρία Πρόεδρε –και επιτρέψτε μου να το πω αυτό, πριν κλείσω- …","ΟΛΓΑ-ΝΑΝΤΙΑ ΒΑΛΑΒΑΝΗ",48
"116858"," Κλείστε όμως, σας παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"116859"," ...ότι στις 7 Απριλίου του 2011, η «ΚΑΘΗΜΕΡΙΝΗ» δημοσίευσε μια σειρά από απόρρητα τηλεγραφήματα της Αμερικανικής Πρεσβείας στην Αθήνα, με προέλευση το Wikileaks. Στο υπό τον κωδικό «08 Athens 55626» τηλεγράφημα του 2008, που υπογράφει ο τότε Πρεσβευτής Ντάνιελ Σπέκχαρντ, αναφέρεται: «Το Μάιο του 2008, σε συνάντηση ρουτίνας, Αμερικανός διπλωμάτης της Πρεσβείας στην Αθήνα, συναντήθηκε με υπηρεσιακό παράγοντα του ΥΠΕΞ και έθεσε το θέμα τακτοποίησης του ιρακινού χρέους στην Ελλάδα.
Ο Έλληνας διπλωμάτης εξήγησε ότι το ΥΠΕΞ και η Ελληνική Πρεσβεία στη Βαγδάτη ήταν υπέρ της διαγραφής του χρέους, ως ψήφου εμπιστοσύνης προς τη νέα κυβέρνηση του Ιράκ, αλλά αυτό ήταν δύσκολο να περάσει, εξαιτίας εσωτερικών πολιτικών αντιπαραθέσεων στην Αθήνα».","ΟΛΓΑ-ΝΑΝΤΙΑ ΒΑΛΑΒΑΝΗ",48
"116860"," Κλείστε, παρακαλώ, κυρία Βαλαβάνη.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"116861"," Ο Σπέκχαρντ καταλήγει στο τηλεγράφημα ότι η πολιτική βούληση για διαγραφή του χρέους υπάρχει στην ελληνική κυβέρνηση, αλλά το ζήτημα «είναι περίπλοκο». Πέντε μήνες μετά, ο κ. Αλογοσκούφης υπέγραφε τη συμφωνία που καλούμαστε σήμερα να κυρώσουμε.","ΟΛΓΑ-ΝΑΝΤΙΑ ΒΑΛΑΒΑΝΗ",48
"116862"," Κλείστε, παρακαλώ, θυμηθήκαμε το γεγονός.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"116863"," Θα ήθελα να πω…","ΟΛΓΑ-ΝΑΝΤΙΑ ΒΑΛΑΒΑΝΗ",48
"116864"," Όχι, κυρία Βαλαβάνη, φέρνετε σε δύσκολη θέση το Προεδρείο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"116865"," Νομίζω ότι πρέπει να το πω αυτό, για να καταλάβουμε τι σημαίνει αυτή η κύρωση.","ΟΛΓΑ-ΝΑΝΤΙΑ ΒΑΛΑΒΑΝΗ",48
"116866"," Ήταν πολύ ουσιαστικά αυτά που είπατε, ομολογουμένως.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"116867"," Επιτρέψτε μου μισό λεπτό.","ΟΛΓΑ-ΝΑΝΤΙΑ ΒΑΛΑΒΑΝΗ",48
"116868"," Όχι, όχι. Κλείστε, παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"116869"," Μισό λεπτό, κυρία Πρόεδρε, και θα κλείσω με αυτό.","ΟΛΓΑ-ΝΑΝΤΙΑ ΒΑΛΑΒΑΝΗ",48
"116870"," Μισό λεπτό ακόμη, κυρία Βαλαβάνη, γιατί θα κλείσω το μικρόφωνο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"116871"," Στην πρόσφατη έκθεση της Deutsche Bank στις 18 Ιανουαρίου 2013 για το εξωτερικό χρέος του Ιράκ, διαπιστώνεται ότι επέστρεψε πλέον σε «βιώσιμο» χρέος –εμείς δεν έχουμε «βιώσιμο» χρέος- και ότι μετά από την απόφαση του κλαμπ του Παρισιού του 2004 έπεσε από 500% του ΑΕΠ του Ιράκ το 2007 σε κάτω από το 80% του ΑΕΠ το 2012 και το 2013 αναμένεται να πέσει κάτω από το 30%.","ΟΛΓΑ-ΝΑΝΤΙΑ ΒΑΛΑΒΑΝΗ",48
"116872"," Ευχαριστούμε πάρα πολύ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"116873"," Εμείς αυτήν τη στιγμή έχουμε 175% χρέος.","ΟΛΓΑ-ΝΑΝΤΙΑ ΒΑΛΑΒΑΝΗ",48
"116874"," Γνωστά, γνωστά. Ευχαριστούμε πάρα πολύ, κυρία Βαλαβάνη.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"116875"," Και η βασική αρχή…","ΟΛΓΑ-ΝΑΝΤΙΑ ΒΑΛΑΒΑΝΗ",48
"116876"," Σας παρακαλώ, κυρία Βαλαβάνη.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"116877"," …για αμοιβαιότητα στις διεθνείς σχέσεις δεν τηρείται.","ΟΛΓΑ-ΝΑΝΤΙΑ ΒΑΛΑΒΑΝΗ",48
"116878"," Να μη γράφεται τίποτα απ’ όσα λέει η κυρία συνάδελφος.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"116879"," …","ΟΛΓΑ-ΝΑΝΤΙΑ ΒΑΛΑΒΑΝΗ",48
"116880"," Ευχαριστούμε, κυρία Βαλαβάνη. Σας είπα ότι ήταν πολύ ουσιαστικά αυτά που ακούσαμε, αλλά σεβαστείτε και το Προεδρείο και την ανοχή του.
Το λόγο έχει τώρα ο Υφυπουργός Οικονομικών κ. Γεώργιος Μαυραγάνης για πέντε λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"116881"," Κυρία Πρόεδρε, κυρίες και κύριοι Βουλευτές, έχει αναλυθεί εκτενώς το θέμα των συμβάσεων στην αρμόδια επιτροπή της Βουλής. Αυτό το οποίο θα ήθελα να πω κατ’ αρχάς σε σχέση με το ότι έρχονται σε έναν νόμο δύο διεθνείς συμβάσεις, είναι ότι κατά την άποψή μας από τη γραμματική και την τελολογική ερμηνεία του Κανονισμού της Βουλής, δεν επιβεβαιώνεται η άποψη ότι θα έπρεπε να έλθουν με ξεχωριστούς νόμους οι δύο συμβάσεις.
Η διάταξη του άρθρου 112 προβλέπει απλώς ότι η Βουλή εγκρίνει ή απορρίπτει τα νομοσχέδια που κυρώνουν διεθνείς συνθήκες χωρίς μεταβολή του περιεχομένου τους και κατ’ εφαρμογή τής διαδικασίας του άρθρου 108. 
Επομένως ο Κανονισμός της Βουλής δεν παραβιάζεται, καθώς δεν υπάρχει ρητή διάταξη που να απαγορεύει την κύρωση με ένα νόμο, πρακτική άλλωστε που είχε ακολουθηθεί και στο παρελθόν. Απαγορεύεται απλώς η επέλευση μεταβολών στο περιεχόμενο των διεθνών συνθηκών και την κύρωσή τους από τη Βουλή.
Οι συγκεκριμένες διεθνείς συμβάσεις άλλωστε είναι συναφούς περιεχομένου. Υπό το πρίσμα αυτό, η κύρωση με ένα νόμο διεθνών συμβάσεων συναφούς περιεχομένου είναι απολύτως δικαιολογημένη και σύμφωνη με τις διατάξεις του Συντάγματος και του Κανονισμού της Βουλής, κατά την άποψή μας. 
Ως προς την ουσία, δύο παρατηρήσεις θα ήθελα να κάνω.
Πρώτον, σε σχέση με τη συμφωνία με το Ιράκ, η συμφωνία δεν προβλέπει διαγραφή ποσοστού του κεφαλαίου και συνεπώς διατηρείται το 100% των απαιτήσεων της ελληνικής πλευράς, δηλαδή το κεφάλαιο της οφειλής ύψους περίπου 126 εκατομμυρίων δολαρίων. Η διαγραφή αυτή που υπάρχει αφορά το ποσοστό των τόκων, το οποίο αποτελεί το 51% της συνολικής οφειλής και απέχει σημαντικά από το ποσοστό που εφαρμόστηκε σε περιπτώσεις πιστωτών μελών και μη μελών της Λέσχης των Παρισίων. Άρα υπάρχει σημαντική θετική απόκλιση υπέρ της χώρας.
Ως προς τη δεύτερη σύμβαση που κυρώνει η Βουλή σήμερα θα ήθελα να πω τα εξής: Όταν είχε γίνει η συνάντηση των δύο πλευρών, μεταξύ δηλαδή Ελλάδος και Αλβανίας στην Αθήνα το 2007, ξεκαθάρισε ότι το κεφάλαιο οφειλής ήταν 16,3 εκατομμύρια δολάρια και μαζί με τους τόκους 40,7 εκατομμύρια δολάρια. Παρά το γεγονός ότι ακόμα και το 2008 υπάρχει σχετική αλληλογραφία, το Υπουργείο Οικονομικών της Αλβανίας ζητούσε τη διαγραφή του 50% των τόκων. 
Έτσι, με την εν λόγω συμφωνία η ελληνική πλευρά πέτυχε, πρώτον, να κατοχυρώσει το οφειλόμενο κεφάλαιο και τους καθυστερούμενους τόκους στο ποσό των 40,7 εκατομμυρίων δολαρίων, όπως διαμορφώθηκε στις 30 Απριλίου του 2008. Δεύτερον, πέτυχε να καθορίσει την περίοδο αποπληρωμής σε δέκα έτη. Τρίτον, πέτυχε να καθορίσει σε είκοσι εξαμηνιαίες, ισόποσες και διαδοχικές δόσεις περίπου των 2 εκατομμυρίων δολαρίων το οφειλόμενο ποσό. Και, τέταρτον, πέτυχε να επιβάλει τόκους υπερημερίας. 
Συμπερασματικά, το κόστος της χρονικής υστέρησης αντισταθμίζεται πλήρως από τη διασφάλιση της είσπραξης του ανωτέρου ποσού για την είσπραξη των προβλεπόμενων στη συμφωνία τόκων, συμβατικών και υπερημερίας.
Μέχρι σήμερα η αλβανική πλευρά ανταποκρίνεται στις συμβατικές της υποχρεώσεις. Έχει ήδη καταβάλει δέκα δόσεις του οφειλόμενου δανείου με τους αναλογούντες ανά περίπτωση τόκους, αρχής γεννωμένης της 31ης Μαρτίου του 2009. Το άθροισμα είναι 22,5 εκατομμύρια δολάρια, δηλαδή το 55% ήδη του συνολικού οφειλόμενου ποσού των 40,7 εκατομμυρίων δολαρίων. Οι πληρωμές αυτές μετατρέπονται αυτοδικαίως και αυτομάτως σε ευρώ με την εκάστοτε ισχύουσα συναλλαγματική ισοτιμία από τη Διεύθυνση Συναλλάγματος της Τράπεζας της Ελλάδος. Και η ισοδυναμία αυτή τη στιγμή που μιλάμε είναι 16,2 εκατομμύρια ευρώ.
Με το σκεπτικό αυτό, καλούμε τη Βουλή να κυρώσει τις δύο αυτές συμβάσεις.
Ευχαριστώ.","ΓΕΩΡΓΙΟΣ ΜΑΥΡΑΓΑΝΗΣ",312
"116882"," Σας ευχαριστούμε κι εμείς, κύριε Υπουργέ.
Κυρίες και κύριοι συνάδελφοι, εισερχόμαστε στη συζήτηση της τροπολογίας με γενικό αριθμό 535 και ειδικό 101. 
Οι συνάδελφοι που θέλετε να λάβετε το λόγο, μπορείτε να εγγραφείτε. Ανοίγει ο κατάλογος δηλαδή. 
Ο εισηγητής της Νέας Δημοκρατίας κ. Σάββας Αναστασιάδης έχει το λόγο.
Ορίστε, κύριε Αναστασιάδη, έχετε το λόγο για πέντε λεπτά. Μπορείτε να μιλήσετε από τη θέση σας.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"116883"," Ευχαριστώ, κυρία Πρόεδρε.","ΣΑΒΒΑΣ ΑΝΑΣΤΑΣΙΑΔΗΣ",24
"116884"," Γιατί πέντε λεπτά, κυρία Πρόεδρε;","ΠΑΝΑΓΙΩΤΗΣ ΛΑΦΑΖΑΝΗΣ",279
"116885"," Κανονικά είναι τέσσερα λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"116886"," Με συγχωρείτε, είπαμε θα κάνουμε μία γενική συζήτηση.","ΠΑΝΑΓΙΩΤΗΣ ΛΑΦΑΖΑΝΗΣ",279
"116887"," Παρακαλώ, έχω δώσει το λόγο στο συνάδελφο για να τοποθετηθεί. 
Παρακαλώ, κύριε Αναστασιάδη, συνεχίστε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"116888"," Θα φωνάζετε μετά ότι μιλήσαμε παραπάνω ένα λεπτό.","ΠΑΝΑΓΙΩΤΗΣ ΛΑΦΑΖΑΝΗΣ",279
"116889"," Εισάγεται σήμερα, κυρία Πρόεδρε, κυρίες και κύριοι συνάδελφοι, προς συζήτηση μία τροποποίηση σύμβασης, η οποία έχει συζητηθεί κι έχει επικυρωθεί, έχει συμφωνηθεί κι έχει ψηφιστεί το 2000.
Το τονίζω αυτό διότι αναφέρθηκε ότι η σύμβαση πρέπει να έλθει και να συζητηθεί στη Βουλή. Συζητάμε για μία τροποποίηση μιας επικυρωμένης και ψηφισμένης σύμβασης μεταξύ του ελληνικού δημοσίου, των Ενόπλων Δυνάμεων και των ναυπηγικών και βιομηχανικών επιχειρήσεων της Ελευσίνας η οποία αφορούσε την προμήθεια τριών πυραυλακάτων για τις ανάγκες του Πολεμικού Ναυτικού με τη δυνατότητα για προμήθεια επιπλέον τεσσάρων πυραυλακάτων. Στη συνέχεια με τη νούμερο 3 τροποποίηση ενεργοποιήθηκε πάλι η σύμβαση και ζητήθηκε το 2003 η προμήθεια άλλων δύο πυραυλακάτων και το 2008 με τη νούμερο 10 τροποποίηση ενεργοποιήθηκε και πάλι η σύμβαση για την προμήθεια επιπλέον δύο νέων πυραυλακάτων της ιδίας κατηγορίας μ’ αυτές τις αρχικώς συμφωνηθείσες. Το 2011 οι ναυπηγικές και βιομηχανικές επιχειρήσεις της Ελευσίνας λόγω οικονομικής στενότητας και προβλημάτων κατέθεσαν αίτηση για υπαγωγή στο άρθρο 99 του προπτωχευτικού κώδικα. Κατόπιν, με επιστολές προς το ελληνικό δημόσιο, προς το Υπουργείο Εθνικής Άμυνας και επικαλούμενοι πρόσθετα κόστη, ζητούσαν από κοινού την προσφυγή στη διαιτησία για επίλυση διαφορών και μ’ άλλες επιστολές ζητούσαν και τη λύση της σύμβασης με την ίδια πάλι δικαιολογία, την επίκληση πρόσθετου κόστους. Το ελληνικό δημόσιο βεβαίως δεν δέχτηκε και αρνήθηκε τη βασιμότητα των ισχυρισμών των ναυπηγικών και βιομηχανικών επιχειρήσεων Ελευσίνας. Ήλθαν σε συμφωνία τα δύο μέρη και στις 15 Απριλίου του 2003 με το άρθρο 30 του ν. 4153/2013 ψηφίστηκε μία συμφωνία-πλαίσιο ώστε οι δύο πλευρές να συμφωνήσουν ώστε να καταλήξουν στη σημερινή τροποποίηση για να λυθούν οι διαφορές και να συνεχιστεί η εκτέλεση του έργου.
(Στο σημείο αυτό την Προεδρική Έδρα καταλαμβάνει ο Ε΄ Αντιπρόεδρος της Βουλής κ. ΛΕΩΝΙΔΑΣ ΓΡΗΓΟΡΑΚΟΣ )
Με την παρούσα τροποποίηση, με τη συμφωνία που θα ψηφίσουμε σήμερα και με τη συμφωνία που επήλθε χωρίς πρόσθετο κόστος για το ελληνικό δημόσιο, συμφωνείται να παραδοθούν και τα τρία εναπομείναντα σκάφη στις Ένοπλες Δυνάμεις σε χρονικό ορίζοντα που ρητά ορίζεται. Παράλληλα, όμως, με την εκτέλεση αυτής της συμφωνίας και με την πληρωμή σε τακτά διαστήματα, όπως ορίζεται στην τροποποίηση που έρχεται σήμερα για ψήφιση, στηρίζονται και εξοφλούνται και οι ναυπηγικές και βιομηχανικές επιχειρήσεις της Ελευσίνας και δίνεται η δυνατότητα στην επιχείρηση να εξοφληθούν και οι οφειλές προς τους εργαζόμενους, διότι είναι γνωστό σ’ όλους μας και έχουμε οχληθεί όλοι από το σωματείο της εταιρείας για τα προβλήματα που αντιμετωπίζουν οι εργαζόμενοι.
Αναλαμβάνεται, λοιπόν, μία πρωτοβουλία σήμερα και έχουμε διπλό όφελος. Από τη μία πλευρά στηρίζεται το εργοστάσιο και πληρώνονται οι εργαζόμενοι και από την άλλη πλευρά εκτελείται το έργο και με τα τρία επιπλέον σκάφη ενισχύεται και το Πολεμικό Ναυτικό. Η παράδοση των σκαφών ορίζεται σε τακτά διαστήματα, όπως είπαμε, και θα γίνει πολύ σύντομα, μέσα σε εννιά μήνες για το πρώτο, σε είκοσι τέσσερις μήνες και σε τριάντα τέσσερις μήνες, πράγμα που σημαίνει ότι στο διάστημα αυτό θα καταβάλλονται και οι οφειλές και θα δίνεται η δυνατότητα να λειτουργεί το εργοστάσιο και να πληρώνονται και οι εργαζόμενοι.
Θεωρώ την πρωτοβουλία της Κυβέρνησης και τη σύμβαση αυτή ωφέλιμη για το δημόσιο και για τους εργαζομένους και ζητώ να ψηφιστεί από το ελληνικό Κοινοβούλιο. 
Σας ευχαριστώ.","ΣΑΒΒΑΣ ΑΝΑΣΤΑΣΙΑΔΗΣ",24
"116890"," Ευχαριστούμε, κύριε Αναστασιάδη. 
Ο κ. Δρίτσας έχει το λόγο.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"116891"," Ευχαριστώ, κύριε Πρόεδρε. 
Ο Κοινοβουλευτικός Εκπρόσωπος της Νέας Δημοκρατίας κ. Βορίδης μάς προκάλεσε, θέτοντας –όπως είπε- ευθεία ερώτηση. Θα επιχειρήσω, λοιπόν, να του δώσω μια ευθεία απάντηση, κύριε Πρόεδρε, αν και λείπει, ενώ θα όφειλε να βρίσκεται εδώ. 
Εισάγεται αυτή η τροπολογία για την αναθεώρηση της σύμβασης του ελληνικού δημοσίου με τα ναυπηγεία της Ελευσίνας με αυτήν την αιφνιδιαστική και απρόσμενη διαδικασία –και θα πω γιατί είναι απρόσμενη- η οποία δεν δίνει καμμία δυνατότητα να εξεταστεί σε βάθος η πραγματική ουσία της. Αυτό, όμως, δεν μπορεί να το κρίνει ούτε η Ολομέλεια ούτε κανείς άλλος. 
Κύριε Πρόεδρε, καλώ εσάς και τον Πρόεδρο της Βουλής να πάρετε θέση. Το άρθρο 31β του Κανονισμού της Βουλής που προβλέπει όλα τα σχετικά με την Επιτροπή Εξοπλιστικών Προγραμμάτων και Συμβάσεων, αναφέρει ρητά ότι αντικείμενο της Επιτροπής Εξοπλιστικών Προγραμμάτων και Συμβάσεων είναι η προηγούμενη εξέταση και παρακολούθηση της εφαρμογής των εξοπλιστικών προγραμμάτων και συμβάσεων αμυντικού υλικού, δηλαδή και η παρακολούθηση της εφαρμογής. 
Άρα δεν υπάρχει κανένα περιθώριο αμφισβήτησης ότι κάθε τροποποίηση των συμβάσεων πρέπει να περνάει από αυτήν την επιτροπή, η οποία, μάλιστα, εξασφαλίζει -εξαιτίας του γεγονότος ότι δεν λειτουργεί με δημόσιο τρόπο, προβλέπεται, δηλαδή, η δυνατότητα να μη δημοσιοποιηθούν τα πρακτικά της σε ευαίσθητα ζητήματα- τη διερεύνηση σε ακόμα μεγαλύτερο βάθος, κάτι που δεν το επιτρέπει αυτή η διαδικασία. 
Αυτό δεν το λέει μόνο ο Κανονισμός. Το είπε ο ίδιος ο Υπουργός Άμυνας κ. Παναγιωτόπουλος στη συνεδρίαση αυτής της επιτροπής στις 26 Απριλίου, λέγοντας σε σχετική δική μου επισήμανση: «Αυτές τις μέρες που μιλάμε πέρασε η δεύτερη νομοθετική ρύθμιση και πάμε στην τροποποίηση της σύμβασης…» –μιλάει για τη σύμβαση αυτή- «…που θα έρθει, κύριε Δρίτσα, εδώ, αλλά ούτως η άλλως θα περάσει και από τη Βουλή. Όλα στο φώς…». Αυτή ήταν δέσμευση του Υπουργού. Και, φυσικά, δέσμευση σύμφωνα με τον Κανονισμό. 
ΟΛΓΑ -","ΘΕΟΔΩΡΟΣ ΔΡΙΤΣΑΣ",139
"116892"," Ευθεία δέσμευση.","ΝΑΝΤΙΑ ΒΑΛΑΒΑΝΗ",48
"116893"," Σύμφωνα με τον Κανονισμό!
Αυτό δεν είναι κάτι που μπορεί να το διαλέξει η Κυβέρνηση ή οποιοσδήποτε άλλος. 
Προς αυτήν την κατεύθυνση, λοιπόν, ας αφήσουμε τις διάφορες δικαιολογίες περί επείγοντος. Αυτή η δήλωση του κυρίου Υπουργού έγινε στις 26 Απριλίου. Οι προηγούμενες δύο τροπολογίες είχαν ήδη μία εβδομάδα και δύο εβδομάδες πριν ψηφιστεί. Πάνω από ένας, ενάμισης μήνας έχει παρέλθει από τότε και δεν έχουμε τη σύμβαση. Κι έρχεται τώρα με αυτήν τη διαδικασία και εκβιάζεται το Σώμα, γιατί λέει πως είναι επείγον. Αλλού αυτά! 
Επί της ουσίας τώρα: Δεν παραβιάζεται μόνο ο Κανονισμός, αλλά όλες οι νομοθετικές προβλέψεις που απαιτούν έλεγχο από το Ελεγκτικό Συνέδριο. Και, δυστυχώς, αυτή η πίεση του χρόνου δεν δίνει αυτήν τη δυνατότητα. Και η αιτιολόγηση που έχει η εισηγητική έκθεση μόνο σε αστεϊσμούς του Μολιέρου ή της Κομέντια ντελ Άρτε μπορεί να παραπέμψουν, ότι δεν χρειάζεται για συμβάσεις και τροποποιήσεις έλεγχος του Ελεγκτικού Συνεδρίου, όταν το ποσό της συμβάσεως υπερβαίνει το 1.000.000 ευρώ. 
Παραβιάζονται, δε, και οι νόμοι που προβλέπουν το έλεγχο από όλες τις αρμόδιες Υπηρεσίες του Γενικού Επιτελείου Ναυτικού και όχι μόνο από την Οικονομική Διεύθυνση. Και στη σύμβαση, όμως, δεν αναφέρεται ότι έγινε τέτοιος έλεγχος. Το πληροφορηθήκαμε, αλλά δεν αναφέρεται. 
Απαιτείται, όμως, γνωμοδότηση από το Ανώτατο Ναυτικό Συμβούλιο, από την Επιτροπή Παραλαβής του Πολεμικού Ναυτικού. Και όλα αυτά παραβιάζονται. Γιατί; Διότι έχουμε μία σύμβαση η οποία υποτίθεται ότι εξασφαλίζει αυτά τα οποία πράγματι όλοι θέλουμε. Λέει ότι εξασφαλίζει δηλαδή, τη βιωσιμότητα των ναυπηγείων Ελευσίνας, τη συνέχιση της λειτουργίας τους, την παραλαβή από το Πολεμικό Ναυτικό των τορπιλακάτων στο συντομότερο χρονικό διάστημα με ένα ρεαλισμό, αφού μέχρι τώρα δεν έγινε, με μία παράταση -την οποία, όμως, πρέπει να εγκρίνει το Ανώτατο Ναυτικό Συμβούλιο, και να συμφωνήσει αν είναι εντός των σχεδιασμών του- κι εν συνεχεία λέει ότι εξασφαλίζει τα συμφέροντα, την ασφαλή εργασία, τις θέσεις εργασίας και τα εργασιακά δικαιώματα. Πού γίνονται αυτά με αυτήν τη σύμβαση; Πού υπάρχει πρόβλεψη για την εξασφάλιση των εργασιακών δικαιωμάτων; 
Ήδη από τα εικοσιπέντε εκατομμύρια που πήρε η εταιρεία με τις προηγούμενες τροπολογίες, πληρώθηκαν οι εργαζόμενοι, αλλά απολύθηκαν και εκατό άτομα. Λένε ότι ήταν «κοινή συναινέσει» και διάφορα τέτοια. Είχαμε, όμως, εκατό απολύσεις. 
Και προχωράμε: Είναι δυνατόν να μην υπάρχει ρητή δέσμευση της εταιρείας ότι αποσύρει την αίτηση προσφυγής στο άρθρο 99 και στην πτωχευτική διαδικασία; Τι εγγυήσεις έχει η ελληνική κυβέρνηση και το ελληνικό κράτος; Προβλέπει η σύμβαση εγγυήσεις; Δεν έχω το χρόνο να το αναπτύξω. Θα είχαμε το χρόνο, αν ήμασταν στην επιτροπή και τα συζητούσαμε. Αυτές δεν είναι εγγυήσεις. Και κυρίως δεν είναι εγγυήσεις για τους εργαζόμενους. Διότι στις μεταβατικές διατάξεις προβλέπεται ότι αν οι εργαζόμενοι, σε περίπτωση πτώχευσης της εταιρείας, μείνουν απλήρωτοι, το ελληνικό δημόσιο δεν έχει καμμία ευθύνη απέναντί τους. Λογικό φαντάζει αυτό από μία μεριά. Ποιος έχει, όμως, ευθύνη και από πού θα ικανοποιηθούν;
Επίσης, έχουμε εγγύηση του ελληνικού δημοσίου για δανειοδότηση της εταιρείας, μιας πτωχευμένης εταιρείας. Ποιος τη δίνει αυτή την εγγύηση; Αν καταπέσει αυτή η εγγύηση, ποιος θα την πληρώσει; Με τι βεβαιότητα δίνει το ελληνικό δημόσιο αυτήν την εγγύηση; Βεβαίως, να διευκολύνει…","ΘΕΟΔΩΡΟΣ ΔΡΙΤΣΑΣ",139
"116894"," Να μην τη δώσει;","ΜΑΥΡΟΥΔΗΣ ΒΟΡΙΔΗΣ",69
"116895"," Τριάντα πέντε εκατομμύρια, κύριε Βορίδη. Τριάντα πέντε εκατομμύρια! Από πού θα πληρωθεί; Από τις εγκαταστάσεις; Από την ακίνητη περιουσία;","ΘΕΟΔΩΡΟΣ ΔΡΙΤΣΑΣ",139
"116896"," Να κλείσει τότε.","ΜΑΥΡΟΥΔΗΣ ΒΟΡΙΔΗΣ",69
"116897"," Από αυτήν την άποψη –και θα μπορούσα να περάσω και σε πολύ λεπτομερέστερα…","ΘΕΟΔΩΡΟΣ ΔΡΙΤΣΑΣ",139
"116898"," Όχι, να ολοκληρώσετε, κύριε Δρίτσα.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"116899"," Κύριε Πρόεδρε, επιτρέψτε μου, ολοκληρώνω.
Θα μπορούσα να περάσω σε λεπτομερέστερες επισημάνσεις, οι οποίες, όμως, ανήκουν στην κατηγορία των λεπτών ζητημάτων που θα μπορούσαμε να τα πούμε στην επιτροπή και δεν μπορούμε να τα πούμε εδώ. 
Έχουμε, όμως, και ανεκτέλεστα αντισταθμιστικά ωφελήματα. Έχουμε την ίδια παθογένεια αυτών των συμβάσεων -έχουν πολλές παθογένειες, αλλά μία κεντρική, που ήταν πατέντα Σμπώκου - Τσοχατζόπουλου- την «εμπροσθοβαρή εξόφληση», η οποία δεν αλλάζει, δεν αναθεωρείται και η οποία έχει καταδυναστεύσει και τη σύμβαση αυτή και τη σύμβαση για το Σκαραμαγκά και τα υποβρύχια. 
Αυτός είναι ο πυρήνας. Κι εκεί βρέθηκε στον τοίχο το ελληνικό δημόσιο και είναι αυτή τη στιγμή σε ομηρία: Η «εμπροσθοβαρής εξόφληση». Έχει εισπράξει η επιχείρηση το 81% του συνολικού κόστους του έργου κι έχει εκτελέσει το 40%. Στην περίπτωση των ναυπηγείων έχει εκτελεστεί ακόμα μεγαλύτερο ποσοστό. Εδώ είναι ακόμα πιο πίσω.
Όλα αυτά -και πολλά άλλα- δεν πρέπει να τα συζητήσουμε στην επιτροπή τουλάχιστον; Είναι κατά τη γνώμη σας έγκυρη αυτή η διαδικασία; Και απορώ με τη ΔΗΜΑΡ, το κόμμα που δήθεν υπερασπίζεται τους θεσμούς και την ουσία τους. Απορώ με τέτοιες προσεγγίσεις. 
Πράγματι, θέλουμε να εξασφαλιστούν οι εργαζόμενοι. Πιστεύουμε ότι το μόνο που δεν γίνεται με αυτή τη σύμβαση είναι να εξασφαλίζονται οι εργαζόμενοι, κύριε Πρόεδρε.
Και, φυσικά, δεν εξασφαλίζονται ούτε τα συμφέροντα του Πολεμικού Ναυτικού, ούτε του ελληνικού κράτους.
Ευχαριστώ.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΘΕΟΔΩΡΟΣ ΔΡΙΤΣΑΣ",139
"116900"," Το λόγο έχει ο κ. Γκόκας.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"116901"," Ευχαριστώ, κύριε Πρόεδρε.
Προχωράμε στη συζήτηση για την τροπολογία που κατατέθηκε στις 31 Μαΐου 2013. Υπήρξε ένας προβληματισμός σχετικά με το χρόνο κατάθεσης –και λογικά- από όλους μας. Προχωρώντας, όμως, πρέπει να δούμε την ουσία, η οποία πράγματι ικανοποιεί τις ανάγκες των Ενόπλων Δυνάμεων, είναι προς όφελος των εργαζομένων στις επιχειρήσεις των ναυπηγείων Ελευσίνας και ανταποκρίνεται και στις προβλέψεις της συμφωνίας - πλαίσιο που ψηφίστηκε με προηγούμενο νόμο, το ν.4151/2013. 
Είναι γνωστή σε όλους η καθυστέρηση της υλοποίησης της σύμβασης με την ολοκλήρωση της ναυπήγησης των τριών πυραυλακάτων τύπου Vosper υπ’ αριθμ. 5, 6 και 7 λόγω των προβλημάτων στην λειτουργία τους που αντιμετώπιζαν τα ναυπηγεία Ελευσίνας. 
Επίσης, είναι γνωστό ότι μιλάμε για έναν κλάδο της ναυπηγικής βιομηχανίας με ιδιαίτερο τεχνικό και επιστημονικό ενδιαφέρον, που επηρεάστηκε και από τα δικά του προβλήματα στη δομή, την οργάνωση, τη λειτουργία του αλλά και από τις συνέπειες της οικονομικής κρίσης. 
Με την ψήφιση τόσο της συμφωνίας - πλαίσιο όσο και της κύρωσης της προτεινόμενης τροποποίησης, δίνεται η δυνατότητα να διατηρηθεί η προοπτική ανάπτυξης του συγκεκριμένου τομέα και η προοπτική αύξησης παραγωγής εγχώριου αμυντικού υλικού. Σκοπός σε κάθε περίπτωση είναι να ολοκληρωθεί το ναυπηγικό έργο της σύμβασης, με εξασφάλιση του δημόσιου συμφέροντος και των θέσεων εργασίας στην επιχείρηση αυτή.
Η κύρωση της ενδέκατης τροποποίησης διευθετεί τις διαφορές που έχουν προκύψει για την προμήθεια των πυραυλακάτων 5, 6 και 7. Περιλαμβάνει, επίσης, και διάταξη με την οποία ρυθμίζονται κάποιες οφειλές που αφορούν στην πυραυλάκατο 4, στην παράγραφο 5 του δεύτερου κεφαλαίου.
Η συμφωνία - πλαίσιο του ν.4151/2013, στο άρθρο 30, όριζε το γενικό πλαίσιο, αλλά όχι τις λεπτομέρειες αυτής της τροποποίησης. Στην ουσία η προς κύρωση τροποποίηση αποτελεί εξειδίκευση της συμφωνίας που έχουμε ψηφίσει, με την ταυτόχρονη, όμως, ικανοποίηση και των προϋποθέσεων που προέβλεπε ως προς τα χρονοδιαγράμματα, τον φορέα ελέγχου, τις αναπροσαρμογές μέχρι σήμερα και όχι εφεξής, τον τρόπο πληρωμής, τη διασφάλιση παραλαβής υλικού από το δημόσιο, διαδικασία έκπτωσης, τρόπους πληρωμής μετά από έκθεση του Σώματος Ορκωτών Λογιστών, κ.λπ..
Επίσης, διασφαλίζονται οι συμβάσεις του Υπουργείου Εθνικής Άμυνας από οποιαδήποτε συνδιαλλαγή σχετική με το άρθρο 99 του Πτωχευτικού Κώδικα, όπου εκκρεμεί αίτηση υπαγωγής της ναυπηγικής αυτής βιομηχανικής επιχείρησης Ελευσίνας.
Ένα θέμα που ίσως θέλει μια περισσότερη διευκρίνιση είναι το ύψος των αναπροσαρμογών που γίνονται στην αρχική σύμβαση προμήθειας των πυραυλακάτων 6 και 7 με συνολικό τίμημα 25,39 εκατομμύρια ευρώ, δηλαδή κατά πόσο έχουν σχέση με τις προηγούμενες αναπροσαρμογές της δεκάτης τροποποίησης του 2008. Εφόσον, ήδη έχουν προβλεφθεί αυτά τα ποσά -γιατί αναφέρονται και στην συμφωνία – πλαίσιο στο άρθρο 30- το συμβατικό τίμημα δεν αυξάνεται, αφού δεν υπάρχουν άλλες αναπροσαρμογές, συμφωνούνται τα χρονοδιαγράμματα παράδοσης, εξασφαλίζεται η μεταβίβαση κυριότητας του υλικού στο ελληνικό δημόσιο και δεν επιτρέπεται η εκχώρηση δικαιωμάτων του αναδόχου σε οργανισμούς και νομικά πρόσωπα, κάτι που προστατεύει υποκατασκευαστές και εργαζομένους.
Συγκεκριμένα, ορίζεται η διαδικασία για τη διασφάλιση της καταβολής των προβλεπομένων πληρωμών προς τους υποκατασκευαστές. Σύμφωνα με την διαδικασία ο ανάδοχος υποχρεούται να καταρτίζει λίστα με το συνολικό και υπολειπόμενο τίμημα προς τους υποκατασκευαστές, την οποία οφείλει να καταθέτει στον αγοραστή –δηλαδή στο ελληνικό δημόσιο- μέσα σε σαράντα πέντε ημέρες, ο οποίος αναλαμβάνει στη συνέχεια την υποχρέωση πληρωμής τους μέσω ανέκκλητης τραπεζικής ενεγγείου πιστώσεως. 
Επίσης, υποχρεώνεται ο ανάδοχος να επιλέγει πιστοποιημένους για προϊόντα και υπηρεσίες υποκατασκευαστές και για όσους δεν έχουν πιστοποίηση να καλύψει ο ίδιος τις απαιτήσεις αυτές. 
Επίσης, είναι σημαντική και η πρόβλεψη να έχει τη δυνατότητα το Υπουργείο Άμυνας να ορίσει, κατά την κρίση του, σύμβουλο ή ελεγκτική εταιρεία, που θα παρακολουθεί ουσιαστικά τόσο τη σωστή εκτέλεση των εργασιών όσο και τη χρηματοοικονομική ροή. 
Το συνολικό υπολειπόμενο ποσό προς καταβολή από το ελληνικό δημόσιο είναι περίπου 60.000.000 ευρώ για τις τρεις πυραυλακάτους, με πρόσθετη επιβάρυνση 940.000 ευρώ περίπου για το σύστημα ολοκληρωμένης υποστήριξης των πυραυλακάτων 4 και 5. 
Επίσης, συμψηφίζονται οι απαιτήσεις του δημοσίου από τον ανάδοχο –περίπου 3.900.000 ευρώ- από άλλες συμβάσεις. Και αυτό είναι υπέρ του δημοσίου. 
Πρέπει, δε, να αναφερθεί ότι σύμφωνα και με την έκθεση του Γενικού Λογιστηρίου του Κράτους, με την κύρωση της παρούσας τροποποίησης, δεν προκύπτει επιβάρυνση του κρατικού προϋπολογισμού σε σχέση με το ήδη συμφωνηθέν τίμημα.
Πριν κλείσω, θα ήθελα μία διευκρίνιση, μιας και παρευρίσκεται εδώ ο αρμόδιος Υφυπουργός Εθνικής Άμυνας, σχετικά με την πρόβλεψη στην παράγραφο 7 για την περίπτωση διαπίστωσης βλάβης ή δυσλειτουργίας συγκεκριμένα για την πυραυλάκατο 5, που αναφέρεται σε αυτήν. Γιατί δεν αφορά και τις άλλες πυραυλακάτους κάποια παρόμοια πρόβλεψη;
Κλείνοντας -και με τις παραπάνω αναφορές, σκέψεις και παρατηρήσεις- θα ήθελα να αναφέρω ότι ψηφίζουμε θετικά την τροπολογία της κύρωσης της ενδέκατης τροποποίησης για τη σύμβαση μεταξύ του ελληνικού δημοσίου και των ναυπηγείων Ελευσίνας για την προμήθεια αυτή των πυραυλακάτων στο Πολεμικό Ναυτικό. 
Σε μία τέτοια δύσκολη και κρίσιμη οικονομική συγκυρία είναι ένα θετικό βήμα για το συγκεκριμένο τομέα και τους εργαζόμενους σε αυτόν, με την ελπίδα να υπάρχει συνέχεια και για τη συγκεκριμένη ναυπηγική επιχείρηση αλλά και για άλλους κλάδους της οικονομία μας.
Ευχαριστώ πολύ, κύριε Πρόεδρε.","ΧΡΗΣΤΟΣ ΓΚΟΚΑΣ",112
"116902"," Ευχαριστούμε, κύριε Γκόκα. 
Ο κ. Επαμεινώνδας Μαριάς έχει το λόγο.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, συζητούμε σήμερα την ενδεκάτη τροποποίηση της σύμβασης. Δηλαδή, εδώ αποδεικνύεται μία τακτική της συγκεκριμένης επιχείρησης, η οποία δεν τηρεί καθόλου τις συμβατικές υποχρεώσεις. Είναι η ενδεκάτη τροποποίηση. 
Δεύτερον -το λέει και η εισήγηση- ψηφίσαμε τη συμφωνία - πλαίσιο με το ν. 4151/2013 πριν ενάμιση μήνα. Ερώτημα: αφού πριν ενάμιση μήνα ήρθε στη Βουλή και κυρώθηκε η συμφωνία – πλαίσιο, τι άλλαξε; Για ποιο λόγο δεν προχώρησε η διαδικασία; Ποιος ευθύνεται; Ποιος μας διασφαλίζει ότι από δω και πέρα θα γίνει η εκτέλεση της συμβάσεως; 
Δεν μπορεί πριν ενάμιση μήνα να γίνεται αυτή η τροποποίηση, να διαμορφώνεται η συμφωνία - πλαίσιο και ενάμιση μήνα μετά να έρχεται η τροποποίηση. 
Προσέξτε τι λέτε: Η προτεινόμενη τροπολογία κ.λπ. κυρώνεται. Ταυτόχρονα, με την τροπολογία τροποποιείται σχετικό άρθρο της συμφωνίας - πλαίσιο, όπως κυρώθηκε με νόμο, επ’ ωφελεία των συμφερόντων του ελληνικού δημοσίου. 
Δηλαδή, μέχρι χθες δεν ήταν επ’ ωφελεία των συμφερόντων του ελληνικού δημοσίου η προηγούμενη σύμβαση; 
Για να ξεκαθαρίσουμε τα πράγματα: Τι άλλαξε; Για ποιο λόγο αφαιρείτε τη συγκεκριμένη πρόβλεψη που υπάρχει, για να υπάρχει έλεγχος νομιμότητας από το Ελεγκτικό Συνέδριο; Υποτίθεται ότι είστε υπέρ της διαφάνειας, του ελέγχου. Υποτίθεται ότι ψάχνετε να βρείτε τι έχει γίνει με τις δαπάνες κι εδώ αφαιρείτε τον έλεγχο νομιμότητας από το Ελεγκτικό Συνέδριο. 
Διαμορφώνετε εδώ και κάποιες ωραίες εκφράσεις. «Αυτό απαλείφεται ως παρέλκουσα και αλυσιτελής» κ.λπ., όσον αφορά τον έλεγχο του Ελεγκτικού Συνεδρίου. Αποφασίστε και απαντήστε επί της ουσίας γιατί το απαλείφετε. 
Επόμενο στάδιο: Πώς διασφαλίζονται οι εργαζόμενοι; Διότι και στην προηγούμενη σύμβαση για το Ιράκ, το βασικό σας στοιχείο ήταν οι εργαζόμενοι των αμυντικών συστημάτων. 
Είπε ο κύριος Υπουργός ότι διαγράφετε στην υπόθεση του Ιράκ μόνο τόκους, ενώ το κεφάλαιο παραμένει. Εγώ ρωτάω: Ένας Έλληνας που οφείλει 20.000 ευρώ με τις προσαυξήσεις -τώρα που μας βλέπουν- εάν δεν πληρώσει αυτά τα λεφτά θα συλληφθεί, θα παραπεμφθεί, θα του κατάσχουν το σπίτι; 
Θα διαγράψετε γι’ αυτούς τους Έλληνες τις προσαυξήσεις της εφορίας, τους τόκους και θα αφήσετε μόνο το κεφάλαιο; Θα δώσετε στον Έλληνα πολίτη δυνατότητα εξόφλησης των οφειλών του, όπως δίνετε στο Ιράκ μέχρι το 2040 ή όπως δίνετε στην Αλβανία δεκαετή δυνατότητα; Να τα ξεκαθαρίσουμε αυτά τα πράγματα.
Επομένως εδώ ερχόμαστε και δήθεν πάλι υπέρ των εργαζομένων γίνεται αυτή η ενέργεια. Πού διασφαλίζεται ότι μόλις πάρει το χρήμα -που θα ξαναϋπάρξει εμπροσθοβαρής καταβολή των χρημάτων- η συγκεκριμένη εταιρεία, ο συγκεκριμένος ιδιοκτήτης, θα προχωρήσει στη διαδικασία και δεν θα πάει σε πτώχευση, δεν θα εξαφανιστεί, δεν θα πληρώσει τους εργαζόμενους; 
Θέλετε να διασφαλίσετε τους εργαζόμενους; Από τώρα περάστε στη σύμβαση εκχώρησης των ποσών απευθείας στους εργαζόμενους για να τα εισπράξουν, γιατί θα πάρει το χρήμα και μπορεί να εξαφανιστεί. Είναι η ενδεκάτη τροπολογία. Μπορεί να φέρετε αύριο δωδεκάτη κ.λπ.. 
Λέει μέσα η σύμβαση ότι δεν έχετε διασφαλίσει τουλάχιστον η ιδιοκτησία να αποσύρει την αίτηση με βάση το άρθρο 99. Δεν το κάνατε. Δεν τον πιέσατε να την αποσύρει, αλλά λέτε: «Σε περίπτωση αποδοχής της αίτησης υπαγωγής στο άρθρο 99, τότε δεν θα θιγούν τυχόν απαιτήσεις του ΥΕΘΑ». Γιατί δεν θα θιγούν; Επειδή το λέτε στη σύμβαση; Γιατί; Και τι θα κάνουν άλλοι πιστωτές; Επειδή το έχετε πει στη σύμβαση, θα δεσμεύονται; Αφού υπάρχουν κανόνες δημοσίας τάξεως που έχουν σχέση με την κατανομή, τη ρύθμιση των θέσεων πληρωμής των διαφόρων πιστωτών. Αυτές είναι ρυθμίσεις του Κώδικα Πολιτικής Δικονομίας συγκεκριμένες και λένε ποιος κατατάσσεται πρώτος, ποιος δεύτερος, ποιος τρίτος. Πώς θα μπείτε εσείς μέσα εκεί; Και τι θα γίνουν μετά οι εργαζόμενοι; Δεν τα έχετε διασφαλίσει αυτά. 
Άρα, λοιπόν, υπάρχουν σοβαρότατα προβλήματα στην υπόθεση αυτή.
Σας λέμε και κάτι άλλο, με το οποίο τελειώνω, κύριε Πρόεδρε: Τι θα γίνει με το Νεώριο; Έχουμε δει το εξής: Είχαμε μια διαδικασία με το Σκαραμαγκά, διότι εκεί ήταν η κυρίαρχη δύναμη και οι διαδικασίες που γίνονταν εις βάρος των Ναυπηγείων Ελευσίνας και του Νεώριου. Τώρα μπήκε στο παιχνίδι η Ελευσίνα. Το Νεώριο μένει απ’ έξω. Θα πάρετε μέτρα για να στηρίξετε με αντίστοιχες ρυθμίσεις -υπέρ του δημοσίου συμφέροντος, βεβαίως, και των εργαζομένων- και το Νεώριο; 
Άρα, λοιπόν, έτσι όπως είναι διαμορφωμένη η σύμβαση και έτσι όπως τα έχετε διαμορφώσει, δεν είναι ούτε υπέρ των εργαζομένων ούτε υπέρ του δημοσίου συμφέροντος. 
Σας τα επισημαίνουμε, λοιπόν, αυτά για να κάνετε και τις ανάλογες τροποποιήσεις. Αυτό είναι το βασικό στοιχείο. 
Εμείς σε σχέση με τη συγκεκριμένη τροπολογία θα ψηφίσουμε «ΠΑΡΩΝ», για να στείλουμε ένα μήνυμα ότι δεν υπάρχει καμμία κακοπιστία δικιά μας απέναντι στους εργαζόμενους, εξηγώντας ότι έχουν μπει σε μια διαδικασία δήθεν να πάρουν τα χρήματά τους, ενώ επί της ουσίας δεν διασφαλίζονται. Θα ψηφίσουμε «ΠΑΡΩΝ» και ευχόμαστε να προχωρήσει η διαδικασία, να εξοφλούνται και να διασφαλίζονται πράγματι τα δικαιώματά τους. Επισημαίνουμε, όμως, όλα αυτά. 
Επομένως, κύριε Πρόεδρε, επειδή θα τεθεί σε ψηφοφορία και επί του συνόλου, εξήγησα στην αρχή ότι έτσι όπως πάει η διαδικασία δεν είναι ορθή. Στο τέλος επί του συνόλου θα ψηφίσουμε κατά, διότι δεν θα κάνουμε δεκτό ούτε το άρθρο 1 ούτε το άρθρο 2 σε σχέση με τις δύο συμβάσεις. Η τροπολογία αυτή προφανώς θα αποτελέσει αυτοτελές άρθρο. Δεν φαντάζομαι να την ενσωματώσετε στο πρώτο ή στο δεύτερο άρθρο. Σε αυτή, λοιπόν, θα ψηφίσουμε «ΠΑΡΩΝ». 
Και θα ήθελα, κύριε Πρόεδρε, κλείνοντας, πραγματικά να τηρηθεί το άρθρο 31Β του Κανονισμού, διότι και προηγουμένως που θέσαμε ζητήματα, δεν θέσαμε κανένα θέμα αντισυνταγματικότητας, αλλά ένα θέμα εφαρμογής του Κανονισμού έτσι όπως προκύπτει. Φαίνονται οι αντιφάσεις. Διότι, αν ήθελε κανείς να ψηφίσει υπέρ στη σύμβαση για την Αλβανία, στο τέλος τι θα ψήφιζε; Αν ήταν κατά στο Ιράκ υπέρ στην Αλβανία και «ΠΑΡΩΝ» στο συγκεκριμένο, τι θα ψήφιζε επί του συνόλου; 
Βλέπετε, λοιπόν, ότι από τη λογική προκύπτει ότι συμβάσεις «δύο σε ένα», συμβάσεις «πακέτο», δεν μπορούν να υπάρξουν και ότι τροπολογία επί κυρώσεως διεθνών συμβάσεων επίσης δεν γίνεται να υπάρξει. Κατά παρέκκλιση επετράπησαν. 
Εξηγούμε τη θέση μας. Εμείς στη συγκεκριμένη τροπολογία θα ψηφίσουμε «ΠΑΡΩΝ». Επί του συνόλου του νομοσχεδίου για την κύρωση συμβάσεως με το Ιράκ, δηλαδή σε σχέση με το χάρισμα -τη χαριστική πολιτική για τα χρέη- και την Αλβανία, επειδή έχουμε πει «κατά», επί του συνόλου θα ψηφίσουμε στο τέλος «κατά». 
Ευχαριστώ.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"116903"," Ο κ. Ηλίας Παναγιώταρος έχει το λόγο.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"116904"," Θα μιλήσω εγώ, κύριε Πρόεδρε.","ΧΡΗΣΤΟΣ ΠΑΠΠΑΣ",418
"116905"," Αυτήν τη στιγμή μιλούν οι ειδικοί αγορητές.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"116906"," Θα μιλήσω εγώ στη θέση του.","ΧΡΗΣΤΟΣ ΠΑΠΠΑΣ",418
"116907"," Κύριε Παππά, έχετε το λόγο.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"116908"," Κύριε Πρόεδρε, μέσα στην τακτική της Κυβέρνησης είναι να εξαγγέλλει μέτρα τα οποία αποτελούν για εμάς μια ξεκάθαρη κοροϊδία για τον ελληνικό λαό, όπως αυτό με τα υπερχρεωμένα νοικοκυριά που ήρθε τώρα με το κατεπείγον και το οποίο κάνατε επείγον μετά. 
Εμείς είμαστε ικανοποιημένοι από την παρουσία μας στο Κοινοβούλιο και το κοινοβουλευτικό μας έργο - έχουμε κάνει από την αρχή αυτής της περιόδου χίλιες εξακόσιες σαράντα τρεις ερωτήσεις και μάλιστα καίριες ερωτήσεις, πέντε προτάσεις νόμου με τελευταίο νόμο τον σημερινό που αφορά τον μόνο ρατσισμό που υφίσταται στην ελληνική πραγματικότητα, στην ελληνική κοινωνία, δηλαδή τον ρατσισμό κατά των Ελλήνων και προτάσεις για την εισαγόμενη εγκληματικότητα των λαθρομεταναστών- το οποίο μας δίνει τη δυνατότητα να προωθούμε ζητήματα και να δίνουμε μια ανάσα στον ελληνικό λαό ή τουλάχιστον σε κάποιους εργαζόμενους. 
Αυτό το λέω διότι εμείς ήμασταν αυτοί οι οποίοι με ερώτηση στις 8-2-2013 -μια επίκαιρη ερώτηση από το συναγωνιστή μας, τον Αρτέμη Ματθαιόπουλο- πήραμε την πρωτοβουλία να θέσουμε στο Υπουργείο Εθνικής Άμυνας το ζήτημα των εργαζομένων στα ναυπηγία Ελευσίνας. 
Είναι πάγια θέση της Χρυσής Αυγής ότι τα εθνικά ζητήματα και η στήριξη του λαού -του δοκιμαζόμενου από τις πολιτικές των κυβερνήσεων του μνημονίου λαού- προέχουν οποιασδήποτε άλλης οικονομικής απαίτησης. 
Βέβαια, οι μεθοδεύσεις της Κυβέρνησης δεν μας βρίσκουν σύμφωνους. Οι αναπροσαρμογές των τιμημάτων κι η παράκαμψη του Ελεγκτικού Συνεδρίου δεν μας βρίσκουν σύμφωνους. Η Κυβέρνηση δεν δρα σύννομα και σ’ αυτό το ζήτημα.
Για την Κυβέρνηση, το Σύνταγμα και ο Κανονισμός της Βουλής έχουν γίνει ένα λάστιχο. Το διαπιστώνουμε καθημερινά. Όταν, όμως, έχουν δοθεί εκατομμύρια για εξοπλιστικά προγράμματα και υπάρχουν απαιτήσεις των Ενόπλων Δυνάμεων, οι οποίες δεν μπορούν να ικανοποιηθούν, επειδή δεν γίνονται εργασίες στα ναυπηγία, όταν υπάρχουν άνθρωποι που είναι επί δύο χρόνια απλήρωτοι, η προτεραιότητα για τη Χρυσή Αυγή είναι η Ελλάδα και οι Έλληνες. 
Αντί να ξεπουλιούνται και να κλείνουν οι ελληνικές βιομηχανίες χάριν του μνημονίου, εμείς πιστεύουμε ότι θα πρέπει συνολικά να δοθεί βάρος προς αυτήν την κατεύθυνση. Τα ναυπηγία της Ελευσίνας, με τις εγκαταστάσεις τους και κυρίως με το ανθρώπινο δυναμικό, είναι σε θέση να αποτελέσουν μοχλό ανάπτυξης για την ελληνική οικονομία. 
Προς αυτήν την κατεύθυνση πρέπει να εργαστεί μια εθνική ελληνική Κυβέρνηση και όχι να επιζητά να γίνουν αναθέσεις σε κινέζικα ναυπηγία, όπως κατάφερε ο Πρωθυπουργός με το τελευταίο του ταξίδι στην Κίνα. Πρέπει να δίδονται δουλειές σε Έλληνες ανέργους, να προτιμούνται οι Έλληνες. Η Χρυσή Αυγή λέει «δουλειά στον Έλληνα εργάτη» κι όχι δουλεμπόριο με τους ανασφάλιστους λαθρο-εργαζόμενους και τα μεροκάματα πείνας. 
Επειδή εδώ υπάρχει εκπρόσωπος του Υπουργείου Εθνικής Άμυνας να πω το εξής. Είναι απαράδεκτο η τροϊκανή Κυβέρνηση και το Υπουργείο Εθνικής Άμυνας να πανηγυρίζουν, διότι δεν θα δώσουν ούτε 1 ευρώ για την άμυνα μέχρι το 2028 και την ίδια ώρα να χαρίζουμε εκατοντάδες εκατομμύρια ευρώ στο Ιράκ - χαρίζετε 133 εκατομμύρια ευρώ- και να διευκολύνουμε την Αλβανία σε επίπεδο χώρας «Μπανανίας». 
Δουλεύετε με αυτήν την τροπολογία –και το έχουμε απορία- για τους εργαζόμενους ή για κάποια άλλα συμφέροντα; Εν πάση περιπτώσει, ποιες είναι οι χρυσές υπογραφές; Ποιες είναι ενδεχομένως οι επιτροπές του μέλλοντος πάνω και στο ζήτημα αυτό; 
Σε ό,τι αφορά την εθνική άμυνα, λέω ότι αυτό το πράγμα το επιζητούσαν επί δεκαετίες οι αριστεροί, που είναι και σύμμαχοί σας τώρα στην Κυβέρνηση. Επιζητούσαν τη μείωση των στρατιωτικών δαπανών και τώρα αυτές οι απαιτήσεις της Αριστεράς για τη μείωση των στρατιωτικών δαπανών γίνονται πράξη από την Κυβέρνηση Σαμαρά.
Εν πάση περιπτώσει, η Χρυσή Αυγή στέκεται αρωγός σε κάθε δίκαιο αίτημα των Ελλήνων εργατών και θα βάζει υπεράνω όλων το εθνικό συμφέρον. 
Γι’ αυτούς τους λόγους και διευκολύνοντας κατ’ ουσίαν το θετικό αποτέλεσμα για τους εργαζόμενους και μόνο, για την εν λόγω τροπολογία τοποθετούμεθα με το «ΠΑΡΩΝ» και είμαστε και εμείς ενάντιοι στις μεθοδεύσεις της τροϊκανής Κυβέρνησης.","ΧΡΗΣΤΟΣ ΠΑΠΠΑΣ",418
"116909"," Το λόγο έχει ο κ. Χαλβατζής. Θα προηγηθεί, κύριε Αναγνωστάκη, γιατί υπάρχει ειδικός λόγος.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"116910"," Ευχαριστώ, κύριε Πρόεδρε.
Ζήτησα να προηγηθώ, γιατί υπάρχει συνεδρίαση της επιτροπής για τη λίστα Λαγκάρντ και πρέπει να παρευρίσκομαι εκεί. 
Μια τροπολογία έχουμε να συζητήσουμε και έγινε παρά πολύ μεγάλη συζήτηση. Θα αναρωτιόταν κανένας: Άξιζε τον κόπο; Νομίζουμε πως άξιζε τον κόπο. 
Και βέβαια, με αφορμή μια τροπολογία μπορεί να λέγονται πολλές κουβέντες και μεγάλες κουβέντες για την εθνική ναυπηγική βιομηχανία, για την πατρίδα, για το έθνος, για τα πάντα. 
Θα ήθελα να κάνω και ένα σχόλιο. Ανέφερε ο κ. Παππάς προηγουμένως ότι οι αριστεροί, οι κομμουνιστές ζητούν τη μείωση των πολεμικών δαπανών. Πάντα ζητούσαμε, γιατί δεν είναι υποχρεωμένος ο ελληνικός λαός να πληρώνει για νατοϊκές δαπάνες, για δαπάνες οι οποίες δεν έχουν ουδεμία σχέση με την καλώς εννοούμενη άμυνα της χώρας. Άλλο είναι αυτό και άλλο είναι η ναυπηγική βιομηχανία. 
Αυτήν τη συγκεκριμένη ναυπηγική βιομηχανία την έχουν εκμεταλλευθεί στο παρελθόν πάρα πολλοί ιδιώτες. Κέρδισαν τεράστια, αμύθητα πλούτη. Κάποια στιγμή όμως αυτήν τη ναυπηγική βιομηχανία την παράτησαν και, βεβαίως, έχουμε το ιστορικό προηγούμενο. 
Κοινωνικοποιήθηκαν αυτές οι επιχειρήσεις, τα ναυπηγεία από το ΠΑΣΟΚ και από τη Νέα Δημοκρατία. Τι κοινωνικοποιήθηκε; Κοινωνικοποιήθηκαν οι ζημιές, τις οποίες πλήρωσε και πληρώνει ακόμα ο ελληνικός λαός. Και όταν εκχωρήθηκαν αυτές οι επιχειρήσεις, πήραν και πανωπροίκια αυτοί που κατά καιρούς πήραν ναυπηγική βιομηχανία και αργότερα αυτές οι μονάδες στρατηγικής σημασίας ξαναϊδιωτικοποιήθηκαν. Αυτή είναι η πραγματικότητα. 
Συνεπώς, όταν γίνεται λόγος για ναυπηγική βιομηχανία από την πλευρά όλων των κυβερνήσεων, δεν γίνεται αναφορά συνολικά στην εθνική ναυπηγική βιομηχανία. Γιατί μια στην ουσία της εθνική αμυντική βιομηχανία απαιτεί κατά την άποψη του Κομμουνιστικού Κόμματος Ελλάδος μια άλλη ριζικά διαφορετική πολιτική, διαφορετική κατάσταση εξουσίας. Απαιτεί, πριν απ’ όλα και κυρίως, ενιαίο δημόσιο φορέα ναυπηγικής, ναυπηγοεπισκευαστικής βιομηχανίας. Εκεί θα ήταν ενταγμένα και τα πέντε ναυπηγεία που είχε η χώρα μας. Τώρα πόσα λειτουργούν; Πόσα χειμάζουν; Πόσα απαξιώνονται καθημερινά;
Όλα αυτά είναι ιδιοκτησία του ελληνικού λαού, γιατί τα πλήρωσε ο ελληνικός λαός όλα αυτά τα ναυπηγεία. Και θα μπορούσαν μέσα σε έναν κεντρικό σχεδιασμό να αναπτύξουν πάρα πολύ την παραγωγική διαδικασία της χώρας. 
Υπήρχαν οι αντικειμενικές προϋποθέσεις. Υπήρχε και υπάρχει ένα ικανότατο εργατοτεχνικό και επιστημονικό δυναμικό στη ναυπηγική βιομηχανία της χώρας. Υπάρχει το συγκριτικό πλεονέκτημα και θα μπορούσε κάποιος να πει ότι αυτή η χώρα, αυτός ο τόπος, χιλιάδες χρόνια κατασκευάζει πλοία, πλοιάρια και μεγάλα σκάφη. Και σήμερα έχει αυτές τις δυνατότητες αντικειμενικά. 
Ωστόσο, τέτοιες συνθήκες, για έναν κεντρικό σχεδιασμό, για μια εθνική ναυπηγοεπισκευαστική βιομηχανία, δεν υπάρχουν. Σεις, με την πολιτική σας, βρίσκεστε στην αντίθετη κατεύθυνση και οδηγήσατε και τα ναυπηγεία στο ξεπούλημα. 
Γι’ αυτό ακριβώς, κύριε Πρόεδρε, εμείς δεν μπορούμε να υπερψηφίσουμε αυτήν την τροπολογία. Θα επιμείνουμε στην άποψή μας και θα ψηφίσουμε «ΠΑΡΩΝ», γιατί είμαστε ριζικά αντίθετοι με την εφαρμοζόμενη πολιτική για πάρα πολλά χρόνια, η οποία απαξιώνει μονάδες στρατηγικής σημασίας, αφήνει απλήρωτους τους εργαζόμενους. Δεν παρεμβαίνει η Κυβέρνηση και οι προηγούμενες κυβερνήσεις, όταν είχε καθιερωθεί ένα καθεστώς στα ναυπηγεία να δουλεύουν μία μέρα την εβδομάδα. 
Ωστόσο, θέλουμε να πληρωθούν οι εργαζόμενοι. Δεν μπορούμε και δεν θέλουμε να καταψηφίσουμε, γιατί δεν μπορούμε να βλέπουμε τους εργαζόμενους απλήρωτους για τόσο καιρό. 
Σε ό,τι αφορά τη γενική συμφωνία, θα πρέπει να το πούμε για άλλη μια φορά. Δεν εξυπηρετεί, δεν ωφελεί συνολικά τους εργαζόμενους, αλλά ωφελεί τους ιδιοκτήτες, τους επιχειρηματίες, που διαχρονικά εκμεταλλεύονται τις υποδομές και συνολικά όλες τις εγκαταστάσεις των ναυπηγείων. 
Κύριε Πρόεδρε, ψηφίζουμε «ΠΑΡΩΝ» και σας ευχαριστώ.","ΣΠΥΡΙΔΩΝ ΧΑΛΒΑΤΖΗΣ",534
"116911"," Ο κ. Δημήτριος Αναγνωστάκης έχει το λόγο.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"116912"," Σας ευχαριστώ πολύ, κύριε Πρόεδρε.
Είναι πιστεύω γνωστό στο Σώμα ότι τα μέλη της Κοινοβουλευτικής Ομάδας της Δημοκρατικής Αριστεράς αποφεύγουν όσο μπορούν να ετεροπροσδιορίζονται, με βάση τις τοποθετήσεις συναδέλφων ή άλλων πολιτικών χώρων, κρατώντας την άποψη ότι ο καθένας από εμάς ως Βουλευτή αλλά και ο κάθε χώρος θα πρέπει κάθε φορά να αναδεικνύει τη δική του οπτική, τη δική του πολιτική ρητορική. 
Σήμερα, όμως, κύριε Πρόεδρε, θα μου επιτρέψετε να παραβώ αυτήν τη στάση, αυτήν την κοινοβουλευτική πρακτική, γιατί προκλήθηκε η Δημοκρατική Αριστερά από συγκεκριμένη αναφορά που έγινε για τη συμπεριφορά της από την πλευρά του ΣΥΡΙΖΑ. 
Θέλω να είμαι απόλυτα σαφής. Πρώτα απ’ όλα δεν το λέμε εμείς, το λέει το Σωματείο Εργαζομένων των Ναυπηγείων Ελευσίνας. Λυπάται, γιατί δυσκολεύεται να κατανοήσει –το σωματείο, οι εργαζόμενοι- τα εμπόδια, τα προσκόμματα και την ετεροβαρή σχέση του ΣΥΡΙΖΑ εις βάρος των εργαζομένων των ναυπηγείων Ελευσίνας. Αυτή είναι αυτούσια μεταφορά από την ανακοίνωση που έχει κατατεθεί στον Πρόεδρο της Βουλής των Ελλήνων.","ΔΗΜΗΤΡΙΟΣ ΑΝΑΓΝΩΣΤΑΚΗΣ",22
"116913"," Στον Πρόεδρο του ΣΥΡΙΖΑ έχει κατατεθεί.","ΘΕΟΔΩΡΟΣ ΔΡΙΤΣΑΣ",139
"116914"," Έχει κατατεθεί και στον Πρόεδρο της Βουλής. Εγώ κάνω αναφορά στην πρακτική που ακολούθησε το σωματείο -και μπράβο του- γιατί σεβάστηκε τους θεσμούς και πέραν του Προέδρου της Κοινοβουλευτικής Ομάδας την υπέβαλε και στον Πρόεδρο της Βουλής. 
Θα ήθελα, λοιπόν, να αναδείξω και το εξής σημαντικό που σήμερα συνέβη, κύριε Πρόεδρε, στην Αίθουσα υπό την προεδρία σας. Είχαμε πλήρη πολιτική απενοχοποίηση της ψήφου του «ΠΑΡΩΝ». Κάποια στιγμή αν θυμάστε, λίγο προηγούμενα, λοιδορήθηκε η στάση κάποιων συγκεκριμένων χώρων, όταν επέλεξαν να εκφραστούν διά μέσω της ψήφου του «ΠΑΡΩΝ».  
Σήμερα υπάρχει κοινός τόπος: Χρυσή Αυγή, ΣΥΡΙΖΑ, ΑΝΕΛ και βέβαια το Κομμουνιστικό Κόμμα Ελλάδας. Και προσέξτε, εάν το ΠΑΣΟΚ ή η Δημοκρατική Αριστερά ή και τα δύο μαζί συνδυαστικά δεν στήριζαν την τροπολογία, δεν θα περνούσε. Αυτό σημαίνει, δηλαδή, ότι κάποιοι, που κόπτονται για το δίκαιο αγώνα των εργαζόμενων, θα είχαν εκτεθεί ανεπανόρθωτα. 
Τι σημαίνει αυτό; Σημαίνει ότι κάποιοι έχουν δύο πρόσωπα. Το ένα πρόσωπο, που παρουσιάζουν έξω από τη Βουλή, και το άλλο, που παρουσιάζουν εντός της Βουλής. Εμείς ευτυχώς ως Αριστερά της ευθύνης διατηρούμε πάντα την ίδια στάση και εντός και εκτός της Βουλής. Αυτά για να ξεκαθαρίσουμε κάποια ζητήματα πολιτικής, ηθικής και συμπεριφοράς. 
Παράδοξο και αντιφατικό είναι εξάλλου το ότι συνυπογράφηκε η συγκεκριμένη τροπολογία, που κατατέθηκε από ομάδα Βουλευτών σε προηγούμενη χρονική περίοδο. Σήμερα από την πλευρά των Ανεξάρτητων Ελλήνων αυτό αναιρείται. Δημιουργείται ένα ζήτημα ως προς τη σταθερότητα της επιλογής που είχατε κάνει ως Ανεξάρτητοι Έλληνες. Και μιλώ για εσάς, που είστε παρών, κύριε Κοινοβουλευτικέ Εκπρόσωπε.
Επί της ουσίας υπάρχει μία τροποποίηση. Είναι η ενδέκατη –τονίστηκε αυτό- και με βάση την έκθεση του Γενικού Λογιστηρίου του Κράτους διαβάζω την παράγραφο 1β: «Τυχόν δε απαιτήσεις του Υπουργείου Εθνικής Άμυνας που απορρέουν από την αρχική σύμβαση και τροποποίηση αυτής δεν θίγονται».
Θέλω να σημειώσω και ένα δεύτερο. «Απαγορεύεται η εκχώρηση των δικαιωμάτων του αναδόχου σε οργανισμούς και νομικά πρόσωπα και δεν επιτρέπεται η μεταβίβαση δικαιωμάτων και υποχρεώσεων αυτού που απορρέουν από τη συμφωνία πλαίσιο». 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή) 
Τρίτον, από την κύρωση της τροποποιητικής των προηγούμενων ομοίων σύμβασης δεν προκαλείται πρόσθετη επιβάρυνση του κρατικού προϋπολογισμού όσον αφορά στο ήδη συμφωνηθέν τίμημα για την αποπεράτωση του έργου από τον ανάδοχο. Αντίθετα, κύριε Πρόεδρε, όπως αναφέρει η έκθεση του Λογιστηρίου του Κράτους, με την κατάργηση της ρήτρας για την αναπροσαρμογή του συμβατικού τιμήματος κατά το μέρος που αφορά στο υπόλοιπο έργο, ενδέχεται να επέλθει εξοικονόμηση δαπάνης, η οποία βεβαίως δεν μπορεί να προσδιοριστεί.
Κλείνω, κύριε Πρόεδρε, λέγοντας ότι τούτη η τροπολογία είναι επί της ουσίας μια ανάσα σε μια δική μας επιχείρηση, που δίνει τον αγώνα επιβίωσης για να μπει επιτέλους και στο επόμενο στάδιο, που είναι να ανοίξει τον ορίζοντα των όποιων επιχειρηματικών δράσεών της για να εξασφαλίσουμε θέσεις δουλειάς. 
Εάν αυτή η τροπολογία δεν περνούσε σήμερα, σήμαινε ταυτόχρονα δύο πράγματα, κύριε Πρόεδρε. Πρώτον, ότι αυτοί οι άνθρωποι δεν θα έπαιρναν τα δεδουλευμένα τους. Σας θυμίζω, κύριε Πρόεδρε, γιατί το ξέρετε εσείς ότι από τα 25 εκατομμύρια που πήραν, τα 11 εκατομμύρια πήγαν σε αποζημίωση εργαζόμενων. Δεύτερον, θα ζημιωνόταν το ελληνικό δημόσιο, το Υπουργείο Εθνικής Αμύνης, γιατί ήδη έχουν περπατήσει οι εργασίες στο ένα από τα τρία πλοία, περίπου στο 70% με 80% και τα υπόλοιπα είναι γύρω στο 25% με 30%. Μάλιστα υπάρχει πρόβλεψη, κύριε Πρόεδρε, ότι τον Ιούλιο, δηλαδή στον επόμενο μήνα, ήδη η μία πυραυλάκατος θα κάνει τα πρώτα δοκιμαστικά.
Υπό την έννοια αυτή και αναλαμβάνοντας για άλλη μία φορά την ευθύνη που μας αναλογεί απέναντι στην κοινωνία, απέναντι στους εργαζόμενους, εμείς στηρίζουμε την τροπολογία και είμαστε θετικοί.
(Χειροκροτήματα από την πτέρυγα της ΔΗΜΑΡ)","ΔΗΜΗΤΡΙΟΣ ΑΝΑΓΝΩΣΤΑΚΗΣ",22
"116915"," Ευχαριστούμε, κύριε Αναγνωστάκη.
Το λόγο έχει ο κ. Απόστολος Κακλαμάνης.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"116916"," Κύριε Πρόεδρε, είναι τρία τα ζητήματα. Το πρώτο είναι πώς λειτουργεί το Κοινοβούλιο και πώς μεταχειρίζεται –το τονίζω- η Κυβέρνηση το Κοινοβούλιο, εάν θα αποφασίσει η Κυβέρνηση αυτή, κατανοώντας την τεράστια σημασία που έχει το κύρος του Κοινοβουλίου για δύσκολες αποφάσεις σε μια ιδιαίτερα κρίσιμη περίοδο που διέρχεται η χώρα.
Εάν αυτό δεν το κατανοεί η Κυβέρνηση, φοβούμαι ότι εξασθενεί η δυνατότητά της να πείσει την κοινή γνώμη για το έργο το οποίο εμείς στηρίζουμε, πιστεύοντας ότι είναι για το καλό της χώρας και όχι για το καλό του μεγαλύτερου κόμματος που στηρίζει αυτήν την Κυβέρνηση. 
Κύριε Πρόεδρε, θα θυμάστε ίσως, διότι ήσασταν μέλος και της προηγούμενης περιόδου, ότι καταψήφιζα όλες τις συμβάσεις για τα λεγόμενα μεγάλα έργα, που γέμιζαν τα σχετικά έγγραφα, οι μελέτες, ένα ολόκληρο δωμάτιο. Ρωτούσα εάν η κυβέρνηση –τότε Υπουργός ήταν ο κ. Σουφλιάς- θεωρούσε ότι οι Βουλευτές ήταν σε θέση, είχαν τις γνώσεις, είχαν τους συνεργάτες, ώστε σε μια μέρα να διεξέλθουν όλον εκείνον τον όγκο των στοιχείων. Δυστυχώς, τουλάχιστον σε δύο περιπτώσεις, δικαιώθηκα. 
Για την υποθαλάσσια της Θεσσαλονίκης το ελληνικό δημόσιο πλήρωσε 68 εκατομμύρια ευρώ, διότι είχαν πρόβλημα οι μελέτες. Η τύχη των μεγάλων αυτών έργων ποια είναι; Την είδαμε και στη συνέχεια. Όμως, ζημιώθηκε το ελληνικό δημόσιο, αλλά δεν ζημιώθηκαν αυτοί οι οποίοι εργάστηκαν γι’ αυτές ή ήσαν αντισυμβαλλόμενοι. Δεν έχασαν τίποτα. Εκεί υπάρχουν οι ρήτρες και δεν ζημιώνονται τα ιδιωτικά συμφέροντα που συμβάλλονται με το κράτος. Άλλωστε, είναι γνωστό ότι το κράτος έχει ένα Νομικό Συμβούλιο του Κράτους που βαρύνεται με μύρια όσα προβλήματα, ενώ οι ιδιώτες επιχειρηματίες, οι μεγάλες αυτές εταιρείες, έχουν ολόκληρα συγκροτήματα και τεχνικών και νομικών και οικονομικών συμβούλων.
Το δεύτερο ζήτημα είναι πραγματικά οι εργαζόμενοι. 
Σε ό,τι αφορά το περιεχόμενο της ίδιας της σύμβασης, εγώ πρέπει να πω ότι με επηρέασε ο κ. Γκόκας, ο εισηγητής μας, ο εισηγητής του ΠΑΣΟΚ, ο οποίος μου έδωσε την αίσθηση -πιστεύω και σε εσάς και σε όλη την Αίθουσα- ότι μελέτησε. Δεν θέλω να πω ότι όσοι τοποθετήθηκαν έτσι ή αλλιώς δεν μελέτησαν, αλλά λεπτομερή αναφορά στη σύμβαση μόνο από τον κ. Γκόκα άκουσα.
 Άκουσα πολλά, μέχρι που θυμήθηκε ο κ. Χαλβατζής –λυπάμαι, διότι λείπει, αλλά πρέπει να πει κανείς κάτι σε αυτό- τις κοινωνικοποιήσεις. Ναι, έγινε μια ειρηνική επανάσταση στη δεκαετία του ’80. Ναι, οι στρατηγικοί τομείς της οικονομίας δεν μπορούν να είναι στη διάθεση των οποιωνδήποτε επιχειρηματιών, ντόπιων ή ξένων. Αυτό σημαίνει ανεξαρτησία μιας χώρας. Αυτό σημαίνει προοπτική αυτοδύναμης ανάπτυξης. 
Τότε, όμως, δεν ήταν η δεξιά πτέρυγα αυτού του Κοινοβουλίου, μόνο που έλεγε για λόγους ιδεολογικούς, νεοφιλελευθερισμού -πάντα, θα θυμάστε, επέμενα να κάνουμε διάκριση μεταξύ του οικονομικού φιλελευθερισμού και του πολιτικού και κοινωνικού φιλελευθερισμού, που είναι η ιδεολογία αυτής της παρατάξεως στην οποία εγώ συνεχίζω να ανήκω όσο ζω και εδώ θα ανήκω, ιδιαίτερα τώρα που από παντού, ενώ η χώρα καίγεται, πολλές δυνάμεις καίγονται να διαλυθεί το ΠΑΣΟΚ- να συνεχιστεί αυτό το δίπολο: ο πολίτης να έχει να επιλέξει δεξιά, ακροδεξιά, αριστερά, ακροαριστερά και ό,τι βγει. Ήταν και η αριστερά πτέρυγα αυτής της Αιθούσης, που όχι μόνο δεν είπε μία φορά στους εργαζόμενους «ξέρετε, ναι, μπράβο, κατακτάτε δικαιώματα ως εργαζόμενοι, πράγματι γίνεται μία προσπάθεια να μπει η χώρα σε μία προοδευτική πορεία», αλλά αντίθετα, μίζερα, μετρώντας κουκιά, υπονόμευαν όλη αυτήν την προσπάθεια, για να κλαίνε τώρα τι θα γίνει με τον 1264 ή τι θα γίνει με τις συλλογικές συμβάσεις των εργαζομένων.
Πιστεύω ότι σε αυτήν την περίοδο η σύγχυση, η οποία καλλιεργείται συστηματικά στον απλό άνθρωπο, στον απλό πολίτη, εγκυμονεί πραγματικά μεγάλους κινδύνους, διότι οι μάζες του λαού μπορούν σε αυτήν την κατάσταση που βρίσκονται να άγονται και να φέρονται από οποιαδήποτε συμφέροντα, οικονομικά, εκδοτικά, πολιτικά, με μεγάλες κορόνες για την πατρίδα, για το έθνος, την επανάσταση ή οτιδήποτε.
Κύριε Πρόεδρε, το Κοινοβούλιο έχει τεράστια ευθύνη σε αυτό. Η Κυβέρνηση δεν καταλαβαίνει, φαίνεται, την ευθύνη της σε αυτό. Υπάρχει αυτό το πρόβλημα των εργαζομένων, για το οποίο πιστεύω ότι οι νομικοί τους παραστάτες –διότι εγώ από εικοσαετίας και πλέον γνωρίζω την ιστορία των ναυπηγείων Ελευσίνας- θα σπεύσουν με συντηρητική κατάσχεση να εξασφαλίσουν τα χρήματα που δικαιούνται οι εργαζόμενοι και να μην επαφεθούν σε αυτόν το γνωστό επιχειρηματία. Αυτή είναι η άποψή μου. Και εάν δεν υπήρχε αυτό το θέμα, εγώ θα καταψήφιζα αυτήν τη σύμβαση, διότι η εισαγωγή της παραβιάζει τον Κανονισμό, εκθέτει το Κοινοβούλιο. Ψηφίζει το Κοινοβούλιο μία σύμβαση και όποιος μιλήσει με τη συνείδησή του, ας απαντήσει αν την έχει μελετήσει και αν είναι σε θέση να απαντήσει ερωτήματα σχετικά με το περιεχόμενό της. 
Υπάρχει και το δημόσιο συμφέρον. Πραγματικά δεν κατανοώ, εφόσον τελικώς συζητείται –κακώς, κάκιστα!- εάν πράγματι επιφυλάσσεται το δημόσιο οποιωνδήποτε θετικών στοιχείων υπάρχουν σε προηγούμενες συμβάσεις –αυτή είναι η ενδεκάτη κατά σειρά- γιατί υπάρχει εκεί θέμα. Το θέμα είναι μείζον, είναι το πρώτο που έθεσα. 
Εύχομαι κάποτε να έρθει και ο Πρόεδρος, ο κ. Μεϊμαράκης, και να θέσει τέρμα σε αυτήν την απέραντη μιθριδατική επιδρομή. Αρρωσταίνουμε και νομίζουμε ότι ο κόσμος είναι σε θέση να παρακολουθήσει αυτόν τον κατήφορο ενός θεσμού, ο οποίος είναι ο βασικός στύλος για τη δημοκρατία. Χωρίς Κοινοβούλιο που να λειτουργεί δημοκρατικά δεν υπάρχει Κοινοβουλευτική Δημοκρατία. Υπάρχει ενός ανδρός αρχή και τη βλέπουμε στον αρχηγισμό όλων των χώρων, από τη μία πλευρά ως την άλλη. Ο Αρχηγός ό,τι πει!","ΑΠΟΣΤΟΛΟΣ ΚΑΚΛΑΜΑΝΗΣ",172
"116917"," Το λόγο έχει ο κ. Βορίδης.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"116918"," Ευχαριστώ πολύ, κύριε Πρόεδρε.
Ζητώ συγγνώμη από τους αγορητές που κατ’ εξαίρεση μπήκα στη σειρά των αγορητών, μόνο και μόνο γιατί έχω μία υποχρέωση και δεν θα μπορέσω να μιλήσω αργότερα.
Άκουσα τις αντιρρήσεις, οι οποίες προεβλήθησαν κυρίως από την πλευρά της Αξιωματικής Αντιπολίτευσης, από τον κ. Δρίτσα, οι οποίες θεωρώ ότι ήταν οι πιο συγκροτημένες και οι οποίες χρήζουν απαντήσεως. Τις υπόλοιπες δεν τις κατενόησα και αναφέρομαι στις αντιρρήσεις άλλων πτερύγων. Δεν κατενόησα, παραδείγματος χάριν, τι νόημα έχει η αντίρρηση της Χρυσής Αυγής. Άκουσα τώρα μία σύνδεση μεταξύ των χρημάτων και των σχέσεων που έχουμε με άλλες χώρες με τη συγκεκριμένη σύμβαση και τον προϋπολογισμό του Υπουργείου Εθνικής Άμυνας, δηλαδή πράγματα τα οποία είναι «πλίνθοι και κέραμοι ατάκτως ερριμένα». Όμως, στην επιχειρηματολογία του κ. Δρίτσα νομίζω ότι χρειάζονται μία σειρά από απαντήσεις.
Το πρώτο, κύριε Δρίτσα και συνάδελφοι του ΣΥΡΙΖΑ, είναι ότι εδώ προφανώς δεν υλοποιείται μία φιλελεύθερη πολιτική με αυτήν τη σύμβαση. Διότι «φιλελεύθερη πολιτική» εν τη στενή εννοία σημαίνει να αποδεχθούμε και να αφήσουμε να εξελιχθούν τα πράγματα στην τύχη τους. «Στην τύχη τους» σημαίνει ότι, εάν δεν έχει λεφτά και δεν μπορεί να λειτουργήσει το ναυπηγείο, να κλείσει, να απολυθούν οι εργαζόμενοι και να διεκδικήσουν από την εκκαθάριση της επιχείρησης τις αποζημιώσεις τους. Αυτό είναι φιλελεύθερη πολιτική.
Δεν κάνουμε αυτό και δεν το κάνουμε αυτό για προφανείς λόγους, γιατί δεν θέλουμε να αφήσουμε, πρώτα απ’ όλα, να μείνουν πολλοί εργαζόμενοι απλήρωτοι, χωρίς καταβολή δεδουλευμένων, χωρίς αποζημιώσεις και άνεργοι. 
Δεύτερον, διότι δεν θέλουμε ένα έργο το οποίο έχει ξεκινήσει και οι συγκεκριμένες πυραυλάκατοι για το Ναυτικό να χαθούν, γιατί θα απαξιωθούν και θα καταστραφούν, καθώς δεν θα ολοκληρωθεί το έργο. 
Και τρίτον, εγώ θα σας μιλήσω γενικότερα πια, γιατί πράγματι πρέπει να ανοίξει και μία συζήτηση για το ναυπηγικό τομέα στη χώρα, αλλά μιλώ τώρα για τη συγκεκριμένη σύμβαση. Δεν ζούμε, κύριε Πρόεδρε, σε έναν ιδανικό κόσμο. Τι να κάνουμε; Δεν ζούμε σε έναν ιδανικό κόσμο. Εδώ, λοιπόν, έχουμε αυτές τις δυνατότητες, αυτές τις επιλογές: ή να παρέμβουμε στη σύμβαση και κάτι να πούμε γι’ αυτό –και θα δούμε αν παρεμβαίνει σωστά ή όχι η Κυβέρνηση εδώ- διασφαλίζοντας θέσεις εργασίας αλλά και τα συμφέροντα του ελληνικού Ναυτικού, που πρέπει να μπορεί να παραλάβει τις πυραυλακάτους ή να αφήσουμε τα πράγματα να εξελιχθούν με βάση το άρθρο 99, οπότε θα πάμε σε λύση και εκκαθάριση της εταιρείας στο πλαίσιο αυτής της συμφωνίας. Ένα απ’ τα δύο!","ΜΑΥΡΟΥΔΗΣ ΒΟΡΙΔΗΣ",69
"116919"," Το αντίθετο λέμε εμείς.","ΘΕΟΔΩΡΟΣ ΔΡΙΤΣΑΣ",139
"116920"," Ό,τι θέλετε. Αν εσείς έχετε την άποψη ότι κακώς κάνουμε αυτή την παρέμβαση, επομένως –φαντάζομαι ότι- προσχωρείτε στην άλλη. 
Εμείς λέμε ότι πρέπει να γίνει αυτή η παρέμβαση και να δούμε ποια είναι τα χαρακτηριστικά της. Γιατί δεν άκουσα ουσιαστικές αντιρρήσεις. Ουσιαστικά τα χαρακτηριστικά της είναι τα εξής: Παρεμβαίνει στους χρόνους παράδοσης, παρεμβαίνει στη διαδικασία αποπληρωμής. Αυτές είναι οι παρεμβάσεις επί της ουσίας κι εκεί δεν άκουσα αντίρρηση. Άκουσα μία ουσιαστική αντίρρηση, την οποία ανέπτυξε ο κ. Δρίτσας, κι αυτή ήταν στο ζήτημα της παροχής ενέγγυου πιστώσεως -πράγματι, 35 εκατομμυρίων- για τους υποπρομηθευτές. 
Να διευκρινίσουμε όμως γιατί αυτό έχει οικονομική λογική; Ποια είναι η σχέση; Η σχέση είναι η εξής. Το ελληνικό δημόσιο είναι πελάτης των ναυπηγείων, τα ναυπηγεία πρέπει να φτιάξουν τις πυραυλακάτους και να πληρωθούν για την κατασκευή αυτή, αυτή είναι η σχέση. Τα ναυπηγεία έχουν δώσει σε υποπρομηθευτές τμήματα των εργασιών. Οι υποπρομηθευτές, δεδομένου ότι τα ναυπηγεία -η συγκεκριμένη εταιρεία- έχουν υπαχθεί στο άρθρο 99, δυσπιστούν ως προς το αν πρόκειται να αποπληρωθούν.","ΜΑΥΡΟΥΔΗΣ ΒΟΡΙΔΗΣ",69
"116921"," Και παίρνουν εγγυήσεις του δημοσίου;","ΠΑΝΑΓΙΩΤΗΣ ΛΑΦΑΖΑΝΗΣ",279
"116922"," Ακούστε. Αφήστε με, κύριε Λαφαζάνη, να ολοκληρώσω, να σας πω γιατί κατά τη γνώμη μου έχει οικονομική λογική.","ΜΑΥΡΟΥΔΗΣ ΒΟΡΙΔΗΣ",69
"116923"," Πώς παίρνουν τις εγγυήσεις του δημοσίου να μας πείτε.","ΠΑΝΑΓΙΩΤΗΣ ΛΑΦΑΖΑΝΗΣ",279
"116924"," Με αφήνετε να το αναπτύξω; Γιατί, κατά τη γνώμη μου, έχει άρρηκτη οικονομική λογική;
Ποια είναι, λοιπόν, η σχέση; Έπρεπε τα ναυπηγεία να πληρώσουν τους υποπρομηθευτές, οι οποίοι θα έπρεπε να παραδώσουν το έργο και το ελληνικό δημόσιο να πληρώσει τα ναυπηγεία. Αυτή η σχέση έπρεπε να ακολουθηθεί. 
Έρχονται οι υποπρομηθευτές και τι λένε; «Εμείς αμφισβητούμε ότι θα μας πληρώσουν τα ναυπηγεία, δεν εκτελούμε, είναι στο άρθρο 99, άρα δεν παραδίδει. Τι ζητάμε; Ζητάμε μία εγγύηση. Από ποιον; Από αυτόν που ούτως ή άλλως θα πληρώσει.» Το ελληνικό δημόσιο ούτως ή άλλως θα πληρώσει. Επομένως το ελληνικό δημόσιο δεν δίνει κάτι περισσότερο, διασφαλίζει απλώς, εξαιτίας της υπαγωγής στο 99, ότι τα χρήματα πρόκειται να πάνε στους υποπρομηθευτές για να ολοκληρωθεί η σύμβαση.","ΜΑΥΡΟΥΔΗΣ ΒΟΡΙΔΗΣ",69
"116925"," Έχει κάνει αίτηση και δεν την αποσύρει.","ΘΕΟΔΩΡΟΣ ΔΡΙΤΣΑΣ",139
"116926"," Λέτε τώρα: Γιατί δεν διασφαλίζετε και δεν λύνετε το θέμα του 99; Γιατί αυτό είναι πολύ μεγαλύτερο από τη σύμβαση αυτή, διότι αυτό έχει να κάνει συνολικά με τη βιωσιμότητα των ναυπηγείων. 
Υπάρχουν όμως τρεις παράγραφοι εισαγωγικές στη συγκεκριμένη σύμβαση, που εξαιρούν το αντικείμενο της συγκεκριμένης σύμβασης από την υπαγωγή στο 99. Δεν λύνεται με αυτήν τη σύμβαση όλο το θέμα της εταιρείας. Διασφαλίζονται τα συμφέροντα του ελληνικού Ναυτικού ως προς την εκτέλεση συγκεκριμένης συμβάσεως, εξαιρώντας το συγκεκριμένο συμβατικό πλαίσιο από την υπαγωγή στο 99. Γιατί δεν σας αρέσει αυτό; Γιατί δεν το υποστηρίζετε αυτό; Τι το κακό έχει αυτό;
Πάω τώρα, όμως, στα διαδικαστικά, τα οποία θέσατε και ολοκληρώνω.","ΜΑΥΡΟΥΔΗΣ ΒΟΡΙΔΗΣ",69
"116927"," Ο ανάδοχος δίνει εγγυήσεις καλής εκτέλεσης του έργου, λοιπόν, στο δημόσιο.","ΠΑΝΑΓΙΩΤΗΣ ΛΑΦΑΖΑΝΗΣ",279
"116928"," Δεν δίνεται εγγύηση, γίνεται άνοιγμα...","ΜΑΥΡΟΥΔΗΣ ΒΟΡΙΔΗΣ",69
"116929"," Μα, είναι πρωτάκουστο.","ΠΑΝΑΓΙΩΤΗΣ ΛΑΦΑΖΑΝΗΣ",279
"116930"," Μα, ακούστε τώρα, μην τα μπερδεύετε.","ΜΑΥΡΟΥΔΗΣ ΒΟΡΙΔΗΣ",69
"116931"," Τι να ακούσω;","ΠΑΝΑΓΙΩΤΗΣ ΛΑΦΑΖΑΝΗΣ",279
"116932"," Γίνεται άνοιγμα ενεγγύου πιστώσεως, ανέκκλητης τραπεζικής...","ΜΑΥΡΟΥΔΗΣ ΒΟΡΙΔΗΣ",69
"116933"," Η εγγύηση καλής εκτελέσεως...","ΠΑΝΑΓΙΩΤΗΣ ΛΑΦΑΖΑΝΗΣ",279
"116934"," Κύριε Λαφαζάνη, αφήστε τον.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"116935"," Κύριε Λαφαζάνη, να πάμε στα βασικά. Η εγγύηση καλής εκτελέσεως είναι άλλο πράγμα από το άνοιγμα ενεγγύου ανεκκλήτου τραπεζικής πιστώσεως. Είναι άλλο το ένα και άλλο το άλλο.","ΜΑΥΡΟΥΔΗΣ ΒΟΡΙΔΗΣ",69
"116936"," Όχι. Αν δεν...","ΠΑΝΑΓΙΩΤΗΣ ΛΑΦΑΖΑΝΗΣ",279
"116937"," Να μην κάνω, όμως, μάθημα εγγυήσεων εδώ πέρα. Αυτό να σας το εξηγήσω άλλη φορά. Αυτό, όμως, είναι κάτι διαφορετικό. Είναι ότι εγώ μπορώ να πάρω στην ουσία απευθείας τα λεφτά μου από αυτόν που χρωστάει στα ναυπηγεία –αυτό είναι η λειτουργία- χωρίς να διαμεσολαβήσουν τα ναυπηγεία, με κίνδυνο να τα χάσουν. Γιατί τα ναυπηγεία μπορεί να τα πάρουν τα λεφτά, για να τους δώσουν κάτι άλλο. Αυτό είναι η διαδικασία που γίνεται εδώ. Άρα, λοιπόν, γι’ αυτό μην έχετε επιφύλαξη. 
Έθεσε, όμως, δύο ή τρεις επιφυλάξεις διαδικαστικού χαρακτήρα ο κ. Δρίτσας. Λέει, Επιτροπή Κανονισμού της Βουλής. Πρώτον, αυτή είναι τροποποιητική σύμβαση για την οποία έχουν ήδη δημιουργηθεί αποτελέσματα. Δεν πρόκειται επομένως για καινούργια σύμβαση αμυντικού υλικού. Είναι τροποποιητική σύμβαση μόνο σε επιμέρους όρους. Κατά τη γνώμη μου δεν παραβιάζεται εδώ ο Κανονισμός. 
Δεύτερον, γνωμοδότηση του Ανωτάτου Γνωμοδοτικού Συμβουλίου. Γιατί μένετε σ’ αυτό και δεν πάτε στο ότι το Ναυτικό ζητάει επιμόνως και ευλόγως την παράδοση των πυραυλακάτων, την εκτέλεση δηλαδή της συμβάσεως; Γιατί μένετε σ’ αυτό;","ΜΑΥΡΟΥΔΗΣ ΒΟΡΙΔΗΣ",69
"116938"," Πού υπάρχει στις συμβάσεις;","ΘΕΟΔΩΡΟΣ ΔΡΙΤΣΑΣ",139
"116939"," Επιτρέψτε μου. 
Αυτό –ξαναλέω- είναι ξεκάθαρο, αλλά να σας το πω διαφορετικά. Το αντίθετο θα ήταν παράδοξο. Να έχει εκτελεστεί το 40% του έργου και να λέμε ότι εμείς θέλουμε να χάσουμε το 40% του έργου, για να μην επεκτείνουμε τη σύμβαση, για να μη λύσουμε το θέμα της αποπληρωμής. Προτιμάμε να τα χάσουμε τα χρήματα αυτά. Διότι το 40% των πυραυλακάτων καταλαβαίνετε ότι δεν μπορεί να παραδοθεί. Τι να το κάνουμε το 40% των πυραυλακάτων; Άρα λοιπόν και αυτό είναι λάθος. 
Το τρίτο, το οποίο νομίζω ότι θα το αναπτύξει περισσότερο ο κ. Χρυσοχοΐδης -θα έχει περισσότερο χρόνο- είναι το θέμα του Ελεγκτικού Συνεδρίου. Δέκα τροποποιητικές συμβάσεις δεν έχουν περάσει από το Ελεγκτικό Συνέδριο, γιατί αξιώνουμε να περάσει η ενδέκατη; Εδώ, λοιπόν, να πάμε στην ουσία. Υπάρχει ουσιαστικό αντεπιχείρημα; Έχετε να πείτε κάτι, το οποίο είναι κακό στη σύμβαση; Επί της ουσίας, ότι κάτι δεν γίνεται καλά, ότι κάποιοι όροι δεν είναι καλοί, ότι κρύβεται κάτι κακό. Υπάρχει μία τέτοια αντίρρηση; Γιατί αλλιώς –με συγχωρείτε- το να καταλήξουμε να αφήσουμε, εγώ σας λέω δύο μήνες ακόμη τους εργαζόμενους απλήρωτους, διότι δεν ετηρήθη το γράμμα του Κανονισμού της Βουλής, ε, αυτήν την ευθύνη πάρτε την και να σας στείλουμε και τους εργαζόμενους στον ΣΥΡΙΖΑ, να τους πληρώσετε για δύο μήνες, διότι δεν ετηρήθη ο Κανονισμός της Βουλής. 
(Χειρoκροτήματα από τις πτέρυγες της Νέας Δημοκρατίας και του ΠΑΣΟΚ)","ΜΑΥΡΟΥΔΗΣ ΒΟΡΙΔΗΣ",69
"116940"," Όλη η διαδικασία μπορούσε να είχε λήξει, κύριε Βορίδη.","ΘΕΟΔΩΡΟΣ ΔΡΙΤΣΑΣ",139
"116941"," Ο κ. Γεώργιος Βλάχος έχει το λόγο για πέντε λεπτά.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"116942"," Ευχαριστώ, κύριε Πρόεδρε.
Μετά τα όσα, πολύ ορθά, είπε ο εισηγητής μας, ο κ. Αναστασιάδης, και ο Κοινοβουλευτικός Εκπρόσωπος, ο κ. Βορίδης, λίγο πριν, έρχομαι και εγώ να προσεγγίσω αυτήν την κύρωση της τροποποίησης και από μία άλλη πλευρά. Δηλαδή, είναι γνωστό ότι είναι η ενδέκατη τροποποίηση και πρέπει κανείς να αναρωτηθεί πώς φθάσαμε ως εδώ. Φθάσαμε ως εδώ, όταν οι βασικοί τρίτοι υποκατασκευαστές του προγράμματος που είχε συμφωνηθεί -και δεν θέλω να το επαναλάβω- για εξοπλισμό του Υπουργείου Εθνικής Άμυνας και συγκεκριμένα του Γενικού Επιτελείου Ναυτικού, του Πολεμικού Ναυτικού, ανέστειλαν την εκτέλεση των συμβάσεων, λόγω μη πραγματοποίησης πληρωμών, τιμολογηθέντων τιμημάτων επί των οικείων συμβάσεών τους με τις ναυπηγικές και βιομηχανικές επιχειρήσεις Ελευσίνας. 
Στη συνέχεια, τα ναυπηγεία προσφεύγουν στο άρθρο 99 και τότε, πραγματικά, οι εργαζόμενοι –και αξίζουν συγχαρητήρια- παίρνουν ένα μεγάλο μερίδιο ευθύνης. Πρωτοστατούν προς κάθε κατεύθυνση, για να προστατεύσουν και τις δουλειές τους και τα ναυπηγεία –μία ελληνική βιομηχανική επιχείρηση- σηκώνοντας φορτίο που δεν τους ανήκε. Επικοινωνούν με όποιον μπορούν και φέρνουμε την τροπολογία στις 15 Απριλίου, όπου ένας από τους Βουλευτές που υπέγραψαν ήμουν και εγώ. Και τότε, πραγματικά, πρέπει να πω στους Ανεξάρτητους Έλληνες ότι υπέγραψε και ο συνάδελφος κ. Ουζουνίδης, αλλά σήμερα βλέπω το κόμμα των Ανεξάρτητων Ελλήνων να διαφοροποιείται. Δεν ξέρω ποια ήταν η σκοπιμότητα εκείνης της στιγμής και κλείνω αυτήν την παρένθεση. 
Τότε, λοιπόν, ερχόμαστε και ψηφίζουμε να δοθούν 24-25 εκατομμύρια για να πληρωθούν οι εργαζόμενοι -τα 11 εκατομμύρια- και οι προμηθευτές -τα υπόλοιπα- καθώς επίσης και μία συμφωνία-πλαίσιο με τις διαδικασίες όπως τέθηκαν σ’ αυτήν τη συμφωνία.
Κατά συνέπεια, λοιπόν, «τα συμβαλλόμενα μέρη» -λέει η σύμβαση- «προς σκοπό της εκτέλεσης της συμφωνίας-πλαίσιο δηλώνουν ότι συμφωνούν, συνομολογούν και συναποδέχονται στο βαθμό που ρητώς κατά την παρούσα ισχύει κι αναλαμβάνει καθένας από τα συμβαλλόμενα μέρη ως ακολούθως…» κι έχει αναλυτικά τι αναλαμβάνει ο καθένας. 
Κι εδώ πράγματι η Ελληνική Δημοκρατία, το ελληνικό δημόσιο, το Υπουργείο Εθνικής Άμυνας αναλαμβάνει βήμα-βήμα να παρακολουθήσει την εκτέλεση των έργων. Δεν έχουμε αύξηση ούτε ένα ευρώ και αναλαμβάνει να κάνει τις πληρωμές κατευθείαν στους υποκατασκευαστές, οι οποίοι θέλουν την εγγύηση. Αυτή είναι η σύμβαση. Αυτή είναι η πραγματικότητα.
Με αυτήν την τροπολογία, λοιπόν, που ψηφίσαμε τότε, αυτό το πλαίσιο, ερχόμαστε σήμερα να δώσουμε σάρκα κι οστά πραγματικά σ’ αυτό το ναυπηγείο, για να μπορέσει να δουλέψει. Δεν ακούστηκε κανένας άλλος τρόπος πώς θα συνεχίσει τις εργασίες του το ναυπηγείο, πώς θα περατωθεί ένα έργο που είναι ημιτελές και θα πάει χαμένο κι έχει καταβληθεί ένα σημαντικό τίμημα, πώς αυτοί οι χίλιοι τριακόσιοι εργαζόμενοι των ναυπηγείων θα μπορέσουν να έχουν δουλειά. 
Αυτό κάνουμε σήμερα. Μέσα στο πλαίσιο εκείνης της τροπολογίας που ψηφίστηκε, ερχόμαστε σήμερα να κυρώσουμε την τροποποίηση αυτής της συμφωνίας του 2000, για να μπορέσει να λειτουργήσει πραγματικά το ναυπηγείο. Θα πει κανείς: «Μα καλά έπρεπε να γίνει μόνο αυτή η ανάληψη έργου από το ελληνικό δημόσιο και πάλι για να συντηρηθεί το ναυπηγείο; Και μέχρι πότε;». Εδώ βεβαίως, όποιος το θέσει αυτό, θα συμφωνήσουμε ότι είναι μία ανάσα για τους εργαζόμενους, για το ναυπηγείο. 
Η ευχή όλων μας είναι να μπορέσει αυτή η δυναμική βιομηχανική επιχείρηση και μάλιστα στην Αττική το επόμενο διάστημα να συνάψει συμφωνίες και προς άλλες κατευθύνσεις, ούτως ώστε να δραστηριοποιηθεί επιχειρηματικά και να εδραιώσει την παρουσία της στον τομέα της ναυπηγοκατασκευαστικής και επισκευαστικής δραστηριότητας. Αυτή είναι η ουσία.
Γι’ αυτό εμείς σήμερα ψηφίζουμε αυτήν την τροπολογία. Και δεν στεκόμαστε με το πώς ήρθε, πώς έπρεπε να έρθει. Δεν στεκόμαστε, αν θέλετε, στο γράμμα του νόμου ούτε πώς θα ψηφίσουμε. Έχουμε τη γενναιότητα να κοιτάξουμε τους εργαζόμενους στα μάτια. Έχουμε τη γενναιότητα να δούμε μία βιομηχανική επιχείρηση στην Αττική που έχει ένα πρόβλημα και που θέλει να προχωρήσει δυναμικά. Δίνουμε ανάσα σ’ αυτήν την επιχείρηση με την ψήφιση αυτής της τροπολογίας. Αυτή είναι η ουσία. 
Αυτήν την ανάληψη ευθύνης σήμερα έχουμε στο Κοινοβούλιο και κάποιοι στρίβουν διά του «ΠΑΡΩΝ». Τι πάει να πει «ΠΑΡΩΝ»; «ΠΑΡΩΝ» σημαίνει τίποτα, σημαίνει ότι δεν αναγνωρίζω το πρόβλημα. Σημαίνει, δηλαδή, να πληρωθούν οι εργαζόμενοι ή να μην πληρωθούν; Δεν υπάρχει μέση λύση. Κοιτάξτε, το «ΠΑΡΩΝ» δεν μπορεί να δίνει λύση για πάντα. Φτάνει κάποια στιγμή που πρέπει κανείς να πει ή το «ΝΑΙ» ή το «ΟΧΙ».
Εμείς λέμε το «ΝΑΙ» σ’ αυτήν τη σύμβαση, σ’ αυτήν την τροποποίηση, γιατί πραγματικά είναι μία τροποποίηση που νοικοκυρεύει την αρχική σύμβαση, προφυλάσσει τα συμφέροντα του δημοσίου, διασφαλίζει τις θέσεις εργασίας των εργαζομένων. Γι’ αυτό και λέμε «ΝΑΙ».
Σας ευχαριστώ, κύριε Πρόεδρε.
(Χειροκροτήματα από τις πτέρυγες της Νέας Δημοκρατίας και του ΠΑΣΟΚ)","ΓΕΩΡΓΙΟΣ ΒΛΑΧΟΣ",65
"116943"," Ο κ. Ηλίας Βλαχογιάννης έχει το λόγο.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"116944"," Ευχαριστώ, κύριε Πρόεδρε.
Θα μπορούσε κανείς να πει ότι δεν τηρήθηκε 100% το γράμμα του Κανονισμού στην προκειμένη περίπτωση, αλλά, παρ’ όλα αυτά, η συζήτηση έγινε μέσα στη Βουλή, που ήταν το ζητούμενο. Κατατίθενται οι απόψεις όλων των συναδέλφων, έτσι ώστε αυτό το οποίο θα ψηφίσουμε να είναι προϊόν και διαβούλευσης και συναπόφασης.
Αυτό ήταν όμως ο «φερετζές» από πλευράς Αντιπολίτευσης. Δεν ήταν η ουσία, γιατί επί της ουσίας δεν είδαμε να έχουν σοβαρά επιχειρήματα γιατί δεν λένε «ΝΑΙ» σ’ αυτόν το νόμο. 
Το ιστορικό το ξέρουμε. Αυτή η συμφωνία από το 2000 υπέστη τροποποιητικές παρεμβάσεις και το 2003 και το 2008. Είχαμε την κρίση, είχαμε τους υπεργολάβους που κήρυξαν στην ουσία στάση πληρωμών και δεν παρέδιδαν το μέρος των εξοπλιστικών –ανταλλακτικά και άλλα- που είχαν αναλάβει να υλοποιήσουν. Έχουμε την αίτηση υπαγωγής στον Πτωχευτικό Κώδικα του άρθρου 99 από πλευράς εταιρείας και έχουμε το πλαίσιο-συμφωνία της Βουλής για συναινετική επίλυση της διαφοράς. 
Προφανώς, υπάρχουν απαιτήσεις από πλευράς των ιδιοκτητών των ναυπηγείων. Προφανώς, όμως, υπάρχουν και απαιτήσεις από πλευράς ελληνικού δημοσίου. Για να επιλυθούν δικαστικά όλες αυτές, θα πάρουν πολύ χρόνο. Αν δεν επιλυθούν οι διαφορές, μέχρι τότε δεν μπορούν να πληρωθούν οι εργαζόμενοι. 
Τι πρέπει να κάνει μία κυβέρνηση που σέβεται πρωτίστως το δικαίωμα στην εργασία των εργαζομένων, που σέβεται τα δικαιώματα του Πολεμικού Ναυτικού που έχει ανάγκη των πυραυλακάτων που έχει παραγγείλει και που σέβεται τα δικαιώματα των ιδιωτών που έχουν προσφύγει στη δικαιοσύνη για τους δικούς τους λόγους; 
Έρχεται μια διάταξη νόμου που λέει «θα λύσουμε συναινετικά το θέμα» και σήμερα συμπληρώνει αυτό το πλαίσιο συμφωνίας για δύο λόγους. Ο ένας λόγος είναι ότι παρέλκει η υποβολή της συγκεκριμένης σύμβασης στον έλεγχο νομιμότητας του Ελεγκτικού Συνεδρίου, γιατί το ίδιο το Ελεγκτικό Συνέδριο δεν θέλησε και κήρυξε εαυτό αναρμόδιο να ελέγξει την προηγούμενη σύμβαση. Άρα δεν χρειάζεται να χάσουμε χρόνο για μία διαδικασία την οποία το ίδιο το Ελεγκτικό Συνέδριο δεν αποδέχεται. Δεν αποδέχεται τη δική του αρμοδιότητα, γιατί αυτό θα απέβαινε σε βάρος των εργαζομένων, διότι θα καθυστερούσαν να πληρωθούν.
Από την άλλη, έχουμε το δημόσιο και σήμερα έρχεται η πολιτεία και συμπληρώνει το προηγούμενο πλαίσιο και κατοχυρώνει τα συμφέροντα του ελληνικού δημοσίου. Λέει ότι «εφόσον έχετε προσφύγει στο άρθρο 99, θα κάνω μία χωριστή συμφωνία για να διασφαλιστούν τα συμφέροντα του δημοσίου». Άρα δέχεστε ότι, πέρα από οποιαδήποτε απόφαση που θα βγει από το δικαστήριο, οι απαιτήσεις του δημοσίου παραμένουν και θα εκπληρωθούν στο ακέραιο από πλευράς της εταιρείας και με τη σειρά της η πολιτεία, το δημόσιο, θα δώσει αυτά τα χρήματα που απαιτούνται και για να πληρωθούν οι προμηθευτές και οι υπεργολάβοι, αλλά κυρίως για να πληρωθούν οι πάνω από χίλιοι εργαζόμενοι, οι άμεσα ή έμμεσα απασχολούμενοι στα ναυπηγεία. 
«Το παρόν» που λέτε ψηφίζετε σήμερα, είναι μία πολιτική υποκρισία, δεν είναι γενναία πολιτική πράξη. Άμα είστε απέναντι από τη συμφωνία, καταψηφίστε τη και να κοιτάξετε στα μάτια τους εργαζόμενους που περιμένουν απ’ έξω τόσο καιρό για να πληρωθούν, αλλιώς να έχετε την πολιτική γενναιότητα να πείτε «ναι». Δεν μπορεί κάποια να είναι «ολίγον έγκυος». Ή είστε υπέρ της συμφωνίας ή δεν είστε…
Εμείς αναλαμβάνουμε την ευθύνη και ψηφίζουμε αυτήν τη συμφωνία γιατί πιστεύουμε ότι διασφαλίζουμε τα συμφέροντα του δημοσίου με τον τρόπο με τον οποίο προβλέπεται ρητά στη σύμβαση και διασφαλίζουμε θέσεις εργασίας και πληρώνονται οι εργαζόμενοι και μία επιχείρηση, η οποία είναι τόσο σημαντική για την ελληνική πολεμική βιομηχανία, συνεχίζει να λειτουργεί.
Κυρίες και κύριοι συνάδελφοι, μακάρι να ήταν όλα εύκολα και να λέγαμε όλοι «όχι» στην πολιτική. Κάποιοι, όμως, καλούνται να βγάλουν τα κάστανα από τη φωτιά. Αυτή η Κυβέρνηση είναι για τα δύσκολα. Δείξαμε ότι στα δύσκολα είμαστε παρόντες και ευτυχώς για μας και δυστυχώς για σας ο ελληνικός λαός λέει «ναι» σ’ αυτή την Κυβέρνηση, λέει «ναι» σ’ αυτούς που τολμούν, γι’ αυτό ψηφίζουμε τη σύμβαση.
(Χειροκροτήματα από την πτέρυγα της Νέας Δημοκρατίας)","ΗΛΙΑΣ ΒΛΑΧΟΓΙΑΝΝΗΣ",64
"116945"," Ο κ. Συρμαλένιος έχει το λόγο.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"116946"," Κύριε Πρόεδρε, κυρίες και κύριοι συνάδελφοι, σε σχέση με την τροπολογία που συζητάμε τώρα για τα ναυπηγεία, πολύς φιλεργατικός λόγος έγινε από την πλευρά της Νέας Δημοκρατίας και από την πλευρά των κομμάτων της συγκυβέρνησης.
Θα ήθελα, όμως, να επισημάνω τα παρακάτω: 
Πρώτον, η προχειρότητα με την οποία έρχεται αυτή η σύμβαση είναι απίστευτη, αφού περίπου σαράντα, σαράντα πέντε μέρες πριν ψηφίστηκε νομοσχέδιο του Υπουργείου Ναυτιλίας με την τροπολογία που ενσωματώθηκε και ονομάστηκε άρθρο 72. Και σήμερα έρχεστε ασθμαίνοντας να περάσετε νέα τροπολογία επί του ιδίου θέματος, δηλαδή τροπολογία στην τροπολογία. 
Δεύτερον, με το άρθρο 72 κατέστη δυνατή η εκταμίευση 25 εκατομμυρίων ευρώ προς τον Όμιλο των Ναυπηγείων Ελευσίνας, στον οποίο ως γνωστόν εκτός από τα ναυπηγεία Ελευσίνας ανήκει και το ναυπηγείο του Νεωρίου Σύρου.
Τρίτον, από τα χρήματα αυτά -ειπώθηκε ότι 11 εκατομμύρια ευρώ πήγαν στους εργαζόμενους και 14 εκατομμύρια ευρώ στους υποπρομηθευτές ή στον ιδιοκτήτη- δεν γνωρίζω πόσα πήγαν πραγματικά στα δεδουλευμένα των εργαζομένων της Ελευσίνας και πόσα στον κ. Ταβουλάρη. Εκείνο, όμως, που γνωρίζω πάρα πολύ καλά είναι ότι στα δεδουλευμένα των εργαζομένων του Νεωρίου μέχρι σήμερα δεν πήγε ούτε ένα ευρώ τσακιστό. 
Άρα, για ποια πληρωμή των εργαζομένων μιλάτε και για ποια κροκοδείλια δάκρυα υπέρ των εργαζομένων;
Τέταρτον, πρέπει να γνωρίζετε ότι με βάση την εσωτερική κατανομή στα πλαίσια του ομίλου, το Ναυπηγείο του Νεωρίου ανέλαβε την κατασκευή των πυραυλακάτων 6 και 7, που αντιστοιχεί στο 30% περίπου του συνολικού έργου, δηλαδή γύρω στα 8 εκατομμύρια ευρώ. 
Πέμπτον, προς επιβεβαίωση του ισχυρισμού μου παραθέτω -και θα το καταθέσω για τα πρακτικά- απόσπασμα του εγγράφου του Εργοστασιακού Σωματείου των εργαζομένων του Νεωρίου -καταθέσαμε ήδη σχετική ερώτηση με το συνάδελφο, τον Θοδωρή Δρίτσα- όπου οι εργαζόμενοι απευθυνόμενοι προς τον Πρόεδρο του ομίλου κ. Ταβουλάρη Νικόλαο στις 22-5-2013 -και ό,τι γράφουν εδώ, ισχύει ακόμα και μέχρι αυτή τη στιγμή- λένε επί λέξει: 
«Κύριε Πρόεδρε, από τις 10-5-2013 και μετά την ανακοίνωσή σας προς τους εργαζόμενους του ομίλου, σύμφωνα με την οποία αναφέρεται ότι άνοιξε ο δρόμος για την πληρωμή των εργαζομένων, σας στείλαμε επιστολή με την οποία ζητούσαμε να ενημερώσετε και τους εργαζόμενους του Νεωρίου πότε θα πάρουν τα οφειλόμενά τους. Με λύπη διαπιστώσαμε ότι αδιαφορήσατε και αγνοήσατε τους εργαζόμενους και το ναυπηγείο μας, αφού δεν καταδεχθήκατε να μας απαντήσετε. Κύριε Πρόεδρε, οφείλετε να απαντήσετε στο ερώτημα των εργαζομένων του Νεωρίου, διότι όπως γνωρίζετε και γνωρίζει και η Κυβέρνηση, οι 6 και 7 πυραυλάκατοι δόθηκαν για να στηριχθεί το Νεώριο της Σύρου. Και από αυτές τις πυραυλακάτους συντηρείται μέχρι σήμερα και ο όμιλος, όπως και εσείς ο ίδιος έχετε παραδεχθεί και συμφωνήσατε απόλυτα στην τελευταία, μετά από χρόνια, επίσκεψή σας στη Σύρο στις 4-4-2013. Πρέπει να σας επισημάνουμε ότι η υπομονή μας έχει εξαντληθεί και από εδώ και στο εξής ο καθένας θα αναλάβει τις ευθύνες του.»
Αυτό είναι το έγγραφο του σωματείου του Νεωρίου. 
(Στο σημείο αυτό ο Βουλευτής κ. Νικόλαος Συρμαλένιος καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Επομένως, για ποιους εργαζόμενους κόπτεστε ότι θέλετε να πληρωθούν, όταν οι ίδιοι του εργοστασιακού σωματείου διαμαρτύρονται ακριβώς ότι δεν έχουν πάρει ούτε δεκάρα; 
Τέλος, επειδή αναφέρθηκα και στο Νεώριο, θα ήθελα να ρωτήσω: Τι θα γίνει επιτέλους με αυτές τις περίφημες συμβάσεις για την ανάθεση των δεξαμενών του Πολεμικού Ναυτικού που χρονίζουν εδώ και δύο-τρία χρόνια, που πάνε κι έρχονται από το Ελεγκτικό Συνέδριο -και δεν ξέρω πού αλλού- και τελικά έχει μείνει στον αέρα; 
Σε αυτά τα ερωτήματα οφείλει το Υπουργείο Άμυνας πρωτίστως αλλά και συνολικά η Κυβέρνηση, να απαντήσουν. 
Σε ό,τι αφορά τα όσα ακούστηκαν για το ΣΥΡΙΖΑ κ.λπ. –και από συναδέλφους από τη Δημοκρατική Αριστερά, εκτός των άλλων- θέλω να ρωτήσω το εξής: Τελικά τι είμαστε εμείς; Μας κατηγορείτε ότι είμαστε υπερασπιστές όλως των αιτημάτων, όλων των συντεχνιών, των πάντων. 
Τώρα, που δεν λέμε ευθέως ότι ψηφίζουμε «ΝΑΙ» γιατί ακριβώς είμαστε πολύ δύσπιστοι για το πού θα καταλήξουν αυτά τα χρήματα, μας λέτε ότι είμαστε εναντίον των εργαζομένων και μας κατηγορείτε για το «ΠΑΡΩΝ». Διαλέξτε, τι από τα δύο θέλετε.
Ευχαριστώ πολύ.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΝΙΚΟΛΑΟΣ ΣΥΡΜΑΛΕΝΙΟΣ",488
"116947"," Κι εμείς ευχαριστούμε.
Ο κ. Άδωνις Γεωργιάδης έχει το λόγο.
ΣΠΥΡΙΔΩΝ -","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"116948"," Ευχαριστώ πολύ, κύριε Πρόεδρε.
Θα ξεκινήσω από το τελευταίο, γιατί εγώ είμαι από αυτούς που ισχυρίζονται, πράγματι, ότι ο ΣΥΡΙΖΑ είναι ένα κόμμα, το οποίο εκπροσωπεί παγκοσμίως αυτό που λέγεται «δημαγωγία» και «λαϊκισμός». Και θέλω να τεκμηριώσω αυτόν τον ισχυρισμό. 
Έρχεται, λοιπόν, ο ΣΥΡΙΖΑ εδώ -που ο ΣΥΡΙΖΑ δεν είναι η Χρυσή Αυγή, δεν είναι οι Ανεξάρτητοι Έλληνες, δεν είναι δηλαδή ένα κόμμα της ελάσσονος Αντιπολιτεύσεως, είναι η Αξιωματική Αντιπολίτευση, είναι δηλαδή τυπικά η οιονεί κυβέρνηση της χώρας- και ψηφίζει «ΠΑΡΩΝ», κύριε Στρατούλη. Θα κάνω την εξής ερώτηση, για να καταλάβουμε τώρα γιατί είστε ακραίοι δημαγωγοί και λαϊκιστές: ας υποθέσουμε ότι ψηφίζαμε όλα τα κόμματα «ΠΑΡΩΝ», ότι μας έπειθε ο ΣΥΡΙΖΑ, μας έπειθε ο κ. Δρίτσας και μας έπειθε ο κ. Λαφαζάνης και λέγαμε όλα τα κόμματα «ΠΑΡΩΝ», οι εργαζόμενοι, τους οποίους εσείς υπερασπίζεστε, θα ήταν ευτυχείς με αυτήν την απόφαση της Βουλής σήμερα; Θα θεωρούσαν ότι η Βουλή σήμερα προασπίζει τα συμφέροντά τους ή θα τους αντιμετώπιζαν βγαίνοντας έξω, ξέροντας ότι θα παραμείνουν απλήρωτοι και θα έχουν χάσει και την τελευταία τους ελπίδα για να πληρωθούν;
Άρα, στην ουσία, κύριε Συρμαλένιε, τι κάνετε; Κάνετε το εξής ωραίο κόλπο: Επειδή δεν θέλετε να πείτε ότι η Κυβέρνηση ενδεχομένως να έχει κάνει και κάτι καλό –είναι αυτό που είπατε πολύ ωραία «είμαστε δύσπιστοι»- αφήνετε στην Κυβέρνηση να πάρει το βάρος της απόφασης, χωρίς εσείς, όμως, να μπορείτε να κοιτάξετε τους εργαζομένους κατ’ ευθείαν, κατά πρόσωπο και να τους πείτε ποια είναι η πρότασή σας: Να πληρωθούν ή να μην πληρωθούν;
Γιατί είναι απολύτως προφανές, κύριε Πρόεδρε, ότι έτερη πρόταση για το πώς θα μπορούσαν να πληρωθούν οι εργαζόμενοι, δεν ακούστηκε από κανένα κόμμα. Μόνο αυτή υπάρχει στο τραπέζι. 
Άρα, εδώ η απόφαση δεν είναι αν είμαστε δύσπιστοι ή όχι. Η απόφαση είναι: θέλουμε να πληρωθούν οι εργαζόμενοι ή δεν θέλουμε; Ο ΣΥΡΙΖΑ τελικά είπε «δεν θέλουμε», γιατί η ψήφος που δίνετε θα οδηγούσε κατ’ αποτέλεσμα…","ΑΔΩΝΙΣ ΓΕΩΡΓΙΑΔΗΣ",96
"116949"," Θέλουμε και τον άλλο μήνα, κύριε Γεωργιάδη. Δεν θέλουμε για ένα μήνα.","ΘΕΟΔΩΡΟΣ ΔΡΙΤΣΑΣ",139
"116950"," Εσείς λέτε τον άλλο μήνα. Πολύ ωραία. Να καταγραφεί ότι ο κ. Δρίτσας είπε ότι θέλουν να πληρωθούν τον άλλο μήνα.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"116951"," Όχι. Και τον άλλο μήνα και τον παραπάνω.","ΘΕΟΔΩΡΟΣ ΔΡΙΤΣΑΣ",139
"116952"," Αφήστε το «και τον άλλο». Για να πείτε «και τον άλλο» πρέπει να βρείτε άλλη πρόταση, καλύτερη. Δεν έχετε παρουσιάσει άλλη πρόταση, καλύτερη. Έχετε παρουσιάσει διαδικαστικές ενστάσεις πάνω στη συγκεκριμένη τροπολογία.
Θα μου επιτρέψετε, όμως, εδώ να πω ότι υπάρχει και μία πολύ μεγάλη λογική αντίφαση, κύριε Πρόεδρε, πολύ ενδιαφέρουσα. Και την απευθύνω κυρίως στον πιο «διαπρύσιο κήρυκα» του αντιμνημονίου στην Αίθουσα, τον κ. Νότη Μαριά, τον αγαπητό συνάδελφο. Ειρήσθω εν παρόδω εκπλήσσομαι που σας βλέπω στην Αίθουσα, κύριε συνάδελφε. Είναι 4 Ιουνίου. Εξ’ όσων θυμάμαι 31 Μαΐου ήταν το ακρότατο όριο που θα δεχόσασταν να ήσασταν στο Κοινοβούλιο, γιατί 31 Μαΐου είχατε δώσει ραντεβού με το λαό για να παραδώσετε την έδρα σας στο Σύνταγμα. Προφανώς ο λαός δεν ήταν πιστός στο αντιμνημονιακό σας ραντεβού. Δεν πειράζει. Θα συγχωρέσετε, φαντάζομαι, τον ελληνικό λαό που δεν ήρθε στο ραντεβού μαζί σας. Κι εμείς με χαρά συνεχίζουμε, κύριε Πρόεδρε, να βλέπουμε τον κ. Νότη Μαριά στην Αίθουσα, παρ’ ότι πέρασε το αντιμνημονιακό τελεσίγραφο που είχε θέσει στο Κοινοβούλιο μας. 
Οφείλω, όμως, να πω πού είναι τώρα η αντίφαση. Ακούστε, κύριε Χρυσοχοΐδη: Ποια ήταν η ένσταση που ακούστηκε από τους Ανεξάρτητους Έλληνες -επίσης κόμμα του «ΠΑΡΩΝ»- και της Χρυσής Αυγής που λείπει τώρα από την Αίθουσα, επίσης κόμμα του «ΠΑΡΩΝ». «ΠΑΡΩΝ» τι σημαίνει; Δεν έχω θέση. Στην αρχαία αθηναϊκή δημοκρατία με το νόμο του Σόλωνος –όπως ξέρετε- απαγορευόταν το «ΠΑΡΩΝ». Εάν έλεγες «ΠΑΡΩΝ», έχανες τα πολιτικά σου δικαιώματα για πάντα. Δεν υπήρχε «ΠΑΡΩΝ» στην αρχαία αθηναϊκή δημοκρατία, που σας αρέσει, με την άμεσο δημοκρατία. «Ο μη ετέρας μερίδος εχόμενων άτιμος έσται» έλεγε το κείμενο. Αν έλεγες «ΠΑΡΩΝ» πήγαινες έξω, δεν ξαναψήφιζες. «Είσαι δειλός πολιτικά» έλεγε ο Σόλωνας στην αρχαία αθηναϊκή δημοκρατία.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"116953"," Χάλασαν οι εποχές.","ΘΕΟΔΩΡΟΣ ΔΡΙΤΣΑΣ",139
"116954"," Αυτά έλεγε ο Σόλων. Άλλες εποχές. 
Ακούστε, όμως, που είναι η αντίφαση, κύριε Πρόεδρε, και με αυτό θα κλείσω. 
Η ένσταση των Ανεξαρτήτων Ελλήνων και της Χρυσής Αυγής είναι η ίδια: «Η Κυβέρνηση του μνημονίου που ακολουθεί την πολιτική…». Η γνωστή κασέτα. Όπως ξέρετε, θα μιλήσω αρχαία ελληνικά. Μην με παρεξηγήσετε: Το μνημόνιον έχει γίνει στη Βουλή αυτή και στην εποχή μας χρήσιμο «δια πάσαν νόσον και δια πάσαν μαλακίαν», με την αρχαία έννοια του όρου, της μαλθακότητας. Ό,τι και να γίνεται, ό,τι και να συζητάμε, φταίει το μνημόνιο. 
Προσέξτε όμως, κύριε Πρόεδρε, την αντίφαση: Το μνημόνιο κατηγορείται διαρκώς ότι είναι νεοφιλελεύθερο, ότι είναι σχεδιασμένο από νεοφιλελεύθερους εγκεφάλους. Ένα το κρατούμενο. 
Δεύτερον, η νεοφιλελεύθερη πολιτική θα έλεγε ότι αφού έχουμε μια εταιρεία που έχει υπαχθεί στο άρθρο 99, θα έπρεπε το κράτος να μην παρέμβει, να κλείσει η εταιρεία, να ρευστοποιηθούν τα περιουσιακά της στοιχεία και να πάνε οι εργαζόμενοι να πάρουν τα λεφτά -αν περισσέψουν- από την όποια ρευστοποίηση. Αυτό θα πει νεοφιλελευθερισμός. Ο νεοφιλελευθερισμός απαγορεύει την οποιαδήποτε κρατική παρέμβαση.
Τρίτον, εδώ έχουμε κρατική παρέμβαση. Δύο ενδεχόμενα υπάρχουν: ή το μνημόνιο δεν είναι νεοφιλελεύθερο ή αυτή η πολιτική δεν υπαγορεύεται από το μνημόνιο. Εάν δεν ισχύει το ένα ή το άλλο, τότε προφανώς στο επιχείρημα ότι αυτή είναι μια πολιτική που υπαγορεύει η κυβέρνηση του μνημονίου, ο Τόμσεν, η τρόικα, οι δυνάμεις κατοχής, οι δοσίλογοι και όλα τα υπόλοιπα, υπάρχει σύγχυση. Καλά, ξέρουμε την ποιότητα αυτών των επιχειρημάτων. Απλώς τα επισημαίνω, για να καταλάβουμε.
Άρα, για να ανακεφαλαιώσω, εδώ έχουμε…","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"116955"," Δεν ξέρεις τι είναι ο νεοφιλελευθερισμός.
ΣΠΥΡΙΔΩΝ –","ΠΑΝΑΓΙΩΤΗΣ ΛΑΦΑΖΑΝΗΣ",279
"116956"," Είναι ο καθόλου κρατικός παρεμβατισμός, κύριε Λαφαζάνη. Το ξέρω πάρα πολύ καλά.","ΑΔΩΝΙΣ ΓΕΩΡΓΙΑΔΗΣ",96
"116957"," Κάνεις λάθος.
ΣΠΥΡΙΔΩΝ –","ΠΑΝΑΓΙΩΤΗΣ ΛΑΦΑΖΑΝΗΣ",279
"116958"," Εδώ έχουμε παρέμβαση του κράτους.
Για να ολοκληρώσω, λοιπόν, θα πω το εξής: βρίσκεστε σε πλήρη πολιτική και ιδεολογική σύγχυση. Και αυτό που αποδεικνύεται, κύριε Λαφαζάνη, είναι ότι ο ΣΥΡΙΖΑ είναι καλός στα λόγια, αλλά όταν έρθει η ώρα να πάρει μια απόφαση με ευθύνη, κρύβεται, κρύβεται, κρύβεται! Ουαί υμίν Φαρισαίοι υποκριταί! 
Ευχαριστώ πολύ.
(Χειροκροτήματα από την πτέρυγα της Νέας Δημοκρατίας)
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, θα ήθελα το λόγο επί προσωπικού.","ΑΔΩΝΙΣ ΓΕΩΡΓΙΑΔΗΣ",96
"116959"," Ορίστε, κύριε Μαριά, έχετε το λόγο.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κοιτάξτε, κύριε Πρόεδρε, επειδή αναφέρθηκε ο κ. Γεωργιάδης, στο όνομά μου και στην πρόταση την οποία έκανα, θα ήθελα να πω τα εξής:
Πρώτα απ’ όλα είναι πάρα πολύ εύκολο διαστρεβλώνοντας μια πρόταση, να τεκμηριώσεις δήθεν μια θέση.
Η πρότασή μου, λοιπόν, ήταν πολύ ξεκάθαρη και απλή και έχει επαναληφθεί αρκετές φορές προφορικά και εγγράφως. Άλλωστε, υπάρχουν και τα Πρακτικά. Η πρότασή μου, λοιπόν, ήταν έκκληση προς τους συναδέλφους του αντιμνημονιακού δημοκρατικού τόξου, στο οποίο, βεβαίως, δεν περιλαμβάνεται ο περί ου ο λόγος συνάδελφος και έλεγε ότι θα πρέπει να αποχωρήσουμε στις 31 του μηνός ενωμένοι με τον ελληνικό λαό σε διάφορες εκδηλώσεις διαμαρτυρίας. 
Και συνέχιζε: προϋπόθεση για να πετύχει αυτή η πρόταση είναι: πρώτον, να υπάρξει ικανός αριθμός Βουλευτών προκειμένου να ανταποκριθεί σ’ αυτήν την πρόταση. Και δεύτερον, ταυτόχρονη στήριξη και από την πλευρά των ίδιων των πολιτών και του αντιμνημονιακού κινήματος. Κατέληγε, δε, σε ειδικές αναφορές, αναλύσεις και δελτία τύπου επανειλημμένα, ότι επειδή δεν διακατεχόμαστε από δονκιχωτισμό, μόνο υπ’ αυτές τις προϋποθέσεις μπορεί να προχωρήσει. 
Αυτή η πρόταση στάλθηκε υπό τη μορφή επιστολής σε συναδέλφους των Ανεξάρτητων Ελλήνων, του ΣΥΡΙΖΑ και του ΚΚΕ και δεν υπήρξε ανταπόκριση. 
Είναι, όμως, ένα συνεχές ραντεβού με τους πολίτες και, ταυτόχρονα, τους συναδέλφους του αντιμνημονιακού μετώπου. 
Κατά την έννοια αυτή, θεωρούμε ότι ακόμα και αν δεν μπόρεσε να πραγματοποιηθεί στις 31 Μαΐου και να συγκεντρωθεί ο ικανός αριθμός Βουλευτών και η στήριξη από την πλευρά του αντιμνημονιακού κινήματος, αυτό είναι ανοικτό και θα συμβεί πολύ σύντομα προς μεγάλη δυσαρέσκεια, προφανώς, του συναδέλφου, κ. Γεωργιάδη.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"116960"," Το λόγο έχει ο Υφυπουργός Εθνικής Άμυνας, κ. Δημήτριος Ελευσινιώτης.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"116961"," Κύριε Πρόεδρε, κυρίες και κύριοι, σήμερα ζητάμε να ψηφίσετε την τροποποίηση νούμερο 11. Τι είναι η τροποποίηση 11; Η τροποποίηση 11 δεν είναι τίποτα άλλο παρά η μεγάλη περιγραφή της συμφωνίας – πλαίσιο την οποία εδώ η Βουλή των Ελλήνων στις 15/4, πριν ένα μήνα δηλαδή, με το άρθρο 30 του ν. 4151 ψήφισε.
Ακούστηκαν πολλά. Ομολογώ ότι θα έπρεπε να εστιάσουμε πάνω στην τροποποίηση η οποία έχει δύο βασικούς άξονες: Ο ένας λέγεται «Πολεμικό Ναυτικό» και ο άλλος λέγεται «ναυπηγεία». Κι έχει ένα συγκεκριμένο αντικείμενο: τις τρεις ΤΠΚ που βρίσκονται αυτήν την στιγμή σχεδόν στο πέρας της κατασκευής τους.
Η τροποποίηση αυτή…","ΔΗΜΗΤΡΙΟΣ ΕΛΕΥΣΙΝΙΩΤΗΣ",141
"116962"," Πόσο τοις εκατό;","ΠΑΝΑΓΙΩΤΗΣ ΛΑΦΑΖΑΝΗΣ",279
"116963"," Οι δύο τελευταίες, η 6 και η 7, είναι το 81%.","ΔΗΜΗΤΡΙΟΣ ΕΛΕΥΣΙΝΙΩΤΗΣ",141
"116964"," Και η προηγούμενη, η τρίτη;","ΠΑΝΑΓΙΩΤΗΣ ΛΑΦΑΖΑΝΗΣ",279
"116965"," Η προηγούμενη σχεδόν τελειώνει. Αν θυμάμαι καλά είναι 95%. 
Η τροποποίηση αυτή -επειδή ακούστηκαν διάφορα- δεν έγινε μονομερώς από το ΥΠΕΘΑ. Δεν ξεκινήσαμε μόνοι μας να φέρουμε μία τροποποίηση εδώ. Έγινε από το Πολεμικό Ναυτικό, από αξιωματικούς με μεγάλη εμπειρία και από τα ίδια τα ναυπηγεία στα οποία συμμετείχαν και εκπρόσωποι των εργαζομένων. 
Συνεπώς, τα άρθρα τα οποία έχουμε καταθέσει, είναι κοινώς αποδεκτά και από τους δύο. Και βέβαια είναι πάντα, επαναλαμβάνω, σύμφωνα με την συμφωνία - πλαίσιο, την οποία η Βουλή των Ελλήνων πριν ένα μήνα εψήφισε, κύρωσε. 
Να έρθουμε να δούμε λιγάκι τι σημαίνει Πολεμικό Ναυτικό και τι σημαίνει ναυπηγεία. Και θα μου επιτρέψετε να κάνω μία μικρή παρέμβαση και να σας μιλήσω μετά από τριάντα εννέα χρόνια στο Πολεμικό Ναυτικό και ως τέως Αρχηγός του Πολεμικού Ναυτικού. Η χώρα μας είναι μία νησιωτική χώρα -τα μεγαλύτερα σύνορα είναι θάλασσα, τουλάχιστον εξ ανατολών- και χρειάζεται να κάνουμε κάτι διαφορετικό γι’ αυτό. Τι είναι αυτό το διαφορετικό; Το ισχυρό Πολεμικό Ναυτικό. Τι σημαίνει «ισχυρό Πολεμικό Ναυτικό»; Σημαίνει πολεμικά πλοία κάποιων διαστάσεων, ανάλογα την αποστολή που κάθε φορά θα έχουμε. 
Πώς τα κατασκευάζουμε αυτά και πώς προσδιορίζουμε τον αριθμό τους; Υπάρχει δομή δυνάμεων. Υπάρχουν μελέτες. Πρόσφατα πέρασε και από το ΚΥΣΕΑ η τελευταία δομή δυνάμεων. Υπάρχουν πάρα πολλές μελέτες: τι μήκος θα έχει, τι φόρτο όπλων θα έχει επάνω, τι μηχανές θα έχει, ώστε να είναι ευέλικτο το πλοίο. 
Και, βέβαια, θα έλεγα, επειδή δεν το έκανα εγώ -η πρώτη σύμβαση έγινε το 2000, αλλά ήμουν από αυτούς που επέμεναν ως κυβερνήτης παραλαβής- το εξής: Κάνουμε επτά πλοία. Πάμε να τελειώσουμε τα επτά πλοία. Ήδη τέσσερα είναι στο στόλο. Κάναμε μία σύμβαση για τρία συν δύο συν δύο. Γιατί το κάναμε αυτό; Πάρα πολύ απλά: έτσι κάνει και το ναυτικό των άλλων κρατών. Κατασκευάζουμε τρία, τα βλέπουμε, διορθώνουμε αν υπάρχει κάτι και πάμε σε άλλα δύο και σε άλλα δύο. 
Τώρα βρισκόμαστε, λοιπόν, στα δύο τελευταία και βέβαια στο ένα από τα δύο προτελευταία. Έτσι, λοιπόν, καλύπτουμε και τις επιχειρησιακές ανάγκες, αλλά μελετάμε το ίδιο το σκάφος όταν ταξιδεύει. 
Υπάρχουν πολλά σκάφη στο εξωτερικό. Θα μπορούσαμε να τα πάρουμε έτοιμα. Επειδή, όμως, το Πολεμικό Ναυτικό είναι ένας κρατικός φορέας και συμμετέχει στην προσπάθεια μείωσης του κόστους, κατασκευάζει πολλά πλοία στα ελληνικά ναυπηγεία. Πολλά δε εξ αυτών, πολλοί τύποι πλοίων, έχουν σχεδιαστεί από Έλληνες αξιωματικούς του Πολεμικού Ναυτικού σε συνεργασία με το Πολυτεχνείο και με άλλους φορείς. 
Επομένως, είναι μια αξιέπαινη προσπάθεια δεκαετιών αυτό που γίνεται. 
Ας έρθουμε να δούμε λιγάκι και τα ναυπηγεία, στα οποία κυρίως εστιάσαμε σήμερα. Η Ελληνική Δημοκρατία μέσα από το Πολεμικό Ναυτικό τι κάνει; Δίνει εργασία στα ναυπηγεία. Στηρίζει τους εργαζόμενους για τους οποίους θα πρέπει ευθαρσώς να πω ότι είναι υψηλής ποιότητας τεχνίτες, το έργο το οποίο αποδίδουν είναι πολύ υψηλής ποιότητας και ότι κατέχουν μεγάλη και υψηλή τεχνολογία, δεδομένου ότι τα σκάφη αυτά που βγαίνουν είναι το state of the art, είναι της τελευταίας γραμμής. 
Αυτό δεν μπορούμε να το παραβλέψουμε. Γι’ αυτό, λοιπόν, θα συνεχίσουμε και το Πολεμικό Ναυτικό να καλύπτει τις ανάγκες του αλλά και τα ναυπηγεία να δουλεύουν με τα προϊόντα τα οποία υπάρχει απαίτηση να γίνουν για να μπορούμε να φυλάμε τα σύνορά μας. 
Κύριε Πρόεδρε, άκουσα ότι έγιναν πολλές τροποποιήσεις, έντεκα κ.λπ.. Από το 2011 μέχρι το 2013 και λαμβανομένου υπ’ όψιν της εξάσκησης και των όψεων -τρεις, δύο και δύο- αλλά και πολλών άλλων που βρίσκαμε καθ’ οδόν, δημιουργήθηκαν αυτές οι τροποποιήσεις. 
Οι τροποποιήσεις δεν σημαίνουν απαραίτητα λάθη ή οτιδήποτε άλλο μπορεί να εκφράσει κάποιος. Είναι τροποποιήσεις με τις οποίες βλέπουμε τι θα έπρεπε να καλυτερεύσουμε και με αυτές το καλυτερεύουμε. 
Η τροποποίηση 11 ειδικά δεν εστιάζεται σε τεχνικά θέματα, πλην όμως εστιάζεται στο ότι αυτήν τη στιγμή θα πάρουμε τα τρία πλοία χωρίς να δώσουμε ούτε ένα ευρώ παραπάνω. 
Ευχαριστώ. 
(Χειροκροτήματα από την πτέρυγα της Νέας Δημοκρατίας)","ΔΗΜΗΤΡΙΟΣ ΕΛΕΥΣΙΝΙΩΤΗΣ",141
"116966"," Το λόγο έχει ο κ. Λαφαζάνης.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"116967"," Έχουν ανοίξει πολλά θέματα και αυτό δείχνει ότι έπρεπε να ακολουθήσουμε μια κανονική διαδικασία για να συζητήσουμε αυτή τη σύμβαση. Αν ακολουθούσαμε αυτήν τη διαδικασία, νομίζω ότι όλοι θα γινόμασταν σοφότεροι. Θα υπήρχε δυνατότητα σε όλους μας να μάθουμε πολύ περισσότερα πράγματα, να απαντήσουμε σε δικές μας απορίες. Διότι δεν είναι μια σύμβαση ιδιωτών, είναι μια σύμβαση δημοσίου συμφέροντος -κρίσιμου δημοσίου συμφέροντος- που αφορά το Πολεμικό Ναυτικό, αφορά κατά μια έννοια και την προοπτική ενός τμήματος της Ελληνικής Ναυπηγικής Βιομηχανίας. 
Επομένως, της άξιζε μια καλύτερη μεταχείριση από το να τη συζητάμε, μετά από πίεση βεβαίως και της Αντιπολίτευσης, εδώ σε ένα δίωρο, με ένα περιορισμένο τρόπο και με λιγοστές πληροφορίες. Διότι μια σύμβαση τέτοιου χαρακτήρα, όσο και να είναι κανείς εξειδικευμένος -που εμείς δεν είμαστε ή τουλάχιστον όλοι δεν είμαστε- δεν διαβάζεται το Σαββατοκύριακο. Δεν είναι δυνατόν να μας φέρνετε συμβάσεις τέτοιου είδους το Σαββατοκύριακο. Γι’ αυτό φέρατε εδώ την Ελληνική Ναυπηγική Βιομηχανία. Και δεν μιλάω για σας προσωπικά. Εννοώ τις διαδοχικές κυβερνήσεις. Διότι κάποτε η Ναυπηγική Βιομηχανία στη χώρα μας ήταν κραταιά. Απασχολούσε δεκάδες χιλιάδες εργαζόμενους. Έκανε μεγάλες κατασκευές και επισκευές. Έρχονταν πλοία από παντού -όχι μόνο από τον μεσογειακό χώρο, αλλά από όλο τον κόσμο- στα περίφημα και ξακουστά ελληνικά ναυπηγεία για να τύχουν εξυπηρετήσεων και υπηρεσιών από ένα πολύ εξειδικευμένο ανθρώπινο δυναμικό, το οποίο είχε να προσφέρει ποιότητα εργασίας. 
Τι έχουμε σήμερα; Κουφάρια! Στο Πέραμα δεν δουλεύει ούτε ένας. Η ναυπηγοεπισκευαστική ζώνη του Περάματος είναι κλειστή. Ο Σκαραμαγκάς είναι κλειστός. Εφαρμόζεται εκ περιτροπής εργασία, μία ημέρα την εβδομάδα. Μπορεί να ζήσει κανείς με μισθό μιας ημέρας την εβδομάδα; Δεν μπορεί να ζήσει. Τελειωμένα είναι τα ναυπηγεία. Εκεί σκουριάζουν υποβρύχια τεράστιας σημασίας και αξίας, που τα έχει χρυσοπληρώσει ο ελληνικός λαός. 
Όταν έχουν προηγηθεί τέτοια σκάνδαλα γύρω από τα ναυπηγεία -σκάνδαλα ολκής, συμβάσεις λεόντειες, μίζες- όταν έχουν εδώ πέρα ανακατευτεί πάρα πολλά πρόσωπα κι έχουμε αυτό το πλήγμα στην ελληνική οικονομία και στον κόσμο της εργασίας, θα έπρεπε να είστε πιο προσεκτικοί, να κάνετε καλύτερη δουλειά, να σέβεστε τις διαδικασίες της Βουλής. 
Το είπε και ο Πρόεδρος, ο κ. Κακλαμάνης, προηγουμένως. Δεν το λέει μόνο ο ΣΥΡΙΖΑ. Το λένε κι άλλες φωνές σ’ αυτήν την Αίθουσα, οι οποίες δεν μπαίνουν στο στενό κομματικό παιχνίδι και θέλουν να δουν τα πράγματα με ένα άλλο πνεύμα και άλλο μάτι. Θα άξιζε μια καλύτερη μεταχείριση. 
Εμείς δεν σας είπαμε να μην φέρετε γενικά σύμβαση. Αυτό που σας είπαμε είναι ότι αν θέλετε αυτήν τη σύμβαση -εμείς θα θέλαμε κάτι το διαφορετικό- να τη φέρετε υπό κανονικές διαδικασίες. Ταχύτατες, αλλά κανονικές.
Μου είπατε -επειδή δεν είμαι ειδικός, αλλά πρέπει να τοποθετούμεθα εδώ, γιατί όλοι δεν είναι ειδικοί στα πράγματα- ότι το 81% είναι έτοιμο στις δύο πυραυλάκατους και ότι η άλλη είναι τελειωμένη.","ΠΑΝΑΓΙΩΤΗΣ ΛΑΦΑΖΑΝΗΣ",279
"116968"," Το 95%.","ΔΗΜΗΤΡΙΟΣ ΕΛΕΥΣΙΝΙΩΤΗΣ",141
"116969"," Το 95% .
Εγώ διαβάζω, λοιπόν, εδώ ότι η παράδοση για την τορπιλάκατο 5 θα γίνει σε εννιά μήνες, για την τορπιλάκατο 6 σε είκοσι τέσσερις μήνες, για την τορπιλάκατο 7 σε τριάντα τέσσερις μήνες, δηλαδή τρία χρόνια. Μήπως είμαι τόσο αδαής; Αυτό είναι υπολειπόμενο έργο περίπου 20% που είπατε και 5%; Τόσοι μήνες χρειάζονται; 
Εν πάση περιπτώσει, το Πολεμικό Ναυτικό έχει κάποιες ανάγκες. Εκτός εάν οι παραγγελίες δεν γίνονται για τις ανάγκες του Πολεμικού Ναυτικού, αλλά για άλλους λόγους που δεν το πιστεύω. Το Πολεμικό Ναυτικό έχει κάποιες ανάγκες. Δεν μπορεί να παραγγέλνει το 2013 πυραυλάκατους και να τους παίρνει το 2030. Δεν γίνεται. Αν υπάρχουν ανάγκες, οι ανάγκες δεν νομίζω ότι είναι για το 2030. Βλέπει πιο κοντά και προγραμματίζει και σχεδιάζει. 
Εδώ τι κάνετε, λοιπόν; Αυτό είναι ένα ερώτημα στο οποίο θα ήθελα μια απάντηση.
Κόπτεστε για τα συμφέροντα των εργαζομένων. Εγώ δεν αμφισβητώ τις προθέσεις σας. Δεν μπορώ να αμφισβητήσω τις προθέσεις κανενός. Αλίμονο! Ρωτάω, όμως, γιατί άκουσα πολλούς αριθμούς στην Αίθουσα. Μιλάτε για απασχόληση χιλίων τριακοσίων εργαζομένων; Για χίλιους; Για επτακόσιους; Γιατί άκουσα και τους τρεις αριθμούς μέσα στην Αίθουσα. Μπορείτε να μας πείτε, κύριε Υπουργέ, πόσες θέσεις εργασίας θα διασφαλιστούν με αυτήν τη σύμβαση; 
Και αν μιλάμε για διασφάλιση θέσεων εργασίας συγκεκριμένου αριθμού, γιατί δεν βάζετε και μια ρήτρα στη σύμβαση απασχόλησης; Να βάλετε μια ρήτρα απασχόλησης. Θα μπορεί αύριο να κάνει απολύσεις ο ιδιοκτήτης της Ελευσίνας μετά κι απ’ αυτήν τη σύμβαση, αφού πήρε τα 20 εκατομμύρια; Και τώρα έχουμε και εγγυήσεις του δημοσίου 25 εκατομμυρίων, εάν δεν κάνω λάθος. Διότι μετά την πρώτη αυτή συμφωνία-πλαίσιο που ψήφισε η Βουλή, είχαμε μείωση του προσωπικού κατά εκατό εργαζόμενους. Ορισμένοι κατήγγειλαν απόλυση. Θα μπορεί αύριο, λοιπόν, ο ιδιοκτήτης να κάνει απολύσεις, να αφήσει στο δρόμο εργαζομένους και να επικαλεστεί χίλιους δυο λόγους; Θα μπορεί να τροποποιήσει τις συμβάσεις επί το χειρότερο των εργαζομένων, επικαλούμενος x, ψ, z λόγους; Θα μπορεί να υποβαθμίσει τις εργασιακές σχέσεις μέχρι διαλύσεως, δηλαδή να μιλήσει για εκ περιτροπής εργασία, όχι μια φορά την εβδομάδα ίσως, αλλά δυο με τρεις φορές την εβδομάδα; Παραδείγματα αναφέρω. Γιατί δεν διασφαλίζετε τους εργαζόμενους με αυτήν τη σύμβαση και με αυτήν τη συμφωνία, βάζοντας κάποιους όρους που θα προστατεύουν τα συμφέροντά τους, τις αμοιβές, τις απολαβές και την προοπτική τους; 
Δόθηκαν τα λεφτά και υπήρχε προφορική δέσμευση την προηγούμενη φορά ότι θα πληρωθούν οι εργαζόμενοι. Οι εργαζόμενοι δεν έχουν πληρωθεί. Σας διάβασα την ανακοίνωση των εργαζομένων στο Νεώριο Σύρου. Δεν έχουν πληρωθεί. Γιατί δεν πληρώθηκαν; Τα λεφτά τα πήρε, αλλά δεν πληρώθηκαν οι εργαζόμενοι. 
Τι θα γίνει, λοιπόν; Τι προστασία προσφέρετε στους εργαζομένους; Μήπως το ενδιαφέρον είναι μονομερές, δηλαδή προς την ιδιοκτησία και όχι τόσο προς τους εργαζομένους; 
Γι’ αυτά πρέπει να δεσμευθείτε όχι προφορικά αλλά να τα βάλετε και στη συμφωνία. Και βεβαίως και η προφορική δέσμευση έχει μια αξία. Να πάρετε θέση επ’ αυτών, πόσοι θα πληρωθούν, πόσοι θα δουλεύουν, για πόσο θα δουλεύουν, με τι είδους εργασιακές σχέσεις, με τι είδους συμβάσεις. Όλα αυτά είναι απαραίτητα. Αυτά προασπίζουν τα συμφέροντα των εργαζομένων και όχι τα λόγια. Θα θέλαμε, λοιπόν, επ’ αυτών μια δέσμευση. 
Είναι αρκετά αυτά που θα ήθελα να πω. Θα τόνιζα, όμως, ιδιαιτέρως αυτό το οποίο διαβάζω με έκπληξη. Λέτε εδώ ότι παράλληλα, λόγω του κατεπείγοντος χαρακτήρα της συγκεκριμένης ρύθμισης και της ανάγκης επιτάχυνσης της σχετικής διαδικασίας επ’ ωφελεία των συμφερόντων του ελληνικού δημοσίου, αντικαθίσταται το εδάφιο β’ της παραγράφου 5 του άρθρου 30 του ν. 4151/2013. 
Ερχόσαστε να αντικαταστήσετε, λοιπόν, άρθρο ψηφισμένο, νομοθετημένο -νομοθετική ρύθμιση- και απαλείφεται ως παρέλκουσα και αλυσιτελής η προβλεπόμενη υποχρέωση υποβολής της υπ’ όψιν τροποποίησης για έλεγχο νομιμότητας στο Ελεγκτικό Συνέδριο. 
Γιατί το κάνετε αυτό; Εδώ ο έλεγχος της Βουλής είναι πράγματι ελλιπής και ανεπαρκής με ένα δίωρο συζήτησης. Εμείς δεν έχουμε τη χρονική δυνατότητα -και φαντάζομαι όλοι οι συνάδελφοι- να διαβάσουμε επιμελώς και να ρωτήσουμε, να μάθουμε για τη σύμβαση. 
Επίσης, δεν επιτρέπετε στο Ελεγκτικό Συνέδριο να κάνει τον έλεγχο νομιμότητας επί συμβάσεων του δημοσίου, τον οποίο κατά το Σύνταγμα επιβάλλεται να κάνει, και ειδικά συμβάσεων στις Ένοπλες Δυνάμεις. Γιατί; Τι φοβάστε από το Ελεγκτικό Συνέδριο; 
Θα μας δώσετε απάντηση και όχι αυτό που λέτε εδώ «παρέλκουσα και αλυσιτελής». Τι πάει να πει παρέλκουσα; Γιατί είναι παρέλκουσα και αλυσιτελής; 
Επίσης -και τελειώνω με αυτό, κύριε Πρόεδρε- εξασφαλίστηκε, όπως σας είπε και ο συνάδελφος, ο κ. Δρίτσας, στην πολύ εμπεριστατωμένη τοποθέτησή του, η σύμφωνη γνώμη του Ανωτάτου Ναυτικού Συμβουλίου για τη σύμβαση; Δεν χρειαζόταν; Εξασφαλίστηκε η γνώμη της Κεντρικής Γνωμοδοτικής Επιτροπής, της ΔΑΕ, της Επιτροπής Παραλαβής του Πολεμικού Ναυτικού, του Συμβουλίου Αρχηγών Γενικών Επιτελείων; Γιατί δεν εξασφαλίστηκε;
Γιατί πρέπει να αναθέσετε σε ιδιωτική εταιρεία τον έλεγχο της πορείας της σύμβασης; Γιατί σε ιδιωτική εταιρεία; Δεν θα έπρεπε –αν θέλετε να πληρώσετε λεφτά, να τα πληρώσετε, αλίμονο, δεν είναι αυτό το μείζον πρόβλημα- τον πρώτο λόγο για την καλή εκτέλεση της πορείας του έργου να τον είχε το Γενικό Επιτελείο Ναυτικού; Είναι σύμφωνο το Γενικό Επιτελείο Ναυτικού με αυτήν τη σύμβαση; 
Τέλος, δίνετε εγγυήσεις του δημοσίου. Δεν πρέπει ο ανάδοχος του έργου να δώσει εγγυητική επιστολή για την καλή εκτέλεση του έργου, όταν μάλιστα έχουμε προηγούμενα καθυστερήσεων και όχι μόνο καθυστερήσεων; Δεν έπρεπε και δεν όφειλε αυτός να μπορεί να αποζημιώσει το δημόσιο; Να το αποζημιώσει πραγματικά και όχι εικονικά. 
Αντί αυτού εσείς δίνετε εγγυητική επιστολή, η οποία μπορεί να εκπέσει διότι ο ανάδοχος δεν θα εκπληρώσει τις υποχρεώσεις του προς τρίτους. Και θα έρθει το δημόσιο και θα πληρώσει και από πάνω. Γιατί το κάνετε αυτό; Αυτά είναι σειρά από ερωτήματα τα οποία χρήζουν συγκεκριμένης απάντησης. 
Τελειώνω με αυτό που είπε ο κ. Γεωργιάδης: Ψηφίζετε «ΠΑΡΩΝ». Άμα ψηφίζαμε όλοι «ΠΑΡΩΝ» τι θα γινόταν; Αυτό που θα γινόταν είναι ότι θα παίρνατε πίσω την συμφωνία και θα διαμορφώνατε μία άλλη καλύτερη και θα τη φέρνατε υπό κανονικές διαδικασίες να τη συζητήσουμε. Αυτό θα γινόταν. 
Εν πάση περιπτώσει, αν θέλουμε να έχουν προοπτική τα ναυπηγεία, κατά τη γνώμη μας αυτό δεν πρόκειται να γίνει παραδίδοντάς τα σε ιδιωτικά συμφέροντα, τα οποία περιμένουν μόνο την παραγγελία του Πολεμικού Ναυτικού για να επιβιώσουν και αν επιβιώσουν και πώς να επιβιώσουν κ.λπ..
Τα ναυπηγεία αυτήν τη στιγμή εδώ που έχουν φτάσει μόνο με ένα δημόσιο φορέα, με δημόσιο έλεγχο θα μπορέσουν να ξανασταθούν στα πόδια τους και να ανοίξουν καινούρια προοπτική. Και, φυσικά, φοβάμαι ότι χρειάζεται και μια άλλη κυβέρνηση.","ΠΑΝΑΓΙΩΤΗΣ ΛΑΦΑΖΑΝΗΣ",279
"116970"," Ο κ. Χρυσοχοΐδης έχει το λόγο. Πείτε μου παρακαλώ το χρόνο που χρειάζεστε.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"116971"," Κύριε Πρόεδρε, υπολογίζω ότι δεν θα ξεπεράσω τα οκτώ λεπτά.
Κυρίες και κύριοι συνάδελφοι, επειδή ορισμένες φορές εδώ μέσα ζούμε πραγματικά το θέατρο του παραλόγου, οφείλω απόψε να ξεκαθαρίσω και να δώσω μια απάντηση στους συναδέλφους του ΣΥΡΙΖΑ, στον τελευταίο συνάδελφο ομόλογό μου Κοινοβουλευτικό Εκπρόσωπο και στον εισηγητή κ. Δρίτσα.
Εδώ ακούσαμε δύο πολύ διαφορετικές απόψεις. Η άποψη του κ. Δρίτσα ήταν πραγματικά μια ουσιώδης τοποθέτηση, πλήρως αντίθετη με την ουσία των διατάξεων της τροπολογίας, της σύμβασης αυτής και αντί για «ΚΑΤΑ», ακούμε ένα «ΠΑΡΩΝ». Ο δε κ. Λαφαζάνης έκανε μια ωραία περιγραφή και κάποιες ωραίες ερωτήσεις, θέλοντας να πει «ΝΑΙ», αλλά επειδή προφανώς το κόμμα του αποφάσισε «ΠΑΡΩΝ», λέει «ΠΑΡΩΝ». Πραγματικά δεν δικαιολογούνται αυτά τα «ΠΑΡΩΝ» ούτε από τον έναν ούτε από τον άλλον. Ο ένας είναι «ΟΧΙ» και ο άλλος είναι «ΝΑΙ».
Εν πάση περιπτώσει, το θέμα είναι ότι υπάρχουν αντιφάσεις σε όλα αυτά που λέτε.","ΜΙΧΑΗΛ ΧΡΥΣΟΧΟΪΔΗΣ",554
"116972"," Σατανικό!","ΘΕΟΔΩΡΟΣ ΔΡΙΤΣΑΣ",139
"116973"," Υπάρχει μία κατάσταση εκτάκτου ανάγκης, ναι ή όχι; Σε τι συνίσταται αυτή; Συνίσταται στο γεγονός ότι υπάρχει ένα συνολικότερο ζήτημα με τη ναυπηγοεπισκευαστική βιομηχανία. Αναφέρθηκε ο κ. Λαφαζάνης στο ζήτημα της ναυπηγοεπισκευαστικής ζώνης. Αν θέλετε κάποια μέρα να το συζητήσουμε αυτό. Αν θέλουν οι αρμόδιοι Υπουργοί, να το φέρουν το ζήτημα.
Επιτέλους εκεί χρειάζεται κάθαρση. Και το εννοώ όταν λέω κάθαρση. Επιτέλους πρέπει να τελειώνουμε με πυρήνες, με δακτυλίους και περιοχές οι οποίες πραγματικά κρύβουν μεγάλες παθογένειες. Μια μεγάλη παθογένεια στη χώρα είναι η ναυπηγοεπισκευαστική ζώνη του Περάματος, η οποία έχει οδηγήσει χιλιάδες κόσμο στην ανεργία και έχει απομακρύνει όλους τους πλοιοκτήτες από την Ελλάδα –και είναι μεγάλο κρίμα- προς δόξαν μιας μικρής μερίδας συνδικαλιστών. Έχω και προσωπική άποψη για ένα διάστημα που έκανα στο Υπουργείο Ναυτιλίας. 
Έχουμε, λοιπόν, μία κατάσταση εκτάκτου ανάγκης, η οποία έχει να κάνει με τη συνολικότερη κατάσταση που βρίσκονται σήμερα τα ναυπηγεία της χώρας, τα οποία δυστυχώς αναπτύχθηκαν παθογενώς όλο αυτό το χρονικό διάστημα με κρατικές δουλειές, με δουλειές του Υπουργείου Αμύνης. Ωστόσο, αυτή είναι η πραγματικότητα σήμερα. 
Τι θα πρέπει να υπηρετήσουμε; Δεν πρέπει να υπηρετήσουμε το δημόσιο συμφέρον; Τι θα πρέπει να κάνουμε; Θα πρέπει να αφήσουμε την επιχείρηση να συνεχίσει αδόξως μέσα στο δρόμο του άρθρου 99, να κλείσει, να πουληθεί για παλιοσίδερα, να απολυθούν οι χίλιοι εργαζόμενοι και το δημόσιο συμφέρον να ξεπουληθεί αφήνοντας το πολεμικό υλικό υπό κατασκευή, δηλαδή και αυτό παλιοσίδερα; 
Αυτή είναι η πρότασή σας και ψηφίζετε σήμερα «ΠΑΡΩΝ» και εναντίον αυτής της πρότασης; Ψηφίζετε ότι πρέπει να συνεχιστεί αυτή η εκκρεμότητα, όχι απλώς σε ό,τι αφορά μόνο την πληρωμή των εργαζομένων, αλλά συνολικότερα στην προστασία του δημοσίου συμφέροντος και της εθνικής οικονομίας;
Και μιας και αναφέρεστε στους εργαζόμενους, οι εργαζόμενοι αυτοί δεν είναι τυχαίοι. Είναι πονεμένοι εργαζόμενοι, είναι εργαζόμενοι με υπομονή, είναι καλοί τεχνίτες όπως είπε ο Υπουργός. Είναι εργαζόμενοι οι οποίοι πριν από ένα χρόνο έστειλαν επιστολή στην Ένωση Ελλήνων Εφοπλιστών και τους είπαν «φέρτε τα πλοία και δεσμευόμαστε να τα παραδίδουμε σε ρητή ημερομηνία με βάση τις συμβάσεις που θα κάνουμε». Είναι υπεύθυνοι.
Από τα 25 εκατομμύρια ήδη τα 11 εκατομμύρια δρομολογούνται να δοθούν για να πληρωθούν οι άνθρωποι και τα υπόλοιπα ως προμήθεια του αναγκαίου υλικού προκειμένου να προχωρήσει το πολεμικό υλικό.
Τι έχουμε, λοιπόν, εδώ; Έχουμε μια συνέχεια της συμφωνίας που είχαμε πριν από καιρό και είχε υπογράψει του Υπουργείο Άμυνας με τα ναυπηγεία Ελευσίνας. 
Έχουμε τις πυραυλάκατους 5, 6 και 7, όπου η πυραυλάκατος 5 σε επτά ή οκτώ μήνες, αν δεν κάνω λάθος, θα παραδοθεί σε ρητή ημερομηνία. Έχουμε το γεγονός ότι δεν προσαυξάνεται καθόλου το τίμημα της αρχικής συμφωνίας. 
Βέβαια το πιο σημαντικό, κυρίες και κύριοι συνάδελφοι, για μένα είναι το εξής: Μέσα από αυτήν τη διαδικασία δρομολογείται η αναβίωση του ναυπηγείου, η έξοδός του στην αγορά, στον ανταγωνισμό. Να προσπαθήσουν και αυτοί να πάρουν πλοία του εμπορικού ναυτικού, έτσι ώστε να αρχίσει μια μεγάλη προσπάθεια, να ανοίξει ένας καινούργιος δρόμος για τη ναυπηγική βιομηχανία της πατρίδας μας.
Έχουν υποβληθεί μια σειρά από ζητήματα, θα έλεγα, δικονομικού χαρακτήρα και από τον κ. Λαφαζάνη που άκουσα στο τέλος και από τον κ. Δρίτσα.
Το ζήτημα του προληπτικού ελέγχου από το Ελεγκτικό Συνέδριο έχει κριθεί κύριοι συνάδελφοι. Η αρχική σύμβαση δεν πέρασε από το Ελεγκτικό Συνέδριο. Δύο φορές εκλήθη το Ελεγκτικό Συνέδριο να τοποθετηθεί επί του θέματος και είπε «δεν έχω λόγο», απείχε από τον έλεγχο των συγκεκριμένων συμβάσεων. Άρα, λοιπόν, δεν υφίσταται λόγος. Από τη στιγμή που έρχεται το ζήτημα στη νομοθετική εξουσία της χώρας, στη Βουλή δηλαδή, δεν υπάρχει κανένα ζήτημα ακυρότητας σε ότι αφορά τον έλεγχο από το Ελεγκτικό Συνέδριο της συγκεκριμένης σύμβασης.
Επίσης, ετέθησαν κάποιες άλλες αιτιάσεις, όπως η πιθανή παραβίαση του άρθρου 31β’ του Κανονισμού της Βουλής σε ό,τι αφορά την ενημέρωση της επιτροπής για τις συμβάσεις αμυντικού υλικού. Και εδώ έχουμε μια τροποποίηση πάλι της σύμβασης. Η παλιά σύμβαση δεν έχει περάσει. 
Επίσης, επειδή αναφερθήκατε στο Ανώτατο Ναυτικό Συμβούλιο να πω ότι η ίδια η ηγεσία του Πολεμικού Ναυτικού με έγγραφό της προς την ηγεσία, ζητάει την άμεση κατασκευή και παράδοση των συγκεκριμένων πυραυλακάτων. 
Άρα, θεωρώ πως όλη αυτή η διαδικασία –η οποία επαναλαμβάνω είναι κάτω από ένα καθεστώς εκτάκτου ανάγκης- έρχεται σήμερα εδώ για να προχωρήσει και να ικανοποιήσει τις ανάγκες του δημόσιου συμφέροντος, για να ικανοποιήσει τις ανάγκες της ελληνικής επιχειρηματικότητας στο χώρο της ναυπηγοεπισκευαστικής που είναι παθογόνος, προβληματική και μη ανταγωνιστική. 
Κάνω μια παρένθεση για να πω ότι, πράγματι, το Νεώριο είναι μια αξιοθαύμαστη ιστορία, κυρίες και κύριοι συνάδελφοι. Το Νεώριο αυτήν τη στιγμή «χτυπάει» στην αγορά, στο διεθνή ανταγωνισμό και τούρκικες ναυπηγοεπισκευαστικές εταιρείες, προκειμένου να πάρει πλοία και παίρνει. Πλην, όμως, οι εργαζόμενοι δυστυχώς τους τελευταίους μήνες είναι απλήρωτοι. Είναι απλήρωτοι και αυτό θα μας βάλει και πάλι σε καθήκοντα μέσα σε αυτήν την Αίθουσα, φοβούμαι σε πολύ μικρό χρονικό διάστημα.
Τέλος, θα πληρωθούν ή πληρώνονται εν πάση περιπτώσει οι εργαζόμενοι. Οι εργαζόμενοι αυτοί, οι περίπου χίλιοι, έχουν ανάγκη σε αυτήν την εποχή της κρίσης να ζήσουν τις οικογένειές τους.
Ευχαριστώ πολύ, κύριε Πρόεδρε.","ΜΙΧΑΗΛ ΧΡΥΣΟΧΟΪΔΗΣ",554
"116974"," Ευχαριστούμε.
Το λόγο έχει ο κ. Γιοβανόπουλος.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"116975"," Ευχαριστώ πολύ, κύριε Πρόεδρε.
Ήθελα κατ’ αρχάς να πω δυο λόγια, κύριε Πρόεδρε, για τα δύο πρώτα άρθρα αυτού που συζητάμε σήμερα, για τη σύμβαση με το Ιράκ και την Αλβανία. Θα είμαι σχετικά σύντομος.
Προβαίνουμε σε μία συμφωνία ως προς τη λήξη -αν λήγουν ποτέ- των διαφορών μας με το Ιράκ. Ένας από τους λόγους για τους οποίους γίνεται αυτή η συμφωνία είναι ότι βρίσκεται σε δεινή οικονομική κατάσταση το Ιράκ. Αν το ακούσει κανείς αυτό, έξω από αυτό το κτήριο, θα καταλάβει ότι τουλάχιστον εδώ μέσα αυτοσαρκαζόμαστε. 
Είναι το Ιράκ σε δεινή οικονομική θέση, του οποίου το χρέος είναι βιώσιμο και δεν είναι σε δεινή οικονομική θέση η Ελλάδα, της οποίας το χρέος δεν είναι βιώσιμο; Είναι το Ιράκ -το οποίο ήταν χαλιφάτο που εξυπηρετούσε διάφορες καταστάσεις μέχρι κάποια χρονολογία και τελικά ο Σαντάμ Χουσεΐν, όταν πια δεν εξυπηρετούσε τις καταστάσεις, βρέθηκε να τρώει σοκολάτες μέσα σε λαγούμια- το κράτος το οποίο πρέπει, λέει, να το προστατέψει αυτή η οικονομική λέσχη του Παρισιού; Αυτό θα γίνει σε βάρος της Ελλάδας και πρέπει εμείς να συναινέσουμε;
Ποιοι είναι αυτοί οι συνομιλητές σας, οι οποίοι σας υποχρεώνουν να κάνετε αυτού του είδους τις συμφωνίες; Ποιο είναι, τελικά, το όφελος για την Ελλάδα, όταν έρχεται και «δοσοποιεί» τέτοιες υποχρεώσεις κρατών σε εμάς, για τις οποίες ξέρουμε ότι είναι απολύτως αμφίβολο το εάν θα έρθουν ποτέ, ξέρουμε ότι είναι απολύτως αμφίβολο εάν θα είναι ιρακινά τα χρήματα και ξέρουμε ότι η πιο ευχάριστη λύση θα ήταν να εκχωρήσετε αυτό το ποσό στο Διεθνές Νομισματικό Ταμείο, στην Ευρωπαϊκή Κεντρική Τράπεζα, στην Ευρωπαϊκή Ένωση, σε όποιον θέλετε; Εκχωρήστε το ατόφιο, να ξέρουμε ότι τουλάχιστον ένα συγκεκριμένο ποσό πήγε σε μία συγκεκριμένη πληγή, για να μπορούμε να συζητάμε.
Η δεύτερη περίπτωση είναι όταν ένα άλλο κράτος, το οποίο προφανώς είναι ανθηρό, η Αλβανία, για κάποιο λόγο μας υποχρεώνει να «δοσοποιήσουμε» τις οφειλές της προς εμάς και εμείς να ξεχάσουμε όλα όσα συμβαίνουν με τους μετανάστες που έρχονται ανεξέλεγκτα από τα βορειοδυτικά σύνορά μας, να ξεχάσουμε και το συνάλλαγμα που φεύγει ανεξέλεγκτα από την Ελλάδα προς την Αλβανία, να ξεχάσουμε τις δηλώσεις περί «Τσαμουριάς», που κατά κόρον και κατά ριπάς έρχονται συνεχώς από τη γείτονα χώρα και εμείς, λέει, τώρα να σκεφθούμε να κάνουμε «δοσοποίηση» στην Αλβανία, λες και δεν είχαμε κάτι άλλο να κάνουμε, γιατί έτσι εξυπηρετείται το ελληνικό δημόσιο συμφέρον!
Σε όλα αυτά έρχεται μία τροπολογία ως τρίτο άρθρο. Σε αυτό το σημείο θέλω να μιλήσω για το εξής, γιατί αντιληφθήκαμε δύο τροχιοδεικτικές βολές κατά των Ανεξαρτήτων Ελλήνων. Γιατί, λέει, οι Ανεξάρτητοι Έλληνες στην πρώτη τροπολογία ψηφίζουμε «ΠΑΡΩΝ». Μα εδώ, δεν τηρούνται ούτε το γράμμα ούτε το πνεύμα ούτε το νόημα ούτε η φιλοσοφία του Κανονισμού και εμείς, προσπαθώντας να επιλέξουμε τι είναι σωστότερο να γίνει, ποιο είναι το νομικά ορθότερο και το πολιτικά υγιέστερο, θα πρέπει κάποια στιγμή να καταλήξουμε σε μία απόφαση. Εμάς ψέγουν γιατί δηλώνουμε «ΠΑΡΩΝ» σε αυτό το συγκεκριμένο νομοσχέδιο, έτσι όπως έρχεται αλεξιπτωτικά, με μία τροπολογία; Εμείς θα είμαστε εκείνοι που θα απολογηθούμε γι’ αυτό; Δηλαδή, ακούγονται εδώ μέσα πράγματα, τα οποία πέρα από την παραδοξότητά τους νομίζω ότι και πολιτικά θα πρέπει πια να λήξουν. Δεν μπορεί να ελέγχονται οι Ανεξάρτητοι Έλληνες και οποιαδήποτε άλλη παράταξη, επειδή ψηφίζουν «ΠΑΡΩΝ», όταν έρχονται πράγματα ασύμβατα μεταξύ τους, πράγματα που νομίμως δεν θα έπρεπε το ένα να συνδέεται με το άλλο. 
Κύριε Πρόεδρε, αν μη τι άλλο, η συγκεκριμένη σύμβαση για το Πολεμικό Ναυτικό δεν χωρούσε, δεν έπρεπε και δεν μπορούσε να έρθει ούτε με αυτήν τη διαδικασία ούτε «κολλημένη» στις δύο συμβάσεις, οι οποίες και αυτές αντιφατικά μεταξύ τους έρχονται. Όλος ο τρόπος είναι μία τραγωδία, για να μην πω κωμωδία. Όλος αυτός ο τρόπος είναι κάτι που απάδει ως προς τη φιλοσοφία που εμείς θέλουμε να αντιληφθούμε τα πράγματα. Γιατί; Γιατί αυτό είναι που πρέπει να αλλάξει, κυρίες και κύριοι συνάδελφοι, κύριοι Υπουργοί. Πρέπει να αλλάξει η γενική αντιμετώπισή μας στα πράγματα. 
Μετά από σχεδόν δεκατέσσερα χρόνια, έχοντας κάνει μέχρι σήμερα δέκα τροποποιήσεις και μία η σημερινή, δηλαδή συνολικά έντεκα, έχετε ακόμα το κουράγιο ως πολιτική ηγεσία να συζητάτε πώς θα γίνουμε καλύτεροι στη σύμβαση, πώς να εκτελέσουμε τη σύμβαση. Έρχεστε ακόμη και προβληματίζεστε πώς θα διασώσουμε αυτά που έχει καταβάλει το ελληνικό κράτος. Βρίσκεται σε αδιέξοδο η Κυβέρνηση για το τι θα κάνει ο κύριος που έχει υποβάλει την εταιρεία του στο άρθρο 99. Όλα αυτά θέλουν μια άλλη αντιμετώπιση, άλλα αυτιά, νέα μάτια, καθαρό μυαλό. 
Από την πρώτη ώρα, κάποιος που συμβλήθηκε με το δημόσιο ή συμβάλλεται με ένα κράτος και δεν μπορεί να την τηρήσει, χρειάζεται έλεγχο διοικητικό, ποινικό, οικονομικό, Ελεγκτικό Συνέδριο. Χρειάζεται έλεγχο! Ο πολιτικός που τα παρήγγειλε από το 2000, που έκανε την τροποποίηση το 2003, το 2005, χρειάζεται έλεγχο. «Έλα εδώ, κύριε. Τι παρήγγειλες; Γιατί δεν το πήραμε; Έλα εδώ, κύριε, γιατί δεν είχες εγγυήσεις; Γιατί δεν εξασφάλισες την προμήθεια;». Συμβλήθηκε, λέει, κάποιος το 2000 μαζί μας, έχει πάρει τα λεφτά μπροστά και φθάσαμε το 2013 να συζητούμε πώς θα του κάνουμε το καλό, γιατί, λέει, οι εργαζόμενοι κ.λπ.. Ξαφνικά έρχονται από εδώ, από αυτήν εδώ την παράταξη, οι νέοι Ρομπέν τώρα να μας πουν ότι ενδιαφέρονται για τους εργαζόμενους. Υπάρχει μία λέξη περί εργαζομένων σε αυτό εδώ το νομοσχέδιο; Πετάτε την καραμέλα για λόγους τηλεοπτικούς ότι πρέπει να προστατευθούν οι εργαζόμενοι και εδώ μέσα δεν έχετε ούτε μία λέξη για το πώς θα κατοχυρωθούν οι εργαζόμενοι!
Πώς κατοχυρώνονται οι εργαζόμενοι; Πρωτοετής της Νομικής θα σας πει ότι υπάρχει ο θεσμός της μεσεγγύησης. Εκτελέστε, κύριοι, το έργο αλλά τα χρήματα θα τα έχει ένας μεσεγγυούχος και αυτός θα τα αποδώσει εκεί που πρέπει, δηλαδή εκεί που εσείς φρονείτε. Στους εργαζόμενους; Στους εργαζόμενους. Σε εκείνους που έκαναν την παραγγελία; Σε εκείνους. Υπάρχει ο μεσεγγυούχος. Δηλαδή, μετά από δέκα συμβάσεις ο κύριος με τον οποίον συναλλάσσεστε είναι αξιόπιστος; Τον θεωρείτε αξιόπιστο; Μετά από δέκα τροποποιήσεις; Πώς να το εννοήσω αυτό εγώ, που έρχομαι σήμερα σε αυτό εδώ το κυβερνείο, πώς να δεχθώ ότι μιλώ με έναν αξιόπιστο άνθρωπο, με έναν άνθρωπο ο οποίος είναι ήδη στο άρθρο 99;
Προσπαθούμε τώρα να βρούμε εκείνη τη φόρμουλα κι εκείνη την κομψή έκφραση κι εκείνο το νομικό περιτύλιγμα, για να πούμε ότι μπορεί να εξαιρεθεί το κομμάτι που θα είναι για τις τρεις φρεγάτες και να τον υποχρεώσουμε να μην είναι στο άρθρο 99 γι’ αυτό… 
Μα με εξαιρέσεις, δουλεύουν όλες αυτές τις δεκαετίες αυτά τα καθεστώτα τα κομματοκρατούμενα, τα πελατειακά. Αυτές οι εξαιρέσεις, αυτά τα κλεισίματα των ματιών, αυτά τα «Δεν ξέρω εγώ, ο άλλος» και φτάσαμε να αλλάξουμε μια σειρά από κυβερνήσεις κι ακόμα έρχεστε τώρα, μετά από άλλες πέντε-έξι κυβερνήσεις, να δώσετε λύση στους γρίφους. 
Οι γρίφοι δεν λύνονται έτσι, οι γρίφοι λύνονται έντιμα και έντιμα σημαίνει ότι οι κύριοι που έφτασαν μέχρι εδώ τα πράγματα θα πρέπει να απολογηθούν κάποια στιγμή και όχι με εκείνη την έννοια της πολιτικής ευθύνης και της χρυσόσκονης «Αναλαμβάνω την πολιτική ευθύνη.». Ποια πολιτική ευθύνη; Εδώ μιλάμε για λεφτά, για λεφτά του ελληνικού λαού, τα οποία προφανώς δεν έπιασαν τόπο. Προφανώς μέχρι σήμερα, αφού δεν ήρθαν αυτές οι φρεγάτες, δεν έπιασαν τόπο. 
Ο ελληνικός λαός και τα χρήματά του είναι ένα πράγμα, αλλά το Ανώτατο Ναυτικό Συμβούλιο είναι ένα άλλο πράγμα. Εγώ γνώμη από το Ανώτατο Ναυτικό Συμβούλιο δεν έχω πάρει και νομίζω ότι δεν έχει πάρει κανένας μας. Και δεν ξέρω πώς θα μπορέσουμε να συνεχίσουμε να μιλάμε εμείς, οι μη μπαρουτοκαπνισμένοι, οι άνθρωποι που δεν έχουμε σχέση με όλες αυτές τις προμήθειες και όλες αυτές τις στρατηγικές αποφάσεις, για να πάρω εγώ μια απόφαση σήμερα και να ψηφίσω ναι ή όχι. 
Επειδή ακούστηκε και η άλλη τροχιοδεικτική βολή κατά των Ανεξαρτήτων Ελλήνων, ότι «τη συμφωνία-πλαίσιο την υπογράψατε», βεβαίως, ήταν μια συμφωνία τον Απρίλιο κι εδώ ερχόμαστε ξανά, μετά από τόσον καιρό, για νέα συμφωνία, άλλα πράγματα, τροποποίηση εκ νέου. Και γιατί θα πρέπει να συμφωνώ συνεχώς στην τροποποίηση εκ νέου; Λοιπόν, ας είμαστε τουλάχιστον σοβαροί κι επιμελείς στο πώς αντιμετωπίζουμε τα πράγματα.
(Στο σημείο αυτό κτυπάει επανειλημμένα το κουδούνι λήξεως του χρόνου ομιλίας του κυρίου Βουλευτή)
Τελειώνω, κύριε Πρόεδρε, δεν θα αργήσω πολύ ακόμα. 
Λέω, λοιπόν, ότι φτάνουμε σε σημείο να εκστομίζουμε εδώ μέσα πράγματα τα οποία είναι ασύλληπτα για τον κοινό πολίτη, για τον μέσο πολίτη. Η ύπαρξη του Ελεγκτικού Συνεδρίου είναι παρέλκουσα; Ποιος το αποφάσισε αυτό το πράγμα; Ποιος αποφάσισε να αποδομήσει όλο το δικαιϊκό σύστημα και να πει ότι η ύπαρξη του Ελεγκτικού Συνεδρίου είναι παρέλκουσα; Για ποιον είναι παρέλκουσα, για την Κυβέρνηση, για τον κύριο ο οποίος έχει αναλάβει την παραγγελία; Για ποιον είναι παρέλκουσα, αυτό ήθελα να καταλάβω εγώ. 
Διότι όταν ο μέσος πολίτης για εκατό, για διακόσια και για τριακόσια ευρώ ελέγχεται από το ΤΕΒΕ και αν δεν έχει να τα πληρώσει πηγαίνει φυλακή, δεν μπορούμε να λέμε σήμερα εμείς για συμβάσεις εκατομμυρίων, όπου έχουμε ακατανόητα πληρώσει χρήματα μπροστά, όπου έχουμε πρώην Υπουργούς Οικονομικών, -σήμερα, χθες, αύριο- να κάθονται στο σκαμνί -τους ακούμε να απολογούνται- να σπέρνουμε δηλαδή την αναξιοπιστία, ακόμα και σήμερα.
Και όλα αυτά, γιατί δεν έχετε την τόλμη να πείτε «Κύριοι, αυτές οι συμβάσεις πρέπει να εκτελεστούν. Όποιοι συμβάλλονται με το ελληνικό δημόσιο, προσωπική ασφάλεια και εγγύηση την περιουσία τους, των παιδιών τους, της οικογενείας τους. Ελάτε εδώ, κύριε. Δεν μπορείτε να έρχεστε σήμερα μετά από έντεκα τροποποιήσεις και να μας λέτε ότι ακόμα δεν εκτέλεσα το έργο και αν θα μου τα δώσετε τα λεφτά, θα τα δώσω στους εργαζόμενους.» 
Δεν μπορείτε να μας το λέτε αυτό το πράγμα και δεν πείθετε. Και δικαίως θα ακούτε την κριτική και δικαίως θα πρέπει να παραπονιέται όλο το κοινοβουλευτικό σύστημα, γιατί ο δρόμος τον οποίον ακολουθείτε, δεν μπορεί να ακολουθηθεί από κανένα νοήμονα άνθρωπο. 
Υπάρχει μια πολύ ωραία έκφραση του ακαδημαϊκού Κώστα Δεσποτόπουλου για «βαθύβλυστο ελληνισμό». Πρέπει να αναβλύσει μέσα από την καρδιά σας ο βαθύβλυστος ελληνισμός, ανατρεπτικός, συγκρουσιακός. Όχι με τέτοιου είδους συμβάσεις. 
Ευχαριστώ πολύ.
(Χειροκροτήματα από την πτέρυγα των Ανεξαρτήτων Ελλήνων)","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"116976"," Κι εμείς. 
Τον λόγο έχει ο κ. Νικόλαος Τσούκαλης.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"116977"," Ευχαριστώ πολύ, κύριε Πρόεδρε.
Κλείνοντας έχω την ανάγκη, κύριε Πρόεδρε, να υπενθυμίσω στους συναδέλφους, χωρίς να θέλω να τους υποτιμήσω -κυρίως τα κόμματα της Αντιπολίτευσης- ότι αυτή η τροπολογία, είναι μια μη μνημονιακή υποχρέωση της χώρας. Και γιατί το λέω αυτό; Γιατί νιώθω την ανάγκη ή μάλλον κατανοώ, αντιλαμβάνομαι, ότι αντιμετωπίζεται και αυτή εδώ η τροπολογία σαν να είναι μία τροπολογία η οποία επιβάλλεται απ’ έξω, η οποία κόβει μισθούς, κόβει συντάξεις. 
Τοποθετήθηκα και στην πρώτη μου ομιλία και είπα ότι υπάρχουν δύο σαφή επίπεδα στα οποία πρέπει να τοποθετηθούμε. Το ένα είναι το διαδικαστικό και το άλλο επί της ουσίας. 
Επειδή, λοιπόν, από την εξέλιξη της τοποθέτησης της συνεδρίασης φάνηκε ότι έχουν πέσει αρκετά οι τόνοι, θα έλεγα, για το καλό και των ναυπηγείων και των εργαζομένων -και προκειμένου να στείλουμε και ένα θετικό μήνυμα στην κοινωνία- μήπως θα έπρεπε να είναι πιο διευρυμένη η θετική τοποθέτηση της Βουλής και να μην είναι θετική τοποθέτηση των τριών κομμάτων της Κυβέρνησης, δεδομένου –από ό,τι γίνεται κατανοητό- ότι όλοι ενδιαφέρονται για το καλό των εργαζομένων, για το καλό της ναυπηγοεπισκευαστικής ζώνης. 
Προκειμένου, όμως, να φανούν οι βαθύτερες αντιφάσεις που διέπουν τα κόμματα της Αντιπολίτευσης, θα ήθελα να κάνω κάποιες μικρές αξιολογήσεις. Είπε ο αγαπητός κατά τα άλλα Κοινοβουλευτικός Εκπρόσωπος του ΣΥΡΙΖΑ ότι δεν προλαβαίνουμε το Σαββατοκύριακο να μελετήσουμε, θέλουμε να τη μελετήσουμε, θέλουμε και εμείς να συμβάλουμε στη διατύπωση μιας καλύτερης συμφωνίας. 
Θα μου επιτρέψετε να πω, κύριε Πρόεδρε, ότι αυτή η τοποθέτηση και αναφορά του κ. Λαφαζάνη, σε καμμία περίπτωση δεν συνάδει με την ανακοίνωση που εξέδωσε ο ΣΥΡΙΖΑ, αμέσως μόλις κατατέθηκε η συγκεκριμένη τροπολογία, όπου χαρακτηρίζει την τροπολογία αυτή ως προς το περιεχόμενο, χαριστική και ετεροβαρή. Ε, και λέω εγώ, ακούγοντας όλες τις τοποθετήσεις –όχι μόνο του ΣΥΡΙΖΑ και της Αντιπολίτευσης- δεν κατάλαβα σε ποιο σημείο η συγκεκριμένη σύμβαση είναι χαριστική και ετεροβαρής. Άκουσα πολλές ενστάσεις σε σχέση με τη διαδικασία αλλά όχι ότι είναι ετεροβαρής και χαριστική.
Δεύτερον, αντελήφθην μια ιδιαίτερη ευαισθησία, όσον αφορά τη διαφύλαξη των δικαιωμάτων των εργαζομένων. Ο κύριος Υφυπουργός ήταν σαφής στην τοποθέτησή του και το γνωρίζουμε αυτό και από τις επαφές που είχαμε με τους εργαζόμενους. Οι εργαζόμενοι συμμετείχαν στη διαμόρφωση της συγκεκριμένης τροπολογίας. Συμμετείχαν στις διαβουλεύσεις και είναι προφανές ότι από όλη αυτήν τη διαδικασία πείστηκαν ότι διασφαλίζονται απολύτως οι θέσεις τους. Γιατί να είμαστε βασιλικότεροι του βασιλέως εμείς, όσον αφορά την υπεράσπιση αυτών των δικαιωμάτων, όταν οι ίδιοι οι εργαζόμενοι θεωρούν ότι με τη συγκεκριμένη ρύθμιση, διασφαλίζονται απολύτως τα δικαιώματά τους; 
Υπήρξε επίσης η αναφορά για ποιο λόγο προβλέπεται ιδιωτική εταιρεία, προκειμένου να παρακολουθεί την εξέλιξη της σύμβασης κ.λπ.. Για τον εξής απλό λόγο. Εντάξει, έχουμε από ένα ιδιαίτερο ενδιαφέρον έως και ιδεοληψίες ή εμμονές για τη λειτουργία του δημοσίου αλλά όταν πρόκειται για δύο συμβαλλόμενους εκ των οποίων ο ένας συμβαλλόμενος είναι το δημόσιο και ο άλλος είναι μία ιδιωτική εταιρεία, δεν μπορεί ο ένας συμβαλλόμενος να ελέγχει και την υλοποίηση. Είναι αυτονόητο ότι ο σωστός έλεγχος υλοποίησης της συγκεκριμένης ρύθμισης πρέπει να γίνεται από έναν τρίτο και αυτός ο τρίτος θα είναι αναγκαστικά η ιδιωτική εταιρεία.
Τελειώνω –επειδή δεν θέλω να καθυστερήσω ιδιαίτερα- με το εξής: Η συγκεκριμένη συζήτηση απ’ ό,τι έχω διαπιστώσει και από συζητήσεις με συναδέλφους, δυστυχώς κύριε Πρόεδρε, γίνεται κάτω από το βάρος της υπόθεσης Τσοχατζόπουλου. Όλα αυτά που αποκαλύπτονται φαίνεται ότι κάποιους συναδέλφους και κάποια κόμματα τους έχουν οδηγήσει στο ότι ίσως κάτι κακό συμβαίνει πίσω από αυτήν τη σύμβαση.
Όμως, και εγώ προσωπικά και η Δημοκρατική Αριστερά έχουμε πειστεί ότι δεν πρόκειται να έχουμε μία οποιαδήποτε δυσμενή εξέλιξη. Δεν πρόκειται για κάτι το μυστικό, απόρρητο ή και ύποπτο, δεδομένου ότι όπως διαβεβαίωσε ο κύριος Υφυπουργός –και εγώ δεν έχω κάποιο λόγο να το αμφισβητώ- ουσιαστικά πρόκειται για εργασίες, οι οποίες είναι στο τελείωμά τους.
Πρόκειται για μια σύμβαση η οποία τελειώνει, ολοκληρώνεται. Η ευχή που εκφράζουμε είναι, πραγματικά, και μετά την ολοκλήρωση των συγκεκριμένων εργασιών, τα ναυπηγεία να είναι βιώσιμα και να εξακολουθήσουν να εργάζονται.
Όμως -και κλείνω μ’ αυτό- δεν περιποιεί ιδιαίτερη τιμή ούτε για το πολιτικό σύστημα της χώρας, για όσους κυβέρνησαν ούτε για ολόκληρη τη δημοκρατία και το ελληνικό κράτος, από τη μια πλευρά, να επαιρόμαστε ότι διαθέτουμε τον πρώτο σε δύναμη εμπορικό στόλο στον κόσμο και ουσιαστικά να συζητάμε για ένα ναυπηγείο, το οποίο υπολειτουργεί και το οποίο ίσως μία από τις επόμενες ημέρες, τους επόμενους μήνες να μας απασχολεί με το ίδιο περιεχόμενο εδώ και, από την άλλη, να πληροφορούμαστε ότι ήδη αυτήν τη στιγμή περίπου πεντακόσια ελληνικά, ελληνόκτητα σκάφη, εμπορικά πλοία εμπορικού ναυτικού ναυπηγούνται στην Κίνα. 
Ευχαριστώ πολύ.","ΝΙΚΟΛΑΟΣ ΤΣΟΥΚΑΛΗΣ",520
"116978"," Ο κ. Δρίτσας έχει το λόγο για δύο λεπτά.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"116979"," Ευχαριστώ, κύριε Πρόεδρε.
Χαριστική και ετεροβαρής είναι η σύμβαση, όταν δεν εξασφαλίζει εγγυήσεις σαφείς και ισχυρές υπέρ του δημοσίου και υπέρ των εργαζομένων. Τότε είναι χαριστική και ετεροβαρής. 
Δεν φοβόμαστε τα φαντάσματα, κύριε συνάδελφε, αλλά αυτή η σύμβαση η αρχική είναι και αυτή σύμβαση Σμπώκου-Τσοχατζόπουλου. Δεν θα πάω εκεί. Θα πάω στο συμπέρασμα ότι πρέπει τουλάχιστον τώρα να ισχυροποιήσουμε τις εγγυήσεις, ό,τι μπορούμε σε τέτοιου είδους συμβάσεις –που άλλωστε έχει αποδειχθεί το ετεροβαρές στην πράξη- να προλάβουμε. Και λέμε ότι αυτό που έρχεται, πέραν ότι δεν δίνεται η δυνατότητα στη Βουλή και στα κόμματα να ψάξουν σε βάθος, δεν το εξασφαλίζει. 
Το Ελεγκτικό Συνέδριο δεν ήταν υποχρεωτικό, όταν έγινε η αρχική σύμβαση. Δεν ίσχυε τότε ο νόμος που ισχύει από ένα σημείο και μετά και γι’ αυτό δεν πέρασε η αρχική σύμβαση από το Ελεγκτικό Συνέδριο. Οι δε δύο περιπτώσεις που το Ελεγκτικό Συνέδριο έστειλε πίσω δεν είχαν οικονομικό περιεχόμενο. 
Γι’ αυτό είπα στην πρωτολογία μου ότι όταν η αιτιολογική έκθεση λέει ότι «απαλείφεται» η υποχρέωση αυτή που η τροπολογία ένα μήνα πριν –που ψηφίσατε- την περιείχε ως όρο, απαλείφεται «ως παρέλκουσα ή αλυσιτελής», ότι πρόκειται για τεχνάσματα που μόνο η ευφυΐα του Μολιέρου ή της Commedia dell’ arte μπορεί να φανταστεί.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
 Πού δεν κατοχυρώνονται και δεν υπάρχουν εγγυήσεις για το δημόσιο; Έχει στα χέρια του το δημόσιο 42 εκατομμύρια ευρώ ισχύουσα εγγυητική επιστολή. Τι έχει αυτήν τη στιγμή μπροστά του με αυτήν τη σύμβαση; Έχει 25,4 εκατομμύρια που έδωσε τον Απρίλιο το κράτος, το Υπουργείο, 35 εκατομμύρια σε εγγυήσεις χάριν τρίτων για να μπορέσει να λειτουργήσει -κι αν λειτουργήσουν καλά έχει καλώς, αν όμως δεν ανταποκριθούν, είναι επισφαλείς- συν 20 εκατομμύρια ακόμα που θα καταβάλουν για την ολοκλήρωση του έργου μέχρι το 2016. Αναλαμβάνει ρίσκο το κράτος 80 εκατομμύρια, αν δεν πάει καλά η εγγυητική, 42 εκατομμύρια ευρώ εγγυητική επιστολή έχει στα χέρια του. Είναι αυτό ετεροβαρές ή δεν είναι;
Κύριε Υπουργέ, αποσαφηνίστε το. Όλα τα στοιχεία λένε ότι το μεν έργο συνολικά είναι περίπου ολοκληρωμένο μόνο κατά 40% και κάτι και 81% είναι οι πληρωμές που έχουν γίνει εμπροσθοβαρώς. Είναι και το εμπροσθοβαρές ετεροβαρές ή όχι;
Αυτό σας το είπε και ο κ. Λαφαζάνης. Από την ίδια τη σύμβαση προκύπτει. Πώς είναι δυνατό να έχουμε ακόμα μόνο λίγο, 5% της τορπιλακάτου 5 και να χρειάζονται άλλοι εννιά μήνες; Πώς είναι δυνατό να έχουμε μόνο 19% για τους υπόλοιπους και να χρειάζονται είκοσι τέσσερις μήνες για την 6 και τριάντα τέσσερις μήνες για την 7;
Εν πάση περιπτώσει, μπορεί να κάνουμε λάθος αλλά αυτά θα ήταν δυνατόν με εγγύηση και σαφήνεια να μας τα πει η αιτιολογική έκθεση, να περιγραφούν και να γίνει κανονική συζήτηση. 
Αναφέρθηκε και από το συνάδελφο των Ανεξάρτητων Ελλήνων ότι αυτή η τροπολογία ασχολείται μ’ όλα τα άλλα εκτός από την εργασιακή ασφάλεια και από τα δικαιώματα των εργαζομένων. Πουθενά δεν υπάρχει τέτοια πρόβλεψη και τέτοια ρύθμιση. 
Ως εκ τούτου, εμείς το «ΠΑΡΩΝ» δεν το λέμε για να αποφύγουμε τίποτα. Το λέμε γιατί είναι ακριβώς μία στάση ευθύνης. Θέλουμε το Πολεμικό Ναυτικό να πάρει τις τορπιλακάτους. Θέλουμε η ναυπηγική βιομηχανία να αντέξει και θέλουμε τα συγκεκριμένα ναυπηγεία της Ελευσίνας να αντέξουν. Θέλουμε οι θέσεις εργασίας να κατοχυρωθούν. Ξέρουμε ότι όλα είναι σε μία επισφάλεια αλλά δεν θα δεχτούμε τόσο επιπόλαια να πάρουμε την ευθύνη μίας σύμβασης η οποία συνεχίζει και ανακυκλώνει στα περισσότερα σημεία της την ίδια ετεροβαρή σχέση ελληνικού κράτους και επιχειρηματιών.
Σας ευχαριστώ.","ΘΕΟΔΩΡΟΣ ΔΡΙΤΣΑΣ",139
"116980"," Ο κύριος Υπουργός έχει το λόγο για δύο λεπτά.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"116981"," Είμαι πρόθυμος να απαντήσω σε οποιαδήποτε ερώτηση. Είχα μία «καταιγίδα» ερωτήσεων, θα έλεγα. Δεν ξέρω αν πρόλαβαν και οι στενογράφοι να τα γράψουν. Ας δούμε όμως όλα τα θέματα.
Τα πράγματα είναι απλά. Το Πολεμικό Ναυτικό δεν μπήκε ποτέ σε διαδικασίες άλλου τύπου. Όταν λέμε 81%, είναι 81%, κύριε Δρίτσα. Οι εργασίες είναι 41%, όμως υπάρχουν και υλικά. Το 100% δεν είναι μόνο το σκάφος, είναι και τα υλικά, είναι αμοιβά υλικά, είναι πολλά πράγματα πάνω τους. Άρα, λοιπόν, είναι 81%. Πιστέψτε μας.","ΔΗΜΗΤΡΙΟΣ ΕΛΕΥΣΙΝΙΩΤΗΣ",141
"116982"," Αυτό είναι το κυριότερο, ο ηλεκτρονικός εξοπλισμός και τα οπλικά συστήματα.","ΘΕΟΔΩΡΟΣ ΔΡΙΤΣΑΣ",139
"116983"," Όλα αυτά λοιπόν, έχουν μπει, γι’ αυτό μιλάμε για 95%. 
Ας συζητήσουμε, λοιπόν, αυτό το περίφημο «γιατί τόσους μήνες». Η παράδοση ενός πλοίου, από τη στιγμή που θα πέσει η πρώτη λαμαρίνα μέχρι να παραδοθεί, εξαρτάται από τον τύπο των πλοίων και μπορεί να κάνει και δύο και τρία και τέσσερα χρόνια, ανάλογα με τον τύπο. Μόνο τα sat των υποβρυχίων ήθελαν δώδεκα μήνες. Μόνο οι έλεγχοι στη θάλασσα ήταν δώδεκα μήνες. Άρα, λοιπόν, δεν μπορεί να λέμε γιατί είναι εννέα μήνες και γιατί είναι τριάντα έξι μήνες. Πολλά πράγματα δεν γίνονται και παράλληλα. Η 6 και η 7 δεν μπορεί να παραλληλιστούν για να έχουμε το ίδιο αποτέλεσμα και στο ίδιο χρονικό διάστημα. 
Επειδή ρωτήσαμε για ANS και το άκουσα γενικώς δύο-τρεις φορές στην Αίθουσα, για μία τροποποίηση τέτοιου τύπου η οποία προέρχεται από ένα νόμο, δεν απαιτείται ο αρχηγός. Δεν είναι υποχρεωμένος να το περάσει από άρνηση. Είναι απόφαση της Βουλής και προχωράει στο έργο του. Έχουμε ένα κλιμάκιο εκεί. Έχουμε και στο Σκαραμαγκά κλιμάκιο αξιωματικών με τεράστια εμπειρία. Αυτοί παρακολουθούν το έργο. Αν δεν υπογράψουν και δεν πουν ότι τελείωσε το έργο, το Πολεμικό Ναυτικό δεν προχωράει στα περαιτέρω, οπότε όλα αυτά, πότε παραλαμβάνει το έργο και αν θα βάλουμε επιτροπές κ.λπ., δεν ισχύουν. Είναι το ίδιο το Πολεμικό Ναυτικό εκεί μέσα και παρακολουθεί καθημερινά τις εργασίες.","ΔΗΜΗΤΡΙΟΣ ΕΛΕΥΣΙΝΙΩΤΗΣ",141
"116984"," Το παρακολουθεί;","ΠΑΝΑΓΙΩΤΗΣ ΛΑΦΑΖΑΝΗΣ",279
"116985"," Βεβαίως και το παρακολουθεί.","ΔΗΜΗΤΡΙΟΣ ΕΛΕΥΣΙΝΙΩΤΗΣ",141
"116986"," Όπως παρακολουθεί και το Σκαραμαγκά;","ΠΑΝΑΓΙΩΤΗΣ ΛΑΦΑΖΑΝΗΣ",279
"116987"," Παρακολουθεί το έργο.","ΔΗΜΗΤΡΙΟΣ ΕΛΕΥΣΙΝΙΩΤΗΣ",141
"116988"," Τι να παρακολουθήσει; Τώρα είναι χειρότερα.","ΠΑΝΑΓΙΩΤΗΣ ΛΑΦΑΖΑΝΗΣ",279
"116989"," Κάνετε πολύ μεγάλο λάθος. Όταν τα ναυπηγεία έκαναν εργασία, ήταν πολλά τα άτομα.","ΔΗΜΗΤΡΙΟΣ ΕΛΕΥΣΙΝΙΩΤΗΣ",141
"116990"," Τώρα είναι χειρότερα από εργασία γιατί κινδυνεύουν τα υποβρύχια.","ΠΑΝΑΓΙΩΤΗΣ ΛΑΦΑΖΑΝΗΣ",279
"116991"," Κάνετε λάθος γιατί εμείς ζητήσαμε και μας άφησαν και πηγαίναμε και κάναμε συντήρηση και ειδικά στις μπαταρίες.","ΔΗΜΗΤΡΙΟΣ ΕΛΕΥΣΙΝΙΩΤΗΣ",141
"116992"," Μ’ έναν αξιωματικό.","ΠΑΝΑΓΙΩΤΗΣ ΛΑΦΑΖΑΝΗΣ",279
"116993"," Ακούω γενικώς διάφορα. Δεν υπάρχει κανένα τέχνασμα και θα ήθελα, κύριε Πρόεδρε –με όλο το σεβασμό στη Βουλή των Ελλήνων- επειδή ακούστηκαν οι λέξεις «να είμαστε σοβαροί και επιμελείς και να είμαστε έντιμοι», να πω το εξής: 
Αυτό με προσβάλλει, διότι σαράντα χρόνια κάθισα στο Ναυτικό και όποιος θέλει μπορεί να δει το βιογραφικό μου. Επίσης, η επιτροπή αποτελείται μόνο από αξιωματικούς του εμπορικού ναυτικού και είναι προσβλητικό για αξιωματικούς του εμπορικού ναυτικού να λέμε ότι δεν είναι έντιμοι και σοβαροί. Το έργο το οποίο επιτελούν είναι έργο αιχμής και έργο το οποίο δεν μπορείτε να το καταλάβετε παρά μόνο εάν –και σας προσκαλώ- έρθετε στα πλοία. 
Κύριε Πρόεδρε, κλείνοντας θα ήθελα να σημειώσω ότι η Κυβέρνηση παρέλαβε ένα κλειστό και άπνοο ναυπηγείο, με απλήρωτους εργαζόμενους και με μια σύμβαση, η οποία είχε καταρτιστεί για το 2000 τότε υγιής αλλά ποτέ δεν μπορούμε να προβλέψουμε το αύριο. Ξεκινήσαμε, λοιπόν, να κάνουμε ενεργοποιήσεις, όπως είπα και προηγουμένως, του πρώτου option συν δύο και του δεύτερου option συν άλλες δύο, δηλαδή τέσσερα, πέντε και έξι, εφτά. 
Αυτό που κάνουμε η Κυβέρνηση, το Υπουργείο Άμυνας, οι αξιωματικοί του Πολεμικού Ναυτικού, είναι να αναζητούμε κάθε νόμιμο και εφικτό τρόπο, ώστε να διασφαλίσουμε αφ’ ενός την παράδοση των πολεμικών πλοίων και την ενίσχυση των επιχειρησιακών δυνατοτήτων του Πολεμικού Ναυτικού και αφ’ ετέρου, τη βάση ενός αναπτυξιακού σχεδιασμού της ναυπηγικής βιομηχανίας της χώρας μας, με σκοπό τη διατήρηση και την επαύξηση των θέσεων εργασίας σε ένα πλαίσιο διαφάνειας και τήρησης της νομιμότητας εξορθολογισμού και προ πάντων πίστη στους νόμους μας. 
Σας ευχαριστώ πολύ.","ΔΗΜΗΤΡΙΟΣ ΕΛΕΥΣΙΝΙΩΤΗΣ",141
"116994"," Κύριε Πρόεδρε, θα μπορούσα να έχω το λόγο;","ΠΑΝΑΓΙΩΤΗΣ ΛΑΦΑΖΑΝΗΣ",279
"116995"," Ορίστε, κύριε Λαφαζάνη, σας ακούμε.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"116996"," Κύριε Υπουργέ, σας ρώτησα να μου πείτε μετά και από αυτήν τη σύμβαση -εφόσον την κυρώσει η ελληνική Βουλή- πόσες θέσεις εργασίας, για ποιο διάστημα, με ποιες συμβάσεις και με ποιες εργασιακές σχέσεις θα κατοχυρωθούν. Αν έχετε την καλοσύνη, επειδή αυτό ενδιαφέρει νομίζω πάρα πολύ όχι μόνο τους εργαζόμενους αλλά όλη την ευρύτερη περιοχή και την προοπτική των ναυπηγείων, μπορείτε να μας απαντήσετε;","ΠΑΝΑΓΙΩΤΗΣ ΛΑΦΑΖΑΝΗΣ",279
"116997"," Το λόγο έχει ο κ. Κωνσταντίνος Γιοβανόπουλος.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"116998"," Επειδή τις φράσεις «να είμαστε έντιμοι και να είμαστε σοβαροί» εγώ τις απηύθυνα, θα ήθελα να πω τα εξής:
Κατ’ αρχάς, δεν καταλαβαίνω γιατί είστε τόσο εύθικτος, αφού δεν είπα ότι εσείς δεν είστε έντιμος ή ότι δεν είστε σοβαρός. 
Δεύτερον, αναλάβατε την τελευταία χρονιά μια διαδικασία που κρατά εδώ και δεκατέσσερα χρόνια και δεν καταλαβαίνω, γιατί εσείς θα πρέπει σήμερα να δικαιολογήσετε πώς μετά από δεκατέσσερα χρόνια δεν έχουν παραδοθεί αυτά τα συγκεκριμένα, για τα οποία το ελληνικό κράτος έχει πληρώσει. 
Ποιο είναι το παράξενο και σας θίγει όταν λέω «να είμαστε σοβαροί», αφού μετά από δεκατέσσερα χρόνια πληρώνοντας καραβιές λεφτά, δεν έχουμε πάρει ακόμα τις φρεγάτες που θα έπρεπε να έχουμε πάρει και ο αντισυμβαλλόμενός μας πάει και κρύβεται πίσω από το άρθρο 99; Πείτε μου τι σας ξενίζει σε αυτό το πράγμα; Είναι σοβαρότητα κράτους, στο οποίο εσείς υπηρετείτε από αυτήν τη θέση εδώ και ένα χρόνο; Έθιξε κανείς τη στρατιωτική ικανότητα και τη ναυτοσύνη των αξιωματικών του Πολεμικού Ναυτικού; Σας παρακαλώ!","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"116999"," Κύριε Γιοβανόπουλε, είστε σαφής. 
Το λόγο έχει ο κύριος Υπουργός.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"117000"," Η απάντηση για τους εργαζομένους είναι απλή.
Επανέλαβα από την πρωτολογία μου ότι υπήρχαν εργαζόμενοι μέσα στην επιτροπή. Οι εργαζόμενοι βγήκαν και με ανακοίνωση Τύπου και ποτέ μέχρι στιγμής -τουλάχιστον δεν έχω εγώ υπ’ όψιν μου- δεν υπήρξε κάποιο παράπονο είτε στη σύμβαση είτε στη προβλεπόμενη απόλυση είτε οτιδήποτε άλλο που οι ίδιοι εργαζόμενοι να φοβούνται. 
Σας ευχαριστώ.","ΔΗΜΗΤΡΙΟΣ ΕΛΕΥΣΙΝΙΩΤΗΣ",141
"117001"," Κυρίες και κύριοι συνάδελφοι κηρύσσεται περαιωμένη η συζήτηση επί της αρχής, των άρθρων και του συνόλου του σχεδίου νόμου του Υπουργείου Οικονομικών: «Κύρωση των Συμφωνιών α) μεταξύ της Ελληνικής Δημοκρατίας και της Δημοκρατίας του Ιράκ για την αναδιάρθρωση των οφειλών του προς το Ελληνικό Δημόσιο και β) μεταξύ του Υπουργικού Συμβουλίου της Δημοκρατίας της Αλβανίας και του Υπουργείου Οικονομίας και Οικονομικών της Ελληνικής Δημοκρατίας και του Οργανισμού Ασφάλισης Εξαγωγικών Πιστώσεων (ΟΑΕΠ)». 
Ερωτάται το Σώμα: Γίνεται δεκτό το νομοσχέδιο επί της αρχής;","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"117002"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"117003"," Κατά πλειοψηφία.","ΠΑΝΑΓΙΩΤΗΣ ΛΑΦΑΖΑΝΗΣ",279
"117004"," Συνεπώς το νομοσχέδιο του Υπουργείου Οικονομικών: «Κύρωση των Συμφωνιών α) μεταξύ της Ελληνικής Δημοκρατίας και της Δημοκρατίας του Ιράκ για την αναδιάρθρωση των οφειλών του προς το Ελληνικό Δημόσιο και β) μεταξύ του Υπουργικού Συμβουλίου της Δημοκρατίας της Αλβανίας και του Υπουργείου Οικονομίας και Οικονομικών της Ελληνικής Δημοκρατίας και του Οργανισμού Ασφάλισης Εξαγωγικών Πιστώσεων (ΟΑΕΠ)» έγινε δεκτό επί της αρχής κατά πλειοψηφία. 
Εισερχόμαστε στη ψήφιση των άρθρων.
Ερωτάται το Σώμα: Γίνεται δεκτό το άρθρο πρώτο ως έχει;","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"117005"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"117006"," Κατά πλειοψηφία.","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"117007"," Κατά πλειοψηφία.","ΣΠΥΡΙΔΩΝ ΧΑΛΒΑΤΖΗΣ",534
"117008"," Συνεπώς το άρθρο πρώτο έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο δεύτερο ως έχει;","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"117009"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"117010"," Κατά πλειοψηφία.","ΠΑΝΑΓΙΩΤΗΣ ΛΑΦΑΖΑΝΗΣ",279
"117011"," Κατά πλειοψηφία.","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"117012"," Κατά πλειοψηφία.","ΣΠΥΡΙΔΩΝ ΧΑΛΒΑΤΖΗΣ",534
"117013"," Συνεπώς το άρθρο δεύτερο έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτή η τροπολογία με γενικό αριθμό 535 και ειδικό 101 ως έχει;","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"117014"," Δεκτή, δεκτή.","ΠΟΛΛΟΙ ΒΟΥΛΕΥΤΕΣ",NA
"117015"," Παρών.","ΠΑΝΑΓΙΩΤΗΣ ΛΑΦΑΖΑΝΗΣ",279
"117016"," Παρών.","ΚΩΝΣΤΑΝΤΙΝΟΣ ΓΙΟΒΑΝΟΠΟΥΛΟΣ",106
"117017"," Παρών.","ΣΠΥΡΙΔΩΝ ΧΑΛΒΑΤΖΗΣ",534
"117018"," Συνεπώς η τροπολογία με γενικό αριθμό 535 και ειδικό 101 έγινε δεκτή ως έχει κατά πλειοψηφία και εντάσσεται στο νομοσχέδιο ως ίδιο άρθρο.
Εισερχόμαστε στην ψήφιση του ακροτελεύτιου άρθρου.
Ερωτάται το Σώμα: Γίνεται δεκτό το ακροτελεύτιο άρθρο του νομοσχεδίου;","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"117019"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"117020"," Το ακροτελεύτιο άρθρο έγινε δεκτό κατά πλειοψηφία.
Συνεπώς το νομοσχέδιο του Υπουργείου Οικονομικών: «Κύρωση των Συμφωνιών α) μεταξύ της Ελληνικής Δημοκρατίας και της Δημοκρατίας του Ιράκ για την αναδιάρθρωση των οφειλών του προς το Ελληνικό Δημόσιο και β) μεταξύ του Υπουργικού Συμβουλίου της Δημοκρατίας της Αλβανίας και του Υπουργείου Οικονομίας και Οικονομικών της Ελληνικής Δημοκρατίας και του Οργανισμού Ασφάλισης Εξαγωγικών Πιστώσεων (ΟΑΕΠ) και άλλες διατάξεις» έγινε δεκτό κατά πλειοψηφία επί της αρχής και επί των άρθρων.
Ερωτάται το Σώμα: Γίνεται δεκτό το νομοσχέδιο και στο σύνολο;","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"117021"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"117022"," Κατά πλειοψηφία.","ΠΑΝΑΓΙΩΤΗΣ ΛΑΦΑΖΑΝΗΣ",279
"117023"," Το νομοσχέδιο έγινε δεκτό και στο σύνολο κατά πλειοψηφία.
Συνεπώς το νομοσχέδιο του Υπουργείου Οικονομικών: «Κύρωση των Συμφωνιών α) μεταξύ της Ελληνικής Δημοκρατίας και της Δημοκρατίας του Ιράκ για την αναδιάρθρωση των οφειλών του προς το Ελληνικό Δημόσιο και β) μεταξύ του Υπουργικού Συμβουλίου της Δημοκρατίας της Αλβανίας και του Υπουργείου Οικονομίας και Οικονομικών της Ελληνικής Δημοκρατίας και του Οργανισμού Ασφάλισης Εξαγωγικών Πιστώσεων (ΟΑΕΠ) και άλλες διατάξεις» έγινε δεκτό κατά πλειοψηφία, σε μόνη συζήτηση, επί της αρχής, των άρθρων και του συνόλου και έχει ως εξής:
   (Να καταχωριστεί το κείμενο του νομοσχεδίου σελ.215 α)","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"117024"," Κυρίες και κύριοι συνάδελφοι, παρακαλώ το Σώμα να εξουσιοδοτήσει το Προεδρείο για την υπ’ ευθύνη του επικύρωση των Πρακτικών ως προς την ψήφιση στο σύνολο του παραπάνω νομοσχεδίου.","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"117025"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"117026"," Το Σώμα παρέσχε τη ζητηθείσα εξουσιοδότηση.
Κύριοι συνάδελφοι, δέχεστε στο σημείο αυτό να λύσουμε τη συνεδρίαση;","Î“Ï�Î·Î³Î¿Ï�Î±ÎºÎ¿Ï‚ Î›ÎµÏ‰Î½Î¹Î´Î±Ï‚",114
"117027"," Μάλιστα, μάλιστα.
Με τη συναίνεση του Σώματος και ώρα 22.37΄ λύεται η συνεδρίαση για την Πέμπτη 6 Ιουνίου 2013 και ώρα 10.00΄, με αντικείμενο εργασιών του Σώματος, κοινοβουλευτικό έλεγχο, σύμφωνα με την ημερήσια διάταξη που έχει διανεμηθεί. 
Ο","ΟΛΟΙ ΟΙ ΒΟΥΛΕΥΤΕΣ",NA
