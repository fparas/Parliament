"","Content","name","ParlmemberID"
"106980","Date","30-5-2013",NA
"106981"," Σύμφωνα με την από 29-5-2013 εξουσιοδότηση του Σώματος επικυρώθηκαν με ευθύνη του Προεδρείου τα Πρακτικά της ΡΠΖ΄ συνεδριάσεώς του, της Τετάρτης 29 Μαΐου 2013, σε ό,τι αφορά στην ψήφιση στο σύνολο του σχεδίου νόμου του Υπουργείου Υγείας: «Κύρωση της Σύμβασης Δωρεάς μεταξύ του Υπουργείου Υγείας, του Αντικαρκινικού Νοσοκομείου Αθήνας «Ο Άγιος Σάββας» και της Άννας - Μαρίας - Λουίζας Λάτση και άλλες διατάξεις»)
Κυρίες και κύριοι συνάδελφοι, έχω την τιμή να ανακοινώσω στο Σώμα το δελτίο επικαίρων ερωτήσεων της Παρασκευής 31 Μαΐου 2013.
Α. ΕΠΙΚΑΙΡΕΣ ΕΡΩΤΗΣΕΙΣ Πρώτου Κύκλου (Άρθρo 130 παράγραφοι 2 και 3 του Κανονισμού της Βουλής)
  1. Η με αριθμό 1474/28-5-2013 επίκαιρη ερώτηση της Βουλευτού Β΄ Αθηνών της Νέας Δημοκρατίας κ. Αικατερίνης Παπακώστα - Σιδηροπούλου προς τον Υπουργό Υγείας, σχετικά με τις προληπτικές επεμβάσεις μαστεκτομής.
  2. Η με αριθμό 1491/28-5-2013 επίκαιρη ερώτηση του Βουλευτή Λαρίσης του Συνασπισμού Ριζοσπαστικής Αριστεράς - Ενωτικό Κοινωνικό Μέτωπο κ. Δημητρίου Γελαλή προς τον Υπουργό Δικαιοσύνης, Διαφάνειας και Ανθρωπίνων Δικαιωμάτων, σχετικά με τις διώξεις πολιτών για τη συμμετοχή τους στο Κίνημα των Διοδίων.
 3. Η με αριθμό 1478/28-5-2013 επίκαιρη ερώτηση του Βουλευτή Αρκαδίας του Πανελλήνιου Σοσιαλιστικού Κινήματος κ. Οδυσσέα Κωνσταντινόπουλου προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την υλοποίηση του προγράμματος των τετρακοσίων χιλιάδων θέσεων προσωρινής εργασίας.
 4. Η με αριθμό 1499/28-5-2013 επίκαιρη ερώτηση της Βουλευτού Α΄ Θεσσαλονίκης των Ανεξάρτητων Ελλήνων κ. Χρυσούλας – Μαρίας Γιαταγάνα προς τους Υπουργούς Δημόσιας Τάξης και Προστασίας του Πολίτη και Παιδείας και Θρησκευμάτων, Πολιτισμού και Αθλητισμού, σχετικά με την απαγόρευση μετακίνησης των φιλάθλων της ομάδας του Ηρακλή στο Βόλο, για τη διεξαγωγή του ποδοσφαιρικού αγώνα με την τοπική ομάδα. 
  5. Η με αριθμό 1495/28-5-2013 επίκαιρη ερώτηση του Βουλευτή Μαγνησίας του Λαϊκού Συνδέσμου - Χρυσή Αυγή κ. Παναγιώτη Ηλιόπουλου προς τον Υπουργό Οικονομικών, σχετικά με την ελάφρυνση των ελληνικών νοικοκυριών από την επιβολή υπέρογκων φόρων.
 6. Η με αριθμό 1482/28-5-2013 επίκαιρη ερώτηση της Βουλευτού Β΄ Πειραιώς της Δημοκρατικής Αριστεράς κ. Μαρίας Γιαννακάκη προς τους Υπουργούς Εσωτερικών και Δικαιοσύνης, Διαφάνειας και Ανθρωπίνων Δικαιωμάτων, σχετικά με τη χορήγηση της ελληνικής ιθαγένειας.
 7. Η με αριθμό 1487/28-5-2013 επίκαιρη ερώτηση του Βουλευτή Νομού Αττικής του Κομμουνιστικού Κόμματος Ελλάδας κ. Ιωάννη Γκιόκα προς τους Υπουργούς Παιδείας και Θρησκευμάτων, Πολιτισμού και Αθλητισμού και Οικονομικών, σχετικά με τα προβλήματα των εργαζομένων με σύμβαση στην καθαριότητα των δημόσιων σχολείων.
  Β. ΕΠΙΚΑΙΡΕΣ ΕΡΩΤΗΣΕΙΣ  Δεύτερου Κύκλου ( Άρθρο 130 παράγραφοι 2 και 3 του Κανονισμού της Βουλής)
  1. Η με αριθμό 1475/28-5-2013 επίκαιρη ερώτηση του Βουλευτή Α΄ Πειραιώς της Νέας Δημοκρατίας κ. Κωνσταντίνου Κατσαφάδου προς τον Υπουργό Οικονομικών, σχετικά με την ίδρυση και λειτουργία Χρηματιστηρίου Εμπορευμάτων στον Πειραιά.
  2. Η με αριθμό 1492/28-5-2013 επίκαιρη ερώτηση της Βουλευτού Αιτωλοακαρνανίας του Συνασπισμού Ριζοσπαστικής Αριστεράς - Ενωτικό Κοινωνικό Μέτωπο κ. Μαρίας Τριανταφύλλου προς τον Υπουργό Υγείας, σχετικά με την υποβάθμιση της δημόσιας υγείας στο Νομό Αιτωλοακαρνανίας.
 3.- Η με αριθμό 1476/28-5-2013 επίκαιρη ερώτηση του Βουλευτή Κυκλάδων του Πανελλήνιου Σοσιαλιστικού Κινήματος κ. Παναγιώτη Ρήγα προς τον Υπουργό Παιδείας και Θρησκευμάτων, Πολιτισμού και Αθλητισμού, σχετικά με το σχέδιο «Αθηνά» στο Πανεπιστήμιο Αιγαίου.
  4. Η με αριθμό 1496/28-5-2013 επίκαιρη ερώτηση του Βουλευτή Λαρίσης του Λαϊκού Συνδέσμου - Χρυσή Αυγή κ. Χρυσοβαλάντη Αλεξόπουλου προς τους Υπουργούς Οικονομικών και Αγροτικής Ανάπτυξης και Τροφίμων, σχετικά με το ενδεχόμενο φορολόγησης των αγροτεμαχίων.
  5. Η με αριθμό 1483/28-5-2013 επίκαιρη ερώτηση του Βουλευτή Λαρίσης της Δημοκρατικής Αριστεράς κ. Θωμά Ψύρρα προς τον Υπουργό Αγροτικής Ανάπτυξης και Τροφίμων, σχετικά με την παραχώρηση γης σε αγρότες.
 6. Η με αριθμό 1488/28-5-2013 επίκαιρη ερώτηση του Βουλευτή Β΄ Αθηνών του Κομμουνιστικού Κόμματος Ελλάδας κ. Σπυρίδωνος Χαλβατζή προς τον Υπουργό Υγείας, σχετικά με την αντιμετώπιση των προβλημάτων στο Νοσοκομείο «Ερρίκος Ντυνάν».
7. Η με αριθμό 1500/28-5-2013 επίκαιρη ερώτηση του Ανεξάρτητου Βουλευτή Εύβοιας κ. Κωνσταντίνου Μαρκόπουλου προς τον Υπουργό Εσωτερικών, σχετικά με την αντιμετώπιση των προβλημάτων των δημοτικών παιδικών σταθμών. 
Κυρίες και κύριοι συνάδελφοι, εισερχόμαστε στη συζήτηση των 
ΕΠΙΚΑΙΡΩΝ ΕΡΩΤΗΣΕΩΝ
Θα συζητηθεί η πρώτη με αριθμό 1460/27-5-2013 επίκαιρη ερώτηση πρώτου κύκλου του Βουλευτή Μεσσηνίας της Νέας Δημοκρατίας κ. Ιωάννη Λαμπρόπουλου προς τον Υπουργό Ανάπτυξης, Ανταγωνιστικότητας, Υποδομών, Μεταφορών και Δικτύων, σχετικά με την κατασκευή της «Ολυμπίας Οδού».
Το λόγο έχει ο κ. Λαμπρόπουλος για δυο λεπτά.","ΕΠΙΚΥΡΩΣΗ ΠΡΑΚΤΙΚΩΝ",NA
"106982"," Ευχαριστώ, κυρία Πρόεδρε.
Κύριε Υπουργέ, το επαναλαμβάνω για μια ακόμη φορά: Η Ολυμπία Οδός είναι ένα σημαντικότατο αναπτυξιακό έργο για όλη την Ελλάδα και για την Πελοπόννησο και ιδιαίτερα για τους Νομούς Ηλείας, Μεσσηνίας και Αχαΐας. 
Μελετήθηκε, δημοπρατήθηκε και κυρώθηκε στη Βουλή το 2007. Από το 2009, όταν ξέσπασε και η μεγάλη οικονομική κρίση, οι τραπεζίτες άρχισαν να αναιρούν τις υπογραφές και τις δεσμεύσεις τους και σταμάτησαν να χρηματοδοτούν το έργο. Έτσι, λοιπόν, για αρκετά χρόνια σταμάτησε. 
Πριν από λίγες εβδομάδες ακούσαμε την απόφαση της Κυβέρνησης για επανεκκίνηση του τμήματος από την Κόρινθο μέχρι την Πάτρα. Το χαιρετίζουμε και κανένας μας δεν θέλει να γίνει εμπόδιο στο να ξεκινήσει ο δρόμος και σε αυτό το τμήμα. 
Εμείς όμως περιμένουμε και θέλουμε την υλοποίηση της σύμβασης του 2007, να γίνει δηλαδή ο δρόμος από την Πάτρα, τον Πύργο μέχρι την Τσακώνα οπωσδήποτε.
Δεν μπορούμε να μιλάμε για ανάπτυξη και να απεντάσσουμε, να σταματάμε, να μην προχωράμε στην εκτέλεση αυτού του δρόμου, στον οποίο θα απασχοληθούν χιλιάδες για να κατασκευαστεί και, όταν κατασκευαστεί, θα ανοίξει άλλες προοπτικές για ολόκληρη τη δυτική Ελλάδα. 
Περιμένουμε, λοιπόν, σήμερα τη δική σας απάντηση. Περιμένει ο λαός της Ηλείας, της Μεσσηνίας. Είμαστε όλοι ανήσυχοι και ανάστατοι. Περιμένουμε την απόφασή σας και πιστεύουμε ότι θα είναι θετική.","ΙΩΑΝΝΗΣ ΛΑΜΠΡΟΠΟΥΛΟΣ",276
"106983"," Ευχαριστώ, κύριε Λαμπρόπουλε.
Θα απαντήσει ο Αναπληρωτής Υπουργός κ. Σταύρος Καλογιάννης.
Έχετε το λόγο, κύριε Υπουργέ.
","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"106984"," Ευχαριστούμε κι εμείς, κύριε Υπουργέ.
Κύριε Λαμπρόπουλε, έχετε το λόγο για να δευτερολογήσετε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"106985"," Ευχαριστώ, κυρία Πρόεδρε.
Κύριε Υπουργέ, μας είπατε προ ολίγου ότι μέχρι το τέλος του 2015 θα πρέπει να έχει τελειώσει το έργο. Δεν μας λέτε όμως -δεν το ακούσαμε- πότε θα ξεκινήσει το Πάτρα-Πύργος-Τσακώνα. Μας είπατε για το Πάτρα-Πύργος και υποθέτω ότι δίνετε κάποιες ελπίδες. Το χαιρετίζω. Τι γίνεται, όμως, από τον Πύργο μέχρι την Τσακώνα; Οι τραπεζίτες έλεγαν ότι δεν υπήρχαν απαλλοτριώσεις και το ένα και το άλλο. Αυτά ήταν «αέρας». Όταν οι τραπεζίτες σταμάτησαν να χρηματοδοτούν το έργο, οι απαλλοτριώσεις είχαν συντελεστεί στο 70%. 
Θα πω ένα παράδειγμα. Από το Καλό Νερό της Μεσσηνίας μέχρι την Τσακώνα οι απαλλοτριώσεις είχαν γίνει και στο πρώτο δικαστήριο. Και είχε βγει η απόφαση. Και είχε προσδιοριστεί και το δεύτερο δικαστήριο. Δεν υπάρχει, λοιπόν, καμμία αιτιολογία. 
Αν, όμως, δεν ξεκινήσουν τώρα τα έργα, να πούνε ότι, ναι, ξεκινάει κι αυτό το έργο παράλληλα με το άλλο, της Κορίνθου-Πατρών, δεν υπάρχει περίπτωση να παραδοθεί το έργο αυτό μέχρι το 2015.
Πείτε μας, λοιπόν, πότε θα ξεκινήσει το έργο Πάτρα-Πύργος-Τσακώνα; Θα γίνει; Πότε; Πείτε μας αυτό το «πότε» και αν είναι οριστική απόφαση. Και ποια είναι τέλος πάντων αυτή η συμφωνία; Γιατί δεν τη δίνετε στη δημοσιότητα; Ποια είναι η συμφωνία στην οποία έχετε καταλήξει; Αφού έχουν μπει και ξεκίνησαν οι μπουλντόζες από το Κόρινθος-Πάτρα. Ποια είναι η συμφωνία; Δώστε τή μας, να ξέρουμε. 
Επίσης, πόσα παίρνουν οι παραχωρησιούχοι ως αποζημίωση, όταν δήθεν φταίει το δημόσιο, ενώ –επαναλαμβάνω- οι απαλλοτριώσεις είχαν συντελεστεί; Σταμάτησαν οι τραπεζίτες να χρηματοδοτούν, γιατί δεν κέρδιζαν όσα είχαν προϋπολογίσει το 2007. 
Πείτε μας, λοιπόν, πότε θα ξεκινήσει ο δρόμος από την Πάτρα, τον Πύργο, μέχρι την Τσακώνα. 
Ευχαριστώ, κυρία Πρόεδρε.","ΙΩΑΝΝΗΣ ΛΑΜΠΡΟΠΟΥΛΟΣ",276
"106986"," Ευχαριστούμε, κύριε Λαμπρόπουλε.
Κύριε Υπουργέ, έχετε το λόγο για να απαντήσετε.
","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"106987"," Για το τμήμα Πάτρα.
","ΙΩΑΝΝΗΣ ΛΑΜΠΡΟΠΟΥΛΟΣ",276
"106988"," Κι εμείς ευχαριστούμε, κύριε Υπουργέ.
Η δεύτερη με αριθμό 1465/27-5-2013 επίκαιρη ερώτηση πρώτου κύκλου του Βουλευτή Ευβοίας του Συνασπισμού Ριζοσπαστικής Αριστεράς - Ενωτικό Κοινωνικό Μέτωπο κ. Ευάγγελου Αποστόλου προς τους Υπουργούς Αγροτικής Ανάπτυξης και Τροφίμων και Οικονομικών, σχετικά με τη φορολόγηση της «εκτός σχεδίου αγροτικής γης» δεν συζητείται λόγω κωλύματος του κυρίου Υπουργού και διαγράφεται.
Κύριε συνάδελφε, ζητήσατε να μιλήσετε. Ορίστε, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"106989"," Κυρία Πρόεδρε, πέραν της γνωστής απαξίωσης με την οποία αντιμετωπίζει η Κυβέρνηση τον κοινοβουλευτικό έλεγχο, στην προκειμένη περίπτωση, της επίκαιρης ερώτησής μου, εμπαίζεται κι ένα κομμάτι του ελληνικού λαού, οι Έλληνες αγρότες.
Χθες το απόγευμα συνεδρίασε η κυβερνητική επιτροπή με αποκλειστικό αντικείμενο αυτό που αναφέρω στην ερώτησή μου, τη φορολόγηση της «εκτός σχεδίου αγροτικής γης».
Σήμερα δεν έπρεπε να ενημερωθεί η Βουλή; Δεν έπρεπε να ενημερωθεί ο αγροτικός κόσμος; Με διαρροές θα γίνεται η ενημέρωση; 
Ο αρμόδιος στο συγκεκριμένο αντικείμενο Υπουργός Αγροτικής Ανάπτυξης δήλωσε αναρμοδιότητα, όταν μέχρι πριν από λίγες μέρες περιφερόταν στην Ελλάδα και μιλούσε διαρκώς για το συγκεκριμένο ζήτημα. 
Αντίστοιχα, ο Υφυπουργός Οικονομικών δήλωσε κώλυμα, όταν ο ίδιος συμμετείχε στη χθεσινή επιτροπή. Επιτέλους, πότε θα γίνει και πώς πρέπει να γίνεται η ενημέρωση από πλευράς των Υπουργών;","ΕΥΑΓΓΕΛΟΣ ΑΠΟΣΤΟΛΟΥ",35
"106990"," Κύριε Αποστόλου, δεν θα απαντήσω, προφανώς, εκ μέρους της Κυβέρνησης, αλλά εγώ πρέπει να ενημερώσω ότι σύμφωνα με την πληροφόρηση που έχω από τις αρμόδιες υπηρεσίες, αρμόδιος να απαντήσει ήταν ο κ. Μαυραγάνης και όχι ο κ. Τσαυτάρης, λόγω ιδιαίτερης αρμοδιότητας του Υπουργείου Οικονομικών και για προφανείς για εμένα λόγους έγινε αυτή η αναβολή.
Εν πάση περιπτώσει, πιστεύω ότι, αν την επαναφέρετε και ίσως ωριμάσει και στην Κυβέρνηση η θέση και η άποψη…","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"106991"," Όλοι οι Υπουργοί της Κυβέρνησης είναι αρμόδιοι, κυρία Πρόεδρε.","ΕΥΑΓΓΕΛΟΣ ΑΠΟΣΤΟΛΟΥ",35
"106992"," Εν πάση περιπτώσει, εγώ αυτήν την απάντηση μπορώ να σας δώσω, ως Προεδρείο.
Εισερχόμαστε τώρα στη συζήτηση της τρίτης με αριθμό 1462/27-5-2013 επίκαιρης ερώτησης πρώτου κύκλου του Βουλευτή Έβρου του Πανελλήνιου Σοσιαλιστικού Κινήματος κ. Γεωργίου Ντόλιου προς τον Υπουργό Ανάπτυξης, Ανταγωνιστικότητας, Υποδομών, Μεταφορών και Δικτύων, σχετικά με την ολοκλήρωση της μελέτης του έργου του περιφερειακού δρόμου Αλεξανδρούπολης.
Κύριε συνάδελφε, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"106993"," Ευχαριστώ, κυρία Πρόεδρε.
Κύριε Υπουργέ, ο περιφερειακός δρόμος της Αλεξανδρούπολης είναι ένα από τα έργα τα οποία ολοκληρώνουν το σύστημα της Εγνατίας Οδού μαζί με το λιμάνι της Αλεξανδρούπολης, γι’ αυτό εδώ και αρκετά χρόνια έγινε η επιλογή της κατασκευής του. Η μελέτη έχει ολοκληρωθεί, έχουν επιλυθεί σειρά δύσκολων προβλημάτων. Παρέμειναν δύο εκκρεμότητες, οι οποίες θα έλεγα ότι καθυστέρησαν ανεπίτρεπτα.
Η μία εκκρεμότητα είναι η ολοκλήρωση της πράξης εφαρμογής σε ένα μήκος χιλίων μέτρων στο ανατολικό τμήμα του περιφερειακού δρόμου. Η δεύτερη εκκρεμότητα αφορά μία μικρή πράξη αναλογισμού στο σημείο της σύνδεσης του περιφερειακού δρόμου με τη χερσαία ζώνη της Αλεξανδρούπολης. Οι δύο αυτές εκκρεμότητες υπάρχουν εδώ και αρκετά χρόνια. Έχουν γίνει συσκέψεις με το Δήμο της Αλεξανδρούπολης και τελικά ακόμα δεν έχουν επιλυθεί.
Τα ερωτήματα τα οποία τίθενται είναι ποικίλα. Αποτέλεσμα των δύο αυτών εκκρεμοτήτων είναι να μην εντάσσεται το έργο στο ΕΣΠΑ. Δεν ξέρω αν είναι και κάτι βολικό αυτό για την Κυβέρνηση -για τις κυβερνήσεις, όχι μόνο γι’ αυτή την Κυβέρνηση- το ότι υπάρχει μία μικρή εκκρεμότητα και γι’ αυτό το λόγο, μας απαλλάσσει από την υποχρέωση να εντάξουμε το έργο και να διαθέσουμε κάποια πίστωση.
Το δεύτερο ζήτημα αφορά το εξής: Εάν δεν γίνει ο περιφερειακός στο άμεσο μέλλον, τότε θα προκύψουν αλλαγές κατά μήκος της διαδρομής του, αλλαγές που θα προκύψουν από την ανέγερση νέων κτηρίων κ.λπ..
Έχω τη γνώμη ότι τότε θα ματαιωθεί ο περιφερειακός, τουλάχιστον όσον αφορά τη σημερινή του μελέτη και τη σημερινή του διαδρομή, γιατί θα πρέπει να γίνουν από την αρχή καινούργια πράγματα. Θα πάνε τσάμπα -επιτρέψτε μου τη λέξη- τα 35 δισεκατομμύρια περίπου που διατέθηκαν για τη μελέτη, θα σπαταληθούν οι απίστευτες και κουραστικές διαπραγματεύσεις οι οποίες κατέληξαν σε συμφωνίες με το Στρατό κ.λπ. -γιατί διέρχεται από στρατόπεδα ο περιφερειακός δρόμος- και καταργούμε και τη στοιχειώδη έννοια ορθολογισμού.
Έχουμε δαπανήσει χρήματα, έχουμε κάνει κόπο, βρισκόμαστε προ του τέλους της μελέτης και, τελικά, δεν μπορούμε να εντάξουμε το έργο και ακυρώνουμε και μια κολοσσιαία επιλογή, αυτή στην οποία στην αρχή αναφέρθηκα, της σύνδεσης του λιμανιού της Αλεξανδρούπολης με την Εγνατία Οδό, την ολοκλήρωση, δηλαδή, του συστήματος της Εγνατίας.
Πέραν αυτού, υπάρχει και ένα άλλο ζήτημα, κύριε Υπουργέ, το οποίο θα πρέπει να μας απασχολήσει, ότι στην Αλεξανδρούπολη έχει αποφασιστεί η κατασκευή της μονάδας επεξεργασίας απορριμμάτων, η οποία θα εξυπηρετήσει δύο Νομούς, Έβρου και Ροδόπης. Χωρίς τον περιφερειακό δρόμο είναι αδύνατον να λειτουργήσει αυτή η μονάδα.
Τα ερωτήματα τίθενται από μόνα τους. Γιατί καθυστέρησε, κατ’ αρχάς, η ολοκλήρωση αυτής της μελέτης; Το δεύτερο είναι αν γνωρίζετε το πότε ολοκληρώνεται τελικά η μελέτη πλήρως, πότε τελειώνει αυτή η εκκρεμότητα. Θέλω να θέσω και ένα ζήτημα ότι, εφόσον την ολοκληρώσουμε -σε ελάχιστο πλέον χρονικό διάστημα, δεν έχουμε περιθώριο- εάν υπάρχει η δυνατότητα χρηματοδότησης του έργου.","ΓΕΩΡΓΙΟΣ ΝΤΟΛΙΟΣ",370
"106994"," Ευχαριστώ, κύριε Ντόλιο.
Στην επίκαιρη ερώτησή σας θα απαντήσει ο Αναπληρωτής Υπουργός κ. Καλογιάννης.
Έχετε το λόγο, κύριε Υπουργέ.
","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"106995"," Ευχαριστούμε κι εμείς.
Μπορείτε να δευτερολογήσετε αν θέλετε, κύριε συνάδελφε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"106996"," Κύριε Υπουργέ, θα ήθελα, αν μπορούσατε, να γίνετε πιο συγκεκριμένος σε σχέση με το χρόνο. Εάν ο Δήμος Αλεξανδρούπολης λύσει τις εκκρεμότητες αυτές σε ένα διάστημα δύο μηνών, προλαβαίνουμε να εντάξουμε το έργο στο ΕΣΠΑ; Αυτό είναι το ένα ζήτημα.
Υποθέτω ότι τουλάχιστον στην πράξη αναλογισμού θα οδηγηθεί, ίσως, σε ιδιωτικά συμφωνητικά με τους ιδιοκτήτες, τα οποία θα αξιοποιήσει για να μπορέσει να επικαιροποιήσει και τον προϋπολογισμό του έργου.
Το δεύτερο ζήτημα το οποίο τίθεται σε όλους μας και όχι μόνο σε εσάς και την Κυβέρνηση, είναι το τι θα κάνουμε. Υπάρχει μία εθνική κεντρική επιλογή. Το λιμάνι της Αλεξανδρούπολης και ο περιφερειακός δρόμος, η σύνδεση, δηλαδή, του λιμανιού με την Εγνατία Οδό. Είναι δυνατόν να ακυρώσουμε ή να διακινδυνεύσουμε την ολοκλήρωση του συστήματος της Εγνατίας;
Θα ήθελα, επίσης, να αναφερθώ σε μία ανακοίνωση της Ευρωπαϊκής Επιτροπής που μιλάει για αναβάθμιση σαράντα λιμανιών, εκ των οποίων δέκα ελληνικών. Κι ένιωσα μία οδυνηρή έκπληξη, θα έλεγα, ότι η Αλεξανδρούπολη δεν αναφέρεται στα υπό αναβάθμιση λιμάνια.
Ίσως δεν είναι αρμοδιότητα του Υπουργείου σας αλλά είναι καίριο ζήτημα, είναι μείζον ζήτημα, γιατί έχει γίνει μία εθνική επιλογή. Εδώ και πολλά χρόνια έχουν δαπανηθεί απίστευτα ποσά για την κατασκευή του λιμανιού της Αλεξανδρούπολης, την κατασκευή της Εγνατίας, τώρα συζητάμε για τη σύνδεση του λιμανιού με την Εγνατία Οδό και το λιμάνι της Αλεξανδρούπολης δεν αναφέρεται στα υπό αναβάθμιση λιμάνια. 
Θα επανέλθω, κύριε Υπουργέ, στο πρώτο μου ερώτημα. Πόσο χρόνο έχουμε; Να τρέξουμε, να σπεύσουμε για να προλάβουμε την ένταξη του περιφερειακού δρόμου στο τρέχον Κοινοτικό Πλαίσιο Στήριξης!","ΓΕΩΡΓΙΟΣ ΝΤΟΛΙΟΣ",370
"106997"," Ευχαριστούμε, κύριε Ντόλιο.
Κύριε Υπουργέ, μπορείτε να απαντήσετε.
","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"106998"," Ευχαριστούμε, κύριε Καλογιάννη. 
Επόμενη είναι η τέταρτη με αριθμό 1469/27-5-2013 επίκαιρη ερώτηση δευτέρου κύκλου του Βουλευτή Ηρακλείου των Ανεξάρτητων Ελλήνων κ. Επαμεινώνδα Μαριά προς τον Υπουργό Ανάπτυξης, Ανταγωνιστικότητας, Υποδομών, Μεταφορών και Δικτύων, σχετικά με τη χρηματοδότηση του μη επιλέξιμου ΦΠΑ των έργων του ΕΣΠΑ του Δήμου Φαιστού. 
Κύριε συνάδελφε, έχετε το λόγο. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Υπουργέ, οι δήμοι ανά τη χώρα ως φορείς υλοποίησης έργων του ΕΣΠΑ αντιμετωπίζουν το σοβαρότατο πρόβλημα χρηματοδότης του ΦΠΑ των έργων. Εν προκειμένω, η Δημοτική Επιχείρηση Ύδρευσης Αποχέτευσης Φαιστού είναι ο κύριος των παρακάτω έργων. Πρώτον, αποχέτευση, επεξεργασία και διάθεση λυμάτων οικισμού Μοιρών. Δεύτερον, δίκτυα αποχέτευσης Τυμπακίου και τρίτον, επεξεργασία υγρών αποβλήτων Ζαρού, ενώ φορέας υλοποίησης είναι ο ίδιος ο Δήμος Φαιστού. 
Το σύνολο των εν λόγω έργων ανέρχεται στο ποσό των 6.750.000, εκ των οποίων το ποσό του 1.262.000 ευρώ αντιστοιχεί στο ΦΠΑ των εν λόγω δημοπρατηθέντων έργων. 
Από τη μέχρι σήμερα λειτουργία, όπως προκύπτει από τις εκκαθαριστικές δηλώσεις, η ΔΕΥΑ Φαιστού δεν αντιμετώπιζε πρόβλημα ως προς το συμψηφισμό του ΦΠΑ εισροών-εκροών. 
Χωρίς την εκτέλεση των έργων, ο ΦΠΑ εκροών της τριετίας είναι 1.196.000 ευρώ, ενώ των εισροών 153.000 ευρώ. Επομένως, το υπόλοιπο ποσό του 1.000.000 είναι πλεονασματικό. 
Αντίθετα με την εκτέλεση των έργων, ο ΦΠΑ εκροών της τριετίας ανέρχεται σε 1.196.000 ευρώ, ενώ ο ΦΠΑ εισροών στα 2.252.000 ευρώ. Κατά συνέπεια, η διαφορά ανέρχεται στο ελλειμματικό πλέον ποσό του 1.056.000 ευρώ. 
Η ανωτέρω διαφορά δεν είναι διαχειρίσιμη, ενώ το μέγεθος της διαφοράς υπογραμμίζει το σημαντικό πρόβλημα ρευστότητας που θα αντιμετωπίσει η ΔΕΥΑ Φαιστού, με αποτέλεσμα την ενδεχόμενη μονομερή καταγγελία της σύμβασης και την ακύρωση υλοποίησης των έργων με άμεσες συνέπειες στην τοπική κοινωνία, στην τοπική οικονομία και στο περιβάλλον. 
Η ΔΕΥΑ Φαιστού, κύριε Υπουργέ, με αίτησή της ήδη από τις 29 Μαρτίου 2013 έχει ζητήσει την ένταξή της στις ειδικές ρυθμίσεις της κοινής υπουργικής απόφασης για τη χρηματοδότηση του μη επιλέξιμου ΦΠΑ για συγχρηματοδοτούμενα έργα ΕΣΠΑ περιόδου 2007-2013. 
Τέλος, υπογραμμίζεται ότι πέραν της σπουδαιότητας των έργων για την περιοχή της Μεσσαράς, η ΔΕΥΑ Φαιστού πληροί τις προϋποθέσεις υπαγωγής της στο άρθρο 2 της συγκεκριμένης κοινής υπουργικής απόφασης. 
Επομένως, κύριε Υπουργέ, ερωτάστε τα εξής: 
Πρώτον, σκοπεύετε να ικανοποιήσετε την αίτηση της ΔΕΥΑ Φαιστού σε σχέση με τη χρηματοδότηση του μη επιλέξιμου ΦΠΑ των δημοπρατηθέντων έργων, δεδομένου ότι επίκειται η δημοπράτηση και άλλων έργων για την ευρύτερη περιοχή της Μεσσαράς; 
Δεύτερον, πώς προτίθεστε, κύριε Υπουργέ, να αντιμετωπίσετε γενικότερα αυτό το σοβαρό πρόβλημα, δεδομένου ότι όλοι οι δήμοι της χώρας που υλοποιούν έργα ΕΣΠΑ βρίσκονται σε παρεμφερή θέση; 
Σας ευχαριστώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"106999"," Ευχαριστούμε, κύριε Μαριά. 
Το λόγο έχει ο Αναπληρωτής Υπουργός Ανάπτυξης, Ανταγωνιστικότητας, Υποδομών, Μεταφορών και Δικτύων κ. Σταύρος Καλογιάννης. 
","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"107000"," Κύριε Μαριά, έχετε το λόγο για να δευτερολογήσετε. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Υπουργέ, χαίρομαι γιατί και μέσα από τον κοινοβουλευτικό έλεγχο και φυσικά μέσα από τις αιτήσεις που κάνουν και οι δήμοι προσπαθούμε να λύσουμε τα προβλήματα, όπως κάνουμε και από το συγκεκριμένο έργο. 
Η πρώτη παρατήρηση είναι ότι, πραγματικά, εφόσον έτσι είναι τα ζητήματα θεωρώ σημαντικό το ότι στην απάντησή σας διαβεβαιώνετε πλέον ότι θα μπορέσουν να χρηματοδοτηθούν αυτά τα έργα σε σχέση με τον επιλέξιμο ΦΠΑ και το ότι γίνεται δεκτή η αίτηση της ΔΕΥΑ Φαιστού. Και αυτό είναι πάρα πολύ σημαντικό γιατί αυτά τα τρία έργα που σας ανέφερα είναι έργα πνοής για την περιοχή της Μεσσαράς και δίνουν πλέον τη δυνατότητα στη ΔΕΥΑ Φαιστού να προχωρήσει στην εκτέλεση των έργων, να μην έχουμε καταγγελίες εκ μέρους των αναδόχων –εφόσον αυτοί δεν θα έπαιρναν πίσω το ΦΠΑ- και κυρίως ότι ανοίγουν το δρόμο -και αυτό έχει πολύ μεγάλη σημασία- στο να μπορούν  να εκτελεστούν και επιπλέον έργα στην περιοχή. 
Επομένως, θεωρώ ότι αναδεικνύεται έτσι και ο ρόλος του κοινοβουλευτικού ελέγχου, των παρεμβάσεων και φυσικά των ίδιων των παρεμβάσεων των δήμων οι οποίοι προσπαθούν να επιλύσουν το ζήτημα. 
Το δεύτερο θέμα είναι ότι μέσα από αυτήν τη συγκεκριμένη περίπτωση έτσι όπως αναφέρθηκε, πραγματικά, αναδεικνύεται ένα συνολικό ζήτημα του πώς θα πρέπει να υπάρξουν συγκεκριμένες ρυθμίσεις για να μπορέσει να γίνει απορρόφηση του ΕΣΠΑ. Πράγματι, ορθώς είπατε ότι πέρυσι, ουσιαστικά τον Ιούνιο του 2012, εκδόθηκε αυτή η υπουργική απόφαση, γιατί το ζήτημα της χρηματοδότησης του ΦΠΑ στα συγκεκριμένα έργα, πραγματικά, είναι ένα πρόβλημα που κωλυσιεργεί την εκτέλεση έργων και κυρίως την απορρόφηση κονδυλίων του ΕΣΠΑ. 
Επομένως,  θεωρούμε ότι με αυτές τις διαδικασίες μπορούν πλέον οι δήμοι να μπουν σε μια ρότα εκτέλεσης έργων. Και αυτό είναι πάρα πολύ σημαντικό ιδίως δε εν όψει του ότι υπάρχει 1.450.000.000 ευρώ συνολικά σε επίπεδο ΕΣΠΑ που πρέπει σε κάθε επίπεδο να απορροφηθεί –θα είδατε δημοσιεύματα σημερινά ή χθεσινά- και κατά την έννοια αυτή πολλά προβλήματα αφορούν τέτοιου είδους ρυθμίσεις, που πρέπει δηλαδή να γίνουν για να διευκολύνουν την ίδια την απορρόφηση. 
Θεωρώ, λοιπόν –για να κλείσω την τοποθέτησή μου αυτή- ότι το ζήτημα της χρηματοδότησης του μη επιλέξιμου ΦΠΑ των έργων συνολικά της τοπικής αυτοδιοίκησης είναι κάτι που πρέπει να το δούμε. Νομίζω ότι με παρεμβάσεις, με αιτήσεις και ανάλογες κινήσεις που πρέπει να κάνουν οι ίδιοι οι δήμοι, η αυτοδιοίκηση θα προχωρήσει την υπόθεσή τους. Επίσης, είναι σημαντική η σημερινή σας τοποθέτηση ότι τα αιτήματα του Δήμου Φαιστού σε σχέση με τη χρηματοδότηση του μη επιλέξιμου ΦΠΑ των ετών 2013-2014, όπως είπατε, δρομολογείται. 
Θα ήθελα να δείτε και αντίστοιχη αίτηση που σας έχουν κάνει και για το εξάμηνο του 2012 αν και αυτό μπορεί να αντιμετωπιστεί θετικά, γιατί με τη θετική αυτή αντιμετώπιση θα προχωρήσουμε και για το 2013 και για το 2014.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"107001"," Κι εμείς ευχαριστούμε.
Κύριε Υπουργέ, έχετε το λόγο για να δευτερολογήσετε. 
","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"107002"," Κι εγώ ευχαριστώ.
Κυρίες και κύριοι συνάδελφοι, ο συνάδελφος, κ. Μιχελάκης, ζητεί με επιστολή του άδεια ολιγοήμερης απουσίας στο εξωτερικό. 
Η Βουλή εγκρίνει;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"107003"," Μάλιστα, μάλιστα.","ΠΟΛΛΟΙ ΒΟΥΛΕΥΤΕΣ",NA
"107004"," Η Βουλή ενέκρινε τη ζητηθείσα άδεια. 
Εισερχόμαστε τώρα στη δεύτερη με αριθμό 1466/27-5-2013 επίκαιρη ερώτηση δευτέρου κύκλου της Βουλευτού Α΄ Θεσσαλονίκης του Συνασπισμού Ριζοσπαστικής Αριστεράς - Ενωτικό Κοινωνικό Μέτωπο, κ. Δέσποινας Χαραλαμπίδου, προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την αντιμετώπιση των προβλημάτων των εργαζομένων στην Ανώνυμη Ελληνική Εταιρεία Χάλυβος. 
Κυρία Χαραλαμπίδου, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"107005"," Ευχαριστώ, κυρία Πρόεδρε. 
Κύριε Υφυπουργέ, η «Ελληνική Εταιρεία Χάλυβος Θεσσαλονίκης», εκμεταλλευόμενη το βάρβαρο, αντεργατικό νομοθετικό πλαίσιο που η Κυβέρνησή σας έχει επιβάλει στον ελληνικό λαό με εντολή της τρόικας και της μεγαλοεργοδοσίας, μετά την εκ περιτροπής εργασία, τις διαθεσιμότητες και τη μη αναπλήρωση των θέσεων εργασίας του προσωπικού που συνταξιοδοτείται, συνεχίζει την απαράδεκτη πρακτική της απέναντι στους εργαζόμενους, προσπαθώντας αρχικά να επιβάλει μειώσεις στους μισθούς τους. 
Οι εργαζόμενοι στο Χαλυβουργείο Θεσσαλονίκης, κύριε Υφυπουργέ, βρίσκονται σε απεργία εδώ και παραπάνω από δέκα ημέρες. Η απεργία ξεκίνησε γιατί οι εργαζόμενοι αντέδρασαν στη νέα επιχειρησιακή σύμβαση που η εταιρεία ήθελε να επιβάλει με συρρίκνωση του μισθού τους κατά 22%. Ωστόσο, με τις τελευταίες εξελίξεις που σημειώνονται στη μητρική εταιρεία στην Ιταλία, η κατάσταση τείνει να πάρει πολύ επικίνδυνες διαστάσεις. Το εργοστάσιο κινδυνεύει να κλείσει και οι εργαζόμενοι να βρεθούν στο δρόμο, χωρίς καμμία διασφάλιση για τις απαιτήσεις τους και τα ασφαλιστικά τους δικαιώματα. 
Η εταιρεία, που στο παρελθόν αποτελούσε μέρος της δημόσιας περιουσίας με εξαιρετικά ανταγωνιστικό εξοπλισμό, εξαιρετική τεχνογνωσία, πολύ εξειδικευμένους εργάτες και μεγάλο και σημαντικό δίκτυο πωλήσεων, αποτελεί παράδειγμα «ιδιωτικοποίησης», αφού με την εξαγορά της από την ιταλική «RIVA» μεγάλο μέρος των εργασιών της και κυρίως των παραγγελιών που είχε, μεταφέρθηκε στο εργοστάσιο του Τάραντο στην Ιταλία αλλά και σε χώρες εκτός Ευρωπαϊκής Ένωσης, όπου ο Όμιλος «RIVA» διατηρεί θυγατρικές εταιρείες. Άμεσο αποτέλεσμα ήταν η μείωση των εσόδων του ελληνικού κράτους από τη φορολογία της εταιρείας, που πλέον γίνεται στην Ιταλία αλλά και σε άλλους φορολογικούς παραδείσους, η απώλεια θέσεων εργασίας από μία περιοχή της χώρας μας που μαστίζεται από την ανεργία και το γεγονός ότι οι εργαζόμενοι κινδυνεύουν -σήμερα κιόλας- να βρεθούν στο δρόμο. 
Σας ρωτάμε, λοιπόν, σε ποιες ενέργειες θα προβείτε, ώστε να συνεχίσει το εργοστάσιο τη λειτουργία του με το σύνολο του εργατοτεχνικού προσωπικού αλλά και με τη διατήρηση του εισοδήματος των εργαζομένων και δεύτερον, από τη στιγμή που η Κυβέρνηση προγραμματίζει μια σειρά νέων ιδιωτικοποιήσεων, με ποιο τρόπο προστατεύει τις θέσεις εργασίας στις εταιρείες που δραστηριοποιούνται στη χώρα από τη στιγμή που θα περάσουν στον έλεγχο του ιδιώτη; 
Ευχαριστώ.","ΔΕΣΠΟΙΝΑ ΧΑΡΑΛΑΜΠΙΔΟΥ",538
"107006"," Ευχαριστούμε, κυρία συνάδελφε.
Το λόγο έχει ο Υφυπουργός Εργασίας, Κοινωνικής Ασφάλισης και Πρόνοιας κ. Νικόλαος Παναγιωτόπουλος.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"107007"," Ευχαριστώ, κυρία Πρόεδρε.  
Πρώτα θα ήθελα να πω ότι η Κυβέρνηση και η τρόικα δεν δίνουν εντολές για να εφαρμοστεί η εκ περιτροπής εργασία σε επιχειρήσεις. Αν ήταν έτσι, όλες οι επιχειρήσεις θα εφάρμοζαν την εκ περιτροπής εργασία.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"107008"," Φτιάξτε το νομικό πλαίσιο, κύριε Υφυπουργέ.","ΔΕΣΠΟΙΝΑ ΧΑΡΑΛΑΜΠΙΔΟΥ",538
"107009"," Η εκ περιτροπής εργασία, είναι ένα μέτρο για επιχειρήσεις που αντιμετωπίζουν πρόβλημα λειτουργίας, προκειμένου να μειώσουν κάποια λειτουργικά έξοδα, κυρίως, όμως, επειδή δεν έχουν δουλειά να απασχολήσουν τους εργαζόμενους σε πλήρες ωράριο. Αυτό είναι όλο. Τα υπόλοιπα είναι για δημιουργία εντυπώσεων και υπεραπλουστεύσεων εκεί που μας παίρνει. 
Από εκεί και πέρα, πάμε στο πρόβλημα. Όπως καταλαβαίνετε, η Κυβέρνηση δεν μπορεί να επιβάλει στην ιταλική εταιρεία τι να κάνει, δεν μπορεί να κρατικοποιήσει μία εταιρεία προβληματική. Κάποτε γινόταν αυτό, φορτωνόταν ο λογαριασμός στο κράτος –βέβαια τότε έβγαινε ο Υπουργός Οικονομικών στο τέλος του μήνα να πάρει δανεικά από το εξωτερικό για να χρηματοδοτήσει ελλείμματα και χρέη σε διάφορες προβληματικές κρατικοποιηθείσες εταιρείες - και με αυτά και με εκείνα είναι ένας από τους λόγους που έφτασαν τα πράγματα έως εδώ. Επομένως, αν πρέπει να κρατήσουμε κάτι για το μέλλον, είναι ότι είναι ανώφελο να προσπαθούμε να λύσουμε το πρόβλημα αναπαράγοντας ακριβώς το μοντέλο που έφτασε τα πράγματα έως εδώ.
Πάμε παρακάτω. Όντως, εδώ θα κάνω μία αναφορά τώρα στις ενέργειες του ελεγκτικού βραχίονα του Υπουργείου –όπως έχω πει χιλιάδες φορές εδώ- που είναι το Σώμα Επιθεώρησης Εργασίας, προκειμένου να δούμε τι μπορούσε να γίνει όσον αφορά, τον έλεγχο της επιχείρησης στο πλαίσιο –αν θέλετε- κάποιας κυβερνητικής πρωτοβουλίας, δηλαδή της πρωτοβουλίας του Υπουργείου Εργασίας. 
Εδώ η «Ανώνυμη Εταιρεία Χάλυβος» απασχολεί περίπου διακόσιους εβδομήντα εργαζόμενους, από τους οποίους οι διακόσιοι τριάντα τέσσερις είναι μέλη του επιχειρησιακού σωματείου, να το πούμε και αυτό. Στις 16 και 17 Μαΐου, είχε πραγματοποιηθεί τετράωρη στάση εργασίας και στις τρεις βάρδιες και απεργία από 20 μέχρι 28 Μαΐου του τρέχοντος έτους βέβαια.
Η τοπική υπηρεσία ΣΕΠΕ επικοινώνησε με το σωματείο για να πληροφορηθεί τους λόγους για τους οποίους αποφάσισε τις κινητοποιήσεις αυτές και το σωματείο απάντησε ότι τα προβλήματα είναι η αβεβαιότητα της βιωσιμότητας της επιχείρησης, κλείσιμο ουσιωδών μονάδων παραγωγής, μεταφορά εργασιών και πελατολογίου στην Ιταλία, διαπραγματεύσεις για επιχειρησιακή συλλογική σύμβαση και η απουσία διοίκησης στην Ελλάδα, εύλογα βέβαια, για να ανησυχεί το προσωπικό μιας επιχείρησης για το μέλλον. 
Έχουμε και στο παρελθόν ζητήματα. Τον Φεβρουάριο του 2013 το επιχειρησιακό σωματείο ζήτησε από το Τμήμα Κοινωνικής Επιθεώρησης Σίνδου τη διενέργεια εργατικής διαφοράς, με θέμα τη μη τήρηση της Συλλογικής Σύμβασης Εργασίας. Δεν έχει προσδιοριστεί ακόμα το πότε θα συζητηθεί η εργατική διαφορά, διότι τα ενδιαφερόμενα μέρη μέχρι σήμερα δεν έχουν προσέλθει για να συζητήσουν ή να ζητήσουν τη νέα ημερομηνία συζήτησης. Πολύ φοβούμαι ότι εδώ πλέον έχει δημιουργηθεί μια διαφορά, ένα χάσμα -αν θέλετε- στην προσέγγιση των δύο πλευρών και πολύ φοβούμαι ότι αυτή είναι η μόνη ασφαλής συνταγή για να μη γίνει καμμία πρόοδος 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υφυπουργού)
Εμείς, είμαστε εδώ για να διεκπεραιώσουμε αυτό το διαμεσολαβητικό ρόλο που κάνουμε πάρα πολύ συχνά, προκειμένου να φέρουμε τις πλευρές στο τραπέζι, ενδεχομένως με μία διενέργεια τριμερούς. Να το δούμε αν θέλετε. Όμως όσο οι δύο πλευρές είναι –ας μου επιτραπεί η έκφραση- αμπαρωμένες στα χαρακώματα και δεν συζητάει η μία με την άλλη, τόσο –πολύ φοβούμαι ότι- μειώνονται οι ελπίδες να σημειωθεί κάποια πρόοδος για το μέλλον, ασχέτως του ποια είναι τα συγκεκριμένα προβλήματα.
Έχουν πραγματοποιηθεί και άλλοι έλεγχοι στην εταιρεία. Τον Φεβρουάριο του 2013, ζητήθηκε να προσκομισθούν οι συμβάσεις έργου, ο πίνακας προσωπικού και ωρών εργασίας και το βιβλίο αδειών. Από αυτόν τον έλεγχο δεν προέκυψαν παραβάσεις της εργατικής νομοθεσίας. Εξάλλου, άλλα είναι τα προβλήματα, όπως τα αναφέρει το σωματείο. 
Όντως, έχουν κατατεθεί οι αποφάσεις για την απασχόληση εκ περιτροπής εργασίας για ένα μέρος των εργαζομένων. Η Επιθεώρηση Εργασίας έκανε αναφορά και συνέστησε στα δύο μέρη να βρεθεί λύση κοινής αποδοχής με πνεύμα καλής πίστης και συνεργασίας για ύπαρξη εργασιακής ειρήνης, άλλως το πρόβλημα να παραπεμφθεί στην ελληνική δικαιοσύνη με τις διατάξεις της εργατικής νομοθεσίας. Αν θέλετε, αυτό είναι στο πλαίσιο εξάντλησης κάθε δυνατότητας, προκειμένου να έλθουν οι δύο πλευρές κοντά στο τραπέζι της διαπραγμάτευσης.
Για το δεύτερο ερώτημά σας –θα μιλήσω εκτενέστερα στη δευτερολογία μου- ως προς το ΤΑΙΠΕΔ, το μόνο που έχω να πω είναι ότι το θέμα δεν είναι της δικής μας αρμοδιότητας όπως καταλαβαίνετε, αλλά είναι επί των οικονομικών.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"107010"," Ευχαριστώ.
Ορίστε, κυρία συνάδελφε, μπορείτε να δευτερολογήσετε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"107011"," Κύριε  Υφυπουργέ, το Εργατικό Δίκαιο από προβληματικό που ήταν πριν από τα μνημόνια -με τις ρυθμίσεις που έχετε επιβάλει- έχει καταντήσει διάτρητο. Καμμία διασφάλιση για τον εργαζόμενο, πλήρης ασυδοσία για το μεγάλο κεφάλαιο, τις πολυεθνικές και τη μεγαλοεργοδοσία. Αυτά τα τρία χρόνια, τα δικαιώματα των εργαζόμενων έχουν συντριβεί. Έχετε φτάσει το βασικό μισθό κάτω από τα όρια, όχι της φτώχειας, αλλά της διαβίωσης. Καταργήσατε αντισυνταγματικά το δικαίωμα των συνδικάτων στην μονομερή προσφυγή στη διαιτησία, καταργώντας επί της ουσίας τον θεσμό των Συλλογικών Συμβάσεων Εργασίας.   
Απελευθερώσατε τις απολύσεις, διαλύσατε τους μηχανισμούς ελέγχου, καθιερώσατε τις επιστρατεύσεις απέναντι σε κάθε εργατική διεκδίκηση και εγκαινιάσατε μέχρι και το μέτρο της προληπτικής επιστράτευσης, λειτουργώντας σαν ένα κράτος-δυνάστης απέναντι σε υπηκόους χωρίς δικαιώματα.
Κύριε Υφυπουργέ, τα πραγματικά ποσοστά της ανεργίας στην κεντρική Μακεδονία ξεπερνούν το 30% και η ανεργία των νέων είναι πάνω από το 60%.
Εμείς σας ρωτάμε. Θα εγκύψετε επιτέλους πάνω στα προβλήματα του εργαζόμενου ως Κυβέρνηση; Δεσμευτείτε σε κάτι στους εργαζόμενους.
Σας ρωτήσαμε ευθέως. Μας απαντάτε με αοριστολογίες. Τι πρωτοβουλίες θα πάρει το Υπουργείο, ώστε να μη χαθούν οι θέσεις εργασίας για να μην κλείσει το εργοστάσιο, το Χαλυβουργείο Θεσσαλονίκης, που είναι ένα από τα ελάχιστα εργοστάσια βαριάς βιομηχανίας που έχει μείνει στη χώρα μας και επιπρόσθετα, οι εργαζόμενοι να μην υποστούν καμμία μείωση στο εισόδημά τους;
Νομίζω, λοιπόν, ότι πρέπει να αφήσουμε τα ευχολόγια και την παραπομπή στα κινέζικα παραμύθια του Πρωθυπουργού, γιατί οι επενδύσεις που υπόσχεται η Κυβέρνησή σας είναι ακριβώς σαν την επένδυση του Ομίλου «RIVA» που έκανε στην Ελλάδα και συγκεκριμένα στο Χαλυβουργείο Θεσσαλονίκης. 
Αγόρασε κοψοχρονιά μια ελληνική εταιρεία με εξειδικευμένο προσωπικό, ανταγωνιστικό εξοπλισμό και μάλιστα ανταγωνιστικό σε ό,τι αφορά την παραγωγή προϊόντων, γιατί παράγει πλατειά προϊόντα επεξεργασίας χάλυβα, μεγάλο δίκτυο πωλήσεων. Και τι έκανε αυτή η εταιρεία; Ουσιαστικά αγόρασε το πελατολόγιο του Χαλυβουργείου Θεσσαλονίκης, το μετέφερε στην Ιταλία και σε τρίτες χώρες, με αποτέλεσμα η ελληνική ζήτηση για προϊόντα χάλυβα να καλύπτεται από παραγωγή των εργοστασίων του ίδιου ομίλου από το εξωτερικό, το εργοστάσιο στη Θεσσαλονίκη να μειώνει συνεχώς τις θέσεις εργασίας, να μη γίνεται καμμία αναπλήρωση των αποχωρησάντων λόγω συνταξιοδότησης εργαζομένων. Χαρακτηριστικό είναι το παράδειγμα ότι το 2009 οι εργαζόμενοι στο χαλυβουργείο ήταν τετρακόσιοι και σήμερα είναι διακόσιοι εξήντα.
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
 Επιπρόσθετα, το κράτος χάνει συνεχώς φορολογικά έσοδα. Ενώ μέχρι το 2010 η εταιρεία ήταν κερδοφόρα, μόλις με ύποπτο και προσχηματικό τρόπο μειώθηκαν οι πωλήσεις της. Η εταιρεία εκμεταλλευόμενη το νομικό πλαίσιο που εσείς διευρύνατε με εντολές της τρόικας -χαρακτηριστικό είναι το παράδειγμα της εκ περιτροπής εργασίας που ήταν πρώτα έξι μήνες και το κάνατε εννέα- έριξε τα βάρη στους εργαζόμενους, επιβάλλοντας εκ περιτροπής εργασία, διαθεσιμότητες κ.λπ.. Και σήμερα που ο Όμιλος «RIVA» καταρρέει στην Ιταλία κάτω από το βάρος φορολογικών και περιβαλλοντικών σκανδάλων, το εργοστάσιο εδώ κινδυνεύει να κλείσει, οι εργαζόμενοι να βρεθούν στο δρόμο και να μην έχουν καμμία ελπίδα για εύρεση εργασίας. Δεν πρόκειται περί χάσματος ανάμεσα στις δύο πλευρές των εργαζόμενων και της διοίκησης της επιχείρησης. Είναι άλλο, πιο επικίνδυνο το πρόβλημα.
Κύριε Παναγιωτόπουλε, νομίζω ότι πρέπει να μεταφέρετε και στον Πρωθυπουργό και στην Κυβέρνησή σας ότι τέτοιες επενδύσεις, όπως αυτή του Ομίλου RIVA στην Ελλάδα, δεν έχει ανάγκη ο τόπος. Ο τόπος έχει ανάγκη από κρατική παρέμβαση, από εργοστάσια βαριάς βιομηχανίας εθνικοποιημένα που θα λειτουργούν με εργατικό έλεγχο, με σεβασμό στο περιβάλλον.","ΔΕΣΠΟΙΝΑ ΧΑΡΑΛΑΜΠΙΔΟΥ",538
"107012"," Ολοκληρώστε, παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"107013"," Επίσης, ο λαός αυτής της χώρας έχει ανάγκη από κοινωνικές πολιτικές υπέρ των εργαζόμενων. Κι αυτό νομίζω ότι πρέπει να το συνειδητοποιήσετε γρήγορα.","ΔΕΣΠΟΙΝΑ ΧΑΡΑΛΑΜΠΙΔΟΥ",538
"107014"," Ευχαριστούμε, κυρία συνάδελφε.
Κύριε Υφυπουργέ, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"107015"," Στο τελευταίο κομμάτι του μανιφέστου της δευτερολογίας ακούσαμε και ποια είναι η μελλοντική πρόταση. Έτσι; Κρατικοποίηση, εθνικοποίηση.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"107016"," Απάντησα λόγω αυτών που είπατε, κύριε Υπουργέ, στην πρωτολογία σας.","ΔΕΣΠΟΙΝΑ ΧΑΡΑΛΑΜΠΙΔΟΥ",538
"107017"," Αυτό προτίθεστε να κάνετε για να «απογειώσετε» την ελληνική βαριά βιομηχανία, να την κρατικοποιήσετε. 
Όπως σας είπα και στην πρωτολογία μου, ο τόπος δεν πρόκειται να βγει από το πρόβλημά του αν ακολουθήσει αυτό το ίδιο ακριβώς μοντέλο, που έφερε τα πράγματα ως εδώ. Τόσο απλά. Τώρα βέβαια, αυτοί που εμφανίζονται ως ανανεωτική δύναμη του τόπου δεν είναι παρά αυτοί που προτείνουν την ίδια ακριβώς τακτική που έφερε τα πράγματα ως εδώ. Αυτό, αν θέλετε, είναι θέμα ερμηνείας και τίθεται στην κρίση αυτών που μας παρακολουθούν. 
Εγώ προσωπικά πιστεύω ότι πραγματικά οι κρατικοποιήσεις, ιδίως στοιχείων της βαριάς βιομηχανίας της Ελλάδας, δεν είναι η λύση. Βέβαια, δεν είμαι απ’ αυτούς που αρνούνται να παραδεχθούν ότι σε πάρα πολλές περιπτώσεις η εργοδοτική πλευρά φτάνει στα άκρα και παραβιάζει την εργατική νομοθεσία. Εκεί είναι ακριβώς ο ρόλος του κράτους και μέχρι εκεί πρέπει να υπάρχει παρέμβασή του διά του Υπουργείου Εργασίας, διά των ελεγκτικών του βραχιόνων.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"107018"," Κύριε Υπουργέ, το εργοστάσιο…","ΔΕΣΠΟΙΝΑ ΧΑΡΑΛΑΜΠΙΔΟΥ",538
"107019"," Σας παρακαλώ, κυρία συνάδελφε. Τα είπατε. Ακούστε τώρα κι εσείς τον Υπουργό.
Συνεχίστε, κύριε Υπουργέ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"107020"," Κυρία συνάδελφε, αφήστε με να μιλήσω. Πέντε λεπτά δευτερολογία κάνατε. Αφήστε λίγο χρόνο και σε μένα.
Το κράτος πρέπει να διευκολύνει αυτόν που ενδιαφέρεται να αναζητήσει ευκαιρίες και ιδίως ευκαιρίες που συνδυάζονται με την εξωστρέφεια. Αυτό το είπε και χθες ο Πρωθυπουργός στη Γενική Συνέλευση του ΣΕΤΕ. Το κράτος πρέπει να διευκολύνει την προσέλκυση επενδύσεων στη χώρα, αυξάνοντας τα κίνητρα και έχει πολλή δουλειά να κάνει σ’ αυτό τον τομέα, διότι η προσέλκυση επενδύσεων δεν είναι μονοδιάστατο ζήτημα. Έχει και φορολογικές, έχει και αναπτυξιακές, έχει και επενδυτικές παραμέτρους, έχει και παραμέτρους που ανάγονται στην εργατική και ασφαλιστική νομοθεσία. Επίσης, το κράτος πρέπει να ελέγχει και να επιβάλλει κυρώσεις εκεί όπου βλέπει έκνομες, παραβατικές, παράτυπες συμπεριφορές. Το πρότυπο του κράτους-εργοδότη και της τόνωσης της απασχόλησης μέσω του δημοσίου νομίζω ότι έχει πλέον κυριολεκτικά χρεοκοπήσει σ’ αυτή τη χώρα και πρέπει να το δούμε διαφορετικά. 
Πρέπει να είμαστε αυστηροί στην τήρηση της εργατικής νομοθεσίας και προτείνω και σ’ εσάς, μιας και, απ’ ό,τι καταλαβαίνω, δεν θα εκλείψει εύκολα αυτό το πρόβλημα, να οργανωθεί μία τριμερής στο Υπουργείο Εργασίας, ώστε να έλθει η εργοδοσία, κάτω από την εποπτεία του Υπουργείου Εργασίας διά της πολιτικής του ηγεσίας είτε μέσω του Υφυπουργού είτε μέσω της Γενικής Γραμματέως, προκειμένου να δούμε πώς μπορεί να γεφυρωθεί αυτή η διαφορά και αν μπορεί να γεφυρωθεί αυτή η διαφορά, όπως και τι παρατυπίες έχουν συμβεί. Αν έχουν συμβεί παραβιάσεις της εργατικής νομοθεσίας και όπου έχουν συμβεί, ναι, θα επιβληθούν κυρώσεις. Αυτός είναι και ο ελεγκτικός ρόλος μας. Αυτό πρέπει να κάνουμε, αλλά δεν θα αντικαταστήσουμε εμείς κάποιον εργοδότη και ιδίως κάποιον ασυνείδητο εργοδότη που δημιούργησε μία προβληματική και χρεωμένη κατάσταση. Δεν είναι αυτός ο ρόλος μας.
Σε κάθε περίπτωση, για να απαντήσω και στο δεύτερο ερώτημα, όπως καταλαβαίνετε, τα ζητήματα υπαγωγής περιουσιακών στοιχείων του κράτους στο ΤΑΙΠΕΔ δεν είναι δική μας αρμοδιότητα, είναι αρμοδιότητα του Υπουργείου Οικονομικών. Αυτή είναι μία εντελώς άλλη κουβέντα. Επί του παρόντος όμως αυτή η εταιρεία δεν είναι κρατική περιουσία. Ελπίζω να μην το αποτολμήσετε αύριο ή ενδεχομένως σ’ ένα μελλοντικό σενάριο. Σε κάθε περίπτωση, αυτό είναι κάτι που είναι στην αρμοδιότητα του Υπουργείου Οικονομικών και το Υπουργείο Οικονομικών αποφασίζει για τη διαχείριση και τη διάθεση αυτών των περιουσιακών στοιχείων.
Σας ευχαριστώ.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"107021"," Ευχαριστούμε τον κύριο Υπουργό.
Κυρίες και κύριοι συνάδελφοι, γίνεται γνωστό στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, δεκατέσσερις μαθητές και μαθήτριες και τρεις εκπαιδευτικοί από το Δημοτικό Σχολείο Νενήτων Χίου.
Η Βουλή τούς καλωσορίζει.
(Χειροκροτήματα από όλες τις πτέρυγες)
Η πέμπτη με αριθμό 1472/27-5-2013 επίκαιρη ερώτηση πρώτου κύκλου του Βουλευτή Σερρών του Λαϊκού Συνδέσμου – Χρυσή Αυγή κ. Αρτέμιου Ματθαιόπουλου προς τον Υπουργό Οικονομικών, σχετικά με το Ταμείο Εγγύησης Καταθέσεων και Επενδύσεων (ΤΕΚΕ) και την εγγύηση καταθέσεων μέχρι του ποσού των 100.000 ευρώ, δεν θα συζητηθεί λόγω κωλύματος του κυρίου Υπουργού και διαγράφεται.
Η έκτη με αριθμό 1463/27-5-2013 επίκαιρη ερώτηση πρώτου κύκλου του Βουλευτή Αχαΐας της Δημοκρατικής Αριστεράς κ. Νικολάου Τσούκαλη προς τους Υπουργούς Οικονομικών και Περιβάλλοντος, Ενέργειας και Κλιματικής Αλλαγής, σχετικά με την παραχώρηση στο ΤΑΙΠΕΔ προς αξιοποίηση των εκτάσεων του Εθνικού Πάρκου Υγροτόπων Κοτυχίου – Στροφυλίας στη δυτική Αχαΐα, δεν θα συζητηθεί λόγω κωλύματος του κυρίου Υπουργού και διαγράφεται.
Η πρώτη με αριθμό 1461/27-5-2013 επίκαιρη ερώτηση δεύτερου κύκλου του Βουλευτή Α΄ Αθήνας της Νέας Δημοκρατίας κ. Προκόπη Παυλόπουλου προς τον Υπουργό Δικαιοσύνης, Διαφάνειας και Ανθρωπίνων Δικαιωμάτων, σχετικά με τα δικαστικά στοιχεία για τις πολεμικές αποζημιώσεις από τις καταστροφές των στρατευμάτων κατοχής δεν θα συζητηθεί λόγω κωλύματος του κυρίου Υπουργού και διαγράφεται.
Η πέμπτη με αριθμό 1473/27-5-2013 επίκαιρη ερώτηση δευτέρου κύκλου του Βουλευτή Επικρατείας του Λαϊκού Συνδέσμου - Χρυσή Αυγή κ. Χρήστου Παππά προς τον Υπουργό Εθνικής Άμυνας, σχετικά με την ανάγκη ενίσχυσης της αμυντικής θωράκισης της πατρίδας μας, δεν θα συζητηθεί λόγω κωλύματος του κυρίου Υπουργού και διαγράφεται. 
Επίσης, η έβδομη με αριθμό 1471/27-5-2013 επίκαιρη ερώτηση δεύτερου κύκλου του Βουλευτή Αιτωλοακαρνανίας του Κομμουνιστικού Κόμματος Ελλάδας κ. Νικολάου Μωραΐτη προς τον Υπουργό Αγροτικής Ανάπτυξης και Τροφίμων, σχετικά με την ανάγκη καταβολής των δεδουλευμένων των κτηνοτρόφων από την γαλακτοβιομηχανία «ΔΩΔΩΝΗ», δεν θα συζητηθεί λόγω κωλύματος του κυρίου Υπουργού και διαγράφεται. 
Εισερχόμεθα στην τρίτη με αριθμό 1467/27-5-2013 επίκαιρη ερώτηση δεύτερου κύκλου του Βουλευτή Ηρακλείου του Πανελλήνιου Σοσιαλιστικού Κινήματος κ. Βασιλείου Κεγκέρογλου προς τον Υπουργό Εργασίας, Κοινωνικής Ασφάλισης και Πρόνοιας, σχετικά με δημοσιεύματα περί κατάργησης των Κέντρων Δημιουργικής Απασχόλησης Παιδιών των Δήμων.
Ορίστε, κύριε Κεγκέρογλου, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"107022"," Ευχαριστώ, κυρία Πρόεδρε. 
Κύριε Υπουργέ, την περίοδο της κρίσης καμμιά κοινωνική δομή, και ιδιαίτερα αυτές που αφορούν τη στήριξη της οικογένειας και του παιδιού, δεν περισσεύει. Νομίζω ότι αυτό έχει αρχίσει να γίνεται συνείδηση, ακόμα και σε αυτούς που από «υπερμνημονιακή» διάθεση και πίστη είχαν καταθέσει ακροθιγώς κάποιες προτάσεις περί συρρίκνωσης αυτών των δομών. 
Η χθεσινή ανακοίνωση της Κυβέρνησης έδωσε χαρά σε όσους αγωνιούσαν το προηγούμενο διάστημα για την τύχη των προγραμμάτων.
Βεβαίως, πιστεύω ότι είναι και θέμα τύχης το ότι μετά από αλλεπάλληλες αναβολές της συζήτησης της ερώτησής μου για τους παιδικούς και βρεφονηπιακούς σταθμούς, ερχόμαστε σήμερα να συζητήσουμε με αφορμή τα Κέντρα Δημιουργικής Απασχόλησης των Παιδιών συνολικά το θέμα της στήριξης της οικογένειας και του παιδιού.
Αυτά για τα οποία θέλω να μας ενημερώσετε είναι τα εξής: Τι γίνεται με την περίοδο 2013-2014, σε σχέση με την εφαρμογή του προγράμματος που αφορά τα Κέντρα Δημιουργικής Απασχόλησης, τους παιδικούς και βρεφονηπιακούς σταθμούς; Επίσης, ποια είναι τα ποσά και ποια είναι η κατανομή των δικαιούχων για το κάθε πρόγραμμα; Τι έχει γίνει με την επεξεργασία για την περίοδο από το 2014 μέχρι το 2020;
Ευχαριστώ πολύ.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"107023"," Στην ερώτηση θα απαντήσει ο Υφυπουργός Εργασίας, Κοινωνικής Ασφάλισης και Πρόνοιας κ. Νικόλαος Παναγιωτόπουλος. 
Κύριε Υφυπουργέ, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"107024"," Ευχαριστώ, κυρία Πρόεδρε. 
Κύριε συνάδελφε, έχετε μια περίεργη αλλά, ομολογώ, χρήσιμη τάση να είστε πάντα επίκαιρος. Δηλαδή, φέρνετε την ερώτηση να συζητηθεί είτε την παραμονή μιας μεγάλης συνεργασίας μελών της Κυβέρνησης που θα την εξετάσουν, είτε την επομένη. Πραγματικά, αυτό πρέπει να σας πιστωθεί. 
Από εκεί και πέρα, να πω ότι συμφωνώ –και είναι βασική αρχή του Υπουργείου μας- ότι όλες οι δομές κοινωνικής φροντίδας που στηρίζουν και αναδεικνύουν το κοινωνικό κράτος –όποιο υπάρχει, με τα προβλήματα που αντιμετωπίζει- που περνάνε και μέσα από την τοπική αυτοδιοίκηση, πρέπει να υποστηριχθούν, ιδίως σε αυτή τη συγκυρία και ει δυνατόν να ενισχυθούν. Σε κάθε περίπτωση, όμως, πρέπει να υποστηριχθούν με κάθε δυνατότητα, γιατί μπορεί οι δομές αυτές –παιδικοί σταθμοί, βρεφονηπιακοί σταθμοί, κέντρα δημιουργικής απασχόλησης παιδιών, κέντρα δημιουργικής απασχόλησης παιδιών με ειδικές ανάγκες, ΚΗΦΗ, ΣΥΔ, όλα αυτά- να λειτουργούν μέσα από τις δομές της τοπικής αυτοδιοίκησης, χρηματοδοτούνται όμως από το Ευρωπαϊκό Κοινωνικό Ταμείο και επομένως μέσα από τις Υπηρεσίες και τους μηχανισμούς του Υπουργείου Εργασίας. Χρηματοδοτούνται, λοιπόν, με φροντίδα της κεντρικής διοίκησης και πρόθεσή μας είναι να  διατηρηθούν. 
Από εκεί και πέρα, το πρόβλημα το περιγράφετε σωστά. Βρισκόμαστε στο τέλος της Προγραμματικής Περιόδου 2007-2013 και στο κατώφλι της νέας Προγραμματικής Περιόδου. Βρισκόμαστε στους τελευταίους μήνες. Τα λεφτά τελειώνουν. Υπάρχουν υπερδεσμεύσεις. Η Γενική Γραμματεία Διαχείρισης Κοινοτικών και άλλων Πόρων ορίζει τις υπερδεσμεύσεις σε ποσοστό περίπου 130%. Δηλαδή, υπάρχουν χρήματα πολύ λιγότερα, σε σχέση με τις δράσεις που έχουν προταθεί για χρηματοδότηση. 
Επομένως, πρέπει να βρούμε άλλους τρόπους χρηματοδότησης. Πώς; Με ανακατανομή πόρων από άλλα επιχειρησιακά προγράμματα άλλων ταμείων άλλων Υπουργείων. 
Αυτό ήταν το αντικείμενο και της μεγάλης προχθεσινής διάσκεψης μεταξύ αρκετών κυβερνητικών στελεχών. Εκτός από την πολιτική ηγεσία του Υπουργείου Εργασίας και τις αρμόδιες Γενικές Γραμματείες, ήταν και ο Υπουργός Εσωτερικών, ο Υφυπουργός Διοικητικής Μεταρρύθμισης, ο Γενικός Γραμματέας Διαχείρισης του ΕΣΠΑ από το Υπουργείο Ανάπτυξης κι ο Υφυπουργός Ανάπτυξης, αρμόδιος για το ΕΣΠΑ. Ίσως παραλείπω και μερικούς, αλλά, εν πάση περιπτώσει, υπήρξε ευρύτατη συνεργασία, όπου καταλήξαμε σε χρήσιμα συμπεράσματα και σε χρήσιμες αποφάσεις και όσον αφορά το μέλλον και τη χρηματοδότηση των Προγραμμάτων Κοινωφελούς Εργασίας για τα οποία θα έρθει, αν δεν κάνω λάθος, αύριο να μιλήσει από αυτό το Βήμα στα πλαίσια του Κοινοβουλευτικού Ελέγχου ο Υπουργός Εργασίας, όσο και για τη συνέχιση αυτών των κοινωνικών δομών των δήμων, ιδίως των βρεφονηπιακών σταθμών. 
Επιγραμματικά σας λέω, για να αφήσω και μερικά πράγματα για τη δευτερολογία μου, ότι σε εξέλιξη είναι ο πέμπτος κύκλος της δράσης του Προγράμματος του ΕΠΑΝΑΔ με ειδικό τίτλο «Εναρμόνιση οικογενειακής και επαγγελματικής ζωής», στο οποίο εντάσσεται η λειτουργία των ΚΔΑΠ, με βασική αρχή τη δυνατότητα που παρέχει στη μητέρα είτε να αναζητεί εργασία είτε να διατηρεί τη θέση εργασίας της, αφού έχει λύσει το πρόβλημα φύλαξης του παιδιού της, κατά τις ώρες που αυτή εργάζεται, στα ΚΔΑΠ, όπως αντίστοιχα και στους βρεφονηπιακούς σταθμούς, ακόμα και στα ΚΔΑΠ-ΜΕΑ. 
Βρίσκεται, λοιπόν, σε εξέλιξη ο πέμπτος κύκλος αυτής της δράσης, που ξεκίνησε από το 2008. Ο προϋπολογισμός είναι 146 εκατομμύρια. Να πούμε ότι περίπου 150 εκατομμύρια μας χρειάζονται για να λειτουργήσουμε όλο το σύστημα και των ΚΔΑΠ και των βρεφονηπιακών σταθμών και των ΚΔΑΠ-ΜΕΑ. 
Το 2014 είναι μια άλλη υπόθεση. Δεν θα έχουμε πρόβλημα χρηματοδότησης. Ήδη από τώρα κάνουμε το σχεδιασμό μας. Το ζήτημα είναι να υπάρξει απρόσκοπτη χρηματοδότηση για τη λειτουργία αυτών των δομών κατά τη συνέχιση, μέχρι το τέλος του χρόνου, για τους λίγους μήνες που μας μένουν το 2013, ιδίως όσον αφορά τους βρεφονηπιακούς σταθμούς από Σεπτέμβρη και μετά, αλλά όσον αφορά και τα ΚΔΑΠ σε συνεχή βάση. 
Έχουμε το πρόβλημα της υπερδέσμευσης. Διαβάζω από το δελτίο Τύπου που εξέδωσε το Υπουργείο Εργασίας: «Στη βάση αυτών που συζητήθηκαν, αποφασίστηκε η υποβολή κοινής πρότασης προς τις υπηρεσίες της Ευρωπαϊκής Επιτροπής για σύμφωνη γνώμη τους ως προς τις πηγές χρηματοδότησης, καθώς και επεξεργασίας της προβλεπόμενης από το νόμο κοινής υπουργικής απόφασης για τον προσδιορισμό του κανονιστικού πλαισίου εφαρμογής του νόμου. 
Επίσης, εξασφαλίστηκε η απρόσκοπτη συνέχιση της λειτουργίας των βρεφονηπιακών σταθμών και για το έτος 2013 και 2014, με ανακατανομή πόρων από άλλα επιχειρησιακά προγράμματα». 
Επομένως, αυτή τη στιγμή υπάρχει, βέβαια, στο τραπέζι η λύση για την ανακατανομή των πόρων. Γι’ αυτό ήταν και οι αρμόδιοι παράγοντες των υπόλοιπων Υπουργείων, Διοικητικής Μεταρρύθμισης, Ανάπτυξης και Παιδείας. Θεωρώ ότι είναι θέμα διαδικαστικό πλέον να βρεθούν τα χρήματα. Έτσι και αλλιώς, λίγοι μήνες έμειναν.
 Θεωρώ δεδομένο ότι και οι βρεφονηπιακοί σταθμοί και φυσικά και τα ΚΔΑΠ που αναφέρατε, παραμένουν σε λειτουργία και για το υπόλοιπο του 2013, αλλά και για το 2014 που αρχίζει η νέα προγραμματική περίοδος και επομένως οι δυνατότητες χρηματοδότησης, όπως καταλαβαίνετε, θα είναι εντελώς  διαφορετικές και πάντως, όχι τόσο πιεστικές όσο είναι οι ανάγκες σε αυτούς τους τελευταίους μήνες της προγραμματικής περιόδου 2007-2013.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"107025"," Ευχαριστούμε πολύ. 
Ο κ. Κεγκέρογλου έχει το λόγο για να δευτερολογήσει.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"107026"," Ευχαριστώ,  κυρία Πρόεδρε. 
Κύριε Υπουργέ, ήταν αναλυτική η ενημέρωσή σας, αλλά πιστεύω ότι πρέπει να γίνει συγκεκριμένη. Έχουμε μια συμφωνία, ότι οι κοινωνικές δομές, τα προγράμματα που αφορούν ιδιαίτερα την οικογένεια και το παιδί, πρέπει να στηριχθούν και να προχωρήσουν και στο επόμενο διάστημα, παρέχοντας σημαντικότατες υπηρεσίες προς την κοινωνία. 
Βεβαίως, το θέμα της κοινωφελούς εργασίας στο οποίο αναφερθήκατε, που αφορά στο άλλο μεγάλο θέμα της ανεργίας, συνδυάζεται ασφαλώς και γι’ αυτό είναι και τα δύο αρμοδιότητα του Υπουργείου Εργασίας. 
Εκεί θα έχουμε την ευκαιρία να συζητήσουμε για την κοινωφελή εργασία, το σύνολο των προγραμμάτων, γιατί πραγματικά υπάρχει μία –κατά την άποψή μου- δυστοκία στην κρίσιμη περίοδο να εφαρμόσουμε και να αξιοποιήσουμε το σύνολο των διαθέσιμων πόρων στην κατεύθυνση αυτή. 
Για να μην επεκταθώ, θέλω να μου πείτε συγκεκριμένα: Πρώτον, με τις αποφάσεις οι οποίες ελήφθησαν τις προηγούμενες ώρες και μέρες, ξεκαθαρίζεται ότι βρεφονηπιακοί σταθμοί, παιδικοί σταθμοί και ΚΔΑΠ θα λειτουργήσουν και φέτος κατ’ ελάχιστο στο επίπεδο που λειτούργησαν και πέρυσι; 
Η δεύτερη ερώτηση είναι η εξής: Στη νέα επεξεργασία για τη νέα προγραμματική περίοδο που ξεκινάει από το 2014 –και η οποία μπορεί για διάφορους λόγους να ξεκινήσει αργότερα, αλλά σε κάθε περίπτωση είναι υποχρέωση της πολιτείας να λάβει τις πρόνοιές της- τι έχουμε προτείνει; Την ενίσχυση αυτών των δομών; Τη διατήρησή τους; Ή έχουμε καταλήξει σε άλλες προτάσεις και αποφάσεις που έχουν να κάνουν με τα συγκεκριμένα προγράμματα;
Θα ήθελα, δηλαδή, να είμαστε πιο συγκεκριμένοι, ούτως ώστε και οι μητέρες και η οικογένεια συνολικά και οι εργαζόμενοι να είναι ενήμεροι, ώστε να νιώσουν μεγαλύτερη ασφάλεια και να κάνουν καλύτερα τη δουλειά τους. Νομίζω ότι αυτό είναι ένα θέμα που μπορούμε να το πετύχουμε, αφού συμφωνούμε στη γενική αρχή ότι οι δομές αυτές πρέπει να διατηρηθούν και να συνεχίσουν να παρέχουν τις σημαντικότατες υπηρεσίες τους προς την οικογένεια και το παιδί.
Ευχαριστώ.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"107027"," Ευχαριστούμε κι εμείς, κύριε Κεγκέρογλου.
Έχετε το λόγο, κύριε Υπουργέ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"107028"," Θα είμαι σύντομος, κυρία Πρόεδρε.
Κύριε συνάδελφε, για τη νέα προγραμματική περίοδο, ξέρετε ότι πρόκειται να διατεθούν περισσότεροι πόροι στο Ευρωπαϊκό Κοινωνικό Ταμείο.
Άλλωστε, η Ευρωπαϊκή Ένωση αναγνωρίζει ότι το πρόβλημα αυτό δεν είναι μόνο ελληνικό, αλλά πασίδηλα αρχίζουν να το αντιμετωπίζουν πάρα πολλές χώρες. Και αναφέρομαι στο θέμα της διατήρησης των κοινωνικών δομών τους, που απειλούνται λόγω των αυξημένων αναγκών λόγω της κρίσης. Γι’ αυτό το λόγο, όπως καταλαβαίνετε, οι πόροι που διατίθενται πλέον στο Ευρωπαϊκό Κοινωνικό Ταμείο για να τους διαθέσει στα κράτη-μέλη, προκειμένου να εφαρμόσουν περιφερειακές πολιτικές, αυξάνονται.
 Επομένως, είναι βάσιμο το συμπέρασμα ότι κατά συνέπεια θα αυξηθούν και τα κονδύλια που έχουμε στη διάθεσή μας για να «τρέξουμε» κοινωνικές πολιτικές. Από εκεί και πέρα, βέβαια, είναι χρέος και καθήκον μας να κάνουμε ορθολογική διαχείριση αυτών των κονδυλίων, έτσι ώστε να καλύψουμε περισσότερες ανάγκες, κατά το δυνατόν. 
Οι δήμοι -δια της ΚΕΔΕ- ήδη μας πληροφορούν ότι είναι αυξημένος ο αριθμός αιτήσεων για εγγραφή στις δομές που περιγράψατε, ιδίως στους βρεφονηπιακούς σταθμούς, από εργαζόμενους κι εργαζόμενες που λόγω περιορισμού του εισοδήματός τους δεν μπορούν να έχουν εναλλακτικές επιλογές και στρέφονται πλέον στις δομές των δήμων.
Επομένως, πρέπει να δώσουμε τα εφόδια σε αυτό το κομμάτι του πληθυσμού που δοκιμάζεται από την κρίση, ώστε να αντεπεξέλθει και να καλυφθεί αυτή η κοινωνική ανάγκη. 
Από εκεί και πέρα, θα γίνει ανακατανομή πόρων από άλλα επιχειρησιακά προγράμματα Yπουργείων στην τρέχουσα προγραμματική περίοδο. Όπως είπα και στην πρωτολογία μου, ήδη έχουν μπει στο τραπέζι επιχειρησιακά προγράμματα του Υπουργείου Διοικητικής Μεταρρύθμισης, του Υπουργείου Παιδείας και του Υπουργείου Ανάπτυξης. Μιλήσαμε για την ενεργοποίηση της ρήτρας ευελιξίας, που επιτρέπει ανακατανομή ποσοστού 10% από το ΕΤΠΑ, το Ταμείο Περιφερειακής Ανάπτυξης, το οποίο διαθέτει αναπορρόφητα κονδύλια και επομένως, με την ενεργοποίηση αυτής της ρήτρας θα μπορούσαν να διατεθούν πόροι -βέβαια, αυτά πρέπει να γίνουν σε σύντομο χρονικό διάστημα, πρέπει να τρέξουμε, να γίνει αγώνας δρόμου μέχρι το τέλος του χρόνου- προκειμένου να ενισχύσουν το Ευρωπαϊκό Κοινωνικό Ταμείο και το ΕΠΑΝΑΔ. Ακόμα και μέσα στις δομές και στα επιχειρησιακά προγράμματα του Υπουργείου Εργασίας, μπορεί να γίνει ένας αναπρογραμματισμός ώστε να έχουμε λίγα περισσότερα χρήματα για να «τρέξουμε» τις δραστηριότητες και αυτά που θέλουμε. 
Νομίζω ότι εδώ δεν υπάρχει λόγος να πω κάτι παραπάνω…","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"107029"," Η ανακατανομή πού «κολλάει»;","ΒΑΣΙΛΕΙΟΣ ΚΕΓΚΕΡΟΓΛΟΥ",217
"107030"," Η ανακατανομή είναι ζήτημα απλά συνεννόησης μεταξύ των Υπουργείων. Όπως σας είπα, έχει μπει σε βάση αυτή η συνεννόηση…","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"107031"," Έχω μάθει ότι το αρνείται το Υπουργείο Ανάπτυξης.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"107032"," Όχι, το Υπουργείο Ανάπτυξης δεν αρνείται, απλά προβάλλει ενστάσεις που έχουν να κάνουν με την υποβολή αυτών των προτάσεων και στις Βρυξέλλες όπου -όπως ξέρετε- έχουν και τους δικούς τους γραφειοκρατικούς μηχανισμούς, που πολλές φορές αποτελούν ειδικές αιτίες καθυστέρησης.
Σήμερα απ’ όσο ξέρω, θα κατατεθεί πρόταση του Υπουργείου Εργασίας στην Ευρώπη, στις Βρυξέλλες, για την κοινωφελή εργασία. Από εκεί και πέρα –βέβαια αλλάζω λίγο θέμα- σε κάθε περίπτωση η επαφή με τις Βρυξέλλες είναι σφικτή. Αρχίζουν και οι γενικές διευθύνσεις να συνεννοούνται μεταξύ τους, γιατί καταλαβαίνουν και αυτές το κατεπείγον του πράγματος. Πρέπει να ληφθούν κατεπείγοντα μέτρα για την ενίσχυση του κοινωνικού κράτους αυτήν την εποχή, αυτήν την ώρα, κάτω από αυτές τις συγκυρίες σε όλες τις δοκιμαζόμενες χώρες, όχι μόνο στην Ελλάδα. Αυτό δεν είναι μόνο θέμα των εθνικών κυβερνήσεων, είναι θέμα και συνεργασίας και συνεννόησης των ευρωπαϊκών οργάνων που πολλές φορές έχουν τις δικές τους ειδικές συνθήκες συνεργασίας ή και μη συνεργασίας.
Σε κάθε περίπτωση, νομίζω ότι από τη στιγμή που έχει παρθεί κάποια πολιτική απόφαση σε κάθε επίπεδο, ευρωπαϊκό ή εθνικό, από εκεί και πέρα αυτό που απομένει, είναι να κινητοποιηθούν οι μηχανισμοί, για να εφαρμοστεί αυτή η απόφαση και μάλιστα με διαδικασίες κατεπείγοντος. Αγώνα δρόμου πρέπει να κάνουμε μέχρι το τέλος του χρόνου, για να εξασφαλίσουμε όλα αυτά, δηλαδή ότι δεν θα πάει ούτε μια μέρα χαμένη και ότι αυτές οι δομές θα συνεχίσουν να λειτουργούν με κανονική και απρόσκοπτη χρηματοδότηση. Αυτό θα γίνει. Αυτή είναι η απόφασή μας. Το αποφασίζουμε όλοι μαζί αυτό, για να εξηγούμεθα και για να μην παρεξηγούμεθα. Επομένως δεν έχουμε παρά να εξασφαλίσουμε τις συνθήκες για να εφαρμοστεί στην πράξη.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"107033"," Ευχαριστούμε, κύριε Υπουργέ.
Κυρίες και κύριοι συνάδελφοι, θα ήθελα να κάνω δύο ανακοινώσεις.
Ο Πρόεδρος της Κοινοβουλευτικής Ομάδας του ΠΑΣΟΚ κ. Ευάγγελος Βενιζέλος και είκοσι έξι Βουλευτές του κόμματός του, καθώς και ο Πρόεδρος της Κοινοβουλευτικής Ομάδας της Δημοκρατικής Αριστεράς κ. Φώτης Κουβέλης και οι δεκατρείς Βουλευτές του κόμματός του κατέθεσαν πρόταση νόμου: «Καταπολέμηση εκδηλώσεων ρατσισμού και ξενοφοβίας».
Παραπέμπεται στην αρμόδια Διαρκή Επιτροπή.
Επίσης έχω την τιμή να ανακοινώσω στο Σώμα την υπ’ αριθμ. 1681 από 29-5-2013 πρόταση που κατέθεσαν πενήντα τέσσερις Βουλευτές, κατά τα άρθρα 86 παράγραφος 1 του Συντάγματος και 154-155 του Κανονισμού της Βουλής, με την οποία αιτούνται όπως η συσταθείσα και λειτουργούσα ειδική κοινοβουλευτική επιτροπή που διενεργεί προκαταρκτική εξέταση κατά του πρώην Υπουργού κ. Γεωργίου Παπακωνσταντίνου, σχετικά με την υπόθεση του ψηφιακού δίσκου ηλεκτρονικών αρχείων της Τράπεζας HSBC, να επεκτείνει τη διεξαγόμενη ήδη προκαταρκτική εξέταση, προκειμένου να διερευνηθούν και τυχόν ποινικές ευθύνες του εν λόγω Υπουργού και για το αξιόποινο αδίκημα της απιστίας στην υπηρεσία (άρθρο 256 περίπτωση γ΄ υποπερίπτωση α΄και β΄Ποινικού Κώδικα).
Η πρόταση θα καταχωριστεί στα Πρακτικά της σημερινής συνεδρίασης, θα τυπωθεί και θα διανεμηθεί στους Βουλευτές και θα εγγραφεί σε ειδική ημερήσια διάταξη, όπως ορίζει ο Κανονισμός της Βουλής.
(Η προαναφερθείσα πρόταση έχει ως εξής:
                        (Να φωτογραφηθούν οι σελ. 64-76)","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"107034"," Εισερχόμεθα τώρα στην έκτη με αριθμό 1464/27-5-2013 επίκαιρη ερώτηση δεύτερου κύκλου της Βουλευτού Α΄ Θεσσαλονίκης της Δημοκρατικής Αριστεράς κ. Ασημίνας Ξηροτύρη – Αικατερινάρη προς τους Υπουργούς Εργασίας, Κοινωνικής Ασφάλισης και Πρόνοιας και Οικονομικών, σχετικά με το πιλοτικό πρόγραμμα καθιέρωσης ελάχιστου εγγυημένου εισοδήματος, καθώς και το σχεδιασμό για την πλήρη εφαρμογή του.
Κυρία συνάδελφε, έχετε το λόγο.
ΑΣΗΜΙΝΑ ΞΗΡΟΤΥΡΗ – ΑΙΚΑΤΕΡΙΝΑΡΗ: Ευχαριστώ, κυρία Πρόεδρε.
Κύριε Υπουργέ, στην Ελλάδα, όπου η ανάγκη για κοινωνική προστασία είναι σήμερα μεγαλύτερη από ποτέ, το σύστημα προστασίας που έχει η χώρα μας, το δίχτυ δηλαδή κοινωνικής ασφάλειας, είναι υπερβολικά διάτρητο. 
Τα κενά προστασίας προϋπήρχαν και στις καλύτερες εποχές, δυστυχώς. Η οικονομική κρίση όμως, τα έφερε στο προσκήνιο με δραματικό τρόπο. Η κάλυψη λοιπόν, αυτών των κενών απαιτεί και πύκνωση και αναδιοργάνωση των κοινωνικών επιδομάτων, αλλά και τη θεσμοθέτηση ενός ελάχιστου εγγυημένου εισοδήματος, γιατί δεν μπορεί να είναι επαρκής αυτή η προστασία χωρίς την καθιέρωση επιτέλους, του ελάχιστου εγγυημένου εισοδήματος. Αυτό πρέπει να λειτουργεί ως το τελευταίο δίχτυ για όσους απειλούνται από ακραία φτώχεια και θα πρέπει να συνδυάζεται με την οικονομική ενίσχυση των δικαιούχων, με την κατάρτιση ατομικών σχεδίων επανένταξης στην αγορά εργασίας, όπως συμβαίνει σε όλες τις άλλες χώρες της Ευρωπαϊκής Ένωσης.
Μέχρι σήμερα τα μέτρα πολιτικής για τη στήριξη του εισοδήματος των ευπαθών ομάδων, όπως είπα, είναι αποσπασματικά και ασύνδετα μεταξύ τους, εφαρμόζονται από πλήθος φορέων, ενώ συχνά λόγω στρεβλώσεων δεν καταλήγουν σ’ αυτούς που απευθύνονται. Το αποτέλεσμα είναι, να υπάρχουν αυτά τα σοβαρά κενά, κενά που αφορούν διάφορες ομάδες πληθυσμού: τους  μακροχρόνια ανέργους, που δεν καλύπτονται από το τακτικό επίδομα ανεργίας, που έχει μικρή διάρκεια, τους νεοεισερχόμενους στην αγορά εργασίας, που δεν καλύπτονται ακόμη από το επίδομα ανεργίας και όσους εργάζονται περιστασιακά ή χωρίς ασφάλιση και άλλες ομάδες πληθυσμού, όπως αυτοαπασχολούμενους σε μη βιώσιμες επιχειρήσεις, αγρότες με χαμηλή απόδοση εκμεταλλεύσεων, κ.λπ..
Φτάσαμε λοιπόν στο να θεραπεύσουμε εν μέρει αυτό το πρόβλημα με το ελάχιστο εγγυημένο εισόδημα, που είναι μία στοχευμένη κοινωνική παροχή, κατ’ αρχήν ανοιχτή σε όλες τις κοινωνικές ομάδες, χορηγείται με εισοδηματικά κριτήρια και συνδυάζεται με την οικονομική ενίσχυση των ευπαθέστερων ομάδων του πληθυσμού, την κατάρτιση και παρακολούθηση ατομικών σχεδίων δράσης, με στόχο την επιστροφή στην απασχόληση και την κοινωνική παρακολούθηση της επανένταξης αυτής. (Αναλυτική πρόταση του Καθηγητή κ. Μ. Ματσαγγάνη).
Πρόσφατα λοιπόν, πριν λίγες ημέρες, ανακοινώθηκε ότι εντός του έτους θα εκδοθεί η κοινή υπουργική απόφαση, με την οποία θα διαμορφωθούν οι προϋποθέσεις για την παροχή ελάχιστου εγγυημένου εισοδήματος κατ’ αρχάς πιλοτικά, όπως είχε προβλεφθεί στο ν. 4093/12. Η πιλοτική εφαρμογή αφορά δύο περιφέρειες. 
Σύμφωνα με τις ανακοινώσεις του Υπουργείου, η θεσμοθέτηση του ελάχιστου εγγυημένου εισοδήματος αποσκοπεί στη συνάθροιση των πενήντα περίπου προνοιακών παροχών σε ένα ενιαίο επίδομα. 
Επισημαίνουμε όμως εμείς, κύριε Υπουργέ, ότι το ελάχιστο εγγυημένο εισόδημα θα πρέπει να ενισχύει και να συμπληρώνει τις υπάρχουσες κοινωνικές παροχές. Εκτός από το χρηματικό εισόδημα, πρέπει να πλαισιωθεί από τη δυνατότητα πρόσβασης στην υγεία. 
Με δεδομένο λοιπόν ότι στη χώρα εμφανίζεται το μεγαλύτερο ποσοστό ανεργίας από τις λοιπές της Ευρωπαϊκής Ένωσης, γεγονός που οδηγεί όλο και περισσότερα νοικοκυριά να περνούν το κατώφλι της φτώχειας -πάνω από ένα εκατομμύριο διακόσιες χιλιάδες άνεργοι δεν λαμβάνουν επίδομα ανεργίας- ότι το ποσοστό φτώχειας των ανέργων είναι πάνω από 40% και πλέον του 20% ζουν σε συνθήκες ακραίας φτώχειας, απελπισίας δηλαδή, κύριε Υπουργέ, πρέπει να μας πείτε τα εξής: 
Ποιο είναι το χρονοδιάγραμμα για την έκδοση της ΚΥΑ, ποιες είναι οι κατευθύνσεις και τι θα περιλαμβάνει. Κυρίως πρέπει να μας πείτε για το πλαφόν, έχοντας υπ’ όψιν -και θα τα πούμε στη δευτερολογία- το τι ισχύει στις άλλες χώρες της Ευρωπαϊκής Ένωσης και πόσο πιο δύσκολα είναι σήμερα τα πράγματα. 
Εμείς ως Δημοκρατική Αριστερά, θεωρούμε ότι το 2013 πρέπει να γίνει η πιλοτική εφαρμογή και το 2014 επιτέλους, να αρχίσει η εφαρμογή αυτού του μέτρου. 
Το ερώτημα μου λοιπόν είναι, αν μπορούμε να επισπεύσουμε την κατάσταση.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"107035"," Θα συνεχίσετε στη δευτερολογία, κυρία συνάδελφε. 
Το λόγο έχει ο Υφυπουργός Εργασίας, Κοινωνικής Ασφάλισης και Πρόνοιας, κ. Νικόλαος Παναγιωτόπουλος.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"107036"," Κυρία συνάδελφε, θέλω να σας ευχαριστήσω γι’ αυτήν την επίκαιρη ερώτηση, γιατί δίνεται πρώτη φορά η ευκαιρία σε εμένα προσωπικά, αλλά και στο Υπουργείο Εργασίας, του οποίου την πολιτική ηγεσία εκπροσωπώ εδώ σήμερα, να μιλήσουμε στο Κοινοβούλιο για το ζήτημα της πιλοτικής εφαρμογής στη χώρα μας για πρώτη φορά, ενός συστήματος ελάχιστου εγγυημένου εισοδήματος. 
Θεωρούμε ότι είναι μία τομή, η οποία έπρεπε βέβαια, να είχε γίνει από καιρό. Τώρα πλέον καθίσταται ιδιαίτερα επιτακτική η ανάγκη της. Και είναι παράδοξο, αν όχι ειρωνικό, ότι αυτή η τομή, που έπρεπε να έχει γίνει από καιρό, είναι νομοθετημένη στο πλαίσιο των υποχρεώσεών μας από τις δανειακές συμβάσεις, τα επαίσχυντα μνημόνια. 
Είναι νομοθετημένη λοιπόν η εφαρμογή ενός πιλοτικού προγράμματος εφαρμογής ελάχιστου εγγυημένου εισοδήματος στη χώρα. Το ποσό το οποίο διατίθεται γι’ αυτό είναι 20 εκατομμύρια. Θα πούμε κάποιες ειδικές λεπτομέρειες. Εμείς καλούμαστε να το σχεδιάσουμε και να το εφαρμόσουμε. 
Είπαμε ότι θα το εφαρμόσουμε από 1-1-2014. Από εκεί και πέρα όμως, είμαστε στη φάση του σχεδιασμού. Δεν είναι εύκολη υπόθεση, διότι είναι η πρώτη φορά που θα εφαρμοστεί στην Ελλάδα. Επίσης η Ελλάδα παρουσιάζει ένα φαινόμενο -να το πω έτσι- που περιπλέκει τα πράγματα, ότι έχει πάρα πολλές αποσπασματικές, άσχετες μεταξύ τους, αλληλοσυμπληρούμενες, αλληλοδιαπλεκόμενες κοινωνικές παροχές. Πρέπει λοιπόν να εξορθολογήσουμε αυτό το σύστημα και να καταλήξουμε πού θα πρέπει να εισχωρήσει το σύστημα του ελάχιστου εγγυημένου εισοδήματος, για να δώσει αυτό που περιγράψατε κι εσείς πολύ σωστά, το δίκτυ ασφαλείας, κάτω από το οποίο βρίσκονται οι συνθήκες ακραίας φτώχειας. 
Απλά να πούμε ότι εδώ πρέπει να προσαρμοστούν οι συνθήκες. Οι συνθήκες λένε ότι ο αριθμός όσων θεωρούσαμε φτωχούς πριν το ξέσπασμα της κρίσης, έχει αυξηθεί κατά περίπου 80%, ένα πολύ σημαντικό ποσοστό. 
Επίσης ιδιαίτερα υψηλό είναι το ποσοστό του πληθυσμού με εισόδημα χαμηλότερο από το κόστος ενός βασικού καλαθιού αγαθών, το οποίο θεωρείται απαραίτητο για την εξασφάλιση ενός ελάχιστου επιπέδου αξιοπρεπούς διαβίωσης. Και αυτό είναι όλο το νόημα. 
Το τρίτο βασικό στοιχείο, είναι ότι οι δείκτες φτώχειας είναι ιδιαίτεροι υψηλοί για τους ανέργους, περίπου διπλάσιοι σε μέγεθος απ’ ό,τι στο γενικό πληθυσμό. Οι άνεργοι αντιμετωπίζουν πολύ περισσότερο το θέμα της απουσίας ενός δικτύου ασφαλείας και επομένως αναζητούν πολύ πιο επιτακτικά τη θέσπιση ενός συστήματος ελάχιστου εγγυημένου εισοδήματος και ιδίως οι μακροχρόνια άνεργοι, οι οποίοι δεν έχουν καν πρόσβαση στο επίδομα ανεργίας. 
Τα παραδείγματα είναι πολλά. Αυτές τις ημέρες αντιμετωπίζω την περίπτωση ενός ανθρώπου, ο οποίος κρίθηκε από τα όργανα πιστοποίησης αναπηρίας ότι έχει ένα ποσοστό αναπηρίας τόσο χαμηλό, ώστε να τον αφήνει έξω από την καταβολή αναπηρικής σύνταξης. Αυτός δεν μπορεί να αναπληρώσει κάποιο εισόδημα που έχασε από τη σύνταξη, που ήλπιζε ότι θα πάρει, με κάποια δουλειά, αφού το πρόβλημά του δεν του επιτρέπει να εργαστεί ιδίως σε χειρωνακτική εργασία. Τι θα κάνει; Θα αφεθεί στην τύχη του; 
Εδώ έρχεται το σύστημα του ελάχιστου εγγυημένου εισοδήματος και του δίνει κάποια χρήματα ώστε να εξασφαλίζει τα βασικά. 
Είπαμε ότι με την ΚΥΑ θα καθοριστούν οι τέσσερις βασικοί όροι και προϋποθέσεις εφαρμογής, που θέτει η διάταξη του μεσοπρόθεσμου του Νοεμβρίου, που ψηφίσαμε, δηλαδή τους δικαιούχους για ένταξη στο πρόγραμμα, τη βάση υπολογισμού και το ύψος του ελάχιστου εγγυημένου εισοδήματος για κάθε άτομο ή οικογένεια, τις διαδικασίες ένταξης σ’ αυτό το πρόγραμμα και τις αρμόδιες υπηρεσίες για την εφαρμογή του προγράμματος. 
Κλειδί είναι η καταβολή της παροχής. Η παροχή αυτή είναι μια διαφορά. Είναι η διαφορά μεταξύ του πραγματικού εισοδήματος του δικαιούχου και του ελάχιστου εγγυημένου εισοδήματος. Θα εξηγήσω στη δευτερολογία μου τι σημαίνει αυτό. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υφυπουργού) 
Αρκεί να καταλάβετε ότι κάποιος που παίρνει το επίδομα ανεργίας, έχει 360 ευρώ το μήνα. Δεν έχει τίποτε άλλο. Αν πούμε εμείς ότι το ελάχιστο εγγυημένο εισόδημα στην Ελλάδα προσδιορίζεται σε ένα ποσό ύψους 680 ευρώ -το λέω εντελώς τυχαία, ως παράδειγμα, ότι τόσα χρειάζεται κάποιος, για να εξασφαλίσει μια αξιοπρεπή διαβίωση στην Ελλάδα- τότε αυτό που θα καταβληθεί ως ελάχιστο εγγυημένο εισόδημα στο δικαιούχο, είναι η διαφορά, δηλαδή το 680 μείον 360,  δηλαδή ένα αριθμητικό ποσό. Αυτό είναι το ελάχιστο εγγυημένο εισόδημα. 
Πρέπει λοιπόν να προσδιοριστούν οι δικαιούχοι, οι διαδικασίες, οι υπηρεσίες. Και νομίζω πως όταν το θεσπίσουμε, θα αποτελέσει μια επανάσταση, αν θέλετε, όσον αφορά τις ολοκληρωμένες πολιτικές κοινωνικής προστασίας στην Ελλάδα. Αυτήν τη στιγμή το σχεδιάζουμε και σύντομα θα το εφαρμόσουμε.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"107037"," Ευχαριστούμε, κύριε Υπουργέ. 
Κυρία Ξηροτύρη, έχετε το λόγο. 
ΑΣΗΜΙΝΑ ΞΗΡΟΤΥΡΗ - ΑΙΚΑΤΕΡΙΝΑΡΗ: Ευχαριστώ, κυρία Πρόεδρε.
Κύριε Υπουργέ, είναι και τομή και επανάσταση. Αλλά πρώτιστα είναι υποχρέωσή μας και μάλιστα προ πολλών ετών. 
Ξέρετε, είχε επιχειρηθεί η εφαρμογή του και περίπου το 2000 - 2001. Θυμάμαι, ως Βουλευτής του Συνασπισμού, ότι το 2005 είχαμε καταθέσει πάλι μια ολοκληρωμένη πρόταση νόμου για την καθιέρωση του ελάχιστου εγγυημένου εισοδήματος, διότι η χώρα μας και στις καλές εποχές, επειδή πράγματι ποτέ δεν είχε ουσιαστικό κοινωνικό κράτος και κοινωνικές παροχές, τα χρήματα δεν πήγαιναν εκεί που έπρεπε, είχε πάντα ένα πολύ μεγάλο ποσοστό πολιτών, που διαβιούσαν κάτω από το όριο της φτώχειας. 
Βέβαια όλες οι ευρωπαϊκές χώρες έχουν εφαρμόσει αυτό το μέτρο. Είμαστε η μόνη χώρα που δεν το έχουμε εφαρμόσει, πέρα από τα άλλα βασικά αιτήματα τα οποία υπάρχουν και παραμένουν, όπως η επιμήκυνση του τακτικού επιδόματος ανεργίας, η χορήγηση επιδόματος σε μακροχρόνια ανέργους κ.λπ., θέματα επιδομάτων ανεργίας για τα οποία αφήνει να συνυπάρχουν και το Διεθνές Νομισματικό Ταμείο, που είναι αυστηρό σ’ αυτές τις παροχές. 
Άρα αυτά τα επιδόματα υπάρχουν. Και βλέπουμε τι γίνεται με το ελάχιστο εγγυημένο εισόδημα, το οποίο θα συμπληρώνει το αρχικό εισόδημα, ώστε να μην υπολείπεται ενός καθορισμένου ορίου. 
Το πώς θα καθορίσουμε αυτό το όριο, κύριε Υπουργέ, είναι πάρα πολύ σημαντικό. Στις άλλες χώρες της Ευρωπαϊκής Ένωσης αυτό το όριο που εγγυάται η πολιτεία, αλλάζει πάρα πολύ. Στη Γερμανία είναι 1.113 ευρώ, στη Γαλλία 966 ευρώ, στην Κύπρο 569 ευρώ και στην Πορτογαλία 528 ευρώ. 
Βλέπετε λοιπόν ότι υπάρχουν υψηλά ποσοστά για τις χώρες που δεν έχουν και τόσο μεγάλες ανάγκες. Εμείς λοιπόν εδώ θα έχουμε ένα πολύ μεγάλο πρόβλημα, για να εξασφαλίσουμε αυτά τα ποσά από τον προϋπολογισμό μας. Όμως είναι μεγάλη υποχρέωση να το κάνουμε.
Αναφέρατε ότι τα νούμερα και αυτών που διαβιώνουν στο όριο της φτώχειας και αυτών που απειλούνται από την ακραία φτώχεια, έχουν μεγαλώσει πάρα πολύ και είναι δυστυχώς γεγονός. Και αν πάμε στα επίπεδα εγγυημένου ορίου της τάξεως των 600 ευρώ, πραγματικά θα χρειαστούμε ενδεχομένως και 2 δισεκατομμύρια στον προϋπολογισμό. Πρέπει όμως να το κάνουμε. Διαφορετικά δεν δικαιολογούμαστε. Πρέπει να το κάνουμε. Πρέπει να τα βρούμε αυτά τα χρήματα και να είναι αξιοπρεπές αυτό το όριο διαβίωσης που θα εγγυηθεί η χώρα μας. Δεν θα αναγκασθεί να βάλει ένα χαμηλό όριο διαβίωσης, γιατί βρίσκεται αυτήν τη στιγμή, σε αυτήν τη μεγάλη κρίση και θα πουν: «Όλοι οι άλλοι το έχουμε πάνω από 500 ευρώ και εσείς βάλτε το στα 200 ή στα 300». Όχι, δεν πρέπει να δεχθούμε αυτά τα μέτρα. Θα πρέπει αυτό το αξιοπρεπές όριο να το εξασφαλίσουμε από τον προϋπολογισμό. 
Θα ήθελα να μιλήσω για το πώς θα καταγράψουμε, κύριε Υπουργέ, αυτούς που έχουν ανάγκη. Σας παρακαλώ πάρα πολύ, βρείτε αυτές τις διαδικασίες, που ούτε γραφειοκρατικές να είναι αλλά ούτε να βάζουν σε μια αναξιοπρεπή διαδικασία δικαιολογητικών κ.λπ., τον κάθε φτωχό, που πρέπει να πάρει αυτό το εγγυημένο εισόδημα. Οπλίστε τις υπηρεσίες σας, το θεσμικό πλαίσιο, ούτως ώστε ο καθένας με αξιοπρέπεια και γρήγορα, να μπορεί να παίρνει αυτό το επίδομα. 
Είναι ένα μεγάλο θέμα. Το αντιμετωπίζουμε με την υπουργική απόφαση που βγήκε για τα φτωχά νοικοκυριά, που θα εξαιρεθούν από το χαράτσι και η διαδικασία είναι απαράδεκτη και πρέπει να τη διορθώσουμε. 
Υπάρχουν και πολλά άλλα θέματα για τα οποία εμείς επιμένουμε ότι αφορούν και συνοδευτικές δράσεις, για να μπορέσει αυτό πράγματι, το μέτρο να είναι ένα μέτρο που θα προσπαθήσει να εντάξει πάλι τον άνθρωπο στην εργασία και τις κανονικές παροχές. Εμείς επιμένουμε ότι αυτό πρέπει να αρχίσει να εφαρμόζεται γρηγορότερα, δηλαδή κανονικά, το 2014 θα πρέπει να κάνουμε αυτήν την προσπάθεια.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"107038"," Το λόγο έχει ο κύριος Υπουργός.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"107039"," Κυρία συνάδελφε, η πιλοτική εφαρμογή αυτού του προγράμματος σε δυο περιοχές της χώρας με ιδιαίτερα σκληρές κοινωνικοοικονομικές συνθήκες, θα είναι ακριβώς ο τρόπος, με τον οποίο θα διασφαλίσουμε ότι η ολοκληρωμένη εφαρμογή του προγράμματος θα γίνει χωρίς παθογένειες, χωρίς λάθη, χωρίς προβλήματα. Γι’ αυτό πάντα προκύπτουν τα πιλοτικά προγράμματα εφαρμογής. Τις γραφειοκρατικές διαδικασίες ενδεχομένως, κατά το δυνατόν, θα τις περιορίσουμε. 
Θα το εφαρμόσουμε πιλοτικά σε δυο περιοχές της χώρας. Αυτές οι δυο περιοχές δεν έχουν επιλεγεί ακόμα. Απλώς είναι δεδομένο ότι θα είναι δυο φτωχές περιοχές της χώρας. Θα το πω όσο πιο απλά μπορώ: Η μια θα έχει περισσότερο αστικά χαρακτηριστικά και η άλλη περισσότερο περιφερειακά χαρακτηριστικά. Δεν θέλω να δώσω παραδείγματα, γιατί έδωσα ήδη ένα αριθμητικό παράδειγμα και πολύ φοβούμαι ότι αύριο θα παρεξηγηθώ και θα γίνω πρωτοσέλιδο: «Έβαλε 680 ευρώ από το ελάχιστο εγγυημένο εισόδημα ο Υφυπουργός Εργασίας». Δεν είναι έτσι. Αυτά θα τα δούμε στην πορεία. Ένα παράδειγμα ανέφερα. 
Είπατε για το ποσό, όπως προσδιορίζεται στη Γερμανία. Θα δούμε. Αυτό που έχω να πω αυτήν την ώρα από το Βήμα, είναι ότι μόνο η Ιταλία και η Ουγγαρία ανάμεσα στις χώρες-μέλη της Ευρωπαϊκής Ένωσης δεν έχουν θεσμοθετήσει πρόγραμμα ελάχιστου εγγυημένου εισοδήματος. Όλες οι άλλες χώρες το έχουν κάνει. Επομένως θα δούμε τα συγκριτικά στοιχεία από τις υπόλοιπες χώρες-μέλη της Ευρωπαϊκής Ένωσης, θα κάνουμε τις αναγωγές στη δική μας κοινωνικοοικονομική πραγματικότητα και θα βγάλουμε και το ποσό, που πρέπει εμείς να εκλάβουμε, ως ελάχιστο εγγυημένο. 
Να πω ότι σύμφωνα με τη μελέτη του καθηγητή Ματσαγγάνη, που είναι ένας από τους ειδήμονες πάνω στο συγκεκριμένο θέμα και μπορώ να τον αναφέρω από αυτό εδώ το Βήμα, για μονομελές νοικοκυριό, δηλαδή για έναν άνθρωπο, έχει προσδιοριστεί το ελάχιστο εγγυημένο εισόδημα στο ποσό των 360 ευρώ το μήνα, όσο είναι το επίδομα ανεργίας, ενώ για ένα ζευγάρι με δυο παιδιά το ποσό αυτό ανέρχεται στα 972 ευρώ το μήνα. Άρα ποικίλλει ανάλογα με τις ανάγκες, ανάλογα με τη σύσταση. Αυτό θα το δούμε. Δεν έχει προσδιοριστεί ακόμα. Εκεί έγκειται το πρώτο βασικό στοιχείο του σχεδιασμού μας.
Δεν έχουμε χρόνο. Πρέπει να τρέξουμε γρήγορα. Είναι άλλωστε υποχρέωσή μας από το ν.4093/2012. 
Το πιλοτικό θα δείξι το δρόμο. Θα πρέπει γρήγορα μετά, να πάμε σε ολοκληρωμένη εφαρμογή. 
Σε κάθε περίπτωση, όμως, θεωρώ ότι είναι μία μεγίστης σημασίας εισοδηματική ενίσχυση σε άτομα και οικογένειες, που διαβιούν σε συνθήκες ακραίας φτώχειας. Συνδυάζει την ενίσχυση του εισοδήματος με δράσεις κοινωνικής επανένταξης ή παροχές, οι οποίες δεν αποτιμώνται σε καταβολή αριθμητικού ποσού κάθε μήνα, όπως για παράδειγμα πρόσβαση σε μέσα μαζικής μεταφοράς ή υπηρεσίες ιατροφαρμακευτικής περίθαλψης. Εμείς θα προσδιορίσουμε το πακέτο αυτό. 
Σε κάθε περίπτωση όμως, νομίζω ότι είναι μία μεγάλη τομή, θα έλεγα, μια πραγματική επανάσταση στις πολιτικές κοινωνικής προστασίας στη χώρα μας. Εντάσσουμε την εφαρμογή αυτού του προγράμματος στο πλαίσιο της εθνικής στρατηγικής για την κοινωνική ένταξη, την Πράσινη Βίβλο που δημοσιοποιήσαμε πρόσφατα και η οποία θα καθορίσει τις βασικές αρχές κοινωνικής προστασίας σε αυτήν τη χώρα. 
Η βασική διαφορά είναι, ότι μέχρι τώρα όλα γίνονταν αποσπασματικά, ασυντόνιστα, ανάμεσα σε δράσεις Υπουργείων, τα οποία δεν μιλούσαν μεταξύ τους, για να συνεννοηθούν και να κατευθύνουν καλύτερα τους πόρους στις ανάγκες. Τώρα οι συνθήκες μάς επιβάλλουν αυτά να τα συγκεντρώσουμε κάτω από ένα συνολικό πλέγμα προστασίας, το οποίο δίνει πραγματική, αν θέλετε, ελπίδα σε κάποιον ο οποίος είναι εκτός μάχης, να παλέψει, για να ξαναμπεί και στην απασχόληση και στην κοινωνική ένταξη. 
Δεν είναι εύκολη υπόθεση και νομίζω ότι δεν έχει καμμία σημασία να θεωρητικολογούμε γύρω από αυτό. Έχουμε συγκεκριμένα πράγματα να κάνουμε. Τα κάνουμε όμως. Τα κάνουμε για πρώτη φορά. Και τα κάνουμε στη βάση ενός οργανωμένου σχεδίου.
Ευχαριστώ.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"107040"," Ευχαριστούμε πολύ. 
Εισερχόμαστε στη συζήτηση της τέταρτης με αριθμό 1468/27-5-2013 επίκαιρης ερώτησης πρώτου κύκλου της Βουλευτού Μαγνησίας των Ανεξάρτητων Ελλήνων κ. Μαρίνας Χρυσοβελώνη προς τους Υπουργούς Ναυτιλίας και Αιγαίου και Μακεδονίας και Θράκης, σχετικά με την ανάγκη ακτοπλοϊκής σύνδεσης των Βορείων Σποράδων με τα λιμάνια Θεσσαλονίκης και Βόλου.
Κυρία συνάδελφε, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"107041"," Ευχαριστώ, κυρία Πρόεδρε. 
Κύριε Υπουργέ, θα ξεκινήσω με μία απογοητευτική διαπίστωση. Συζητούμε σήμερα το ίδιο ακριβώς θέμα, το οποίο σας είχα θέσει πριν από ένα σχεδόν χρόνο, πάλι με επίκαιρη ερώτησή μου. Και το πιο δυσάρεστο είναι, ότι μέσα στο χρόνο αυτό της θητείας σας, όχι μόνο δεν προχώρησε η γραμμή Θεσσαλονίκης – Σποράδων, αλλά δυστυχώς χειροτέρευσε η ακτοπλοϊκή εξυπηρέτηση της Σκοπέλου, της Σκιάθου και της Αλοννήσου και από τα άλλα λιμάνια, όπως είναι και το λιμάνι του Βόλου. 
Δυστυχώς, δεν είμαι η μόνη που το διαπιστώνω αυτό. Ο ίδιος ο συνάδελφός σας, Υπουργός Μακεδονίας και Θράκης, ο κ. Καράογλου παρενέβη πριν από δέκα μέρες τηλεοπτικά, σε δελτίο ειδήσεων της «ΕΡΤ3», για να διαμαρτυρηθεί για την έλλειψη ανταπόκρισης του Υπουργείου σας. 
Η δημόσια αυτή παρέμβαση ενός Βουλευτή και μάλιστα Υπουργού της Νέας Δημοκρατίας, σημαίνει ότι εδώ υπάρχει ένα πολύ σοβαρό πρόβλημα, διότι σίγουρα δεν μπορείτε να κατηγορήσετε τον κ. Καράογλου ούτε για τοπικισμό υπέρ τον Σποράδων ούτε, βεβαίως, για αντιπολιτευτική διάθεση κατά της Νέας Δημοκρατίας. 
Επομένως το οξύτατο πρόβλημα με τις ακτοπλοϊκές συνδέσεις των Σποράδων με τη Θεσσαλονίκη και όχι μόνο, είναι αναμφισβήτητα υπαρκτό και οφείλετε να πράξετε κάτι. 
Πέρυσι μου είχατε πει πως δεν μπορείτε να πιάσετε τους εφοπλιστές από το αυτί –έτσι μου είχατε πει χαρακτηριστικά- για να βάλουν πλοία στις Σποράδες. Φοβάμαι, όμως, κύριε Υπουργέ, ότι αυτή ακριβώς η θέση σας ήταν, που οδήγησε τελικά στη διακοπτόμενη λειτουργία, στην ποιοτική υποβάθμιση, ακόμα και στη μόνιμη διακοπή προϋπάρχοντων δρομολογίων από τις Βόρειες Σποράδες προς άλλους παραδοσιακούς προορισμούς, όπως είναι ο Άγιος Κωνσταντίνος, η Κύμη και το λιμάνι του Βόλου. 
Αναγκάζομαι λοιπόν να επαναλάβω τα ίδια ερωτήματα, τα οποία σας είχα θέσει και πέρυσι. Δηλαδή:
Πρώτον, ποια μέτρα προτίθεστε να λάβετε άμεσα, προκειμένου να επιλυθεί, επιτέλους, το χρόνιο πρόβλημα της ανυπαρξίας ακτοπλοϊκής σύνδεσης της Θεσσαλονίκης με τις Βόρειες Σποράδες και αυτών με το Βόλο; 
Δεύτερον, ποια μέτρα λάβατε για τη χωρίς διακοπές ποιοτική και πάνω απ’ όλα συχνή ακτοπλοϊκή εξυπηρέτηση των Βορείων Σποράδων από άλλα κοντινά, περιφερειακά λιμάνια, ιδιαίτερα εν όψει της τρέχουσας τουριστικής περιόδου;","ΜΑΡΙΝΑ ΧΡΥΣΟΒΕΛΩΝΗ",553
"107042"," Ευχαριστούμε, κυρία συνάδελφε. 
Θα απαντήσει ο Υπουργός Ναυτιλίας και Αιγαίου, κ. Κωνσταντίνος Μουσουρούλης.
Κύριε Υπουργέ, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"107043"," Κυρία συνάδελφε, η σημερινή επίκαιρη ερώτησή σας, αλλά και η προηγούμενη, του Ιουλίου, επιτρέψτε μου να πω ότι βρίθει ανακριβειών και αυθαίρετων συμπερασμάτων, αλλά και αναδεικνύει μία ελλιπή γνώση τού πώς λειτουργούν στη χώρα μας οι θαλάσσιες μεταφορές. 
Θα απαντήσω με δεδομένα και με στοιχεία:
Σε ό,τι αφορά στην υφιστάμενη σύνδεση των Βορείων Σποράδων, υπάρχουν πλοία που συνδέουν τα νησιά αυτά με το λιμάνι του Βόλου και το λιμάνι του Αγίου Κωνσταντίνου -αναφέρω χαρακτηριστικά το «EXPRESS SKIATHOS»- με το Βόλο, το οποίο κάνει δύο δρομολόγια την ημέρα κι ένα δρομολόγιο Τρίτη, Τετάρτη και Σάββατο, καθώς και το «FLYING CAT 5» και το «EXPRESS ΠΗΓΑΣΟΣ», που συνδέουν καθημερινά τις Σποράδες με το Βόλο και με τον Άγιο Κωνσταντίνο για την περίοδο από 14 Ιουνίου έως 8 Σεπτεμβρίου με ένα δρομολόγιο την ημέρα. 
Σας ενημερώνω, επίσης, ότι έχει κατατεθεί αίτημα από το πλοίο «ΑΡΤΕΜΙΣ» για έκτακτη δρομολόγηση σύνδεσης του Βόλου με τις Βόρειες Σποράδες από 21 Ιουνίου έως 8 Σεπτεμβρίου και υπάρχει και η θετική εισήγηση από το Συμβούλιο Ακτοπλοϊκών Συγκοινωνιών.
Σε ό,τι αφορά στο θέμα της νομοθεσίας: Οι θαλάσσιες μεταφορές διέπονται από τις διατάξεις του ν. 2932/01, ο οποίος ενσωματώνει τον Κοινοτικό Κανονισμό 3577/92.
Κυρία συνάδελφε, σύμφωνα με την ελληνική νομοθεσία η δρομολόγηση πλοίων –και σας παρακαλώ να με προσέχετε- είναι ελεύθερη. Οι πλοιοκτήτες με βάση τη δική τους ελεύθερη επιχειρηματική πρωτοβουλία, αποφασίζουν πού θα δρομολογήσουν πλοίο. Εφόσον υπάρξει ενδιαφέρον δρομολόγησης πλοίων –προσέξτε- από Θεσσαλονίκη προς Βόλο και Θεσσαλονίκη προς Βόρειες Σποράδες, εδώ είμαστε να το δρομολογήσουμε αμέσως. Αυτά ως προς τη νομοθεσία.
Τι κάνουμε, εμείς από την πλευρά μας; Η πολιτεία τι κάνει; 
Πρώτα απ’ όλα ελέγχει αν εκπληρούνται οι προϋποθέσεις δρομολόγησης. Και το κάνει –πιστέψτε με- καθημερινά. 
Δεύτερον, παρεμβαίνει για λόγους δημοσίου συμφέροντος, όπου η ελεύθερη αγορά δεν εξασφαλίζει το απαιτούμενο επίπεδο εξυπηρέτησης. Τι σημαίνει «απαιτούμενο επίπεδο εξυπηρέτησης»; Σχεδιασμός δρομολογίων, επάρκεια, συχνότητα και τακτικότητα. 
Στη δευτερολογία μου θα σας δώσω στοιχεία που αποδεικνύουν ότι η ερώτησή σας είναι τελείως αβάσιμη.
Επαναλαμβάνω, για να το λάβετε υπ’ όψιν στην απάντησή σας, ότι ανέτρεξα στις δηλώσεις που έκανε ο Υπουργός Μακεδονίας Θράκης κ. Καράογλου και θα σας αναγνώσω ακριβώς τι είπε και ποια είναι η διαστρέβλωση των λεγομένων του από εσάς ή από συνεργάτες σας.
Ευχαριστώ.","ΚΩΝΣΤΑΝΤΙΝΟΣ ΜΟΥΣΟΥΡΟΥΛΗΣ",333
"107044"," Το λόγο έχει η κ. Χρυσοβελώνη για τη δευτερολογία της.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"107045"," Κύριε Υπουργέ, λυπάμαι. Μάλλον δεν καταλάβατε τα ερωτήματα τα οποία έθεσα. Και να σας υπενθυμίσω το εξής για όσα είπα: Όχι απλώς είμαι Βουλευτής Μαγνησίας, είμαι και κάτοικος Βόλου και επομένως τα προβλήματα τα οποία μετέφερα είναι απολύτως υπαρκτά. Άρα, λοιπόν, δεν υπάρχουν αναλήθειες.
Εν πάση περιπτώσει, οι Ανεξάρτητοι Έλληνες κατανοούμε πάρα πολύ καλά τα προβλήματα, αλλά και τη δυσχερή θέση στην οποία βρίσκεστε, κύριε Υπουργέ. Είναι μία απολύτως αντικειμενική διαπίστωση, η οποία δεν έχει να κάνει με τις προσπάθειες στις οποίες αναφερθήκατε, οι οποίες, δυστυχώς, στην πολιτική δεν έχουν και πάρα πολύ μεγάλη αξία. Διότι, αυτό που μετράει, αυτό που έχει αξία, είναι το αποτέλεσμα. Δηλαδή, αυτό που βλέπουν, αυτό που εισπράττουν, αυτό που βιώνουν αυτήν τη στιγμή οι κάτοικοι των Βορείων Σποράδων.
Ό,τι και να λέμε εδώ, κύριε Υπουργέ, μεταξύ μας, για προσπάθειες και για σχεδιασμούς, δυστυχώς δεν αφορά πρακτικά κανέναν και δεν λύνει κανένα πρόβλημα των κατοίκων αυτών. 
Πάμε τώρα σε κάτι πιο συγκεκριμένο: Ο Δήμαρχος Σκοπέλου έκανε μια πρόταση για τη δημιουργία μιας ναυτιλιακής εταιρείας λαϊκής βάσης που θα εξυπηρετεί τις Σποράδες. Πώς, όμως, προτίθεστε να την στηρίξετε ακριβώς; Πέρα από το θεωρητικό κομμάτι, οι συμπολίτες μας στις Σποράδες πρέπει να γνωρίζουν -και αγωνιούν, σας το λέω στην κυριολεξία- να μάθουν ποια πρακτικά μέτρα θα πάρετε για να βοηθήσετε σε αυτή τη μεγάλη κοινωνική και αναπτυξιακή προσπάθεια.
Άλλωστε, από πλευράς Κυβέρνησης ο κ. Καράογλου έχει ήδη δηλώσει δημόσια τη στήριξή του στο εγχείρημα αυτό μαζί με το Δήμαρχο Θεσσαλονίκης κ. Μπουτάρη. 
Σε ό,τι αφορά τώρα στα υπάρχοντα δρομολόγια, στα οποία αναφερθήκατε, σας υπενθυμίζω ορισμένες πράξεις του Συμβουλίου Ακτοπλοϊκών Συγκοινωνιών, τις οποίες είμαι βεβαία ότι γνωρίζετε. Διαβάζω μόνο τις πιο πρόσφατες από τα πρακτικά του τελευταίου Συμβουλίου στις 17 Μαΐου. 
Παρατηρείται, όμως, ότι όλες οι οριακές –ας μου επιτρέψετε να τις πω έτσι- αποφάσεις για τις Σποράδες αφορούν μία συγκεκριμένη εταιρεία, την «HELLENIC SEAWAYS». Αυτό βέβαια, δεν είναι συμπτωματικό, καθώς η συγκεκριμένη εταιρεία, ελλείψει οποιασδήποτε κρατικής παρέμβασης, έχει πρακτικά το μονοπώλιο στα τοπικά δρομολόγια. Αυτό το γεγονός αντανακλάται και στο τεράστιο κόστος των ακτοπλοϊκών μεταφορών επιβατών και οχημάτων από και προς τις Βόρειες Σποράδες.
Με βάση, λοιπόν, τα παραπάνω θεωρώ ότι πρέπει να προβληματιστείτε, κύριε Υπουργέ, για το τι ακριβώς συμβαίνει στην ακτοπλοΐα. 
Η θέση των Ανεξάρτητων Ελλήνων είναι ότι ο εκάστοτε Υπουργός δεν είναι δυνατό να μένει απλός θεατής των γεγονότων. Οφείλει να εξυπηρετεί το δημόσιο συμφέρον, μα πάνω απ’ όλα, να στηρίζει το συμφέρον της κοινωνίας. Αυτή θεωρώ ότι πρέπει να είναι και η κύρια αποστολή της όποιας πολιτικής ηγεσίας.
Το Υπουργείο Ναυτιλίας και Αιγαίου εξ ορισμού, νομίζω ότι δεν διαφωνείτε ως προς αυτό, έχει χρέος να ασχολείται με τα προβλήματα των νησιωτών του Αιγαίου και, βεβαίως, να προάγει την ελληνική ναυτιλία μέσα από την ενεργητική στήριξη της ακτοπλοΐας. Σε αυτήν την προσπάθεια θα χαρούμε ειλικρινά να σας δούμε να επιτυγχάνετε, δικαιολογώντας και τον τίτλο του Υπουργείου σας. Πιστέψτε με, το λέω καλοπροαίρετα και σε καμμία περίπτωση με αντιπολιτευτική διάθεση.
Όμως, οι Ανεξάρτητοι Έλληνες θα θέλαμε να βλέπουμε τους Υπουργούς να λειτουργούν αποκλειστικά ως εκφραστές των συμφερόντων του ελληνικού λαού. Αυτό περιμένουν και όλοι οι νησιώτες μας, στους οποίους συμπεριλαμβάνονται οι κάτοικοι των Σποράδων και της Μαγνησίας, οι οποίοι αγωνιούν και ζητούν επιτακτικά λύση σε αυτό το πολύ σοβαρό πρόβλημα που τους ταλανίζει όχι μόνο το καλοκαίρι αλλά όλη τη διάρκεια του χρόνου.","ΜΑΡΙΝΑ ΧΡΥΣΟΒΕΛΩΝΗ",553
"107046"," Ευχαριστούμε, κυρία Χρυσοβελώνη.
Το λόγο έχει ο κύριος Υπουργός για τη δευτερολογία του.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"107047"," Κυρία συνάδελφε, με όλο το σεβασμό, ο κοινοβουλευτικός έλεγχος βασίζεται κυρίως στον προφορικό λόγο. Ρωτάτε, απαντάει ο Υπουργός και επανέρχεστε. Εσείς είχατε ετοιμάσει μια δευτερολογία και μου διαβάσατε πράγματα τα περισσότερα από τα οποία ήταν άσχετα με την ερώτησή σας.","ΚΩΝΣΤΑΝΤΙΝΟΣ ΜΟΥΣΟΥΡΟΥΛΗΣ",333
"107048"," Καθόλου άσχετα, κύριε Υπουργέ.","ΜΑΡΙΝΑ ΧΡΥΣΟΒΕΛΩΝΗ",553
"107049"," Πολύ άσχετα. Μιλήσατε για τις αποφάσεις του ΣΑΣ, για μονοπωλιακές γραμμές κ.λπ.. Ακούστε με.","ΚΩΝΣΤΑΝΤΙΝΟΣ ΜΟΥΣΟΥΡΟΥΛΗΣ",333
"107050"," Κύριε Υπουργέ, μπορούμε να έχουμε μια απάντηση επί του προβλήματος;","ΜΑΡΙΝΑ ΧΡΥΣΟΒΕΛΩΝΗ",553
"107051"," Σας παρακαλώ πολύ.
Στο Συμβούλιο Ακτοπλοϊκών Συγκοινωνιών συμμετέχει η Τοπική Αυτοδιοίκηση. Είναι ένα εργαλείο διαβούλευσης, καταγράφονται οι απόψεις και είναι γνωμοδοτικό προς τον Υπουργό. 
Σας ανέφερα ότι δεν υπάρχει, μέχρι στιγμής, εκδηλωθείσα επιχειρηματική πρωτοβουλία. Ο Αρχηγός σας κ. Καμμένος υπήρξε Υπουργός Ναυτιλίας. Ανατρέξτε στην εποχή που διαχειριζόταν αντίστοιχες υποθέσεις, στις σχέσεις του με το Συμβούλιο Ακτοπλοϊκών Συγκοινωνιών, πώς ελάμβανε υπ’ όψιν τις γνωμοδοτήσεις του και τι ακριβώς έκανε για να εξασφαλίσει την εδαφική συνοχή της χώρας εκείνη την περίοδο κατά την οποία τα πράγματα ήταν τελείως διαφορετικά σε σχέση με σήμερα.
Επειδή μου δίνετε το δικαίωμα να επεκταθώ και πέραν της ερωτήσεως, συγκρατείστε το εξής, κυρία συνάδελφε: Το 2008 οι επιβάτες ήταν τριάντα οκτώ εκατομμύρια σε όλη την Ελλάδα, ενώ το 2012 ήταν είκοσι τρία εκατομμύρια. Χάθηκαν, δηλαδή, δεκαπέντε εκατομμύρια επιβάτες. Σας δίνω στοιχεία και για τα οχήματα: οκτώμισι εκατομμύρια οχήματα το 2008 και πέντε εκατομμύρια το 2012, δηλαδή χάθηκαν τρία εκατομμύρια τετρακόσιες χιλιάδες οχήματα. Υπήρξε, λοιπόν, μια καθίζηση της κίνησης, η οποία, όμως, δεν επηρέασε, κυρία συνάδελφε –διότι κάνουμε καθημερινή διαχείριση- τη συχνότητα και την ποιότητα της εξυπηρέτησης, εκτός από ορισμένες περιπτώσεις. Για να μην αναφερθώ στα καύσιμα, που από το 2009 μέχρι σήμερα σημειώθηκε 100% αύξηση της τιμής τους.
Σας ξαναλέω, λοιπόν, το επίπεδο εξυπηρέτησης των Βόρειων Σποράδων με το Βόλο και Άγιο Κωνσταντίνο δεν έχει απομειωθεί. Ο δε κ. Καράογλου –επειδή ανέτρεξα στις δηλώσεις του- είπε, εννοώντας τη συνομιλία του με το Δήμαρχο Σκοπέλου, ότι τόσο το Υπουργείο Μακεδονίας Θράκης όσο και το Υπουργείο Ναυτιλίας –και είναι αλήθεια- έχουν κάνει κάθε δυνατή προσπάθεια, προκειμένου να στηρίξουν ή να ενεργοποιήσουν επιχειρηματική πρωτοβουλία για να γίνει η σύνδεση της Θεσσαλονίκης με το Βόλο ή και με τις Σποράδες. Αυτό συνεχίζουμε και το κάνουμε καθημερινά. 
Παρακαλώ –απευθύνομαι στο Σώμα- όποιος μπορεί να βοηθήσει από τη σκοπιά του, διότι δικαίωμα στην κριτική έχουν αυτοί που θέλουν και να βοηθάνε, όποιος θέλει ας μας φέρει σε επαφή με επιχειρηματικά σχήματα. Εμείς θα στηρίξουμε οποιονδήποτε θέλει να δρομολογήσει πλοίο. Ασφαλώς, στηρίζουμε και την απόφαση του δημάρχου, εφόσον δημιουργηθεί κάποιο επιχειρηματικό σχήμα, να δρομολογηθεί πλοίο ακόμα και εκτάκτως. Σας ανέφερα το πλοίο «ΑΡΤΕΜΙΣ». Κατετέθη αίτηση στο Συμβούλιο Ακτοπλοϊκών Συγκοινωνιών. Βεβαίως και την δεχόμαστε.
Αυτή, είναι η λειτουργία της ελεύθερης αγοράς και κάποια στιγμή να μας ξεκαθαρίσουν οι Ανεξάρτητοι Έλληνες, τέλος πάντων, αν αναγνωρίζουν τη δομή και την οργάνωση των θαλασσίων συγκοινωνιών στην Ελλάδα και στην Ευρώπη. Εκτός αν θέλετε να μου πείτε ότι πρέπει να αγονοποιηθούν όλες οι γραμμές της χώρας. Πείτε το, καταθέστε το σαν πρόταση και θα σας απαντήσω με στοιχεία.
Ευχαριστώ.","ΚΩΝΣΤΑΝΤΙΝΟΣ ΜΟΥΣΟΥΡΟΥΛΗΣ",333
"107052"," Ευχαριστώ, κύριε Υπουργέ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"107053"," Κυρία Πρόεδρε, ζητώ το λόγο.","ΜΑΡΙΝΑ ΧΡΥΣΟΒΕΛΩΝΗ",553
"107054"," Δεν έχετε το λόγο, κυρία συνάδελφε, λυπάμαι. Δεν έχετε το λόγο από τη διαδικασία.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"107055"," Τον προσκαλώ να έρθει στο Βόλο και να δει ιδίοις όμμασι το πρόβλημα.","ΜΑΡΙΝΑ ΧΡΥΣΟΒΕΛΩΝΗ",553
"107056"," Καταλαβαίνω ότι έχετε θέμα επί προσωπικού, αλλά δεν έχετε το δικαίωμα.
Εισερχόμαστε στη συζήτηση της έβδομης με αριθμό 1470/27-5-2013 επίκαιρης ερώτησης πρώτου κύκλου του Βουλευτή Β΄ Αθηνών του Κομμουνιστικού Κόμματος Ελλάδας κ. Σπυρίδωνος Χαλβατζή προς τον Υπουργό Ναυτιλίας και Αιγαίου, σχετικά με τις διώξεις στελεχών του ναυτεργατικού κινήματος.
Το λόγο έχει ο κ. Χαλβατζής.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"107057"," Ευχαριστώ, κυρία Πρόεδρε. 
Κύριε Υπουργέ, υπάρχει μια προϊούσα επιθετικότητα του εφοπλιστικού κεφαλαίου, των εφοπλιστών ενάντια στους ναυτεργάτες. Φαίνεται ότι επειδή δεν μπορούν να υποτάξουν τους αγωνιστές συνδικαλιστές με τη βία, την τρομοκρατία και τη συχνή δράση των δυνάμεων καταστολής, των ΜΑΤ, του Λιμενικού, ακολουθούν πλέον άλλο δρόμο, το δρόμο των δικαστηρίων.
Έτσι, λοιπόν, την προηγούμενη εβδομάδα δικαζόταν ο Πρόεδρος της Πανελλήνιας Ένωσης Μηχανικών Εμπορικού Ναυτικού Σάββας Τσιμπόγλου και ο πρώην Πρόεδρος του Σωματείου «ΣΤΕΦΕΝΣΩΝ» για κατώτερα πληρώματα Γιάννης Μανουσογιαννάκης, ύστερα από μήνυση του εφοπλιστή Σπανού, γιατί, λέει, το 2009 σε μια συνέντευξή τους μιλούσαν για τα τεράστια χρέη που έχουν οι εφοπλιστές προς το ΝΑΤ -ανάμεσα σε αυτά και της εταιρείας του κ. Σπανού- και ζητά από τους συνδικαλιστές 2.000.000 ευρώ αποζημίωση. 
Προχθές, στις 28-5-2013, η ναυτιλιακή εταιρεία «ADRIATIC LINES» έσυρε στα δικαστήρια συνδικαλιστές, ζητώντας αποζημίωση 15.000.000 ευρώ, γιατί αγωνίζονταν ενάντια στη «μαύρη» ανασφάλιστη εργασία. 
Τρίτον, η «Ναυτιλιακή Εταιρεία Καβάλας» του πλοιοκτήτη Μητσόπουλου οδηγεί επανειλημμένα στα δικαστήρια τη διοίκηση και τους ναυτεργάτες του Ενιαίου Συνδικάτου Ναυτεργατών Νομού Καβάλας, ζητώντας αποζημίωση 10.000 ευρώ από τη διοίκηση του Σωματείου για μια ανακοίνωση που εξέδωσαν και υπερασπίζονταν το δικαίωμα στην απεργία.
Κύριε Υπουργέ, ρωτάμε τα εξής: Πώς τοποθετείται η Κυβέρνηση για τις διώξεις στελεχών του ναυτεργατικού κινήματος και γενικότερα διώξεις ναυτεργατών από τους εφοπλιστές; Τι θα γίνει με τη συστηματική καταπάτηση συνδικαλιστικών δικαιωμάτων; 
Κύριε Υπουργέ, πρέπει να μας απαντήσετε πότε θα καταργήσετε το αντιδημοκρατικό μέτρο της πολιτικής επιστράτευσης.","ΣΠΥΡΙΔΩΝ ΧΑΛΒΑΤΖΗΣ",534
"107058"," Ευχαριστώ, κύριε Χαλβατζή. 
Το λόγο έχει ο Υπουργός Ναυτιλίας και Αιγαίου κ. Μουσουρούλης για να απαντήσει.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"107059"," Ευχαριστώ πολύ, κυρία Πρόεδρε.
Αγαπητέ κύριε συνάδελφε, όπως γνωρίζετε, η Ελλάδα είναι κράτος-μέλος του Διεθνούς Οργανισμού Εργασίας και έχει κυρώσει όλες τις συμβάσεις που διέπουν τις εργασιακές σχέσεις στη ναυτιλία, του 1987, του 1988 και πρόσφατα τη Διεθνή Σύμβαση Ναυτικής Εργασίας του 2006, η οποία θα αρχίσει να εφαρμόζεται προσεχώς. 
Το λέω αυτό, γιατί σεβόμαστε απόλυτα τις αρχές, τα δικαιώματα και τις απαιτήσεις που απορρέουν από το διεθνές θεσμικό πλαίσιο. Μέσα σ’ αυτές τις αρχές και τα δικαιώματα, ασφαλώς, είναι και το δικαίωμα της συνδικαλιστικής οργάνωσης, της ελεύθερης δημοκρατικής συνδικαλιστικής οργάνωσης, το οποίο όπως είπα, στηρίζουμε και σεβόμαστε.
Η προσπάθεια για λύσεις και προτάσεις που καταβάλλεται από το Υπουργείο είναι καθημερινή. Πιστέψτε με. Εμείς, πέρα από το θέμα, της ασφαλούς και απρόσκοπτης μεταφοράς στις θάλασσες της χώρας, έχουμε υποχρέωση ελέγχου εφαρμογής των απαιτήσεων της διεθνούς και εθνικής νομοθεσίας και αυτό κάνουμε. 
Θέλω να σας πω ότι πριν και κατά τη διάρκεια των κινητοποιήσεων στις οποίες αναφέρεστε, το Υπουργείο Ναυτιλίας και Αιγαίου, η τότε πολιτική ηγεσία, είχε απευθυνθεί προφορικά και με έγγραφα προς τις πλοιοκτήτριες εταιρείες ασκώντας κάθε δυνατό μέσο και κάθε δυνατή πίεση, προκειμένου να εκπληρώσουν άμεσα τις υποχρεώσεις τους και κυρίως τις οικονομικές.
Ωστόσο –και θα ήθελα την προσοχή σας εδώ- οι διαφορές που προκύπτουν στις συμβάσεις ναυτολόγησης είναι διαφορές αστικής φύσεως. Το Υπουργείο δεν έχει τη δυνατότητα να κάνει παρέμβαση στις δικαστικές αρχές. Ωστόσο, προσπαθούμε σε καθημερινή βάση, σε μια δύσκολη περίοδο για τη χώρα, για όλους τους Έλληνες, για όλους τους εργαζόμενους και για όποιον ασκεί επιχειρηματική δραστηριότητα ιδίως σε έναν τομέα που, όπως προανέφερα στην απάντησή μου προς τη συνάδελφο των Ανεξαρτήτων Ελλήνων, είναι ελλειμματικός με κάθε δυνατό μέσο να αντιμετωπίσουμε τα προβλήματα που προκύπτουν με την απλήρωτη εργασία, κυρίως, καθώς και ευρύτερα τα ζητήματα του κλάδου. 
Θέλω να επίσης να πω ότι σήμερα έχω καλέσει -κι αυτό δεν έχει συνδεθεί με την ερώτησή σας- εντελώς συμπτωματικά, το Σύνδεσμο των Ακτοπλόων, τον ΣΕΕΝ, προκειμένου να συζητήσουμε τις καθυστερήσεις που υπάρχουν στην πληρωμή των ναυτικών. Και δεν είναι μόνο συζήτηση, αλλά στο ίδιο πνεύμα που σας ανέφερα και πριν, άσκηση πίεσης προς τις εταιρείες να εκπληρώνουν τις υποχρεώσεις τους στο πλαίσιο της νομιμότητας. Αν χρειαστεί θα πάρουμε και μέτρα πιο δραστικά. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Τελειώνω, κυρία Πρόεδρε.
Όμως πρέπει να καταλάβουμε, κύριε συνάδελφε, ότι η διοίκηση δεν έχει μόνο ως στόχο να υπερασπίζεται την ιδιαιτερότητα του ναυτικού επαγγέλματος, έχει και την υποχρέωση να διασφαλίζει την απρόσκοπτη θαλάσσια συγκοινωνία και την εδαφική συνοχή της χώρας μας.
Στη δευτερολογία μου θα σας πω περισσότερα. 
Ευχαριστώ πολύ.","ΚΩΝΣΤΑΝΤΙΝΟΣ ΜΟΥΣΟΥΡΟΥΛΗΣ",333
"107060"," Ευχαριστούμε, κύριε Υπουργέ. 
Κύριε Χαλβατζή, έχετε τον λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"107061"," Ευχαριστώ, κυρία Πρόεδρε.
Ασφαλώς και η Ελλάδα έχει κυρώσει τις διεθνείς συμβάσεις. Υπάρχουν όμως πάρα πολλοί νόμοι που δεν εφαρμόζονται. Και βεβαίως οι ακτοπλόοι πολύ συχνά ζητάνε τζάμπα εργασία και είναι εφοπλιστές αυτοί οι οποίοι στερούν τη συγκοινωνία σε πολλές περιπτώσεις από πολλά νησιά. Με αυτήν την έννοια, επισημαίνουμε ότι η ευθύνη της σημερινής τρικομματικής Κυβέρνησης, Νέας Δημοκρατίας, ΠΑΣΟΚ και ΔΗΜΑΡ, είναι τεράστια, γιατί έχουμε αυτά τα γεγονότα των διώξεων. 
Η πολιτική όλων των κυβερνήσεων -και της δικής σας Κυβέρνησης, κύριε Υπουργέ- εκτρέφει την εφοπλιστική και γενικότερα την εργοδοτική επιθετικότητα, επιθετικότητα εναντίον των δικαιωμάτων των ναυτεργατών αλλά και άλλων εργαζομένων. Γι’ αυτό χρησιμοποιείται η καταστολή. Και, φυσικά, η πολιτική επιστράτευση καταπατά κάθε δικαίωμα συνδικαλιστικής δράσης. Εμείς θεωρούμε -και θέλουμε μια απάντηση επ’ αυτού- ότι πρέπει άμεσα, σήμερα, τώρα, να καταργηθεί. 
Κοιτάξτε, κύριε Υπουργέ. Είπατε για τα δικαιώματα, είπατε για τις συμβάσεις. Τι θα πει δεν μπορείτε να πάρετε μέτρα; Στο χώρο της ναυτιλίας προωθείται συστηματικά η λειτουργία της μαύρης ανασφάλιστης εργασίας. Υπήρξαν πολλές, πάρα πολλές, καταγγελίες ναυτεργατικών σωματείων. Παραβιάζεται ακόμα και αυτή η κουτσουρεμένη, η κολοβή νομοθεσία, που σε πολλές περιπτώσεις είναι αντεργατική. 
Τι διεκδικούν οι ναυτεργάτες; Διεκδικούν ίση αμοιβή για ίση εργασία. Διεκδικούν την κατάργηση της μαύρης, ανασφάλιστης εργασίας. Ζητούν κοινωνική ασφάλιση και προστασία για όλους τους ναυτεργάτες. Ζητούν οι οργανικές συνθέσεις να τηρούνται με βάση τις πραγματικές ανάγκες των πλοίων. Γι’ αυτά αγωνίζονται οι ναυτεργάτες, οι μάχιμοι συνδικαλιστές. 
Και οι εφοπλιστές δεν κάνουν άλλο τι, παρά να τσακίζουν τους ναυτεργάτες. Θέλουν να τσακίζουν τους αγώνες. 
Εμείς θέλουμε και μ’ αυτήν την ευκαιρία να προειδοποιήσουμε ότι αυτές οι επιδιώξεις τους, τα αντεργατικά τους σχέδια, δεν θα περάσουν. Θα συναντήσουν τη μαχητική, μαζική αντίδραση, την πάλη των ναυτεργατών, που θα έχουν τη συμπαράσταση, τη στήριξη, την αλληλεγγύη του ταξικού συνδικαλιστικού κινήματος. Δεν μπορεί, δηλαδή, συνεχώς να μειώνονται οι οργανικές συνθέσεις, να προωθείται η μαύρη εργασία και το Υπουργείο να κοιτάει αλλού.
Επαναλαμβάνουμε, αυτό που γίνεται με το ότι στερούνται πολλά νησιά τη συγκοινωνία, τη στερούνται από τα συμφέροντα των εφοπλιστών και όχι από τους αγώνες των ναυτεργατών.
Ευχαριστώ, κυρία Πρόεδρε.","ΣΠΥΡΙΔΩΝ ΧΑΛΒΑΤΖΗΣ",534
"107062"," Ευχαριστούμε, κύριε Χαλβατζή.
Κύριε Υπουργέ, μπορείτε να δευτερολογήσετε κι εσείς.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"107063"," Κύριε συνάδελφε, θέλω να σας διαβεβαιώσω ότι δεν υπάρχει ούτε μία επίσημη καταγγελία στο Υπουργείο Ναυτιλίας και Αιγαίου και στις αρμόδιες υπηρεσίες ή στο Γραφείο Ευρέσεως Ναυτικής Εργασίας, που να μην έχει ελεγχθεί και να μην έχει προχωρήσει δικαστικά. Ουδεμία. Και σας παρακαλώ να με ενημερώσετε, αν έχετε κάποιο παράδειγμα περί του αντιθέτου.
Η δεύτερη παρατήρησή μου αφορά  στο θέμα της επιστράτευσης. O ομιλών υπήρξε ο Υπουργός που ήρε την πολιτική επιστράτευση του 2010. Όμως, την περίοδο της κρίσης που είχαμε το Φεβρουάριο, αφού εξαντλήθηκε κάθε μέσο -διάλογος εξαντλητικός επί της ουσίας, σε βάθος- και προωθήθηκαν κάποιες λύσεις -όσες μπορούσαν να προωθηθούν στο πλαίσιο των δυνατοτήτων του Υπουργείου Ναυτιλίας, αλλά και της εθνικής οικονομίας- διαπιστώθηκε πρόβλημα τροφοδοσίας των νησιών και κυρίως εκείνων που είναι πλήρως απομονωμένα. Που δεν έχουν άλλο μέσο επικοινωνίας. Δεν έχουν αεροδρόμιο ή ελικοδρόμιο. Το πλοίο είναι το μοναδικό τους μέσο επικοινωνίας και παρά το γεγονός ότι πολλοί εκ των συνδικαλιστικών φορέων, σχεδόν οι μισοί, προβληματίστηκαν αν θα έπρεπε να συνεχίσουν την απεργία ή όχι, την έκτη, έβδομη μέρα, πήραμε αυτό το μέτρο -και σας καλώ να το συμμεριστείτε- προκειμένου να διασφαλιστεί η δημόσια υγεία. Διότι το θεσμικό πλαίσιο στηρίζεται ακριβώς σε αυτή την ανάγκη. Οι ελλείψεις ήταν σημαντικές σε καύσιμα, σε τρόφιμα, σε φάρμακα. Γι’ αυτό ακριβώς το λόγο έχουμε ανοίξει μία συζήτηση προκειμένου να δούμε πως σε τέτοιες περιπτώσεις μπορεί να διασφαλίζεται αυτό το αγαθό.
Εκτός από το θέμα των δικαστικών εκκρεμοτήτων, είπατε και  κάτι άλλο, κύριε συνάδελφε, το οποίο με προβλημάτισε! Ότι το Υπουργείο δεν κάνει τίποτα. Σας προκάλεσα να μου δώσετε παραδείγματα. Το Υπουργείο κάνει πολλά, αλλά δεν τα δημοσιοποιεί.","ΚΩΝΣΤΑΝΤΙΝΟΣ ΜΟΥΣΟΥΡΟΥΛΗΣ",333
"107064"," Θα σας πω τι ισχύει πραγματικά…","ΣΠΥΡΙΔΩΝ ΧΑΛΒΑΤΖΗΣ",534
"107065"," Βεβαίως.
Δεν βγαίνουμε καθημερινά με δελτία Τύπου να ενημερώσουμε τι γίνεται με κάθε διαφορά που προκύπτει. Έχουμε την εντολή να προσέχουμε το τρίπτυχο της ελληνικής ναυτιλίας, τον ναυτικό, το πλοίο και την επιχειρηματικότητα. Δεν μπορεί το ένα χωρίς το άλλο. Πρέπει να συνυπάρχουν με τρόπο ισόρροπο, δίκαιο στο πλαίσιο –επαναλαμβάνω- της διεθνούς και της εθνικής νομοθεσίας. 
Θέλω πάντως να σας διαβεβαιώσω ότι, επί των ημερών μου, ποτέ δεν υπήρξε, ακόμα και σε περιπτώσεις που η ένταση κορυφώθηκε, καταστολή. Έχω μαζί μου όλες τις ανακοινώσεις των συνδικαλιστικών φορέων και του Κομμουνιστικού Κόμματος Ελλάδας. Την 6η Φεβρουαρίου 2013 που ήταν και η πιο δύσκολη μέρα των απεργιών- δεν υπήρξε καμμία απολύτως ενέργεια καταστολής.
Μάλιστα εγώ ο ίδιος -και χαίρομαι για την ευκαιρία που μου δίνετε- ζήτησα να έρθω να συνομιλήσω με την τότε Γενική Γραμματέα του Κομμουνιστικού Κόμματος Ελλάδας και τους συνδικαλιστές, αλλά δεν μου εδόθη αυτή η ευκαιρία. Θέλω, λοιπόν να σας διαβεβαιώσω ότι θέμα καταστολής ούτε υπήρξε ούτε θα υπάρξει στο μέλλον.
Ο Υπουργός Ναυτιλίας είναι ανοιχτός σε έντιμο, δημιουργικό, εποικοδομητικό διάλογο. Ασκούμε –και κλείνω με αυτό- κάθε δυνατή πίεση, υπερβαίνοντας πολλές φορές τα όρια των αρμοδιοτήτων μας και τους νομοθετικούς περιορισμούς που έχουμε, για να λύσουμε τα προβλήματα της ναυτιλίας και του ναυτικού. 
Ευχαριστώ.","ΚΩΝΣΤΑΝΤΙΝΟΣ ΜΟΥΣΟΥΡΟΥΛΗΣ",333
"107066"," Ευχαριστούμε και εμείς, κύριε Υπουργέ.
Κυρίες και κύριοι συνάδελφοι, ολοκληρώθηκε η συζήτηση των επίκαιρων ερωτήσεων.
Δέχεστε στο σημείο αυτό να λύσουμε τη συνεδρίαση;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"107067"," Μάλιστα, μάλιστα.
Με τη συναίνεση του Σώματος και ώρα 11.28’ λύεται η συνεδρίαση για αύριο, ημέρα Παρασκευή 31 Μαΐου 2013 και ώρα 10.00’, με αντικείμενο εργασιών του Σώματος: κοινοβουλευτικό έλεγχο, συζήτηση επικαίρων ερωτήσεων.
Ο","ΟΛΟΙ ΟΙ ΒΟΥΛΕΥΤΕΣ",NA
