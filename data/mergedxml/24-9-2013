"","Content","name","ParlmemberID"
"77532","Date","24-9-2013",NA
"77533"," Σύμφωνα με την από 19-9-2013 εξουσιοδότηση του Τμήματος, επικυρώθηκαν με ευθύνη του Προεδρείου τα Πρακτικά της ΙΘ΄ συνεδριάσεώς του, της Πέμπτης 19 Σεπτεμβρίου 2013, σε ό,τι αφορά την ψήφιση στο σύνολο του σχεδίου νόμου του Υπουργείου Δικαιοσύνης, Διαφάνειας και Ανθρωπίνων Δικαιωμάτων: «Κώδικας Δικηγόρων»)
Εισερχόμαστε στη συζήτηση των
ΕΠΙΚΑΙΡΩΝ ΕΡΩΤΗΣΕΩΝ
 Η πρώτη με αριθμό 41/19-9-2013 επίκαιρη ερώτηση του Βουλευτή Εύβοιας της Νέας Δημοκρατίας κ. Κωνσταντίνου Μαρκόπουλου προς τον Υπουργό Οικονομικών, σχετικά με την εταιρεία «ΛΑΡΚΟ», δεν θα συζητηθεί λόγω κωλύματος του κυρίου Υπουργού και διαγράφεται.
Η δεύτερη με αριθμό 42/19-9-2013 επίκαιρη ερώτηση του Βουλευτή Πρεβέζης του Συνασπισμού Ριζοσπαστικής Αριστεράς – Ενωτικού Κοινωνικού Μετώπου κ. Κωνσταντίνου Μπάρκα προς τον Υπουργό Οικονομικών, σχετικά με την αποπληρωμή των παραγωγών γάλακτος από την εταιρεία «ΔΩΔΩΝΗ», δεν θα συζητηθεί λόγω κωλύματος του κυρίου Υπουργού και διαγράφεται.","ΕΠΙΚΥΡΩΣΗ ΠΡΑΚΤΙΚΩΝ",NA
"77534"," Κύριε Πρόεδρε, θα ήθελα το λόγο.","ΚΩΝΣΤΑΝΤΙΝΟΣ ΜΠΑΡΚΑΣ",336
"77535"," Ορίστε, κύριε συνάδελφε, έχετε το λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"77536"," Κύριε Πρόεδρε, ζήτησα το λόγο, διότι η συγκεκριμένη ερώτηση που αφορά τη γαλακτοβιομηχανία «ΔΩΔΩΝΗ» είναι η τρίτη φορά που έχει κατατεθεί προς τον Υπουργό Οικονομικών, ο οποίος για τρίτη φορά αρνήθηκε να έρθει να απαντήσει στη Βουλή.
Θα ήθελα να ενημερώσω το Τμήμα ότι το συγκεκριμένο ζήτημα αφορά εξίμισι χιλιάδες παραγωγούς, οι οποίοι πλέον είναι απλήρωτοι από τη γαλακτοβιομηχανία «ΔΩΔΩΝΗ», όταν αυτή χαρίστηκε στους ιδιώτες. Αφορά ολόκληρη την κοινωνία της Ηπείρου, της Πρέβεζας, των Ιωαννίνων, της Θεσπρωτίας και της Άρτας, όπου η συγκεκριμένη γαλακτοβιομηχανία έπαιζε σημαντικό ρόλο.
Κύριε Πρόεδρε, στο χρόνο που μου δίνεται θα ήθελα να υπογραμμίσω προς τον Υπουργό και προς εσάς –λαμβάνοντας υπ’ όψιν και τα γεγονότα που συμβαίνουν αυτήν τη στιγμή- ότι θεωρώ πως το Κοινοβούλιο είναι χώρος όπου ο Υπουργός πρέπει να παρευρίσκεται και να απαντά στις ερωτήσεις. Είναι μέσα στα καθήκοντά του. Η συγκεκριμένη ερώτηση αφορά ανθρώπους οι οποίοι πλήττονται από την κρίση, ανθρώπους οι οποίοι ασχολούνται με τον πρωτογενή τομέα. 
Θα ήθελα να καταγγείλω αυτήν τη στάση του Υπουργού. Μπορεί, πιστεύω, να αφιερώσει δέκα λεπτά από το χρόνο του, για να ασχοληθεί με ευτελή -όπως ο ίδιος μάλλον τα θεωρεί- θέματα, όπως είναι οι παραγωγοί κτηνοτρόφοι της Ηπείρου. 
Ευχαριστώ πολύ.","ΚΩΝΣΤΑΝΤΙΝΟΣ ΜΠΑΡΚΑΣ",336
"77537"," Κύριε συνάδελφε, πιστεύω ότι ακούει τώρα ο κύριος Υπουργός και θα του μεταφερθούν και τα όσα είπατε. Έχετε δίκιο. Πρέπει πράγματι να συζητούνται οι ερωτήσεις και πρέπει ο κοινοβουλευτικός έλεγχος να είναι ενεργός.
Η τρίτη με αριθμό 40/19-9-2013 επίκαιρη ερώτηση του Βουλευτή Δωδεκανήσου του Πανελληνίου Σοσιαλιστικού Κινήματος κ. Δημητρίου Κρεμαστινού προς τον Υπουργό Εργασίας, Κοινωνικής Ασφάλισης και Πρόνοιας, σχετικά με το επίδομα ανεργίας των ξενοδοχοϋπαλλήλων, δεν θα συζητηθεί και διαγράφεται. Μετά από συνεννόηση του αρμόδιου Υπουργού με τον κύριο Βουλευτή θα επανακατατεθεί.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"77538"," Κύριε Πρόεδρε, θα ήθελα το λόγο.","ΔΗΜΗΤΡΙΟΣ ΚΡΕΜΑΣΤΙΝΟΣ",261
"77539"," Ορίστε, έχετε το λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"77540"," Πράγματι ο κ. Βρούτσης δεν μπορούσε να είναι σήμερα εδώ. Συζητήσαμε και από κοινού αποφασίστηκε η ερώτηση αυτή να επανακατατεθεί, γιατί το θέμα είναι πάρα πολύ σημαντικό και το ξέρετε.","ΔΗΜΗΤΡΙΟΣ ΚΡΕΜΑΣΤΙΝΟΣ",261
"77541"," Με ενημέρωσε ο κύριος Υπουργός και θα συζητηθεί την Τρίτη.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"77542"," Ή την Τρίτη ή την Πέμπτη. Υπάρχει κάποιο κώλυμα εκ μέρους μου την Τρίτη, οπότε πιθανότερο είναι να συζητηθεί την Πέμπτη.","ΔΗΜΗΤΡΙΟΣ ΚΡΕΜΑΣΤΙΝΟΣ",261
"77543"," Μάλιστα.
Η τέταρτη με αριθμό 43/19-9-2013 επίκαιρη ερώτηση του Βουλευτή Β΄ Αθηνών των Ανεξάρτητων Ελλήνων κ. Βασιλείου Καπερνάρου προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με την εταιρεία «ΕΛΛΗΝΙΚΑ ΠΕΤΡΕΛΑΙΑ Α.Ε.», δεν θα συζητηθεί λόγω κωλύματος του κυρίου Υπουργού και διαγράφεται.
Η πέμπτη με αριθμό 45/19-9-2013 επίκαιρη ερώτηση του Βουλευτή Β΄ Αθηνών του Λαϊκού Συνδέσμου-Χρυσή Αυγή κ. Ηλία Παναγιώταρου προς τους Υπουργούς Ανάπτυξης και Ανταγωνιστικότητας και Οικονομικών, σχετικά με τη λειτουργία των εισπρακτικών εταιρειών στη χώρα μας, δεν θα συζητηθεί λόγω κωλύματος του κυρίου Υπουργού και διαγράφεται.
Η έκτη με αριθμό 44/19-9-2013 επίκαιρη ερώτηση της Βουλευτού Α΄ Θεσσαλονίκης της Δημοκρατικής Αριστεράς κ. Ασημίνας Ξηροτύρη- Αικατερινάρη προς τον Υπουργό Οικονομικών, σχετικά με την υποχρηματοδότηση του Προγράμματος Δημοσίων Επενδύσεων, δεν θα συζητηθεί λόγω κωλύματος του κυρίου Υπουργού και διαγράφεται.
Η έβδομη με αριθμό 46/19-9-2013 επίκαιρη ερώτηση του Βουλευτή Νομού Αττικής του Κομμουνιστικού Κόμματος Ελλάδας κ. Ιωάννη Γκιόκα προς τους Υπουργούς Εσωτερικών και Παιδείας και Θρησκευμάτων, σχετικά με τη λήψη μέτρων εξασφάλισης δωρεάν σίτισης σε όλους τους μαθητές των μουσικών και καλλιτεχνικών σχολείων της χώρας, δεν θα συζητηθεί λόγω κωλύματος του κυρίου Βουλευτή και διαγράφεται.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"77544"," Θα συζητηθεί καμμία;","ΖΩΗ ΚΩΝΣΤΑΝΤΟΠΟΥΛΟΥ",272
"77545"," Απ’ ό,τι ακούσατε, δεν θα συζητηθεί καμμία επίκαιρη ερώτηση.
Κυρίες και κύριοι συνάδελφοι, ολοκληρώθηκε η συζήτηση των επίκαιρων ερωτήσεων.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"77546"," Κυρίες και κύριοι συνάδελφοι, εισερχόμαστε στην ημερήσια διάταξη της 
ΝΟΜΟΘΕΤΙΚΗΣ ΕΡΓΑΣΙΑΣ
Μόνη συζήτηση επί της αρχής, των άρθρων και του συνόλου του σχεδίου νόμου του Υπουργείου Ναυτιλίας και Αιγαίου «Κύρωση του Πρωτοκόλλου του 2002 στη Διεθνή Σύμβαση των Αθηνών σχετικά με τη θαλάσσια μεταφορά επιβατών και των αποσκευών τους, του 1974».
Το νομοσχέδιο ψηφίστηκε στη Διαρκή Επιτροπή κατά πλειοψηφία και εισάγεται προς συζήτηση στη Βουλή με τη διαδικασία του άρθρου 108 του Κανονισμού της Βουλής, δηλαδή μπορούν να λάβουν το λόγο όσοι έχουν αντίρρηση επί της κυρώσεως αυτής της συμφωνίας.
Θέλει κάποιος συνάδελφος να λάβει το λόγο;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"77547"," Κύριε Πρόεδρε, θα ήθελα το λόγο.","ΤΣΑΜΠΙΚΑ ΙΑΤΡΙΔΗ",165
"77548"," Κύριε Πρόεδρε, κι εγώ θα ήθελα το λόγο.","ΔΙΑΜΑΝΤΩ ΜΑΝΩΛΑΚΟΥ",302
"77549"," Η κυρία Μανωλάκου εκ μέρους του Κομουνιστικού Κόμματος και η κυρία Ιατρίδη από τους Ανεξάρτητους Έλληνες. 
Ορίστε, κυρία Ιατρίδη, έχετε το λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"77550"," Κύριε Πρόεδρε, απλά θέλω να πω ότι είμαστε υπέρ της ψήφισης της συγκεκριμένης συνθήκης.","ΤΣΑΜΠΙΚΑ ΙΑΤΡΙΔΗ",165
"77551"," Είχατε αντιρρήσεις στην επιτροπή, απ’ ό,τι βλέπω.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"77552"," Ναι, το λέω επειδή είχε γραφτεί στα πρακτικά ότι είχαμε επιφύλαξη.","ΤΣΑΜΠΙΚΑ ΙΑΤΡΙΔΗ",165
"77553"," Σας ευχαριστώ, κυρία Ιατρίδη.
Το λόγο έχει η κ. Μανωλάκου.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"77554"," Κύριε Πρόεδρε, θα ήθελα το λόγο.","ΓΕΩΡΓΙΟΣ ΣΤΑΘΑΚΗΣ",474
"77555"," Έχετε αντίρρηση, κύριε συνάδελφε; Διότι μόνον οι έχοντες αντίρρηση παίρνουν το λόγο στη συγκεκριμένη διαδικασία. Απ’ ό,τι βλέπω, στη Διαρκή Επιτροπή δεν είχατε αντίρρηση.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"77556"," Είχαμε διατυπώσει επιφυλάξεις για το άρθρο 6 και είχαμε ζητήσει από την Κυβέρνηση να το αποσύρει. Άρα, πρέπει να μιλήσουμε έστω για τρία λεπτά.","ΓΕΩΡΓΙΟΣ ΣΤΑΘΑΚΗΣ",474
"77557"," Ορίστε, κύριε συνάδελφε, έχετε το λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"77558"," Θέλω να πω δύο λόγια για το ιστορικό, ποια είναι αυτή η διεθνής σύμβαση. Αφορά τα δικαιώματα των επιβατών κατά τη θαλάσσια μεταφορά τους.
Η πρώτη σύμβαση είναι η Σύμβαση των Αθηνών του 1974, την οποία έχει επικυρώσει η χώρα μας από το 1991. Στη συνέχεια η σύμβαση αυτή διαμορφώθηκε με πολύ ευνοϊκότερους όρους από το Πρωτόκολλο του Λονδίνου του 2002. Αυτό το πρωτόκολλο μέχρι τώρα δεν είχε επικυρωθεί από τη χώρα μας και έρχεται τώρα προς επικύρωση για έναν απλό λόγο, δηλαδή επειδή έχει ενσωματωθεί ως κανονισμός στην Ευρωπαϊκή Ένωση και η εφαρμογή του θα είναι υποχρεωτική από την 1-1-2013. Αυτό το πρωτόκολλο έχει και ένα πλαίσιο κατευθυντήριων γραμμών του ΙΜΟ. 
Η κεντρική του ιδέα είναι θετική, δηλαδή βελτιώνει πολύ τις αποζημιώσεις των επιβατών. Αυτό είναι το πρώτο.
Δεύτερον, επιτρέπει σε μεμονωμένο επιβάτη να ζητήσει αποζημίωση. 
Τρίτον, διευρύνει όλα τα θέματα ατυχήματος, φθοράς κ.λπ., που μπορεί να επικαλεστεί ένας επιβάτης και αυξάνει και τη διάρκεια του χρόνου μέσα στον οποίο έχει το δικαίωμα ο επιβάτης να προσφύγει κατά της εταιρείας από τρία σε πέντε χρόνια.
Επαναλαμβάνω ότι η διεθνής σύμβαση είναι θετική. Έχει άρθρα που στο σύνολό τους είναι θετικά. Πάμε όμως στο μεγάλο πρόβλημα, που είναι το άρθρο 6 του παρόντος νομοσχεδίου και το οποίο σύμφωνα με την Κυβέρνηση κάνει το εξής, επικυρώνει τη διεθνή σύμβαση αλλά δεν την εφαρμόζει για την Ελλάδα. 
Αυτό το πρωτότυπο εγχείρημα σημαίνει ότι επικυρώνουμε τη διεθνή σύμβαση για όσα πλοία ταξιδεύουν με σημαία τρίτης χώρας ή κάνουν γραμμές ανάμεσα στην Ελλάδα και την Ιταλία ή μία άλλη χώρα. Οι επιβάτες σε αυτά τα πλοία καλύπτονται από αυτήν τη διεθνή σύμβαση. 
Για το πλοίο όμως που φεύγει από τον Πειραιά και πηγαίνει στη Σαντορίνη δεν ισχύει η διεθνής σύμβαση. Αυτή θεωρείται γραμμή εσωτερικού, εγχώρια γραμμή. Εξαιρείται, λοιπόν, η εφαρμογή μέχρι το 2017, για όσα χρόνια δίνει τη δυνατότητα ο κανονισμός της Ευρωπαϊκής Ένωσης για τις εγχώριες γραμμές.
Γιατί κάνει αυτόν τον πρωτότυπο διαχωρισμό η Κυβέρνηση, να εφαρμόζει δηλαδή μία διεθνή σύμβαση για τους επιβάτες που ταξιδεύουν με άλλα πλοία τρίτων χωρών ή για αυτούς που ταξιδεύουν με κρουαζιερόπλοια ή επιβατηγά ανάμεσα σε άλλες χώρες και να μην την εφαρμόζει στο εσωτερικό της; 
Ο λόγος είναι πάρα πολύ απλός. Αυτό συνεπάγεται η εφαρμογή αυτού του δικαίου. Αλλάζει τα ασφάλιστρα που καλούνται να πληρώνουν οι ακτοπλοϊκές εταιρείες, προκειμένου να ασφαλίζουν τους επιβάτες τους. Αυτά τα ασφάλιστρα θα αυξηθούν πολύ. Προφανώς ο Υπουργός Εμπορικής Ναυτιλίας θέλει να εξαντλήσει τη δυνατότητα που του παρέχει ο κανονισμός της Ευρωπαϊκής Ένωσης για να μην αυξηθούν τα ασφάλιστρα των Ελλήνων ακτοπλόων, στερώντας έτσι τα δικαιώματα από τους Έλληνες καταναλωτές και επιβάτες.
Άρα, αυτό το πρωτόγνωρο παράδοξο και αυτή η διάκριση, να έχουμε δηλαδή δύο κατηγορίες επιβατών στις ελληνικές θάλασσες με διαφορετικά δικαιώματα σε περίπτωση ναυτικού ατυχήματος και με διαφορετικά δικαιώματα αποζημιώσεων σε περίπτωση που συμβεί κάτι, είναι απαράδεκτα. 
Ζητήσαμε και στην επιτροπή να αποσυρθεί το άρθρο 6 και ο κανονισμός και το δίκαιο το οποίο επικυρώνουμε να εφαρμοστεί άμεσα και στην Ελλάδα.
Ευχαριστώ.","ΓΕΩΡΓΙΟΣ ΣΤΑΘΑΚΗΣ",474
"77559"," Πρέπει να σας πω, όμως, κύριε Σταθάκη, ότι η εκθεση που έχουμε από την επιτροπή φέρει τον ΣΥΡΙΖΑ δι’ υμών να δηλώνει ότι είναι υπέρ του νομοσχεδίου, χωρίς επιφύλαξη. Δεν έχει σημασία. Μπορεί και στην Ολομέλεια ή στο Τμήμα να αλλάξει κάποιος άποψη. Δεν υπάρχει πρόβλημα.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"77560"," Η ίδια ακριβώς διατύπωση είναι…","ΓΕΩΡΓΙΟΣ ΣΤΑΘΑΚΗΣ",474
"77561"," Ο Υπουργός το επιβεβαιώνει ότι υπήρχε αντίρρηση.","ΒΑΣΙΛΕΙΟΣ ΧΑΤΖΗΛΑΜΠΡΟΥ",547
"77562","  Εντάξει, δεν υπάρχει θέμα. Μάλλον εκ παραδρομής έγινε.
Κυρία Μανωλάκου, έχετε το λόγο για πέντε λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"77563"," Το πρωτόκολλο του 2002, η Σύμβαση των Αθηνών, καθιστά υποχρεωτική την ασφάλιση των θαλασσίων μεταφορέων και θεσπίζει αυξημένα ποσά αποζημίωσης σε περιπτώσεις θανάτου ή σωματικής βλάβης ή απώλειας αποσκευών σε περίπτωση ναυτικού ατυχήματος. Κι εμείς συμφωνούμε με αυτά και το λέμε καθαρά και εξαρχής. 
Το Πρωτόκολλο της Σύμβασης των Αθηνών καταρτίστηκε το 2002. Δεν έχει τεθεί όμως ακόμα σε ισχύ, γιατί απαιτείται να κυρωθεί από δέκα κράτη. Αυτό συμφέρει τους εφοπλιστές και τις ασφαλιστικές εταιρείες που προσπαθούν με κάθε τρόπο να αποφύγουν το συγκεκριμένο πρωτόκολλο. Έχει περάσει περισσότερο από μία δεκαετία. 
Σε αυτόν τον στόχο τους εξυπηρετούνται και από τις επιφυλάξεις που περιέχονται στις κατευθυντήριες γραμμές της νομικής επιτροπής του Διεθνούς Ναυτιλιακού Οργανισμού οι οποίες –και το τονίζω- περιορίζουν την ευθύνη των εφοπλιστών και των ασφαλιστών και μειώνουν σημαντικά το μέγεθος των οφειλομένων αποζημιώσεων. Κι έρχεται πρόσθετα και ο κανονισμός 392/2009 της Ευρωπαϊκής Ένωσης που ενσωματώνει το πρωτόκολλο στο ευρωενωσιακό δίκαιο και καθιστά τις κατευθυντήριες αρνητικές γραμμές -που εμείς τις θεωρούμε αρνητικές- δεσμευτικές για τα κράτη-μέλη του. 
Ουσιαστικά, λοιπόν, αυτά που εξαρχής εμείς λέμε ότι είναι θετικά και πρέπει να περάσουν αναιρούνται, δηλαδή αναιρούνται οι καλύτεροι όροι και προϋποθέσεις ασφάλισης των πλοίων και αποζημίωσης στα θύματα. 
Ζητήσαμε να αποσυρθούν, κύριε Υπουργέ, δηλαδή να αποσυρθεί η υιοθέτηση των επιφυλάξεων που περιέχονται στις κατευθυντήριες γραμμές, που μειώνουν αποζημιώσεις στα θύματα ενώ επιτρέπουν και διάφορες ρήτρες εξαιρέσεων των ασφαλιστικών εταιρειών. Ζητήσαμε επίσης να αποσυρθεί η ρήτρα αυτόματου τερματισμού της ασφάλισης των πλοίων, εφόσον ξεσπάσει πόλεμος με ή χωρίς κήρυξη πολέμου μεταξύ των κρατών ΗΠΑ, Βρετανίας, Γαλλίας, Ρωσίας και Κίνας. 
Κι όμως η διεθνής εμπειρία από ιμπεριαλιστικούς πολέμους δείχνει ότι αυτές οι χώρες ούτως ή άλλως μέσα είναι και δείχνει επίσης ότι χιλιάδες ναυτεργάτες έχασαν τη ζωή τους κατά τη διάρκεια των πολεμικών συγκρούσεων. Γι’ αυτό, τη ρήτρα αυτόματου τερματισμού της ασφάλισης των πλοίων, εφόσον ξεσπάσει πόλεμος, εμείς τη θεωρούμε απαράδεκτη. 
Ακόμα, τι ζητήσαμε κατά τη διάρκεια συζήτησης στην επιτροπή; Το Πρωτόκολλο της Σύμβασης των Αθηνών να εφαρμόζεται τόσο στα πλοία των διεθνών μεταφορών όσο και στις εσωτερικές θαλάσσιες μεταφορές. Όχι μόνο το αρνηθήκατε αλλά με πάθος υπερασπιστήκατε την κερδοφορία και τα προνόμια των εφοπλιστών. 
Ακόμα -αν θέλετε- διαφωνούμε και με εκείνο το άρθρο που δίνει τη δυνατότητα στον Υπουργό Ναυτιλίας και Αιγαίου να εξουσιοδοτεί ιδιωτικές εταιρείες για να εκδίδουν πιστοποιητικά που βεβαιώνουν ότι το πλοίο είναι ασφαλισμένο. Η εμπειρία από τις εταιρείες τύπου «ΝΗΟΓΝΩΜΩΝ Α.Ε», επιβεβαιώνει ότι λειτουργούν με κριτήριο το κέρδος κι είναι συγκοινωνούντα δοχεία με τις ναυτιλιακές εταιρείες των εφοπλιστών.
Θεωρούμε ότι τα πιστοποιητικά ασφάλισης των πλοίων πρέπει να εκδίδονται και να ανακαλούνται από κρατικές αρχές. Εξάλλου, επιβεβαιώνεται για ακόμα μια φορά ότι την εξασφάλιση ανταγωνιστικότητας και κερδοφορίας του εφοπλιστικού κεφαλαίου προωθείτε, όπως και όλες οι κυβερνήσεις, ακόμα και όταν μπαίνει σε κίνδυνο πολλές φορές η ανθρώπινη ζωή στη θάλασσα και καταστρέφεται και το περιβάλλον. Έχουμε και παραδείγματα και μνήμες από εφοπλιστικά εγκλήματα τύπου «ΣΑΜΙΝΑ», το «ΔΥΣΤΟΣ» παλαιότερα, το «SEA DIAMOND», που ακόμα μολύνει τα νερά της Σαντορίνης. Είναι χαρακτηριστικά παραδείγματα όπου το εφοπλιστικό κεφάλαιο έμεινε στο απυρόβλητο. 
Επειδή, λοιπόν, δεν αλλάξατε τίποτα, δεν μπορούμε και εμείς να ψηφίσουμε αυτό το σχέδιο νόμου, αν και είμαστε υπέρ της κύρωσης του Πρωτοκόλλου του 2002 της Διεθνούς Σύμβασης Αθηνών, χωρίς εξαιρέσεις και χωρίς ρήτρες.","ΔΙΑΜΑΝΤΩ ΜΑΝΩΛΑΚΟΥ",302
"77564"," Ευχαριστούμε πολύ, κυρία συνάδελφε. 
Κύριε Υπουργέ, έχετε το λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"77565"," 
Κύριε Πρόεδρε, το είπα και στην επιτροπή, ότι μου προκαλεί κατάπληξη η καταψήφιση αυτής της κύρωσης της συμφωνίας και μάλιστα με αυτές τις δικαιολογίες από τα κόμματα της Αριστεράς. Μου προκαλεί κατάπληξη, διότι κανένα εφοπλιστικό συμφέρον δεν εξυπηρετούμε, αντιθέτως εξυπηρετούμε το συμφέρον των νησιωτών μας, οι οποίοι σήμερα για να ταξιδέψουν πληρώνουν ένα πάρα πολύ ακριβό ακτοπλοϊκό εισιτήριο. Αυτό το ακτοπλοϊκό εισιτήριο δεν θέλουμε να το επιβαρύνουμε έτι περαιτέρω. 
Όσον αφορά την αύξηση στα ασφάλιστρα που γίνεται με αυτήν τη σύμβαση, αν σκεφτείτε ότι από σαράντα έξι χιλιάδες μονάδες βάσης η ανθρώπινη ζωή αποτιμάται πλέον τετρακόσιες χιλιάδες μονάδες βάσης, δηλαδή κάπου 450.000 ευρώ, από 50.000 ευρώ που ήταν μέχρι σήμερα, καταλαβαίνετε ότι αυξάνει δραματικά το κόστος ασφάλισης. 
Εμείς επιβάλλουμε αυτό το κόστος ασφάλισης για όσους διέρχονται τις θάλασσές μας, για τις εταιρείες των κρουαζιερόπλοιων, και ζητάμε την εξαίρεση της χώρας μας ως το 2018 και το 2020 από την εφαρμογή του Κανονισμού, για έναν απλό λόγο, κι όχι για να εξυπηρετήσουμε κάποιον εφοπλιστή. Ο λόγος είναι ότι αυτό το κόστος με το που θα το επωμιστεί ο εφοπλιστής, θα το μεταφέρει στο ακτοπλοϊκό εισιτήριο και θα το πληρώσει ο κοσμάκης. Και εσείς ζητάτε να πληρώσει τώρα το 1,6 εκατομμύριο νησιωτών αυξημένα ακτοπλοϊκά εισιτήρια! Εσείς θέλετε να το κάνουμε από 1-1-2014. Και εγώ λέω «όχι», να το πάμε πίσω, το 2018 και το 2020. Πείτε μου: ποιος έχει λογική εφοπλιστών εδώ; Γιατί είναι καλή αυτή η «καραμέλα», μία «καραμέλα» που έρχεται διαρκώς από τα χείλη συγκεκριμένων πολιτικών φορέων, και δεν καταλαβαίνουμε ότι σήμερα έχουμε μία και μόνη ευθύνη: να παρέχουμε στον Έλληνα πολίτη, όσο το δυνατόν, στο πλαίσιο που μας ορίζει ο νόμος, ο ανταγωνισμός, οι συνθήκες της απελευθερωμένης αγοράς και η δύσκολη οικονομική συγκυρία, φθηνότερες ακτοπλοϊκές συγκοινωνίες, χωρίς να ματώνει ο κρατικός προϋπολογισμός με πολύ μεγάλες επιδοτήσεις. 
Όταν ασκεί η πολιτεία αυτό το δικαίωμα, εσείς έρχεστε και δεν κυρώνετε, δεν ψηφίζετε μία τέτοια σύμβαση. Λυπάμαι. Σας το είπα στην επιτροπή και ήλπιζα τουλάχιστον από το ΣΥΡΙΖΑ να έχει καταλάβει το λάθος του, όπως έκαναν και οι Ανεξάρτητοι Έλληνες που άλλαξαν τη στάση τους, γιατί τουλάχιστον κατάλαβαν το λάθος τους με την κριτική που τους ασκήθη. Δυστυχώς, εμμείνατε στις αρχικές σας θέσεις και λυπάμαι γι’ αυτό. Δεν πιστεύω ότι προβαίνουμε σε κανέναν παραλογισμό. Αντιθέτως, εξυπηρετούμε το δημόσιο συμφέρον, με την εξαίρεση την οποία ζητούμε.
Όσον αφορά στην εξαίρεση που θέτει το ΚΚΕ για λόγους πολέμου, αυτή είναι μία ρήτρα και μία επιφύλαξη η οποία υπάρχει ήδη και στο κείμενο της συμφωνίας, αλλά είναι και μία διεθνής πρακτική. Γι’ αυτό μάλιστα υπάρχουν και αντασφαλιστικοί οργανισμοί ειδικοί για τον κίνδυνο πολέμου, στους οποίους ασφαλίζονται τα πλοία που διέρχονται εμπόλεμες περιοχές. Γι’ αυτό υπάρχει και ένας έξτρα αντασφαλιστικός κίνδυνος, τον οποίο επωμίζονται. 
Αν, λοιπόν, πιστεύουμε ότι αύριο το πρωί χρειάζεται ασφάλιση κατά πολέμου στο Αιγαίο για λογαριασμό επιβατών, το μόνο που θα κάνουμε είναι να επιβαρύνουμε μ’ αυτό το ασφαλιστικό κόστος –το ανούσιο, κατ’ εμέ, στη συγκεκριμένη χρονική συγκυρία, που εύχομαι να ισχύει και στο διηνεκές- όλους τους επιβάτες. Αυτή είναι η αλήθεια.
Ας κοιτάξουμε, λοιπόν, τα πραγματικά δεδομένα της οικονομίας και ας δούμε πώς λειτουργούν οι αγορές, πώς λειτουργεί η ασφαλιστική αγορά και η αγορά της ακτοπλοΐας και πώς διαμορφώνεται η τελική τιμή στον καταναλωτή. Θεωρώ ότι κάνουμε το σωστό, ώστε να μην επιβαρυνθεί ο Έλληνας με περισσότερο κόστος.
Ευχαριστώ, κύριε Πρόεδρε.","ΜΙΛΤΙΑΔΗΣ ΒΑΡΒΙΤΣΙΩΤΗΣ",52
"77566"," Ευχαριστούμε.
Θέλει κάποιος άλλος συνάδελφος να λάβει το λόγο;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"77567"," Κύριε Πρόεδρε, θα μπορούσα να έχω το λόγο;","ΓΕΩΡΓΙΟΣ ΣΤΑΘΑΚΗΣ",474
"77568"," Δεν μπορείτε να δευτερολογήσετε, κύριε συνάδελφε. Ρώτησα αν θέλει να μιλήσει «κάποιος άλλος συνάδελφος». Δεν είπα να δευτερολογήσετε.
Κηρύσσεται περαιωμένη η συζήτηση επί της αρχής, των άρθρων και του συνόλου του σχεδίου νόμου του Υπουργείου Ναυτιλίας και Αιγαίου «Κύρωση του Πρωτοκόλλου του 2002 στη Διεθνή Σύμβαση των Αθηνών σχετικά με τη θαλάσσια μεταφορά επιβατών και των αποσκευών τους, του 1974».
	Ερωτάται το Τμήμα: Γίνεται δεκτό το νομοσχέδιο;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"77569"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"77570"," Παρών.","ΓΕΩΡΓΙΟΣ ΣΤΑΘΑΚΗΣ",474
"77571"," Κατά πλειοψηφία.","ΔΙΑΜΑΝΤΩ ΜΑΝΩΛΑΚΟΥ",302
"77572"," Συνεπώς το νομοσχέδιο του Υπουργείου Ναυτιλίας και Αιγαίου: «Κύρωση του Πρωτοκόλλου του 2002 στη Διεθνή Σύμβαση των Αθηνών σχετικά με τη θαλάσσια μεταφορά επιβατών και των αποσκευών τους, του 1974» έγινε δεκτό κατά πλειοψηφία σε μόνη συζήτηση επί της αρχής, των άρθρων και του συνόλου και έχει ως εξής:
(Να καταχωριστεί το κείμενο του νομοσχεδίου σελίδα 20α)","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"77573"," Κύριοι συνάδελφοι, εισερχόμαστε στη συζήτηση του σχεδίου νόμου του Υπουργείου Εθνικής Άμυνας.
Μόνη συζήτηση επί της αρχής, των άρθρων και του συνόλου του σχεδίου νόμου: «Κύρωση του Κύριου Μνημονίου Συμφωνίας μεταξύ του Υπουργείου Εθνικής Άμυνας της Ελληνικής Δημοκρατίας (στο εξής αναφερόμενο ως: «ΥΠΕΘΑ») και του Υπουργείου Άμυνας του Κράτους του Ισραήλ (στο εξής αναφερόμενο ως: «ΥΑΚΙ») για τις Αμυντικές, Στρατιωτικές, Στρατηγικές και Τεχνολογικές Σχέσεις και Συνεργασία μεταξύ του ΥΠΕΘΑ και του ΥΑΚΙ».
Το νομοσχέδιο ψηφίστηκε στη Διαρκή Επιτροπή κατά πλειοψηφία. Εισάγεται προς συζήτηση στη Βουλή με τη διαδικασία του άρθρου 108 του Κανονισμού της Βουλής. Δηλαδή, μπορούν να λάβουν το λόγο όσοι έχουν αντίρρηση επί της κύρωσης αυτής της συμφωνίας.
Υπάρχει κάποιος συνάδελφος που θέλει να λάβει το λόγο;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"77574"," Κύριε Πρόεδρε, θα μπορούσα να λάβω το λόγο;","ΒΑΣΙΛΕΙΟΣ ΧΑΤΖΗΛΑΜΠΡΟΥ",547
"77575"," Ορίστε, κύριε Χατζηλάμπρου, έχετε το λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"77576"," Κύριε Πρόεδρε, όταν πριν από δύο χρόνια ανακοινώθηκε ότι θα είναι το Ισραήλ προνομιακός εταίρος στις σχέσεις μας, όσον αφορά την εθνική άμυνα, αυτό γέννησε πάρα πολλές συζητήσεις. Αποτελούσε μία τομή ενός παλαιότερου προσανατολισμού της εξωτερικής μας και της αμυντικής μας πολιτικής και όχι αδικαιολόγητα, δεδομένου ότι κοινούς εχθρούς δεν έχουμε και ότι είναι ζωγραφισμένο το κράτος του Ισραήλ σαν ένα κράτος επιθετικό, που έχει γεννήσει γενοκτονία στην περιοχή και τη γειτονιά του και ένα αποικιακού τύπου Απαρτχάιντ στους Παλαιστινίους, ενώ εμείς είχαμε παραδοσιακά σχέση με τον αραβικό πληθυσμό της περιοχής.
Σ’ αυτό το επίπεδο και παρά το ότι ο κάθε ένας γνωρίζει πως είμαστε υπέρ διπλωματικών σχέσεων σε επίπεδο εμπορικό, πολιτισμού, κοινής ωφέλειας κ.λπ., διερωτάται ο κόσμος το εξής: Τι σημαίνει να πάμε με το κράτος του Ισραήλ στο επίπεδο μιας προνομιακής, μεγάλης συμφωνίας στο επίπεδο της εθνικής άμυνας; Σε τι θα μας ωφελήσει αυτό;».
Τότε, εν είδει Μέτερνιχ και Μακιαβέλι, οι πολιτικοί μας ταγοί έλεγαν ότι είναι μια πολύ έξυπνη ιδέα, διότι στο υπογάστριο μιας γείτονος, αλλά εχθρικά φερόμενης χώρας, εμείς κάνουμε μια κίνηση ματ. Όλα αυτά είναι από δημοσιεύματα εκείνης της εποχής. 
Με την ίδια λογική που «ο εχθρός του εχθρού μου είναι φίλος μου», διαβάζεται στα αραβικά κράτη και ότι ο φίλος του εχθρού μου είναι εχθρός μου.
Ήρθαν, όμως, τα χρόνια έτσι, που αναρωτιέται κανείς πώς η Ελλάδα του Διεθνούς Δικαίου, η Ελλάδα της ειρήνης, η Ελλάδα που έχει το ηθικό προνόμιο να διεκδικεί λύσεις στην Κύπρο από το θέμα της κατοχής, βρίσκεται μαζί με ένα κράτος το οποίο δεν τηρεί καμμία από τις συμφωνίες του ΟΗΕ και έχει καταγγελθεί κατ’ επανάληψη για επεμβάσεις, για προληπτική τρομοκρατία σε ορισμένες περιπτώσεις, για ανθρωποκτονίες και γενοκτονίες. 
Πέρασαν δύο χρόνια. Μία βάση συζήτησης θα ήταν, όλα αυτά που έγιναν στις μεταξύ μας σχέσεις, να έρθουν ως επιχειρήματα και της πλευράς που θέλει και αυτή την προνομιακή στρατιωτική σχέση αμοιβαίου οφέλους. 
Δεν θέλω να αναπαράγω όλη τη συζήτηση που έγινε στην επιτροπή. Ήταν εξαιρετική η εισήγηση και τα ερωτήματα που έθεσε ο κ. Δρίτσας. 
Διάβασα, όμως, τις απαντήσεις σας, κυρία Υπουργέ. Δεν υπήρχαν απαντήσεις. Δεν υπήρχαν απαντήσεις ούτε για τους πυραύλους, τους οποίους σας έθεσε ως παράδειγμα, δεν υπήρχαν απαντήσεις για το τι θα κάνετε με τις ειδικές συμβάσεις. Θα περνούν από τη Βουλή ή θα έχουμε άγνοια; Δεν υπήρξαν απαντήσεις στο γιατί γίνονται στο δικό μας εναέριο χώρο ασκήσεις. Πού είναι το αμοιβαίο όφελος σε αυτά; Δεν υπήρξαν απαντήσεις στο τι σημαίνει ειρήνη, απεμπλοκή και ανεξαρτησία της Ελλάδας. Μήπως γινόμαστε μέρος του προβλήματος όταν οι ασκήσεις αυτές είχαν τον κωδικό μιας επέμβασης στο Ιράν; 
Ήρθαν τα γεγονότα έτσι που είχαμε μέχρι και προληπτικού τύπου αεροπορικές επιδρομές στη Συρία. Αναρωτιέται κανείς: Μήπως επηρεάζει η σχέση Ελλάδας-Ισραήλ; Μήπως επηρεάζει αυτό το κράτος στο επίπεδο να παίρνει κάτι από τον ελληνικό πολιτισμό, από τη δημοκρατική του συγκρότηση κλπ.; Μάλλον το ανάποδο γίνεται. 
Μετά την επέμβαση και τις δολοφονίες Παλαιστινίων με το βομβαρδισμό στη Γάζα, νότα του Υπουργείου Εξωτερικών έλεγε ότι είναι δικαίωμα του Ισραήλ στην άμυνα το να επεμβαίνει δίπλα στους Παλαιστινίους. 
Πριν ακόμα οι Επιθεωρητές του ΟΗΕ μιλήσουν για τη Συρία, έφτασε ο Αντιπρόεδρος της Κυβέρνησης να θεωρεί ότι ο Άσαντ είναι ο υπαίτιος των χημικών, μία προθυμία που δείχνει -δεν μας εμπλέκει, ο ελληνικός λαός δεν θα το επιτρέψει αυτό- προς τα έξω ότι είναι ο άνθρωπός σας από την πλευρά του Αντιπροέδρου. 
Τα λέω αυτά γιατί μάλλον επηρεάζεστε από ένα κλίμα που υπάρχει. Βέβαια, με αυτήν την ιστορία που μπορεί να έχει το όνομά σας και όχι τις παραδοσιακές γενικώς σχέσεις, αλλά τις αδελφικές σχέσεις που είχαμε με τους δοκιμαζόμενους λαούς της περιοχής, έτυχε σε εσάς να κυρώνετε μία πράξη επί αμοιβαίου οφέλους στο επίπεδο της στρατιωτικής συνεργασίας με το Ισραήλ. 
Θα πρέπει να εξηγηθούν αυτά τα πράγματα συγκεκριμένα. 
Επαναλαμβάνω ότι δεν θέλω να αναπαράγω ένα σύνολο ερωτήσεων στις οποίες δεν πήραμε απαντήσεις μέσα στην επιτροπή. Θέλω να θέσω, όμως, το ερώτημα σχετικά με το πού είναι το αμοιβαίο όφελος, σε ποιον τομέα. Είναι στην εθνική αμυντική βιομηχανία; 
Ήρθαν έτσι οι εξελίξεις, κυρία Υπουργέ, που δεν θα μπορούμε αύριο να μιλάμε γι’ αυτό. Βρίσκεστε σε μια διαδικασία ενός μεγάλου λουκέτου όσον αφορά τα ΕΑΣ, όσον αφορά την ΕΛΒΟ. Και αυτά θα πρέπει να εξηγηθούν. Πηγαίνουμε να κάνουμε ανταλλαγές για τεχνολογία, για έρευνα και για αμυντικά συστήματα για να τα υλοποιήσει εδώ ποιος; Οι ιδιώτες; 
Εμείς δεν έχουμε δικαίωμα να πάρουμε χρηματοδότηση για τα οπλικά συστήματα από την Ευρωπαϊκή Ένωση και το Ισραήλ έχει πάρει εξήντα εννιά προγράμματα και αύριο θα μας πουλάει από αυτά που διαμόρφωσε με αυτές τις χρηματοδοτήσεις. Και έμμεσα ο ελληνικός λαός θα τα έχει πληρώσει δια του ευρωπαϊκού προϋπολογισμού. Μιλάω για τα μη επανδρωμένα αεροπλάνα που έχει βγάλει στην περιοχή. 
Ένα σύνολο ερωτημάτων που τέθηκαν θα μπορούσε να είναι μία βάση ουσιαστική για να ελέγξουμε τι σημαίνει το αμοιβαίο συμφέρον. 
Δεν δόθηκαν αυτές οι απαντήσεις, γιατί πιστεύω ότι δεν υπάρχουν τέτοια επιχειρήματα αμοιβαίου συμφέροντος και ότι απλά έχει παραγγελθεί μια τέτοια σχέση η οποία μας εντάσσει σε έναν άλλο κορμό δυνάμεων, όπου η λεκάνη της Μεσογείου στο σύνολο των κατοίκων της έχει διαφορετικά συμφέροντα. Αυτό το καταλαβαίνετε. 
Και θα ολοκληρώσω, κύριε Πρόεδρε, λέγοντας ότι δεν ψηφίζουμε αυτή τη σύμβαση, γιατί δεν παρουσιάστηκαν επιχειρήματα από τα οποία να φαίνεται ότι είναι επ’ ωφελεία μας. Και από όπου κι αν διακηρύσσεται, έστω και ρητορικά, ότι η Ελλάδα θα είναι ο κορμός ειρηνευτικών πρωτοβουλιών ή ο κορμός μιας σταθερής δύναμης εδώ, η εμπλοκή με το Ισραήλ ανατινάζει κάτι τέτοιο. 
Όσον αφορά τα στρατιωτικά, επαναλαμβάνω ότι είναι τελείως διαφορετική η στάση μας και η θέση μας και η προσπάθειά μας για διπλωματικές σχέσεις στο επίπεδο του πολιτισμού, του εμπορίου και της κοινής ωφέλειας. 
Σας ευχαριστώ.","ΒΑΣΙΛΕΙΟΣ ΧΑΤΖΗΛΑΜΠΡΟΥ",547
"77577","  Ευχαριστούμε πολύ, κύριε συνάδελφε. 
Το λόγο έχει η κ. Μανωλάκου.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"77578"," Το Κομμουνιστικό Κόμμα Ελλάδας δεν ψηφίζει τη συμφωνία. Αντίθετα, ζητά από την ελληνική Κυβέρνηση να ακυρώσει κάθε στρατιωτική συνεργασία της χώρας μας με το Ισραήλ, γιατί είναι ένα κράτος- τρομοκράτης που αναλαμβάνει ιμπεριαλιστικές αποστολές, παραβιάζει και επιτίθεται χωρίς να δίνει λογαριασμό σε κανέναν. 
Η πολεμική μηχανή του κράτους-τρομοκράτη αναλαμβάνει εγκληματικές δράσεις σκοτώνοντας ακόμα και παιδιά. Άλλωστε, έχουμε πάμπολλες εικόνες από τις επιθέσεις στην Παλαιστίνη, αλλά και από τη διπλή πρόσφατη αεροπορική επίθεση στη Συρία. 
Όμως, αυτό το κράτος-τρομοκράτης ενεργεί έτσι γιατί έχει τη στήριξη των μεγάλων καπιταλιστικών δυνάμεων, όπως είναι οι ΗΠΑ, η Ευρωπαϊκή Ένωση και το ΝΑΤΟ, αλλά έχει και την ανοχή άλλων δυνάμεων, όπως των λεγόμενων διεθνών Οργανισμών που αξιοποιούν αυτήν την πολεμική μηχανή για να προωθήσουν τα συμφέροντα των δικών τους μονοπωλιακών ομίλων σε μια περιοχή που διαθέτει ενεργειακό πλούτο και έχει ιδιαίτερη γεωστρατηγική σημασία για τους δρόμους και τη μεταφορά της ενέργειας. 
Συνεπώς η όποια συμφωνία για αμυντικές, στρατηγικές, στρατιωτικές και τεχνολογικές σχέσεις και συνεργασίες με το Ισραήλ μόνο σε νέες περιπέτειες μπορεί να μπλέξει το λαό μας. Δεν θα ωφεληθούν οι λαοί των δύο χωρών, αλλά οι επιχειρηματικοί όμιλοι στον τομέα της ενέργειας, ενώ την ίδια στιγμή θα εμπλακεί ακόμα περισσότερο η Ελλάδα στους ευρωατλαντικούς σχεδιασμούς για τους ενεργειακούς ανταγωνισμούς στην περιοχή. 
Εμείς λέμε καθαρά ότι η ενίσχυση, η ανάπτυξη και η εμβάθυνση της στρατιωτικής συνεργασίας Ελλάδας-Ισραήλ στις σημερινές συνθήκες έντασης στη Μέση Ανατολή, παίρνει χαρακτήρα εμπλοκής σε πολεμικούς σχεδιασμούς του Ισραήλ. Εξάλλου, η στρατηγική συνεργασία Ελλάδας-Ισραήλ ενσωματώνει την Ελλάδα στο δόγμα ασφάλειας του κράτους του Ισραήλ, μετατρέπει δηλαδή την Ελλάδα, και ειδικά το θαλάσσιο χώρο που την περιβάλλει, σε ζώνη ασφαλείας για το Ισραήλ. Θέλετε να θυμηθούμε ότι τον Ιούνιο του 2011 απαγορεύθηκε ο απόπλους εκείνου του στολίσκου από τα ελληνικά λιμάνια που πήγαινε ανθρωπιστική βοήθεια στην παλαιστινιακή περιοχή της Λωρίδας της Γάζας και τη γνωστή βάρβαρη επίθεση στα διεθνή ύδατα εκ μέρους του Ισραήλ; Γι’ αυτό λέμε ότι μια τέτοια συνεργασία για μας δεν είναι απλά στρατιωτική συνεργασία, αλλά πολεμική συνεργασία Ελλάδας-Ισραήλ. 
Το βάθεμα, αν θέλετε, αυτής της συνεργασίας φαίνεται και από την αεροναυτική άσκηση που έγινε το Μάρτιο του 2013 και στην οποία συμμετείχε το Πολεμικό Ναυτικό, η Πολεμική Αεροπορία Ελλάδας, Ισραήλ και ΗΠΑ, οι οποίες μάλιστα, έχουν συνεκπαιδευτεί όλο το προηγούμενο διάστημα. 
Επίσης, δείχνει ότι αυτή η άσκηση αποτελεί μία ακόμα πρόβα στρατιωτικής επέμβασης. Και, βεβαίως, δεν ήταν τυχαία και η επιλογή της περιοχής. Αναφέρομαι στην περιοχή της Κρήτης και γενικότερα της Ανατολικής Μεσογείου, όπου εκδηλώνονται έντονα οι ενδο-ιμπεριαλιστικοί ανταγωνισμοί για τον έλεγχο των πηγών και των δρόμων ενέργειας. 
Συνεπώς έχουμε κάθε λόγο να καταψηφίσουμε αυτή τη συμφωνία.","ΔΙΑΜΑΝΤΩ ΜΑΝΩΛΑΚΟΥ",302
"77579"," Ευχαριστούμε, κυρία συνάδελφε.
Η κυρία Υπουργός έχει το λόγο για πέντε λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"77580"," Ευχαριστώ, κύριε Πρόεδρε. 
Κυρίες και κύριοι Βουλευτές, πράγματι έγινε αναλυτική συζήτηση στην επιτροπή και δόθηκαν όλες οι απαντήσεις σε όλα τα ζητήματα που τέθηκαν από τους παρευρισκόμενους Βουλευτές.","ΦΩΦΗ ΓΕΝΝΗΜΑΤΑ",86
"77581"," Στα Πρακτικά που δόθηκαν δεν υπάρχει καμμία απάντηση.","ΒΑΣΙΛΕΙΟΣ ΧΑΤΖΗΛΑΜΠΡΟΥ",547
"77582"," Εν πάση περιπτώσει, εγώ είμαι εδώ και είμαι διατεθειμένη να επαναλάβω τα κύρια σημεία που αφορούν την κύρωση αυτής της συμφωνίας. 
Πρόκειται, πριν από όλα, για μία συμφωνία-πλάισιο μεταξύ των δύο χωρών που αποσκοπεί στο να θέσει τις βάσεις για τη ρύθμιση και ενίσχυση μιας πολυεπίπεδης συνεργασίας που έχει, ήδη, ξεκινήσει με επιμέρους συμφωνίες από το 1990.
Οι τομείς της συνεργασίας είναι πάρα πολύ συγκεκριμένοι. Είναι η αμυντική πολιτική, η αμυντική βιομηχανική και τεχνολογική συνεργασία, η στρατιωτική συνεργασία, η στρατηγική συνεργασία και ο συντονισμός.
Στο πρώτο κιόλας άρθρο του μνημονίου υφίσταται ρητή διάταξη σύμφωνα με την οποία η υλοποίηση όλων των δράσεων από κάθε μέρος θα γίνει με απόλυτο σεβασμό και σύμφωνα με τις επιταγές της εθνικής νομοθεσίας και των κανονισμών του.
Επομένως με αυτήν την πρόβλεψη, διασφαλίζονται όλες οι συνταγματικά και νομοθετικά κατοχυρωμένες δημοκρατικές διαδικασίες λήψης αποφάσεων από τα αρμόδια κάθε φορά όργανα της χώρας. 
Επιπλέον, παραμένει σε ισχύ η Συμφωνία Ασφαλείας του 1992 μεταξύ των δύο πλευρών, με την οποία ρυθμίζονται όλα τα θέματα ασφαλείας και διαβαθμισμένων πληροφοριών, παρέχοντας, μάλιστα, τη δυνατότητα για τη θεσμοθέτηση και ειδικότερων κανόνων ασφαλείας, εφόσον απαιτηθεί για ορισμένες δραστηριότητες. 
Οι όποιες τεχνικές συμφωνίες απαιτηθούν, δηλαδή, αυτές που αφορούν σε θέματα επιχειρησιακού χαρακτήρα, αριθμό προσωπικού και μέσων που συμμετέχουν, διάρκεια συνεκπαίδευσης, σενάρια εκπαίδευσης, υπογράφονται σε επίπεδο γενικών επιτελείων. Αυτή η διαδικασία ακολουθείται απαρέγκλιτα για τις συνεκπαιδεύσεις με οποιαδήποτε χώρα.
Τα οφέλη από την κύρωση της συμφωνίας αφορούν τόσο στην εν γένει ενίσχυση των διμερών σχέσεων με το Ισραήλ, όσο και στην αποκόμιση τεχνογνωσίας και εμπειριών με άμεσα θετικά αποτελέσματα στην ενίσχυση των Ενόπλων Δυνάμεών μας.
Κατ’ αυτόν τον τρόπο, οι σχέσεις μεταξύ των δύο χωρών ενισχύονται, σταθεροποιούνται και κυρίως στο ταραγμένο περιβάλλον της Ανατολικής Μεσογείου δημιουργούνται οι κατάλληλες προϋποθέσεις, ώστε να υπάρξει ένας άξονας σταθερότητας, συνεργασίας και συνύπαρξης.
Παράλληλα βέβαια, πρέπει να επισημανθεί ότι οι σχέσεις μας με το Ισραήλ είναι αυτόνομες, δεν προσδιορίζουν τις όποιες σχέσεις μας με τρίτες χώρες, αλλά και ούτε επαναπροσδιορίζονται από αυτές. Και βεβαίως, όπως γνωρίζετε, οι σχέσεις μας παράλληλα με τον αραβικό κόσμο υπάρχουν, παραμένουν και καλλιεργούνται. Και γνωρίζετε πάρα πολύ καλά ότι συμμετέχουμε σε ασκήσεις από κοινού και με αραβικές χώρες.
Επιπλέον είναι σημαντικό να δοθεί η δυνατότητα στις Ένοπλες Δυνάμεις μας να ανταλλάξουν επιχειρησιακή εμπειρία, να ενισχύσουν την εξωστρέφειά τους αλλά και να καλλιεργήσουν περαιτέρω τη δυνατότητα συνεργασίας σε διεθνές περιβάλλον.
Η συνεργασία και η συνεκπαίδευση δύο εκ των ικανοτέρων Ενόπλων Δυνάμεων στην ευρύτερη περιοχή, προσδίδει σαφές στρατηγικό πλεονέκτημα, αλλά και διαμορφώνει τη σύγχρονη αντίληψη, που είναι ποιότητα προς αντιστάθμισμα της ποσότητας.
Τέλος εγώ προσωπικά, θεωρώ ότι έχει ιδιαίτερη αξία το τμήμα της συμφωνίας που αφορά την αμυντική, βιομηχανική και τεχνολογική συνεργασία. Η ενίσχυσή μας ως χώρα και ως Ένοπλες Δυνάμεις σε αυτούς τους τομείς, αποτελεί βασικό όρο για την τόνωση ασφαλώς της εθνικής οικονομίας αλλά και της ίδιας της εθνικής μας ασφάλειας.
Κλείνοντας, θέλω να τονίσω το εξής: Γνωρίζετε πάρα πολύ καλά την προσπάθεια που κάνει και το Υπουργείο Εθνικής Άμυνας και συνολικά η Κυβέρνηση, ώστε να μπορέσουμε να μη βάλουμε λουκέτο στα Ελληνικά Αμυντικά Συστήματα. Το γνωρίζετε πάρα πολύ καλά. Έχετε παρακολουθήσει όλες τις προσπάθειες. Έχουμε απαντήσει σε ερωτήσεις στη Βουλή. Δεν καταλαβαίνω γιατί διαρκώς επανέρχεστε με την υπόθεση του λουκέτου. Μπορεί να μη σας ικανοποιεί το ότι εμείς θέλουμε την αναδιάρθρωση σε λειτουργία, αλλά αυτός είναι ο στόχος.
Και πραγματικά πιστεύω ότι σε αυτήν την συγκυρία αυτό που χρειάζεται περισσότερο απ’ όλα, είναι η συστράτευση και η συνεννόηση μεταξύ των πολιτικών δυνάμεων. 
Το λέω αυτό και με την αφορμή των γεγονότων όλων αυτών των ημερών, γιατί πραγματικά πιστεύω ότι η πόλωση και ο χωρισμός αυτών που είναι από εδώ και αυτών που είναι από εκεί, αυτών που είναι προδότες και δωσίλογοι και αυτών που είναι πατριώτες, δεν βοηθάει σε καμμία περίπτωση. 
Θέλω να πω ότι το ΠΑΣΟΚ ήταν το πρώτο κόμμα που ανέδειξε το ζήτημα της Χρυσής Αυγής. Ως Εκπρόσωπος Τύπου όλο τον προηγούμενο χρόνο, έχω κατ’ επανάληψη μιλήσει γι’ αυτό και έχω βγάλει ανακοινώσεις- και κάποιοι μας είπαν, όταν εμείς καταγγέλλαμε τη Χρυσή Αυγή, ότι δεν έχουμε δικαίωμα να μιλάμε. Βέβαια την ίδια στιγμή, υπάρχουν και φωνές που εξομοιώνουν τη Χρυσή Αυγή με το ΣΥΡΙΖΑ και δεν προσφέρουν καλές υπηρεσίες στη δημοκρατία, γιατί σαφώς ο ΣΥΡΙΖΑ είναι ένα κόμμα του συνταγματικού τόξου.
Όποιος λοιπόν αυτήν τη στιγμή, διαχωρίζει τη βία σε καλή και κακή, όπως τον βολεύει κάθε φορά, έχει ευθύνη γι’ αυτά που ζούμε και για την κατάσταση η οποία έχει διαμορφωθεί. Αυτή η λογική μας έφερε ως εδώ, σε συνδυασμό βεβαίως με μία μεγάλη ανοχή, γιατί όταν η Χρυσή Αυγή παραβίαζε τους νόμους, όταν τα μέλη της ξυλοκοπούσαν τους μετανάστες, όταν προπηλάκιζαν ακόμα και ηλικιωμένους, το κράτος δυστυχώς φάνηκε ανεκτικό. 
Θέλω να κλείσω, λέγοντας ότι το πρόβλημα απέναντί μας είναι ο φασισμός και για να μπορέσουμε να αντισταθούμε σε αυτό το φαινόμενο, απαιτείται η συστράτευση και η συνεννόηση όλων των δυνάμεων του συνταγματικού τόξου, για να μπορέσουμε να απαντήσουμε και να βάλουμε τέλος σε αυτές τις φωνές, για να μπορέσει να κερδίσει η δημοκρατία.
Σας ευχαριστώ πολύ.","ΦΩΦΗ ΓΕΝΝΗΜΑΤΑ",86
"77583"," Κύριε Πρόεδρε, θα παρακαλούσα να λάβω το λόγο.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"77584","  Ευχαριστώ πολύ, κυρία Υπουργέ. 
Έχει ζητήσει το λόγο ο  κ. Παπαδημούλης ως Κοινοβουλευτικός Εκπρόσωπος.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"77585"," Δεν είχα σκοπό να ζητήσω το λόγο, αλλά …","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"77586"," Δεν έχει και άδικο.","ΜΑΥΡΟΥΔΗΣ ΒΟΡΙΔΗΣ",69
"77587"," Ε, βέβαια. Ανοίξατε και εσείς, κυρία Υπουργέ, συζήτηση τώρα.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"77588"," …θα σημειώσατε και εσείς, κύριε Πρόεδρε, ότι ενώ συζητάμε την κύρωση μίας σύμβασης στρατιωτικής συνεργασίας με το Ισραήλ και παρ’ ότι ο εκπρόσωπός μας, ο κ. Χατζηλάμπρου δεν αναφέρθηκε καθόλου στο θέμα της Χρυσής Αυγής, η κυρία Υπουργός, εκπροσωπώντας την Κυβέρνηση, θεώρησε καλό να αναφερθεί στο θέμα και να κάνει μαθήματα στο ΣΥΡΙΖΑ.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"77589"," Δεν έκανε μαθήματα, ίσα-ίσα που σας έδωσε δίκιο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"77590"," Στο όνομα του ΠΑΣΟΚ.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"77591"," Και στη Νέα Δημοκρατία.","ΜΑΥΡΟΥΔΗΣ ΒΟΡΙΔΗΣ",69
"77592"," Τέλος πάντων, συντομεύετε. Δεν υπάρχει τώρα θέμα.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"77593"," Σύντομος είμαι, όπως ξέρετε. 
Θέλω να πω ότι ο ΣΥΡΙΖΑ προειδοποίησε από την αρχή για τον κίνδυνο που αποτελεί για τη δημοκρατία αυτή η δολοφονική συμμορία, πήρε πρωτοβουλίες, χτυπώντας πόρτες και καμπάνες, για να σταματήσει η ανοχή και η ατιμωρησία. Πήγαμε εχθές, διά του Προέδρου μας, στον Πρόεδρο της Δημοκρατίας και είπαμε ότι είμαστε ανοιχτοί σε κάθε πρωτοβουλία του, έτσι ώστε όλοι οι άλλοι, παρά τις διαφορές μας, να ορθώσουμε ένα μέτωπο αποφασιστικής αντιμετώπισης αυτής της δολοφονικής δράσης και έχουμε ζητήσει και συζήτηση στη Βουλή, άμεσα, με σύγκληση της Ολομέλειας, για να συζητήσουμε το θέμα. Η θέση μας είναι πάρα πολύ καθαρή: Αποφασιστική απομόνωση, πλήρης και αυστηρή ποινική αντιμετώπιση της δολοφονικής δράσης αυτής της συμμορίας. 
Το ότι κάποιοι τώρα αποφάσισαν να κινηθούν, έστω και αργά, θα το αξιολογήσουμε εκ του αποτελέσματος. Περίμενα όμως, από την Υπουργό, στο όνομα και του κόμματός της, την ώρα που έκανε κριτική προς διάφορες κατευθύνσεις να πει κάτι και για τη σπουδή του κ. Σαμαρά, του επικεφαλής της Κυβέρνησης, να αρνηθεί τη σύσκεψη των πολιτικών Αρχηγών. Γι’ αυτό δεν άκουσα τίποτα.","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"77594"," Ευχαριστούμε, κύριε Παπαδημούλη. 
Δεν βλέπω κανένα άλλο συνάδελφο να ζητά το λόγο.
Επομένως κηρύσσεται περαιωμένη η συζήτηση επί της αρχής, των άρθρων και του συνόλου του σχεδίου νόμου του Υπουργείου Εθνικής Άμυνας: «Κύρωση του Κύριου Μνημονίου Συμφωνίας μεταξύ του Υπουργείου Εθνικής Άμυνας της Ελληνικής Δημοκρατίας (στο εξής αναφερόμενο ως: «ΥΠΕΘΑ») και του Υπουργείου Άμυνας του Κράτους του Ισραήλ (στο εξής αναφερόμενο ως: «ΥΑΚΙ») για τις Αμυντικές, Στρατιωτικές, Στρατηγικές και Τεχνολογικές Σχέσεις και Συνεργασία μεταξύ του ΥΠΕΘΑ και του ΥΑΚΙ».
Ερωτάται το Τμήμα: Γίνεται δεκτό το νομοσχέδιο;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"77595"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"77596"," Κατά πλειοψηφία.","ΒΑΣΙΛΕΙΟΣ ΧΑΤΖΗΛΑΜΠΡΟΥ",547
"77597"," Κατά πλειοψηφία.","ΔΙΑΜΑΝΤΩ ΜΑΝΩΛΑΚΟΥ",302
"77598"," Συνεπώς το νομοσχέδιο του Υπουργείου Εθνικής Άμυνας: «Κύρωση του Κύριου Μνημονίου Συμφωνίας μεταξύ του Υπουργείου Εθνικής Άμυνας της Ελληνικής Δημοκρατίας (στο εξής αναφερόμενο ως: «ΥΠΕΘΑ») και του Υπουργείου Άμυνας του Κράτους του Ισραήλ (στο εξής αναφερόμενο ως: «ΥΑΚΙ») για τις Αμυντικές, Στρατιωτικές, Στρατηγικές και Τεχνολογικές Σχέσεις και Συνεργασία μεταξύ του ΥΠΕΘΑ και του ΥΑΚΙ» έγινε δεκτό κατά πλειοψηφία, σε μόνη συζήτηση, επί της αρχής, των άρθρων και του συνόλου και έχει ως εξής: 
(Να καταχωριστεί το κείμενο του νομοσχεδίου σελ.40 α)","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"77599"," Εισερχόμαστε τώρα στη συζήτηση επί της αρχής, των άρθρων και του συνόλου του σχεδίου νόμου του  Υπουργείου Εθνικής Άμυνας: «Κύρωση της Συμφωνίας μεταξύ της Κυβέρνησης της Ελληνικής Δημοκρατίας και της Κυβέρνησης της Ρωσικής Ομοσπονδίας για την Αμοιβαία Προστασία Διαβαθμισμένων Πληροφοριών».
Το νομοσχέδιο ψηφίστηκε στη Διαρκή Επιτροπή κατά πλειοψηφία. Εισάγεται προς συζήτηση στη Βουλή με τη διαδικασία του άρθρου 108 του Κανονισμού της Βουλής, δηλαδή μπορούν να λάβουν το λόγο όσοι έχουν αντίρρηση επί της κυρώσεως αυτής της συμφωνίας. 
Υπάρχει κάποιος συνάδελφος που θέλει να λάβει το λόγο; Στη Διαρκή Επιτροπή είχε πάρει αντίθετη θέση το Κομμουνιστικό Κόμμα Ελλάδος και είχε επιφύλαξη ο ΣΥΡΙΖΑ.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"77600"," Μου επιτρέπετε, κύριε Πρόεδρε;","ΒΑΣΙΛΕΙΟΣ ΧΑΤΖΗΛΑΜΠΡΟΥ",547
"77601"," Ορίστε, κύριε Χατζηλάμπρου.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"77602"," Είναι «ευτύχημα» που συζητάμε τώρα τις διαβαθμισμένες πληροφορίες και τη μεταφορά τους με αμοιβαιότητα Ελλάδας – Ρωσίας. Δείχνει, όμως, στο ελληνικό κράτος και δη στην Κυβέρνηση να μην υπάρχει κανένα επίπεδο διαβαθμισμένων πληροφοριών και ανταλλαγής πληροφοριών. Η κ. Γεννηματά μάς στέλνει γράμμα, για να το μεταφέρουμε στην Κυβέρνηση, ότι το κράτος δεν έκανε τη δουλειά του για τη Χρυσή Αυγή. Πώς το καταλαβαίνουμε αυτό; Να έφταιγε στην τρικομματική η ΔΗΜΑΡ που δεν είχατε προλάβει να κάνετε κάτι τέτοιο; Στέλνει τώρα στον εισαγγελέα τριάντα δύο υποθέσεις, που τις κρατάει ένα εξάμηνο;","ΒΑΣΙΛΕΙΟΣ ΧΑΤΖΗΛΑΜΠΡΟΥ",547
"77603"," Ας περιοριστούμε, κύριε συνάδελφε, στη συζήτηση. Γιατί πάλι αρχίζουμε συζήτηση για τη Χρυσή Αυγή.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"77604"," Για τις διαβαθμισμένες πληροφορίες λέω, κύριε Πρόεδρε.","ΒΑΣΙΛΕΙΟΣ ΧΑΤΖΗΛΑΜΠΡΟΥ",547
"77605"," Θα μας δοθεί ευκαιρία να τα πούμε άλλη μέρα εδώ μέσα.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"77606"," Και επειδή έκλεισε το σχόλιό της γι’ αυτό που λέγαμε για το Ισραήλ, τελειώνω αυτό το σχόλιο λέγοντας ότι ο μόνος δρόμος για να μπει λουκέτο στην αμυντική βιομηχανία είναι ο δρόμος που ακολουθούν: Ο δρόμος που λέει «αναδιάρθρωση, αποδοχή όσον αφορά την κρατική χρηματοδότηση του τι ήταν, δηλαδή αν ήταν ελληνικές παρά τω Εθνικής Άμυνας εταιρείες». Ο μόνος δρόμος να του βάλετε λουκέτο είναι αυτός. 
Επιπλέον, διαπραγμάτευση με την τρόικα που θα μας οδηγήσει στο επίπεδο των ναυπηγείων, δηλαδή να υπάρχουν εκεί τα ναυπηγεία, να μην μπορούμε να κουνηθούμε και να φορτωθεί και ο ελληνικός λαός ένα μεγάλο χρέος. 
Σηκώστε ανάστημα, αν θέλετε –όχι μόνο να διαπραγματεύεστε ρητορικά- και πείτε ότι κρατάμε όλους τους εργαζόμενους, γιατί είναι χρήσιμοι. Είναι κοινωνικό κεφάλαιο δισεκατομμυρίων, εγκατεστημένο σε αυτές τις εταιρείες, με εκσυγχρονισμό και πολλά κεφάλαια που έχουν πέσει μέσα. Είναι ιδρώτας του ελληνικού λαού αυτός και τον κρατάμε και θα δουλέψουμε για σφαίρες, για όπλα και για ό,τι χρειάζεται ο ελληνικός στρατός. Αυτήν την τόσο κατηγορηματική διαβεβαίωση δεν την έχουν πάρει –φαίνεται- οι τροικανοί. 
Έρχομαι στο θέμα μας. Θέλουμε πάρα πολύ καλές σχέσεις με τη Ρωσία. Μέσα σε αυτά τα πλαίσια συνήθως αναπτύσσονται και όλες αυτές οι κυρώσεις πράξεων διαβαθμισμένων πληροφοριών που έχουν ένα στοιχείο αμοιβαιότητας, αλλά έχουν τρεις όρους,  που τις κάνουν έτσι να είναι καθαρές και σαφείς. 
Ο πρώτος είναι να υπάρχει αμοιβαιότητα. Ο δεύτερος είναι η σαφής οριοθέτηση της προστασίας των διαβαθμισμένων πληροφοριών με αντίστοιχο τρόπο. Ο τρίτος είναι να υπάρχουν οι εγγυήσεις για την προστασία των ατομικών δικαιωμάτων. 
Δύο σημεία στα οποία υπήρξε έντονη η προσοχή μας όσον αφορά τη συζήτηση στην επιτροπή: Ένα σημείο αφορούσε την παράγραφο 2 του άρθρου 2, εκεί που λέει ότι μπορούν να διοχετευτούν και τα συμβαλλόμενα μέρη μπορούν να ορίσουν και άλλες αρμόδιες αρχές, χωρίς να προσδιορίζεται όμως πουθενά στο κείμενο τι μπορεί να είναι αυτές οι άλλες αρμόδιες αρχές. Από τη μια έχουμε το δικό μας Υπουργείο Εθνικής Άμυνας και από την άλλη την αντίστοιχη Διακλαδική Διεύθυνση  Στρατιωτικών Πληροφοριών. 
Από τις απαντήσεις σας το μόνο που είδα είναι ότι λέτε πως στρατηγός είναι ο κ. Ουσάκωφ, που θα υπογράψει από την πλευρά της Ρωσίας. Δεν απαντάτε κάτι άλλο. Ούτε λέτε ποιες θα είναι οι άλλες αρμόδιες αρχές. Ούτε, πολύ περισσότερο, απαντάτε σε αυτά που σας ρώτησαν, αν δηλαδή για το trafficking θα είναι το Υπουργείο Εθνικής Άμυνας, αν για το ζήτημα του οργανωμένου εγκλήματος θα είναι το Υπουργείο Εθνικής Άμυνας ή αν αυτές οι πληροφορίες θα διοχετεύονται και κάπου αλλού. Ήταν πολύ συγκεκριμένα αυτά τα πράγματα. Για να υπάρχει αμοιβαιότητα και καθαρή σχέση, αυτά έπρεπε να περιγράφονται μέσα στη συμφωνία της κύρωσης. 
Απ’ αυτήν την άποψη, εμείς ψηφίζουμε «ΠΑΡΩΝ» στη συγκεκριμένη κύρωση.
Σε κάθε περίπτωση, θέλουμε καλές σχέσεις. Οι καλοί λογαριασμοί, κατά το λαό μας, κάνουν τις καλές σχέσεις ή έχουμε ένα περιβάλλον όπου διάφορα πράγματα κινούνται και στο επίπεδο των υποκλοπών και στο επίπεδο της διοχέτευσης και των διαρροών πληροφοριών. Απ’ αυτήν την άποψη, θέλουμε να είναι πολύ συγκεκριμένα και πολύ σαφή τα πράγματα.
Σας ευχαριστώ.","ΒΑΣΙΛΕΙΟΣ ΧΑΤΖΗΛΑΜΠΡΟΥ",547
"77607"," Κυρία Μανωλάκου, έχετε το λόγο για πέντε λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"77608"," Ευχαριστώ.
Εμείς το είπαμε καθαρά. Είναι μια διακρατική συμφωνία για την προστασία και σήμανση των λεγόμενων διαβαθμισμένων, δηλαδή απόρρητων ή εμπιστευτικών, πληροφοριών κι έχει τα χαρακτηριστικά συνεργασίας και ανταγωνισμού μεταξύ καπιταλιστικών κρατών, με διαβαθμισμένες πληροφορίες που μπορούν να εφαρμοστούν σε οποιαδήποτε πτυχή των διακρατικών σχέσεων με τη Ρωσία και φυσικά και στις οικονομικές σχέσεις.
Η Ρωσία, όπως εσείς την περιγράφετε και στην αιτιολογική έκθεση, συνιστά έναν πόλο ισχύος στο διεθνές σύστημα ασφάλειας και αποτελεί έναν ισότιμο συνομιλητή του ΝΑΤΟ. Βεβαίως, το αντικείμενο της συμφωνίας είναι κάθε πληροφορία, που αφορά οποιαδήποτε πλευρά συνεργασίας μεταξύ των δύο χωρών, να περιφρουρείται. Μάλιστα, αν διαρρεύσει από το ένα κράτος χωρίς συνεννόηση του άλλου και μπορεί να βλάψει τα συμφέροντα του κράτους ή της μεταξύ τους συνεργασίας, να ορίζονται και με βαθμίδες εμπιστευτικότητας.
Αυτό που εμείς έχουμε να παρατηρήσουμε είναι ότι δεν υπάρχει κανένα κριτήριο για το ποιες πληροφορίες μπορούν να χαρακτηριστούν διαβαθμισμένες και ποιες όχι και υπάρχει συνειδητή ασάφεια και γενικότητα. 
Γίνεται, επίσης, αναφορά για τη συνεργασία στους τομείς της τρομοκρατίας, του οργανωμένου εγκλήματος, του ελέγχου των οπλικών συστημάτων, του αποκλεισμού, του trafficking κ.λπ. που την ευθύνη θα την έχει το ΓΕΕΘΑ.
Εκφράζουμε τη διαφωνία μας για τα ζητήματα της λεγόμενης τρομοκρατίας. Έχουν γίνει πρόσχημα για μια σειρά ιμπεριαλιστικών εγκλημάτων και παραβιάσεις λαϊκών ελευθεριών. 
Ακόμα και στο θέμα της Χρυσής Αυγής –μιλάω για τις ημέρες αυτές με τις εγκληματικές δολοφονικές επιθέσεις της Χρυσής Αυγής- καλλιεργείται η πόλωση και η θεωρία των δύο άκρων, φωτογραφίζοντας όμως στο άλλο άκρο το λαϊκό κίνημα και τις μορφές διαμαρτυρίας του. Γιατί; Γιατί διαμαρτύρεται για τις μαζικές απολύσεις, για τη φτώχεια, για τη δυστυχία, για την εξαθλίωση, για την κατάργηση βασικών κοινωνικών δικαιωμάτων και ατομικών ελευθεριών, προκειμένου να ενοχοποιηθούν και να συρρικνωθούν βασικά δικαιώματα: Να μην ενοχλείται το κεφάλαιο στη ληστρική του εκμετάλλευση και κερδοφορία από τον κόπο και τον ιδρώτα των λαϊκών στρωμάτων.
Κι εδώ οι κυβερνητικές ευθύνες είναι βαριές. Τώρα θυμηθήκατε να πάτε στον εισαγγελέα και λέτε «συστράτευση». Συστράτευση πού; Για να στηρίξουμε το σάπιο εκμεταλλευτικό σύστημα που γεννά και θρέφει δολοφονικά μορφώματα σαν τη Χρυσή Αυγή; Αυτό φοβόσαστε από το λαό, να μη βάλει μπρος για ανατροπή της καπιταλιστικής βαρβαρότητας. Αυτός είναι ο φόβος σας.
Και για να έρθω στην κύρωση και να τελειώνω, εμείς το λέμε ξεκάθαρα ότι δεν την ψηφίζουμε αυτήν τη διακρατική συμφωνία. Δεν εγκυμονεί τίποτα καλό για τα συμφέροντα των δύο λαών. Αποτελεί επέκταση της μυστικής διπλωματίας σε όλους τους τομείς και μάλιστα υπεύθυνος για την εφαρμογή και την εποπτεία αυτής της μυστικής διπλωματίας ορίζεται το ΓΕΕΘΑ και μιλάω για το άρθρο 2 συγκεκριμένα.","ΔΙΑΜΑΝΤΩ ΜΑΝΩΛΑΚΟΥ",302
"77609"," Κυρία Υπουργέ, έχετε το λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"77610"," Ευχαριστώ, κύριε Πρόεδρε.
Με την προτεινόμενη προς κύρωση συμφωνία προσδιορίζονται οι όροι και οι προϋποθέσεις προστασίας των διαβαθμισμένων πληροφοριών που ανταλλάσσονται μεταξύ των δύο κρατών, στο πλαίσιο της συνεργασίας που έχουν αυτά.
Είναι προφανές ότι εμείς επιλέγουμε ποιες πληροφορίες θα δώσουμε και αυτό που προσπαθούμε να κατοχυρώσουμε είναι ακριβώς η διασφάλιση για τις πληροφορίες που εμείς επιλέγουμε να δώσουμε σε αυτούς με τους οποίους συνεργαζόμαστε.
Ουσιαστικά με τη συμφωνία αυτή τα μέρη δεσμεύονται να προστατεύουν τις διαβαθμισμένες πληροφορίες που τους διαβιβάζονται σύμφωνα με την ισχύουσα εθνική νομοθεσία και, με τον ίδιο τρόπο με τον οποίο προστατεύουν τις δικές τους διαβαθμισμένες πληροφορίες, να χρησιμοποιούν αυτές τις πληροφορίες μόνο για το σκοπό για τον οποίο τους διαβιβάστηκαν, να μην παρέχουν πρόσβαση στις πληροφορίες σε τρίτους χωρίς τη συναίνεση του κράτους προέλευσης, να μη μεταβάλλουν την κατηγορία διαβάθμισης ασφαλείας που αποδίδεται από το κράτος προέλευσης. 
Για να το επιτύχουμε αυτό, υιοθετείται πίνακας σύγκρισης-αντιστοίχισης των κατηγοριών διαβάθμισης, ώστε το κάθε μέρος να προστατεύει και να χειρίζεται τις διαβαθμισμένες πληροφορίες σύμφωνα με το βαθμό διαβάθμισης που αποδίδεται από το κράτος προέλευσης.
Επειδή προηγήθηκε συζήτηση στην αρμόδια επιτροπή, θέλω για άλλη μία φορά να αναφέρω ότι δεν θα πρέπει να συγχέεται η συμφωνία που κυρώθηκε πριν από λίγες εβδομάδες, σε σχέση με την προστασία διαβαθμισμένων πληροφοριών οι οποίες ανταλλάσσονται μεταξύ των κρατών-μελών της Ευρωπαϊκής Ένωσης προς το συμφέρον αυτής. Αρμόδια αρχή ασφαλείας για την προστασία διαβαθμισμένων πληροφοριών εντός της ελληνικής επικράτειας σύμφωνα με τις κείμενες διατάξεις, δηλαδή τον Εθνικό Κανονισμό Ασφαλείας, είναι το ΓΕΕΘΑ. Αναφερόμαστε και σε άλλες αρχές, επειδή ενδέχεται να υπάρξει ανάγκη συνεργασίας, παραδείγματος χάριν, με νομικά πρόσωπα δημοσίου δικαίου. 
Η συμφωνία υπεγράφη από τους εξουσιοδοτημένους εκπροσώπους των δύο χωρών, οι οποίοι ήταν στρατιωτικοί, όπως ήδη αναφέρατε. Πιο συγκεκριμένα, ήταν ο υποστράτηγος διευθυντής της αρμόδιας διεύθυνσης του ΓΕΕΘΑ από τη μία μεριά και ο στρατηγός αναπληρωτής διευθυντής της Ομοσπονδιακής Υπηρεσίας Ασφαλείας της Ρωσικής Ομοσπονδίας από την άλλη. 
Θεωρώ ότι υπάρχουν σημαντικά οφέλη απ’ αυτήν τη συμφωνία που κυρώνεται σήμερα από το Τμήμα. Εμβαθύνονται οι διμερείς σχέσεις με τη Ρωσία και επίσης παγιώνονται οι κανόνες προστασίας διαβαθμισμένων πληροφοριών και πιστεύω ότι η συμφωνία θα συμβάλει στην αρτιότερη οριοθέτηση των διμερών σχέσεων στο πλαίσιο και μελλοντικών συμφωνιών.
Σας ευχαριστώ.","ΦΩΦΗ ΓΕΝΝΗΜΑΤΑ",86
"77611"," Θέλει κάποιος άλλος συνάδελφος να πάρει το λόγο; Όχι.
Κηρύσσεται περαιωμένη η συζήτηση επί της αρχής, των άρθρων και του συνόλου του σχεδίου νόμου του Υπουργείου Εθνικής Άμυνας «Κύρωση της Συμφωνίας μεταξύ της Κυβέρνησης της Ελληνικής Δημοκρατίας και της Κυβέρνησης της Ρωσικής Ομοσπονδίας για την Αμοιβαία Προστασία Διαβαθμισμένων Πληροφοριών».
Ερωτάται το Τμήμα: Γίνεται δεκτό το νομοσχέδιο;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"77612"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"77613"," Παρών.","ΒΑΣΙΛΕΙΟΣ ΧΑΤΖΗΛΑΜΠΡΟΥ",547
"77614"," Κατά πλειοψηφία.","ΔΙΑΜΑΝΤΩ ΜΑΝΩΛΑΚΟΥ",302
"77615"," Συνεπώς το νομοσχέδιο του Υπουργείου Εθνικής Άμυνας: «Κύρωση της Συμφωνίας μεταξύ της Κυβέρνησης της Ελληνικής Δημοκρατίας και της Κυβέρνησης της Ρωσικής Ομοσπονδίας για την Αμοιβαία Προστασία Διαβαθμισμένων Πληροφοριών» έγινε δεκτό κατά πλειοψηφία, σε μόνη συζήτηση, επί της αρχής, των άρθρων και του συνόλου και έχει ως εξής: 
(Να καταχωριστεί το κείμενο του νομοσχεδίου σελ.51 α)","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"77616"," Παρακαλώ το Τμήμα να εξουσιοδοτήσει το Προεδρείο για την υπ’ ευθύνη του επικύρωση των Πρακτικών της σημερινής συνεδρίασης ως προς την ψήφιση στο σύνολο των παραπάνω νομοσχεδίων.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"77617"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"77618"," Το Τμήμα παρέσχε τη ζητηθείσα εξουσιοδότηση.
Κυρίες και κύριοι συνάδελφοι, ο συνάδελφος Βουλευτής του ΠΑΣΟΚ κ. Φίλιππος Σαχινίδης ζητεί άδεια ολιγοήμερης απουσίας στο εξωτερικό. 
Το Τμήμα εγκρίνει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"77619"," Μάλιστα, μάλιστα.","ΠΟΛΛΟΙ ΒΟΥΛΕΥΤΕΣ",NA
"77620"," Το Τμήμα ενέκρινε τη ζητηθείσα άδεια.
Γίνεται γνωστό στο Τμήμα ότι η Διαρκής Επιτροπή Παραγωγής και Εμπορίου καταθέτει την έκθεσή της στο σχέδιο νόμου του Υπουργείου Υποδομών, Μεταφορών και Δικτύων: «Δημόσιες υπεραστικές οδικές μεταφορές επιβατών – Ρυθμιστική Αρχή Επιβατικών Μεταφορών και άλλες διατάξεις».
Επίσης γίνεται γνωστό στο Τμήμα ότι ο Αντιπρόεδρος της Κυβέρνησης και Υπουργός Εξωτερικών και ο Υπουργός Οικονομικών κατέθεσαν σχέδιο νόμου: «Κύρωση του Μνημονίου Κατανόησης μεταξύ του Υπουργείου Εξωτερικών της Ελληνικής Δημοκρατίας και του Υπουργείου Εξωτερικών της Δημοκρατίας της Βουλγαρίας σχετικά με τις κατευθυντήριες γραμμές για την ανταλλαγή μελών των αντιστοίχων διπλωματικών υπηρεσιών τους».
Παραπέμπεται στην αρμόδια Διαρκή Επιτροπή.
Ψήφιση στο σύνολο του σχεδίου νόμου του Υπουργείου Δικαιοσύνης, Διαφάνειας και Ανθρωπίνων Δικαιωμάτων: «Πρόληψη και καταπολέμηση της εμπορίας ανθρώπων και προστασία των θυμάτων αυτής και άλλες διατάξεις».
Κύριε Υπουργέ, θέλετε το λόγο;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"77621"," Μάλιστα, κύριε Πρόεδρε.","ΧΑΡΑΛΑΜΠΟΣ ΑΘΑΝΑΣΙΟΥ",10
"77622"," Ορίστε, έχετε το λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"77623"," Ευχαριστώ, κύριε Πρόεδρε.
Θα ήθελα να γίνει μία διόρθωση στο άρθρο 3 του νομοσχεδίου. Στο τέλος της παραγράφου 1 είχαμε κάνει μία νομοτεχνική βελτίωση. Ήδη ενημέρωσα τους  εισηγητές. Από παραδρομή επαναλήφθηκε το τελευταίο εδάφιο «υπό την επιφύλαξη των διατάξεων για τη διάλυση των σωματείων». Αυτό επαναλαμβάνεται στο προηγούμενο εδάφιο και από παραδρομή στην καθαρογραφή δεν απαλείφθηκε. Απλώς πρέπει να απαλειφθεί.
Είναι στο τέλος της παραγράφου 3, όπου λέει: «Σε περίπτωση υποτροπής οι κυρώσεις των στοιχείων β΄ και γ΄ μπορεί να έχουν οριστικό χαραχτήρα και εφόσον πρόκειται περί σωματείων ή ενώσεων προσώπων, μπορεί να επιβληθεί η διάλυσή τους, όπως προβλέπεται από τις εκάστοτε ισχύουσες διατάξεις». Εκεί, πρέπει να μπει τελεία, γιατί επαναλαμβάνεται «υπό την επιφύλαξη των διατάξεων για τη διάλυση των σωματείων». Αναγράφεται εκ περισσού και πρέπει να διαγραφεί.","ΧΑΡΑΛΑΜΠΟΣ ΑΘΑΝΑΣΙΟΥ",10
"77624","  Δεν νομίζω να υπάρχει αντίρρηση.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"77625"," Κύριε Πρόεδρε, θα μπορούσα να έχω το λόγο;","ΖΩΗ ΚΩΝΣΤΑΝΤΟΠΟΥΛΟΥ",272
"77626"," Ορίστε, κυρία Κωνσταντοπούλου, έχετε το λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"77627"," Όπως μας εξηγήθηκε και από τον κύριο Υπουργό, είναι πράγματι ταυτολογία. Επομένως προφανώς δεν υπάρχει αντίρρηση.
Εκφράζω την ευχή και την ελπίδα να μην παρεισφρέουν διατάξεις και να μην υπάρχει αναντιστοιχία των συνόλων νομοσχεδίων και των δημοσιευμένων νομοσχεδίων με αυτά που ψηφίζονται, διότι ο τρόπος με τον οποίο οποιαδήποτε τροποποίηση μπορεί να γίνεται είναι μόνον αυτός, αυτό που έκανε τώρα ο κύριος Υπουργός, στον οποίο δεν έχουμε αντίρρηση.","ΖΩΗ ΚΩΝΣΤΑΝΤΟΠΟΥΛΟΥ",272
"77628"," Ευχαριστούμε πολύ. 
Ερωτάται το Τμήμα: Γίνεται δεκτό το νομοσχέδιο και στο σύνολο ως διανεμήθη και με τη νομοτεχνική βελτίωση του κυρίου Υπουργού;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"77629"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"77630"," Κατά πλειοψηφία.","ΖΩΗ ΚΩΝΣΤΑΝΤΟΠΟΥΛΟΥ",272
"77631"," Παρών.","ΝΙΚΟΛΑΟΣ ΚΑΡΑΘΑΝΑΣΟΠΟΥΛΟΣ",189
"77632"," Το νομοσχέδιο έγινε δεκτό και στο σύνολο κατά πλειοψηφία. 
Συνεπώς το νομοσχέδιο του Υπουργείου Δικαιοσύνης, Διαφάνειας και Ανθρωπίνων Δικαιωμάτων: «Πρόληψη και καταπολέμηση της εμπορίας ανθρώπων και προστασία των θυμάτων αυτής και άλλες διατάξεις» έγινε δεκτό κατά πλειοψηφία, σε μόνη συζήτηση, επί της αρχής, των άρθρων και του συνόλου και έχει ως εξής: 
(Να καταχωριστεί το κείμενο του νομοσχεδίου σελ.55 α)","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"77633"," Κυρίες και κύριοι συνάδελφοι, παρακαλώ το Τμήμα να εξουσιοδοτήσει το Προεδρείο για την υπ’ ευθύνη του επικύρωση των Πρακτικών ως προς την ψήφιση στο σύνολο του παραπάνω νομοσχεδίου.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"77634"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"77635"," Το Τμήμα παρέσχε τη ζητηθείσα εξουσιοδότηση. 
Κύριοι συνάδελφοι, δέχεστε στο σημείο αυτό να λύσουμε τη συνεδρίαση;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"77636"," Μάλιστα, μάλιστα. 
Με τη συναίνεση του Τμήματος και ώρα 19.12΄ λύεται η συνεδρίαση για αύριο ημέρα Τετάρτη 25 Σεπτεμβρίου 2013 και ώρα 10.00΄, με αντικείμενο εργασιών του Τμήματος: νομοθετική εργασία, σύμφωνα με την ημερήσια διάταξη που έχει διανεμηθεί. 
Ο","ΟΛΟΙ ΟΙ ΒΟΥΛΕΥΤΕΣ",NA
