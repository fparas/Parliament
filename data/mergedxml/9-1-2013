"","Content","name","ParlmemberID"
"142943","Date","9-1-2013",NA
"142944"," Εισερχόμεθα στην ημερήσια διάταξη της
ΝΟΜΟΘΕΤΙΚΗΣ ΕΡΓΑΣΙΑΣ
Συνέχιση της συζήτησης επί των άρθρων και του συνόλου του σχεδίου νόμου του Υπουργείου Διοικητικής Μεταρρύθμισης και Ηλεκτρονικής Διακυβέρνησης: «Κατάργηση και συγχώνευση νομικών προσώπων του δημοσίου και του ευρύτερου δημόσιου τομέα - Σύσταση Γενικής Γραμματείας για το συντονισμό του κυβερνητικού έργου και άλλες διατάξεις».
Σας ενημερώνω ότι στη χθεσινή συνεδρίαση ψηφίστηκε το νομοσχέδιο επί της αρχής, εξαντλήθηκε ο κατάλογος των ομιλητών. Στη σημερινή συνεδρίαση θα συζητηθούν τα άρθρα και οι τροπολογίες ως μία ενότητα και βέβαια, μπορείτε να εγγραφείτε εκ νέου. 
Το λόγο έχει ο εισηγητής της Νέας Δημοκρατίας κ. Ελευθέριος Αυγενάκης.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"142945"," Ευχαριστώ, κυρία Πρόεδρε.
Κύριοι Υπουργοί, κυρίες και κύριοι συνάδελφοι, σε συνέχεια της επί της αρχής συζήτησης και των γενικών αλλά και ειδικών παρατηρήσεων που διατυπώθηκαν κατά τη χθεσινή συνεδρίαση, επιτρέψτε μου να καταθέσω ορισμένες σκέψεις και διευκρινήσεις για τα επιμέρους άρθρα του παρόντος νομοσχεδίου.
Πρόκειται, λοιπόν, για αλλαγές και μεταρρυθμίσεις που θα έπρεπε να είχαν από καιρό γίνει, χωρίς καμμία μνημονιακή υποχρέωση και παρότρυνση και χωρίς φυσικά να μας πιέζει κανείς. Έπρεπε μόνοι μας, Έλληνες πολίτες αλλά και πολιτικοί, να έχουμε υλοποιήσει χρόνια πριν αυτά που εν πολλοίς συζητούμε σήμερα και στα οποία προχωράει η Κυβέρνηση στο πλαίσιο του μεταρρυθμιστικού της έργου. 
Χαίρομαι αρχικά που σήμερα το υπερψηφίζει και το υμνεί και το σημερινό ΠΑΣΟΚ, το κόμμα που έχει την κύρια ευθύνη της γιγάντωσης του κράτους την οποία καλούμαστε να αντιμετωπίσουμε. Ωστόσο, θέλω να πω προς τους συναδέλφους του ΣΥΡΙΖΑ ότι πρέπει να ξεπεράσουν πλέον τη μέχρι τώρα νοοτροπία της προπαγάνδας και να ασχοληθείτε σοβαρά, συνάδελφοι του ΣΥΡΙΖΑ, συμμετέχοντας με υπευθυνότητα και κυρίως σοβαρότητα στο διάλογο για όλα τα μεγάλα ζητήματα που απασχολούν τη χώρα. 
Καμμία μετάβαση, αλλαγή και μεταρρύθμιση δεν γίνεται χωρίς κόπο, σύγκρουση και κόστος. Και βεβαίως δεν έχει γίνει ποτέ κατά το παρελθόν κάτι αντίστοιχο χωρίς κόπο, σύγκρουση και κόστος. Και βέβαια δεν γίνεται λέγοντας «ναι» σε όποιον εκθέτει μια συνδικαλιστική θέση, που συνήθως εκφράζεται από συνδικαλιστές του κυβερνώντος κόμματος για να γίνεται πιο πιστευτή. Κλασική μέθοδος! 
Αντιλαμβανόμενος τις διαφορετικές πολιτικές θέσεις που μπορεί να υπάρχουν πάνω σε ένα ευρύ φάσμα ζητημάτων, θεωρώ ότι υπάρχει μια κοινή λογική που μπορεί να μας οδηγήσει σε μια σειρά κοινών διαπιστώσεων, το νοικοκύρεμα του μεγάλου ασθενή. 
Διαπιστώνουμε ότι ο στόχος του νομοσχεδίου, όπως αυτός διατυπώνεται στην αιτιολογική έκθεση, η κατάργηση δηλαδή των παρωχημένων φορέων και φορέων των οποίων η αποστολή δεν ανταποκρίνεται στις σύγχρονες κοινωνικές ανάγκες αλλά αντιθέτως επιβαρύνει δίχως όφελος τον Έλληνα φορολογούμενο, αποτελεί κοινό σημείο. Όλοι συμφωνούμε σ’ αυτό, τουλάχιστον στις κατ’ ιδίαν συναντήσεις και συζητήσεις μας.
Οι διατάξεις του παρόντος νόμου καταργούν οκτώ φορείς και συγχωνεύουν εκατόν ενενήντα επτά νομικά πρόσωπα του δημοσίου τομέα. Οι τομές που εισάγουν οι μεταρρυθμίσεις πρέπει να γίνουν και αποτελούν αναγκαιότητα, διότι το νομοσχέδιο διαπνέεται από την κοινή λογική ότι δεν μπορεί να συνεχίσει να λειτουργεί ένα σπάταλο, αναποτελεσματικό, αλλά και διογκωμένο κράτος. 
Αφού, λοιπόν, υπάρχει συμφωνία σ’ αυτό, θα πρέπει ως επακόλουθο να υπάρξει και μια συμφωνία επί των άρθρων που κινούνται προς τη σωστή κατεύθυνση. Με τον όρο «σωστή κατεύθυνση» εννοώ ότι το νομοσχέδιο αντιμετωπίζει συνολικά μια σειρά ζητημάτων, όπως αυτό του προσωπικού, των υπηρεσιακών συμβουλίων και της υπηρεσιακής εξέλιξης των υπαλλήλων, των πειθαρχικών συμβουλίων, καθώς και των συμβάσεων των νομικών προσώπων που έχουν υπογραφεί και δεν θα διακοπούν με την ψήφιση του νόμου. Όσον αφορά δηλαδή το προσωπικό στους καταργούμενους φορείς δεν απολύεται κανένας δημόσιος υπάλληλος και αυτό είναι απολύτως σαφές. 
Ωστόσο, αν μέχρι τώρα η κατανομή του προσωπικού ήταν θέμα ορθολογισμού, σήμερα αποτελεί θέμα ζωτικότητας των υπηρεσιών και των φορέων, αν λάβουμε υπ’όψιν μας και τον περιορισμό των νέων διορισμών.
Εδώ πρέπει να επισημάνω την ορθότητα της διάταξης που προβλέπει ότι κατά τη μεταφορά του προσωπικού, δεν συνιστώνται νέες θέσεις εργασίας στο νέο φορέα που προκύπτει από τη συγχώνευση. Για το λόγο αυτό δεν μεταφέρεται προσωπικό στο στενό δημόσιο τομέα, καθώς κάτι τέτοιο θα αποτελούσε νέα πρόσληψη και θα εντασσόταν στον κανόνα σύμφωνα με τον οποίο νέα πρόσληψη μπορεί να ακολουθήσει μετά από δέκα αποχωρήσεις. 
Επιπλέον, για την αποτελεσματική διασφάλιση του δημοσίου συμφέροντος ρυθμίζονται ζητήματα των υποχρεώσεων των δικηγόρων για τις εκκρεμείς δίκες, των λύσεων των μισθώσεων των καταργούμενων και συγχωνευόμενων φορέων και της τύχης της περιουσίας τους, καθώς και των ταμειακών τους υπολοίπων. 
Στις κατά άρθρο επιμέρους διατάξεις, προβλέπεται μια σειρά από ρυθμίσεις κατά περίπτωση για τη διασφάλιση του δημοσίου συμφέροντος, καθώς και για τη διασφάλιση των δικαιωμάτων τρίτων. Ορθώς προβλέπεται η διαφύλαξη και αξιοποίηση από άλλες υπηρεσίες και φορείς του αρχείου των νομικών προσώπων που καταργούνται ή συγχωνεύονται. 
Ακόμη, ορθώς προβλέπεται και η αυτοδιοίκητη περιέλευση στις περιπτώσεις κατάργησης φορέων και οργανισμών της κινητής και ακίνητης περιουσίας τους στην κυριότητα του ελληνικού δημοσίου με ειδικές κατά περίπτωση ρυθμίσεις, ενώ στις περιπτώσεις συγχώνευσης νομικών προσώπων, επιβεβαιώνεται η περιέλευση της υφισταμένης περιουσίας τους στην κυριότητα, αποκλειστική χρήση και διαχείριση των φορέων στους οποίους συγχωνεύονται. 
Εδώ θέλω να αναφέρω ότι οι υφιστάμενες μισθώσεις ακινήτων των φορέων που καταργούνται, συγχωνεύονται ή λύονται και τίθενται σε εκκαθάριση, θα λύονται τρεις μήνες από την έναρξη εφαρμογής του νόμου και με απόφαση του αρμοδίου Υπουργού.
Οι συγχωνεύσεις και καταργήσεις των φορέων και νομικών προσώπων που συζητούμε, είναι η αρχή μιας σειράς στοχευμένων μεταρρυθμίσεων. Είναι στην πραγματικότητα, η γέφυρα για το μέλλον της αυτοδιαχείρισης των φορέων.
Εδώ θέλω να ξεκαθαρίσω -και ζητώ και την παρέμβαση του κυρίου Υπουργού- ότι κανένα από τα κληροδοτήματα δεν χάνεται με την εφαρμογή του νόμου και αναφέρομαι στις δομές κοινωνικής πρόνοιας.
Ειδικότερα, κατά το άρθρο 4, καταργείται ο Οργανισμός Τουριστικής Εκπαίδευσης και Κατάρτισης, ο λεγόμενος ΟΤΕΚ, οι αρμοδιότητες του οποίου θα ασκούνται εφεξής από το Υπουργείο Τουρισμού. Δεν προκύπτει καμμία αλλαγή, καθώς ούτε οι σχολές τουριστικών επαγγελμάτων καταργούνται, όπως ακούσαμε χθες από εκπροσώπους των αντιπολιτευομένων κομμάτων ούτε καμμία δραστηριότητα προβλέπεται να καταργηθεί. Και εξ αυτού του λόγου, να σταματήσει, παρακαλώ, ο εκφοβισμός και η συνομωσιολογία από πλευράς ΣΥΡΙΖΑ, Ανεξαρτήτων Ελλήνων και κάποιων άλλων συναδέλφων από όποια κόμματα μίλησαν -δεν θυμάμαι ακριβώς αυτήν τη στιγμή- και αναφέρθηκαν σ’ αυτό το θέμα.
Απλά, καταργείται -το ξεκαθαρίζω και το τονίζω- ένας οργανισμός που θα έπρεπε να καταργηθεί ή μια διοίκηση μάλλον και μεταφέρουμε τις αρμοδιότητές του σε μία υπηρεσία του Υπουργείου. Οι σχολές συνεχίζουν να λειτουργούν κανονικότατα και να παράγουν σωστά το έργο τους.
Με το άρθρο 6, προβλέπεται η ίδρυση με την επωνυμία «Εθνικό Σύστημα Υποδομών Ποιότητας» και εντάσσονται ως αυτοτελείς λειτουργικές μονάδες σε διαχειριστική, οικονομική και λογιστική αυτοτέλεια, ενώ με το «Ελληνικό Ινστιτούτο Μετρολογίας», το «Εθνικό Σύστημα Διαπίστευσης Α.Ε.» και τον «Ελληνικό Οργανισμό Τυποποίησης» που έχουμε συνολικά, δημιουργείται ένας νέος φορέας που θα λειτουργεί ως ομπρέλα των τριών παλαιών φορέων και έτσι δεν θα υπάρξει ελλιπής παρουσία της χώρας μας στους ευρωπαϊκούς θεσμούς.
Κατά το άρθρο 8, το «Εθνικό Κέντρο Κοινωνικών Ερευνών» καταργείται και συγχωνεύεται με το «Εθνικό Ίδρυμα Ερευνών», το οποίο μετονομάζεται σε «Εθνικό Ίδρυμα Ερευνών-Κέντρο Θετικών, Ιστορικών και Κοινωνικών Επιστημών». Εδώ θα πρέπει να ξεκαθαρίσουμε ότι το «Εθνικό Κέντρο Κοινωνικών Ερευνών» θα ενταχθεί και θα λειτουργήσει ως αυτόνομο ινστιτούτο και θα συνεχίσουν οι δραστηριότητες κοινωνικού χαρακτήρα του Ιδρύματος.
Κατά τις διατάξεις του άρθρου 9, προβλέπεται η κατάργηση και συγχώνευση είκοσι εννέα φορέων διαχείρισης προστατευομένων περιοχών που εποπτεύονται από το Υπουργείο Περιβάλλοντος, Ενέργειας και Κλιματικής Αλλαγής. Με τις εν λόγω διατάξεις προβλέπεται η συγχώνευση είκοσι εννέα φορέων σε εννέα, η κατάργηση τριών επιπλέον και η ενσωμάτωσή τους σε υφιστάμενες υπηρεσίες, καθώς και η αυτοτελής διατήρηση πέντε φορέων, λόγω της διεθνούς αναγνωσιμότητας, της μοναδικότητας των προστατευομένων αντικειμένων, της οικολογικής και γεωγραφικής αυτονομίας και της ιστορικότητας των περιοχών αυτών. Ορθώς προβλέπεται η γεωγραφική και όχι η διοικητική συγχώνευση, καθώς δεν περιορίζονται οι νέοι φορείς σε διοικητικά όρια.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Κυρία Πρόεδρε, θα ήθελα λίγο χρόνο, γιατί είναι μεγάλο το νομοσχέδιο.","ΕΛΕΥΘΕΡΙΟΣ ΑΥΓΕΝΑΚΗΣ",43
"142946"," Εντάξει, κύριε Αυγενάκη. Προχωρήστε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"142947"," Ευχαριστώ πάρα πολύ.
Αναφορικά με το άρθρο 10, προβλέπεται η σύσταση δώδεκα νέων μονάδων κοινωνικής φροντίδας στην έδρα κάθε περιφέρειας της χώρας, στις οποίες εντάσσονται στο εξής ως αποκεντρωμένες υπηρεσίες οι ήδη υπάρχουσες μονάδες κοινωνικής φροντίδας.
Άρθρο 11. Κατά τις διατάξεις του παρόντος άρθρου, προβλέπεται η κατάργηση των υφισταμένων κεφαλαίων αποζημίωσης φορτοεκφορτωτών και η συγχώνευσή τους στο συνιστώμενο ενιαίο κεφάλαιο αποζημίωσης φορτοεκφορτωτών. Ορθώς σε αυτό το άρθρο διατηρούνται ξεχωριστά τα αποθεματικά του κάθε συλλόγου φορτοεκφορτωτών.
Όσον αφορά το Β΄ Κεφάλαιο -τρέχω να προλάβω το χρόνο- για τη σύσταση γενικής γραμματείας για το συντονισμό του κυβερνητικού έργου, θεωρώ ότι αυτό το σχέδιο νόμου έχει αργήσει να έρθει και είναι αναγκαίο περισσότερο από ποτέ, διότι εισάγει μία σημαντική τομή, τη Γενική Γραμματεία Συντονισμού, που θα παίξει σημαντικό, σημαίνοντα ρόλο στη διυπουργική συνεργασία. Είναι ένας τομέας που έχει ιδιαίτερη σημασία, ειδικά στις μέρες μας για την επιτυχή προσπάθεια υπέρβασης της κρίσης. Στην κατ’ αρχήν και επί των άρθρων συζήτηση στην επιτροπή, συμφωνήσαμε για την ανάγκη ενός θεσμού που θα συντονίζει το κυβερνητικό έργο και θα έχει ξεκάθαρα επιχειρησιακό χαρακτήρα.
Όσον αφορά τις προσεγγίσεις που ακούστηκαν στην κατ’ αρχήν συζήτηση χθες, σχετικά με τη συνταγματικότητα ή μη της γενικής γραμματείας για το συντονισμό του κυβερνητικού έργου από πλευράς της Αξιωματικής Αντιπολίτευσης, οφείλω να ξεκαθαρίσω ότι οι διατυπώσεις στο σχέδιο νόμου είναι ιδιαιτέρως προσεκτικές και δεν εγείρεται κανένα συνταγματικό ή πολιτικό πρόβλημα, καθώς το υπό σύσταση όργανο δεν θα λειτουργεί πάνω από το Υπουργικό Συμβούλιο στις διυπουργικές επιτροπές ή άλλα κυβερνητικά όργανα. Τόνισα και χθες, το είπε και ο Κυβερνητικός Εκπρόσωπος, το είπε ο Υπουργός, το είπαν και άλλοι συνάδελφοι, το επαναλαμβάνω και σήμερα ότι πρόκειται για ένα επιτελικό, επιχειρησιακό όργανο-βραχίονα, που θα λειτουργεί υπό την καθοδήγηση του ίδιου του Πρωθυπουργού της χώρας.
Πρέπει να σταματήσει να χρησιμοποιεί η κ. Κωνσταντοπούλου και ο κ. Λαφαζάνης τη δήθεν αντισυνταγματικότητα του οιουδήποτε νομοσχεδίου που κατατίθεται, ως προπέτασμα καπνού ελλείψει πολιτικών προτάσεων. Αν μη τι άλλο, είναι υποκριτικό, διότι και εσείς γνωρίζετε ότι το νομοσχέδιο είναι απόλυτα ολοκληρωμένο και θα λύσει πολλαπλά προβλήματα. Οι πολιτικοί είμαστε υπερασπιστές του Συντάγματος. Δεν πρέπει οι ενστάσεις να γίνονται υπερασπιστές της πολιτικής του κόμματος που τις καταθέτει, εν προκειμένω του ΣΥΡΙΖΑ, ελλείψει προτάσεων.
Η Γενική Γραμματεία Συντονισμού, θα κληθεί να αμβλύνει τα κενά που προκύπτουν από τις αντιφάσεις στις δράσεις των Υπουργείων μεταξύ τους, οι οποίες προκύπτουν κυρίως από συναρμοδιότητες αλλά και χειρισμούς Υπουργών που ανέτρεπαν τις ρυθμίσεις άλλων Υπουργείων. Όπως αντιλαμβανόμαστε, είναι ξεκάθαρα ένα όργανο συντονιστικού χαρακτήρα που θα συνδράμει στην κατάρτιση επιχειρησιακού σχεδίου σε κάθε Υπουργείο ξεχωριστά και θα λειτουργήσει σαν μηχανισμός παρακολούθησης και αξιολόγησης κατά τη διάρκεια της εφαρμογής του προγραμματικού σχεδίου.
Έτσι θα επιτευχθεί η ολοκλήρωση των στόχων, οι οποίοι πολλές φορές, ενώ καταρτίζονται, στην πορεία εγκαταλείπονται, επειδή δεν υπάρχει ένα ισχυρό όργανο –σε επιχειρησιακό πάντα επίπεδο- που θα έχει τη δυνατότητα παρέμβασης και επίλυσης με διορθωτικές κινήσεις για την υλοποίηση των αποφάσεων που ούτως ή άλλως έχουν παρθεί. Η καινοτομία που προωθείται –που και αυτό σχολιάστηκε αρνητικά- έχει να κάνει με τη δυνατότητα στοχοθεσίας αλλά και την ύπαρξη λογοδοσίας, δηλαδή πόσοι από τους στόχους που θέσαμε, που ψηφίστηκαν εδώ πέρα και συζητήθηκαν στο Υπουργικό Συμβούλιο, επετεύχθησαν και ποια λάθη έγιναν.
Είναι, λοιπόν, θετικό που ένα σύστημα ή ένα κέντρο διακυβέρνησης, κατά τον ΟΟΣΑ, θα δίνει τις κατευθύνσεις και τις προτεραιότητες και κυρίως μέσα από σταθερές δομές θα υλοποιήσει στα προβλεπόμενα χρονικά περιθώρια…","ΕΛΕΥΘΕΡΙΟΣ ΑΥΓΕΝΑΚΗΣ",43
"142948"," Ολοκληρώστε, κύριε Αυγενάκη, σας παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"142949"," Τελειώνω, κυρία Πρόεδρε. Ευχαριστώ για το χρόνο που μου δώσατε.
Είναι, λοιπόν, μία πρώτης τάξεως ευκαιρία να δώσουμε μία μάχη με τη στατικότητα, μία μάχη με το χθες και να κάνουμε τη υπέρβαση. Θεωρώ ότι η συζήτηση η οποία εξελίχθηκε στην επιτροπή, σε γενικές γραμμές ήταν σε ένα εξαιρετικά καλό και χρήσιμο επίπεδο. Εκτιμώ ότι έστω και αυτήν την ώρα, κυρίως οι αντιπολιτευόμενες δυνάμεις πρέπει να επανεξετάσουν τις θέσεις τους και όλοι μαζί συντονισμένα, μετρημένα αλλά κυρίως πειθαρχημένα, να προχωρήσουμε μπροστά. Ο τόπος περιμένει πρωτοβουλίες από το πολιτικό σύστημα και μία τέτοια είναι και αυτή που συζητούμε σήμερα.
Σας ευχαριστώ.
(Χειροκροτήματα από την πτέρυγα της Νέας Δημοκρατίας)","ΕΛΕΥΘΕΡΙΟΣ ΑΥΓΕΝΑΚΗΣ",43
"142950"," Ευχαριστούμε κι εμείς, κύριε συνάδελφε.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία της Βουλής, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, τριάντα επτά μαθητές και μαθήτριες και τρεις εκπαιδευτικοί από το 63ο Γυμνάσιο Αθήνας. 
Η Βουλή σας καλωσορίζει. Καλή χρονιά να έχετε, παιδιά!
(Χειροκροτήματα από όλες τις πτέρυγες της Βουλής)
Το λόγο έχει τώρα ο κ. Αλέξιος Μητρόπουλος ως εισηγητής του ΣΥΡΙΖΑ-ΕΚΜ.
Ορίστε, κύριε συνάδελφε, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"142951"," Ευχαριστώ, κυρία Πρόεδρε.
Κύριε Υπουργέ, διαβάζω την τελευταία πράξη νομοθετικού περιεχομένου, την οποία έχετε υπογράψει: «Ούτε το δικαιούχο κράτος…» -λέτε- «…ούτε η Τράπεζα της Ελλάδας ούτε κανένα από τα αντίστοιχα περιουσιακά τους στοιχεία εξαιρούνται λόγω εθνικής κυριαρχίας ή για άλλο λόγο της δικαιοδοσίας κατάσχεσης συντηρητικής, αναγκαστικής εκτέλεσης σε σχέση με την περιουσία τους.»
Αφήστε τον αερολόγο Χαλβατζή που σάπισε στις φυλακές! Ο Χαλβατζής και ο Λαφαζάνης σάπισαν στις φυλακές! Αφήστε τις αερολογίες και τους ημιμαθείς και πείτε μου εδώ τι θέλατε να πείτε, όταν τίποτα από την περιουσία του ελληνικού κράτους και της Τράπεζας της Ελλάδος -χρυσός, κ.λπ.- δεν εξαιρείται από εκτέλεση. Τι θέλατε να πείτε εσείς ως συνταγματολόγος; Τι θέλατε να πείτε με τη πράξη νομοθετικού περιεχομένου; Τίποτα δεν εξαιρείται! Δηλαδή, αν έρθει προς εκτέλεση σε βάρος στοιχείων της πατρίδας μας μία απόφαση του Δουκάτου του Λουξεμβούργου που ασκεί πολιτιστική κυριαρχία, για παράδειγμα το μουσείο ή αμυντική, για παράδειγμα η Τανάγρα ή υγείας, για παράδειγμα ο «Ευαγγελισμός» και σας πει «κύριε Μανιτάκη, θέλω να εκτελέσω», τι θα κάνετε;
Γιατί παραδώσατε την εθνική κυριαρχία; Γιατί η ΔΗΜΑΡ, εσείς, η Κυβέρνηση λέτε αυτό το πράγμα; Ούτε το δικαιούχο κράτος-μέλος ούτε η τράπεζά του, η Τράπεζα της Ελλάδος, ούτε κανένα από τα αντίστοιχα περιουσιακά στοιχεία εξαιρούνται λόγω εθνικής κυριαρχίας. Γιατί το βάλατε αυτό; Γιατί κόβετε φέτες την πατρίδα; 
Παραπάνω τι κάνετε; Παραιτηθήκατε του ελληνικού δικαίου. Και όχι μόνο αφήσατε την χαλαρή και ήπια φράση του Παπανδρέου και του Παπαδήμου αλλά ορκίζεστε,  ομνύετε στους δανειστές ότι η επιλογή του Αγγλικού Δικαίου είναι δική σας έγκυρη και αμετάκλητη επιλογή. Ακούτε τι έχετε υπογράψει εσείς. Εσείς υπογράφετε πρώτος από τους Υπουργούς. Δυστυχώς, βάλατε και τον Πρόεδρο της Δημοκρατίας. Ο ορισμός του Αγγλικού Δικαίου, στη πράξη νομοθετικού περιεχομένου. Ας έρθει εδώ αργότερα και ο λαλίστατος Βορίδης, όπως και οι άλλοι λαλίστατοι να μου τα πουν. Ας δούμε τι έχετε υπογράψει. Ο ορισμός του Αγγλικού Δικαίου ως εφαρμοστέου δικαίου για τη συνθήκη τροποποίησης. Είμαστε σε συνθήκη τροποποίησης. Μιλάω για την προχθεσινή της 12-12-2012 (άρθρ. 240) με την οποία πήρατε τη μεγάλη δόση. Και πήρατε τη μεγάλη δόση με ρήτρα αποικίας. Την προηγούμενη φράση «λόγω εθνικής κυριαρχίας», την βρήκαν οι συνεργάτες μας στις ρήτρες παράδοσης της Κεϋλάνης, της Ινδίας και της Νότιας Αφρικής πριν διακόσια χρόνια. Τη ρήτρα αποικίας. Δανειστήκατε με ρήτρα αποικίας για το Αγγλικό Δίκαιο. Και μου κάνετε τώρα τον έξυπνο στο Λαφαζάνη που μάχεται; Ημιμαθής η Ζωή Κωνσταντοπούλου; Για να μη συνεχίσω και πω τι μου είχε πει ο κ. Κωνσταντόπουλος για σας. Πόσο δηλαδή σας τιμούσε. Ενώ εσείς…Ημιμαθής η Ζωή Κωνσταντοπούλου και άλλοι!
Ο ορισμός του αγγλικού δικαίου, λέτε, ως εφαρμοστέου δικαίου για τη συνθήκη τροποποίησης αποτελεί «έγκυρη επιλογή εφαρμοστέου δικαίου». Εσείς έρχεστε και παραιτείστε από το έσχατο όπλο σας. Αν κάποτε, δηλαδή, ερχόταν οι δανειστές μας και έλεγαν ότι έχουμε μία απόφαση σε βάρος σας και εμείς οι περισσότεροι είχαμε επιφυλαχθεί -και ο Κασιμάτης και ο Χρυσόγονος και όλοι οι ειδικοί συνάδελφοι- ότι μπορεί να τους σύρουμε σε διαιτητικό δικαστήριο ή σε μη αγγλικό δικαστήριο, έρχεστε και λέτε ότι εγώ ο Μανιτάκης και άλλοι Υπουργοί, επέλεξα ως έγκυρη επιλογή το αγγλικό δίκαιο. Και επιλέξατε ως μόνα αρμόδια δικαστήρια τα δικαστήρια του Δουκάτου του Λουξεμβούργου. 
Σας διαβάζω τι έχετε υπογράψει. Το χειρότερο, βέβαια, είναι το τέταρτο σημείο. Τώρα, βέβαια, σας λέω για το τρίτο σημείο. «Το δικαιούχο κράτος-μέλος…» -λέτε εσείς ο συνταγματολόγος- «…και η Τράπεζά του, της Ελλάδος, έχουν υπαχθεί νόμιμα αποτελεσματικά και αμετάκλητα… -λένε Έλληνες πολιτικοί- «…στην αποκλειστική αρμοδιότητα του δικαστηρίου του μεγάλου Δουκάτου του Λουξεμβούργου». Και σας χειροκροτούν! Έχουμε, λοιπόν, Αγγλικό Δίκαιο, ούτε καν διαιτητικό. Έχουμε δικαστήρια του Δουκάτου του Λουξεμβούργου και έχουμε ρήτρα Κεϋλάνης, ρήτρα αποικίας για να δανειστείτε. Και στο τέλος λέτε –σας λέω τι λένε οι κύριοι της ΔΗΜΑΡ και εσείς- ότι σύμφωνα με το Ελληνικό Δίκαιο, δεν απαιτείται να περάσει από το Κοινοβούλιο η παρούσα σύμβαση τροποποίησης». Δεν απαιτείται να περάσει από το ελληνικό Κοινοβούλιο. Να τα χαίρεστε! Να τους χαίρεστε! Πανηγυρίζετε τον τρόπο που δανειστήκατε; Και έρχεστε τώρα και μου λέτε για το κράτος και ότι θέλετε ευλύγιστο κράτος και ότι θέλετε κράτος με λιγότερους υπαλλήλους, λες και ο αείμνηστος Καραμανλής και άλλοι πολιτικοί, όπως ο Παπανδρέου, προσελάμβαναν στο δημόσιο για να εξορθολογήσουν τις υπηρεσίες τους και όχι για να προστατεύσουν το πολιτικό προσωπικό για να μην τους καταβροχθίσουν τα παιδιά των προλεταρίων. Μου ήρθατε τώρα εσείς οι λογικοί και οι εξορθολογικευτές να απολύσετε και να καταργήσετε φορείς! Πετάξτε στο δρόμο τα Ελληνόπουλα, για να έρχονται τα παιδιά της άρχουσας τάξης να καταλαμβάνουν τις παχυλές αμοιβές! 
Δεν πάει καλά ο δρόμος σας! Δεν είναι σωστές οι επιλογές σας. Πείτε μου εσείς ο συνταγματολόγος -αφού πια η θέση του κόμματός μας είναι αντίθετη και επί της αρχής και επί των άρθρων- σε τι κράτος σκοπεύετε, σε τι κράτος στοχεύετε, ποιο είναι το όνειρό σας, ποια είναι η ιδεολογία σας για το κράτος; Ήρθατε και είπατε ότι είναι δική σας επιλογή ο εξορθολογισμός του κράτους. 
Και σας διατάσσουν με ιταμό ύφος οι δανειστές –διαβάζω τη σελίδα 786 του δεύτερου μνημονίου και είναι ο ν. 4046- για τη Γραμματεία Συντονισμού. Την εμφανίσατε εδώ ως ιδεολογία και επιλογή δική σας. Έπρεπε να έχει γίνει μέχρι το Δεκέμβριο του 2012. Γι’ αυτό κόπτεσθε να το φέρετε. Σας διαβάζω το δεύτερο μνημόνιο με το ιταμό ύφος των δανειστών: «Μέχρι το Δεκέμβριο του 2012 η Κυβέρνηση πρέπει …». Τι πρέπει; Σε ποιους δούλους αναφέρεται; «Πρέπει η Κυβέρνηση…» -αυτό που κάνετε τώρα- «…να δημιουργήσει μία υψηλού επιπέδου συντονιστική ομάδα της οποίας θα προεδρεύει ο Πρωθυπουργός». Αναφέρεται στον Πρωθυπουργό κυρίαρχου κράτους και του λέει ο Τόμσεν «πρέπει να φτιάξεις αυτό». Και μετά μου λέτε να σας πούμε για την πρόταση του ΣΥΡΙΖΑ. Μας κάνατε δούλους και περιμένετε να σας πούμε την πρότασή μας για το κράτος.
Εγώ μετά από αυτά επειδή ξέρω την ιστορία σας, θα έφευγα από το Κοινοβούλιο και θα έτρεχα. Ή θα κατέληγα στα Ιμαλάια ή θα κατέληγα στη Σιβηρία ή θα πήγαινα κολυμπώντας στην Αμερική χωρίς στόχο. Μετά από αυτά που έχετε υπογράψει, θα έφευγα. 
Χαίρομαι, διότι η μόνη υπογραφή που λείπει από την κατάπτυστη πράξη νομοθετικού περιεχομένου, είναι η υπογραφή Ρουπακιώτη. Έχετε υπογράψει όλοι αυτό το κατάπτυστο, την παράδοση δηλαδή της εθνικής κυριαρχίας και λείπει μόνο η υπογραφή Ρουπακιώτη. Δεν ξέρω εάν ήταν τότε που είχε την περιπέτεια υγείας του και του είχα ευχηθεί καλή ανάρρωση. Είναι όμως προς τιμή του ότι από αυτό το κατάπτυστο κείμενο που υπέγραψε ποτέ η Ελληνική Δημοκρατία, λείπει η υπογραφή μόνο ενός Υπουργού, του Ρουπακιώτη. 
Δεν πάτε καλά. Δεν προσφέρετε καλές υπηρεσίες στο κράτος και σε κάθε περίπτωση ούτε ο στόχος σας να οικοδομήσετε ένα κράτος λειτουργικό, δημοκρατικό, ευέλικτο, στις υπηρεσίες των πολιτών, είναι σωστός.
Σας ευχαριστώ πολύ.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΑΛΕΞΙΟΣ ΜΗΤΡΟΠΟΥΛΟΣ",319
"142952"," Σας ευχαριστούμε.
Το λόγο έχει ο ειδικός αγορητής του ΠΑΣΟΚ κ. Γεώργιος Ντόλιος.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"142953"," Για τα άρθρα θα μιλήσουμε ή θα ζωντανέψουμε το διάλογο;","ΓΕΩΡΓΙΟΣ ΝΤΟΛΙΟΣ",370
"142954"," Για τα άρθρα, κύριε συνάδελφε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"142955"," Κυρία Πρόεδρε, δεν μπορώ να μη σχολιάσω το εξής. Διαπιστώνω μία στοχευμένη επίθεση του ΣΥΡΙΖΑ απέναντι σε ένα συγκεκριμένο Υπουργό, τον κ. Μανιτάκη. Τους ενοχλεί, φαίνεται, η διαδρομή του. Τους ενοχλεί η ακεραιότητά του.
(Θόρυβος -διαμαρτυρίες από την πτέρυγα του ΣΥΡΙΖΑ-ΕΚΜ)","ΓΕΩΡΓΙΟΣ ΝΤΟΛΙΟΣ",370
"142956"," Παρακαλώ, κύριοι συνάδελφοι.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"142957"," Δεν μπορούν να αποδεχθούν ότι ένας άνθρωπος της Αριστεράς, ένας άνθρωπος της συνέπειας, ένας άνθρωπος της ηθικής, μπορεί να είναι και λογικός και ορθολογιστής. 
Χθες ακούσαμε ότι η λογική και ο ορθολογισμός είναι νεοφιλελευθερισμός. Αυτή ήταν η άποψη του εισηγητή του ΣΥΡΙΖΑ κ. Μητρόπουλου. 
Επανέρχομαι στο νομοσχέδιο. Τι βγήκε από τη συζήτηση; Ποια ήταν η άποψη της Αντιπολίτευσης; Να μεγαλώσουμε το δημόσιο στην Ελλάδα. Αυτό είναι το συμπέρασμα. Το ίδιο βγήκε ως συμπέρασμα και κατά την ακρόαση των φορέων στην επιτροπή. Όλοι εκτελούν κάποιο εθνικό έργο. Όλοι εκτελούν ένα έργο με ιδιαίτερες ευαισθησίες. Και βεβαίως, όλοι είναι εξαιρετικοί χειριστές των προγραμμάτων της Ευρωπαϊκής Ένωσης και του ΕΣΠΑ και ότι αν μας λείψουν αυτοί, θα χαθούν πόροι του ΕΣΠΑ.
Αυτά είναι κωμικά πράγματα. Είναι αστεία πράγματα. Δεν μπορεί να υπάρχει τόσος παραλογισμός σε αυτήν την Αίθουσα. 
Είχα αναφέρει στην επιτροπή και ένα άλλο παράδειγμα. Κανένας πόρος, κανένα ευρώ του ΕΣΠΑ δεν χάθηκε, γιατί έγινε ο «Καλλικράτης» μέσα στον οποίο υπάρχουν οι δήμοι, οι περιφέρειες, οι τέως νομαρχιακές αυτοδιοικήσεις που άλλαξαν εντελώς υπόσταση. Αυτά τα επιχειρήματα δεν στέκουν στη λογική.
Ακούστηκαν κι άλλα επιχειρήματα. Συγκρίθηκαν ανόμοια πράγματα. Ο δημόσιος τομέας, όσον αφορά τους μέσους όρους, στην Ελλάδα είναι μικρότερος σε σχέση με το μέσο όρο του δημόσιου τομέα σε χώρες της Ευρωπαϊκής Ένωσης. Μα έχουμε την ίδια απόδοση; Με ποιες χώρες; Να συγκριθούμε, να δούμε τι απόδοση, τι παραγωγικότητα έχει ο δημόσιος τομέας στις συγκεκριμένες χώρες και τι απόδοση έχει στην Ελλάδα.
Ακούστηκαν στη συζήτηση μια σειρά, θα έλεγα, παράλογα πράγματα. Γενική Γραμματεία Συντονισμού. Την πρότεινε ο ΟΟΣΑ με μια μελέτη που, αν είμαι καλά ενημερωμένος, αν θυμάμαι καλά, έγινε το 2010. Αυτό τι σημαίνει; Ότι εξ αυτού του λόγου η Γενική Γραμματεία Συντονισμού θα έχει επικεφαλής ένα Γκάουλάιτερ; Από πού προκύπτει αυτό; 
Ποιοι από εμάς σ’ αυτήν την Αίθουσα, ποια κόμματα από μας και ποιοι Βουλευτές δεν εντόπισαν την ανάγκη συντονισμού του κυβερνητικού έργου μεταξύ των διαφόρων Υπουργείων; Ποιοι από εμάς, δεν εντόπισαν κατά καιρούς νομοθετικές πρωτοβουλίες οι οποίες έρχονται σε αντίφαση με νομοθετικές πρωτοβουλίες και άλλων Υπουργείων; Ποιοι από εμάς, δεν εντόπισαν την ανάγκη καλύτερου συντονισμού του κυβερνητικού έργου; Αυτό το κενό έρχεται να καλύψει η Γενική Γραμματεία Συντονισμού. Ποιοι από εμάς, κύριοι συνάδελφοι, δεν νιώθουν την ανάγκη να υπάρχει ένα σχέδιο κυβερνητικού προγράμματος το οποίο να παρακολουθείται κατά τα ενδιάμεσα στάδια, έτσι ώστε και διορθωτικές παρεμβάσεις, εάν χρειαστεί, να γίνονται και, βεβαίως, να μπορούμε να πετυχαίνουμε τους στόχους μας με όποιες διορθωτικές κινήσεις.
Λέω, λοιπόν, ότι η επί της αρχής συζήτηση, οδήγησε το διάλογο για πολλοστή φορά σε παραλογισμούς οι οποίοι δεν έχουν καμμιά σχέση με την πραγματικότητα. Για να έρθουμε στο νομοσχέδιο και στα άρθρα του. Τι κάνει το νομοσχέδιο; Θα ξαναπώ μερικά πράγματα για να μείνουν και για τους συναδέλφους Βουλευτές και για όλους. 
Δεν απολύεται κανείς εξαιτίας της κατάργησης και συγχωνεύσεως φορέων. Αυτό είναι ζήτημα μέγα. Δεν μπορεί να λέγεται το αντίθετο.
Δεύτερο ζήτημα. Θέματα αρμοδιοτήτων. Οι αρμοδιότητες ασκούνται από το νέο νομικό πρόσωπο που δημιουργείται, όπου έχουμε συγχώνευση, ή ασκούνται από το δημόσιο. 
Θέματα περιουσιακών στοιχείων. Όλοι αντιλαμβάνονται ότι τα περιουσιακά στοιχεία των φορέων που καταργούνται ή συγχωνεύονται, μεταφέρονται στα νέα νομικά πρόσωπα ή στο δημόσιο. Ελπίζω επ’ αυτού να μην υπάρχει αντίρρηση. 
Και βεβαίως, υπάρχει μία λογική στο συγκεκριμένο νομοσχέδιο επί της οποίας θα ήθελα προσωπικά να γίνει μια συζήτηση και μια ανταλλαγή απόψεων, έτσι ώστε στο επόμενο στάδιο -κατά το Μάρτιο είπε το Υπουργείο- όταν θα έρθει το μεγάλο νομοσχέδιο που θα αφορά τη συγχώνευση και κατάργηση πολύ περισσότερων φορέων, να μπορούμε να διορθώσουμε ό,τι μπορούμε να διορθώσουμε μέσα από τη συζήτηση αυτού του νομοσχεδίου.
Για να δούμε τα άρθρα. 
Άρθρο 1. Ελληνική Θαλάσσια Ένωση. Καταργείται. Δεν έχω να κάνω καμμία παρατήρηση.
Άρθρο 2 .Ινστιτούτο Οικονομίας Κατασκευών. Καμμία παρατήρηση.
Άρθρο 3. Ταμείο Διαχείρισης Πιστώσεων για την Εκτέλεση Αρχαιολογικών Έργων. Καταργείται. Εκεί υπάρχει το θέμα των επιστημονικών επιτροπών. Το αρμόδιο Υπουργείο, το οποίο εισηγήθηκε στο Υπουργείο Διοικητικής Μεταρρύθμισης, υιοθέτησε την άποψη των αρχαιολόγων κι όχι των επιστημονικών φορέων. Προσωπικά είμαι απόλυτα σύμφωνος με τη στάση του Υπουργείου Πολιτισμού και συνολικά της Κυβέρνησης.
Άρθρο 4. Οργανισμός Τουριστικής Εκπαίδευσης και Κατάρτισης. Τι ακούσαμε εδώ; Ότι οι σχολές ΑΣΤΕ, οι ΕΠΑΣ, τα ΙΕΚ και οι σχολές ξεναγών, οι οποίες γίνονται πλέον περιφερειακές υπηρεσίες του κράτους, του Υπουργείου δηλαδή Τουρισμού, δεν θα λειτουργούν πλέον γιατί καταργήθηκε ο ΟΤΕΚ. Αν είναι δυνατόν! Κι αυτό το ακούσαμε και από την Αριστερά. Επιτέλους και ένας μπούσουλας, μια πυξίδα. Θέλετε το κράτος ή δεν το θέλετε; Και όπου κάποιοι οργανισμοί και δραστηριότητές τους μεταφέρονται στο κράτος κι εκεί υπάρχει διαφωνία και εκεί επικαλείστε κάποιους κινδύνους.
Άρθρο 6. Εδώ έχουμε ένα θέμα, κύριε Υπουργέ. Το ξέρετε. Νομίζω ότι η δημιουργία ενός καινούργιου νομικού προσώπου, υπό το οποίο συστεγάζονται κατά κάποιο τρόπο άλλα νομικά πρόσωπα, ενώ διατηρούν την οικονομική, διαχειριστική και λογιστική τους αυτοδυναμία, είναι ένα θέμα. Εγώ θα σας προτείνω, έστω και την ύστατη στιγμή, να αποσυρθεί το συγκεκριμένο άρθρο και οι τρεις φορείς να διατηρηθούν όπως έχουν. Δεν έχουμε κανένα λόγο να κάνουμε ένα νέο νομικό πρόσωπο, να βάλουμε κάτω από αυτό τρεις φορείς, οι οποίοι θα έχουν, θα έλεγα, πλήρη επάρκεια. Ή τουλάχιστον, να υπάρχει μια πολιτική δέσμευση ότι αυτό θα το ξαναδούμε με την εξής έννοια: Ότι το Μάρτιο θα ξανάρθουν και να καταργηθεί, θα έλεγα, αυτή η οικονομική, διαχειριστική και λογιστική αυτονομία των φορέων που θα δημιουργήσουν αυτό το νέο πρόσωπο.
Ιδιαίτερες παρατηρήσεις δεν έχω να κάνω σε κανένα από τα άρθρα. Δεν έχω και χρόνο. Εκείνο που έχω να πω για τη Γενική Γραμματεία της Κυβέρνησης, είναι πως ό, τι πιο εύστοχο πολιτικά θα μπορούσαμε να κάνουμε αυτήν την περίοδο ως χώρα, είναι να συναρθρώσουμε ένα κυβερνητικό πρόγραμμα, το οποίο θα συναρθρώνεται από τα επιχειρησιακά προγράμματα των διαφόρων Υπουργείων. Αυτά τα επιχειρησιακά προγράμματα, θα αφορούν τις δικές τους δράσεις, τις δικές τους υποχρεώσεις. Και βεβαίως, να έχουμε ένα μηχανισμό που θα μπορεί να παρακολουθεί την εκτέλεση αυτού του προγράμματος. 
Κλείνοντας, θέλω να ξαναπώ για τη Γενική Γραμματεία Συντονισμού ότι είναι μια μόνιμη δομή. Είναι μια υπηρεσία, η οποία στελεχώνεται από δημόσιους υπαλλήλους. Εάν έχω μετρήσει καλά, οι μετακλητοί υπάλληλοι θα είναι έως τρεις. Είναι μια μόνιμη δομή, η οποία θα μπορεί να κρατάει αρχείο στο γραφείο του εκάστοτε Πρωθυπουργού. Ένα αρχείο, το οποίο θα μεταφέρεται στον επόμενο Πρωθυπουργό, έτσι ώστε να μπορεί να υπάρχει στη συνέχεια. Είναι μια δομή, την οποία θα έπρεπε να επιδιώξουμε. Και βεβαίως, με τη σύστασή της θα έπρεπε να συμφωνήσουν όλοι αυτοί, οι οποίοι δεν συμφωνούν με μετακλητούς υπαλλήλους, με συμβούλους Υπουργών, με συμβούλους του Πρωθυπουργού, κ.λπ.. Ενώ, λοιπόν, γίνεται αυτό, συγχρόνως η επιλογή αυτή καταγγέλλεται.
Σας ευχαριστώ.","ΓΕΩΡΓΙΟΣ ΝΤΟΛΙΟΣ",370
"142958"," Κι εμείς ευχαριστούμε, κύριε συνάδελφε.
Κυρίες και κύριοι συνάδελφοι, έχω την τιμή να ενημερώσω το Σώμα ότι τη συνεδρίασή μας παρακολουθούν από τα άνω δυτικά θεωρεία, αφού ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, σαράντα δύο μαθητές και μαθήτριες και δύο εκπαιδευτικοί από το 2ο Δημοτικό Σχολείο Ραφήνας.
Η Βουλή τούς καλωσορίζει.
Καλή χρονιά και καλή πρόοδο!
(Χειροκροτήματα απ’ όλες τις πτέρυγες της Βουλής)
Το λόγο έχει τώρα η κ. Χρυσούλα Γιαταγάνα, ειδική αγορήτρια των Ανεξάρτητων Ελλήνων.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"142959"," Ευχαριστώ, κυρία Πρόεδρε.
Θα μπω κατευθείαν στο θέμα.
Σχετικά με το άρθρο 1. Εμείς το ψηφίζουμε, γιατί είναι μια κατάργηση φορέως που είναι σφραγίδα.
Σχετικά με το άρθρο 2. Επίσης το ψηφίζουμε, γιατί είναι σφραγίδα.
Σχεδόν σε όλα τα υπόλοιπα άρθρα του Πρώτου Κεφαλαίου που αφορούν είτε κατάργηση είτε συγχώνευση νομικών προσώπων. Είναι διάχυτη η απαξίωση δημοσίων υπηρεσιών και οργανισμών. Πρόκειται απλώς για ένα τσουβάλιασμα φορέων, όπως ακριβώς η συγκυβέρνηση τσουβάλιασε χιλιάδες δημόσιους υπαλλήλους, εφαρμόζοντας αδιακρίτως σε βάρος τους το πρόσφατο μέτρο της διαθεσιμότητας. Ταυτόχρονα, δεν υπάρχει διαφάνεια στις προβλεπόμενες ρυθμίσεις, καθώς η περιουσία κάθε οργανισμού, κινητή και ακίνητη, περιέρχεται αυτοδίκαια στο ελληνικό δημόσιο, χωρίς να έχει ήδη απογραφεί. Και δεν υπάρχει καμμία πρόβλεψη για τις προϋποθέσεις τυχόν εκποίησής της.
Άρθρο 3. Με αυτό, καταργείται το Νομικό Πρόσωπο Ιδιωτικού Δικαίου «Ταμείο Διαχείρισης Πιστώσεων για Εκτελέσεις Αρχαιολογικών Έργων». Στο άρθρο αυτό και στην παράγραφο 2, διαπιστώνουμε άνιση μεταχείριση μεταξύ του προσωπικού του εν λόγω ταμείου και του προσωπικού των άλλων καταργουμένων ή συγχωνευομένων φορέων. Οι υπάλληλοι άλλων φορέων μετακινούνται σε συγκεκριμένα νομικά πρόσωπα, ενώ το προσωπικό του ταμείου αυτού με το άρθρο 3, επαφίεται στη μελλοντική διερεύνηση των υπηρεσιακών αναγκών των εν γένει οργανισμών του δημοσίου, του ίδιου ή όμορων νομών, οι οποίοι θα μπορούν να τους υποδεχθούν.
Αυτές όμως οι ανάγκες δεν είναι καταγεγραμμένες πουθενά, ώστε να μπορούμε να λέμε ότι υπάρχει βεβαιότητα για τη συνέχιση της εργασίας των υπαλλήλων του νομικού αυτού προσώπου και υποδηλώνεται η πρόθεση της Κυβέρνησης να τους θέσει σε διαθεσιμότητα αν δεν ζητηθούν από άλλους φορείς. Δεν υπάρχει καμμιά απολύτως πρόβλεψη για το τι θα γίνει σε αυτήν την περίπτωση με το προσωπικό. 
Σε αυτό το καταργούμενο νομικό πρόσωπο ιδιωτικού δικαίου, υπηρετούν μόλις είκοσι δύο υπάλληλοι με πολυετή εμπειρία και υψηλή εξειδίκευση, αρχιτέκτονες, πολιτικοί μηχανικοί, συντηρητές και άλλοι. Με το υπό ψήφιση νομοσχέδιο, προτείνεται η μεταφορά του προσωπικού αυτού σε άλλα νομικά πρόσωπα του δημοσίου χωρίς όμως σαφή προσδιορισμό τους και ταυτόχρονα επαφίεται η μεταφορά του άκρως εξειδικευμένου προσωπικού στις τυχόν ανάγκες του εκάστοτε φορέα υποδοχής που θα το ζητήσει.
Η αναγκαιότητα και η χρησιμότητα του προσωπικού αυτού είναι υπαρκτή για την κάλυψη αναγκών αρχαιολογικών έργων. Γιατί, κύριε Υπουργέ, δεν τους μετακινείτε απευθείας στην αρμόδια Γενική Γραμματεία Πολιτισμού του Υπουργείου Παιδείας, Θρησκευμάτων και Πολιτισμού; Γιατί τους αφήνετε μετέωρους; Δέχεστε να σπαταληθεί η εξειδικευμένη γνώση και εμπειρία αυτών των υπαλλήλων; Με αυτές τις σκέψεις, λοιπόν, καταψηφίζουμε το άρθρο 3.
Το άρθρο 4, αφορά την κατάργηση του Οργανισμού Τουριστικής Εκπαίδευσης και Κατάρτισης. Ουσιαστικά με το άρθρο αυτό, επιχειρείτε την αποδόμηση των εκπαιδευτικών δομών της μόνης ελπιδοφόρου για την εθνική οικονομία και κερδοφόρου βιομηχανίας της χώρας μας, του τουρισμού. Συγκεκριμένα, οι τέσσερις εκπαιδευτικές σχολές που μέχρι τώρα υποστήριζαν την παραγωγή στελεχών εξειδικευμένων στον τουρισμό μας, μετατρέπονται σε περιφερειακές υπηρεσίες του Υπουργείου Τουρισμού και δεν γίνεται καμμιά αναφορά ή πρόβλεψη για τη συνέχιση της λειτουργίας τους, για τον τρόπο και τις προϋποθέσεις που θα εξασφαλιστεί αυτή.
Στην παράγραφο 3 του ίδιου άρθρου, απαραδέκτως καταργείτε τη μέχρι τώρα προβλεπόμενη γνώμη ή εισήγηση του Δ.Σ. του ΟΤΕΚ για την έκδοση υπουργικών αποφάσεων και προεδρικών διαταγμάτων. Γιατί δεν προβλέπετε στις αντίστοιχες περιπτώσεις, να απαιτείται γνώμη ή εισήγηση του επιστημονικού συμβούλιου διασφάλισης της ποιότητας της τουριστικής εκπαίδευσης για το οποίο κάνετε λόγο στην παράγραφο 8; 
Προφανώς διαβάσατε την έκθεση της επιστημονικής επιτροπής και είδατε τι λέει γι’ αυτήν την επιστημονική ομάδα. Δεν προβλέπεται ότι θα είναι ειδικευμένοι στον τουρισμό. Δηλαδή μπορεί να είναι και θεολόγοι αυτοί που θα εκλεγούν; Τι σχέση έχουν με τον τουρισμό;
Στην παράγραφο 4δ΄ του ίδιου άρθρου, εντελώς απαράδεκτα ορίζεται ότι τα ποσοστά επί των εσόδων στα Καζίνο της Πάρνηθας και της Κέρκυρας που μέχρι τώρα καλύπτουν λειτουργικές ανάγκες του ΟΤΕΚ εφεξής θα αποτελούν έσοδα του κρατικού προϋπολογισμού. Γιατί δεν δεσμεύετε τα ποσά για την εξασφάλιση της βιωσιμότητας των ανωτέρω σχολών; 
Επιπλέον, ενώ με την παράγραφο 2 γίνεται πρόβλεψη για τη συνέχιση της εργασίας όλου του υπόλοιπου προσωπικού της κεντρικής υπηρεσίας του ΟΤΕΚ, με το άρθρο 14 του παρόντος νομοσχεδίου, εξαιρείτε και μεταχειρίζεστε με άνισο τρόπο τη μία και μοναδική δικηγόρο του οργανισμού με σχέση έμμισθης εντολής, την οποία εργασιακή σχέση λύετε, κύριε Υπουργέ. Η εν λόγω δικηγόρος, είχε διοριστεί κατόπιν διαγωνισμού –σας το είπαμε και στην επιτροπή- με το άρθρο 11 του ν. 1649/1986 και από το χρόνο διορισμού της, δεν είχε το δικαίωμα να παρέχει τις υπηρεσίες της οπουδήποτε αλλού είτε στον ιδιωτικό είτε στο δημόσιο τομέα. Στερείτε, δηλαδή, σε μία υπάλληλο το μοναδικό μέσο βιοπορισμού της, τη στιγμή που υπάρχουν κενές οργανικές θέσεις αντίστοιχης κατηγορίας στον ΕΟΤ.
Γι’ αυτό το θέμα, κύριε Υπουργέ, πολλοί συνάδελφοι –ειδικά ο κ. Αναγνωστάκης από τη ΔΗΜΑΡ- είχαν αναφερθεί και περίμεναν ότι θα φέρετε μια νομοθετική ρύθμιση. Περίμεναν να τη φέρετε για τη δικηγόρο του ΟΤΕΚ. Πληροφορηθήκαμε ότι είχατε ετοιμάσει νομοθετική ρύθμιση να φέρετε και τη σταμάτησε ο Γενικός Γραμματέας του Πρωθυπουργού κ. Μπαλτάκος. Σκεφθείτε να φέρετε Γενικό γραμματέα Συντονισμού του Πρωθυπουργού τον κ. Βαρτζόπουλο και πίσω από αυτόν, να έχετε τον κ. Ράιχενμπαχ με την παρέα του. Πιόνια θα σας καταντήσουν όλους!
Δεν μπορούσατε εσείς; Θέλατε να φέρετε, είχατε ετοιμάσει να φέρετε αυτήν τη ρύθμιση. Ούτε μία και μοναδική υπάλληλο δεν θα σας επιτρέπουν να προσλάβετε εσείς. Δεν έχω να πω τίποτε άλλο πάνω σ’ αυτό το θέμα. Αυτό τα λέει όλα.
	Με το άρθρο 5 καταργείται το Νομικό Πρόσωπο Ιδιωτικού Δικαίου «Ευρωπαϊκό Κέντρο Επικοινωνίας κ.λπ.». Το ψηφίζουμε.
	Άρθρο 6. Με το άρθρο αυτό, εντάσσετε ως αυτοτελείς λειτουργικές μονάδες τρία νομικά πρόσωπα, το Ελληνικό Ινστιτούτο Μετρολογίας, το Εθνικό Σύστημα Διαπίστευσης και τον ΕΛΟΤ, σ’ ένα νομικό πρόσωπο ιδιωτικού δικαίου. Γιατί δημιουργείτε καινούργιο οργανισμό για να εντάξετε και τους τρεις φορείς ενώ δεν θα έχετε κανένα δημοσιονομικό όφελος; Ζητάμε να αποσυρθεί αυτή η διάταξη. Δεν έχει κανένα νόημα, κανένα όφελος. Απλά θέλετε να δείχνετε ότι κάτι κάνετε, αφού δεν μπορείτε να ρυθμίσετε σωστά άλλα θέματα αυτού του κράτους.
	Άρθρο 7. Σχετικά με το Κέντρο Έρευνας, Τεχνολογίας και Ανάπτυξης Θεσσαλίας, πραγματικά απουσιάζει οποιαδήποτε πειστική αιτιολογία για την επιχειρούμενη κατάργησή του, από τη στιγμή που αυτό λειτουργούσε κανονικά ως είχε. Μάλιστα, εξ όσων γνωρίζω, πρόσφατα αξιολογήθηκε από επιτροπή ερευνητών για το σημαντικό επιστημονικό έργο που επιτελεί.
	Με το άρθρο 8, καταργείτε το Εθνικό Κέντρο Κοινωνικών Ερευνών και το εντάσσετε ως Ερευνητικό ινστιτούτο στο Εθνικό Ίδρυμα Ερευνών.
	(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
	Παρακαλώ να μου δοθεί ο ίδιος χρόνος που δόθηκε στον εισηγητή της Πλειοψηφίας. Έχουμε ένα τέτοιο νομοσχέδιο με τόσες απαράδεκτες ρυθμίσεις και δεν θα μιλήσουμε;
	Έχω να πω, λοιπόν, ότι θα γίνουμε η μοναδική χώρα τουλάχιστον στην Ευρώπη, που δεν θα έχουμε αυτόνομο δημόσιο κέντρο κοινωνικών ερευνών. Μήπως τελικά στόχος αυτού του νομοσχεδίου, είναι να απαξιωθεί η κοινωνική έρευνα των προβλημάτων, που η νεοφιλελεύθερη πολιτική σας προκαλεί και συνεχώς επαυξάνει;
	Τίθεται πλέον μείζον θέμα για τη μεταβολή της σχέσης εργασίας του προσωπικού του Εθνικού Κέντρου Κοινωνικών Ερευνών, δηλαδή από μόνιμοι υπάλληλοι μετατρέπονται σε αορίστου χρόνου. Μπράβο σας. Είναι συνταγματικότατο! Γι’ αυτό δεν πρέπει να μιλάει κανείς για συνταγματικότητα των νόμων. Οι ίδιοι φορείς τόσο κατά τη διαβούλευση όσο και ενώπιον της επιτροπής, κατέδειξαν τους λόγους για τους οποίους δεν πρέπει να γίνουν οι επιχειρούμενες συγχωνεύσεις. 
Οι επιχειρούμενες συγχωνεύσεις των άρθρων 7 και 8 είναι εντελώς αποσπασματικές, χωρίς επιστημονικά κριτήρια, χωρίς οικονομοτεχνικές μελέτες, οι οποίες θα μπορούσαν να καταδείξουν την ύπαρξη οποιουδήποτε δημοσιονομικού οφέλους απ’ αυτήν την ενέργεια και ταυτόχρονα θα μπορούσαν ενδεχομένως, να αποδείξουν ότι δεν θα υποβαθμιστεί ποιοτικά και ποσοτικά το επιστημονικό έργο που αυτοί οι φορείς παράγουν, ως κοινωνικά προστιθέμενη αξία της ελληνικής κοινωνίας. 
Δεν πρέπει βέβαια να ξεχνάμε ότι η κοινωνική έρευνα, οδηγεί αναμφίβολα σε κοινωνικό και πολιτιστικό όφελος, το οποίο η σημερινή ελληνική κοινωνία έχει απόλυτη ανάγκη. Οι πρόχειρες και άνευ σχεδιασμού συγχωνεύσεις, όπως επιχειρούνται, αντίκεινται στο άρθρο 16 του Συντάγματος. Κύριε Υπουργέ, ως συνταγματολόγος, ξέρετε ότι αντίκεινται στο άρθρο 16 του Συντάγματος, το οποίο ρητά επιτάσσει ότι η ανάπτυξη και η προαγωγή της έρευνας είναι υποχρέωση του κράτους. Μ’ αυτές τις σκέψεις καταψηφίζουμε τα άρθρα 7 και 8.
	Με το άρθρο 9, συγχωνεύονται διάφοροι φορείς διαχείρισης προστατευομένων περιοχών σε διοικητικά ενιαία νομικά πρόσωπα ιδιωτικού δικαίου. Εδώ η συγχώνευση, συνίσταται στην ενοποίηση των διοικητικών συμβουλίων των καταργούμενων φορέων διαχείρισης.
	(Στο σημείο αυτό κτυπάει επανειλημμένα το κουδούνι λήξεως του χρόνου ομιλίας της κυρίας Βουλευτού)","ΧΡΥΣΟΥΛΑ-ΜΑΡΙΑ ΓΙΑΤΑΓΑΝΑ",104
"142960"," Παρακαλώ ολοκληρώστε, κυρία Γιαταγάνα.
	ΧΡΥΣΟΥΛΑ –","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"142961"," Παρακαλώ να έχω τον ίδιο χρόνο που είχε ο εισηγητής.","ΜΑΡΙΑ ΓΙΑΤΑΓΑΝΑ",104
"142962"," Τον έχετε πάρει. Σας μένει ένα λεπτό ακόμα. Ολοκληρώστε τη σκέψη σας. Έχετε και δευτερολογία.
	ΧΡΥΣΟΥΛΑ -","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"142963"," Δεν θέλετε να τοποθετηθώ; Αφήστε με.","ΜΑΡΙΑ ΓΙΑΤΑΓΑΝΑ",104
"142964"," Σας παρακαλώ.
	ΧΡΥΣΟΥΛΑ –","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"142965"," Κι εγώ σας παρακαλώ να μου δώσετε το χρόνο μου.","ΜΑΡΙΑ ΓΙΑΤΑΓΑΝΑ",104
"142966"," Ο χρόνος δίνεται. Σας παρακαλώ να ολοκληρώσετε.
	ΧΡΥΣΟΥΛΑ –","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"142967"," Έχω ακόμα δύο λεπτά και θα τελειώσω.
Υπάρχει μία δεύτερη κατηγορία. Το μεγαλύτερο μέρος των δαπανών αυτών των φορέων διαχείρισης, περίπου το 95%, καλύπτεται από ευρωπαϊκούς πόρους, κυρίως από το ΕΣΠΑ. Σας προτάθηκε ήδη και από τον προηγούμενο ομιλητή να αποσύρετε αυτήν τη διάταξη. Δεν έχετε κανένα λόγο να τη διατηρήσετε. Αποσύρετε αυτήν τη διάταξη. Δεν μπορεί να την τροποποιείτε μόνο επειδή το ζήτησε ένας Βουλευτής της Συμπολίτευσης για μία περιοχή. Αποσύρετέ την. 
Στο άρθρο 10, συγχωνεύονται οι μονάδες κοινωνικής φροντίδας σε νομικά πρόσωπα ιδιωτικού δικαίου που συστήνονται ανά περιφέρεια. Με το εν λόγω άρθρο, όπως και με το άρθρο 12 –δεν προλαβαίνω να μιλήσω- η συγκυβέρνηση αποδεικνύει πέρα πάσας αμφιβολίας ότι αδιαφορεί παντελώς για την πτυχή του κάθε πολιτισμένου κράτους που λέγεται κράτος πρόνοιας. Καθίσταται σαφές ότι οι συγκεκριμένες συγχωνεύσεις του άρθρου 10, όχι μόνο θα δυσχεράνουν την εξυπηρέτηση των ανάπηρων συνανθρώπων μας -των πλέον ευπαθών ατόμων της κοινωνίας- αλλά θα οδηγήσουν σε ανθρωπιστική καταστροφή.
Διεξοδικά αναφέραμε όλα αυτά τα θέματα στην επιτροπή, κύριε Υπουργέ. Μειώνετε τόσο δραματικά τις μονάδες κοινωνικής φροντίδας, που τελικά καταργείτε το υποτυπώδες κράτος πρόνοιας. Ξεχνάτε ότι πρόκειται για άτομα μειωμένης κινητικότητας και περιορισμένων οικονομικών πόρων, αν όχι απόρους. Έτσι καταδεικνύει η Κυβέρνησή σας την κοινωνική της ευαισθησία; Ταλαιπωρώντας αναπήρους; Τα ελάχιστα ψήγματα παρηγοριάς που τους προσέφεραν οι μονάδες κοινωνικής φροντίδας είναι δικαίωμά τους και υποχρέωση του κράτους να τις παρέχει. 
Σας υπενθυμίζω ότι ο Καιάδας έχει καταργηθεί εδώ και χιλιάδες χρόνια. Εσείς τον επαναφέρατε. Μπράβο σας. Συγχαρητήρια. Με αυτές τις σκέψεις καταψηφίζουμε το άρθρο 10, καθώς και το άρθρο 12. 
Με το άρθρο 13, είμαστε απόλυτα σύμφωνοι. Είναι το μόνο άρθρο, η μόνη ρύθμιση που έχει στρατηγικό σχεδιασμό και είναι αποδεκτή από όλους τους τοπικούς φορείς. Αυτό το άρθρο το υπερψηφίζουμε ως έχει μετά τις νομοθετικές μεταβολές που κάνατε. 
Προχωρήστε, προχωρήστε. Πάρτε το Γενικό Γραμματέα Συντονισμού. Βάλτε τον κ. Ράιχενμπαχ με την παρέα του μέσα στο γραφείο του Πρωθυπουργού. Μετά θα πουν οι Γερμανοί «τι τον θέλετε τον Πρωθυπουργό. Να πληρώνουμε και αυτά τα ανδρείκελα;». Συγχαρητήρια σε εσάς. Βάλτε τους. Βάλτε τους.","ΜΑΡΙΑ ΓΙΑΤΑΓΑΝΑ",104
"142968"," Ευχαριστούμε, κυρία Γιαταγάνα. 
Ο κ. Γεώργιος Γερμενής, ειδικός αγορητής της Χρυσής Αυγής έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"142969"," Ευχαριστώ.
Τον πιο διαφωτιστικό ρόλο στο συγκεκριμένο νομοσχέδιο, θεωρώ ότι τον είχαν οι φορείς που κλήθηκαν ενώπιον της επιτροπής προκειμένου να εκφράσουν τις απόψεις τους. Παρά το γεγονός ότι κλήθηκαν εσπευσμένα στο Κοινοβούλιο, μας ενημέρωσαν και μας κατατόπισαν σε πολύ μεγάλο βαθμό, σχετικά με τα ζητήματα που ρυθμίζονται με το παρόν νομοσχέδιο. Με τον τρόπο αυτό, δόθηκε η ευκαιρία και στους Έλληνες πολίτες που παρακολουθούσαν από την τηλεόραση τη συνεδρίαση, να πληροφορηθούν και να ενημερωθούν λεπτομερώς για τις ρυθμίσεις του νομοσχεδίου και τις επιπτώσεις που θα επέλθουν σε περίπτωση που ψηφιστεί από την Ολομέλεια της Βουλής. 
Επιπλέον, από το διάλογο που έγινε στο πλαίσιο της συζήτησης του παρόντος νομοσχεδίου βγήκε ένα αντικειμενικό συμπέρασμα το οποίο είναι πολύ σημαντικό. Η Κυβέρνηση καταρτίζει τα νομοσχέδια χωρίς να γνωρίζει τις συγκεκριμένες ανάγκες και τα συνολικά δεδομένα που επικρατούν σε κάθε υπηρεσία του δημόσιου τομέα. Υπάρχει διαρκής παραγωγή νομοθετημάτων τα οποία αναδιαρθρώνουν την εξωτερική μορφή της Δημόσιας Διοίκησης αλλά δεν μεριμνούν για την βελτίωση των υπηρεσιών που παρέχονται στον πολίτη ούτε για την αναβάθμιση του παραγόμενου έργου. 
Η Χρυσή Αυγή πιστεύει ότι για κάθε δημόσια υπηρεσία, για κάθε πρόβλημα πρέπει να λαμβάνονται υπ’όψιν και να μελετώνται όλα τα δεδομένα ενδελεχώς και κάθε περίπτωση ξεχωριστά. Να επιλέγονται οι λύσεις που ταιριάζουν και βοηθούν τη λειτουργία κάθε συγκεκριμένου φορέα. Δυστυχώς, όμως οι ρυθμίσεις του παρόντος νομοσχεδίου επιβεβαιώνουν το συμπέρασμα ότι η Κυβέρνηση επαναλαμβάνει τα λάθη των τελευταίων τεσσάρων δεκαετιών. Δηλαδή, εφαρμόζει παντού και με ένα ισοπεδωτικό τρόπο την ίδια μέθοδο, παραβλέποντας τις ιδιαιτερότητες της κάθε περίπτωσης. 
Τις περασμένες δεκαετίες είχαμε τη διόγκωση του δημόσιου τομέα. Και αυτή η πληθωριστική λογική εφαρμοζόταν παντού χωρίς κανένα κριτήριο. Τώρα, γίνεται το εντελώς αντίθετο. Ακολουθούμε τη λογική των περικοπών και του περιορισμού του δημόσιου τομέα. Όλη αυτή η κατάσταση έχει καταντήσει μια ερασιτεχνική κοπτοραπτική. Το αποτέλεσμα θα είναι τραγικό για την λειτουργία του δημοσίου. Αποδεικνύεται ότι η Κυβέρνηση είναι πολύ μακριά από την περιφέρεια, πολύ μακριά από την πραγματικότητα. 
Οι συγχωνεύσεις φορέων θα επιφέρουν σύγχυση και καθυστερήσεις στη λειτουργία των υπηρεσιών και τελικά θα ζημιώσουν οικονομικά το κράτος.
Θεωρούμε ότι ακόμα και στον τομέα των λειτουργικών εξόδων δεν θα υπάρξει όφελος αλλά πως λόγω της κακότεχνης διαδικασίας των συγχωνεύσεων θα υπάρξει επιβάρυνση του κράτους με τις ίδιες, αν όχι και περισσότερες, δαπάνες.
Το βασικό κίνητρο πίσω από τις καταργήσεις και τις συγχωνεύσεις φορέων δεν είναι ο εξορθολογισμός του δημόσιου τομέα αλλά η επίτευξη δύο άλλων στόχων: 
Πρώτον, η οικειοποίηση από το δημόσιο ενός μεγάλου μέρους της κινητής και ακίνητης περιουσίας των εν λόγω φορέων, προκειμένου αυτή να αποκρατικοποιηθεί μέσω του ΤΑΙΠΕΔ.
Δεύτερον, η κατάργηση παρακρατήσεων που γίνονταν υπέρ φορέων του δημόσιου τομέα, διασφαλίζοντας τη λειτουργία τους και μεταφορά αυτών των εσόδων στον κρατικό προϋπολογισμό.
Επί των άρθρων, λοιπόν, του νομοσχεδίου και συγκεκριμένα για τα άρθρα 1 έως 14, ψηφίζουμε αρνητικά. Τα καταψηφίζουμε, διότι τόσο από τη μελέτη του νομοσχεδίου όσο και από τις πληροφορικές τοποθετήσεις των φορέων για τα γραπτά υπομνήματα που κατέθεσαν, δεν πειστήκαμε ότι από τις επερχόμενες αλλαγές εξυπηρετείται το δημόσιο συμφέρον. Για να ακριβολογώ, πειστήκαμε ότι με κάθε βεβαιότητα ζημιώνεται το δημόσιο συμφέρον.
Είναι χαρακτηριστικό ότι όλοι οι εκπρόσωποι φορέων, οι εκπρόσωποι, δηλαδή, των ανθρώπων που ζουν κάθε μέρα από μέσα τα προβλήματα των καταργούμενων και των συγχωνευόμενων οργανισμών, τάχθηκαν κατά των διατάξεων του νομοσχεδίου. Δεν υπήρξε κανένας που να επιδοκιμάσει έστω και μία από τις διατάξεις των άρθρων 1 έως 14 του νομοσχεδίου. 
Προέκυψε ότι οι συγκεκριμένοι οργανισμοί του δημοσίου, αντιμετωπίζουν ήδη πολύ μεγάλα και βασικά προβλήματα. Η κατάργηση ή η συγχώνευσή τους θα δημιουργήσει πολύ μεγαλύτερα προβλήματα στη διεκπεραίωση των αρμοδιοτήτων, με τις οποίες είναι μέχρι σήμερα επιφορτισμένοι. Θα επιφέρει οικονομικά και λειτουργικά προβλήματα.
Επιπλέον, σε αρκετές περιπτώσεις μεταβάλλεται προς το χειρότερο το εργασιακό καθεστώς των υπαλλήλων. 
Καταψηφίζουμε, λοιπόν, τις καταργήσεις και τις συγχωνεύσεις που προβλέπονται στα άρθρα 1 έως 14 του νομοσχεδίου, διότι αλλάζουν προς το χειρότερο το εργασιακό καθεστώς εκατοντάδων εργαζομένων. Διότι προηγήθηκε διάλογος με τους φορείς και δεν υπάρχουν οι οικονομικοτεχνικές μελέτες για την καταλληλότητα και τη βιωσιμότητα των συγχωνεύσεων.
Συγχωνεύετε τέσσερα ερευνητικά κέντρα της Γενικής Γραμματείας Έρευνας και Τεχνολογίας, χωρίς να προσκομίζετε έκθεση αξιολόγησης των συνεπειών των προτεινόμενων ρυθμίσεων, έκθεση αξιολόγησης η οποία να αναλύει τα προσδοκώμενα δημοσιονομικά, κοινωνικά, επιστημονικά και αναπτυξιακά οφέλη από τις εν λόγω συγχωνεύσεις. 
Είναι σίγουρο ότι αυτή η αστάθεια στη δομή και το εργασιακό καθεστώς των ερευνητικών κέντρων θα ωθήσει πολλούς νέους ή λιγότερο νέους ερευνητές σε φυγή στο εξωτερικό.
Ενδεικτικό της προχειρότητας που επικρατεί, είναι ότι η Κυβέρνηση δεν φρόντισε να λάβει την έγκριση των παγκόσμιων και των ευρωπαϊκών οργανισμών πιστοποίησης για την ένταξη του ΕΛΟΤ στο Εθνικό Σύστημα Υποδομών Ποιότητας. 
Τώρα, λοιπόν, υπάρχει ο κίνδυνος –έχει σταλεί, όπως γνωρίζετε, και σχετικό έγγραφο από τον ευρωπαϊκό αρμόδιο φορέα- να αποβληθεί ο ΕΛΟΤ από αυτούς τους οργανισμούς και να υποστεί η χώρα μας τεράστια οικονομική ζημιά. 
Εκτός αυτού, θα εξαρτάται από την έγκριση χωρών όπως η Τουρκία και τα Σκόπια, για να ενταχθεί ξανά σε αυτούς τους οργανισμούς.
Βεβαίως, ο Υπουργός απάντησε σε αυτά τα θέματα λέγοντας, «πιστεύω ότι δεν υπάρχει κίνδυνος να αποβληθούμε». Μα έτσι θα προκόψει το κράτος μας; Με το «θα δούμε» και το «πιστεύω» και το «ελπίζω ότι μάλλον δεν θα έχουμε πρόβλημα»;
Πρέπει επιτέλους οι ιθύνοντες να αντιληφθούν ότι πρώτα θα πρέπει να διασφαλίζουν τα συμφέροντα της χώρας μας και μετά να προχωρούν σε οποιαδήποτε ενέργεια, όχι βλέποντας και κάνοντας.
Θα κάνω μία περαιτέρω ειδική μνεία για τις διατάξεις επιμέρους άρθρων. Συγκεκριμένα:
Οι διατάξεις του άρθρου 4, με τις οποίες εκπαιδευτικές μονάδες του Οργανισμού Τουριστικής Εκπαίδευσης συγχωνεύονται στο Υπουργείο Τουρισμού είναι ιδιαίτερα προβληματικές. Μιλάμε για σχολές που ήδη αντιμετωπίζουν σοβαρά προβλήματα στη λειτουργία τους. Με τη συγχώνευση που θα γίνει, θα χάσουν τους αυτοτελείς πόρους που είχαν. Και απ’ ό,τι φαίνεται, αυτό είναι το πρώτο βήμα για τη θεσμική υποβάθμιση και την ολοκληρωτική διάλυσή τους.
Η ένταξη του ΕΛΟΤ στο Νομικό Πρόσωπο Ιδιωτικού Δικαίου με την επωνυμία «Εθνικό Σύστημα Υποδομών Ποιότητας», η οποία προβλέπεται στο άρθρο 6, θα δημιουργήσει προβλήματα στην εκπροσώπηση του ΕΛΟΤ στους ευρωπαϊκούς οργανισμούς πιστοποίησης και θα επιφέρει μεγάλη οικονομική ζημιά στο ελληνικό δημόσιο.
Η κατάργηση του Εθνικού Κέντρου Κοινωνικών Ερευνών, θα στερήσει από τη χώρα μας τα πολύτιμα οφέλη που προκύπτουν από τη σύγχρονη έρευνα στον τομέα των κοινωνικών επιστημών και αυτό δεν σημαίνει υστέρηση μόνο στον επιστημονικό τομέα, σημαίνει ζημιά και σε οικονομικό επίπεδο.
Οι συγχωνεύσεις και οι καταργήσεις φορέων διαχείρισης προστατευόμενων περιοχών, που προβλέπονται στο άρθρο 9, θα καταντήσουν πιο δυσχερή, αν όχι αδύνατη, την επιτέλεση του ρόλου για τον οποίο δημιουργήθηκαν και είναι σχεδόν βέβαιο ότι η χώρα μας θα πληρώσει και υψηλές αποζημιώσεις στην Ευρωπαϊκή Ένωση λόγω της καθυστέρησης των έργων που έχουν αναλάβει.
Αναφορικά με το άρθρο 10, οι μονάδες κοινωνικής φροντίδας θα αποδιοργανωθούν πλήρως, θα στερηθούν πολύτιμων πόρων και αυτό θα έχει δραματικές συνέπειες για την υγεία των συμπολιτών μας, που βασίζονται στο έργο που προσφέρουν οι συγκεκριμένοι οργανισμοί. 
Είμαστε αντίθετοι στη συγχώνευση των μονάδων κοινωνικής φροντίδας διότι: Πρώτον, συγχωνεύονται μονάδες με ανομοιογενές αντικείμενο ενασχόλησης, με εντελώς διαφορετικές δομές, που απευθύνονται σε ομάδες ανθρώπων με διαφορετικές ανάγκες και χρειάζονται διαφορετική προσέγγιση.
Δεύτερον, στο νομοσχέδιο δεν ρυθμίζονται ζητήματα που αφορούν την οικονομική λειτουργία του νέου νομικού προσώπου. Θα πρέπει να ληφθεί μέριμνα, ώστε εκείνοι οι φορείς που έχουν πλεονάσματα να τα διατηρούν και μετά τη συγχώνευσή τους. Επίσης, θα πρέπει να υπάρχει δυνατότητα για δωρεές προς συγκεκριμένο παράδειγμα του καινούργιου νομικού προσώπου, ώστε να μη χαθούν οι δωρεές των κατοίκων κάθε πόλης οι οποίοι θέλουν να προσφέρουν χρήματα αποκλειστικά στην περιοχή τους. 
Τρίτον, δεν ρυθμίζεται αναλυτικά ο τρόπος διοίκησης των καταργούμενων νομικών προσώπων. 
Τέταρτον, δεν λαμβάνεται υπ’όψιν η ανθρωπογεωγραφία της κάθε καλλικρατικής περιφέρειας, αγνοούνται τα τοπικά χαρακτηριστικά και οι ανάγκες της τοπικής κοινωνίας. 
Επιπλέον, δεν λαμβάνεται μέριμνα για την επαρκή διοικητική υποστήριξη του νέου νομικού προσώπου, σε σχέση με τις γεωγραφικές αποστάσεις μεταξύ των υπηρεσιών που συγχωνεύονται. Η εφαρμογή των προτεινόμενων διατάξεων θα έχει ως αποτέλεσμα τον μαρασμό και τον μελλοντικό αφανισμό πολλών εκ των σημερινών μονάδων κοινωνικής φροντίδας. 
Έκτον, η κατάργηση των εταιρειών προστασίας ανηλίκων που λειτουργούν στις έδρες των πρωτοδικείων, αποτελεί ένα ακόμα πλήγμα στην ούτως ή άλλως εγκαταλειμμένη από το κράτος ελληνική νεολαία. Είναι βέβαιο ότι θα είναι πολύ δύσκολο για τα διοικητικά συμβούλια που λειτουργούν σε έδρες των εφετείων, να επωμιστούν την δουλειά που είχαν όλα τα διοικητικά συμβούλια των πρωτοδικείων. 
Σε ό,τι αφορά το θεσμό του Γενικού Γραμματέα Συντονισμού, δηλαδή για τα άρθρα 15 έως 26, είμαστε αρνητικοί και καταψηφίζουμε, διότι είναι ξεκάθαρο ότι πρόκειται για θεσμό αντισυνταγματικό που παρακάμπτει τους Υπουργούς ακόμα και τον ίδιο τον Πρωθυπουργό και θα αποτελεί στην ουσία τον άνθρωπο της τρόικας και των δανειστών μας στην κυβέρνηση, θα υλοποιεί τα σχέδια για την αποδόμηση του ελληνικού κράτους, για την αποδόμηση όλων των πυλώνων του κράτους και της κοινωνίας μας, θα υλοποιεί την αποδόμηση της εθνικής οικονομίας, προς όφελος του μεγάλου υπερεθνικού κεφαλαίου.
Σ’ ένα νομοσχέδιο που υποτίθεται ότι μειώνει τα έξοδα του προϋπολογισμού θεσπίζετε ένα νέο θεσμό, ο οποίος θα επιβαρύνει τον κρατικό προϋπολογισμό με 600.000 περίπου ευρώ ετησίως. Είναι σίγουρο ότι στην πορεία τα έξοδά του θα αυξηθούν. Υπάρχει το Υπουργείο Επικρατείας, που υποτίθεται ότι συντονίζει το κυβερνητικό έργο. Γιατί επομένως πρέπει να υπάρχουν και άλλοι τρείς φορείς ιδιαίτερα δαπανηροί, η Γενική Γραμματεία του Πρωθυπουργού, η Γενική Γραμματεία της Κυβέρνησης και τώρα η Γενική Γραμματεία Συντονισμού, οι οποίοι θα κάνουν το ίδιο πράγμα; Μ’ όλες αυτές τις ρυθμίσεις, πιστεύουμε ότι δεν μειώνεται η γραφειοκρατία αλλά αντιθέτως αυξάνεται.
Γι’ όλα τα παραπάνω, λοιπόν, που προαναφέραμε, η Χρυσή Αυγή καταψηφίζει το παρόν νομοσχέδιο.
Ευχαριστώ.","ΓΕΩΡΓΙΟΣ ΓΕΡΜΕΝΗΣ",90
"142970"," Ευχαριστούμε, κύριε Γερμενή.
Το λόγο έχει ο κ. Δημήτρης Αναγνωστάκης, ειδικός αγορητής της Δημοκρατικής Αριστεράς.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"142971"," Σας ευχαριστώ, κυρία Πρόεδρε.
Κύριε Υπουργέ, κύριοι Υπουργοί, κυρίες και κύριοι συνάδελφοι, χθες το βράδυ, μας δόθηκε η δυνατότητα να κάνουμε μια τοποθέτηση επί της αρχής του νομοσχεδίου και βέβαια μέσα σ’ αυτό το πλαίσιο, κάθε πολιτική δύναμη να καταθέσει και τη συνολικότερη άποψή της για το ποιο κράτος επιθυμούμε να δημιουργήσουμε, να φτιάξουμε τόσο γι’ εμάς όσο και για τις επόμενες γενιές.
Μέσα σ’ αυτήν την προσπάθεια ακούστηκαν υπερβολές, χρησιμοποιήθηκαν βαρύτατοι χαρακτηρισμοί, προσβλήθηκαν η υπόληψη και η τιμή αρκετών από αυτούς που εν πάση περιπτώσει έχουν αναλάβει ένα συγκεκριμένο ρόλο σε μια δύσκολη κοινωνική, οικονομική και πολιτική συγκυρία.
Θεωρώ ότι σ’ αυτό το κλίμα τέτοιου είδους αήθεις επιθέσεις, τέτοιου είδους προσωπικοί χαρακτηρισμοί τραυματίζουν τη δημοκρατία και δημιουργούν εκείνο το υπόβαθρο, να υπάρξει κοινωνική έκρηξη. Ίσως δεν έχουμε αντιληφθεί το ότι όταν κάποιος παίρνει θέση από τη Βήμα της Βουλής έχει μία ευθύνη όχι απέναντι στο κόμμα του αλλά απέναντι στην ελληνική κοινωνία. Άρα είναι αποδεκτές οι όποιες πολιτικές διαφορές. Είναι αποδεκτές και παιχνίδι της δημοκρατίας το να υπάρχει σύγκρουση επιχειρημάτων. Όμως είναι τραγικά δύσκολο, για όποιον παρακολουθεί αυτή τη συνεδρίαση και χθες και σήμερα, να γίνεται αποδέκτης προσωπικών επιθέσεων. Στοχοποιούνται άνθρωποι οι οποίοι εν πάση περιπτώσει μπορεί να έχουν διαφορετική θέση και πολιτική άποψη από κάποιους άλλους. 
Η κοινωνική ευαισθησία, δεν είναι προνόμιο ούτε αυτής της πτέρυγας ούτε της μεσαίας ούτε της αριστερής. Η κοινωνική ευαισθησία, εκφράζεται με την καθημερινότητα, με την καθημερινή πράξη της καθεμιάς και του καθενός μας. 
Άρα, λοιπόν, κρινόμαστε εκ του αποτελέσματος και από τη στάση μας και από την ιστορία μας. Ας μην το ξεχνάμε. Δεν υπάρχει κολυμβήθρα του Σιλωάμ, επειδή ενταχθήκαμε σε κάποιο πολιτικό χώρο κι αυτό μας κάνει να είμαστε πιο δημοκράτες, πιο κοινωνικά ευαίσθητοι. Είναι απαράδεκτα τα όσα συνέβησαν χθες και σε ένα βαθμό και σήμερα. 
Θέλω να πω ότι ο ΟΟΣΑ, από το 1996 και μάλιστα και το Μάρτη του 2010 λέει τα αυτονόητα και για να μη γίνει παρεξήγηση από κάποιους συναδέλφους, θα διαβάσω αυτολεξεί το παράρτημα της έκθεσης: «Δεν υπάρχουν αποδεικτικά στοιχεία ύπαρξης μίας κοινής συλλογικής προσέγγισης των Υπουργών και των Υπουργείων τους, σχετικά με την ανάπτυξη πολιτικών και κανονισμών. Σημειώνεται περιορισμένη οριζόντια συνεργασία και απουσιάζουν οποιαδήποτε στοιχεία κοινής ή συνόλου της κυβερνήσεως προσέγγισης, για την ανάπτυξη και εφαρμογή πολιτικής προς όφελος της Ελλάδας ως κράτους. Μεμονωμένα Υπουργεία εστιάζουν την προσοχή τους στην πρόταση του έργου τους, σύμφωνα με τις δικές τους προτεραιότητες, δηλαδή κεντρικό κράτος, χωρίς αναφορά στο πώς αυτά συνάδουν με ένα ευρύτερο πρόγραμμα ή αν υπάρχει συνέργεια με το έργο που προωθούν άλλα τμήματα της κυβέρνησης».
Δεύτερη παρατήρηση: «Η Ελλάδα, στερείται δομών και διαδικασιών που διευκολύνουν την επίσημη συνεργασία και συντονισμό ανάμεσα στο πολιτικό επίπεδο και τα ανώτερα στελέχη της πολιτικής διοίκησης. Η συνοχή στο κέντρο της Κυβέρνησης πρέπει να ενισχυθεί, προκειμένου να διασφαλιστεί ότι τα κεντρικά Υπουργεία, το Γραφείο Πρωθυπουργού, το Υπουργείο Οικονομίας Ανταγωνιστικότητας και Ναυτιλίας κι άλλα Υπουργεία -να μη σας κουράζω- εργάζονται προς την επίτευξη του ίδιου συνολικού οράματος και των ίδιων προτεραιοτήτων». 
Κι ερχόμαστε σήμερα και λέμε ότι είναι μνημονιακή επιταγή, ότι ο ν.4246/2010 επιβάλλει και μάλιστα εγκαλείται η Κυβέρνηση εθνικής ευθύνης ότι έχει ξεπουλήσει πια την εθνική ανεξαρτησία, έχει εκχωρήσει μάλλον την εθνική ανεξαρτησία και εγκαλείται γιατί κάνει τα αυτονόητα, αυτά που συμβαίνουν σε όλες τις ευρωπαϊκές χώρες το τελευταίο χρονικό διάστημα, όταν και χθες τονίστηκε από την πλευρά της Δημοκρατικής Αριστεράς, δεν κάνουμε τίποτα άλλο παρά παίρνουμε δάνειο καλής πρακτικής από το γαλλικό κράτος. Αυτή είναι η Γραμματεία Συντονισμού και παρακολούθησης του κυβερνητικού έργου. 
Εν πάση περιπτώσει υπάρχουν και πεδία αυστηρής κριτικής αλλά όχι ένα νομοσχέδιο το οποίο έρχεται να κάνει το αυτονόητο και να καλύψει τι; Το κενό της αξιολόγησης, του ελέγχου, της παρακολούθησης και άρα να έχει η ελληνική πολιτεία, να έχει η ελληνική κοινωνία, να έχει η ελληνική Βουλή τη δυνατότητα να αξιολογεί τόσο τον Πρωθυπουργό όσο και  κάθε Υπουργείο για την αποτελεσματικότητά του. 
Αυτό, λοιπόν, σήμερα δέχθηκε σφοδρότατη κριτική και μάλιστα με ενόχλησε το γεγονός –βέβαια διά όσην αξίαν έχει η δική μου ενόχληση- ότι υπήρξε και προσωποποίηση της πολιτικής απέναντι σε έναν Υπουργό ο οποίος εν πάση περιπτώσει έχει δείξει στη διαδρομή του και το ποιόν του και τη δημοκρατικότητά του. 
Δεν θα πω περισσότερα. Ο κ. Ντόλιος κάλυψε το ζήτημα στη δική του τοποθέτηση.
Πάω τώρα επί της ουσίας. Είπαμε και χθες ότι υπάρχουν δυο αντιλήψεις. Υπάρχει μία αντίληψη η οποία λέει ότι γίνεται γενική καταστροφή με την ψήφιση του συγκεκριμένου νομοσχεδίου, ότι απολύονται άνθρωποι, ότι κλείνουν μονάδες κοινωνικής φροντίδας, ότι δεν διασφαλίζονται κοινοτικοί πόροι, ότι χάνονται εν πάση περιπτώσει χρήματα κ.λπ.. Ξεκαθαρίσαμε και ξεκαθαρίζω για άλλη μια φορά με όση δύναμη έχει αυτή η φωνή, με βάση το ότι υπάρχει εμπιστοσύνη απέναντι και στην Κυβέρνηση και στον Υπουργό, με βάση το ότι διάβασα προσεκτικά όπως όλοι οι συνάδελφοι το νόμο, ότι δεν υπάρχει καμμία απόλυση. 
Η μοναδική δυσμενής μεταβολή είναι στους εργαζόμενους του ΕΚΚΕ και γι’ αυτό η Δημοκρατική Αριστερά, κύριοι Υπουργοί, από την πρώτη στιγμή έθεσε το ζήτημα και ζητά με τροπολογία να υπάρξει βελτίωση αυτής της κατάστασης, γιατί είναι, πραγματικά, αδικία οι κύριοι και οι κυρίες εργαζόμενοι στο ΕΚΚΕ που έχουν μόνιμη σχέση εργασίας με το δημόσιο να μετατρέπονται σε αορίστου χρόνου. Αυτό είναι κάτι που θα ήθελα να το δείτε, έστω και τώρα, κύριε Υπουργέ, γιατί,  επαναλαμβάνω, είναι το μοναδικό κατά τη γνώμη μας σημείο που πρέπει μέχρι και την τελευταία στιγμή να το δείτε.
Δεύτερον, είναι αλήθεια αυτό που είπε η κ. Γιαταγάνα. Γνωρίζω ότι το Υπουργείο Διοικητικής Μεταρρύθμισης έκανε μία προσπάθεια να μην υπάρξει η απόλυση της συγκεκριμένης έμμισθης δικηγόρου. Παρακαλώ πολύ να το δούμε, να το θεραπεύσουμε.","ΔΗΜΗΤΡΙΟΣ ΑΝΑΓΝΩΣΤΑΚΗΣ",22
"142972"," Κύριε συνάδελφε, εντάξει...","ΑΝΤΩΝΙΟΣ ΜΑΝΙΤΑΚΗΣ",298
"142973"," Χαίρομαι, κύριε Υπουργέ.
Τρίτον, υπάρχουν κάποιες συγκεκριμένες παρατηρήσεις σε ό,τι έχει να κάνει με ένα έγγραφο που στάλθηκε από την Ευρωπαϊκή Επιτροπή, αναφορικά με το άρθρο που συγχωνεύει τον ΕΛΟΤ, το οποίο λέει ξεκάθαρα ότι ίσως υπάρξουν προβλήματα. Σας έχει κοινοποιηθεί αυτή η επιστολή, επαναλαμβάνω, από την Κομισιόν.","ΔΗΜΗΤΡΙΟΣ ΑΝΑΓΝΩΣΤΑΚΗΣ",22
"142974"," Όχι από την Κομισιόν.","ΜΑΝΟΥΣΟΣ ΒΟΛΟΥΔΑΚΗΣ",68
"142975"," Εν πάση περιπτώσει, εδώ μας λένε εμάς τουλάχιστον ότι έχει σταλεί από την Ευρωπαϊκή Επιτροπή αναφορικά με το σχέδιο νόμου που αφορά τις συγχωνεύσεις των τριών αυτών οργανισμών. Μάλιστα, κάνει αναφορά στο ότι θα πρέπει να υπάρξει ειδική μέριμνα, για να μην εκτεθούμε ως προς τη διαπίστευση. 
Τώρα, στις υπόλοιπες τροπολογίες, λόγω του ότι δεν έχω χρόνο αναφέρομαι επιγραμματικά, κύριοι Υπουργοί. Σε ό,τι αφορά τον ΕΟΜΜΕΧ, νομίζω ότι θα πρέπει να το δούμε με πολλή σοβαρότητα, γιατί αυτοί οι άνθρωποι θα πρέπει να έχουν τη δυνατότητα να απορροφηθούν από τους Οργανισμούς Τοπικής Αυτοδιοίκησης που υπάρχουν κενές θέσεις.
Σε ό,τι αφορά την τροπολογία που κατατέθηκε από τον κ. Κακλαμάνη, τον πρώην Πρόεδρο της Ελληνικής Βουλής, συμφωνούμε και θεωρούμε ότι δίνει τη δυνατότητα στους εργαζόμενους που είναι απλήρωτοι για πάρα πολύ καιρό σε κάποιους ραδιοφωνικούς σταθμούς, όταν και εφόσον χορηγηθούν οι άδειες από το ΕΣΡ, να μπορούν και αυτοί να διεκδικήσουν, έτσι ώστε να μη χάσουν τη δουλειά τους. 
Πάρα πολύ επιγραμματικά, σε ό,τι αφορά το άρθρο 1, λέμε ναι. Στο άρθρο 2 –τα έχουμε πει και στην Επιτροπή Δημόσιας Διοίκησης- λέμε ναι. Στο άρθρο 6, οι αιτιάσεις που παρατηρήθηκαν τόσο στην Επιτροπή Δημόσιας Διοίκησης όσο και σήμερα από τον κ. Ντόλιο, μας βρίσκουν σύμφωνους. Νομίζω ότι έχει γίνει και μία ιδιαίτερη αναφορά και από τη χθεσινή τοποθέτηση γενικότερα του Κοινοβουλευτικού Εκπροσώπου της Δημοκρατικής Αριστεράς, του κ. Τσούκαλη. Έχουμε την πεποίθηση ότι και εδώ μπορεί να γίνει έστω και την τελευταία στιγμή μία τέτοια διαχείριση, ώστε να υπάρξει η πλήρης κάλυψη όλων των πλευρών της Βουλής. 
Κλείνοντας και αφού σας ευχαριστήσω για την ανοχή σας, κυρία Πρόεδρε. Σας είπαμε και χθες, επαναλαμβάνουμε και σήμερα ως Δημοκρατική Αριστερά ότι είμαστε η Αριστερά που επιθυμεί να αλλάξουμε την ελληνική κοινωνία. Στηρίζουμε τις μεταρρυθμίσεις που έχει ανάγκη και η κοινωνία και η οικονομία. Τολμήστε, προχωρήστε. Και οι πολίτες και εμείς είμαστε δίπλα σας. 
(Χειροκροτήματα)","ΔΗΜΗΤΡΙΟΣ ΑΝΑΓΝΩΣΤΑΚΗΣ",22
"142976"," Ευχαριστούμε, κύριε Αναγνωστάκη.
Το λόγο έχει ο κ. Γεώργιος Λαμπρούλης ως ειδικός αγορητής του Κομμουνιστικού Κόμματος Ελλάδας.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"142977"," Ευχαριστώ, κυρία Πρόεδρε. 
Θα μου επιτρέψετε μόνο να υπενθυμίσω –δεν μου επιτράπηκε προηγουμένως να το πω, δεν πρόλαβα στην αρχή της διαδικασίας- ότι συμφωνήσαμε όλα τα κόμματα, λόγω της μη δευτερολόγησης των αγορητών, δεσμεύτηκε ο Πρόεδρος χθες το βράδυ ότι οι αγορητές θα έχουν την ανοχή του Προεδρείου.","ΓΕΩΡΓΙΟΣ ΛΑΜΠΡΟΥΛΗΣ",277
"142978"," Χωρίς να το ξέρω, για να πω την αλήθεια, ήδη την έχετε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"142979"," Συνεπώς τη ζητώ εκ των προτέρων, όπως εξάλλου δόθηκε.","ΓΕΩΡΓΙΟΣ ΛΑΜΠΡΟΥΛΗΣ",277
"142980"," Την έδωσα, νομίζω σε όλους.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"142981"," Δεν σας κατηγορώ. Οφείλω να το υπενθυμίσω, κυρία Πρόεδρε. Αλίμονο. 
Κυρίες και κύριοι συνάδελφοι, η συγκεκριμένη ρύθμιση για τις συγχωνεύσεις των προνοιακών ιδρυμάτων, εντάσσεται στη διαδικασία που έχει ξεκινήσει εδώ και χρόνια για συρρίκνωση και παραπέρα υποβάθμιση των υπηρεσιών πρόνοιας και των ιδρυμάτων για τα άτομα με ειδικές ανάγκες, για το παιδί με το ν. 2646/1998 του ΠΑΣΟΚ. 
Με το νόμο αυτό, καταργήθηκαν δύο από τους μεγαλύτερους οργανισμούς πρόνοιας με δεκάδες δημόσιες υποδομές πανελλαδικά, το ΠΙΚΠΑ και ο ΕΟΠ. Ακολούθησε ο νόμος για τις συγχωνεύσεις του 2011, όπου τα ενενήντα δύο ιδρύματα πρόνοιας που είχαν απομείνει συγχωνεύθηκαν σε σαράντα δύο και με τον καινούργιο νόμο με το άρθρο 10 συγχωνεύονται και καταλήγουν σε δώδεκα.
Αυτή η διαδικασία έχει συνοδευτεί με το κλείσιμο δεκάδων τμημάτων και υπηρεσιών για το παιδί και τα ΑΜΕΑ, το πάγωμα των προσλήψεων, την επιβολή συμμετοχής στις πληρωμές από τους ασθενείς στα ιδρύματα με βαριά αναπήρους και ψυχικά πάσχοντες, με παρακράτηση μέχρι και 50% από τη σύνταξή τους. Θα δημιουργήσετε ή συντελείτε με αυτόν το νόμο στη δημιουργία σύγχρονων Καιάδων. Είναι αερολογία όλα αυτά που λέγατε χθες, κύριε Υπουργέ.
Την παραπάνω εκτίμηση, επιβεβαιώνει και η έως τώρα πείρα με τις συγχωνεύσεις και τις αναδιαρθρώσεις που με συνέπεια προωθούν τα κόμματα του κεφαλαίου τα τελευταία χρόνια, με βάση τις κατευθύνσεις που συναποφασίζουν στην Ευρωπαϊκή Ένωση. 
Παράδειγμα αποτελούν οι συγχωνεύσεις στο χώρο των δημόσιων νοσοκομείων που οδήγησαν ουσιαστικά στο κλείσιμο όλων των νοσοκομείων του ΙΚΑ, των εργαστηρίων με στόχο στην πορεία, το κλείσιμο εξακοσίων πενήντα τμημάτων και κλινικών των δημόσιων νοσοκομείων αλλά και την κατάργηση δέκα χιλιάδων νοσοκομειακών κρεβατιών.
Ο εξορθολογισμός και η αντιμετώπιση των περιττών δαπανών που επικαλείται η Κυβέρνηση, χρησιμοποιούνται για να πείσουν ότι πρόκειται για μέτρο που θα ωφελήσει αυτούς που έχουν ανάγκη από τέτοια ιδρύματα και υπηρεσίες. Στην πραγματικότητα, εντάσσεται στο σχεδιασμό συρρίκνωσης ακόμα και αυτών των ελάχιστων δημόσιων υποδομών, τη δραστική περικοπή της κρατικής χρηματοδότησής τους, την αύξηση των παρεχόμενων υπηρεσιών με πληρωμή άμεσα ή έμμεσα από τους ασθενείς και τις οικογένειές τους.
Το γεγονός ότι αυτές οι υποδομές μεταφέρθηκαν στην ευθύνη του Υπουργείου Εργασίας σημαίνει ότι οι παρεχόμενες υπηρεσίες συνδέονται με τις ασφαλιστικές εισφορές. Θα δίνονται με ανταποδοτικό τρόπο και θα είναι δωρεάν για ένα πολύ περιορισμένο αριθμό ασθενών στα όρια της εξαθλίωσης. Πρόκειται για αντίστοιχο μέτρο, όπως έγινε και με το πρόγραμμα «Φροντίδα κατ’ οίκον Συνταξιούχων». Ουσιαστικά με αυτόν τον τρόπο, ανατρέπεται πλήρως ο όποιος προνοιακός χαρακτήρας υπήρχε σε αυτές τις υπηρεσίες. Είναι μέτρο που έχει εφαρμοστεί και στα άλλα κράτη της Ευρωπαϊκής Ένωσης.
Με την ενιαιοποίηση των οργανισμών των προνοιακών ιδρυμάτων ανά περιφέρεια σε ένα νομικό πρόσωπο, η Κυβέρνηση αίρει το εμπόδιο προκειμένου να υλοποιήσει το στόχο που μπορεί να μετακινεί το προσωπικό από ίδρυμα σε ίδρυμα, προκειμένου να καλύπτει τις τεράστιες ελλείψεις που υπάρχουν, χωρίς να προσλαμβάνει προσωπικό. Αυτό ήδη προβλέπεται από νόμο που έχει ψηφιστεί και ισχύει και για τα δημόσια νοσοκομεία. Η μετακίνηση προσωπικού από νομό σε νομό, διατυπώνεται και στην παράγραφο του συγκεκριμένου άρθρου.
Υπάρχει το παράδειγμα με τον ΕΟΠΥΥ, όπου καταργήθηκαν τα εργαστήρια του ΙΚΑ και ανέθεσαν σε νοσηλευτές και εργαστηριακούς να ασχολούνται με τα τηλεφωνικά ραντεβού. Με τις πιθανές καταργήσεις τμημάτων και ιδρυμάτων, μπορεί να οδηγήσει σε διαθεσιμότητα και απόλυση προσωπικού.
Τρίτον, θα συγχωνευθούν ανόμοια μεταξύ τους ιδρύματα και υπηρεσίες και σε συνδυασμό με τις τεράστιες ελλείψεις εξειδικευμένων στελεχών, που έτσι και αλλιώς υπάρχουν, να είναι αδύνατον να αντιμετωπιστούν οι διαφορετικές εξειδικευμένες ανάγκες αυτών των ατόμων.
Τέταρτον, στο άρθρο αυτό προβλέπεται στο τέλος ότι μέσα σε ένα μήνα από τη συγκρότηση των νέων νομικών προσώπων, συγκροτείται ειδική επιτροπή που θα κάνει έκθεση καταγραφής των κινητών και ακίνητων περιουσιακών στοιχείων του νέου οργανισμού. Πρόκειται για οργάνωση της προετοιμασίας εκποίησης της περιουσίας των ιδρυμάτων για την κάλυψη ενός μέρους των λειτουργικών αναγκών, αφού το κράτος θα περιορίσει δραστικά ή και θα καταργήσει τελείως τη χρηματοδότησή της.
Πέμπτον, ακόμα προβλέπεται το απαράδεκτο μέτρο ώστε τα υπό συγκρότηση νομικά πρόσωπα να καταβάλουν το χαράτσι που πληρώνεται μέσω της ΔΕΗ καθώς και φόρο ακίνητης περιουσίας. Ουσιαστικά πρόκειται για χαράτσια που θα κληθούν να πληρώσουν με έμμεσο τρόπο οι ασθενείς και οι οικογένειές τους. 
Ξέρετε ότι δεν έχουν χρήματα λόγω της περικοπής της κρατικής χρηματοδότησης για πετρέλαιο, για θέρμανση, αυτά τα ιδρύματα; Κάνετε μία βόλτα να τα δείτε.
Είναι απύθμενη, λοιπόν, η υποκρισία, όταν ισχυρίζεται η Κυβέρνηση και οι συνοδοιπόροι της ότι οι αναδιαρθρώσεις αυτές πρέπει επειγόντως να προχωρήσουν, ώστε να μη γίνουν, για παράδειγμα, άλλες μειώσεις στους μισθούς, ενώ κρύβουν ότι οι αναδιαρθρώσεις αυτές είναι στενά δεμένες με τις μειώσεις στους μισθούς, φέρνουν ανατροπή στις εργασιακές σχέσεις και τα κοινωνικά δικαιώματα έως και απολύσεις. 
Αρκεί κανείς να δει τα άρθρα 7 και 8, που επιβεβαιώνουν τα ανωτέρω. Έτσι, στο άρθρο 8, συγχωνεύεται το ΕΚΚΕ, ένα δημόσιο ίδρυμα, από ένα ιδιωτικό, το Εθνικό Ίδρυμα Ερευνών. Μεταβάλλονται οι εργασιακές σχέσεις των εργαζομένων από μόνιμες σε ιδιωτικού δικαίου αορίστου χρόνου, μεταφέρεται και ιδιωτικοποιείται η περιουσία του ΕΚΚΕ και, βεβαίως, η έρευνα οδηγείται στην αγκαλιά του ιδιωτικού επιχειρηματικού κεφαλαίου με ό,τι αυτό συνεπάγεται για την κατεύθυνση της παραγωγής της έρευνας, αλλά και της αξιοποίησης των αποτελεσμάτων της.
Είναι απόρροια αυτή η κατεύθυνση και στον τομέα της έρευνας της βάρβαρης πολιτικής της Κυβέρνησης, με κατεύθυνση το ξεπούλημα της περιουσίας της χώρας και την περαιτέρω εμπορευματοποίηση της έρευνας, όπως της υγείας, της παιδείας, καθώς και νέο σαρωτικό χτύπημα των εναπομεινάντων εργασιακών δικαιωμάτων, τη στιγμή, μάλιστα, που οι ελλείψεις είναι τεράστιες σε προσωπικό. Παράλληλα, θα έχουμε εκποίηση των υποδομών των ερευνητικών κέντρων με τραγικές επιπτώσεις στο παραγόμενο ερευνητικό έργο.
Να, πως υπηρετείται ο στόχος της περαιτέρω ιδιωτικοποίησης της ερευνητικής δραστηριότητας και των φορέων της και η πλήρης υπαγωγή τους στους νόμους και τις επιταγές της αγοράς. Εδώ, μπαίνει το ζήτημα της αξιοποίησης της έρευνας και των αποτελεσμάτων της προς όφελος των λαϊκών αναγκών, όπως λέμε εμείς και όχι των μονοπωλίων και της εξουσίας τους που θέλετε εσείς.
Καταθέσαμε μία τροπολογία. Σας το βάλαμε το θέμα και χθες στις παρεμβάσεις μας, στις τοποθετήσεις μας, όπως, επίσης, και στην επιτροπή, όταν τα συζητούσαμε. Περιμένουμε μία απάντηση για το ΙΓΜΕ, που λειτουργεί ακόμα και σήμερα, παρ’ όλες τις αντιξοότητες, ως επιστημονικός και τεχνικός σύμβουλος του κράτους μέσα από τη διενέργεια ερευνητικών έργων και αποτελεί στρατηγικής σημασίας για την ανάπτυξη του τόπου ινστιτούτο, καθώς είναι στην υπηρεσία, βεβαίως, του δημοσίου συμφέροντος. Περιμένουμε τον κύριο Υπουργό  να τοποθετηθεί σ’ αυτήν την πρότασή μας, σ’ αυτήν την τροπολογία.
Σε ό,τι αφορά το άρθρο 9 για τη συγχώνευση των φορέων διαχείρισης προστατευόμενων περιοχών, υπενθυμίζουμε εδώ ότι οι φορείς διαχείρισης προστατευόμενων περιοχών που θεσμοθετήθηκαν το 2002 είναι κάτι το οποίο το κόμμα μας καταψήφισε στη Βουλή, όχι μόνο εξαιτίας της νομικής μορφής των φορέων αυτών αλλά και της πολυδιάσπασης, μαζί και υποβάθμισης στο κατώτερο επίπεδο, αυτό, δηλαδή, της τοπικής εμβέλειας του αντικειμένου προστασίας περιοχών υψηλής οικολογικής αξίας. 
Η συνέχιση της περιβαλλοντικής υποβάθμισης των προστατευόμενων περιοχών αυτών και μετά την ίδρυση των φορέων διαχείρισης στο πλαίσιο της γενικότερης μονοπωλιακής αντιπεριβαλλοντικής πολιτικής των αστικών κυβερνήσεων απέδειξε και στην πράξη την ορθότητα της θέσης του κόμματός μας. Για εμάς είναι καθαρό. Η κατάσταση των οικοσυστημάτων στη χώρα μας αντανακλά με τον πιο αξιόπιστο τρόπο τις συνέπειες της διαχρονικής πολιτικής των κυβερνήσεων της άρχουσας τάξης στον τομέα του περιβάλλοντος, μιας πολιτικής, που με κεντρικό στόχο την ενίσχυση της κερδοφορίας του μεγάλου κεφαλαίου, οδηγεί σταθερά στην υποβάθμιση βασικών παραμέτρων του φυσικού περιβάλλοντος, ιδιαίτερα στοιχεία του οποίου αποτελούν και τα οικοσυστήματα.
Όσο, λοιπόν, τα δάση, οι δασικές εκτάσεις, όσο η δημόσια γη, τα χερσαία οικοσυστήματα, τα υδάτινα οικοσυστήματα, αντί να είναι λαϊκή περιουσία, θα αποτελούν αντικείμενο εμπορευματοποίησης μαζί και πελατειακών σχέσεων στο πλαίσιο του καπιταλιστικού συστήματος, όσο μια ολοκληρωμένη πολιτική δασοπροστασίας και δασοπυρόσβεσης, για παράδειγμα, παραμένει διαχρονικά στα αζήτητα των κυβερνητικών επιλογών, τα όποια οικοσυστήματα θα αντιμετωπίζουν όλο και μεγαλύτερους κινδύνους.
Το πρόβλημα, άλλωστε, της υποβάθμισης των οικοσυστημάτων δεν εντοπίζεται μόνο στη χώρα μας αλλά χαρακτηρίζει το σύνολο της Ευρωπαϊκής Ένωσης και αυτό οφείλεται στο καταστροφικό αποτέλεσμα από το κυνήγι του κέρδους από μέρους των διεθνικών μονοπωλίων.
Όλα τα παραπάνω και πολλά άλλα που θα μπορούσαμε να πούμε, ένα πράγμα αποδείχνουν, ότι η οικολογική προστασία και πολύ περισσότερο η αναβάθμιση δεν μπορούν να υπάρξουν σε συνθήκες καπιταλιστικής βαρβαρότητας. Η λύση βρίσκεται στην ανατροπή του σάπιου αυτού συστήματος, στην οικοδόμηση μιας νέας κοινωνίας στη βάση της κοινωνικής κρατικής ιδιοκτησίας στα συγκεντρωμένα  μέσα παραγωγής, στη γη, στο φυσικό πλούτο και στις υποδομές, στις ισόμετρες προσπάθειες ανάδειξης των περιφερειών και των κλάδων της οικονομίας με κεντρικό σχεδιασμό και εργατικό λαϊκό έλεγχο. Σ’ αυτό, λοιπόν, το πλαίσιο θα αναπτυχθεί μια σταθερή συμβατή σχέση μεταξύ του εργαζομένου ανθρώπου και της φύσης.
Δείτε στο άρθρο 14, το χαρακτηριστικό σε σχέση με τις εργασιακές σχέσεις. Έχουμε απολύσεις, μισθολογικές και ασφαλιστικές μεταβολές. Γίνεται προσαρμογή, λοιπόν, στις νέες απαιτήσεις στου κεφαλαίου. 
Συμβασιούχοι, λοιπόν, απολύονται, δικηγόροι απολύονται και γίνονται αποσπάσεις με ό,τι αυτό συνεπάγεται για την ίδια τη ζωή των εργαζομένων, ενώ άγνωστο παραμένει, τι θα γίνει με το ύψος του μισθού στο νέο φορέα υποδοχής. Κυρίως, άγνωστο παραμένει, τι θα γίνει με τις ασφαλιστικές εισφορές στο νέο φορέα που θα ενταχθούν οι εργαζόμενοι, σε σχέση με το φορέα που θα προέρχονται. Υπάρχουν διαφοροποιήσεις από φορέα σε φορέα. 
Δείτε, για παράδειγμα, πώς οι αναδιαρθρώσεις που προωθούνται στην κρατική διοίκηση εναρμονίζονται πλήρως με τις επιλογές και τις επιταγές του κεφαλαίου και στον τομέα της δημόσιας περιουσίας προς όφελός τους, για να υπηρετηθεί η κερδοφορία του και να μπορέσει να βγει αλώβητο από την κρίση. 
Για παράδειγμα, παραδίδονται φιλέτα στους επιχειρηματίες μέσω της μεταβίβασης, της συγχώνευσης – αν θέλετε- της HELEXPO με τη ΔΕΘ, δηλαδή της μεταβίβασης στη «ΔΕΘ Α.Ε.» της ακίνητης περιουσίας του δημοσίου. Ποιος θα ωφεληθεί από αυτό; Θα ωφεληθεί ο λαός; Φυσικά και όχι.
Κυρίες και κύριοι συνάδελφοι, το δηλώσαμε κι εχθές ότι εμείς καταψηφίζουμε –όπως καταψηφίσαμε και επί της αρχής- το σχέδιο νόμου και κατ’ άρθρον. 
Τονίζουμε πως σε καμμία περίπτωση η αρνητική ψήφος μας δεν σημαίνει ότι αποδεχόμαστε ή ότι ανεχόμαστε τη σημερινή κατάσταση που επικρατεί στο δημόσιο, όπου είναι ένας δημόσιος τομέας κομμένος στα μέτρα της άρχουσας τάξης και του κράτους που την υπηρετεί. Και οι κυβερνήσεις που τον διαμόρφωσαν και τον διαχειρίστηκαν –και διαχειρίζονται- έχουν την αποκλειστική ευθύνη, όχι μόνο για τα χάλια του, αλλά και γιατί δεν υπηρετεί τις κοινωνικές ανάγκες των λαϊκών στρωμάτων. Αντίθετα, τις υπονομεύει. 
Ευχαριστώ πολύ.","ΓΕΩΡΓΙΟΣ ΛΑΜΠΡΟΥΛΗΣ",277
"142982","  Κι εμείς ευχαριστούμε.
Το λόγο έχει ο Υπουργός Δικαιοσύνης κ. Ρουπακιώτης για λίγα λεπτά, για να αναλύσει την τροπολογία του Υπουργείου του.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"142983"," Συγγνώμη, κύριοι Βουλευτές για την παρέμβαση.
 Εισηγούμαι μια τροπολογία που δεν θα διαρκέσει περισσότερο από τρία, με τέσσερα λεπτά, η οποία προβλέπει ότι οφειλόμενες δόσεις βάσει νόμου προς τους δικαστές –είναι η τέταρτη, η προτελευταία- αντί να καταβληθούν το Μάρτιο, όπως προβλέπει ο ν. 4093/2012, θα καταβληθούν τον Ιανουάριο. Αυτή είναι η όλη τροπολογία. 
Με άλλα λόγια, όταν εκδόθηκαν οι αποφάσεις δικαστηρίων σε σχέση με τον καθορισμό των αποδοχών των δικαστών, συνήφθη μια συμφωνία με το δημόσιο να καταβληθούν ποσά μικρότερα από τα επιδικασθέντα με βάση τις αποφάσεις που είχαν ήδη εκδοθεί ή τα επιδικαζόμενα εκείνης της εποχής με βάση τις αποφάσεις που αναμένονταν και που θα ήταν κατά βάση εναρμονισμένες με εκείνες που είχαν εκδοθεί σε έξι δόσεις. Η μία δόση καταβλήθηκε τότε κι έμεναν άλλες πέντε δόσεις. 
Η προτελευταία, με βάση νόμο –επαναλαμβάνω- είχε προσδιοριστεί για το Νοέμβριο του 2012. Με το ν. 4093/2012 όμως, μετατέθηκε για το Μάρτιο του 2013. Αντ’ αυτού, εισηγούμαστε να καταβληθούν τον Ιανουάριο του 2013, δηλαδή ενάμιση ή δυο μήνες πιο νωρίς, ούτως ώστε να διευκολυνθούν οι κύριοι και οι κυρίες δικαστές, μιας και σε αυτούς -όπως και σε άλλους εργαζομένους, σε μείζονα βαθμό συνομολογούμε- έχουν περικοπεί οι αποδοχές τους.
Παρακαλούμε, λοιπόν, να δεχθείτε την τροπολογία του Υπουργείου Δικαιοσύνης, η οποία προβλέπει η εκ του νόμου προβλεπομένη δόση για το Μάρτιο του 2013 να καταβληθεί αυτή η δόση τον Ιανουάριο του 2013.
Ευχαριστώ πολύ.","ΑΝΤΩΝΙΟΣ ΡΟΥΠΑΚΙΩΤΗΣ",1
"142984","  Κι εμείς σας ευχαριστούμε, κύριε Υπουργέ.
Εισερχόμαστε στον κατάλογο των ομιλητών.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"142985"," Κυρία Πρόεδρε, θα ήθελα το λόγο.","ΠΑΝΑΓΙΩΤΗΣ ΛΑΦΑΖΑΝΗΣ",279
"142986","  Μάλιστα, κύριε Λαφαζάνη.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"142987"," Κατ’ αρχάς, ο τρόπος που εισάγεται η τροπολογία είναι εντελώς ανορθόδοξος, κύριε Υπουργέ. Εδώ, συζητάμε ένα άλλο νομοσχέδιο κι έρχεται το Υπουργείο Δικαιοσύνης, την ώρα που εξελίσσεται η συζήτηση επί της αρχής και καταθέτει τροπολογία. 
Οι τροπολογίες, ξέρετε, έχουν μια διαδικασία με βάση τον Κανονισμό. Αυτή η διαδικασία προβλέπεται για να μπορούμε κι εμείς να ενημερωθούμε, να ανοίξουμε ένα διάλογο, να συζητήσουμε προκειμένου κι εμείς να τοποθετηθούμε. Εν πάση περιπτώσει, πρέπει να γίνονται γνωστά ορισμένα πράγματα και ευρύτερα στην κοινωνία. 
Αυτή τη στιγμή, εμείς δεν έχουμε τίποτα στα χέρια μας. Ο Κανονισμός καταστρατηγείται. Τα ερωτήματα που θέτουμε είναι βάσιμα. 
Εν πάση περιπτώσει, δεν είναι δυνατόν να μας βάζετε το μαχαίρι στο λαιμό και να μας λέτε «μα, τι να κάνουμε, εδώ οι καλοί και εδώ οι κακοί;». Εδώ στη Βουλή πρέπει να τηρούνται κάποιες διαδικασίες, οι οποίες δεν είναι απλώς διαδικασίες, αλλά η ουσία. 
Παρακαλώ, λοιπόν, τουλάχιστον να μας τη διανείμετε και θα κρίνουμε εάν μπορούμε σε αυτή τη φάση να συζητήσουμε επί της τροπολογίας. 
ΠΡΟΕΔΡΕΟΥΣΑ (Μαρία Κόλλια-Τσαρουχά): Αντιληπτή η ένστασή σας, κύριε συνάδελφε.","ΠΑΝΑΓΙΩΤΗΣ ΛΑΦΑΖΑΝΗΣ",279
"142988"," Με συγχωρείτε, κυρία Πρόεδρε, ολοκληρώνω. Και σεις, εν πάση περιπτώσει, δεν είστε ένα διακοσμητικό Προεδρείο. Δεν το λέω για εσάς προσωπικά, αλίμονο. Δεν είναι δυνατόν να ακούτε ότι έρχονται τροπολογίες εν μέσω διαδικασίας κι εσείς να μη λέτε τίποτα. Να ανακοινώνονται στο Σώμα τροπολογίες και μετά η Αντιπολίτευση να τίθεται σε εκβιαστικά διλήμματα. 
ΠΡΟΕΔΡΕΟΥΣΑ (Μαρία Κόλλια-Τσαρουχά): Ευχαριστούμε, κύριε Λαφαζάνη. 
Σαν Προεδρείο  πρέπει  να  σας  απαντήσω  ότι  ήταν  κατατεθειμένη  από τις 4-1-2013 η συγκεκριμένη τροπολογία. Άρα, ο κ. Ρουπακιώτης ζήτησε την ανοχή του Προεδρείου...","ΠΑΝΑΓΙΩΤΗΣ ΛΑΦΑΖΑΝΗΣ",279
"142989"," Μα δεν υπάρχει, κυρία Πρόεδρε. 
ΠΡΟΕΔΡΕΟΥΣΑ (Μαρία Κόλλια-Τσαρουχά): Κατατέθηκε στις 4-1-2013 με αριθμό 119/18, όπου τροποποιούνται διατάξεις εκ μέρους του κ. Ρουπακιώτη. 
Επομένως, η ένστασή σας νομίζω ότι είναι άστοχη.","ΠΑΝΑΓΙΩΤΗΣ ΛΑΦΑΖΑΝΗΣ",279
"142990"," Κυρία Πρόεδρε, παρακαλώ το λόγο.
ΠΡΟΕΔΡΕΟΥΣΑ (Μαρία Κόλλια-Τσαρουχά): Ορίστε κύριε Υπουργέ, έχετε το λόγο.","ΑΝΤΩΝΙΟΣ ΜΑΝΙΤΑΚΗΣ",298
"142991"," Θέλω να επιβεβαιώσω αυτό που είπατε, ότι έχει κατατεθεί από 4-1-2013 με αριθμό 119 και έχει υπογραφεί από εμένα, τον κ. Στουρνάρα και τον κ. Ρουπακιώτη, με αιτιολογία.","ΑΝΤΩΝΙΟΣ ΜΑΝΙΤΑΚΗΣ",298
"142992"," Κυρία Πρόεδρε, μπορώ να πω μία κουβέντα;
ΠΡΟΕΔΡΕΟΥΣΑ (Μαρία Κόλλια-Τσαρουχά): Ορίστε, κύριε Ρουπακιώτη, έχετε το λόγο.","ΑΝΤΩΝΙΟΣ ΡΟΥΠΑΚΙΩΤΗΣ",1
"142993"," Κύριε Κοινοβουλευτικέ Εκπρόσωπε του ΣΥΡΙΖΑ, επιτρέψτε μου να σας διαβεβαιώσω, και ήδη επιβεβαιώθηκε και από την κυρία Πρόεδρο και από τον κύριο Υπουργό, ότι το Υπουργείο Δικαιοσύνης ούτε αιφνιδιάζει, αλλά ευτυχώς δεν κρατάει και μαχαίρι. Κρατάει ένα λόγο με τον οποίο απευθύνεται στο Κοινοβούλιο με πολύ σεβασμό και αναφέρεται στην υποχρέωση του ελληνικού κράτους, η οποία υποχρέωση είναι τυποποιημένη με διάταξη νόμου να καταβάλλει αναδρομικά σε εργαζόμενους είτε είναι εργάτες ενός εργοστασίου είτε είναι υπάλληλοι είτε είναι δικαστές. Περί αυτού ο λόγος. 
Επομένως, τηρήθηκε η διαδικασία και θα παρακαλέσω να γίνει δεκτή η τροπολογία που διευκολύνει το Υπουργείο Δικαιοσύνης.","ΑΝΤΩΝΙΟΣ ΡΟΥΠΑΚΙΩΤΗΣ",1
"142994"," Κυρία Πρόεδρε, με συγχωρείτε. 
ΠΡΟΕΔΡΕΟΥΣΑ (Μαρία Κόλλια-Τσαρουχά): Παρακαλώ, κύριε συνάδελφε.","ΠΑΝΑΓΙΩΤΗΣ ΛΑΦΑΖΑΝΗΣ",279
"142995"," Να ήσασταν ενημερωμένος.","ΣΠΥΡΙΔΩΝ ΛΥΚΟΥΔΗΣ",287
"142996"," Ξέρετε εσείς …
ΠΡΟΕΔΡΕΟΥΣΑ (Μαρία Κόλλια-Τσαρουχά): Κάνετε διάλογο μεταξύ σας τώρα, κύριοι συνάδελφοι;","ΠΑΝΑΓΙΩΤΗΣ ΛΑΦΑΖΑΝΗΣ",279
"142997"," Σήμερα διανεμήθηκε. 
ΠΡΟΕΔΡΕΟΥΣΑ (Μαρία Κόλλια-Τσαρουχά): Προς πού απευθύνεστε, κύριε Λαφαζάνη; Στον συνάδελφο; Βγείτε έξω από την Αίθουσα να διευκρινίσετε το θέμα αν θέλετε.","ΠΑΝΑΓΙΩΤΗΣ ΛΑΦΑΖΑΝΗΣ",279
"142998"," Μα, κυρία Πρόεδρε, σήμερα διανεμήθηκε. Πού υπάρχει η τροπολογία αυτή; 
ΠΡΟΕΔΡΕΟΥΣΑ (Μαρία Κόλλια-Τσαρουχά): Είναι κατατεθειμένη από τις 4-1-2013. Το Προεδρείο είναι καλυμμένο.","ΠΑΝΑΓΙΩΤΗΣ ΛΑΦΑΖΑΝΗΣ",279
"142999"," Καθόλου καλυμμένο δεν είναι. Είναι καλυμμένο για να κάνει μια δουλειά που δεν πρέπει να την κάνετε. Εσείς πρέπει να υπερασπίζετε την ενημέρωση του Σώματος. 
ΠΡΟΕΔΡΕΟΥΣΑ (Μαρία Κόλλια-Τσαρουχά): Αφού το θέτετε έτσι, θα το ελέγξω, αλλά εν πάση περιπτώσει, το τυπικό έχει τηρηθεί.","ΠΑΝΑΓΙΩΤΗΣ ΛΑΦΑΖΑΝΗΣ",279
"143000"," Δεν είναι εκεί το θέμα. Έπρεπε να τρέχουμε από γραμματεία σε γραμματεία για να τη βρούμε …
ΠΡΟΕΔΡΕΟΥΣΑ (Μαρία Κόλλια-Τσαρουχά): Δυστυχώς ή ευτυχώς, κύριε συνάδελφε, δεν κάνουμε μόνο αυτό οι Βουλευτές. 
Ο κ. Μιχάλης Κριτσωτάκης έχει το λόγο.","ΠΑΝΑΓΙΩΤΗΣ ΛΑΦΑΖΑΝΗΣ",279
"143001"," Έκανα παρέμβαση χθες, κυρία Πρόεδρε, για να κατατεθεί η τροπολογία. Πληροφορήθηκα από τις εφημερίδες ότι υπάρχει και γι’ αυτό ζήτησα χθες από τον Πρόεδρο αργά το βράδυ τουλάχιστον σήμερα να μας διανεμηθεί. Δεν είχε διανεμηθεί μέχρι αργά χθες το βράδυ.","ΔΗΜΗΤΡΙΟΣ ΣΤΡΑΤΟΥΛΗΣ",485
"143002"," Εδώ δεν υπάρχει. 
ΠΡΟΕΔΡΕΟΥΣΑ (Μαρία Κόλλια-Τσαρουχά): Προσωπικά εγώ αυτό το συμβάν δεν το γνωρίζω ως Προεδρεύουσα αυτήν τη στιγμή. Δεν αμφισβητώ αυτό που κάνατε. Είχε αναρτηθεί στο διαδίκτυο, αλλά εν πάση περιπτώσει, η παρατήρηση σε αυτό το σημείο τουλάχιστον θεωρώ ότι έγινε δεκτή και το Προεδρείο θα προσπαθήσει να διορθώσει τη συμπεριφορά του προς τους συναδέλφους. Και δεν εννοώ προσωπικά εγώ, αλλά το Προεδρείο. 
Ο κ. Μιχάλης Κριτσωτάκης έχει το λόγο για οκτώ λεπτά και θα παρακαλούσα όλους τους συναδέλφους, επειδή είναι αρκετοί εγγεγραμμένοι να τηρείται ο χρόνος, για να μην έρχεται σε δύσκολη θέση και το Προεδρείο και για να προλάβουν να μιλήσουν όλοι οι συνάδελφοι σήμερα. 
Σας ευχαριστώ.","ΠΑΝΑΓΙΩΤΗΣ ΛΑΦΑΖΑΝΗΣ",279
"143003"," Κυρία Πρόεδρε, τυπικά το πρωτόκολλο είναι ακριβώς όπως το λέτε αλλά και το ότι δεν ήρθε εδώ είναι ένα γεγονός. Επί της ουσίας θα πρέπει κανείς να κοιτάξει και όχι μόνο επί των διαδικαστικών και των πρωτοκόλλων. 
Εν πάση περιπτώσει, γίνεται μια συζήτηση σήμερα για ένα νομοσχέδιο που καταργεί και συγχωνεύει νομικά πρόσωπα του δημοσίου και του ευρύτερου τομέα. Θα ήθελα να πω ότι στη χθεσινή συζήτηση, αλλά και σήμερα ακόμα ο εισηγητής της Πλειοψηφίας είπε ότι θα έπρεπε να είχαν γίνει οι καταργήσεις και οι συγχωνεύσεις ακόμα και χωρίς τα μνημόνια και ότι ήταν υποχρέωση να γίνουν. Από την άλλη πλευρά, ο Κοινοβουλευτικός Εκπρόσωπος της Πλειοψηφίας, ο κ. Βορίδης, έκανε μία προσπάθεια να ιδεολογικοποιήσει το θέμα, ενώ έρχονταν πολλές φωνές από την πλευρά της Πλειοψηφίας -κυρίως από τη Νέα Δημοκρατία, θα ήθελα να παρατηρήσω- που έλεγαν ότι εδώ μιλάμε επί συγκεκριμένου, είναι νομοσχέδιο και δεν πρέπει να τα ανακατεύουμε όλα. 
Και τα δύο είναι σωστά, αλλά διαλέξτε. Όμως, εγώ θα σας πω ότι επειδή και τα δύο είναι σωστά, υπάρχει ένα μεγάλο ζήτημα ότι με τέτοιου είδους νομοσχέδια και με λεπτομέρειες από το συνολικό κάδρο πρέπει να κοιτάξετε τι έχετε κάνει όλα αυτά τα τρία τελευταία χρόνια. Μας λέτε κάθε φορά το ίδιο, «εδώ επί του συγκεκριμένου» αλλά τελικά το συγκεκριμένο είναι απέναντι, αντανακλάται στην κοινωνία και εκεί δεν νομίζω ότι μπορείτε να υπερηφανευθείτε, κύριοι Υπουργοί και κύριοι της Κυβέρνησης. 
Αυτό που θα προσπαθήσω εγώ να κάνω σήμερα στο σύντομο χρόνο, είναι να μιλήσω για ένα συγκεκριμένο, για να αποδείξω τι σημασία έχουν αυτές οι «λεπτομέρειες» -που δεν είναι καθόλου λεπτομέρειες- και τι θα φέρουν στην ελληνική κοινωνία. 
Θα πω, λοιπόν, συγκεκριμένα για το άρθρο 4 και για τη συγκεκριμένη κατάργηση του Οργανισμού Τουριστικής Εκπαίδευσης. Θα σας πω ότι έχετε ξεκινήσει –και είστε συνεπέστατοι, κύριοι της συγκυβέρνησης- εδώ και πάρα πολύ καιρό αυτό που πάτε να κάνετε. 
Μιλάμε για έναν Οργανισμό, τον ΟΤΕΚ, που το προοίμιό του είναι οι ΣΤΕ και που έχει ξεκινήσει από το 1937. Από την ημέρα μετεξέλιξης των ΣΤΕ σε ΟΤΕΚ, δηλαδή από το 2003, για να μιλήσουμε τώρα επί συγκεκριμένου, ο οργανισμός που καταργήθηκε, παρέμενε χωρίς κανονισμό λειτουργίας και οργανόγραμμα. Για ό,τι δεν θέλουμε να συνεχίσουμε και για ό,τι θέλουμε να ξεπουλήσουμε, για ό,τι θέλετε δηλαδή εσείς, χρησιμοποιείτε τη μέθοδο της Ολυμπιακής. Το απαξιώνετε, για να μπορείτε πολύ εύκολα μετά να το ξεπουλήσετε, να το καταργήσετε, να το διαλύσετε. 
(Θόρυβος στην Αίθουσα)","ΜΙΧΑΗΛ ΚΡΙΤΣΩΤΑΚΗΣ",262
"143004"," Παρακαλώ, κύριοι συνάδελφοι, ησυχία.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143005"," Από το 2010, με τα μνημόνια όλες οι κυβερνήσεις περιέκοπταν συνεχώς την επιχορήγηση προς τον ΟΤΕΚ. Έχω συγκεκριμένα στοιχεία που μπορώ να σας τα καταθέσω, τα οποία δείχνουν πόσο ακριβώς περιέκοπταν από χρονιά σε χρονιά. 
Από πέρυσι καταργήσατε τα οικοτροφεία για τους εκπαιδευόμενους. Αποκλείσατε, λοιπόν, συγκεκριμένους οι οποίοι ήταν οι πιο αδύναμοι οικονομικά. Φέτος, η Κυβέρνηση της Νέας Δημοκρατίας, του ΠΑΣΟΚ και της ΔΗΜΑΡ δεν έχει ακόμα λειτουργήσει τις σχολές. 
Κύριε Ντόλιο, δεν λειτουργούν, επειδή αναφερθήκατε σε αυτό και είπατε ότι λειτουργούν. 
(Θόρυβος στην Αίθουσα)","ΜΙΧΑΗΛ ΚΡΙΤΣΩΤΑΚΗΣ",262
"143006"," Κύριοι συνάδελφοι, σας παρακαλώ πολύ οι διευκρινίσεις να γίνονται εκτός Αιθούσης.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143007"," Δεν λειτουργούν, λοιπόν, οι σχολές, γιατί δεν έχουν προσληφθεί ακόμα οι ωρομίσθιοι καθηγητές, γιατί κόλλησε το θέμα στην προκήρυξη. Έτσι, η Υπουργός Τουρισμού, η οποία διαβεβαίωσε εδώ το Σώμα ότι θα το κάνει, ότι ξεκινά, δεν μπόρεσε να το κάνει, διότι δεν ήξερε ότι έπρεπε να έχει και κάποιο χρόνο για να κάνει τις προκηρύξεις κ.λπ..
Βέβαια, μας εγκάλεσε ο εισηγητής και μας είπε –και μάλιστα όλοι από την πλευρά της τρικομματικής Κυβέρνησης- ότι εμείς δεν είμαστε υπέρ των αλλαγών, άρα δηλαδή είμαστε συντηρητικοί. Έτσι ακριβώς ειπώθηκε από την πιο συντηρητική Κυβέρνηση που έχει περάσει από τούτο εδώ το Κοινοβούλιο σε αυτήν εδώ τη χώρα. 
Θα ήθελα να σας διαβεβαιώσω, λοιπόν, ότι δεν λειτουργούν οι σχολές. Εάν υπάρχει κάποιος εδώ, ας έρθει να με διαψεύσει και εγώ θα ζητήσω ταπεινότατα συγγνώμη. Δεν λειτουργούν, λοιπόν. 
Τι ποιότητας τουριστική εκπαίδευση και κατάρτιση φέρνει το Υπουργείο Τουρισμού, για να αντικαταστήσει αυτό το οποίο καταργεί, τον ΟΤΕΚ δηλαδή; Αν ανατρέξει κανείς σε όλο το άρθρο 4, δεν θα βρει μια απάντηση σε αυτό το ερώτημα. 
Τα όμορφα λόγια και οι εξαγγελίες και της Κυβέρνησης και των Υπουργών και ειδικά της κυρίας Υπουργού Τουρισμού, νομίζω ότι παραμένουν χωρίς ουσία και χωρίς περιεχόμενο. Ήταν τόσο έτοιμοι και η Νέα Δημοκρατία και οι υπόλοιποι που συγκυβερνούν σήμερα να κυβερνήσουν, που βλέπετε ότι όλα παραπέμπονται σε υπουργικές αποφάσεις. 
Εμείς έχουμε συγκεκριμένη πρόταση –ενώ μας λέτε ότι δεν είμαστε έτοιμοι να κυβερνήσουμε- και σε αυτό, αλλά και σε άλλα ζητήματα, το κυρίαρχο όμως μέσα σε αυτήν την πρόταση είναι το γεγονός ότι δεν αποτελεί μια πρόταση που κατασπαράζει κυριολεκτικά την ελληνική κοινωνία αλλά ανήκει στην προσπάθεια ανάταξης του ανθρώπου, όχι μόνο για τη σωτηρία της πατρίδας αλλά κυρίως τη σωτηρία της κοινωνίας και των ανθρώπων. 
Πώς προτίθεται, λοιπόν, η Κυβέρνηση να αλλάξει τον οργανισμό; Στο Υπουργείο Τουρισμού, όπου μεταφέρονται οι αρμοδιότητες του ΟΤΕΚ, δεν υπάρχει καν Διεύθυνση Εκπαίδευσης, δεν υπάρχουν δομές που να ασχολούνται με την εκπαίδευση, την κατάρτιση και γενικότερα την εκπαιδευτική διαδικασία. Και ενώ, λοιπόν, δεν υπάρχουν αυτές οι δομές στο Υπουργείο Τουρισμού, συνιστάται Επιστημονικό Συμβούλιο Διασφάλισης Ποιότητας της τουριστικής εκπαίδευσης, υπαγόμενο και διοριζόμενο από τον Υπουργό Τουρισμού. Απίθανος σουρεαλισμός!
Προβλέπουμε πως όλα αυτά θα μείνουν έτσι, γιατί έτσι έχουν οργανωθεί, δηλαδή στον «αέρα» και οι ιθύνοντες του Υπουργείου Τουρισμού -με αγνά και πατριωτικά αισθήματα, όπως διακηρύσσουν- για να μη ζημιωθεί ο ελληνικός τουρισμός θα αρχίσουν να τα δίνουν όλα στην ιδιωτική πρωτοβουλία, γιατί θα πουν το εξής: «Δεν γίνεται αλλιώς. Αφού τα φέραμε σ’ αυτό το σημείο, θα αναγνωρίσουμε την πραγματικότητα που διαμορφώσαμε και μετά αδήριτη ανάγκη είναι να τα ξεπουλήσουμε». 
Θα σας πω ότι ο ΟΤΕΚ έχει μεγάλη περιουσία. Στην Ανάβυσσο και στο Ηράκλειο υπάρχουν στρέμματα με ξενοδοχεία στην παραλία. Όλα αυτά ξέρετε πού θα πάνε. Θα γίνει ακριβώς το ίδιο που έκανε το Υπουργείο Τουρισμού για τη διαφήμιση και την τουριστική προβολή στους ιδιώτες. Δεν είναι μόνο το οικονομικό θέμα στη διαχείριση της τουριστικής προβολής αλλά είναι και το θέμα του ποιος θα κάνει τη διαφήμιση και πώς θα τον βολεύει αυτή εις βάρος ποιου. Στο τέλος πάλι θα την πληρώσουν ο τουρισμός και η χώρα, η οποία περιμένει την ανάκαμψη κυρίως από τον τουρισμό, εκτός από όλα τα υπόλοιπα. 
Το ξεπούλημα, λοιπόν, των «φιλέτων» της ελληνικής δημόσιας περιουσίας είναι το ζητούμενο. Όλα είναι ρυθμισμένα καθαρά και ξάστερα στην παράγραφο 4 του άρθρου 4, όπου όλα μεταφέρονται στο Υπουργείο και από εκεί ο δρόμος είναι γνωστός. ΤΑΙΠΕΔ και δόξα σοι ο Θεός! Γι’ αυτό έκλεισαν τα οικοτροφεία και μεταφέρονται οι υπηρεσίες. Εν πάση περιπτώσει, είναι πολλά τα λεφτά. 
Με τους εργαζόμενους του ΟΤΕΚ τι θα γίνει; Αναφέρεται στο νομοσχέδιο ότι το προσωπικό μεταφέρεται αυτοδικαίως με την ίδια σχέση εργασίας στο Υπουργείο Τουρισμού. Καλώς. Σε τι θέσεις όμως μεταφέρονται οι εργαζόμενοι αυτοί; Υπάρχει στο Υπουργείο Τουρισμού οργανόγραμμα; Όχι. 
Με τα ασφαλιστικά και τα συνταξιοδοτικά δικαιώματα αυτών των προς μεταφορά εργαζομένων τι θα γίνει; Υπάρχουν εργαζόμενοι που έχουν θεμελιώσει συνταξιοδοτικό δικαίωμα στο ΙΚΑ. Τώρα με τη μεταφορά στο δημόσιο τι θα γίνει; Θα δοθεί δικαίωμα επιλογής ασφαλιστικού φορέα; Δεν απαντάτε ούτε το γράφετε μέσα. Δεν περιμένω να μας απαντήσετε σήμερα, αλλά περιμένω μήπως και…
Ήδη ξεκινήσατε με την μια νομικό που υπάρχει στον ΟΤΕΚ την οποία αποπέμψατε. Ήδη έχουν τοποθετηθεί δύο ή τρία κόμματα, δηλαδή και από την πλευρά της Συμπολίτευσης, τα οποία σας έχουν ψέξει. Τι απαντάτε σ’ αυτό; 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Ένα λεπτό, κυρία Πρόεδρε. 
Θα σας πω ότι έχουμε συγκεκριμένες προτάσεις. Ζητάμε να γίνει άμεση επανασυγκρότηση του Οργανισμού Τουριστικής Εκπαίδευσης και Κατάρτισης, να υπάρχει σταθερή εκπροσώπηση στη διοίκηση του οργανισμού και των εργοδοτών και των εργαζομένων, να υπάρχει συμμετοχή των εργοδοτικών και των επαγγελματικών οργανώσεων στο σχεδιασμό και την υλοποίηση των προγραμμάτων. 
Πρέπει να υπάρξει ουσιαστική συνεργασία του οργανισμού με το τουριστικό επιμελητήριο που δεν έχουμε σ’ αυτήν τη χώρα, η οποία είναι –λέει- χώρα του τουρισμού. Έχει μόνο ξενοδοχειακό επιμελητήριο και έχουμε υποκαταστήσει τον τουρισμό με τα ξενοδοχεία. Γι’ αυτό λέμε τι έχουν τα έρμα και ψοφάνε! 
Θα ζητήσουμε αναβάθμιση της σημασίας και του περιεχομένου της πρακτικής άσκησης ανά ειδικότητα, εκσυγχρονισμό των μητρώων εκπαιδευτών και εποπτών που δεν υπάρχει, αλλαγές του τρόπου εισαγωγής των μαθητών στις δευτεροβάθμιες σχολές και στα ΙΕΚ, όπως και ανακατανομή των σχολών του ΟΤΕΚ που υπακούει ακόμα σε ένα σχέδιο του ’60. Δεν βρέθηκε ένας σοβαρός άνθρωπος να κάνει κάτι…","ΜΙΧΑΗΛ ΚΡΙΤΣΩΤΑΚΗΣ",262
"143008"," Τελειώνετε, κύριε Κριτσωτάκη.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143009"," Έχετε δίκιο, κυρία Πρόεδρε. Σταματώ στη μέση των προτάσεων. 
Να σας πω όμως ότι παντού σε όλο το νομοσχέδιο, σε όλη σας την πολιτική, συμβαίνουν τα ίδια. Ό,τι σας περιέγραψα δεν είναι μια εξαίρεση, αλλά ένας κανόνας…","ΜΙΧΑΗΛ ΚΡΙΤΣΩΤΑΚΗΣ",262
"143010"," Ολοκληρώστε, σας παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143011"," Ακόμη ο «φερετζές» σας, κύριοι της Συγκυβέρνησης, είναι μικρός. Αυτά που κάνετε είναι μεγάλα και φαίνονται. Οι πράξεις σας φαίνονται και οι στοχεύσεις σας αποκαλύπτονται. Τα μικρά και τα συγκεκριμένα δείχνουν ό,τι έχει διαμορφωθεί σήμερα στην κοινωνία…","ΜΙΧΑΗΛ ΚΡΙΤΣΩΤΑΚΗΣ",262
"143012"," Κλείστε, σας παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143013"," …μετά από τρία χρόνια εφαρμογής του μνημονίου και δεκαετίες δικομματικής συγκυβέρνησης. Όλα αυτά είναι μια αλυσίδα. Οι κρίκοι είναι ενωμένοι. Θέλω να σας πω ότι αυτό που χρειάζεται σήμερα είναι να φύγετε και μάλιστα το συντομότερο δυνατό. 
Ευχαριστώ.","ΜΙΧΑΗΛ ΚΡΙΤΣΩΤΑΚΗΣ",262
"143014"," Ευχαριστούμε, κύριε Κριτσωτάκη. 
Το λόγο έχει ο κ. Κυριαζίδης. 
Κύριοι συνάδελφοι, σας παρακαλώ πάρα πολύ να προσέχετε το χρόνο σας.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143015"," Κυρία Πρόεδρε, χθες τονίστηκε και από άλλο συνάδελφο το αν θα δινόταν αρκετός χρόνος στην κατ’ άρθρον συζήτηση. Οφείλω να σας το υπενθυμίσω και ο ίδιος.","ΔΗΜΗΤΡΙΟΣ ΚΥΡΙΑΖΙΔΗΣ",263
"143016"," Τι θέλετε, δηλαδή; Το Προεδρείο έχει ορίσει το χρόνο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143017"," Κυρία Πρόεδρε, εν πάση περιπτώσει…","ΔΗΜΗΤΡΙΟΣ ΚΥΡΙΑΖΙΔΗΣ",263
"143018"," Κύριε συνάδελφε, έχετε οκτώ λεπτά στη διάθεσή σας.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143019"," Κύριε Υπουργέ, συναδέλφισσες, συνάδελφοι, είναι κατανοητό και επιβεβλημένο να υπάρξει ένα συμμάζεμα της Δημόσιας Διοίκησης, του κράτους, θα έλεγα, γενικότερα και οι συγχωνεύσεις φορέων του στενού και του ευρύτερου τομέα είναι αναγκαίες και πολλές φορές επιβεβλημένες και μάλιστα, κάτω από τις σημερινές συνθήκες οικονομικής κρίσης.
Για να είναι, όμως, επιτυχημένες, δίκαιες και αποτελεσματικές, το ζητούμενο είναι σε μία δικαιοκρατούμενη πολιτεία που διέπεται από την αρχή της οικονομικής αποτελεσματικότητας, αλλά και εν προκειμένω από την αρχή του δικαίου, όλες αυτές οι ενέργειες και οι προσπάθειες να υπακούουν σε μία στοιχειώδη οικονομοτεχνική λογική και σκοπιμότητα και, αν μη τι άλλο, ελλείψει μελετών, να υπακούουν στους κανόνες της κοινής πείρας και λογικής. Διότι, όταν οι επιλογές που γίνονται εκφεύγουν κάθε λογικής, υπάρχει ζήτημα.
Υπάρχει ζήτημα και μάλιστα, σοβαρό, όταν μεμονωμένες συγχωνεύσεις, συναδέλφισσες και συνάδελφοι, εξυπηρετούν σκοπιμότητες.
Προσπάθησα στις δύο συνεδριάσεις της επιτροπής με σοβαρότητα και υπευθυνότητα, με ιδιαίτερη επιμέλεια, με συγκριτικά στοιχεία να σας εξηγήσω ακριβώς τι συμβαίνει με τη συγκεκριμένη συγχώνευση φορέων του νομού μου, όπου μεταφέρεται η έδρα στην Καβάλα. Περίμενα να υπάρξει ένα ευήκοον ους στη συγκεκριμένη περίπτωση, γιατί είναι εκκωφαντική -θα έλεγα προκλητική- αυτή η συγχώνευση ή μεταφορά της έδρας. Ομιλούμε για ποια έδρα;
Συναδέλφισσες και συνάδελφοι, ενδεχομένως να διέφυγε ή να διέλαθε της προσοχής και του εισηγητού, αλλά και των παρισταμένων Υπουργών που εισηγούνται το συγκεκριμένο νομοσχέδιο, στο οποίο, βεβαίως, μετέχουν και άλλοι Υπουργοί ως καθ’ ύλην αρμόδιοι Υπουργοί, το εξής. Θα ήθελα να σας πω συγκεκριμένα ότι η Δράμα έχει δύο μεγάλα ιστορικά ιδρύματα, με οικονομική αυτάρκεια, με μεγάλο εργατικό και υπαλληλικό προσωπικό, που περιθάλπουν αρκετό κόσμο.
Θα ήθελα να είμαι πιο συγκεκριμένος. Λειτουργούν εδώ και εκατό χρόνια. Συγκεκριμένα, αναφέρομαι στο θεραπευτήριο χρονίων παθήσεων, το οποίο έχει έναν προϋπολογισμό 2 εκατομμυρίων. Πέρυσι έκλεισε με έναν απολογισμό των 3,5 εκατομμυρίων, φέτος έχει ένα αποθεματικό των 900 χιλιάδων. Έχει ογδόντα έξι εργαζόμενους σε μόνιμη βάση, έχει πενήντα άτομα τα οποία περιθάλπει με την έννοια της κλειστής περίθαλψης ηλικιωμένων, έχει ΑΜΕΑ δώδεκα άτομα, έχει άλλη δράση εξήντα ΑΜΕΑ από δεκαοκτώ ετών και άνω. Στεγάζεται σε ένα κτήριο δύο χιλιάδων τετραγωνικών μέτρων.
(Στο σημείο αυτό την Προεδρική Έδρα καταλαμβάνει ο Δ’ Αντιπρόεδρος της Βουλής κ. ΙΩΑΝΝΗΣ ΔΡΑΓΑΣΑΚΗΣ )
Η τρίτη δράση που αφορά τους νέους ανθρώπους μας πάνω από δεκαοκτώ ετών ΑΜΕΑ, είναι ένα καινούργιο κτήριο εννιακοσίων τετραγωνικών μέτρων σε μία έκταση είκοσι στρεμμάτων. Από την άλλη πλευρά, έχουμε κληροδοτήματα των διακοσίων στρεμμάτων, έχουμε ιδιοκτησιακά ζητήματα που έχουν να κάνουν με διαμερίσματα που έχουν ως κληροδοτήματα δοθεί στο συγκεκριμένο ίδρυμα σε Θεσσαλονίκη ή Αθήνα. Θα πω και στη συνέχεια.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Έχουμε και ένα δεύτερο ίδρυμα, το μεγαλύτερο και αυτό της χώρας, που έχει ως ορφανοτροφείο το Κέντρο Προστασίας Παιδιού, το οποίο εξυπηρετεί ανάγκες της βόρειας Ελλάδας και των νησιών του βορείου Αιγαίου. Και αυτό το Ίδρυμα έχει άτομα ηλικίας από πεντέμισι ετών έως ότου υπάρξει αποκατάσταση αυτών των ορφανών παιδιών, απασχολεί ογδόντα άτομα, στεγάζεται σε ένα κτήριο δύο χιλιάδων τετραγωνικών μέτρων, με μία οικονομική διαφάνεια, θα έλεγα, σε μεγάλο βαθμό.
Αυτά τα δύο μεγάλα ιδρύματα, λοιπόν, συγχωνεύονται και η έδρα μεταφέρεται στην Καβάλα, όπου υπάρχει ένα ίδρυμα με είκοσι άτομα και τρεις εργαζόμενους. Είναι άξιο απορίας πώς είναι δυνατόν όλη αυτή η δομή ή οι δομές να μεταφέρονται σε ένα ίδρυμα των είκοσι ατόμων με τρεις εργαζόμενους! Δεν μπορώ να το αντιληφθώ. Περίμενα όλες αυτές τις μέρες να υπάρχει μία ικανοποίηση του δικαίου της δραμινής κοινωνίας και περιμένω ακόμα, γιατί και ο Υπουργός είπε ότι ενδεχομένως να υπάρξουν κάποιες ρυθμίσεις. 
Τα ζητήματα που γεννώνται είναι πώς θα διοικούνται όλες αυτές οι τεράστιες εγκαταστάσεις μακριά από τον τόπο που βρίσκονται, πώς θα ασκείται η εποπτεία εξ αποστάσεως και πώς θα ανταποκρίνεται η απομακρυσμένη διοίκηση στις καθημερινές ανάγκες διαχείρισης, όταν αυτή θα εδρεύει τόσο μακριά από τον τόπο άσκησης των δραστηριοτήτων των συγκεκριμένων φορέων ή εν πάση περιπτώσει αν θα δεχθούμε πάλι ότι θα έχουμε μετακινήσεις προσωπικού προκειμένου να ενισχυθεί ο νέος αυτός φορέας που θα έχει έδρα την Καβάλα.
Δεν καταλαβαίνω γιατί η Δράμα θα πρέπει να λάβει τη λίθο του αναθέματος εξαιτίας εσφαλμένων και αναιτιολόγητων επιλογών. Δεν διέπομαι, κύριε Υπουργέ, από τοπικισμό. Έχω αυτήν την αγωνία –την αντιλαμβάνεστε, την έχετε δεχθεί- όλο αυτό το διάστημα για τα συγκεκριμένα ιδρύματα. Όμως, εκπροσωπώ, ως κυβερνητικός Βουλευτής, έναν ολόκληρο νομό που αναζητά το αυτονόητο, δηλαδή να διατηρήσει και να κρατήσει τις κατακτήσεις του και εν προκειμένω τη διοίκηση και την έδρα ενός από τα πιο υγιή ιδρύματα της χώρας που στηρίζεται αποκλειστικά στις δωρεές και εισφορές της τοπικής κοινωνίας. Μάλιστα, τα 3/4 των κληροδοτημάτων είναι με ειδική ρήτρα και δεν μπορεί να γίνει μεταφορά αυτών των κληροδοτημάτων. Γεννάται, λοιπόν, ζήτημα –δεν θέλω να πω συνταγματικότητας- νομικής φύσεως που θα το βρούμε μπροστά μας.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Ακούτε τη φωνή της αγωνίας ενός νομού που σβήνει από τη φτώχεια, την ανεργία, την εξαθλίωση και την περιθωριοποίηση, καθ’ όσον επίκεινται και νέες συγχωνεύσεις ή ενοποιήσεις. 
Λέγεται ότι το ΣΕΠΕ μεταφέρεται και αυτό προς την Καβάλα. Σε λίγο θα έχουμε στο Υπουργείο Παιδείας συγχωνεύσεις των ΤΕΙ. Το μεγαλύτερο δασαρχείο σε ολόκληρη τη χώρα είναι αυτό της Δράμας. Και αυτό μεταφέρεται, ως λέγεται, στην Καβάλα, γιατί φαίνεται ότι ήδη έχει γίνει μία προανάκριση από τα μέσα ενημέρωσης της Καβάλας ότι κάποιοι τα επιτυγχάνουν αυτά σε βάρος ενός νομού που βρίσκεται σ’ αυτή τη δύσκολη θέση.
Θέλω να πω, κύριε Υπουργέ, να μη συμβάλουμε με τις πράξεις μας στην επίταση αυτής της δύσκολης κατάστασης. Αξιότιμε κύριε Υπουργέ, αναμένω να λάβετε αυτήν την πρωτοβουλία –φάνηκε ότι υπάρχει αυτή η διάθεση- έτσι ώστε να υπάρξει τροποποίηση αυτής της διάταξης, με σκοπό την αποκατάσταση των συγκεκριμένων αδικιών και για την καλύτερη εξυπηρέτηση του δημοσίου συμφέροντος, επιλέγοντας να προχωρήσει η συγχώνευση των ιδρυμάτων που εδρεύουν στο Δήμο Δράμας, μιας και υπάρχουν δύο ιδρύματα. Ας συγχωνευτούν και ας έχουν αυτά μία έδρα, τη Δράμα, όπως της Καβάλας μ’ αυτό της Κομοτηνής.
Είναι μία ρεαλιστική πρόταση, κύριε Υπουργέ, για να ικανοποιήσουμε ενδεχομένως και ζητήματα του Υφυπουργού Εργασίας, ώστε να γίνουν αποδεκτά. Θα παρακαλούσα να κάνετε αποδεκτή αυτή τη φωνή της απομονωμένης και απομακρυσμένης Δράμας. Όπως είπα και στη χθεσινή μου αναφορά, επιφυλάσσομαι για την ψήφιση του νομοσχεδίου. Είμαι υποχρεωμένος να καταψηφίσω το σχετικό άρθρο, που αναφέρεται στη συγκεκριμένη συγχώνευση, δηλαδή το άρθρο 10, παράγραφος 3Α. 
Επίσης, επιφυλάσσομαι και για τη συνέχεια των επομένων νομοσχεδίων που θα φέρει η Κυβέρνησή μου σε περίπτωση που δεν αρθεί η αδικία σε βάρος της Δράμας. Αυτό έχω υποχρέωση να κάνω. 
Σας ευχαριστώ.","ΔΗΜΗΤΡΙΟΣ ΚΥΡΙΑΖΙΔΗΣ",263
"143020"," Ευχαριστούμε κι εμείς.
Ο κ. Πανούσης έχει το λόγο για οκτώ λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"143021"," Ευχαριστώ, κύριε Πρόεδρε.
Κύριοι συνάδελφοι, κύριοι Υπουργοί, επειδή αυτό το νομοσχέδιο φέρει την υπογραφή ενός πανεπιστημιακού δασκάλου κύρους, θα ήθελα να επικεντρώσω την παρέμβασή μου σε ορισμένους προβληματισμούς πολιτικής, ιδεολογίας, μεταρρυθμιστικής λογικής που, κατά τη γνώμη μου, πρέπει να προηγούνται ή να συνοδεύουν διαρθρωτικούς νόμους.
Νομίζω ότι αυτή η διαδικασία καταξιώνει το δημόσιο κοινοβουλευτικό διάλογο και εμπλουτίζει τις κομματικές προσεγγίσεις που δεν κερδίζουν τίποτα αν πρόκειται για ανταλλαγή σκληρών εκφράσεων. Πράγματι η κρίση ως πραγματισμός και ανισότητα ως δήθεν φυσική κατάσταση δημιουργούν νέους διαχωρισμούς. Κύριο χαρακτηριστικό αυτής της αντίληψης είναι η πολύμορφη ιδιωτικοποίηση του δημοσίου. Με άλλα λόγια, η αδυναμία πολιτικού ελέγχου των κοινωνικών λειτουργιών, δηλαδή η αγοραιοποίηση της κοινωνίας. Το κράτος επανασυνδέεται με την κοινωνία, εγκαταλείπει τη σχέση εξωτερικότητας κατά Πουλαντζά και ο ρυθμιστικός του χαρακτήρας θυσιάζεται, καθώς έχει ήδη ηττηθεί από την παγκοσμιοποίηση. Έτσι, η οικονομική κρίση παρασύρει και την πολιτική κρίση και την κρίση του κράτους. Το κανονιστικό στοιχείο του κράτους δεν τείνει προς ένα ιδεατό δίκαιο, αλλά προς μια κανονικοποίηση της εφαρμογής των νόμων και αυτονομείται αυτή η κανονικοποίηση και τίθεται υπεράνω του ίδιου του κανόνα. 
Σε κάθε περίπτωση, η διοικητική μεταρρύθμιση, πέραν της δομικής αναδιάρθρωσης και του ανασχεδιασμού των διοικητικών διαδικασιών, οφείλει να συνεκτιμά τόσο την κοινωνική συναίνεση όσο και το momentum και τις φάσεις αλλαγής, δηλαδή, της διοικητικής κουλτούρας. 
Ο ανασχεδιασμός του δομικού στοιχείου της δημόσιας διοίκησης αναμορφώνεται μέσα από τη δημοσιοϋπαλληλική και όχι από πάνω της ή πίσω από την πλάτη της ιδιότητα. Η πολιτική ευθύνη της απόφασης για αναδιάρθρωση ανήκει στην κυβέρνηση, αλλά η διάγνωση των προϋποθέσεων υλοποίησης ανήκει στην ίδια την δημοσιοϋπαλληλία. Η αποτελεσματικότητα δεν είναι μόνο θέμα μεγεθών, αλλά και επανιεράρχησης οργανωτικών και λειτουργικών σχέσεων. Μπορεί σήμερα να μην έχουμε ένα φιλελεύθερο κράτος-«νυχτοφύλακα» με την έννοια της αποχής από την οικονομία, αλλά δεν φαίνεται να διαμορφώνουμε και ένα κράτος στρατηγείο που να παρεμβαίνει θετικά στην ικανοποίηση συλλογικών κοινωνικών αγαθών προς αποφυγή κοινωνικών κινδύνων και δεινών. 
Τι συμβαίνει, όμως, όταν το κράτος δεν παρέχει τα μέσα για την επίτευξη του σκοπού ή όταν συγκρούεται το κοινωνικό αποτέλεσμα με το οικονομικό αποτέλεσμα; Η ορθή στάθμιση αυτών των στοιχείων αποτελεί, κατά τη γνώμη μας, την ουσία της Αριστερής πολιτικής. Ο κοινωνικός και δημόσιος χαρακτήρας των αγαθών εξαιρεί την ικανοποίησή τους από την αγορά και δεν την εξαρτά από την εμπορευματική ανταγωνιστικότητα, αλλά τη συνδέει με την οργάνωση και τη λειτουργία των κατάλληλων δημόσιων υπηρεσιών. 
Νομίζω ότι το πρόβλημα της δημόσιας διοίκησης δεν είναι κυρίως ενδογενές, δηλαδή ως αυθύπαρκτη οργανωτικο-διοικητική παθολογία, αλλά είναι και εξωγενές, δηλαδή ως μια μορφή ανεπαρκούς υποσυστήματος του όλου πολιτικού συστήματος κυριαρχίας. Ο ιδεατός ορθολογισμός ενός συστήματος σκοπιμοτήτων και συμφερόντων δεν είναι εφικτός. Η δημόσια διοίκηση ήταν πάντοτε εργαλείο και μηχανισμός πολιτικού ελέγχου και όχι λειτουργική δομή του κράτους. Άλλωστε, αναρωτιέται κανείς, πώς εξυγιαίνεις το υποσύστημα της δημόσιας διοίκησης, χωρίς να έχεις εξυγιάνει το πολιτικό σύστημα και τις μεταξύ τους σχέσεις πελατείας και διαπλοκής. Μήπως πάλι πάμε αντίστροφα; 
Αγαπητοί συνάδελφοι, η καταστροφή των κοινωνικών αξιών, όπως είναι η κοινωνική εργασία, τα κοινωνικά δικαιώματα, η κοινωνική ζωή, οδηγεί σε μία επανιδιωτικοποίηση των βασικών δημόσιων λειτουργιών, από την έρευνα μέχρι τον πολιτισμό και καταργεί τον εγγυητικό ρόλο του κράτους. Όπως έχει γράψει ο καθηγητής Μανιτάκης στο άρθρο του «Τα κοινωνικά δικαιώματα μεταξύ πολιτικής και ιδιωτικής κοινωνίας» το 1996, οι αξίες που θεμελιώνουν και δικαιολογούν την αναγνώριση των κοινωνικών δικαιωμάτων είναι η ίση κοινωνική αξιοπρέπεια και η κοινωνική ασφάλεια. Αυτές οι αξίες πραγματώνονται στο δημόσιο χώρο, αφού βρίσκονται εκτός πεδίου αγοράς. Άρα, δεν υπόκεινται στη λογική της ιδιοποίησης και της ανταλλαξιμότητας. Και εδώ τίθεται το εξής ερώτημα: Πώς συμβιβάζονται αυτές οι αξίες με την αρχή της επιλεκτικότητας; 
Ο εκσυγχρονισμός της δημόσιας διοίκησης απαιτεί και προϋποθέτει εθνική συναίνεση και πολιτική συμφωνία ως προς τη λειτουργία της με βάση το δημόσιο συμφέρον, το δημοκρατικό προγραμματισμό, τη διαφάνεια και τη λογοδοσία. Όμως, χρειάζεται και μεταρρυθμιστικό κλίμα, εμπιστοσύνη στο κράτος, στους θεσμούς και στο πολιτικό σύστημα. 
Το εάν έχουμε ή όχι σήμερα τέτοιο κλίμα είναι ζήτημα εκτίμησης. Το αν υπηρετούν τις παραπάνω αρχές οι προτεινόμενες μεταρρυθμίσεις, το ίδιο. Αλλά επ’ αυτών έχει ήδη μιλήσει ο ειδικός αγορητής της ΔΗΜΑΡ, κ. Δημήτρης Αναγνωστάκης, με τον οποίο συμφωνώ. 
Σας ευχαριστώ πάρα πολύ.
(Χειροκροτήματα από την πτέρυγα της ΔΗΜΑΡ)","ΙΩΑΝΝΗΣ ΠΑΝΟΥΣΗΣ",391
"143022"," Σας ευχαριστούμε και εμείς. 
Το λόγο έχει ο κ. Διαμαντόπουλος, για οκτώ λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"143023"," Ευχαριστώ πολύ, κύριε Πρόεδρε. 
Το παρόν νομοσχέδιο είναι απόλυτα ευθυγραμμισμένο με την μνημονιακή ιδεοληψία που διακατέχει και αυτόν τον κυβερνητικό σχηματισμό. Ως θλιβεροί μανδαρίνοι συνεχίζετε να τον εφαρμόζετε κατά γράμμα. Από τη στιγμή που βάλατε τη χώρα στο μνημόνιο και τον ελληνικό λαό σ’ αυτήν τη δυσβάσταχτη εμπειρία, για να δικαιώσετε αυτή σας την επιλογή προσπαθούσατε να επιβάλλετε στην συνείδηση των Ελλήνων πως το ελληνικό κράτος είναι τεράστιο, σπάταλο και πως είναι ο κύριος υπεύθυνος των προβλημάτων που απορρέουν από το χρέος. 
Χρησιμοποιείτε γι’ αυτόν το σκοπό αυτό όλο το οικοδόμημά σας, τον κυβερνητικό λόγο και τα καθεστωτικά Μέσα Μαζικής Ενημέρωσης, στηριζόμενοι σε πραγματικά αλλά λίγα παραδείγματα φορέων οι οποίοι είτε δεν λειτουργούσαν ουσιαστικά ή δεν είχαν αντικείμενο, στρεβλώσεις δηλαδή που εσείς είχατε δημιουργήσει. Τους διατηρούσατε, τους ανεχόσασταν για ψηφοθηρικούς λόγους. 
Για να δρέψετε καρπούς από όλη αυτή την προπαγάνδα που έχετε επιβάλει εσείς και τα καθεστωτικά Μέσα Μαζικής Ενημέρωσης, έρχεστε να καταργήσετε φορείς,των οποίων αντικείμενο είναι η κοινωνική, περιβαλλοντική μέριμνα και άλλα. Έρχεστε δηλαδή να πλήξετε για ακόμα μια φορά τη κοινωνία που βάναυσα δοκιμάζεται και το περιβάλλον που καταστρέφεται. 
Ένα χαρακτηριστικό παράδειγμα αποτελεί ο Φορέας Διαχείρισης της Λίμνης της Καστοριάς, ένας φορέας που ιδρύθηκε έπειτα από προσπάθειες δεκαπέντε ετών, μόλις το περασμένο καλοκαίρι με προεδρικό διάταγμα και στόχο είχε την ορθή διαχείριση των προβλημάτων της Λίμνης. Ανακοινώθηκε με τυμπανοκρουσίες στην αίθουσα των συνεδριάσεων του Δημαρχείου Καστοριάς λίγο πριν από τις εκλογές της 17ης  Ιουνίου. 
Σήμερα έρχεστε μετά από λίγους μήνες με τούτο το νομοσχέδιο να τον καταργήσετε και να περάσετε τις αρμοδιότητές του στην Αποκεντρωμένη Διοίκηση Ηπείρου ή Δυτικής Μακεδονίας. Το επιχείρημά σας για εξοικονόμηση πόρων και περιορισμό ενός μεγάλου δήθεν μεγάλου, σπάταλου κράτους καταρρέει, διότι αν εξετάσει κανείς τη συγκεκριμένη περίπτωση, θα αντιληφθεί πως η στελέχωσή του θα αποτελούνταν από προσωπικό που θα μπορούσε να διοχετευθεί είτε μέσω ΕΣΠΑ είτε μέσω αποσπασμένων υπαλλήλων από το Δήμο και την Περιφέρεια Καστοριάς. 
Πρέπει να λάβετε υπόψη σας πως λειτουργεί σε εθελοντική βάση ομάδα επιστημονικά καταρτισμένων πολιτών, κάποιοι από τους οποίους τυγχάνει να είναι και υπάλληλοι στην Περιφερειακή Ενότητα Καστοριάς είτε και σε κάποιον άλλο δημόσιο φορέα. Από τα παραπάνω γίνεται αντιληπτό πως η λειτουργία του φορέα πέρα από πανέτοιμη ήταν και πολύ εύκολα υλοποιήσιμη. Η ανακήρυξή του προεκλογικά, αλλά και η κατάργησή του μερικούς μήνες αργότερα δείχνει ότι οι λόγοι ήταν καθαρά επικοινωνιακοί και ψηφοθηρικοί. 
Το πρόβλημα της Λίμνης αποτελούσε και αποτελεί μείζον ζήτημα για τους Καστοριανούς αλλά και για την τοπική οργάνωση του ΣΥΡΙΖΑ. Οι θέσεις και οι προτάσεις μας είναι επιστημονικά τεκμηριωμένες, προοδευτικές, αλλά και αναξιοποίητες από τους εκάστοτε τοπικούς φορείς και από τις κυβερνήσεις εδώ και είκοσι χρόνια. Είναι επίκαιρες όσο ποτέ. Για εμάς η αρχή της λύσης του προβλήματος αποτελεί ένας φορέας στου οποίου την ευθύνη θα εντάσσεται ολόκληρη η λεκάνη απορροής, κάτι που δεν διευκρινιζόταν στη διακήρυξη του φορέα, που σήμερα θέλετε να καταργήσετε. Η λύση που θα πρέπει να δοθεί πρέπει να διέπεται από μια ολιστική φιλοσοφία που θα έχει ως στόχο την αναβάθμιση των καλλιεργειών περιμετρικά της λίμνης και τη μετάβασή τους σε μια οικολογική κατεύθυνση, η οποία θα προστατεύει τη λίμνη, το βιότοπο και προφανώς και τους κατοίκους των παραλιμνίων χωριών, θα προσθέτει υπεραξία στα παραγόμενα προϊόντα, ώστε να είναι ανταγωνιστικά σε σχέση με τα ευρωπαϊκά.
Δεδομένο είναι ότι για την εξυγίανση ολόκληρης της λεκάνης απορροής απαιτούνται έργα με δημόσια χρηματοδότηση και ένα φορέα, ο οποίος θα έχει τη βάση και το επιστημονικό προσωπικό στην Καστοριά. Όλα αυτά φυσικά φαντάζουν όνειρο θερινής νυκτός με την εφαρμοζόμενη μνημονιακή πολιτική της τρικομματικής Κυβέρνησης, όταν επιλέγετε μαζί με τους δανειστές ινστρούχτορές σας να ψηφίσετε την περιστολή των δημοσίων δαπανών στο 30% σε σχέση με το 43% που είναι ο ευρωπαϊκός μέσος όρος και στο 9% του ΑΕΠ τη μισθοδοσία για τον κρατικό μηχανισμό, ποσοστό που είναι από τα χαμηλότερα διεθνώς. Με αυτόν τον τρόπο δεν φτιάχνετε σύγχρονο και αποτελεσματικό κράτος, αλλά καταστρέφετε τα υπολείμματά του. 
Το κράτος για εμάς είναι απαραίτητο εργαλείο για να προστατεύει τους κοινωνικά αδύναμους και το περιβάλλον. Εσείς, αντιθέτως, το βλέπετε ως εργαλείο για την ανάπτυξη πελατειακών σχέσεων και εξυπηρέτησης των οικονομικά ισχυρών. 
Θα ήθελα τώρα να σχολιάσω και να τοποθετηθώ επί της τροπολογίας που κατατέθηκε για τη Λίμνη της Καστοριάς. Αυτό είναι ένα παράδειγμα για να αναδείξω το εξής: Αυτή τη στιγμή οι Βουλευτές της Συμπολίτευσης λειτουργούν παλαιοκομματικά. Από τη μία έρχονται να ψηφίσουν το μνημόνιο, αυτόν τον προϋπολογισμό που το εφαρμόζει και από την άλλη να προσπαθούν, ως τοπικοί παράγοντες και για δικούς τους λόγους, να επιπλεύσουν στην περιφέρειά τους, υποστηρίζοντας κάτι άλλο. 
Παίρνοντας το παράδειγμα του κ. Κυριαζίδη, που μίλησε λίγο πριν, είναι αργά για δάκρυα, κύριοι. Τι νομίζατε ότι κάνατε, όταν ψηφίζατε το μνημόνιο και τον προϋπολογισμό; Είχατε περάσει το μνημόνιο για λούνα παρκ; Ότι θα μπείτε στο τρενάκι του τρόμου και θα βγείτε σε δέκα λεπτά αλώβητοι; Κάνατε τεράστιο λάθος. Αυτά θα τα βρείτε στην πορεία. Κατηγορείτε το ΣΥΡΙΖΑ συνεχώς για παλαιοκομματικές συμπεριφορές. Αν αυτές δεν είναι παλαιοκομματικές συμπεριφορές, τότε ποιες είναι; Συμπεριφέρεστε ως τοπικοί παλαιοκομματικοί παράγοντες. Αυτά δεν περνάνε πλέον στο λαό. Εμείς καλούμε το λαό να έρθει μπροστά για τη νίκη. Να έρθει για να καταργήσουμε αυτούς που του καταργούν τη ζωή.
Σας ευχαριστώ πολύ.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΕΥΑΓΓΕΛΟΣ ΔΙΑΜΑΝΤΟΠΟΥΛΟΣ",131
"143024"," Κι εμείς ευχαριστούμε.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτιρίου και την οργάνωση και λειτουργία της Βουλής, είκοσι τέσσερις μαθητές και μαθήτριες και δύο εκπαιδευτικοί από το Γυμνάσιο Δροσιάς.
Η Βουλή τούς καλωσορίζει.
(Χειροκροτήματα απ’ όλες τις πτέρυγες της Βουλής)
Το λόγο έχει τώρα ο κ. Κωνσταντίνος Κοντογεώργος για οκτώ λεπτά. Το λόγο μετά θα πάρει ο κύριος Υπουργός.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"143025"," Κύριε Πρόεδρε, κύριοι Υπουργοί, κυρίες και κύριοι συνάδελφοι, κατά τη γνώμη μου είναι αυταπόδεικτη η αναγκαιότητα εκσυγχρονισμού του κράτους. Και βεβαίως, οι φωνές που ακούγονται από όλες τις πτέρυγες της Βουλής δεν ανταποκρίνονται στο κέλευσμα και στις απαιτήσεις των καιρών και στις απαιτήσεις των πολιτών της πατρίδας μας, τη στιγμή κατά την οποία όταν βγούμε έξω από αυτή την Αίθουσα όλοι είμαστε μάρτυρες φαινομένων μιας κρατικής μηχανής, η οποία δεν μπορεί να ανταποκριθεί στις βασικές της υποχρεώσεις.
Όμως, κυρίες και κύριοι Υπουργοί, κάτω από αυτές τις συνθήκες δεν θα πρέπει να είμαστε της λογικής του «όλα τα σφάζουμε, όλα τα μαχαιρώνουμε», ιδιαίτερα στον τομέα της κοινωνικής μέριμνας, που είναι μία από τις ύψιστες αποστολές του κράτους. Και θα πρέπει να είμαστε ιδιαίτερα προσεκτικοί. 
Και αναφέρω την πρότασή μου για μία τροπολογία στο άρθρο 10 του σχεδίου νόμου που συζητούμε σήμερα, η οποία κατά τη γνώμη μου είναι ιδιαίτερα αναγκαία. 
Τα ιδρύματα κοινωνικής πρόνοιας που υπάρχουν σε κάθε περιοχή, σε κάθε νομό, σε κάθε περιφέρεια της χώρας μας, να ξέρετε ότι είναι απόλυτα συνδεδεμένα με τη συμμετοχή των πολιτών και την αγάπη, με την οποία τα περιβάλλουν όλα αυτά τα χρόνια, κυρίως όμως με την ευαισθησία των πολιτών των περιοχών αυτών. Και να ξέρετε, επίσης, ότι είναι απόλυτα συνδεδεμένα και με τους απόδημους συμπατριώτες μας, οι οποίοι κατά καιρούς ευεργέτησαν τον τόπο καταγωγής τους, συμμετέχοντας στη δημιουργία και στη λειτουργία αυτών των ιδρυμάτων. Υπό αυτή την έννοια, έχω την πεποίθηση -και πιστεύω πολλοί εκ των συναδέλφων- ότι το θέμα της συνένωσης των ιδρυμάτων κοινωνικής πρόνοιας ή των μηχανισμών κοινωνικής φροντίδας σε κάθε περιοχή της χώρας πρέπει να επανεξεταστεί.
Κύριε Υπουργέ, είναι πολύ σημαντικό να μην αφαιρέσουμε τη δυνατότητα από κάθε πολίτη αυτής της χώρας, από κάθε κοινωνική ομάδα αυτής της χώρας, από κάθε ομογενή μας, να προσωποποιήσει στην περιοχή του τη δυνατότητα να χρηματοδοτήσει τέτοιες μορφές λειτουργίας του κράτους, που είναι αναγκαίες.
Και γίνομαι σαφέστερος: Με την πρόβλεψη που έχετε στο άρθρο 10 για τη σύσταση δώδεκα νέων μονάδων κοινωνικής φροντίδας στην έδρα κάθε περιφέρειας της χώρας, στις οποίες εντάσσονται εφεξής, ως αποκεντρωμένες υπηρεσίες, οι υφιστάμενες μονάδες κοινωνικής φροντίδας, αποκλείουμε τη δυνατότητα αυτή σε πολλούς πολίτες, ιδιαίτερα σε ομογενείς μας –το επαναλαμβάνω- οι οποίοι προσωποποιούν την αγάπη τους προς την ιδιαίτερη πατρίδα, συμβάλλοντας στη δημιουργία τέτοιων ιδρυμάτων. Πέραν του ότι αποτελεί βασική αποστολή του κράτους σε κάθε περιφέρεια, σε κάθε περιοχή της χώρας, επαναλαμβάνω ότι αυτά τα ιδρύματα όλα αυτά τα χρόνια, ιδιαίτερα τα μεταπολεμικά, λειτούργησαν στη βάση των ευεργεσιών τέτοιων κοινωνικών ομάδων και πολιτών σε κάθε περιοχή της χώρας.
Στο Νομό Ευρυτανίας το Θεραπευτήριο Χρονίων Παθήσεων όπως λέγεται τώρα, τέως Ίδρυμα Κοινωνικής Πρόνοιας ή Γηροκομείο, άρχισε να λειτουργεί από τις αρχές της δεκαετίας του ’90, ενώ ήταν μία προσπάθεια που ξεκίνησε από τη δεκαετία του ’60. Αν το κράτος είχε τη δυνατότητα, θα το είχε κατασκευάσει στις αρχές του ’50 ή του ’60 που ήταν και τότε αναγκαίο, σε μια περιοχή, μάλιστα, που ήταν πολλαπλώς κατεστραμμένη από τους συνεχείς πολέμους και ιδιαίτερα από τον εμφύλιο.
Ωστόσο, όμως, με τις προσπάθειες που κατέβαλε ο τοπικός πληθυσμός της Ευρυτανίας, οι ομογενείς μας αλλά και το κράτος και με το π.δ. 252/90 άρχισε να λειτουργεί το Ίδρυμα Κοινωνικής Πρόνοιας της Ευρυτανίας, το οποίο περιλαμβάνει άρτιες κτηριακές εγκαταστάσεις, ενώ με δικούς του πόρους ολοκληρώθηκε το 2009 προς το 2010 νέα πτέρυγα του Ιδρύματος, που αυξάνει τον αριθμό των περιθαλπομένων από ογδόντα σε εκατόν είκοσι έξι άτομα. 
Στο Ίδρυμα αυτό υπηρετούν σήμερα εξήντα μόνιμοι υπάλληλοι διαφόρων ειδικοτήτων. Διοικείται από επταμελές διοικητικό συμβούλιο και το κόστος λειτουργίας της διοίκησης του Ιδρύματος δεν υπερβαίνει τις 10.000 ευρώ το χρόνο. Φανταστείτε, λοιπόν, με την επίκληση του επιχειρήματος ότι προσπαθούμε να δημιουργήσουμε οικονομίες κλίμακος πόσο περισσότερο μπορεί να κοστίσει η οποιαδήποτε μετάβαση διοικητικού οργάνου από την έδρα της περιφέρειας στην Ευρυτανία ή και αντιστρόφως από την Ευρυτανία στην έδρα της περιφέρειας. 
Το ταμειακό υπόλοιπο του Ιδρύματος είναι σήμερα 2 εκατομμύρια ευρώ περίπου, ενώ σημειωτέον από το PSI -το κούρεμα που έγινε προ καιρού- αρπάχτηκαν, στην κυριολεξία, χωρίς καμμιά ενημέρωση από τις καταθέσεις του Ιδρύματος 4.111.549,31 ευρώ.
Το Ίδρυμα Κοινωνικής Πρόνοιας Ευρυτανίας ή Θεραπευτήριο Χρονίων Παθήσεων κατασκευάστηκε μετά από μεγάλες προσπάθειες των πολιτών, των φορέων της Ευρυτανίας, αλλά και των ομογενών Ευρυτάνων της Αμερικής. Αποτελεί για όλους μας σύμβολο συνεργασίας, αποτελεσματικότητας και κοινωνικής ευαισθησίας μεταξύ πολιτών, φορέων, κράτους και ομογενών. Κατασκευάστηκε σε οικόπεδο το οποίο παραχώρησε ο Φιλεκπαιδευτικός Σύλλογος Καρπενησίου με τη συμβολή του κράτους, αλλά και με την πολύ μεγάλη και γενναία οικονομική συνεισφορά ομογενών Ευρυτάνων Αμερικής ως ένδειξη υποχρέωσης απέναντι στους συγγενείς και στους ανήμπορους γέροντες γονείς των.
Αξιοσημείωτο είναι ότι συνεχίζεται αυτή η προσπάθεια ακόμα και σήμερα και είναι πολυεπίπεδη η συνεργασία με τους ομογενείς μας, αφού το Ίδρυμα αποτελεί το καταφύγιο όλων των Ευρυτάνων και είναι καταξιωμένο στη συνείδηση των πολιτών. Είναι γνωστό, επίσης, ότι η Ευρυτανία και το Καρπενήσι είναι ορεινή και δυσπρόσιτη περιοχή, με ιδιαίτερα γεωγραφικά και κοινωνικά χαρακτηριστικά. Βρίσκεται στη δίνη του κυκλώνα της ανεργίας, η οποία συνέβαλε και συμβάλλει στα μέγιστα στην πληθυσμιακή συρρίκνωση, αλλά και στην πυραμίδα των ηλικιών με τη γεροντοποίηση του πληθυσμού. Αυτονόητο είναι ότι οι ηλικιωμένοι και χρήζοντες βοήθεια και προστασία θα αναζητήσουν στέγη και θαλπωρή στο ίδρυμα, το οποίο ουσιαστικά δεν μπορεί να καλύψει τη συνεχώς αυξανόμενη τοπική ζήτηση.
Τέλος, στο διοικητικό συμβούλιο του Ιδρύματος προβλέπεται θεσμικά η συμμετοχή και η εκπροσώπηση τόσο ενός εκπροσώπου από τον Φιλεκπαιδευτικό Σύλλογο Καρπενησίου, όσο και ενός εκπροσώπου από την Ένωση Ευρυτάνων Αμερικής στο Βελούχι. 
Επιπροσθέτως, αναφέρω, κύριε Υπουργέ -και θέλω την προσοχή σας- ότι για τους ίδιους λόγους που προαναφέραμε και για τη γεωγραφική απομόνωση, αλλά και για τα ιδιαίτερα κοινωνικά και γεωγραφικά χαρακτηριστικά με το ν. 4052/2012 το Γενικό Νομαρχιακό Καρπενησίου παραμένει αυτοδιοίκητο. 
Για τους παραπάνω λόγους προτείνουμε το Θεραπευτήριο Χρονίων Παθήσεων Ευρυτανίας, τέως Ίδρυμα Κοινωνικής Πρόνοιας ή Γηροκομείο, να παραμείνει αυτοδιοίκητο. Με την προτεινόμενη ρύθμιση εισηγούμαστε να τεθεί νέα παράγραφος και να εξαιρεθεί των συγχωνεύσεων το Θεραπευτήριο Χρονίων Παθήσεων Ευρυτανίας, να παραμείνει αυτοδιοίκητο για λόγους αποτελεσματικής λειτουργίας και παραδειγματισμού συνεισφοράς και συνεργασίας πολιτών, φορέων, κράτους και ομογενών αδελφών μας.
Κύριε Υπουργέ, η λογική της συνένωσης των Ιδρυμάτων Κοινωνικής Φροντίδας δεν υπακούει σε καμμία από τις απαιτήσεις της σύγχρονης διοίκησης του κράτους. Αντιθέτως, περιορίζει την έκφραση αγάπης και την υλική συμμετοχή των πολιτών, που με αυτό τον τρόπο δείχνουν την αγάπη στην ιδιαίτερη πατρίδα τους.
Με αυτά τα λίγα κι εφόσον, βέβαια, κάνετε δεκτή την πρόταση για την τροπολογία μας, ψηφίζουμε το νομοσχέδιο. Σε διαφορετική περίπτωση, επιφυλασσόμεθα για την ψήφιση του άρθρου 10 του υπό συζήτηση σχεδίου νόμου.
Ευχαριστώ πολύ.","ΚΩΝΣΤΑΝΤΙΝΟΣ ΚΟΝΤΟΓΕΩΡΓΟΣ",234
"143026"," Ευχαριστούμε κι εμείς.
Το λόγο έχει τώρα ο Υπουργός Μακεδονίας και Θράκης κ. Θεόδωρος Καράογλου για οκτώ λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"143027"," Κυρίες και κύριοι συνάδελφοι, συζητούμε σήμερα στην Εθνική Αντιπροσωπεία ένα σημαντικό νομοθέτημα της Κυβέρνησής μας, με το οποίο γίνεται μία σπουδαία προσπάθεια για να βρει η πατρίδα μας το βηματισμό της, για να αποκατασταθούν στρεβλώσεις του παρελθόντος αναφορικά με τη Δημόσια Διοίκηση, για να επανέλθει η αξιοπιστία και να προχωρήσει στην πράξη η αναδιάρθρωση του δημόσιου τομέα.
Σε αυτό το πλαίσιο, το αρμόδιο Υπουργείο Διοικητικής Μεταρρύθμισης και Ηλεκτρονικής Διακυβέρνησης εισάγει στην Ολομέλεια ένα στρατηγικής σημασίας για τη διοικητική μεταρρύθμιση σχέδιο νόμου, ένα σχέδιο νόμου που αποτελεί κυβερνητική προτεραιότητα, έτσι όπως την περιέγραψε πριν από λίγους μήνες ο Πρωθυπουργός της χώρας, ο Αντώνης ο Σαμαράς.
Προτάσσοντας, λοιπόν, το δημόσιο συμφέρον και στοχεύοντας στην αναδιάρθρωση του δημόσιου τομέα, εισάγεται από την Κυβέρνησή μας ένα νομοθέτημα – τομή, ένα νομοθέτημα με στόχο την εξοικονόμηση των πόρων μέσω της ορθολογικής αναδιάρθρωσης του δημόσιου τομέα στην κατεύθυνση του περιορισμού του εύρους του.
Αγαπητοί συνάδελφοι, αν κάνουμε μία σύντομη αναδρομή στο χάρτη της Δημόσιας Διοίκησης της χώρας μας, θα διαπιστώσουμε πληθώρα χρόνιων παθογενειών, οι οποίες έχουν άμεσο αντίκτυπο πρωτίστως στην οικονομία, αλλά και στην κοινωνία. Θα διαπιστώσουμε την ύπαρξη απαρχαιωμένων δομών, συγκεχυμένων αρμοδιοτήτων, γραφειοκρατικών αγκυλώσεων, σπατάλης του δημόσιου χρήματος, διόγκωσης των πελατειακών σχέσεων, φαινομένων αδιαφάνειας, ανεπάρκειας συντονισμού και πολλά άλλα.
Αναμφίβολα, η Δημόσια Διοίκηση αποτελεί τη ραχοκοκαλιά του πολιτικού, οικονομικού και κοινωνικού οικοδομήματος της χώρας μας. Τα τελευταία, όμως, τριάντα χρόνια όλες ανεξαιρέτως οι πολιτικές δυνάμεις του τόπου, κάθε μια από τη σκοπιά της και με το δικό της μερίδιο ευθύνης που της αναλογεί, διαδραμάτισαν το δικό τους ρόλο στη δημιουργία ενός γιγαντιαίου και αναποτελεσματικού κράτους, ενός κράτους με κακή οργάνωση και ποιότητα υπηρεσιών ιδιαίτερα χαμηλή.
Σίγουρα δεν είναι της παρούσης να προβούμε σε αναλύσεις για τις παθογένειες που δημιουργήθηκαν από τη διακυβέρνηση των τελευταίων τριάντα ετών. Αναμφίβολα όλοι, από όλες τις πτέρυγες του Κοινοβουλίου, αναγνωρίζουμε τις μεγάλες παθογένειες του τόπου μας, που αποτέλεσαν και αποτελούν εμπόδιο στην ανάπτυξη.
Ποιος αρνείται τη δημιουργία ενός υπερδιογκωμένου κράτους, την άνθηση του κομματισμού, τη συντεχνιακή λογική συνδικαλιστικών στελεχών, τη σύγχυση αρμοδιοτήτων μεταξύ υπηρεσιών, την ενίσχυση της διαφθοράς και της αδιαφάνειας, την έντονη ανάπτυξη των πελατειακών σχέσεων;
Δεν υπάρχει αμφιβολία ότι όποιοι αρνούνται τα παραπάνω, εθελοτυφλούν για δικούς τους λόγους. 
Εμείς, η Κυβέρνηση της εθνικής ενότητας, όχι απλά δεν εθελοτυφλούμε, αλλά ξεκινούμε μία μεγάλη προσπάθεια τομών και μεταρρυθμίσεων που προσδοκά ο τόπος, αλλά και οι Έλληνες πολίτες. Ξεκινούμε την προσπάθεια για να αλλάξουμε νοοτροπίες, νοοτροπίες που μας γυρνούσαν πολλά χρόνια πίσω. Και αναδιαρθρώνουμε τις κρατικές δομές, έτσι ώστε να φτιάξουμε ένα κράτος λιγότερο δαπανηρό, αλλά ταυτόχρονα ιδιαίτερα ευέλικτο. 
Η αναγκαιότητα των μεταρρυθμίσεων αυτών είναι μεγάλη. Και σε αυτό προχωρούμε σήμερα.
Ως εκ τούτου, υλοποιούμε ένα πρόγραμμα συγχωνεύσεων και καταργήσεων Οργανισμών και φορέων του ευρύτερου και στενού δημόσιου τομέα, με στόχο την παροχή καλύτερων υπηρεσιών στον πολίτη και την ενίσχυση του δημοσιονομικού οφέλους. Καταργούμε φορείς, η ύπαρξη των οποίων και η αποστολή τους επιβαρύνουν τον Έλληνα φορολογούμενο χωρίς να ανταποκρίνονται στις σύγχρονες κοινωνικές ανάγκες. Παράλληλα, προχωρούμε στον εξορθολογισμό του δημοσίου και τη δημιουργία μιας αποτελεσματικής και λειτουργικής Δημόσιας Διοίκησης.
Αντιλαμβάνεστε, λοιπόν, ότι σκοπός του συγκεκριμένου νομοσχεδίου είναι η οικονομικότερη, αλλά ταυτόχρονα και αποδοτικότερη, λειτουργία των δημόσιων Οργανισμών, που εξυπηρετούν δημόσια αγαθά και παρέχουν υπηρεσίες στο κοινωνικό σύνολο με όσο το δυνατόν λιγότερο δημοσιονομικό κόστος και μικρότερη επιβάρυνση του Έλληνα φορολογούμενου.
Σε αυτή την κατεύθυνση και στα πλαίσια του παρόντος νομοθετήματος προχωρούμε στη συγχώνευση των εταιρειών ΔΕΘ Α.Ε. και HELEXPO Α.Ε. με απορρόφηση της HELEXPO από τη ΔΕΘ.
Με τον τρόπο αυτό δίνουμε λύση σε χρόνια ζητήματα και δυσλειτουργίες των τελευταίων ετών στον εκθεσιακό κλάδο. Η συγχώνευση αυτή αποτελεί μία βιώσιμη αναπτυξιακή πρόταση, που θα αναζωογονήσει το θεσμό της έκθεσης γενικότερα και παράλληλα θα αναδείξει τις οικονομικές δυνατότητες της περιοχής μας και της χώρας μας. 
Το 1999 η ενιαία ΔΕΘ-HELEXPO διασπάστηκε σε δύο εταιρείες, στη ΔΕΘ ΑΕ που ως φορέας του δημοσίου έχει την ιδιοκτησία των εκθεσιακών κέντρων και των εκθεσιακών σημάτων και στην HELEXPO ΑΕ, η οποία ανέλαβε τη διοργάνωση των εκθέσεων και γενικότερα των εκδηλώσεων. 
Η σχεδιαζόμενη ιδιωτικοποίηση της HELEXPO δεν πραγματοποιήθηκε ποτέ, με αποτέλεσμα οι δύο αυτές εταιρείες να αντιμετωπίζουν αρκετά προβλήματα στις σχέσεις τους, αλλά και στη λειτουργία τους όπως επίσης να παρουσιάζουν και αλληλοκαλύψεις στις αρμοδιότητές τους. 
Όσον αφορά τη ΔΕΘ Α.Ε., η εταιρεία αυτή παρ’ όλο που ανέλαβε τα βάρη της παλιάς ενιαίας εταιρείας, είναι μία κερδοφόρος εταιρεία και ανταποκρίνεται πλήρως σε όλες τις υποχρεώσεις της προς το δημόσιο και προς τρίτους. Δεν έχει καμμία δανειακή επιβάρυνση, ενώ σύμφωνα με τους ορκωτούς ελεγκτές, η καθαρή της  θέση αποτιμάται στο ύψος των 265 εκατομμυρίων ευρώ. 
Από την άλλη, η HELEXPO ΑΕ εμφανίζοντας ένα διαρκώς μειούμενο κύκλο εργασιών, παρουσίασε για το έτος 2011 ζημιές ύψους περίπου 5 εκατομμυρίων ευρώ, γεγονός που αποδεικνύει τη λογιστική εικόνα για τη διαχειριστική πορεία της εταιρείας. Τα κεφάλαιά της ανέρχονται μόλις στο ποσό των 446 χιλιάδων ευρώ. Κατά συνέπεια, το ελληνικό δημόσιο όφειλε να προχωρήσει σε αύξηση του μετοχικού κεφαλαίου καταβάλλοντας περίπου 2 εκατομμύρια ευρώ. Διαφορετικά η εταιρεία HELEXPO κινδυνεύει με αναστολή της αδείας της. Να σημειωθεί ακόμη ότι η HELEXPO, μη αποδίδοντας τα τελευταία χρόνια μισθώματα, ως όφειλε, στη ΔΕΘ, έφθασε να έχει συσσωρευμένο χρέος στη ΔΕΘ άνω των 25 εκατομμυρίων ευρώ.
Αντιλαμβάνεστε, λοιπόν, ότι η συγχώνευση των δύο εταιρειών μέσω της απορρόφησης της HELEXPO από τη ΔΕΘ που σήμερα συζητούμε, ωφελεί το ελληνικό δημόσιο και κατ’ επέκταση τον Έλληνα φορολογούμενο καθώς δημιουργείται μία εταιρεία η ΔΕΘ-HELEXPO Α.Ε. απαλλαγμένη από οικονομικές υποχρεώσεις, με διευρυμένο αντικείμενο και με ισχυρή κεφαλαιακή δομή, ώστε να είναι πιθανή η είσοδος στρατηγικού συνεργάτη. Διευθετούνται οριστικά οικονομικές διαφορές μεταξύ των δύο εταιρειών, καθώς και οι επικαλύψεις ανάμεσα σε αυτές. Δίδεται μία ενιαία εικόνα της εκθεσιακής δραστηριότητας μέσα από τις ενοποιημένες οικονομικές καταστάσεις. Δημιουργούνται οικονομίες κλίμακας στην επιχειρησιακή λειτουργία της εταιρείας μέσω του ορθολογισμού και βέβαια της παράλληλης αύξησης της παραγωγικότητάς της και της αποτελεσματικότητάς της. 
Η δημιουργία μιας ισχυρής συγχωνευμένης εταιρείας θα δημιουργήσει συνθήκες οικονομικής ανάπτυξης στην πόλη τη Θεσσαλονίκη, αλλά και ευρύτερα στην περιοχή. Κινητοποιούνται τοπικοί φορείς με τη θεσμική κατοχύρωση της συμμετοχής τους στο διοικητικό σχήμα. 
Παρουσιάζοντας συνοπτικά τα χαρακτηριστικά των δύο εταιρειών και επισημαίνοντας τα οφέλη από την επικείμενη συγχώνευση, είναι πλέον ορατοί οι λόγοι για τους οποίους πρέπει να προχωρήσει παραπάνω η συγχώνευση με απορρόφηση της HELEXPO από τη ΔΕΘ. 
Σε όλα αυτά οφείλω να προσθέσω ότι η παραπάνω λύση ικανοποιεί απόλυτα τους κοινωνικούς και επιχειρηματικούς εταίρους, αλλά και το σύνολο των τοπικών φορέων, καθώς αποτελεί προϊόν διαβούλευσης. Και μέσα απ’ αυτή τη διαβούλευση καταλήξαμε στη συγκεκριμένη πρόταση. 
Στη βάση, λοιπόν, της εξυγίανσης, τους εξορθολογισμού και του αναπτυξιακού προσανατολισμού του εκθεσιακού πυλώνα της Βόρειας Ελλάδας, προχωρούμε σήμερα στη συγχώνευση των δύο εταιρειών, η οποία αποτελεί επιτακτική ανάγκη και έπρεπε ήδη να έχει πραγματοποιηθεί, ώστε να υπάρξει, όχι μόνο βιώσιμη λειτουργία του νέου σχήματος, αλλά παράλληλα να αποτελέσει και μοχλό ανάπτυξης της ευρύτερης περιοχής, αλλά και όλης της επικράτειας.
Αγαπητοί συνάδελφοι, τολμούμε, προχωρούμε και υλοποιούμε τις κυβερνητικές μας προτεραιότητες. Αλλάζουμε νοοτροπίες και λογικές του παρελθόντος, που είχαν καθηλώσει τη χώρα μας, χρόνια τώρα. Αποκαθιστούμε στρεβλώσεις, λάθη και παθογένειες της δημόσιας διοίκησης. Βάζουμε τέλος σε λογικές οπισθοδρόμησης και προχωρούμε τη μεταρρυθμιστική μας πορεία με συνέπεια και υπευθυνότητα. 
Έτσι, δημιουργούμε προϋποθέσεις και προοπτικές για την αναγέννηση της πατρίδας μας, για την ανάκαμψη της οικονομίας μας, για την ενίσχυση της κοινωνικής συνοχής και φυσικά για την ευημερία των συμπολιτών μας. Μία τέτοια προοπτική ανοίγει και αποτελεί και το παρόν σχέδιο νόμου, το οποίο σας καλώ με τη σειρά μου να στηρίξετε, έτσι ώστε να δώσουμε πραγματική ελπίδα στους Έλληνες πολίτες.  
Σας ευχαριστώ.","ΘΕΟΔΩΡΟΣ ΚΑΡΑΟΓΛΟΥ",195
"143028"," Ευχαριστούμε τον κύριο Υπουργό.
Το λόγο έχει η κ. Όλγα Γεροβασίλη για οκτώ λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"143029"," Ευχαριστώ, κύριε  Πρόεδρε.
Κυρίες και κύριοι συνάδελφοι, ακούστηκαν εδώ χθες από τον Υπουργό και τους συναδέλφους που στηρίζουν την τρικομματική Κυβέρνηση κάποιες αλήθειες και κάποια ψέματα.
Πρώτον, ακούστηκε με πολλούς τρόπους ότι επιτέλους θα φτιάξετε κράτος. Αυτό δεν είναι αλήθεια. Πρόκειται να καταργήσετε το κράτος και να το αντικαταστήσετε με το κράτος των ιδιωτών, το κράτος των επενδυτών αυστηρά με τη λογική του ξεπουλήματος της χώρας χωρίς καμία ελπίδα ανάπτυξης για την Ελλάδα. Όπως όλοι καταλαβαίνουμε, χωρίς οργανωμένο δημόσιο τομέα, ανάπτυξη δεν πρόκειται να υπάρξει. Δεν πρόκειται, λοιπόν, για μικρό κράτος οργανωμένο. Πρόκειται για το μη κράτος, καθόλου κράτος. Και βεβαίως, όλα αυτά, αφού προσπαθήσατε να πείσετε τον ελληνικό λαό ότι για όλα τα δεινά τα οποία υφίσταται φταίει το υπερτροφικό κράτος το οποίο με πολύ κόπο δομήσατε, και οι τεμπέληδες Έλληνες.
Δεύτερον, ακούστηκε ότι πρόκειται για ένα νομοσχέδιο χωρίς κανένα ιδεολογικό φορτίο. Ούτε αυτό είναι αλήθεια. Είναι ένα νομοσχέδιο με βαρύ ιδεολογικό φορτίο, ιδεολογία με στόχευση τη φτωχοποίηση της κοινωνίας, την εκτίναξη της ανεργίας, δεκαπέντε χιλιάδες σε διαθεσιμότητα το πρώτο εξάμηνο του 2013, απαξίωση της εργασίας με εργαζόμενους χωρίς κανένα εργασιακό δικαίωμα, ιδεολογία με στόχο το ξεπούλημα του οικοπέδου χωρίς ή με εξαθλιωμένους ιθαγενείς, ιδεολογία με στόχο την αύξηση της κερδοφορίας των ξένων δήθεν επενδυτών στο παρόν σενάριο κυρίως των Γερμανών.
Τρίτον, ακούστηκε από έναν συνάδελφο του ΠΑΣΟΚ ότι η Αντιπολίτευση προσπαθεί να σας πείσει ότι η λογική είναι επικίνδυνη. Και αυτό είναι λάθος. Η Αντιπολίτευση προσπαθεί να αναδείξει στον ελληνικό λαό ότι η δική σας λογική -δηλαδή το παράλογο- είναι επικίνδυνη.
Τέταρτον, μας ενημερώσατε ότι αυτό το νομοσχέδιο είναι μόνο η αρχή. Αυτό είναι αλήθεια. Θα ακολουθήσετε ένα πλήρες σχέδιο την άνοιξη. Γι’ αυτό ο ελληνικός λαός πιστεύει και θα παλέψει να μην το προλάβετε, να μην προλάβετε την άνοιξη.
Θα μας είχατε βεβαίως πείσει ότι επιχειρείτε μια μεταρρύθμιση της δημόσιας διοίκησης αν πρώτα είχατε οργανώσει, είχατε σχεδιάσει και μετά υλοποιούσατε ένα σχέδιο. Αυτό λέει η δική μας κοινή λογική. Εσείς αντίθετα στέλνετε τους υπαλλήλους σε διαθεσιμότητα, δηλαδή στα σπίτια τους, και μετά θα δείτε τι θα κάνετε με το κράτος και όλα τα υπόλοιπα.
Δεν είναι όμως μόνο αυτό που αντιτίθεται στην κοινή λογική. Θα αναφερθώ σε δύο σημεία.
Στο άρθρο 8 προβλέπεται η κατάργηση του Εθνικού Κέντρου Κοινωνικών Ερευνών ως αυτοτελούς ερευνητικού κέντρου. Να υποθέσω ότι στην περίοδο της κρίσης δεν μας νοιάζουν οι κοινωνικές έρευνες; Τι μας χρειάζονται χρήσιμα εργαλεία όπως το Κέντρο Ερευνών για τη διαμόρφωση αναπτυξιακών και κοινωνικών πολιτικών; Τι μας χρειάζεται η γνώση ως μέσο εξόδου από την κρίση; Εσείς άλλωστε έχετε αναγνωρίσει το μνημόνιο ως το μοναδικό εργαλείο! 
Κύριοι της Συγκυβέρνησης, συνειδητοποιείτε ότι η Ελλάδα  πλέον θα είναι η μοναδική χώρα στον αναπτυγμένο κόσμο χωρίς αυτόνομο Κέντρο Κοινωνικών Ερευνών, ότι με αυτά που ψηφίζετε πετάτε ερευνητές και το επιστημονικό τους έργο στο δρόμο;
Κύριε  Υπουργέ, αναφέρεστε συχνά-πυκνά στο δημοσιονομικό όφελος  το οποίο θα προκύψει από τη συγχώνευση ή κατάργηση των φορέων. Παραλείπετε να αναφέρετε ότι η λειτουργία των φορέων διαχείρισης, παραδείγματος χάρη, δεν επιφέρει καμία απολύτως επιβάρυνση στον κρατικό προϋπολογισμό. Παραλείπετε να αναφέρετε ότι οι φορείς αυτοί συνεισφέρουν στην απορρόφηση κοινοτικών κονδυλίων και έτσι αποσιωπάτε συνειδητά ότι ο φορείς έχουν εξασφαλισμένη χρηματοδότηση ως  το τέλος του 2015 παραπλανώντας και την Εθνική Αντιπροσωπεία και τους πολίτες της χώρας. Ποιος θα κερδίσει από αυτά, κύριε  Υπουργέ και γιατί το κάνετε;
Κυρίες και κύριοι συνάδελφοι, το άλλο μέλημα του νομοσχεδίου είναι η σύσταση της Γενικής Γραμματείας Συντονισμού της Κυβέρνησης, δηλαδή η σύσταση μιας νέας μονοπρόσωπης, αυταρχικής δομής δίπλα στο γραφείο του Πρωθυπουργού με κόστος ένα εκατομμύριο ευρώ, ενώ ταυτόχρονα κόβετε επιδόματα αναπήρων και αγροτικές συντάξεις. Βεβαίως, όπως αναπτύχθηκε εκτεταμένα χθες, αυτή η Γραμματεία αλλοιώνει το χαρακτήρα του πολιτεύματος. Στη δική σας γλώσσα, για να συνεννοηθούμε, συγχωνεύει το πολίτευμα, γιατί ασκεί έλεγχο και όχι απλά συντονισμό στο έργο των Υπουργών κατά παράβαση του Συντάγματος.
Καταψηφίζουμε το νομοσχέδιο, αλλά επειδή αυτό δεν είναι αρκετό, θα συνεχίσουμε τον αγώνα, προκειμένου την άνοιξη να μην είστε εδώ, για να ολοκληρώσετε αυτή την πολιτική. Δεν θα επιτρέψουμε οι πολίτες αυτής της χώρας να συνηθίσουν στη φτώχεια.
Σας ευχαριστώ.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΟΛΓΑ ΓΕΡΟΒΑΣΙΛΗ",91
"143030"," Ευχαριστούμε την κυρία συνάδελφο.
Το λόγο έχει ο κ. Ψυχάρης.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"143031"," Ευχαριστώ, κύριε Πρόεδρε.
Άλλα είχα σκοπό να πω και άλλα θα πω τελικά, διότι ετέθη το ερώτημα τι κράτος θέλουμε και ότι την άνοιξη δεν θα είμαστε εδώ. 
Ξέρετε, κύριοι συνάδελφοι, δεν θα κρίνετε εσείς αν θα είμαστε εδώ. Ο ελληνικός λαός και η δημοκρατία θα το κρίνουν αυτό. Τι είδους κράτος θέλουμε; Θέλουμε το κράτος στο οποίο θα φέρνουμε τα νομοσχέδια που φέρνει η Κυβέρνηση. Εμείς μπορούμε με την υπεύθυνη στάση μας να διορθώσουμε το κράτος. 
Σίγουρα αυτό το νομοσχέδιο που έφερε η Κυβέρνηση σήμερα θα μπορούσε να είναι καλύτερο, αλλά είναι ένα νομοσχέδιο το οποίο διορθώνει ορισμένα πράγματα και, όπως είπαμε στην επιτροπή όταν το συζητούσαμε, αναμένουμε να έλθει ένα καλύτερο νομοσχέδιο στη Βουλή ώστε να διορθωθεί περισσότερο το κράτος. 
Ο κ. Μητρόπουλος μίλησε πριν περί Αγγλικού Δικαίου και αναφέρθηκε στη δανειακή σύμβαση που συνάψαμε. Ξέρετε, τουλάχιστον συνάψαμε μία δανειακή σύμβαση, η οποία έσωσε το κράτος από τη χρεοκοπία. Εσείς δεν προτείνατε τίποτα απολύτως, αλλά λέγατε αερολογίες και είχατε μία κενή πολιτική «θα διορθώσουμε, θα, θα», αλλά χωρίς να προτείνετε ο,τιδήποτε.
Τι κράτος θέλουμε; Θα σας πω εγώ τι κράτος θέλουμε. Δεν θέλουμε ένα κράτος όπου φαινόμενα όπως τα σημερινά στη βίλα Αμαλία θα επαναλαμβάνονται. Δεν θα υπάρχουν καταλήψεις. Ο νόμος θα εφαρμόζεται πλήρως και μπράβο στον Υπουργό κ. Δένδια και μπράβο στην Κυβέρνηση που ενήργησε άμεσα. 
Αυτό που με λυπεί είναι ότι βλέπω Βουλευτές και εκπροσώπους του ΣΥΡΙΖΑ να υποστηρίζουν καταλήψεις κτηρίων και γραφείων κομμάτων. Αυτό θέλουμε; Κάποια στιγμή, όλοι οι νόμοι πρέπει να εφαρμόζονται απ’ όλους μας και πρέπει να υπάρξει ένα τέλος στην ανομία.","Î¨Î¥Î§Î‘Î¡Î—Î£ Î‘Î�Î”Î¡Î•Î‘Î£ ",560
"143032"," Την κατάληψη της τρόικας στην Ελλάδα την ξέρετε;","ΠΑΝΑΓΙΩΤΗΣ ΛΑΦΑΖΑΝΗΣ",279
"143033"," Κύριε Ψυχάρη, συνεχίστε την ομιλία σας. Παρακαλώ να μην υπάρχουν διακοπές. Να μην γράφονται στα Πρακτικά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"143034"," Κύριε Λαφαζάνη, εγώ δεν σας διακόπτω. Εσείς επιλέγετε να διακόπτετε. Να μάθετε να ζείτε με τη δημοκρατία. 
Θα σας πω κάτι άλλο: Επειδή είπατε για κατάληψη, ένα κακό σημαίνει πως κάποιος άλλος μπορεί να κάνει άλλο κακό; Εάν δηλαδή κάποιος κάνει μία ληστεία σε μία τράπεζα, αυτό δικαιολογεί εσάς να πάτε να ληστέψετε μία άλλη τράπεζα; 
Ως εκ τούτου, να μάθετε όλοι σας να σέβεστε τους νόμους όπως τους σεβόμαστε εμείς. Κάποια στιγμή, η ανομία πρέπει να τελειώσει και να μην αποτελεί δικαιολογία και όχι αιτιολογία για την κατάλυση των νόμων και του κράτους. 
Εμείς θέλουμε…","Î¨Î¥Î§Î‘Î¡Î—Î£ Î‘Î�Î”Î¡Î•Î‘Î£ ",560
"143035"," …","ΠΑΝΑΓΙΩΤΗΣ ΛΑΦΑΖΑΝΗΣ",279
"143036"," Πάλι με διακόπτετε, κύριε Λαφαζάνη.","Î¨Î¥Î§Î‘Î¡Î—Î£ Î‘Î�Î”Î¡Î•Î‘Î£ ",560
"143037"," Κύριε Ψυχάρη, απευθύνεστε συνολικά στη Βουλή και όχι σε συγκεκριμένους Βουλευτές. Σας παρακαλώ, κύριε Λαφαζάνη.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"143038"," Κύριε Λαφαζάνη, συγκρατηθείτε, σας παρακαλώ πολύ.
Κάποια στιγμή, όλοι μας πρέπει να σεβόμαστε τους νόμους και το κράτος. Αυτό το κράτος θέλουμε, ένα κράτος στο οποίο δεν θα μπορεί να κάνει ο καθένας ό,τι θέλει.
Ευχαριστώ πολύ.
(Χειροκροτήματα από την πτέρυγα της Νέας Δημοκρατίας)","Î¨Î¥Î§Î‘Î¡Î—Î£ Î‘Î�Î”Î¡Î•Î‘Î£ ",560
"143039"," Γίνεται γνωστό στο Σώμα ότι τη συνεδρίασή μας παρακολουθούν από τα άνω δυτικά θεωρεία είκοσι μαθήτριες και μαθητές και δύο εκπαιδευτικοί από το 2ο Δημοτικό Σχολείο Κερατέας.
Η Βουλή τούς καλωσορίζει.
(Χειροκροτήματα από όλες τις πτέρυγες)
Το λόγο έχει η κ. Ιατρίδη για οκτώ λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"143040"," Κυρίες και κύριοι συνάδελφοι, δεν υπάρχει καμμία αμφιβολία ότι το παρόν νομοσχέδιο εντάσσεται πλήρως στη μνημονιακή λογική, η οποία εδώ και τρία χρόνια ακολουθείται απαρέγκλιτα από τις Κυβερνήσεις Παπανδρέου, Παπαδήμου και Σαμαρά. Είναι μια λογική η οποία, πιστή στο νεοφιλελεύθερο δόγμα θέλει το δραστικό περιορισμό και ακόμα καλύτερα την πλήρη κατάργηση του κοινωνικού κράτους. Είναι μια λογική που αδιαφορεί πλήρως για τις επιπτώσεις που φέρνει η εφαρμογή της στους ανθρώπους που την υφίστανται. 
Η πραγματικότητα δείχνει σε όλους μας ότι σταδιακά καταργούνται -στο όνομα, βέβαια, της σωτηρίας της χώρας- όλες οι βασικές κοινωνικές δομές, όλες οι υπηρεσίες πρόνοιας, που περισσότερο από κάθε άλλη φορά έχει ανάγκη η ελληνική κοινωνία. 
Κυρίες και κύριοι συνάδελφοι, είναι προφανές ότι η τρικομματική Κυβέρνηση θέλει να φανεί συνεπής σε όσα έχει δεσμευθεί απέναντι στους δανειστές της. Θέλει να δείξει ότι προχωρά στον περιορισμό του δημοσίου και ότι δημιουργεί τις προϋποθέσεις για τις επικείμενες απολύσεις προσωπικού που απαιτεί η τρόικα και που έχει αποδεχθεί με την υπογραφή των μνημονίων η τρικομματική Κυβέρνηση. Άλλωστε ο ίδιος ο  Υπουργός στην αρμόδια επιτροπή ουσιαστικά ανέφερε ότι το παρόν νομοσχέδιο είναι ο προπομπός, ο πιλότος, για ακόμα περισσότερες συγχωνεύσεις και αναπόφευκτα –προσθέτω εγώ- απομακρύνσεις υπαλλήλων. 
Βέβαια, για τους Βουλευτές που στηρίζουν την Κυβέρνηση το παρόν νομοσχέδιο συνιστά μια ακόμα μεταρρύθμιση, μια ακόμα τομή που έχει ανάγκη ο τόπος. Όμως ποτέ, καμμία τομή, καμμία μεταρρύθμιση δεν πέτυχε αν πριν δεν υπήρχε ουσιαστική μελέτη, ουσιαστική προετοιμασία και συγκεκριμένοι στόχοι. Όσο και αν προσπαθεί η Κυβέρνηση να μας πείσει για το αντίθετο, φαίνεται ότι και αυτό το νομοσχέδιο είναι ένα γονατογράφημα, που έχουμε ζήσει πολλές φορές, όπως για παράδειγμα με τον «Καλλικράτη». 
Κυρίες και κύριοι συνάδελφοι, από τη συζήτηση χθες στην Ολομέλεια επί της αρχής οι Ανεξάρτητοι Έλληνες έχουμε τονίσει ότι δεν μπορούμε να ψηφίσουμε και να στηρίξουμε το συγκεκριμένο νομοσχέδιο. Σεβόμενη βεβαίως το χρόνο μου δε θα επεκταθώ και στα άλλα άρθρα του παρόντος νομοσχεδίου. 
Θέλω όμως να κάνω κάποιες παρατηρήσεις σχετικά με το άρθρο 4, το οποίο αφορά στην κατάργηση του Οργανισμού Τουριστικής Εκπαίδευσης και Κατάρτισης. Το κάνω αυτό γιατί προέρχομαι από τα Δωδεκάνησα, το δημοφιλέστερο ευρωπαϊκό τουριστικό προορισμό. Το ζήτημα του ΟΤΕΚ και της ΑΣΤΕ Ρόδου μας απασχολεί έντονα. 
Λυπάμαι που το λέω αλλά φαίνεται να επιβεβαιώνονται οι φόβοι για την απαξίωση της τουριστικής εκπαίδευσης στην περιφέρεια, όπως επανειλημμένα έχω αναδείξει με την κατάθεση αντίστοιχων επίκαιρων ερωτήσεων. Επιπλέον, η συνεχιζόμενη απαξίωση των τουριστικών σχολών του ΟΤΕΚ, η οποία έχει ξεκινήσει εδώ και πολλά χρόνια, καθιστά αναπόφευκτη τη μελλοντική κατάργηση κάποιων εξ αυτών. Ήδη πολλές απ’ αυτές δεν έχουν ακόμα καν καθηγητές. Άρα, δε θα αποφασίσει το Επιστημονικό Συμβούλιο Διασφάλισης Ποιότητας Τουριστικής Εκπαίδευσης σύμφωνα με την παράγραφο 8 του άρθρου 4 την οριστική κατάργησή τους; Ήδη η ΑΣΤΕ Ρόδου αντιμετωπίζει σοβαρότατα προβλήματα. Αν αυτά σκόπιμα ή μη παραμείνουν, δεν θα οδηγηθούμε στο κλείσιμο της σχολής; Σ’ αυτήν την περίπτωση τι θα γίνει με την περιουσία της ΑΣΤΕ; 
Γιατί προβλέπετε στην τέταρτη παράγραφο του ίδιου άρθρου τη μεταβίβαση της κινητής και ακίνητης περιουσίας χωρίς αντάλλαγμα στο ελληνικό δημόσιο; Για να δώσετε την περιουσία, τα φιλέτα του ΟΤΕΚ στους δανειστές μας; Θα πρέπει δηλαδή η περιουσία των δωδεκανησίων, αλλά και των άλλων συμπολιτών μας, να παραδοθεί στις ορέξεις των δανειστών μας; 
Ακόμα στερείτε από κρίσιμους πόρους την τουριστική εκπαίδευση αφού ό,τι προβλεπόταν ως έσοδα για τον ΟΤΕ τα μεταφέρετε στα έσοδα του ελληνικού δημοσίου και του κρατικού προϋπολογισμού. Είναι στο άρθρο 4, παράγραφοι β’, γ’, δ’. Με απλά λόγια, προετοιμάζετε τις συνθήκες για την κατάργηση ορισμένων τουριστικών σχολών όλων των βαθμίδων. Αυτή είναι η πραγματικότητα. Και όσο και αν προσπαθείτε να την εξωραΐσετε, δεν αλλάζει. 
Κυρίες και κύριοι συνάδελφοι, έρχομαι στο άρθρο 10 που αναφέρεται στη συγχώνευση μονάδων κοινωνικής φροντίδας. Η αλήθεια είναι ότι δεν περιμέναμε κάτι διαφορετικό, εξαιτίας της αναλγησίας που διέπει το μνημόνιο. Το είπαν και άλλοι συνάδελφοι, για τις περιοχές που εκπροσωπούν και δικαιούνται να υποστηρίζουν ότι το παρόν νομοσχέδιο είναι γραμμένο πρόχειρα. 
Θα σταθώ στα Δωδεκάνησα. Συγχωνεύετε δυο μονάδες κοινωνικής φροντίδας με τελείως διαφορετικό προσανατολισμό. 
Από την μια έχουμε μια μονάδα με ιστορία εξήντα πέντε χρόνων που αφορά σε παιδιά που είναι χωρίς οικογενειακή φροντίδα και από την άλλη μια μονάδα που αφορά ανθρώπους με ειδικές ανάγκες. Εσείς με την συγχώνευση αυτή τους εντάσσετε όλους στο κρεματόριο του μνημονίου, αδυνατώντας να αντιληφθείτε τις ευαισθησίες και τις ευαίσθητες ισορροπίες που υπάρχουν σ’ αυτά τα ιδρύματα πολύ περισσότερο, όταν η τοπική κοινωνία της Ρόδου ενισχύει έμπρακτα τις προσπάθειες αυτών των μονάδων, πέρα από το γεγονός ότι υπάρχει καθολική αντίδραση στην κοινωνία της Ρόδου γι’ αυτήν την συγχώνευση και βέβαια, δεν λαμβάνετε υπόψη σας ούτε την ξεκάθαρη θέση κυβερνητικού Βουλευτή της Δωδεκανήσου που σας είπε στην επιτροπή να μην προχωρήσετε στην συγχώνευση αυτή. Βέβαια, γιατί να την λάβετε υπόψη, αφού θεωρείτε τη δική του θετική ψήφο δεδομένη στο δικό σας νομοσχέδιο;
Κλείνω με το άρθρο 9, σχετικά με την συγχώνευση και κατάργηση Φορέων Διαχείρισης Προστατευόμενων  Περιοχών. Αν είναι δυνατόν, κυρίες και κύριοι συνάδελφοι, η Κυβέρνηση αυτή προχωρά στη συγχώνευση του Φορέα Διαχείρισης Καρπάθου - Σαρίας με το Φορέα Διαχείρισης Εθνικού Δρυμού Σαμαριάς και βάζετε την έδρα του νέου φορέα στα Χανιά, λες και η Κρήτη συνδέεται με την Κάρπαθο με γέφυρα. Πράγματι, η πρωτότυπη συγχώνευση αυτή λαμβάνει υπόψη της με ευλάβεια το άρθρο 101, παράγραφος 4 του Συντάγματος και τη νεοφώτιστη ρήτρα νησιωτικότητας.
Κυρίες και κύριοι συνάδελφοι, οι υποστηρικτές του μνημονίου και των συμφερόντων των δανειστών μας διατείνονται ότι σώζουν την χώρα με την πολιτική τους. Η αλήθεια είναι ότι τα τελευταία τρία χρόνια οι λέξεις έχουν χάσει πια το νόημά τους. Το παρόν νομοσχέδιο αποτελεί ένα ακόμα παράδειγμα του πως η καταρράκωση του κοινωνικού κράτους μετονομάζεται σε μεταρρύθμιση και ευελιξία του δημοσίου, γι’ αυτό και το καταψηφίζουμε και επί των άρθρων.
Σας ευχαριστώ πολύ.","ΤΣΑΜΠΙΚΑ ΙΑΤΡΙΔΗ",165
"143041"," Ευχαριστούμε και εμείς.
Το λόγο έχει ο κ. Λυκούδης, για οκτώ λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"143042"," Ευχαριστώ, κύριε Πρόεδρε.
Κυρίες και κύριοι συνάδελφοι, ένας γνωστός και έμπειρος αμερικανός δημοσιογράφος πριν από καιρό συμπύκνωσε το συμπέρασμα της πολυκύμαντης ζωής του σε μια φράση: «Όλοι θέλουν να σώσουν τη γη, αλλά κανείς δεν θέλει να βοηθήσει στο πλύσιμο των πιάτων.» 
Αυτό, δυστυχώς, συμβαίνει και εδώ. Υπάρχουν πολλοί σωτήρες του ελληνικού λαού, των ευρωπαϊκών λαών, του κόσμου ολόκληρου, αλλά δεν «θέλουν να πλύνουν τα πιάτα», να ασχοληθούν δηλαδή αποτελεσματικά με τον Μινώταυρο της διοικητικής δομής, που έστησε το πελατειακό κράτος. Αυτή όμως είναι η δουλειά των πολιτικών, κυβέρνησης και αντιπολίτευσης, αριστερών και δεξιών, δηλαδή η αντιμετώπιση και λύση των προβλημάτων, όχι η σωτηρία του κόσμου, της τσέπης, της ψυχής ή του ειδώλου μας στον καθρέπτη. Το λέω για μερικούς όψιμους ναρκισσιστές, που παριστάνουν σήμερα τους αδιάλλακτους αντισυστημικούς.
Βασικός λόγος ύπαρξής μας εδώ είναι να συνεργαστούμε για να βγούμε από την κρίση πιο δυνατοί, να αντιμετωπίσουμε τα προβλήματα της χώρας, όχι αποσπασματικά και κατά ομάδα συμφερόντων, αλλά ολοκληρωμένα, ενταγμένα σε στρατηγικό σχεδιασμό με πολιτική ταπεινότητα και προσωπική τόλμη, να διασφαλίσουμε δηλαδή καλύτερη ποιότητα ζωής για την ελληνική κοινωνία, όχι απαραίτητα πιο καταναλωτικής ούτε πιο βολικής ίσως, αλλά αξιοπρεπέστερης.
Πέμπτος χρόνος ύφεσης, τρίτος μνημονιακός, ένα εκατομμύριο διακόσιες χιλιάδες άνεργοι, χιλιάδες λουκέτα, αδιέξοδα, σενάρια, τρισεκατομμύρια λέξεις, συναισθήματα, χιλιάδες ώρες μελετών, συσκέψεων πολιτικών, οικονομολόγων, ακαδημαϊκών, δημοσιογράφων, επιχειρηματιών, τραπεζιτών σ’ όλο τον κόσμο διαρκώς στην πρώτη γραμμή της διεθνούς ειδησειογραφίας και μόλις τον περασμένο Ιούλιο, ο Ρεζά Λαχιτζί, κύριε Υπουργέ, εμπειρογνώμονας του ΟΟΣΑ, καταγράφοντας τα σφάλματα της τρόικας -της τρόικας επαναλαμβάνω- κυρίες και κύριοι συνάδελφοι αναφέρει: «Το πιο σημαντικό σφάλμα της τρόικας ήταν ότι δεν κατάλαβε πως οι προσπάθειές της έπρεπε πρώτα να στραφούν προς τη δημιουργία ενός σύγχρονου ελληνικού κράτους».
Θα μου πείτε τα γνωστά ότι ο Λαχιτζί είναι οικονομολόγος και εκπροσωπεί τις δυνάμεις κατοχής και άλλα ηχηρά και φλύαρα, κατά τη γνώμη μου. Μας μελέτησε όμως πολύ καλά, είναι ο συντάκτης της έκθεσης «Ελλάδα: Επανεξέταση του κράτους 2011» και γράφει και αυτός, όπως γράφουν και άλλοι : Αντίθετα με τη διαδεδομένη εντύπωση, ο ελληνικός δημόσιος τομέας δεν έχει δυσανάλογα πολλούς υπαλλήλους, αν και υπάρχει μια αβεβαιότητα για το πραγματικό του μέγεθος.
Ωστόσο, ένα Υπουργείο αποτελείται κατά μέσο όρο από τριακόσιες δύο υπηρεσίες σε κεντρικό επίπεδο, στις οποίες προστίθενται εκατόν τριάντα επτά αποκεντρωμένες υπηρεσίες, εκ των οποίων το 20% στελεχώνεται μόνο από ένα προϊστάμενο. Οι δομές συντονισμού είναι ανύπαρκτες ή καθαρά τυπικές. Η δημόσια διοίκηση ασχολείται μόνο με την προετοιμασία νόμων και κανόνων, των οποίων η πλειοψηφία έχει ως αντικείμενο την ορθή λειτουργία της ίδιας της διοίκησης.
Κατά την τελευταία δεκαετία παράγονταν περίπου δώδεκα χιλιάδες τέτοιες νομοθετικές πράξεις το χρόνο χωρίς την παραμικρή δυνατότητα διασφάλισης κι επαλήθευσης της εφαρμογής τους. Η απουσία ελέγχου του προϋπολογισμού, ο πληθωρισμός των δαπανών, η αδυναμία είσπραξης μεγάλου μέρους των φορολογικών εσόδων δεν είναι σε τελική ανάλυση παρά συγκεκριμένες πλευρές, κύριε Υπουργέ, της εκπληκτικής ανεπάρκειας του ελληνικού κράτους.
Κυρίες και κύριοι συνάδελφοι, αμφιβάλλει κανείς ότι αυτή η κατάσταση είναι δημιούργημα του αδηφάγου πελατειακού κράτους; Διαφώνησε ποτέ κάποιος σε αυτήν την Αίθουσα για την αναγκαιότητα δημιουργίας ενός σύγχρονου ελληνικού κράτους; 
Μήπως χρόνια τώρα η προεκλογική σημαία όλων μας ήταν η ανασυγκρότηση, ο εκσυγχρονισμός, η αναδόμηση, η αναδιάρθρωση, η επανόρθωση, μια σειρά ηχηρές λέξεις και πάντα συνοδευόμενες με το αφηρημένο ουσιαστικό του «κράτους», δηλαδή αυτού του μεγάλου ασθενούς; Όμως, έμεινε σημαία. Για όλους μας η εξαγγελία αυτών των ωραίων λέξεων σημαία έμεινε. Διότι το 21% των τμημάτων της κεντρικής δημόσιας διοίκησης δεν έχουν υπαλλήλους, το 14% των τμημάτων έχουν μόλις έναν υπάλληλο και το 55% των υφιστάμενων τμημάτων έχουν έως τρεις υπαλλήλους.
Κυρίες και κύριοι συνάδελφοι, οι συγχωνεύσεις και οι καταργήσεις δομών που προτείνει το υπό συζήτηση νομοσχέδιο, δεν είναι παρά το πρώτο βήμα δομικού αποπληθωρισμού της κρατικής μηχανής. 
Οι στόχοι που υπηρετεί είναι ομολογημένοι και καθολικά αποδεκτοί: Βελτίωση της διοικητικής λειτουργίας, επίτευξη συντονισμού μεταξύ των διοικητικών δομών και αποδοτικότερη χρήση των πόρων ανθρώπινων και δημοσιονομικών. 
Ενώ υπηρετεί την δημοσιονομική εξυγίανση, δεν επιφέρει απολύσεις υπαλλήλων. Ούτε ένας υπάλληλος δεν έχει απολυθεί, προς δυστυχία μερικών συναδέλφων, αλλά συνυπολογίζει την εργασιακή τους εμπειρία και προτείνει την αξιοποίησή τους σε τομείς ευθύνης που γνωρίζουν.
Για μένα είναι μία λογική κατεύθυνση, προφανώς απολύτως προοδευτικής αφετηρίας. Κυρίες και κύριοι συνάδελφοι, πριν χαρακτηρίσουμε μία πρόταση αριστερή ή δεξιά, την υποβάλλουμε στη βάσανο της λογικής, γιατί αν δεν είναι λογική και δεν δρομολογεί μία πιο αρμονική συλλογική συμβίωση είναι αερολογία, είτε αριστερή είτε δεξιά αερολογία. Απευθύνομαι σε όσους σ’ αυτήν την Αίθουσα δεν εξαντλούνται σε κραυγές αριστερόστροφες ή μη. 
Είναι πράξη παράλληλου σεβασμού και στο δημόσιο υπάλληλο και στον πολίτη και με την ιδιότητα του φοροδότη και με την ιδιότητα του χρήστη των δημοσίων υπηρεσιών. Το νομοσχέδιο δεν απολύει, μεριμνά για τη βέλτιστη αξιοποίηση του ανθρώπινου δυναμικού, ενισχύει τη δυνατότητα συντονισμού και ελέγχου του κυβερνητικού έργου. 
Κυρίες και κύριοι συνάδελφοι, να παρακάμψουμε τους βραχυπρόθεσμους μικροκομματικούς μας στόχους και να ψηφίσουμε το νομοσχέδιο, στο όνομα της δημιουργίας ενός σύγχρονου κράτους. Μπορούμε να στείλουμε ένα μήνυμα ασφάλειας στην κοινωνία, ότι συναινούμε, τουλάχιστον στα απλά βήματα του εξορθολογισμού της κρατικής δομής, γιατί -για να επανέλθω στην αρχική μου φράση- να είστε σίγουροι, κύριοι συνάδελφοι, ότι πριν από την σωτηρία του κόσμου «τα πιάτα» του πελατειακού δικομματισμού πρέπει να πλυθούν.
Ευχαριστώ, κύριε Πρόεδρε.
(Χειροκροτήματα από την πτέρυγα της ΔΗΜΑΡ)","ΣΠΥΡΙΔΩΝ ΛΥΚΟΥΔΗΣ",287
"143043"," Το λόγο έχει ο κ. Χρίστος Δήμας για οκτώ λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"143044"," Ευχαριστώ, κύριε Πρόεδρε.
Κυρίες και κύριοι συνάδελφοι, τα παλαιότερα χρόνια ακουγόταν πως όταν κάποιος δεν ήθελε να λύσει ένα πρόβλημα, δημιουργούσε μία επιτροπή που θα διερευνούσε το θέμα, ώστε να βρεθεί μελλοντικά η καλύτερη δυνατή λύση. Πολλές φορές το πόρισμα αυτής της επιτροπής κατέληγε πως η καλύτερη λύση ήταν η δημιουργία ενός φορέα, ώστε να αντιμετωπίσει το συγκεκριμένο πρόβλημα.
Το αποτέλεσμα ήταν να δημιουργηθούν φορείς οι οποίοι είτε ασχολούνταν με τα ίδια ή ακόμα και με συγγενή αντικείμενα, ενώ ένας ενιαίος φορέας θα μπορούσε πολύ πιο αποτελεσματικά να αντιμετωπίσει το πρόβλημα, το οποίο υπήρχε. 
Σήμερα συζητάμε το νομοσχέδιο για την κατάργηση και συγχώνευση νομικών προσώπων του δημοσίου και ευρύτερου δημοσίου τομέα. Με αλλά λόγια, ανατρέπουμε και αντιστρέφουμε την αντίληψη που περιέγραψα πιο πριν. Όμως, θεσπίζουμε και τη σύσταση της γενικής γραμματείας για το συντονισμό του κυβερνητικού έργου. Χωρίς να μακρηγορήσω, θα προσπαθήσω να εξηγήσω τους λόγους για τους οποίους πιστεύω πως η συγκεκριμένη γραμματεία θα είναι πραγματικά πολύτιμη, όχι μόνο για τη σημερινή Κυβέρνηση, αλλά και για όλες τις κυβερνήσεις που θα ακολουθήσουν στο μέλλον. 
Κυρίες και κύριοι συνάδελφοι, το ελληνικό κράτος οφείλει να εκμοντερνίσει τον τρόπο λειτουργίας του, τόσο στις δομές και τη νοοτροπία, όσο και στα μέσα τα οποία χρησιμοποιεί. Η δημιουργία της Γενικής Γραμματείας Συντονισμού θα βοηθήσει προς τη συγκεκριμένη κατεύθυνση. Ας ξεκαθαρίσουμε κάτι όμως από την αρχή. Ο ρόλος της Γενικής Γραμματείας Συντονισμού δεν υποκαθιστά κανέναν ούτε τον Πρωθυπουργό ούτε κανέναν άλλον. Ο ρόλος της συγκεκριμένης γραμματείας είναι βοηθητικός, όχι μόνο για τον Πρωθυπουργό, αλλά για όλους τους Υπουργούς και συνεπώς για την Κυβέρνηση, μια και τους βοηθάει στον προγραμματισμό, την οργάνωση, την επίλυση διαφωνιών, διασφαλίζει τη συνεκτικότητα και συνεπώς επιτρέπει την καλύτερη και ταχύτερη υλοποίηση του κυβερνητικού έργου. Το ότι υπάγεται απευθείας στον Πρωθυπουργό είναι βασικό συστατικό της επιτυχίας της. Εάν δεν υπαγόταν απευθείας στον Πρωθυπουργό, τότε θα ήταν δύσκολο, όχι μόνο να συντονίζει αποτελεσματικά και ουσιαστικά τις δράσεις των συναρμόδιων Υπουργείων, αλλά και να ενημερώνει άμεσα τον Πρωθυπουργό για κρίσιμες λεπτομέρειες και παρεκκλίσεις που μπορεί να καθυστερούν την υλοποίηση του κυβερνητικού έργου. 
Επιτέλους, έχει φτάσει η ώρα, όπου και οι Έλληνες πολιτικοί θα δουλεύουν με πολύ συγκεκριμένα χρονοδιαγράμματα, στόχους και βασικούς δείκτες αξιολόγησης και απόδοσης. Συνεπώς, όχι μόνο θα παρακολουθούνται στενά για την επίτευξη των στόχων, αλλά -ακόμα σημαντικότερα- θα καταλογίζονται άμεσα ευθύνες σε όσους δεν δρουν εγκαίρως για την επίλυση τυχόν προβλημάτων που καθυστερούν την εφαρμογή του κυβερνητικού έργου. Με άλλα λόγια, θα αποδίδονται ξεκάθαρα ευθύνες σε Υπουργούς που αποκλίνουν ή δεν αποδίδουν.
Κυρίες και κύριοι συνάδελφοι, κάποιοι θέλουν να αλλάξουν τη δομή του κράτους, η οποία πρέπει να προσαρμοστεί στις ανάγκες της εποχής. Σαφώς και η θέσπιση της Γενικής Γραμματείας Συντονισμού του κυβερνητικού έργου δεν λύνει όλα τα προβλήματα της Κυβέρνησης, όμως καταγράφει και παρακολουθεί όλες τις πρωτοβουλίες των Υπουργείων και προσπαθεί να επιταχύνει, τόσο το συντονισμό, όσο και την εφαρμογή του κυβερνητικού έργου. Με άλλα λόγια, είναι μια Γραμματεία που έπρεπε να είχε δημιουργηθεί εδώ και πολλά χρόνια. Αργήσαμε, αυτή είναι η πραγματικότητα. Η γενική γραμματεία για το συντονισμό του κυβερνητικού έργου έπρεπε να είχε θεσπιστεί πριν από δεκαετίες, όχι σήμερα. Δεν είναι τυχαίο ότι σε άλλες χώρες αντίστοιχη γενική γραμματεία υπό τον Πρωθυπουργό λειτουργεί εδώ και πάρα πολλά χρόνια. Σκεφτείτε μόνο πόσο πολύτιμο χρόνο χάσαμε σε πολλές περιπτώσεις, επειδή υπήρχαν διαφωνίες μεταξύ συναρμόδιων Υπουργείων, που δεν λύνονταν εγκαίρως, επειδή οι αντιδράσεις του κράτους ήταν αργές και δυσκίνητες, ακόμα και αντιφατικές μεταξύ υπηρεσιών και λόγω της γραφειοκρατίας. 
Συνεπώς, υπερψηφίζω το υπό συζήτηση νομοσχέδιο και ελπίζω να ακολουθήσουν και άλλα, τα οποία εκτός από τις δομές του κράτους θα αλλάξουν και τα μέσα με τα οποία λειτουργεί το κράτος. Και αναφέρομαι ειδικότερα στην εκτενέστερη χρήση της νέας τεχνολογίας και του διαδικτύου σε ακόμα περισσότερες συναλλαγές μεταξύ πολίτη και κράτους. 
Ευχαριστώ πολύ. 
(Χειροκροτήματα από την πτέρυγα της Νέας Δημοκρατίας)","ΧΡΙΣΤΟΣ ΔΗΜΑΣ",127
"143045"," Ευχαριστούμε και εμείς. 
Το λόγο έχει η κ. Αντωνίου.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"143046"," Σας ευχαριστώ, κύριε Πρόεδρε.
Κύριοι Υπουργοί, κυρίες και κύριοι συνάδελφοι, κανένας μας δεν αμφισβητεί ότι η δημόσια διοίκηση της πατρίδας μας πάσχει από χρόνιες και δομικές παθογένειες: Γραφειοκρατία, αναποτελεσματικές δομές, συγκεχυμένες αρμοδιότητες και ανεπάρκεια συντονισμού είναι μερικά μόνο από τα προβλήματα. Προέρχομαι από τη δημόσια διοίκηση και -πιστέψτε με- τα γνωρίζω εκ των έσω.
Είναι, λοιπόν, πλέον κοινός τόπος ότι τα πράγματα πρέπει να αλλάξουν και δεν είναι απαίτηση της τρόικας, είναι απλά απαίτηση του κόσμου. Απλά το σημερινό σύστημα δεν πάει άλλο.
Θεωρώ ότι σε αυτή την κατεύθυνση, τη μεταρρύθμιση με το παρόν νομοσχέδιο του εξορθολογισμού, του περιορισμού της κακοδιαχείρισης και της μείωσης των δημοσίων δαπανών, κινείται, λοιπόν, και το σχέδιο νόμου που καλούμαστε σήμερα να ψηφίσουμε για την κατάργηση και συγχώνευση νομικών προσώπων του δημοσίου και του ευρύτερου δημοσίου τομέα και τη σύσταση της γενικής γραμματείας για το συντονισμό –που πρέπει να γίνεται- του κυβερνητικού έργου.
Η κατάργηση, λοιπόν, παρωχημένων φορέων και φορέων των οποίων η αποστολή δεν ανταποκρίνεται στις σύγχρονες κοινωνικές ανάγκες, απλά αντιθέτως επιβαρύνει τον Έλληνα φορολογούμενο, είναι ένα σημαντικό πρώτο βήμα για τη δημιουργία μιας αποτελεσματικής δημόσιας διοίκησης, αλλά και την εξοικονόμηση πόρων.
Με τις διατάξεις, λοιπόν, του παρόντος νόμου κατ’ αρχήν καταργούνται οκτώ φορείς των οποίων η αποστολή και ο ρόλος μπορεί να ασκηθεί από άλλες υφιστάμενες δομές συνεκτικότερα και συγχωνεύονται εκατόν ενενήντα επτά νομικά πρόσωπα του δημοσίου τομέα. Με τις διατάξεις, λοιπόν, του παρόντος νόμου προβλέπεται, επίσης, η αυτοδίκαιη λήξη της θητείας των διοικητικών συμβουλίων αζημίως για το δημόσιο και ρυθμίζονται θέματα υπηρεσιακής κατάστασης του προσωπικού των καταργούμενων ή συγχωνευόμενων ή υπό λύση και εκκαθάριση φορέων.
Στη σημερινή μου παρέμβαση θα ήθελα να αναφερθώ σε δύο ζητήματα που αφορούν την περιοχή στην οποία εκλέγομαι, το Νομό Καστοριάς. Βλέπουμε, κύριε Υπουργέ, σε αυτό το σχέδιο νόμου ότι λαμβάνεται η απαιτούμενη μέριμνα, όπως μόλις προανέφερα, για το προσωπικό των συγχωνευόμενων φορέων. Δυστυχώς, κύριε Υπουργέ, οι εργαζόμενοι στις θυγατρικές εταιρείες του ΕΟΜΜΕΧ δεν έτυχαν της ανάλογης αντιμετώπισης.
Με το ν. 3895/2010 ψηφίστηκε η συγχώνευση διά απορροφήσεως των θυγατρικών εταιρειών του ΕΟΜΜΕΧ ΑΕ από το ΕΛΚΕΔΕ Κέντρο Έρευνας και Τεχνολογίας και Σχεδιασμού ΑΕ, προβλέποντας και τη μεταφορά προσωπικού στο ΕΛΚΕΔΕ διατηρώντας την ίδια σχέση εργασίας.
Λόγω αδικαιολόγητων καθυστερήσεων που παρουσιάστηκαν και εσκεμμένων ενεργειών των διοικητικών συμβουλίων, δεν έγινε εφικτή μέσα σε ένα ολόκληρο έτος η επιτυχής ολοκλήρωση της διαδικασίας, με αποτέλεσμα να ακολουθήσει ο ν. 4038/2012 ο οποίος με το άρθρο 17 μεριμνά για την τύχη της μητρικής εταιρείας ΕΟΜΜΕΧ Α.Ε. και των εργαζομένων της, οι οποίοι μεταφέρθηκαν σε άλλα νομικά πρόσωπα ιδιωτικού δικαίου και δημοσίου και σε νομικά πρόσωπα δημοσίου δικαίου. 
Με το άρθρο 16, όμως, του ίδιου ν. 4038 καταργούνται οι θυγατρικές εταιρείες του ΕΟΜΜΕΧ Α.Ε., Κέντρο Ελληνικής Γούνας με έδρα την Καστοριά, ΕΛΚΕΔΕ Α.Ε., ΕΛΚΑ Α.Ε. και ΕΛΚΕΑ Α.Ε., χωρίς καμμία πρόνοια για τους εργαζομένους, που τους εγκαταλείπει στην τύχη τους, αντιμετωπίζοντάς τους σαν να μην είναι ισότιμοι με τους εργαζομένους στην ΕΟΜΜΕΧ ΑΕ, στην ΕΤΕΑΝ, στην Εργατική Εστία, στην Εργατική Κατοικία και τόσες άλλες εταιρείες του δημοσίου και μάλιστα παραβλέποντας την έκθεση μετά τη νομοτεχνική επεξεργασία του εν λόγω άρθρου από την Επιστημονική Επιτροπή της Βουλής των Ελλήνων.
Το πρόβλημα των εργαζομένων «φάντασμα» στους εν λόγω φορείς το θέσαμε τριάντα Βουλευτές σε σχετική ερώτησή μας προς το Υπουργείο Ανάπτυξης.
Πρέπει, λοιπόν, να υπάρξει και μια νομοθετική ρύθμιση για τους εργαζόμενους αυτούς, που βρίσκονται μετέωροι, κύριε Υπουργέ. Δεν είναι άνεργοι, δεν έχουν απολυθεί, αλλά δεν εργάζονται. Οι αρχές της ίσης μεταχείρισης, του Κράτους Δικαίου και της αναλογικότητας επιβάλλουν την ίδια συμπεριφορά του κράτους και για τους εργαζομένους στις θυγατρικές επιχειρήσεις του ΕΟΜΜΕΧ με τους υπόλοιπους εργαζομένους στους υπό συγχώνευση φορείς.
Κυρίες και κύριοι συνάδελφοι, επιτρέψτε μου να αναφερθώ ακόμα και σε μια τροπολογία, που κατέθεσα μαζί με άλλους συναδέλφους σε αυτό το νομοσχέδιο και αφορά το άρθρο 9 παρ. 9.
Η λίμνη της Καστοριάς, όπως αναφέρθηκε και από τον συνάδελφο που εκλέγεται στην Καστοριά, είναι περιοχή ιδιαίτερου φυσικού κάλλους και σημαντικός υδροβιότοπος για το οικοσύστημα της ευρύτερης περιοχής. Αποτελεί πόλο έλξης πολλών τουριστών και σημείο αναφοράς για την καθημερινή ζωή των Καστοριανών. Παρά τη σημασία της λίμνης, για πολλά χρόνια κανένα έργο υποδομής δεν έχει γίνει στην περιοχή, δυστυχώς. 
Με το π.δ. 14∕2012 ιδρύθηκε μετά από πολλές προσπάθειες ο φορέας διαχείρισης περιοχής προστασίας της φύσης υγροβιότοπου λίμνης Καστοριάς, ο οποίος με το παρόν σχέδιο νόμου καταργείται και οι αρμοδιότητές του προβλέπεται να μεταφερθούν και να ασκούνται από την Αποκεντρωμένη Διοίκηση Ηπείρου-Δυτικής Μακεδονίας με έδρα τα Γιάννενα. Η Περιφέρεια Δυτικής Μακεδονίας έχει εντάξει στο ΕΣΠΑ έργα που αφορούν τη λίμνη και τις παραλίμνιες περιοχές.
Συνεπώς, είναι επιβεβλημένο οι αρμοδιότητες του εν λόγω φορέα να μεταφερθούν στην Περιφέρεια Δυτικής Μακεδονίας, επειδή τα έργα που εκτελούνται στην περιοχή της λίμνης Καστοριάς χρηματοδοτούνται από το επιχειρησιακό πρόγραμμα της Περιφέρειας Δυτικής Μακεδονίας. Μάλιστα, εδώ πρέπει να αναφέρω ότι τα έργο αυτό είναι ένα από τα έργα ύψιστης σημασίας της περιφέρειας, χαρακτηρισμένο ως έργο-«σημαία», για τα οποία την ευθύνη υλοποίησης έχει ο Περιφερειάρχης Δυτικής Μακεδονίας.
Καλώ τον κύριο Υπουργό να κάνει δεκτή την εν λόγω τροπολογία, γιατί μόνον έτσι επιτυγχάνεται η καλύτερη διαχείριση της περιοχής και η βέλτιστη εποπτεία των έργων με ταυτόχρονη μείωση της γραφειοκρατίας, που αποτελεί και το πνεύμα στο κάτω-κάτω του παρόντος σχεδίου νόμου.
Σας ευχαριστώ πολύ.
(Χειροκροτήματα από την πτέρυγα της Νέας Δημοκρατίας)","ΜΑΡΙΑ ΑΝΤΩΝΙΟΥ",31
"143047"," Ευχαριστούμε κι εμείς.
Ο κ. Κεγκέρογλου έχει το λόγο για οχτώ λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"143048"," Κυρίες και κύριοι συνάδελφοι, πολλοί από τους Βουλευτές ή ορισμένοι εξ αυτών εμπλέκουν την επιστημονική γνώση, την άρτια κατά τεκμήριο, με την επαγγελματική ιδιότητα της δουλειάς, την πολιτική και τις κομματικές σκοπιμότητες. Το αποτέλεσμα, όπως καταλαβαίνετε, όταν μπλέξεις όλα αυτά είναι στρεβλό και δεν βγαίνει συμπέρασμα από την τοποθέτησή τους.
Σήμερα ο αγαπητός Αλέξης Μητρόπουλος έκανε μία προσωπική επίθεση στον Υπουργό Διοικητικής Μεταρρύθμισης. Θεωρώ ότι ούτε πολιτικά μπορεί να στηριχθεί αυτή η προσωπική επίθεση. Το λέω αυτό γιατί όσα νομικά υποστήριξε στο βαθμό που ευσταθούν -σε όλα, βεβαίως, πλην της εκτέλεσης αποφάσεων για τις οποίες εμίλησε- ισχύουν στην περίπτωση της πτώχευσης, που σημαίνει ότι στην ημερήσια διάταξη, στο σκεπτικό και στην προοπτική του κόμματός του είναι η πτώχευση της χώρας. 
Ας το ξεκαθαρίσουμε μια και έξω. Στη δική μας αντζέντα δεν υπάρχει η πτώχευση και ο αγώνας είναι ακριβώς για να μην πτωχεύσει η χώρα και να μη βρεθεί στη δεινή θέση αυτή, την οποία περιέγραψε με τον ένα ή με τον άλλο τρόπο. 
Θεωρούσα ότι μετά την επίσκεψη στην Αργεντινή και τη Βραζιλία θα είχαν αλλάξει μυαλά. Δυστυχώς, παραμένουν αμετανόητοι.
Κύριε Υπουργέ, για χρόνια σ’ αυτόν τον τόπο κυριάρχησε η αντίληψη ότι για την αντιμετώπιση ενός θέματος πρέπει να ιδρυθεί μια επιτροπή, ένα συμβούλιο, ένας φορέας ή ακόμα και ένα Υπουργείο. Ιδιαίτερα την εξαετία του εκτροχιασμού ιδρύθηκαν τριακόσιες τριάντα πέντε αμειβόμενες επιτροπές, συμβούλια, με δεκάδες golden boys, «μανδαρίνους» και πολλή αδιαφάνεια. Το λέω αυτό γιατί παρακολουθούσα από κοντά το θέμα το 2004, που ήμουν Βουλευτής. 
Αυτό το πλέγμα, το σύστημα, συνέβαλε στην πρόκληση της κρίσης και δεν δικαιούμαστε εν μέσω κρίσης να συνεχίζουμε να επιβάλουμε στον ελληνικό λαό «να πληρώνει αυτά τα σπασμένα», χωρίς να υπάρχει η αντίστοιχη κοινωνική ωφέλεια. 
Το πρώτο πρόγραμμα του 2010 περιείχε στόχους και σοβαρές αλλαγές για το κράτος και το δημόσιο, που θα έδιναν πραγματικά μια καινούρια αποτελεσματικότητα σ’ αυτό που λέμε όλοι, για την κοινωνία και για τον πολίτη.
Δυστυχώς, ενώ εμείς ξεκινήσαμε, συγκρουστήκαμε και προχωρήσαμε σε αλλαγές, όλο το σύστημα της αδράνειας ήταν απέναντί μας, το σύστημα της αδράνειας που δεν ήθελε να αλλάξει τίποτα από το πελατειακό κράτος και τα κακώς κείμενα. Ήταν απέναντί μας σ’ όλες τις μεγάλες αλλαγές. Εκτός από τον «Καλλικράτη», τα συστήματα διαύγειας, διαφάνειας και αξιοκρατικής επιλογής προϊσταμένων, ήταν απέναντί μας ακόμη και στη συγκρότηση των πειθαρχικών από δικαστικούς. 
Σ’ αυτό το μέτωπο, το λεγόμενο «αντιμνημονιακό», ας μην ξεχνάμε ότι  πρωτοστάτησε η Νέα Δημοκρατία. Βεβαίως, στη συνέχεια συνήλθε πολιτικά και προσήλθε στη μεγάλη προσπάθεια για την έξοδο από την κρίση. Αυτό είναι παράδειγμα για άλλους. 
Σήμερα, συνεχίζουν στο σύστημα της αδράνειας και της διατήρησης των κακώς κειμένων και οι Ανεξάρτητοι Έλληνες και η Χρυσή Αυγή και ο ΣΥΡΙΖΑ, το κάθε κόμμα με τη δική του παραλλαγή, αλλά με κοινούς και παράλληλους στόχους, όπως αποδεικνύουν με την πρακτική τους στο δημόσιο λόγο και τις κοινές τοποθετήσεις. 
Καθημερινά υπάρχουν αποκαλύψεις. Φαίνεται ότι οι ακροδεξιές ρίζες είναι βαθιά ριζωμένες και σήμερα ενώνουν στα πλαίσια του κοινού στόχου. 
Κοινό επιχείρημα πολλών Βουλευτών που αντιτίθενται στην ίδρυση της Γενικής Γραμματείας Συντονισμού ήταν ότι δήθεν δημιουργείται μια γενική γραμματεία, για να διοριστεί ένας γενικός γραμματέας. Την ίδια ώρα, όμως, χύνουν κροκοδείλια δάκρυα για την κατάργηση δεκάδων επιτροπών, συμβουλίων που συνεχίζει να πληρώνει ο ελληνικός λαός. 
Ένας συνάδελφος προέβαλε το επιχείρημα –και μάλιστα προσπάθησε να το τεκμηριώσει- ότι η τεχνική βοήθεια από τη Γαλλία για την αναμόρφωση του δημοσίου είναι υποταγή και διάφορα άλλα συνομωσιολογικά. 
Κύριοι συνάδελφοι, ας δούμε την πραγματικότητα κι ας πούμε την αλήθεια στον ελληνικό λαό. Η χώρα με μεγάλη προσπάθεια εντάχθηκε στην Ευρωζώνη και με ακόμη πιο μεγάλες θυσίες του ελληνικού λαού προσπαθεί να κρατηθεί όρθια. 
Οφείλουμε να αξιοποιήσουμε κάθε ευρωπαϊκή εμπειρία, γνώση, τεχνογνωσία, για να ξεφύγουμε από τον παραγοντισμό, τη διοίκηση των αναντικατάστατων, τις πελατειακές σχέσεις και τις λαμογιές. Αυτοί που αντί της δημιουργικής κριτικής και της αντιπαράθεσης των δικών τους προτάσεων αντιδρούν τυφλά σε κάθε αλλαγή, για να διατηρηθούν τα κακώς κείμενα στη δημόσια διοίκηση, αποδεικνύουν ότι κινούνται μόνο από κομματικές σκοπιμότητες. 
Ακούσαμε πολλές θεωρίες για τη συνομωσία του κακού. Δεν ακούσαμε, όμως, καμμία πρόταση για την αλλαγή της κατάστασης και τη βελτίωση του δημόσιου χώρου. 
Θα αναφερθώ σ’ ένα παράδειγμα, που το γνωρίζει πολύ καλά ο κ. Μαριάς, γιατί μόλις πρόσφατα έμαθα ότι ήταν Πρόεδρος σ’ αυτόν τον Οργανισμό και μάλιστα διορισμένος από τον Γιώργο Παπανδρέου. 
Στον Οργανισμό Επαγγελματικής Εκπαίδευσης και Κατάρτισης θα ενημερωθήκατε -επί προεδρίας άλλου βέβαια, όχι επί της δικής σας- ότι πληρώνονταν μαθήματα σε καθηγητές, ενώ οι ίδιοι βρίσκονταν στη Θεσσαλονίκη, στη Λάρισα, στην Πάτρα, στο Ηράκλειο, στη Λαμία, σε άλλες πόλεις εντελώς. Ε, αυτό πρέπει να διατηρηθεί; Αυτό είναι μόνο ένα παράδειγμα από τα χιλιάδες, τα οποία συνέβαιναν ή συνεχίζουν να συμβαίνουν. Αυτά θέλετε να συνεχιστούν; 
Τα άβατα του δημοσίου πρέπει να τελειώνουν. Η ιδιοποίηση του δημοσίου από κάποιες κλίκες και κλειστά συστήματα εξουσίας πρέπει να τελειώνει. Πρέπει να υπάρχει πρόσβαση και διαφάνεια παντού, εξυπηρέτηση του πολίτη, λιγότερο κόστος και περισσότερο και καλύτερο αποτέλεσμα για την κοινωνία. 
Κύριε Υπουργέ, πρέπει να εξετάσουμε όλες αυτές τις αλλαγές που προωθούνται ορθολογικά και σε άμεση σχέση με το αποτέλεσμα. Δηλαδή δεν πρέπει να κάνουμε το αντίστροφο λάθος, με τις οριζόντιες αποφάσεις, και να θεωρούμε ότι επειδή πρέπει να κινηθούμε προς αυτήν την κατεύθυνση δεν χρειάζονται και διορθώσεις. 
Μετά και την ίδρυση της Γενικής Γραμματείας Συντονισμού του Κυβερνητικού Έργου δεν χρειάζεται η Γενική Γραμματεία Πρωθυπουργού. Πώς να το κάνουμε; Δεν είναι λογικό να υπάρχουν και οι δύο γραμματείες. 
Κι επειδή θα έρθετε αργότερα ως Κυβέρνηση να μας πείτε «Ναι, δεν το εξετάσαμε. Κάναμε λάθος» σας λέω να το δείτε, έστω στη δεύτερη φάση που έχει να κάνει με το ευρύτερο σχέδιο συγχωνεύσεων και καταργήσεων. 
Επίσης, πρέπει να προσέξετε τα οριζόντια τυφλά μέτρα, όπως ήταν η εφεδρεία που επηρέασε και την κινητικότητα, την οποία θεσμοθετήσατε, ως προς τον τρόπο που τέθηκαν σε διαθεσιμότητα, ως προς τη δεξαμενή. 
Σήμερα έχουμε μέσα Ιανουαρίου και ακόμη ορισμένα Υπουργεία δεν έχουν στείλει τις ελλείψεις για τις υπηρεσίες πρώτης γραμμής. Ελπίζω οι ειλικρινείς σας προσπάθειες να ευοδωθούν ούτως ώστε στα μέσα Φεβρουαρίου να έχουν τοποθετηθεί οι υπό διαθεσιμότητα υπάλληλοι στις υπηρεσίες πρώτης γραμμής, που έχουν κενά. 
Έρχομαι στο άρθρο 6. Τι χρειάζεται ο οργανισμός-«καπέλο»; Δεν χρειάζεται. 
Τελειώνω με τις τροπολογίες που έχω καταθέσει για να μην πάρω ξανά το λόγο. Η πρώτη αφορά το ΙΓΜΕ και το νέο φορέα που δημιουργήθηκε. Έχει αναλάβει έργο 25 εκατομμυρίων και κρίνεται απαραίτητο από το αντίστοιχο Υπουργείο ότι οι συγκεκριμένοι υπάλληλοι χρειάζονται για την υλοποίηση του έργου των 25 εκατομμυρίων από το ΕΣΠΑ. Νομίζω, λοιπόν, ότι πρέπει να κάνετε δεκτή την τροπολογία, με τη συναίνεση φυσικά του ΥΠΕΚΑ, προκειμένου να λειτουργήσει και να υλοποιήσει αυτό το έργο το ΙΓΜΕ.
Με τη δεύτερη τροπολογία που έχω καταθέσει ζητώ την ίση αντιμετώπιση του πρώτου και του δεύτερου βαθμού αυτοδιοίκησης ως προς τους φορείς που μπορούν να διατηρηθούν.
Ευχαριστώ, κύριε Πρόεδρε.
(Χειροκροτήματα από την πτέρυγα του ΠΑΣΟΚ)","ΒΑΣΙΛΕΙΟΣ ΚΕΓΚΕΡΟΓΛΟΥ",217
"143049"," Ευχαριστούμε και εμείς.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, θα παρακαλούσα να μιλήσω ως Κοινοβουλευτικός Εκπρόσωπος τώρα ή αμέσως μετά τον επόμενο ομιλητή.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"143050"," Ας μιλήσει, λοιπόν, ο επόμενος εγγεγραμμένος και αμέσως μετά θα σας δώσω το λόγο.
Ο κύριος Δρίτσας, έχει το λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"143051"," Ευχαριστώ, κύριε Πρόεδρε.
Κυρίες και κύριοι Βουλευτές, μετά την κατάρρευση του κομματικοποιημένου κράτους στην υπηρεσία ιδιωτικών συμφερόντων, με το οποίο έζησε η χώρα μας επί δεκαετίες, επιχειρείται τώρα ένα κράτος των ιδιωτών, να οικοδομηθεί δηλαδή ένα ιδιωτικό κράτος. Όλα τα υπόλοιπα για την δήθεν οπισθοδρομική στάση του ΣΥΡΙΖΑ είναι για να γελά κανείς, γιατί δεν μπορεί να τα πάρει στα σοβαρά.
Ο ΣΥΡΙΖΑ έχει υπερασπιστεί με πολύ σταθερό τρόπο μία ανασύνταξη, μία αναδιοργάνωση, έναν εκσυγχρονισμό της δημόσιας διοίκησης με κέντρο την εμπιστοσύνη στο ανθρώπινο δυναμικό, εκεί που δεν χρειάζονται οι σύμβουλοι και οι παρατρεχάμενοι, δεν χρειάζονται οι επιτροπές και τα επιτροπάτα, δεν χρειάζονται όλα εκείνα τα ανεξέλεγκτα πεδία που μέσα από αυτά ασκείται η πιο αδιαφανής και η πιο ανεξέλεγκτη εξουσία. 
Εχθές ο συνάδελφος κ. Βούτσης μίλησε για εμπιστοσύνη στο δημοσιοϋπαλληλικό δυναμικό με συνεχή ενίσχυση, εκπαίδευσή του, μετεκπαίδευσή του και αναβάθμισή του και δομές που θα στηρίζουν και την πολιτική λειτουργία και όλες εκείνες τις δημόσιες υπηρεσίες στην υπηρεσία των πολιτών. Αυτή είναι η θεμελιώδης κατεύθυνση για έναν πραγματικό εκσυγχρονισμό της  δημόσιας διοίκησης.
Τώρα βλέπουμε ένα νομοσχέδιο που δήθεν έρχεται να φέρει ένα νέο άνεμο. Δεν είναι παρά η συνέχεια των προηγούμενων μνημονιακών κυβερνήσεων με τις διάφορες συγχωνεύσεις με ένα κριτήριο καθαρά τροϊκανής έμπνευσης. Δεν μπορώ να το καταλάβω. 
Έχει έρθει και μία πολύ σοβαρή τροπολογία -την οποία και στηρίζουμε- από το Κομμουνιστικό Κόμμα Ελλάδας και από άλλους συναδέλφους, αναφορικά με το ΙΓΜΕ. Δεν μπορώ να καταλάβω πώς η υποβάθμιση και η διάλυση του ΙΓΜΕ είναι εκσυγχρονισμός γι’ αυτήν τη χώρα σε αυτές τις στιγμές. Δεν μπορώ να καταλάβω πώς, το Εθνικό Κέντρο Κοινωνικών Ερευνών μπορεί να είναι καλύτερο ως νομικό πρόσωπο ιδιωτικού δικαίου συγχωνευόμενο με το αντίστοιχο κέντρο και όχι ως νομικό πρόσωπο δημοσίου δικαίου. Και δεν μπορώ να καταλάβω πώς μία Γενική Γραμματεία Συντονισμού του κυβερνητικού έργου δεν θα είναι ένας ανεξέλεγκτος μηχανισμός χωρίς δυνατότητα ούτε κοινοβουλευτικού ούτε κοινωνικού ελέγχου. 
Όμως, πήρα κυρίως το λόγο σήμερα για να αναφερθώ σε κάτι πολύ συγκεκριμένο και θα ήθελα, κύριε Υπουργέ, να προσεχθεί. Στο άρθρο 1 του σχεδίου νόμου που προτείνεται στην Εθνική Αντιπροσωπεία καταργείτε το νομικό πρόσωπο δημοσίου δικαίου «Ελληνική Θαλάσσια Ένωση». Δεν ξέρω αν έχετε ενημερωθεί, γιατί είναι αρμοδιότητας του Υπουργείου Εθνικής Άμυνας. 
Η «Εθνική Θαλάσσια Ένωση» έχει μια ιστορική διαδρομή. Υπάγεται στο Γενικό Επιτελείο Ναυτικού και έχει μία κοινωνική και πολιτιστική προσφορά ανεκτίμητη και μια ιστορικότητα που σπάνια τη συναντά κανείς. Από τις 15 Ιουλίου του 1931 που ιδρύθηκε, ιδρυτικά της μέλη ήταν ο Ελευθέριος Βενιζέλος και ο ναύαρχος Κουντουριώτης, οι οποίοι μάλιστα τιμήθηκαν και με τον τίτλο του επίτιμου Προέδρου. Λειτουργεί από το 1935, προσφέροντας στην ανάπτυξη και στην ανάδειξη της ελληνικής ναυτοσύνης και του ναυταθλητισμού παλαιότερα, τα τελευταία χρόνια όντως με πολύ υποβαθμισμένη λειτουργία, κυρίως, όμως, σε όλες αυτές τις δεκαετίες μέχρι και σήμερα με την έκδοση του Περιοδικού «Ναυτική Ελλάς». 
Πρόκειται για περιοδικό που εκδίδεται από το 1928 και συνεχίζεται η έκδοσή του μέχρι σήμερα. Η «Ναυτική Ελλάς» έχει βραβευτεί από την Ακαδημία Αθηνών το 1979. Κορυφαία κείμενα Ελλήνων και ξένων λογοτεχνών έχουν φιλοξενηθεί στις σελίδες της, όπως του Βενέζη, του Μελά, του Νιρβάνα, του Κόντογλου, του Σεφέρη, του Γεωργουσόπουλου και πάρα πολλών άλλων. 
Το Υπουργείο Εθνικής Άμυνας έχει στην εποπτεία του δεκάδες οργανισμούς. Όντως μπορεί να γίνει μία μελέτη και ένα σχέδιο για την ανασύνταξή τους με κριτήρια, πράγματι, και τη μεγαλύτερη αποδοτικότητά τους και τη μείωση του κόστους και τον εκσυγχρονισμό τους. Όλοι αυτοί οι δεκάδες οργανισμοί παραμένουν. Για αυτούς κατ’ επανάληψη, κύριε Υπουργέ, οι αρμόδιοι σε διαδοχικές κυβερνήσεις Υπουργοί έχουν εξαγγείλει τη μελέτη –ο κ. Τασούλας που είναι εδώ μπορεί να το βεβαιώσει, γιατί έχει θητεύσει ως Υφυπουργός στο Υπουργείο Εθνικής Άμυνας- και κανείς δεν ασχολήθηκε με αυτό το σχέδιο. Τώρα ξαφνικά προτείνεται η κατάργηση της «Ελληνικής Θαλάσσιας Ένωσης». Ξέρετε γιατί, κύριε Υπουργέ; Γιατί υπάρχουν άνθρωποι –εγώ θα πω καλών προθέσεων- του επιχειρηματικού κόσμου, της ναυτιλίας που θέλουν αυτό το περιοδικό να το εκδίδουν εκείνοι. 
Η «Ελληνική Θαλάσσια Ένωση» δεν επιβαρύνει τον κρατικό προϋπολογισμό. Οι δε τρεις όλοι κι όλοι υπάλληλοί της είναι σε τέτοια σχέση εργασίας που δεν υπάρχει περίπτωση ούτε να μετατεθούν ούτε να απολυθούν. Μέχρις ότου συνταξιοδοτηθούν, δεν θα επιβαρύνουν συνεχώς το ελληνικό δημόσιο, αφού  θα αμείβονται από αυτό; Δεν έχει να εξοικονομήσει το ελληνικό δημόσιο τίποτα. Δεν έχει να κερδίσει το Υπουργείο Εθνικής Άμυνας τίποτα. Δεν υπάρχει τίποτα να ενταχθεί σε καμμία έννοια εκσυγχρονισμού και βελτίωσης. Αντίθετα, προτείνετε εσείς –προφανώς και εν αγνοία σας- στην παράγραφο 2.δ. όλα αυτά, οι λεπτομέρειες για τη διαχείριση και τη χρήση να ανατίθενται σε μια υπουργική απόφαση του Υπουργού Εθνικής Άμυνας μετά από εισήγηση του Αρχηγού του Γενικού Επιτελείου Ναυτικού. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Δεν μπορώ να καταλάβω, κύριε Υπουργέ, με αυτό το παράδειγμα που έχει από μόνο του έναν αυτοτελή συμβολισμό και μια σημασία που αναφέρεται στην ιστορία, στον πολιτισμό, αλλά και που ως προς το όφελος δεν προσφέρει τίποτα, τι είδους μελέτη και εκσυγχρονισμό έχει κάνει το Υπουργείο σας και συνολικά η Κυβέρνηση στις προτάσεις που εισάγετε σε αυτό το σχέδιο νόμου, εάν πάρουμε ως παράδειγμα αυτήν την περίπτωση που σας περιγράφω. 
Είναι δε τα μέλη του Προεδρείου της Ένωσης σε διαδοχικές διοικήσεις μη αμειβόμενα με εθελοντική συμμετοχή, οι δε ισολογισμοί του είναι πάντα θετικοί, γιατί το περιοδικό μέσα έχει και διαφημίσεις. Εν πάση περιπτώσει, έχει ένα αποθεματικό, το οποίο μπορεί να αξιοποιηθεί για πολιτιστικούς και άλλους λόγους. Το εντάσσετε στη Διεύθυνση Εθιμοτυπίας και Δημοσίων Σχέσεων του Υπουργείου Εθνικής Άμυνας. Χάος! Πώς μπορεί αυτή η ιστορική αυτοτελής πολιτιστική προσφορά να χαθεί μέσα σε αυτή τη διαδικασία;","ΘΕΟΔΩΡΟΣ ΔΡΙΤΣΑΣ",139
"143052"," Ολοκληρώστε, σας παρακαλώ.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"143053"," Ολοκληρώνω, κύριε Πρόεδρε. 
Μπορεί να φαίνεται μικρό, γιατί ποιος θα ασχοληθεί με την Ελληνική Θαλάσσια Ένωση ή με το περιοδικό αυτό, αλλά εν πάση περιπτώσει είναι ενδεικτικό του πώς σχεδιάζετε και πώς κάποιοι οργανώνουν νομοθετικές ρυθμίσεις με άλλα κριτήρια και με εντελώς αδιαφανή τρόπο. 
Δείτε το μέχρι να τελειώσει η σημερινή συνεδρίαση. Αν δεν εμπιστεύεστε αυτά που σας λέω εγώ, ρωτήστε. Νομίζω ότι υπάρχει σοβαρός λόγος τουλάχιστον αυτό να το αναθεωρήσετε.
Ευχαριστώ πολύ.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΘΕΟΔΩΡΟΣ ΔΡΙΤΣΑΣ",139
"143054"," Το λόγο έχει ο κ. Μαριάς, Κοινοβουλευτικός Εκπρόσωπος των Ανεξαρτήτων Ελλήνων για οκτώ λεπτά.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, κύριε Υπουργέ, κύριοι Βουλευτές, είχαμε την ευκαιρία στη χθεσινή συζήτηση του νομοσχεδίου να αναφερθούμε στα κεντρικά ζητήματα που είχαν τεθεί. 
Αναλύσαμε κυρίως ότι η ύπαρξη του κομματικού κράτους και του κομματικού στρατού είναι κάτι που βολεύει την τρόικα, είναι κάτι που αξιοποιεί η τρόικα, είναι κάτι που δεν αμφισβήτησε, δηλαδή τις δεκάδες συμβούλων και παρασυμβούλων που υπάρχουν γύρω από τα γραφεία των Υπουργών, των Γενικών και Ειδικών Γραμματέων και του Πρωθυπουργού.
Ο αξιότιμος συνάδελφος μού θύμισε τον Οργανισμό Επαγγελματικής Εκπαίδευσης και Κατάρτισης και αναφέρθηκε στην προεδρία που άσκησα το 1995. Εκεί να δείτε το παράδειγμα του κομματισμού. 
Ήταν ένας οργανισμός, ο οποίος την ημέρα που ανέλαβα είχε έλλειμμα 500.000.000 δραχμές. Είχε αυτό το έλλειμμα και δεν πλήρωνε κανέναν καθηγητή των ΙΕΚ. Ταυτόχρονα, είχε ομάδες εργασίας από τις οποίες πλήρωνε στελέχη και μέλη της Χαριλάου Τρικούπη και ταυτόχρονα άλλων Οργανισμών και κομματικών φίλων, ακόμη και της Νέας Δημοκρατίας. 
Αυτοί, λοιπόν, έπαψαν να πληρώνονται με δική μου απόφαση. Και εξεγέρθηκε όλο το κομματικό κατεστημένο του ΠΑΣΟΚ και της Νέας Δημοκρατίας, που καλυπτόταν πίσω από αυτές τις ομάδες εργασίας. Άρχισαν να πληρώνονται πλέον αυτοί που δίδασκαν στα ΙΕΚ και όχι αυτοί που ήταν δήθεν στις ομάδες εργασίας, διότι όταν τους ζήτησα να φέρουν το έργο τους, δεν έφεραν τίποτα. Για όλα αυτά που λέω, έχω στοιχεία και θα τα καταθέσω στη Βουλή, αν με προκαλέσετε παρακάτω. 
Δεύτερον, έκλεισα εξήντα πέντε ΙΕΚ μαϊμού, που λειτουργούσαν δήθεν, όπως και πολλά εργαστήρια ελευθέρων σπουδών. Αυτό, λοιπόν, είναι πράγματι ένα παράδειγμα σχετικά με αυτό που λέει ο συνάδελφος για το ότι υπάρχει γραφειοκρατία-κομματισμός. 
Αντικατέστησα όλους τους διευθυντές των ΙΕΚ Θεσσαλονίκης. Μήπως θέλετε να ψάξουμε με ποια πολιτικά γραφεία συγκεκριμένων στελεχών συνεργάζονταν και είχαν σχέσεις οι συγκεκριμένοι; Αρνήθηκα να πληρώσω συγκεκριμένο άνθρωπο του ΟΟΣΑ, δήθεν, που ήταν στην Κύπρο. Μήπως θέλετε να ψάξουμε με εντολή ποιου έκανε τη δουλειά; 
Έφυγε, λοιπόν, η σαπίλα και ξεκαθάρισαν τα πράγματα. Υπήρχαν ταυτόχρονα όμως οι αντιστάσεις του κράτους που είχε στήσει τότε το ΠΑΣΟΚ και η Νέα Δημοκρατία στον Οργανισμό αυτό. Αυτά με ανάγκασαν μετά από ενάμισι χρόνο και παραιτήθηκα, διότι δεν μπορούσα να αντέξω τη βρωμιά και τη σαπίλα που υπήρχε ούτε να συνδράμω σε αυτό που έγινε μετά. Διότι το μετά ήταν πολύ απλό: Τα 500.000.000 δραχμές ήταν έλλειμμα. Φεύγοντας, όμως –κι έχω κατάσταση- έμειναν 20 δισεκατομμύρια δραχμές στο ταμείο. Κι όταν έφυγαν οι επόμενοι, ψάξτε να βρείτε αν είχαν έλλειμμα ή αν είχαν περίσσευμα.
Αυτά, λοιπόν, που αναφέρθηκαν από το συνάδελφο, πράγματι έχουν ένα ενδιαφέρον, αλλά αφορούν άλλες εποχές, αφορούν συγκεκριμένους. Και η δική μου πορεία είναι ξεκάθαρη. Αποδεικνύεται πως όταν θέλεις να κάνεις έργο, μπορείς να χτυπήσεις και τους κομματικούς στρατούς και αυτούς οι οποίοι τους βάζουν και σε επίπεδο Υπουργών και πολύ υψηλά. Ξεκαθαρίζουμε, λοιπόν, τα πράγματα, για να μη μένουν οι όποιες, δήθεν αμφιβολίες.
Εδώ, λοιπόν, τι έχετε κάνει; Έχετε κάνει απίθανα πράγματα. Και θα περίμενα από το συνάδελφο να θέσει κι άλλα ζητήματα. Γιατί μας είπε ότι αναφέρθηκα στην υπόθεση των Γάλλων. 
Έχετε διαβάσει το μνημόνιο με τη γαλλική κυβέρνηση; Το έφερα χθες. Έγινε μία σύσκεψη τον Οκτώβριο του 2011, αν θυμάμαι καλά, στις Βρυξέλλες. Με ποιο κριτήριο επελέγησαν οι Γάλλοι να ρυθμίσουν τα θέματα και να συνεργαστούν, δήθεν, για να δώσουν τεχνική βοήθεια για θέματα κεντρικής διοίκησης, οι Γερμανοί για αυτοδιοίκηση και οι Ολλανδοί σε άλλο τομέα; Υπάρχει κανένα πρακτικό που να το αποδεικνύει;
Εκεί, κύριε συνάδελφε, δεν έγινε η συνομωσιολογία που λέτε. Διαμοιράστηκαν τα ιμάτια της Ελλάδας και ο κάθε δανειστής πήρε για την πάρτη του αυτό το οποίο ήθελε. Και να δείτε τι έλεγε το μνημόνιο συνεργασίας με τη γαλλική κυβέρνηση, κάτι το οποίο έδειξα χθες.
Επίσης, κανένας από εσάς δεν απάντησε σε αυτά που ανέφερα αναλυτικά, στην έκθεση του ΟΟΣΑ. Διότι αυτό το νομοσχέδιο στηρίζεται στην πρόταση – έκθεση του ΟΟΣΑ για αναμόρφωση της Ελληνικής Δημόσιας Διοίκησης. Διαβάστε, λοιπόν, τα Πρακτικά. Βεβαίως, η πρώτη συζήτηση διεξήχθη στις 23.00’ και η δευτερολογία στις 02.00’ η ώρα τη νύχτα, οπότε προφανώς αρκετοί από εσάς δεν ήσασταν εδώ. Δεν κάνατε, όμως, και τον κόπο τουλάχιστον να παρακολουθήσετε τη συζήτηση από μακριά ή να διαβάσετε τα Πρακτικά.
Ερχόμαστε, λοιπόν, στο νέο κομματικό κράτος, τους εξήντα τρεις που θα διορίσετε στη συγκεκριμένη γραμματεία του προγραμματισμού. Χθες αναφέραμε αναλυτικά ότι είναι μία γραμματεία στην υπηρεσία της τρόικα, έχει πενταετή θητεία, έχει συγκεκριμένο κοστολόγιο και θα παίζει το παιχνίδι του υπερυπουργού. 
Όλα αυτά αναλύθηκαν χθες, αποδείχθηκαν και δεν ακούσαμε σοβαρό αντίλογο από την πλευρά σας.
Αυτό το οποίο συμβαίνει αυτή τη στιγμή, σε σχέση με το νομοσχέδιο είναι ότι πραγματικά καταργούνται διάφοροι οργανισμοί, δημιουργούνται σοβαρότατα προβλήματα σε σχέση με τη λειτουργία του κοινωνικού κράτους.
Να υπενθυμίσουμε, λοιπόν, τι καταργείται στην Κρήτη, διότι δεν το άκουσα. Κέντρο Αποθεραπείας και Αποκατάστασης Παιδιών με Αναπηρία Ηρακλείου. Πάει. Κέντρο Προστασίας Παιδιού Ηρακλείου. Τελειώνει. Θεραπευτήριο Χρονίων Παθήσεων Χανίων. Τελειώνει. Επίσης, τελειώνει και το Κέντρο Αποκατάστασης Παιδιών, των Νέων Κρήτης. Πάει και αυτό. Κέντρο Προστασίας Παιδιού Λασιθίου. Αντίο. Θεραπευτήριο Χρονίων Παθήσεων Λασιθίου. Συγχωνεύεται. Θεραπευτήριο Χρονίων Παθήσεων Ρεθύμνου. Συγχωνεύεται.
 Αυτά για όσους έχουν κάποια ιδιαίτερη σχέση με την Κρήτη.
Αυτοί, λοιπόν, οι οργανισμοί συγχωνεύονται. Και δεκάδες, όμως, άλλοι οργανισμοί εξαφανίζονται, για να μπορέσει να περάσει η μνημονιακή πολιτική, μία πολιτική που λέει ότι πρέπει να διαλυθεί κάθε έννοια κοινωνικού κράτους, να διαλυθούν οι κοινωνικές δομές, διότι είναι ακριβά αυτά για τους δανειστές, επειδή δεν θα μπορούν να εισπράττουν τα ποσά τα οποία απαιτούν κάθε χρόνο.
Αυτή είναι η πραγματικότητα που διαμορφώνεται.
Σε σχέση με τον τουρισμό και την έρευνα. Πράγματι, διαλύεται κάθε προσπάθεια που γίνεται στον τομέα του τουρισμού, ιδίως με τον Οργανισμό Τουριστικής Εκπαίδευσης και Κατάρτισης. Πώς θα έχεις ανάπτυξη σε αυτή τη χώρα εάν δεν επενδύσεις στον τουρισμό, στην εκπαίδευση, στην κατάρτιση, στις νέες τεχνολογίες; Ό,τι υπάρχει γύρω από αυτό το σύστημα, που μπορεί να βοηθήσει στην ανόρθωση της χώρας, το διαλύετε. Και ό,τι συμβάλλει στο να μειώσετε τα ημερομίσθια και να πάμε σε μία κατάσταση Βουλγαρίας και Κίνας, το ενισχύετε. 
Όλο το άρθρο 4 διαλύει κάθε δομή, εκπαίδευση και κατάρτιση στον τουρισμό. Πώς θα προχωρήσουμε εκεί; Και νομιμοποιείτε αυτούς που έρχονται με «Stage» από τις ανατολικές και από τις Βαλτικές χώρες. 
Και ως προς το Ταμείο Ανεργίας, φτάσατε πλέον στο σημείο να μη δικαιούνται επιδόματος ανεργίας οι ξενοδοχοϋπάλληλοι. Μετράτε στην τετραετία πόσα ημερομίσθια έχουν κάνει και στην ουσία, τους δίνετε τρία χρόνια επίδομα ανεργίας και έχουν εξεγερθεί. Αυτή είναι η πολιτική την οποία κάνετε.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Τελειώνω, κύριε Πρόεδρε.
Το ίδιο κάνετε -και κλείνω- και στα θέματα της έρευνας, χτυπώντας τις δομές που έχουν τα ζητήματα της έρευνας, όπως είναι το ΕΚΚΕ και διαλύετε το ΙΓΜΕ. Δεν λέτε τίποτε για αυτό. Το ΙΓΜΕ είναι σημαντικό για τα θέματα των φυσικών πόρων. Τώρα που το χρειαζόμαστε το διαλύετε.
Αυτά, λοιπόν, αποδεικνύουν την ανάλγητη αντικοινωνική σας πολιτική στην υπηρεσία των δανειστών με αυτή τη Γραμματεία και τον γκαουλάιτερ τον οποίο θέλετε να φέρετε και που χθες αποδείξαμε το πώς θα λειτουργεί, υπεράνω ακόμα και της Ελληνικής Κυβέρνησης.
(Χειροκροτήματα από την πτέρυγα των Ανεξαρτήτων Ελλήνων)","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"143055"," Το λόγο έχει ο κ. Αθανάσιος Πετράκος, για οκτώ λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"143056"," Ευχαριστώ πολύ, κύριε Πρόεδρε.
Τα κόμματα της συγκυβέρνησης μας λένε: «Καλά, δεν θέλει ο ΣΥΡΙΖΑ αλλαγές στο κράτος; Το κράτος λειτουργεί πολύ ωραία;». Απαντούμε: Βεβαίως, ο ΣΥΡΙΖΑ είναι υπέρ της ανασυγκρότησης της δημόσιας διοίκησης και του κράτους, αλλά στην κατεύθυνση της υπηρεσίας και της εξυπηρέτησης των συμφερόντων των πολιτών και όχι των ιδιωτικών συμφερόντων διαφόρων μεγαλόσχημων.
Το παρόν νομοσχέδιο, λοιπόν, αν θέλουμε να του δώσουμε έναν τίτλο αποτελείται από δυο μέρη. Στο πρώτο μέρος ο τίτλος που πρέπει να του δώσουμε είναι: «Από το πελατειακό κράτος που εξυπηρετούσε ιδιωτικά συμφέροντα στην πορεία προς ένα καθαρόαιμο ιδιωτικό κράτος». Στο δεύτερο κομμάτι, που αφορά τη Γενική Γραμματεία Συντονισμού, εάν θέλουμε να του δώσουμε έναν τίτλο, πρέπει να πούμε καθαρά και ξάστερα «Αλλαγή του Πολιτεύματος: Από Κοινοβουλευτική Δημοκρατία περνάμε σε ένα άλλο σύστημα». Αυτή είναι όλη η ουσία.
Γιατί γίνονται όλα αυτά; Διότι τα θέματα οικονομίας και δημόσιας διοίκησης, κυρίες και κύριοι συνάδελφοι, είναι ο πυρήνας της νεοφιλελεύθερης αντίληψης. Στα ζητήματα της οικονομίας και στα ζητήματα του κράτους και της δημόσιας διοίκησης, εκεί θέλει πρώτα απ’ όλα να παρέμβει ο νεοφιλελευθερισμός.
Αυτό, λοιπόν, το είπε ο κύριος Υπουργός. Δεν μας άφησε περιθώριο να σκεφθούμε ότι τέλος πάντων, υπάρχουν κάποιοι οργανισμοί οι οποίοι δεν λειτουργούσαν. Μας είπε καθαρά και ξάστερα χθες ότι αυτό το νομοσχέδιο είναι ενταγμένο στην πορεία όπου το κράτος θα κάνει ό,τι δεν θέλουν να κάνουν οι ιδιώτες. Όλα τα άλλα θα τα δώσει στους ιδιώτες. Αυτή είναι η λογική της συγκυβέρνησης. Σε αυτή η λογική έχει μπει και η ΔΗΜΑΡ, δυστυχώς.
Εδώ, λοιπόν, πάμε σε μια τέτοια λογική όπου τα πάντα δίνονται στους ιδιώτες. Το κράτος γίνεται ιδιωτικό καθαρά και αν σε κάποιους τομείς οι ιδιώτες δεν δείξουν ενδιαφέρον, τέλος πάντων, ας μείνει και κάτι δημόσιο. Μπορεί να πει κάποιος: Καλά, ειπώθηκε μια κουβέντα και εσείς την παίρνετε τοις μετρητοίς;
Έχετε και παρελθόν και παρόν. Μέλλον, βέβαια, δεν έχετε, πιστεύω. Και θα το αποδείξει πολύ σύντομα ο ελληνικός λαός. Το παρελθόν και το παρόν λέει τα εξής. Πρώτον, σήμερα το πρωί απολύσατε τριακόσιες είκοσι πέντε γυναίκες, καθαρίστριες του Υπουργείου Οικονομικών. Δεν τους ανανεώσατε τη σύμβαση σύμφωνα με την οποία έπαιρναν 315 ευρώ το μήνα, αυτό το τρομακτικό ποσό από το οποίο θα καταστρεφόταν η χώρα, εάν αυτές οι γυναίκες συνέχιζαν να δουλεύουν.
Δεύτερον, διώξατε όλο τον κόσμο από τον ΟΣΕ και την ΤΡΑΙΝΟΣΕ, κλείσατε το σιδηροδρομικό δίκτυο της Πελοποννήσου, ενώ είχε εκσυγχρονιστεί με χρήματα από το ΕΣΠΑ -το Γ’ Κοινοτικό Πλαίσιο Στήριξης τότε- και έρχεται τώρα η ΤΡΑΙΝΟΣΕ και ζητά πάλι τον κόσμο πίσω. Και ο ΟΣΕ θα ζητήσει σε λίγο τον κόσμο πίσω.
Άκουσον-άκουσον τι κάνατε. Τους μεταθέσατε τους ανθρώπους και είπατε ότι δεν έχουν προϋπηρεσία! Είπατε ότι ξεκινούσε ο εργασιακός βίος των ανθρώπων οι οποίοι μετατάχθηκαν σε άλλες υπηρεσίες, από την ώρα που μετατάχθηκαν. Κι ας δούλευαν είκοσι πέντε χρόνια ως μηχανοδηγοί! Και τώρα τους θέσατε σε διαθεσιμότητα.
Θα σας αναφέρω και ένα τρίτο παράδειγμα, άμεσο, γι’ αυτά που κάνατε. Διώξατε όλον τον κόσμο από το Σώμα Επιθεωρητών Εργασίας, για το οποίο ακόμα και το πρώτο μνημόνιο έγραφε ότι πρέπει να ενισχυθεί! Βέβαια, καταλαβαίνουμε ότι κάτι έπρεπε να έχει γραφτεί. Αφού διέλυε πλήρως τις εργασιακές σχέσεις, σου λέει «τέλος πάντων να υπάρχει και ένα Σώμα Επιθεωρητών Εργασίας». 
Τους διώξατε τους ανθρώπους. Θα απαντήσετε; Έκλεισε χθες τις υπηρεσίες στον Πύργο η Επιθεώρηση Εργασίας. Νομίζω ότι έκλεισε και στο Αγρίνιο. Θα απαντήσετε, λοιπόν, για το τι θα γίνει; Θα τους επαναφέρετε; Δεν απαντάτε σ’ αυτό.
Τέταρτον, κάνατε τη μεγαλεπήβολη σκέψη το ΙΓΜΕ να το συγχωνεύσετε με έναν Οργανισμό που είχε πέντε ανθρώπους. Φοβερή οργανωτική αλλαγή αυτή, κατά τη δική σας γνώμη, προς έναν μεγάλο εκσυγχρονισμό. Το ΙΓΜΕ, ένα ιστορικό ίδρυμα το οποίο διαχειρίζεται έργα εκατομμυρίων του ΕΣΠΑ και έχει επιτελέσει σημαντικό έργο, το διαλύσατε και το στείλατε να συγχωνευτεί με ένα το οποίο δεν έχει τίποτα. Και σήμερα, για να δείξετε το πόσο ενδιαφέρεστε, δεν έχετε διορίσει ακόμα ούτε Πρόεδρο. Υπάρχει και τροπολογία από τους συναδέλφους του ΚΚΕ, το έχουμε φωνάξει εκατό φορές και εμείς. Τι θα απαντήσετε, λοιπόν, γι’ αυτό το θέμα, για το ΙΓΜΕ; Διώξατε τον κόσμο από το ΙΓΜΕ και δεν μπορούν να γίνουν τα έργα.
Πέμπτον, καταργείτε τώρα το νομικό πρόσωπο δημοσίου δικαίου Προστασίας Ανηλίκων. Δηλαδή, μέσα σ’ αυτήν την κατάσταση, μέσα στην οικονομική κρίση, όπου πρέπει να ενισχυθούν οι δομές προστασίας των ανηλίκων, το καταργείτε και αυτό. Κάνετε αυτό που σας είπε χθες ο Κοινοβουλευτικός μας Εκπρόσωπος Παναγιώτης Λαφαζάνης και για το οποίο είδα ότι υπάρχει συμφωνία και από τρεις συναδέλφους της ΔΗΜΑΡ. Ακόμα και τρεις συνάδελφοι που στηρίζουν τη συγκυβέρνηση είπαν «έλεος!». Από το Εθνικό Κέντρο Κοινωνικών Ερευνών που είναι ένα νομικό πρόσωπο δημοσίου δικαίου, διώχνετε τον κόσμο και τους μεταφέρετε. Τους ανθρώπους ενός νομικού προσώπου δημοσίου δικαίου, τους μεταφέρετε και τους συγχωνεύετε σε ένα νομικό πρόσωπο δημοσίου δικαίου. Και σας ερωτώ το εξής: Γιατί δεν κάνατε το αντίστροφο; Γιατί να μην απορροφηθεί, για παράδειγμα, το Εθνικό Κέντρο Περιβαλλοντικής Ανάπτυξης από το ΙΓΜΕ που είχε πέντε ανθρώπους και κάνατε όλα αυτά; Γιατί το κάνατε αυτό το πράγμα;
Επίσης, καταργείτε τους φορείς προστατευόμενων περιοχών, κάτι για το οποίο φωνάζουν και συνάδελφοι των κομμάτων της συγκυβέρνησης.
Ας αναφερθούμε τώρα στο μέγα θέμα της Γενικής Γραμματείας Συντονισμού, όπου πρώτον υπάρχει πενταετής θητεία. Δηλαδή, όπως είπαμε και χθες, θα φεύγει ο Πρωθυπουργός και θα μένει αυτός. Θα υπάρχει μία συγκεκριμένη δομή η οποία θα διαχειρίζεται τα πάντα. Μα, λέει ο κ. Βορίδης χθες «δεν πρέπει να ξέρει ο νέος Υπουργός τι άφησε ο παλαιός;». Καλά, δεν υπάρχουν γενικοί γραμματείς στα Υπουργεία; Δεν υπάρχουν Διευθυντές Υπηρεσιών; Πρέπει να φτιάξετε μία «υπερκυβέρνηση» αδιαφανή; Δηλαδή, έχουμε το ΤΑΙΠΕΔ, το οποίο διαχειρίζεται την περιουσία, φτιάχνετε και αυτούς και τελειώσαμε.
Πείτε μου τώρα, γιατί βάζετε αυτή τη Γενική Γραμματεία Συντονισμού να εκτελεί ως δικαιούχος πράξεις του ΕΣΠΑ και των άλλων συγχρηματοδοτούμενων έργων; Μόνο μία πηγή χρηματοδότησης έργων υπάρχει, εδώ που έχετε φθάσει τη χώρα. Το Πρόγραμμα Δημοσίων Επενδύσεων το έχετε διαλύσει! Κανένα έργο δεν μπορεί να γίνει, παρά μόνο του ΕΣΠΑ. 
Αυτό, δηλαδή, είναι ευθύνη της Γενικής Γραμματείας Συντονισμού και του Γενικού Γραμματέα, ο οποίος θα έχει πενταετή θητεία. Και μας λέτε μετά από όλα αυτά ότι δεν αλλάζετε τη μορφή του πολιτεύματος; 
Και για να σας βοηθήσω, ας πάω στην καλή, στην πιο ήπια εκδοχή. Φέρατε εδώ τους Γάλλους. Η θητεία του Προέδρου στη Γαλλία είναι πενταετής. Όμως, οι Γάλλοι έχουν προεδρικό σύστημα. Είναι, λοιπόν, άλλο το σύστημα της χώρας. Τουλάχιστον όταν κάνετε αντιγραφές, να τις κάνετε σωστά. Προσπαθήστε τουλάχιστον να γίνεται δημιουργική αντιγραφή και όχι εντελώς ξεπατικωτούρα. Όμως, επαναλαμβάνω ότι αυτή είναι η ήπια εκδοχή. Η ουσία του ζητήματος είναι ότι θέλετε να μεταφερθεί το κέντρο διακυβέρνησης της χώρας από τους εκλεγμένους αντιπροσώπους σε άλλους διορισμένους, οι οποίοι θα εκτελούν τις εντολές των δανειστών. 
Και κλείνω, κύριε Πρόεδρε, με το ότι έχουμε καταθέσει και περιμένουμε απάντηση στην τροπολογία μας για το διορισμό με βάση τις προκηρύξεις του ΑΣΕΠ 8Κ και 9Κ στο ΙΚΑ, το οποίο αυτήν την ώρα δεν μπορεί να επιτελέσει το έργο του, γιατί έχει τεράστιες ελλείψεις. Πρέπει, λοιπόν, να κάνετε δεκτή αυτήν την τροπολογία, έτσι ώστε να στελεχωθούν οι υπηρεσίες του ΙΚΑ, των ΚΕΠΑ και του ΕΟΠΥΥ με τους επιτυχόντες των προκηρύξεων του ΑΣΕΠ 8Κ και 9Κ. 
Σας ευχαριστώ, κύριε Πρόεδρε. 
(Χειροκροτήματα από την πτέρυγα του ΣΥΡΙΖΑ-ΕΚΜ)","ΑΘΑΝΑΣΙΟΣ ΠΕΤΡΑΚΟΣ",428
"143057"," Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία της Βουλής, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, πενήντα δύο μαθητές και μαθήτριες και τρεις εκπαιδευτικοί συνοδοί τους από το 1ο Δημοτικό Σχολείο Κορίνθου. 
Η Βουλή τούς καλωσορίζει. 
(Χειροκροτήματα από όλες τις πτέρυγες της Βουλής)
Το λόγο έχει ο κύριος Υπουργός για να κάνει ορισμένες διορθώσεις. 
Κύριε Υπουργέ,  πόσο χρόνο θα χρειαστείτε;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"143058","  Κύριε Πρόεδρε, δεν θα μιλήσω. Θα κάνω απλά κατάθεση τροπολογιών και μια νομοτεχνική βελτίωση. Θα είναι σύντομη η απάντησή μου. Δεν πρόκειται για ομιλία.","ΑΝΤΩΝΙΟΣ ΜΑΝΙΤΑΚΗΣ",298
"143059"," Κύριε Υπουργέ, μου επιτρέπετε να σας διακόψω;","ΑΠΟΣΤΟΛΟΣ ΚΑΚΛΑΜΑΝΗΣ",172
"143060"," Κύριε Πρόεδρε, θέλετε να μιλήσετε;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"143061"," Ναι, κύριε Πρόεδρε και γι’ αυτό ρωτώ αν μου το επιτρέπει ο κύριος Υπουργός.","ΑΠΟΣΤΟΛΟΣ ΚΑΚΛΑΜΑΝΗΣ",172
"143062","  Βεβαίως, κύριε Πρόεδρε, εγώ σας επιτρέπω να πάρετε το λόγο.","ΑΝΤΩΝΙΟΣ ΜΑΝΙΤΑΚΗΣ",298
"143063","  Ορίστε, κύριε Πρόεδρε, έχετε το λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"143064"," Κυρίες και κύριοι συνάδελφοι, υπάρχει το θέμα του ραδιοφωνικού σταθμού «FLASH», ενός σταθμού που κάποιες στιγμές πηγαίνοντας από επιχειρηματία σε επιχειρηματία έχασε τη φυσιογνωμία και την αποστολή του. Τώρα τύποις ανήκει σε έναν εκ του διδύμου Λαυρεντιάδη-Κυριακίδη, εκ των οποίων ο ένας είναι φυλακή. Ο φερόμενος ως αδειούχος, όπως ξέρετε, διώκεται και δεν βρίσκεται πουθενά. Οι εργαζόμενοι συνεχίζουν επί μήνες να λειτουργούν αυτό το σταθμό που ουσιαστικά έχει εγκαταλειφθεί και δεν πληρώνονται. Εάν δεν συνέχιζαν οι ίδιοι οι εργαζόμενοι, ο σταθμός θα είχε σιγήσει. 
Η πρότασή μου, λοιπόν, μ’ αυτήν την τροπολογία την οποία έχω συζητήσει με συναδέλφους και των τριών κομμάτων που στηρίζουν την Κυβέρνηση, αλλά και με άλλους συναδέλφους –υποθέτω ότι κανείς δεν θα έχει αντίρρηση- είναι για ένα σταθμό, όπως είναι αυτός, που δεν λειτουργεί για έξι μήνες ή υπολειτουργεί ή οι εργαζόμενοι δεν πληρώνονται για ένα τετράμηνο, με πρόταση του Ελεγκτικού Συμβουλίου και απόφαση του αρμόδιου Υπουργού να αφαιρείται η άδεια από τον αφερέγγυο αδειούχο και να συνεχίζουν να τον λειτουργούν οι εργαζόμενοι. Και όταν επέλθει ηρεμία –ας ελπίσουμε όσο το δυνατόν νωρίτερα- και σταματήσει η αντισυνταγματική, κατά τη γνώμη μου και κατά το Συμβούλιο της Επικρατείας, παράταση αυτών των προσωρινών αδειών, τότε βεβαίως και αυτοί θα κριθούν με τις κανονικές διαδικασίες για το ποιος θα λειτουργεί στο σταθμό. 
Κύριε Υπουργέ, σας ζητώ ειλικρινά συγγνώμη που σας κρατώ στο Βήμα.","ΑΠΟΣΤΟΛΟΣ ΚΑΚΛΑΜΑΝΗΣ",172
"143065","  Για όνομα του Θεού. Ελεύθερα, κύριε Πρόεδρε.","ΑΝΤΩΝΙΟΣ ΜΑΝΙΤΑΚΗΣ",298
"143066"," Ελπίζω ότι η Βουλή ομόφωνα θα δεχτεί αυτήν την τροπολογία, προκειμένου να υπάρξει και μια απάντηση σε όλους αυτούς τους σαλταδόρους των media -τους οποίους μπορείς να τους πεις είτε «βαρόνους» είτε οτιδήποτε- οι οποίοι τελικά κάνουν αυτό που θέλουν. Και αυτό είναι και το πρόβλημα του ελληνικού Κοινοβουλίου. Το πρόβλημα είναι ότι ο λαός βλέπει πως οι συγκροτηματάρχες, οι καναλάρχες και οι μεγαλοεκδότες «κάνουν τελικά το δικό τους». Διότι πολλοί από εμάς, περιμένουν ουρά να βγουν δύο δευτερόλεπτα για να δοξαστούν. Αυτό παρακαλώ, κύριε Υπουργέ.","ΑΠΟΣΤΟΛΟΣ ΚΑΚΛΑΜΑΝΗΣ",172
"143067"," Κύριε Πρόεδρε, για να καταλάβω, λέμε να συνεχίσει ο σταθμός να λειτουργεί ως αυτοδιαχειριζόμενος σταθμός μέχρι να υπάρξει συνολική ρύθμιση;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"143068","  Εγώ δεν έχω πρόβλημα.","ΑΝΤΩΝΙΟΣ ΜΑΝΙΤΑΚΗΣ",298
"143069"," Κύριε Υπουργέ, έχετε το λόγο για να μας πείτε.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"143070"," Κύριε Πρόεδρε, μου επιτρέπετε να πω μια κουβέντα;","ΠΑΝΑΓΙΩΤΗΣ ΛΑΦΑΖΑΝΗΣ",279
"143071","  Βεβαίως, κύριε Λαφαζάνη, έχετε το λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"143072"," Διαβάσαμε την τροπολογία, την οποία κατέθεσε ο κ. Κακλαμάνης κι επειδή είστε στο Βήμα, δεν θέλω να  επεκταθώ. 
Εμείς συμφωνούμε απολύτως. Είναι μια πολύ θετική πρωτοβουλία, τη στηρίζουμε και νομίζουμε ότι και η Κυβέρνηση πρέπει να την κάνει αποδεκτή. Νομίζω ότι όλες οι Πτέρυγες της Βουλής -δεν ξέρω αν αυτήν τη στιγμή διακινδυνεύω κάτι το οποίο δεν είναι αληθινό- συμφωνούν σε μια τέτοια τροπολογία, η οποία μπορεί να ανοίξει και ένα καινούργιο δρόμο στα Μέσα Μαζικής Ενημέρωσης, συνεταιρισμούς, με τους εργαζόμενους να είναι στη Διεύθυνση των Μέσων Μαζικής Ενημέρωσης. 
Σας ευχαριστώ.","ΠΑΝΑΓΙΩΤΗΣ ΛΑΦΑΖΑΝΗΣ",279
"143073"," Ορίστε, κύριε Υπουργέ, έχετε το λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"143074"," Θα αρχίσω αυτό: Η τροπολογία έχει κατατεθεί  στις 4/1/2013, είναι εμπρόθεσμη, έχει προταθεί από τον κ. Κακλαμάνη και έχει υπογραφεί και από την κ. Βούλτεψη, τον κ. Αναγνωστάκη και τον κ. Αυγενάκη. Την κάνουμε φυσικά αποδεκτή, όπως ακριβώς είναι διατυπωμένη.","ΑΝΤΩΝΙΟΣ ΜΑΝΙΤΑΚΗΣ",298
"143075"," Κύριε Υπουργέ, εγώ δεν ξεχώρισα Βουλευτές.","ΑΠΟΣΤΟΛΟΣ ΚΑΚΛΑΜΑΝΗΣ",172
"143076"," Λέω ποιοι άλλοι την υποστήριξαν εγγράφως. Ανέφερα τα ονόματα αυτών των Βουλευτών, που την υποστήριξαν.","ΑΝΤΩΝΙΟΣ ΜΑΝΙΤΑΚΗΣ",298
"143077"," Σκοπίμως εγώ θα μπορούσα να συγκεντρώσω και άλλα…","ΑΠΟΣΤΟΛΟΣ ΚΑΚΛΑΜΑΝΗΣ",172
"143078"," Ωραία, κύριε Πρόεδρε.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"143079"," Είχε μόνο τη δική σας υπογραφή. Τη διετύπωσα όπως είναι. Δεν νομίζω ότι χρειάζεται την επαναλάβω. Θα την καταθέσω, όπως ακριβώς είναι διατυπωμένη.","ΑΝΤΩΝΙΟΣ ΜΑΝΙΤΑΚΗΣ",298
"143080"," Εγώ απλώς το αναφέρω…","ΑΠΟΣΤΟΛΟΣ ΚΑΚΛΑΜΑΝΗΣ",172
"143081"," Το ξέρω, απλώς είχα υποχρέωση να αναφέρω όμως κάποιοι άλλοι υποστηρίζουν τη δική σας πρόταση. 
Θα ήθελα να κάνω μια νομοτεχνική βελτίωση που σας έχει διανεμηθεί ήδη στη χθεσινή συνεδρίαση και συγκεκριμένα αφορά τις σελίδες 2 και 3 στον αριθμό 10, μια αντικατάσταση επωνυμίας. Η επωνυμία «Παράρτημα Αποκατάστασης Παίδων και Νέων Κρήτης» αντικαθίσταται από την επωνυμία «Παράρτημα Προστασίας Παίδων και Νέων Χανίων».
Μια προσθήκη-τροπολογία που έχει κατατεθεί εμπροθέσμως με γενικό αριθμό 105 και ειδικό αριθμό 15, στις 21/12/2012, που αφορά τη μεταβίβαση περιουσιακών στοιχείων και ειδικά τη μεταβίβαση του αρχείου του ΕΚΚΕ στο ΕΙΕ, προστίθεται η φράση ότι «στο αρχείο περιλαμβάνονται και η βιβλιοθήκη και οι εκδόσεις», κάτι που ήταν αυτονόητο, αλλά τώρα θεωρήσαμε ότι ήταν αναγκαίο να διευκρινιστεί.","ΑΝΤΩΝΙΟΣ ΜΑΝΙΤΑΚΗΣ",298
"143082"," Τις αποδέχεστε, κύριε Υπουργέ;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"143083"," Τις αποδέχομαι. 
Επίσης, μια προσθήκη-τροπολογία που κατατέθηκε εκπρόθεσμα και αφορά τη συνέχιση της σύμβασης της εντολής πρόσληψης δικηγόρου σε νομικό πρόσωπο δημοσίου δικαίου, έχει κατατεθεί με τον γενικό αριθμό 151 και ειδικό αριθμό 24 στις 9/1/2013. Η σύμβαση εντολής δικηγόρου που αφορούσε την πρόσληψη σε νομικό πρόσωπο δημοσίου δικαίου εξακολουθεί να ισχύει και δεν διακόπτεται. Ήταν μια μοναδική περίπτωση την οποία είχατε αναφέρει κι εσείς. 
Αναφέρω ακόμα την υπουργική τροπολογία που κατατέθηκε στις 4/1/2013, εμπρόθεσμα, και υπογράφεται από εμένα, από το κ. Στουρνάρα και από τον κ. Ρουπακιώτη με τον άρθρο 119 και αφορά την αναδρομική ισχύ των μισθών των δικαστικών λειτουργών.
Τώρα θα μου επιτρέψετε να κάνω μια διευκρίνιση για μια παρανόηση που έχει γίνει στα Μέσα Μαζικής Ενημέρωσης. Διανεμήθηκε εσφαλμένα μέσα από το γραφείο μου ένα κείμενο, το οποίο έλεγε ότι προτιθέμεθα στο δεύτερο κύμα των συγχωνεύσεων να συγχωνεύσουμε χίλιους πεντακόσιους φορείς. Αυτό ήταν λάθος  διατύπωσης. Στην πραγματικότητα, πρόκειται να αξιολογηθούν χίλιοι πεντακόσιοι φορείς κι όσοι από αυτούς κριθούν ότι πρέπει να καταργηθούν ή θα συγχωνευθούν, θα συγχωνευθούν. 
Καταθέτω όλες τις παραπάνω Νομοτεχνικές βελτιώσεις για τα Πρακτικά. 
(Στο σημείο αυτό Υπουργός Διοικητικής Μεταρρύθμισης και Ηλεκτρονικής Διακυβέρνησης κ. Αντώνιος Μανιτάκης καταθέτει για τα Πρακτικά τις προαναφερθείσες νομοτεχνικές βελτιώσεις, προσθήκες και τροπολογίες, οι οποίες έχουν ως εξής:     
(Να μπουν οι σελ. 181-192)","ΑΝΤΩΝΙΟΣ ΜΑΝΙΤΑΚΗΣ",298
"143084"," Τώρα, θα μου επιτρέψετε να δώσω μία σύντομη απάντηση σε ένα θέμα που το ανέφερε ο κ. Μητρόπουλος –δεν είναι παρών- και που αφορά, όπως ισχυρίστηκε, την παραίτηση εθνικής κυριαρχίας.
(Στο σημείο αυτό την Προεδρική Έδρα καταλαμβάνει ο Γ΄ Αντιπρόεδρος της Βουλής κ. ΧΡΗΣΤΟΣ ΜΑΡΚΟΓΙΑΝΝΑΚΗΣ )
Είναι μία ρήτρα πάγια, που υπάρχει σε όλες τις διεθνείς οικονομικές συμβάσεις εδώ και δεκαετίες, συμβάσεις οικονομικού ή δανειακού χαρακτήρα για όλα τα κράτη. Η σύμβαση αυτή στη συγκεκριμένη περίπτωση, στην οποία αναφέρθηκε ο κ. Μητρόπουλος, αφορούσε τη σύμβαση μεταξύ του ελληνικού δημοσίου, της Τράπεζας της Ελλάδος και του Ελληνικού Ταμείου Χρηματοπιστωτικής Σταθερότητας. Επαναλαμβάνω ότι η ρήτρα είναι πάγια –δεν ξέρω αν θα πρέπει να σας τη διαβάσω- και λέει ότι το ελληνικό δημόσιο -και όχι η Τράπεζα της Ελλάδος, η Τράπεζα της Ελλάδος μεσολαβεί- παραιτείται αμετάκλητα από κάθε δικαίωμα ασυλίας που έχει σχέση ως, τα περιουσιακά του στοιχεία. Δεν αφορά παραίτηση εθνικής κυριαρχίας και κυριαρχικών δικαιωμάτων. Παραίτηση εθνικής κυριαρχίας και κυριαρχικών δικαιωμάτων είναι ανέφικτη, απραγματοποίητη, αδιανόητη σύμβαση μάλιστα ιδιωτικού δικαίου. Παραίτηση εθνικής κυριαρχίας δεν μπορεί να γίνει παρά με μία σύμβαση μεταξύ κρατών δημοσίου δικαίου. Τέτοιο πράγμα εξ αντικειμένου δεν νοείται και δεν γίνεται. Και ευτυχώς που δεν γίνεται. Άρα οποιοσδήποτε σχετικός νομικός ισχυρισμός είναι εντελώς αβάσιμος και αστήριχτος. 
Τι αφορά; Αφορά τα περιουσιακά στοιχεία του δημοσίου. Η περιουσία του δημοσίου είναι δύο ειδών: Η ιδιωτική περιουσία του δημοσίου και η δημόσια περιουσία του δημοσίου. Εδώ πρόκειται για παραίτηση από την ιδιωτική περιουσία του δημοσίου και δεν πρόκειται για παραίτηση από τη δημόσια περιουσία. Αυτή, άλλωστε, εξαιρείται ρητά από την ίδια τη ρήτρα, που λέει ότι δεν υπάγεται σε αυτό τον περιορισμό ό,τι απαγορεύεται από διατάξεις του αναγκαστικού δικαίου. Είναι το λεγόμενο mandatory law (αναγνωστικό δίκαιο). Είναι κλασική έκφραση. Άρα δεν αφορά τα πολιτιστικά αγαθά, δεν αφορά ό,τι ανάγεται στα δημόσια κτήρια, δεν αφορά ό,τι αποτελεί δημόσια περιουσία. Το τι είναι δημόσια περιουσία ορίζεται από το Ελληνικό Δίκαιο κατά τη στιγμή της εκτέλεσης και ρυθμίζεται από το δίκαιο της χώρας που συντελείται η εκτέλεση.
Δεύτερον…","ΑΝΤΩΝΙΟΣ ΜΑΝΙΤΑΚΗΣ",298
"143085"," Κύριε Υπουργέ...","ΑΠΟΣΤΟΛΟΣ ΑΛΕΞΟΠΟΥΛΟΣ",13
"143086"," Αφήστε με να τελειώσω, σας παρακαλώ πολύ.
Δημιουργήθηκαν εσφαλμένες εντυπώσεις. Είναι πολύ σημαντικά αυτά, γι’ αυτό κλέβω λίγο το χρόνο. Είμαι εκτός θέματος, το ξέρω, αλλά ο κ. Μητρόπουλος αναφέρθηκε διά μακρών και δεν πρέπει να μένουν αναπάντητα κάποια πράγματα.
Δεύτερον, λοιπόν, σε ό,τι αφορά την εφαρμογή του Αγγλικού Δικαίου: Αφορά τις διαφορές ουσιαστικού δικαίου που εγείρονται από τη συγκεκριμένη σύμβαση. 
Επίσης, το δικαστήριο που τα ελέγχει είναι το Δικαστήριο της Ευρωπαϊκής Ένωσης σε ό,τι αφορά τις διαφορές για το ουσιαστικό δίκαιο. Σε ό,τι αφορά την αναγκαστική εκτέλεση –γιατί περί αυτού πρόκειται, αυτό φοβόμαστε, αυτό φοβάται ο κ. Μητρόπουλος και όλοι αυτοί που επικαλούνται εντελώς αστήρικτα την προσβολή της εθνικής κυριαρχίας- σύμφωνα με διάταξη διεθνούς δημοσίου δικαίου, η αναγκαστική εκτέλεση συντελείται στη χώρα που συντελείται. Και συντελείται πάντα με το Ελληνικό Δίκαιο. Άρα ο Έλληνας δικαστής θα αποφασίσει τι είναι κατασχετέο και τι δεν είναι. Εγώ δεν μπορώ να φανταστώ Έλληνα δικαστή, πρώτον, ότι θα δεχθεί παραίτηση εθνικής κυριαρχίας και, δεύτερον, ότι είναι δυνατόν να δεχθεί να γίνει κατάσχεση δημόσιας περιουσίας του δημοσίου. 
Άρα ο ισχυρισμός ότι πρόκειται για παραίτηση εθνικής κυριαρχίας είναι παντελώς αστήρικτος και νομικά αβάσιμος. Τα πολιτικά συμπεράσματα ας τα βγάλετε μόνοι σας. 
Ευχαριστώ πολύ.","ΑΝΤΩΝΙΟΣ ΜΑΝΙΤΑΚΗΣ",298
"143087"," Ευχαριστούμε, κύριε Υπουργέ.
	Το λόγο έχει η συνάδελφος κ. Νίκη Φούντα.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143088"," Καλησπέρα σε όλους και χρόνια πολλά.
Σε αυτό το σχέδιο νόμου θέλουμε να πιστεύουμε πως γίνεται ένα μεγάλο πρώτο βήμα στην καταπολέμηση του προβλήματος που ονομάζεται παρωχημένη Δημόσια Διοίκηση, μία διοίκηση που στηρίχθηκε επί σειρά ετών σε πελατειακές σχέσεις, σε συμφέροντα, στη γραφειοκρατία και σε άλλες παθογένειες που δεν έχουν να κάνουν σε τίποτα με το δημόσιο συμφέρον και την παροχή καλύτερων υπηρεσιών στον πολίτη.
Η Δημοκρατική Αριστερά τάσσεται υπέρ κάθε διοικητικής μεταρρύθμισης που θα έχει ως γνώμονα την αλλαγή, την αποτίναξη αυτών των βαθιά ριζωμένων παθογενειών που έστρεψαν τον Έλληνα πολίτη εναντίον όλου αυτού του συστήματος της διοίκησης του κράτους και των δημοσίων υπαλλήλων, αυτού που τώρα οφείλουμε, καλούμαστε να αναδιαρθρώσουμε, προτάσσοντας επιτέλους το πολιτικό, κοινωνικό και δημοσιονομικό όφελος. 
Οι συγχωνεύσεις δεν μπορούν να σηματοδοτήσουν τη μεγάλη αλλαγή που τόσο χρειαζόμαστε. Για την αλλαγή, άλλωστε, προϋπόθεση αποτελεί η ανάγκη για κάτι νέο. Αλλά όσο μιλάμε για την εξίσου σημαντική ανάγκη, κατ’ αρχάς, εξορθολογισμού ενός κράτους και μιας διοικητικής μηχανής που παραπαίει, η καταπολέμηση της γραφειοκρατίας και η απομάκρυνση οργανισμών που δεν έχουν προσφέρει τα δέοντα στον Έλληνα πολίτη φαντάζει προτεραιότητα. Όλα τα παραπάνω ακούγονται, θα έλεγε κανείς, αυτονόητα και κυρίως στη συγκεκριμένη χρονική στιγμή, στη συγκεκριμένη συγκυρία. 
Όσον αφορά στους φορείς διαχείρισης προστατευόμενων περιοχών, όμως, όλα τα παραπάνω ή έστω κάποια απ’ αυτά ισχύουν; Οι φορείς διαχείρισης προστατευόμενων περιοχών, αν μη τι άλλο, δεν είναι ένα παρωχημένο σύστημα διοίκησης, είναι πραγματικά νέο και ελπιδοφόρο, όσον αφορά το συμβολισμό του εγχειρήματος και σε επίπεδο κουλτούρας. Προϋπόθεση, βέβαια, γι’ αυτό αποτελεί η σωστή λειτουργία τους. Πρόκειται για φορείς που σαφώς δεν στηρίχθηκαν ούτε πολιτικά ούτε θεσμικά, με αποτέλεσμα να παρουσιάζονται ελλείψεις, δυσλειτουργίες και απουσία αρμοδιοτήτων στα όσα σημαντικά έπρεπε να διαχειριστούν και να υπηρετήσουν. Άρα οι αλλαγές στον τρόπο λειτουργίας ήταν επιβεβλημένες.
Αλλά αλλαγές στον τρόπο λειτουργίας και ενίσχυση θεσμική των φορέων προκρίνει αυτή η συγχώνευση; Ας δούμε τα κριτήρια με τα οποία προκρίθηκαν οι συγχωνεύσεις. 
Είναι εμφανές πως έγιναν βάσει κυρίως γεωγραφικών κριτηρίων κι όχι οικολογικών και σίγουρα όχι σε συνδυασμό με διοικητικά και άλλα κριτήρια αξιολόγησης του έργου του κάθε φορέα. Το εγχείρημα δεν εντάχθηκε στο πλαίσιο ενός γενικού περιβαλλοντικού σχεδιασμού με ταυτόχρονη ενίσχυση των φορέων με αρμοδιότητες και την ένταξή τους σε ολοκληρωμένο σχέδιο δράσης, που θα προσβλέπει στην ουσιαστική ανάθεση αρμοδιοτήτων και αντίστοιχου ελέγχου από πλευράς του ΥΠΕΚΑ. 
Επίσης, δεν μελετήθηκε η ενδεχόμενη ίδρυση ενός κεντρικού φορέα μέσα στο Υπουργείο που θα είχε την εποπτεία όλου του εγχειρήματος, καθιστώντας έτσι δυνατή μόνο μία αποσπασματική αντιμετώπιση του περιβαλλοντικού ζητήματος, βάσει της κάθε μεμονωμένης περιοχής.
Με την επιλογή άλλωστε να αποκλειστεί το 77% των περιοχών «Natura» και πολλές σημαντικές περιοχές ιδιαίτερης οικολογικής σημασίας, όπως η λίμνη Παμβώτιδα, που πηγαίνει στην αποκεντρωμένη διοίκηση, η οποία δεν κατέχει το ανάλογο εξειδικευμένο εργατικό δυναμικό, δίνεται λάθος σήμα προς τους ευαισθητοποιημένους πλέον πολίτες όσον αφορά τον τρόπο που αντιμετωπίζεται  το όλο ζήτημα.
Περιοχές, τώρα, με τεράστιο και πολύ διαφορετικό περιβαλλοντικό αντικείμενο και εύρος ενδιαφέροντος συγχωνεύτηκαν χωρίς κανένα προφανή λόγο. Φορείς διαχείρισης όπως αυτός του Αμβρακικού και της λιμνοθάλασσας του Μεσολογγίου συγχωνεύονται διαμορφώνοντας μία ενότητα, σε μία εποχή που το πρώτο οικοσύστημα έχει άμεση ανάγκη διάσωσης, ενώ το δεύτερο αποτελεί την κύρια περιοχή παραγωγής πλούτου για μια εκτεταμένη περιοχή με πολύ μεγάλη παράδοση στην αλιεία και την πρωτογενή παραγωγή εν γένει. Δημιουργείται έτσι μια ενότητα που σαφώς υποβαθμίζεται, λόγω της πολύ μεγάλης γεωγραφικής της έκτασης και της αποδεδειγμένα αδυναμίας εποπτείας της.
Η προβληματική τού όλου εγχειρήματος επιβεβαιώνεται από οικονομοτεχνικές μελέτες που εκπόνησαν ομάδες εργαζομένων, οι οποίοι αποτίμησαν το κόστος των μετακινήσεων του νέου φορέα. Και χωρίς να αποτιμάται το μεγάλο κοινωνικό κόστος, τα νούμερα έδειξαν απουσία βιώσιμης κατάστασης. Το παράδειγμα αυτό είναι ενδεικτικό.
Είναι πια γνωστό πως δεν προκύπτει κανένα δημοσιονομικό όφελος από αυτήν τη συγχώνευση όσον αφορά τον κρατικό προϋπολογισμό. Τα κονδύλια στα οποία στηρίζεται το όλο εγχείρημα, προέρχονται αποκλειστικά από την Ευρωπαϊκή Ένωση και το ΥΠΕΡΑ.
Οι εργαζόμενοι στους φορείς διαχείρισης πληρώνονται και αυτοί από το ίδιο πρόγραμμα και είναι όλοι με προσλήψεις μέσω ΑΣΕΠ. Η χρηματοδότηση όλων των φορέων είναι εξασφαλισμένη έως το 2015. Η καταληκτική αυτή ημερομηνία θα μπορούσε να ήταν ένας χρονικός σταθμός λήψης αποφάσεων για τους φορείς αν στο σήμερα των μεταρρυθμίσεων γινόταν μια ουσιαστική και σοβαρή προσπάθεια για την αναμόρφωση του πλαισίου λειτουργίας και δράσης των φορέων με αντίστοιχη αξιολόγησή τους μέσα σε αυτά τα δύο έτη. Στους φορείς αυτούς εργάζονται άτομα με υψηλό επίπεδο γνώσεων όσον αφορά στο περιβάλλον και αυτή η συγχώνευση μπορεί να πλήξει ανεπανόρθωτα το έργο που έχει επιτευχθεί. 
Σε μια εποχή που η διασφάλιση του περάσματος μιας βιώσιμης περιβαλλοντικής ισορροπίας στις επόμενες γενιές είναι το ζητούμενο, που η προστασία του περιβάλλοντος αποτελεί αδήριτη ανάγκη και που η εκπαίδευση και η περιβαλλοντική συνείδηση οφείλουν να γίνουν τρόπος ζωής, η συγχώνευση αυτή αποτελεί κίνδυνο οπισθοδρόμησης για τις όποιες περιβαλλοντικές κατακτήσεις της χώρας.
Με τις παρατηρήσεις αυτές στηρίζουμε το εγχείρημα της μεταρρύθμισης αλλά από μια άλλη πλευρά θέασης. Μένουμε και επισημαίνουμε τη δέσμευση της χώρας με το ν.3937/2011 περί βιοποικιλότητας για τη δημιουργία μιας ομάδας συντονισμού και ελέγχου αυτής της δομής σε κεντρικό επίπεδο για να μπορούν να επιτευχθούν οι στόχοι και για να μη χαθούν κοινοτικοί πόροι.
Επίσης θα θέλαμε να υπάρξει η δέσμευση πως στο μεταβατικό στάδιο των δύο ετών που έρχεται μπροστά μας, θα γίνουν ενέργειες διασφάλισης της συνέχειας του έργου και μετά το 2015 που τελειώνει η χρηματοδότηση. Στελεχωμένοι φορείς με μόνιμους υπαλλήλους, με εξειδικευμένο γνωσιολογικό υπόβαθρο και μονιμότητα θέσης, που θα προέρχονται από θέσεις απόσπασης από τον ευρύτερο δημόσιο τομέα, είναι απαραίτητο να προβλεφθούν.
Μόνο έτσι θα μπορέσει να γίνει ένα μεγάλο βήμα προς τη διάσωση του περιβάλλοντος και μια περιβαλλοντική κουλτούρα που έχουμε απολύτως ανάγκη.
Ευχαριστώ.
(Χειροκροτήματα από την πτέρυγα της ΔΗΜΑΡ)","ΝΙΚΗ ΦΟΥΝΤΑ",529
"143089"," Ευχαριστούμε πολύ.
Το λόγο έχει ο Κοινοβουλευτικός Εκπρόσωπος του ΣΥΡΙΖΑ, κ. Παναγιώτης Λαφαζάνης.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143090"," Ο κύριος Υπουργός έκανε τη μεγάλη διόρθωση. Δεν θα καταργηθούν χίλιοι πεντακόσιοι φορείς, αλλά θα επαναξιολογηθούν. Βάζουμε δηλαδή ένα μεγάλο ερωτηματικό και για τους επόμενους τρεις μήνες τουλάχιστον χίλιοι πεντακόσιοι φορείς του δημοσίου είναι υπό εκτέλεση. 
Αυτό σημαίνει διάλυση του κράτους. Διαλύετε το κράτος όπως διαλύετε και την κοινωνία. Θα κάνετε το μεγάλο ιδιωτικό κράτος. Το κράτος όπου οι ιδιωτικές εταιρείες θα επιτελούν όλες τις υπηρεσίες του. 
Γιατί δεν βάλατε ερωτηματικό και στην άλλη διατύπωση που κάνατε χθες; Και η άλλη διατύπωση που κάνατε είναι πως στο κράτος θα μείνει ό,τι δεν μπορούν να κάνουν οι ιδιώτες. Και επειδή οι ιδιώτες μπορούν να κάνουν τα πάντα για το κέρδος τους φυσικά με το αζημίωτο, άρα πάμε ολοταχώς στο ιδιωτικό κράτος. Μπορούν να κάνουν ακόμη και την αστυνόμευση. Μια ιδιωτική αστυνομία θα είναι ένα θαυμάσιο πράγμα και θα υπηρετήσει πολύ καλά και την αγορά και τα ιδιωτικά συμφέροντα. Μια ιδιωτική φορολογική υπηρεσία θα είναι και αυτή κάτι το εξαιρετικό. 
Όλα στους ιδιώτες. Για αυτό κιόλας ακολουθείτε μια πολιτική κατατρομοκράτησης του ελληνικού λαού, μια πολιτική τρομοκρατίας του ελληνικού λαού. Και αυτά δεν είναι λόγια τα οποία αυθαίρετα εκφωνούνται για αντιπολιτευτική σπατάλη από αυτό το Βήμα. Αυτά είναι τα έργα σας, τα καθημερινά έργα σας.
Σε τριακόσιες τριάντα καθαρίστριες στις εφορίες της χώρας, του Υπουργείου Οικονομικών, οι οποίες αμείβονται με 300 ευρώ το μήνα και δουλεύουν πάνω από μια δεκαετία, δεν ανανεώνονται πλέον οι συμβάσεις τους και μένουν στο δρόμο. 
Πρόκειται για γυναίκες μεγάλης ηλικίας. Πώς ονομάζεται αυτό; Δεν ονομάζεται πολιτική τρομοκρατίας; Τι λένε οι συνταγματολόγοι επ’ αυτού; Τίποτα. Δεν πειράζει. Δέκα-δεκαπέντε χρόνια τις πληρώναμε από τον κωδικό που λέει «υλικά καθαρισμού», δηλαδή Tide, χλωρίνες κ.λπ.. Από εκεί πληρώνονταν και το 2013 τις πετάμε στο δρόμο. Τι θα κάνουν αυτές οι γυναίκες που ζούσαν με 300 ευρώ; Τρομοκρατείτε τον ελληνικό λαό στο όνομα του να καταπολεμήσετε –υποτίθεται- τις συντεχνίες του δημοσίου. Αυτές είναι οι συντεχνίες του δημοσίου; 
Η «ΣΕΛΜΑΝ» χθες έκλεισε. Εκατόν εξήντα άνθρωποι στο δρόμο. Τι θα γίνει με αυτούς τους ανθρώπους; Ποιοι ασκούν πολιτική τρομοκρατίας;
Ιονία Οδός. Τα περίφημα συγχρηματοδοτούμενα έργα που είναι και η αφετηρία για την αναπτυξιακή προοπτική της χώρας. Στην Ιονία Οδό επί οκτώ μήνες εκατοντάδες εργαζόμενοι έχουν να πληρωθούν. Δεν τους δόθηκε και το δώρο και η μη χορήγηση δώρου είναι ποινικό αδίκημα. Έπρεπε να πάνε μέσα οι μεγαλόσχημοι ιδιοκτήτες. Κανείς δεν ενδιαφέρεται. Στην πολιτική ατζέντα και στην ατζέντα των Μέσων Μαζικής Επικοινωνίας αυτά τα θέματα είναι ανύπαρκτα. Η πολιτική ατζέντα διαμορφώνεται από κάποια σκοτεινά κέντρα μίας συγκυβέρνησης η οποία λειτουργεί ως τρομοκράτης του ελληνικού λαού και προσπαθεί να παραπλανήσει. Και νομίζει ότι επειδή ελέγχει τα κυρίαρχα Μέσα Μαζικής Επικοινωνίας, δεν καταλαβαίνει και ο κόσμος και ότι θα μας βάλουν και εμάς σε αυτό το «τρυπάκι» να μη μιλάμε για τα πραγματικά προβλήματα του ελληνικού λαού.
Ναυπηγεία Σκαραμαγκά. Ιστορική βιομηχανία στη χώρα. Σήμερα είχαν διαδήλωση. Γιατί είχαν διαδήλωση αυτοί οι άνθρωποι; Αδιαφορείτε. Είχαν διαδήλωση γιατί εννέα μήνες δουλεύουν εκ περιτροπής εργασία, μία μέρα την εβδομάδα και ανανεώνεται αυτή η εκ περιτροπής εργασία για τρεις μήνες ακόμα. Πόσοι ζουν με μία μέρα την εβδομάδα; Πώς θα ζήσουν αυτοί οι άνθρωποι; 
Διαλύετε τη ναυπηγική βιομηχανία. Την ιδιωτικοποιήσατε στη λογική που εσείς υπερασπίζετε από αυτό το Βήμα. Ιδιωτικοποιήσατε τα Ναυπηγεία Σκαραμαγκά υποτίθεται για να εξυγιανθούν και να αναπτυχθούν. Ιδού το αποτέλεσμα. Κλείνετε το εμπορικό τμήμα των Ναυπηγείων Σκαραμαγκά. Δεν τους επιτρέπετε να παίρνουν και παραγγελίες πολεμικών πλοίων από το εξωτερικό. Τα οδηγείτε σε κρίση. Αυτή είναι πολιτική διάλυσης στην οποία εσείς πρωτοστατείτε με τις διαθεσιμότητες. Δύο χιλιάδες διαθεσιμότητες μέσα στο 2012, είκοσι πέντε χιλιάδες το 2013, δεκατρείς χιλιάδες μέσα στο πρώτο εξάμηνο. Αυτό είναι η πολιτική κατατρομοκράτησης του ελληνικού λαού.
Η περίφημη Γενική Γραμματεία Συντονισμού. Μπορείτε να μας πληροφορήσετε πόσο είναι το προσωπικό που υποβοηθά το έργο του Πρωθυπουργού; Πόσοι είναι οι σύμβουλοι, οι παρασύμβουλοι, η Γενική Γραμματεία του Υπουργικού Συμβουλίου, τώρα η Γενική Γραμματεία Συντονισμού, όπου μάλιστα δίνετε εξουσιοδότηση να παίρνει αθρόα προσωπικό χωρίς να υπάρχει και νομοθετική ρύθμιση, δηλαδή εν λευκώ; Τι είναι αυτή η καινούργια κυβέρνηση που κάνετε με άτυπους Υπουργούς, άτυπο προσωπικό, ένα νέο μίνι κράτος πάνω στη Δημόσια Διοίκηση, το οποίο υποτίθεται θα συντονίζει την εφαρμογή των αποφάσεων των Υπουργών;
Και άκουσα και το αμίμητο που το λένε και άνθρωποι με σχετική εμπειρία. Λέει, άμα θα φύγει ο Υπουργός, ποιος θα ενημερώσει το νεότερο Υπουργό; Θα έχουμε μία ειδική υπηρεσία για την ενημέρωσή του. Άκουσον, άκουσον! Ειδική υπηρεσία. 
Αν προκύπτει τέτοιο πρόβλημα –που, εν πάση περιπτώσει, δεν προκύπτει- από πού προκύπτει; Δεν κυβερνάτε με τη Δημόσια Διοίκηση αλλά με ένα μεγάλο κύκλο συμβούλων και παρασυμβούλων που παίρνει ο κάθε Υπουργός και η Δημόσια Διοίκηση είναι υπάλληλος, είναι φερέφωνο των διάφορων συμβούλων σας, οπότε φεύγοντας ο Υπουργός παίρνει και τη στρατιά των συμβούλων. Κενό λοιπόν. 
Αυτό που στηρίζει τη συνέχεια του κράτους είναι η ίδια η Δημόσια Διοίκηση, αλλά η Δημόσια Διοίκηση δεν παίζει κανένα ρόλο στα Υπουργεία, δεν παίζει κανέναν ουσιαστικό ρόλο στη διαμόρφωση των αποφάσεων και στην εφαρμογή τους. Κυβερνούν αυτοί οι οποίοι έρχονται ως πειρατές πάνω στην εξουσία και φέρνουν γύρω τους τους συμβούλους τους, στρατιές συμβούλων. Αυτοί κυβερνάνε. Γι’ αυτό βάζετε αυτήν την υπηρεσία συντονισμού και όχι μόνο γι’ αυτόν το λόγο. Υπάρχει και ένας ουσιαστικότερος που τον ανέπτυξα χθες.
Είναι θετικό το ότι αποδεχθήκατε την τροπολογία που υπέβαλε ο κ. Κακλαμάνης και βεβαίως την υποστήριξαν ασμένως οι εργαζόμενοι, οι φορείς αυτής της πρωτοβουλίας ώστε, αφού ο ιδιοκτήτης του έκλεισε τον «FLASH», να αναλάβουν οι εργαζόμενοι του «FLASH» δημοσιογράφοι και το υπόλοιπο προσωπικό με συνεταιρισμό να διαχειριστούν το σταθμό. Είναι θετικό ότι αυτό υποστηρίχθηκε ευρύτερα και νομίζω ότι δείχνει κάτι. Δείχνει ότι ο τόπος αυτός έχει ανάγκη από μία άλλη ενημέρωση. Δεν είναι δυνατό να ενημερώνεται από κέντρα στα οποία είναι οι πιο πλούσιοι της Ελλάδας, κέντρα τα οποία δυστυχώς απομυζούν το κράτος, κέντρα τα οποία συχνά είναι υπεράνω της πολιτικής διαμορφώνοντας επιλογές και οι κυβερνήσεις γίνονται υποχείριά τους. 
Το ότι σύσσωμη η Βουλή έκανε δεκτή μία τέτοιου είδους κίνηση, μία τέτοιου είδους τροπολογία μπορεί να αξιοποιηθεί σε μία άλλη κατεύθυνση για μία διαφορετική ενημέρωση, για μία διαφορετική πολιτική ατζέντα η οποία θα φτιάχνεται με βάση τα πραγματικά προβλήματα της χώρας και όχι μ’ αυτά που θέλουν να εμφανίσουν ως προβλήματα τα κέντρα διαπλοκής και φυσικά οι κυβερνήσεις που τα υπηρετούν, που υπηρετούν το νεοφιλελευθερισμό, που υπηρετούν τον καπιταλισμό, που υπηρετούν μία Ευρωπαϊκή Ένωση η οποία κυριαρχείται από τα μονοπώλια και παίζει αυτό τον απαράδεκτο ρόλο σε βάρος των λαών και ιδιαίτερα των λαών του νότου.
Κύριε Πρόεδρε, εμείς θα καταθέσουμε πρόταση ονομαστικής ψηφοφορίας για μία σειρά από άρθρα τα οποία θεωρούμε πάρα πολύ κρίσιμα όχι μόνο τοπικά και για τους εργαζόμενους αλλά και για τη γενικότερη πορεία της χώρας.
Σας ευχαριστώ.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΠΑΝΑΓΙΩΤΗΣ ΛΑΦΑΖΑΝΗΣ",279
"143091"," Κυρίες και κύριοι συνάδελφοι, έχω την τιμή να ανακοινώσω στο Σώμα ότι η Διαρκής Επιτροπή Μορφωτικών Υποθέσεων καταθέτει την έκθεσή της στο σχέδιο νόμου του Υπουργείου Παιδείας και Θρησκευμάτων, Πολιτισμού και Αθλητισμού: «Οργάνωση και λειτουργία Ιδρύματος Νεολαίας και Διά Βίου Μάθησης και Εθνικού Οργανισμού Πιστοποίησης Προσόντων και Επαγγελματικού Προσανατολισμού και άλλες διατάξεις».
Επίσης, έχω την τιμή να ανακοινώσω στο Σώμα την υπ’ αριθμ. 51 από 9 Ιανουαρίου 2013 πρόταση που κατέθεσαν ο Πρόεδρος της Κοινοβουλευτικής Ομάδας των Ανεξάρτητων Ελλήνων και όλοι οι Βουλευτές του κόμματός του, ο Πρόεδρος της Κοινοβουλευτικής Ομάδας του Λαϊκού Συνδέσμου – Χρυσή Αυγή και όλοι οι Βουλευτές του κόμματός του και ο Ανεξάρτητος Βουλευτής κ. Ν. Νικολόπουλος, συνολικά δηλαδή τριάντα επτά Βουλευτές, για σύσταση Ειδικής Κοινοβουλευτικής Επιτροπής προς διενέργεια προκαταρκτικής εξέτασης προς διερεύνηση των ποινικών ευθυνών του πρώην Πρωθυπουργού κ. Γεωργίου Παπανδρέου, του πρώην Πρωθυπουργού κ. Λουκά Παπαδήμου, καθώς και των πρώην Υπουργών Οικονομικών κυρίων Ευάγγελου Βενιζέλου και Γεωργίου Παπακωνσταντίνου κατ’ άρθρο 86 παράγραφος 3 του Συντάγματος και 153 επόμενα του Κανονισμού της Βουλής για τα αδικήματα της νόθευσης και υπεξαγωγής εγγράφου, της απιστίας σχετικά με την υπηρεσία, της παράβασης καθήκοντος και της άμεσης συνέργειας σε φοροδιαφυγή και σύμφωνα με τα διαλαμβανόμενα στην πρόταση.
Η πρόταση θα καταχωρισθεί στα Πρακτικά της σημερινής συνεδρίασης, θα τυπωθεί και θα διανεμηθεί στους Βουλευτές, και θα εγγραφεί σε ειδική ημερήσια διάταξη, όπως ορίζει ο Κανονισμός της Βουλής.
(Η προαναφερθείσα πρόταση καταχωρίζεται στα Πρακτικά έχει ως εξής:
(να καταχωριστεί το κείμενο σελ. 212-234)","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143092"," Το λόγο έχει η κ. Χαρούλα Καφαντάρη για οκτώ λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143093"," Κύριε Πρόεδρε, κύριε Υπουργέ -φαντάζομαι να επιστρέψει- κυρίες και κύριοι Βουλευτές, χθες και σήμερα στη συζήτηση του εν λόγω νομοσχεδίου ακούσαμε πάρα πολλά για μεταρρύθμιση του κράτους. Ακούσαμε για νοικοκύρεμα του κράτους. Σήμερα μάλιστα ακούσαμε και για δημοκρατία και για την τήρηση του νόμου και ότι πρέπει να τηρούνται οι νόμοι.
Δεν είναι εδώ ο κύριος Υπουργός αυτήν τη στιγμή αλλά θα ήθελα να αναφερθώ κατ’ αρχάς απευθυνόμενη στον ίδιο ότι καιρός είναι να αποδείξει -και μπροστά του είναι αυτήν τη στιγμή να το αποδείξει- πώς εννοεί την τήρηση των νόμων και τις δηλώσεις του περί εφεδρείας, περί διαθεσιμότητας και ότι δεν οδηγούν οι εφεδρείες σε απολύσεις, με το να δώσει μια οριστική λύση για το θέμα του ΙΓΜΕ. 
Είναι γνωστό -αναφέρθηκε και από πολλούς Βουλευτές, όχι μόνο από το δικό μας πολιτικό χώρο- το ζήτημα της εφεδρείας για τους εκατόν δεκαεπτά εργαζόμενους, οι οποίοι τώρα είναι εκατόν δέκα, μετά από τη διαδικασία συγχώνευσης του ΙΓΜΕ με άλλο φορέα και τη δημιουργία του καινούριου του ΕΚΒΑΑ, την εφαρμογή του ν. 4024/2011, ότι αυτή τη στιγμή εκατόν δέκα εργαζόμενοι βρίσκονται στη δουλειά τους μέχρι το τέλος του Ιανουαρίου με βάση απόφαση δικαστηρίου. 
Υπάρχουν τροπολογίες που έχουν κατατεθεί από άλλα πολιτικά κόμματα τις οποίες φυσικά εμείς σα ΣΥΡΙΖΑ- Ενωτικό Κοινωνικό Μέτωπο στηρίζουμε. Επειδή αυτήν τη στιγμή οι αριθμοί λένε και κάποια πράγματα σχετικά, θα ήθελα να αναφερθώ στο εξής: Το ΙΓΜΕ, ένας επιστημονικός οργανισμός, σύμβουλος του κράτους, με σημαντική παρουσία στην αναπτυξιακή πορεία της χώρας πάνω από εξήντα χρόνια και με την προηγούμενη μορφή του όταν ανέλαβε τα ΕΣΠΑ τα οποία χειρίζεται, τα 25 εκατομμύρια ευρώ, είχε πεντακόσιους δεκαέξι εργαζόμενους, εξήντα εργαζόμενους με μπλοκάκι και είχε συνεργασία και με εξήντα γραφεία εξωτερικά. 
Σήμερα το ΙΓΜΕ βρίσκεται με διακόσιους ογδόντα εργαζόμενους από τους οποίους οι εκατόν δέκα είναι με απόφαση δικαστηρίου έφεδροι. Από τους διακόσιους ογδόντα οι είκοσι θα συνταξιοδοτηθούν ως το τέλος του Φεβρουαρίου. Ο ίδιος ο προεδρεύων σύμβουλος του ΕΚΒΑΑ σήμερα λέει ότι  δεν μπορεί να προχωρήσει το έργο των 25 εκατομμυρίων ευρώ μ’ αυτό το δυναμικό. Εδώ και τώρα πρέπει να κάνετε δεκτές τις τροπολογίες να δοθεί ένα τέλος και να αποδείξετε στην πράξη αυτά που λέτε για ανάπτυξη, για τους φυσικούς πόρους της χώρας μας που πρέπει να χρησιμοποιηθούν. Το καθ’ ύλην αρμόδιο ερευνητικό ίδρυμα πρέπει να σταθεί και πάλι στα πόδια του, να ενισχυθεί. 
Σε σχέση με το εν λόγω νομοσχέδιο εγώ θέλω να εστιάσω στο άρθρο 9 που αφορά τη συγχώνευση των είκοσι ενός υφιστάμενων φορέων διαχείρισης σε εννέα, την κατάργηση τριών και τη διατήρηση άλλων πέντε. Οι φορείς διαχείρισης είναι δημόσιοι μη κερδοσκοπικοί οργανισμοί. Καλούνται να διαχειριστούν με οικολογικούς όρους δημόσια και ιδιωτική περιουσία μέσα σε προστατευόμενες περιοχές. Με την έννοια αυτή, αν και νομικό πρόσωπο ιδιωτικού δικαίου είναι δημόσιοι φορείς και εκτιμάται ότι έχουν δουλέψει σε πολλές περιπτώσεις πολύ πάνω από τις δυνατότητές τους. 
Οι δρομολογούμενες όμως από την Κυβέρνηση αλλαγές γύρω από τους φορείς διαχείρισης χαρακτηρίζονται από πρωτοφανή έλλειψη επιστημονικής τεκμηρίωσης. Δεν υπάρχει οικονομοτεχνική μελέτη  που να βγάζει κάποια συμπεράσματα περιβαλλοντικά και οικονομικά και να συνάδουν στην κατάργησή τους. Κατά τη γνώμη μας, η προτεινόμενη συγχώνευση των φορέων διαχείρισης είναι ένα βήμα προς τα πίσω, προφανώς, τόσο για επικοινωνιακούς λόγους να δείξουμε στην τρόικα ότι συγχωνεύουμε φορείς, όσο και για λόγους ουσιαστικούς. 
Γι’ εμάς οι πραγματικοί ουσιαστικοί λόγοι είναι ότι οι φορείς αυτοί βάζουν περιορισμούς προκειμένου να προστατευτούν ανεκτίμητης αξίας περιοχές με τα πενιχρά μέσα που φέρουν και με την υποχρηματοδότηση και την αδιαφορία. Οι αναγκαίοι, όμως, αυτοί περιορισμοί δεν συμβαδίζουν με τα σχέδια που έχει η τρικομματική Κυβέρνηση για πλήρη εκποίηση της δημόσιας περιουσίας και φυσικών πόρων με λογικές fast track.
Εδώ θα ήθελα να αναφερθώ στην αιτιολογική έκθεση που συνοδεύει το σχέδιο νόμου  και αναφέρεται στην αναδιάρθρωση των φορέων. Μεταξύ άλλων αναφέρεται και στην επίτευξη δημοσιονομικού οφέλους και παρακάτω αναφέρει ότι παρωχημένοι φορείς και νομικά πρόσωπα του δημοσίου επιβαρύνουν δίχως όφελος τον Έλληνα, χρηματοδοτούμενα. Αυτά δεν ισχύουν για τους Φορείς Διαχείρισης Προστατευόμενων Περιοχών. Οι Φορείς Διαχείρισης από την ίδρυσή τους μέχρι σήμερα λειτούργησαν και χρηματοδοτούνται αποκλειστικά σχεδόν, κατά 95%, από το Επιχειρησιακό Πρόγραμμα «Περιβάλλον» του 3ου Κοινοτικού Πλαισίου 2006 – 2009, καθώς και από το ΕΠΠΕΡΑΑ και ΕΣΠΑ του 2010 μέχρι το 2015, μέσω των οποίων υποστηρίχτηκαν τα λειτουργικά και ανελαστικά έξοδα των φορέων όσο και οι δράσεις τους. 
Αναφέρεται δε, ότι οι δαπάνες για το προσωπικό που απασχολείται σήμερα στους Φορείς Διαχείρισης καλύπτονται αποκλειστικά από το ΕΠΠΕΡΑΑ. Να πούμε δε, ότι τα διοικητικά συμβούλια και οι πρόεδροι των Φορέων δεν πληρώνονται.
Επανέρχομαι στο νομοσχέδιο. Στην ειδική έκθεση που το συνοδεύει δεν προκύπτει απολύτως καμμία εξοικονόμηση δημόσιων πόρων από την κατάργηση των φορέων. Επιπλέον, στην έκθεση αξιολόγησης συνεπειών ρύθμισης, που συνοδεύει πάλι το νομοσχέδιο, αναφέρεται ότι στις καταργήσεις αυτές δεν επιτυγχάνεται εξοικονόμηση πόρων. Απ’ αυτό καταλαβαίνουμε, λοιπόν, ότι άλλοι πραγματικά είναι οι στόχοι και έχουν να κάνουν, όπως ανέφερα και πριν, με το ότι δεν θέλουμε σαν κυβέρνηση φρένο, δεν θέλουμε έλεγχο, δεν θέλουμε παρεμβάσεις στην εκποίηση της δημόσιας περιουσίας και μάλιστα στην κακοποίηση των προστατευόμενων περιοχών. 
Αναφέρω ενδεικτικά, γιατί ο χρόνος περνά: Για την μη κατάργηση των Φορέων Διαχείρισης υπάρχουν έγγραφα από την Επιτροπή «ΦΥΣΗ 2000» και το Κεντρικό Επιστημονικό Γνωμοδοτικό Όργανο του ΥΠΕΚΑ που αντιτίθεται. Επίσης, η πλέον αρμόδια Υπηρεσία του ΥΠΕΚΑ, η Διεύθυνση Περιβαλλοντικού Σχεδιασμού με έγγραφό της από 17/08/12 αντιτίθεται. Η Ειδική Υπηρεσία Συντονισμού Περιβαλλοντικών Δράσεων του ΥΠΕΚΑ, επίσης, αντιτίθεται και βέβαια κι οι δέκα μη κυβερνητικές οργανώσεις, οι οποίες έχουν κάνει τέτοιες δηλώσεις.
Τέλος -και πολύ σημαντικό- αναφέρω ακόμα και τη δήλωση του Επιτρόπου Περιβάλλοντος, Ποτότσνικ, στην Ευρωπαϊκή Ένωση, με την οποία η επιτροπή έχει υποστηρίξει τη δημιουργία τους και μεταξύ άλλων, μέσω διαρθρωτικών ταμείων, σαν βασικό μέτρο να εξασφαλιστούν οι προστατευόμενες περιοχές. Οι, δε, ελληνικές αρχές δεν έχουν ακόμα απαντήσει.
Είναι, πλέον, ξεκάθαρο ότι το Υπουργείο Διοικητικής Μεταρρύθμισης δεν ακούει τους αρμόδιους φορείς του ΥΠΕΚΑ, δεν συντάσσεται όμως και μ’ αυτό που λέει και η Ευρωπαϊκή Επιτροπή και η Ευρωπαϊκή Ένωση και εδώ υπάρχει κίνδυνος -και πρέπει να το πούμε- να πληρώσουμε και πρόστιμα. 
Είναι πάρα πολύ σημαντικό, δε, ότι σε δηλώσεις οι οποίες έγιναν και στην επιτροπή που συζητήθηκε το νομοσχέδιο αναφέρεται ότι το πραγματικό κίνητρο πίσω από τις συγχωνεύσεις είναι να απλουστευτεί η διαδικασία παροχής γνωμοδότησης από τους φορείς διαχείρισης για τα μεγάλα έργα που σχεδιάζονται στην περιοχή ευθύνης. Δηλαδή πρόκειται για δηλώσεις που έγιναν πάλι στην επιτροπή από εκπροσώπους Νέας Δημοκρατίας και ΠΑΣΟΚ, ότι δήθεν υψηλά στάνταρντ για την προστασία του περιβάλλοντος προκαλούν αγκυλώσεις και εμποδίζουν αναπτυξιακές δραστηριότητες της χώρας.
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Μισό λεπτό, κύριε Πρόεδρε, σας παρακαλώ.
Κλείνοντας, κυρίες και κύριοι συνάδελφοι, θα ήθελα να πω ότι από την πλευρά μας προτάσσουμε την ανάγκη συνολικής επανεξέτασης του καθεστώτος φύλαξης της προστασίας της φύσης που θα έχει ως χαρακτηριστικά τη διαφύλαξη των φυσικών πόρων της χώρας, τη διαμόρφωση σχήματος διαχείρισης με πολλά κριτήρια οικολογικά, γεωγραφικά, κ.λπ.. και την εξασφάλιση ουσιαστικής συμμετοχής και δημοκρατίας κινημάτων, μη κυβερνητικών, περιβαλλοντικών οργανώσεων.
Αρνούμαστε να συναινέσουμε στη συρρίκνωση του καθεστώτος προστασίας των προστατευόμενων περιοχών. Αρνούμαστε να θέσουμε σε κίνδυνο την πολύτιμη χρηματοδότηση, η οποία υπάρχει και κινδυνεύει, χωρίς την οποία τα πράγματα θα ήταν ακόμα τραγικότερα.
Αρνούμαστε να ανοίξουμε το δρόμο στα μεγάλα ιδιωτικά συμφέροντα. Είμαστε πάντα στο πλευρό της κοινωνίας που αντιστέκεται και αγωνίζεται. Ήμασταν πέρσι και πρόπερσι στο πλάι της κοινωνίας που αγωνιζόταν στην Κερατέα. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίας Βουλευτού)","ΧΑΡΟΥΛΑ ΚΑΦΑΝΤΑΡΗ",215
"143094"," Αν έχετε την καλοσύνη, ολοκληρώνετε, κυρία συνάδελφε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143095"," Είμαστε τώρα στο πλάι της κοινωνίας που αγωνίζεται στις Σκουριές της Χαλκιδικής και θα είμαστε πάντα παρόντες στους αγώνες. 
Ευχαριστώ. 
(Χειροκροτήματα από την πτέρυγα του ΣΥΡΙΖΑ-ΕΚΜ)","ΧΑΡΟΥΛΑ ΚΑΦΑΝΤΑΡΗ",215
"143096"," Ευχαριστούμε πολύ.
Κυρίες και κύριοι συνάδελφοι, προηγουμένως στην ανακοίνωση για τη σύσταση Ειδικής Κοινοβουλευτικής Επιτροπής προς διενέργεια προκαταρκτικής εξέτασης την οποία προτείνουν οι Ανεξάρτητοι Έλληνες, ο Λαϊκός Σύνδεσμος - Χρυσή Αυγή και ο Ανεξάρτητος Βουλευτής κ. Νικολόπουλος για τη διερεύνηση των ποινικών ευθυνών του κ. Γεωργίου Παπανδρέου, του κ. Λουκά Παπαδήμου, του κ. Ευάγγελου Βενιζέλου και Γεωργίου Παπακωνσταντίνου, από δικό μου λάθος ανεφέρθη ότι την υπογράφουν τριάντα τρεις Βουλευτές. Η αλήθεια είναι ότι υπογράφεται από τριάντα επτά Βουλευτές. Να το διορθώσουμε, να μην υπάρχουν παρεξηγήσεις. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Η πρόταση των Ανεξάρτητων Ελλήνων που υπογράφουν οι υπόλοιποι.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143097"," Όχι, με συγχωρείτε, εγώ βλέπω εδώ: «…ο Πρόεδρος της Κοινοβουλευτικής Ομάδας των Ανεξάρτητων Ελλήνων και όλοι οι Βουλευτές του κόμματός του, ο Πρόεδρος της Κοινοβουλευτικής Ομάδας του Λαϊκού Συνδέσμου – Χρυσή Αυγή και όλοι οι Βουλευτές του κόμματός του και ο Ανεξάρτητος Βουλευτής κ. Ν. Νικολόπουλος ..». Έτσι είναι η διατύπωση. Δεν ξέρω ποιος προηγείται και ποιος έπεται. 
Το λόγο έχει ο κ. Νικόλαος Βούτσης για οκτώ λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143098"," Κύριε Πρόεδρε, κύριε Υπουργέ, κυρίες και κύριοι συνάδελφοι, μέσα στον πυρήνα μίας βαθύτατης κρίσης στην οποία ζούμε, είναι σωστό να κάνουμε και μία γενικότερη συζήτηση, όπως εξελίσσεται από χθες. Τουλάχιστον εγώ σήμερα, όσον αφορά στα άρθρα, θέλω να σας πω ότι η επιμονή η δική μας για την καταψήφιση του συνόλου των άρθρων εδράζεται ακριβώς στην αντίληψή μας πως θα χρειαζόταν μία πολύ διαφορετική στρατηγική για το δημόσιο τομέα και τον τρόπο λειτουργίας του κράτους και της εκτελεστικής εξουσίας. Γι’ αυτό θα αναφερθώ σ’ αυτά τα ζητήματα. 
Η κρίση φέρνει πολλές οδύνες και είναι ανάγκη να υπάρχουν αυτά τα μέτρα και οι θεσμοί για άμεση ανακούφιση, αν δεν μπορεί να γίνει αυτό που εμείς εισηγούμαστε, μία ανατροπή πολιτικής. Όπως επίσης, θα πρέπει από τώρα, βλέποντας προς το μέλλον, να ισχυροποιείται έτσι το δημόσιο, να ισχυροποιείται με τέτοιον τρόπο η δημόσια σφαίρα, ώστε να βοηθήσει στην ανασύνταξη των παραγωγικών δυνάμεων για την ανασυγκρότηση της χώρας οψέποτε κι όπως κλείσει ο κύκλος της κρίσης. Αυτά αφορούν σε κάθε αντίληψη πολιτικής γύρω από τα ζητήματα, αλλά δεν μπορούμε να τα παραγνωρίζουμε. 
Τι σημαίνει; Σημαίνει ότι έξοδος από την κρίση χωρίς ενίσχυση των δημόσιων επενδύσεων, χωρίς ενίσχυση του κοινωνικού κράτους και των θεσμών που βοηθούν στην περιβαλλοντική πρόνοια -καθώς ακριβώς και το περιβάλλον «υποφέρει» μέσα στην κρίση και το βάζω σε εισαγωγικά διότι είναι αδόκιμο- χωρίς ισχυρούς θεσμούς κυρίως στην τοπική αυτοδιοίκηση που είναι πιο κοντά στον άνθρωπο, στον πολίτη που υφίσταται τις βαρύτατες συνέπειες της κρίσης και τέλος χωρίς εκσυγχρονισμό, ενίσχυση, αναβάθμιση της Δημόσιας Διοίκησης, δεν μπορεί να υπάρξει. Αυτό είναι το δίδαγμα από όλες τις οικονομικές κρίσεις ιστορικά και στον προηγούμενο αιώνα, διεθνείς ή τοπικές σε μεγάλες χώρες και το γνωρίζουμε όλοι μας. 
Αντίθετα εδώ, υπάρχει μία προσπάθεια να διαμορφωθεί μία άλλη στρατηγική.  Θεωρείται από τη νεοφιλελεύθερη αντίληψη ότι είναι ο καιρός να περάσουν ει δυνατόν όλα στους ιδιώτες και να παραμείνει ένα ισχνό κράτος - στρατηγός, όπως το ονομάζουν, και μάλιστα να ενισχυθεί το πρωθυπουργικοκεντρικό μοντέλο με τη Γραμματεία Συντονισμού.
Όλο το μοντέλο το οποίο αποπνέει αυτό το πρώτο εγχείρημα, το οποίο γίνεται από το Υπουργείο και το οποίο έρχεται εδώ και το οποίο μας λένε πως είναι το πρώτο βήμα μίας συνολικής στρατηγικής προσπάθειας σε σχέση με το δημόσιο, εμφορείται από αυτήν την αντίληψη του να γίνει τελικά πιο συγκεντρωτικό, πιο ελεγχόμενο και πιο ενισχυμένο αυτό το μοντέλο που όλοι λέμε ότι είναι πρωθυπουργοκεντρικό, δηλαδή να αφεθεί η χώρα, να αφεθεί ο λαός μας, οι πολίτες και μέσα στην κρίση τώρα, σε αυτά που ζούμε και μέχρι όποτε θα τα ζήσουμε, αλλά και ύστερα, όταν γίνουν οι πολλαπλές προσπάθειες ανασυγκρότησης της χώρας, έρμαιο στην καλή διάθεση, στην καλή θέληση του ιδιωτικού παράγοντα σε όλους τους τομείς και στους κοινωνικούς τομείς. Είναι ένα πολύ μεγάλο λάθος, είναι μία πολύ στρεβλή στρατηγική.
Έρχομαι, παραδείγματος χάριν, στο θέμα της Γραμματείας Συντονισμού. Γιατί χρειάζεται; Για δείτε το. Τα αναφέρει μέσα το νομοσχέδιο. Ενώ όλοι συνομολογούσαν και προεκλογικά και ύστερα ότι ίσα-ίσα πρέπει να αφαιρεθούν οι μετακλητοί, πρέπει να μειωθεί το πελατειακό κράτος, πρέπει να ενισχυθεί η επίσημη δημοσιοϋπαλληλία, οι άνθρωποι που είναι μέσα στα πράγματα, που γνωρίζουν τα ζητήματα και –το είπαμε και χθες το βράδυ, δηλαδή τι βράδυ, μιάμιση ώρα το πρωί ήταν- η θεσμική μνήμη να περνάει μέσα από αυτούς τους ανθρώπους οι οποίοι έχουν δουλέψει, είναι η ζωή τους μέσα στο συγκεκριμένο Υπουργείο, ενώ αυτό το αναγνωρίζουν όλοι, αντίθετα όλες οι αλλαγές που γίνονται κατατείνουν στην απίσχναση αυτού του μοντέλου. Δηλαδή, παραμένουν οι μετακλητοί, οι σύμβουλοι, οι γενικοί γραμματείς και μπαίνει και ένα συντονιστικό όργανο με εξήντα υπαλλήλους και με 1.870.000 ευρώ -κατά μέτριους υπολογισμούς που έχουν γίνει- κόστος ετησίως, το οποίο θα ενισχύει, θα συντονίζει το κυβερνητικό έργο. Προς τι; Μήπως τελικά αυτό υπακούει ή και αν δεν υπακούει, ακουσίως -εγώ το δέχομαι- οδηγεί ευθέως στην υποβάθμιση του ρόλου, της αξίας, της συμμετοχής των σύνθετων διεργασιών που γίνονται μέσα στη Δημόσια Διοίκηση, των οριζόντιων συνεννοήσεων ανάμεσα στα Υπουργεία για να διαμορφωθούν οι πολιτικές, να προωθηθούν οι πολιτικές, να ελεγχθούν οι πολιτικές, να υπάρξει ο συντονισμός με τους άλλους βαθμούς της διοίκησης ή της αυτοδιοίκησης ή της αποκεντρωμένης διοίκησης; Μήπως οδηγεί εκεί τελικά αυτή η προσπάθεια μέσα από όλο αυτό το σφιχταγκάλιασμα περί την κεντρική πολιτική  βούληση, την πρωθυπουργική; Δεν υπεισέρχομαι -δεν έχω καμμία εμπειρία επ’ αυτού- στο πώς λειτουργεί ή δεν λειτουργεί, πόσο «καπέλο» είναι στο Υπουργικό Συμβούλιο. 
Εικάζω ότι στα θέματα κοινοβουλευτικού ελέγχου και άλλα ζητήματα όπου πλέον έρχεται σε επαφή με τη Δημόσια Διοίκηση και η Βουλή, οι Βουλευτές ασκούν το έργο τους, οι τοπικές κοινωνίες, είναι πάρα πολύ πιθανό, διότι ακριβώς είναι θέματα πάρα πολύ σοβαρά, αντί βοήθειας να υπάρξει ίσα-ίσα και σε εκείνο το επίπεδο μία απομείωση της δραστηριότητας και των απαιτήσεων για δραστηριότητα στον επίσημο δημόσιο τομέα, σε αυτό που είπα δημοσιοϋπαλληλία. Αλλά αυτά μπορεί να είναι και εικασίες. Προς τι όμως αυτές οι δοκιμές αυτήν τη στιγμή μέσα στην κρίση που βρισκόμαστε; Μήπως θα έπρεπε να είναι άλλες οι προτεραιότητες; Εδώ έχει υπάρξει, αρχής γενομένης από τον «Καλλικράτη», μία στρατηγική, ένα νέφος, ένα σύννεφο που πλανάται πάνω από τη χώρα, ότι δηλαδή θα πρέπει, επειδή έχουμε στριμώγματα οικονομικά, να υπάρξουν σε όλα τα ζητήματα συγχωνεύσεις, για να υπάρξουν οι περίφημες οικονομίες κλίμακος. 
Ποιες οικονομίες κλίμακας υπήρξαν, σε βάρος ποίων; Σε βάρος του ίδιου του κοινωνικού κράτους και των πολιτών μέσα από τον «Καλλικράτη». Έχει γίνει αυτός ο απολογισμός; Πόσο καλύτερα αισθάνονται σήμερα οι πολίτες στις σχέσεις τους εκεί; Μήπως είναι εντελώς μετέωροι, κατά μόνας μπροστά στην κρίση και τις συνέπειές της μέσα από μία μεταρρύθμιση που ξεκίνησε με πολλά «ταρατατζούμ» χωρίς καθόλου λεφτά και με όλο και μεγαλύτερες αρμοδιότητες που της προστίθενται; 
Το ίδιο μοντελάκι πάει να περάσει παντού, στις κοινωνικές δομές, στις περιβαλλοντικές δομές, στις διοικητικές δομές. Ίσως εκεί που θα ήταν απολύτως αναγκαίο να περάσει και βραδυπορεί είναι στα στρατόπεδα τα οποία έχουν μείνει από την εδώ πλευρά και ήδη το Υπουργείο έχει πει ότι θα έπρεπε να αξιοποιηθούν.
(Στο σημείο αυτό κτυπάει το κουδούνι λήξης του χρόνου ομιλίας του κυρίου Βουλευτή)
Τελειώνω, κύριε Πρόεδρε.
Άρα, η δική μας άρνηση, η δική μας αντίθεση στο σύνολο του νομοσχεδίου και στα άρθρα του αυτά καθαυτά, ένα προς ένα, δεν αποτελεί καμμία ιδεοληψία κρατικίστικου μοντέλου πόσω μάλλον δεν αποτελεί αποδοχή αυτού που υπάρχει μέχρι σήμερα, το οποίο έχει όλες τις αμαρτίες ή και περισσότερες από αυτές που κατά καιρούς έχουμε σημειώσει. 
Αποτελεί, όμως, μία άλλη στρατηγική τόσο για την αντιμετώπιση της κρίσης και το δείκτη αλληλεγγύης που σήμερα πρέπει να μπει στην ανθρωπιστική καταστροφή, που επισυμβαίνει στη χώρα μας, όσο και για να υπάρξουν αυτές οι προϋποθέσεις για μία γρήγορη, παραγωγική και όχι μόνο πολιτιστική, περιβαλλοντική ανασυγκρότηση της χώρας.
Ευχαριστώ πολύ.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΝΙΚΟΛΑΟΣ ΒΟΥΤΣΗΣ",75
"143099"," Ευχαριστούμε, κύριε συνάδελφε.
Το λόγο έχει ο Βουλευτής της Χρυσής Αυγής κ. Παναγιώτης Ηλιόπουλος.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143100"," Είπε πριν ο κύριος Υπουργός -και έχει κάνει σχόλιο ο δικός μας νομικός κ. Αρβανίτης- ότι όποια απόφαση εις βάρος της Ελλάδος θα αποφασισθεί από ελληνικό δικαστήριο το πώς θα εκτελεστεί, δηλαδή σε βάρος ποιων περιουσιακών στοιχείων του ελληνικού δημοσίου θα μπορεί να γίνει κατάσχεση κ.λπ..
Έχω το σχόλιο του κ. Αρβανίτη, αν θέλετε να απαντήσετε. «Δηλαδή, με άλλα λόγια θα έχουμε το «προνόμιο» να αποφασίσουν οι δικοί μας δικαστές για το ποια κομμάτια ή ποια μέλη θα αποκοπούν από το σώμα της πατρίδος μας και θα παραδοθούν στους «εμπόρους της Βενετίας» ή με ποιον τρόπο θα μας σκοτώσουν». Διότι, είπατε ότι θα είναι στο χέρι των Ελλήνων δικαστών. Το ακούσαμε όλοι πριν. Δεν ξέρω εάν θέλετε να σχολιάσετε κάτι σε αυτό.","ΠΑΝΑΓΙΩΤΗΣ ΗΛΙΟΠΟΥΛΟΣ",160
"143101"," Παρακαλώ, όχι διάλογο. Κάντε εσείς τη δουλειά σας και αν θέλει μετά ο Υπουργός να απαντήσει, έχει το δικαίωμα από τον Κανονισμό όποτε θέλει.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143102"," Δημοκρατία έχουμε στο κάτω-κάτω. Σιγά δεν είπα και τίποτα.
Κύριοι Υπουργοί της τριμερούς έχετε γίνει προβλέψιμοι. Έχετε σταματήσει να μας εκπλήσσετε. Κάθε φορά που λαμβάνουμε στη θυρίδα μας στη Βουλή ένα νομοσχέδιο έχει έναν βαρύγδουπο τίτλο, έναν βαρυσήμαντο τίτλο και νομίζουμε ότι όταν το παίρνουμε στα χέρια μας ότι θα δούμε ένα νομοσχέδιο το οποίο κάτι θα αλλάζει, κάτι θα διορθώνει, θα βελτιώνει λίγο τη ζωή των Ελλήνων πολιτών.
 Αντ’ αυτού πάντα, μόνιμα το ίδιο πράγμα, ένα νομοσχέδιο που δεν βελτιώνει τίποτε, ανακατώνει την τράπουλα σε ένα δημόσιο το οποίο είναι ήδη δαιδαλώδες, προσπαθούμε να το συμμαζέψουμε αλλά το κάνουμε χειρότερο, μπερδευόμαστε, μπερδεύονται οι πολίτες, ταλαιπωρούνται. 
Έτσι σαν σύνοψη, όπως είπε και ο συναγωνιστής Γερμενής στην πρωτολογία του, έχουμε καταλάβει ότι κυβερνάτε με τρεις διαφορετικούς τρόπους νομοθετημάτων –το βάζω όλο μαζί- με τα μνημόνια και με τα μεσοπρόθεσμα που είναι τα πιο σημαντικά και τα οποία διακυβεύουν το μέλλον των παιδιών  μας και τα οποία έρχονται με τη μορφή κατεπείγοντος κατευθείαν γραμμένα από το εξωτερικό. Κάνετε ότι διαπραγματεύεστε αλλά σας έρχονται γραμμένα από το εξωτερικό και στα αγγλικά. Διότι, κάπου διαβάσαμε το τρίτο μνημόνιο ότι το ζήτησαν –λέει- οι δανειστές και στα αγγλικά για να μπορούν να το καταλαβαίνουν. 
Μάλλον ανάποδα ήταν. Μας το έδωσαν στα αγγλικά και για να το καταλαβαίνουν και οι υπήκοοι αυτής της χώρας το μεταφράσατε κακώς –κακομεταφρασμένο και κακογραμμένο, αυτό εννοώ- και στα ελληνικά. Το παραδέχθηκε και ο Υπουργός σας, κύριε Βορίδη, που γελάτε, ότι το μνημόνιο 3 τους ήρθε γραμμένο και απλά αυτοί χρειάστηκε να βάλουν μία υπογραφή για να έρθει στη Βουλή. 
Προς «τιμήν» του ο κ. Ρουπακιώτης για μερικές ώρες δεν το υπέγραφε, αλλά ήλθε ο κ. Κουβέλης, ο οποίος έχει το χάρισμα να μιλάει επί ώρες χωρίς να λέει τίποτα και μ’ αυτήν τη μαγική πειθώ τον έπεισε να το υπογράψει, ώστε να έλθει στη Βουλή.
Αφού ψηφίζετε, λοιπόν, τα μνημόνια, έρχονται οι πράξεις νομοθετικού περιεχομένου, που δεν περνούν από τη Βουλή για να μπορέσουν ουσιαστικά σαν εφαρμοστικοί νόμοι να κάνουν το μνημόνιο κάπως βατό και κάπως εφαρμόσιμο. Εκεί πάλι γίνεται ό,τι γίνεται και με το μνημόνιο. Είναι κακογραμμένες και μετά με υπουργικές αποφάσεις προσπαθείτε να διορθώσετε τις γκάφες σας, όπως αυτή που έγινε προχθές από το Υπουργείο Οικονομικών με το να μην κόβουν αποδείξεις κάποιοι συγκεκριμένοι υπόχρεοι.
Επίσης, περνάτε στη Βουλή κάποια νομοσχέδια, τα οποία είναι τελείως ανούσια, όπως το πως θα μεταφέρονται οι μαθητές, που έπρεπε να το είχαμε λύσει δεκάδες χρόνια πριν - λες και είμαστε καμμιά «Μπανανία» και πρέπει να έλθει στη Βουλή να το συζητήσουμε- αυτά που φέρνει η κ. Κεφαλογιάννη, δηλαδή κάποια σύμφωνα και κάποιες κυρώσεις με ξένες χώρες, λες και θα διαφωνούσε κανείς να ανταλλάσουμε τουρισμό με την Κίνα ή αν θα κοστίζει το ταξίδι του τάδε δημοσιογράφου 1.000 ευρώ ή 1.500. Είναι πάρα πολύ ουσιώδη ζητήματα και πρέπει να περνούν, βέβαια, από το ελληνικό Κοινοβούλιο!
Αυτές τις μέρες, βέβαια, έχουν μιλήσει αρκετοί συνάδελφοι και για τον ΕΛΟΤ και θα θέλαμε να μας πει –έφυγε ο κύριος Υπουργός- για την παραχώρηση που έγινε του κτηρίου του ΕΛΟΤ στη ΒΙΠΕ Σίνδου με υποδομές εκατομμυρίων ευρώ στην ΕΒΕΤΑΜ, στην οποία συμμετέχουν και ιδιώτες και παραχωρήθηκε από δημόσιο οργανισμό.
Κύριοι Υπουργοί και γενικά κύριοι της συγκυβέρνησης, ζείτε σε μία εικονική χώρα και, δυστυχώς, έτσι την κυβερνάτε, μακριά από τον Έλληνα πολίτη, μακριά από τα προβλήματά του. Αυτό συμβαίνει γιατί καταναλώνετε όλο το χρόνο στις υποτιθέμενες διαπραγματεύσεις σας με τα αφεντικά σας, οι οποίες δεν είναι καθόλου διαπραγματεύσεις, αλλά απλά εντολές, τις οποίες παίρνετε για να σχηματίζετε αυτούς τους άθλιους, κατ’ εμάς τουλάχιστον, νόμους.
Το ουσιώδες, όμως, δεν είναι σ’ αυτό το νομοσχέδιο που περνάτε το πρώτο του μέρος, το οποίο αφορά στις συγχωνεύσεις και στις καταργήσεις οργανισμών, όπου φανταζόμαστε το τι «μπάχαλο» θα επακολουθήσει, αλλά η σύσταση της Γενικής Γραμματείας για το Συντονισμό, όπως λέτε, του Κυβερνητικού Έργου και είμαστε σίγουροι ότι θα λειτουργεί με την επίβλεψη των ξένων επιτρόπων, οι οποίοι έχουν γίνει πλέον, βέβαια, μόνιμοι κάτοικοι Ελλάδος.
Δυστυχώς, όσο και αν προσπαθούμε να πειστούμε ότι κάποια πρωτόκολλα που έχουν γραφτεί δεκάδες χρόνια πριν είναι πλαστά, έρχεστε συνεχώς να τα επιβεβαιώσετε. Ξέρετε πολύ καλά και λόγω ιδεολογικής καταβολής τι εννοούμε.
Με εντολή, λοιπόν, του ΟΟΣΑ, ο οποίος προτείνει να υπάρχουν κέντρα διακυβέρνησης σε όλες τις χώρες, θα έχουμε μια θλιβερή πρωτιά. Θα γίνουμε ακόμη μια φορά τα πειραματόζωα της Ευρώπης. Συστήνετε μια γενική γραμματεία για να ελέγχει το κυβερνητικό έργο με πενταετή θητεία. Δηλαδή, η Κυβέρνηση θα είναι με τετραετή θητεία και αυτή που θα ελέγχει την Κυβέρνηση θα είναι με πενταετή θητεία. Πώς γίνεται αυτό; Πώς το αποφασίσατε αυτό ότι θα πρέπει –ας πούμε- η επόμενη κυβέρνηση να φορτωθεί στην πλάτη της αυτούς τους κολλητούς που θα επιλέξει ο κ. Σαμαράς; Μπράβο! Συγχαρητήρια! Με απόφαση Πρωθυπουργού, λοιπόν, θα διορίζονται αυτοί οι άνθρωποι λες και οι Υπουργοί δεν διορίζονται με απόφαση του Υπουργού και είναι κάτι άλλο.
Έχουμε σαράντα Υπουργούς –περίπου σαράντα, δεν ξέρω πόσους έχουμε, έχω χάσει και εγώ το μέτρημα- οι οποίοι, όπως λέτε –το παραδέχεστε με αυτήν την γραμματεία που θα συντονίζει αυτούς τους σαράντα ανθρώπους- δεν μπορούν να συντονιστούν. Δεν συντονίζονται, λοιπόν, σαράντα άνθρωποι και θα πρέπει να έλθουν εξήντα τρεις νέοι άνθρωποι για να συντονίσουν τους σαράντα. Αν αυτό δεν εμπαίζει τη νοημοσύνη μας, δεν εμπαίζει γενικά τον ελληνικό λαό, δεν ξέρω πως αλλιώς μπορώ να το χαρακτηρίσω. Στέκει, έχει κάποια λογική εξήντα τρεις να συντονίζουν τους σαράντα, που δεν μπορούν να συντονιστούν;
(Στο σημείο αυτό την Προεδρική Έδρα καταλαμβάνει ο  Β΄ Αντιπρόεδρος της Βουλής κ. ΑΘΑΝΑΣΙΟΣ ΝΑΚΟΣ )
Επίσης, Υπουργικό Συμβούλιο δεν έχουμε δει να συμβαίνει. Τουλάχιστον, για τα μάτια του κόσμου οι προηγούμενοι Πρωθυπουργοί έκαναν και ένα Υπουργικό Συμβούλιο.  Το τι έλεγαν δεν μας ενδιαφέρει, αλλά τουλάχιστον έκαναν. Εσείς δεν κάνετε ούτε ένα Υπουργικό Συμβούλιο.
Οι Υπουργοί, λοιπόν, γίνονται υπάλληλοι της γραμματείας. Θα πρέπει στην αρχή του χρόνου να καταθέτουν τις προτάσεις τους, στα μέσα της χρονιάς θα κάνουν κάτι άλλο. Θα υπάρχει και πειθαρχικό κιόλας σ’ αυτήν τη γραμματεία, η οποία θα ελέγχει το έργο των Υπουργών και στο τέλος θα δει αν έχουν πετύχει τους στόχους τους. Δηλαδή, είναι κάποια παιδάκια οι Υπουργοί, οι οποίοι δεν μπορούν να πετύχουν μόνοι τους τους στόχους τους και έρχονται αυτοί οι εξήντα τρεις άνθρωποι να τους συντονίζουν. Μπράβο! 
Επίσης, αναφέρει ότι θα απευθύνονται κατευθείαν στον Πρωθυπουργό, ο οποίος έχουμε καταλάβει μετά τον ξαφνικό «έρωτα» με τη Μέρκελ, που συναντιούνται κάθε τρεις και λίγο, που αποδίδει και αυτός λόγο.
Λυπάμαι πραγματικά, γιατί πλέον εμείς, αλλά κυρίως τα παιδιά μας μετά κι από αυτό το νομοσχέδιο με τη σύσταση αυτής της γραμματείας ζούμε και τυπικά υπό κατοχή.","ΠΑΝΑΓΙΩΤΗΣ ΗΛΙΟΠΟΥΛΟΣ",160
"143103","  Το λόγο έχει ο Γ’ Αντιπρόεδρος της Βουλής κ. Μαρκογιαννάκης.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"143104"," Κύριε Πρόεδρε, σας παρακαλώ πολύ, θα ήθελα να μιλήσω για κάτι που έχει άμεση σχέση με την αναχώρηση του κυρίου Υπουργού και επίσης, με όσα είπε ο συνάδελφος κ. Ηλιόπουλος.","ΜΙΧΑΗΛ ΑΡΒΑΝΙΤΗΣ-ΑΒΡΑΜΗΣ",38
"143105","  Δεν υπάρχει τέτοια διαδικασία, κύριε συνάδελφε.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"143106"," Κύριε Πρόεδρε, είναι προσωπικό το θέμα αλλά και γενικότερο.","ΜΙΧΑΗΛ ΑΡΒΑΝΙΤΗΣ-ΑΒΡΑΜΗΣ",38
"143107","  Σε τι συνίσταται το προσωπικό;","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"143108"," Θα σας πω, κύριε Πρόεδρε, κι εσείς θα το ερμηνεύσετε και θα το εξηγήσετε.
Συγχρόνως με την άνοδο του ομιλητού μας εις το Βήμα, επεχείρη να απέλθει ο προλαλήσας Υπουργός κ. Μανιτάκης. Ο συνάδελφός μας τον παρεκάλεσε να παραμείνει, ώστε να σχολιάσει ένα δικό μου νομικό σχόλιο, εφόσον είπε και ισχυρίστηκε εν τω πέρατι του λόγου του. Ο κύριος Υπουργός, ο κ. Μανιτάκης έσπευσε να αναχωρήσει, χωρίς να το σχολιάσει.
Παρακαλώ θερμότατα, μόνο για τριάντα δευτερόλεπτα να πω, τι ακριβώς είπε ο κ. Μανιτάκης, όσον αφορά το θέμα του ασύλου.","ΜΙΧΑΗΛ ΑΡΒΑΝΙΤΗΣ-ΑΒΡΑΜΗΣ",38
"143109","  Φαντάζομαι ότι ο κ. Μανιτάκης θα επανέλθει, οπότε θα σας ακούσει. Αλλιώς, θα τα μεταφέρει ο Υφυπουργός.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"143110"," Μα, παρεκλήθη ο κ. Μανιτάκης από τον προλαλήσαντα συνάδελφό μου κι έσπευσε να αναχωρήσει.","ΜΙΧΑΗΛ ΑΡΒΑΝΙΤΗΣ-ΑΒΡΑΜΗΣ",38
"143111","  Παρεκλήθη μεν, αλλά δεν ομίλησε, δε.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"143112"," Όχι, παρέμεινε και μετά από λίγο το σκέφθηκε φαίνεται κι έβαλε το λευκό κασκόλ του και το παλτό του κι ανεχώρησε. Κι οφείλει να απαντήσει, γιατί είναι ουσιώδες το σημείο αυτό.","ΜΙΧΑΗΛ ΑΡΒΑΝΙΤΗΣ-ΑΒΡΑΜΗΣ",38
"143113","  Ακούστε, δεν είναι υποχρεωτικό να απαντήσει κάποιος, ούτε έχουμε μέσα πειθαναγκασμού εδώ.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"143114"," Άρα, μπορώ τη σιωπή να τη θεωρήσω απάντηση, κύριε Πρόεδρε.","ΜΙΧΑΗΛ ΑΡΒΑΝΙΤΗΣ-ΑΒΡΑΜΗΣ",38
"143115","  Όταν η Κυβέρνηση εκπροσωπείται δεν υπάρχει κανένα θέμα. Οι Υπουργοί και οι Υφυπουργοί και οι Αναπληρωτές Υπουργοί εκπροσωπούν την Κυβέρνηση, εφόσον βεβαίως, είναι του αντικειμένου τους.
Παρακαλώ, το λόγο έχει ο κ. Μαρκογιαννάκης.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"143116","  Αγαπητοί συνάδελφοι, πάρα πολλά πράγματα θα έπρεπε να έχουν γίνει εδώ και πολλά χρόνια. Αυτά ελέγοντο, εγγράφονταν, αλλά έπρεπε να φτάσουμε εδώ που φτάσαμε ως κράτος να αντιμετωπίζουμε αυτήν την οικονομική και κοινωνική κρίση την απίστευτη για να βρεθεί μια Κυβέρνηση, επίτέλους, να πάρει πρωτοβουλίες, οι οποίες στόχο έχουν ένα καλύτερο κράτος και τον εκσυγχρονισμό. 
Βλέπω, δυστυχώς, με πολλή θλίψη ότι ενώ υπάρχει ένα νομοσχέδιο που οδηγεί και τείνει προς αυτήν την κατεύθυνση του καλύτερου κράτους, του λιγότερου κράτους, του οικονομικότερου κράτους, του ελεγχόμενου κράτους –όχι με την έννοια που είπε ο κ. Λαφαζάνης προηγουμένως, αλλά με την καλή έννοια του ελέγχου, ώστε να μην είναι το κράτος «μπάτε σκύλοι αλέστε και αλεστικά μη δώσετε» και να ελέγχεται πραγματικά- που να υπάρχει αξιοκρατία και να εξυπηρετείται ο πολίτης, αυτήν την προσπάθεια έρχεται να την αντικρούσει σύσσωμη η Αντιπολίτευση, πρεσβεύοντας και διακηρύσσοντας ένα κράτος πλαδαρό, ένα κράτος αποτελεσματικό, ένα μεγάλο κράτος που μας έχει συνηθίσει, αν μη τι άλλο, μέχρι σήμερα να είναι η κύρια αιτία σπατάλης και διαφθοράς. 
Έτσι, για άλλη μια φορά συμβαίνει αυτό, το οποίο βλέπουμε, δυστυχώς, τα τελευταία χρόνια: Η Αντιπολίτευση πάντα να βλέπει την οποιαδήποτε κυβερνητική πρωτοβουλία αρνητικά. Δεν είναι πάντοτε, συνάδελφοι, εν αδίκω η Κυβέρνηση. Παίρνει και σωστές πρωτοβουλίες.
Και μια πολύ σωστή πρωτοβουλία της σημερινής Κυβέρνησης είναι το συζητούμενο νομοσχέδιο, το οποίο δέχεται τα ομαδικά πυρά σύσσωμης της Αντιπολίτευσης –άσφαιρα μεν, ομαδικά πυρά δε- σαν να πρόκειται για κάτι το απολύτως καταστροφικό. 
Το «όχι» σε όλα δεν νομίζω ότι προάγει την πολιτική ζωή του τόπου, αλλά προ πάντων δεν είναι και για το συμφέρον του κράτους. Βάζουμε και λίγο μνημόνιο μέσα, βάζουμε και λίγη τρόικα μέσα και φτιάχνουμε μια ωραιότατη σούπα, την οποία προσπαθούμε να σερβίρουμε. Μόνο που αυτό είναι σούπα. 
Γιατί, αγαπητοί συνάδελφοι, η κατάργηση οργανισμών οι οποίοι από τον τίτλο τους και μόνο καταδεικνύεται ότι τίποτε πλέον δεν προσφέρουν, ίσως να προσέφεραν κάποτε την ευκαιρία σε κάποιους οι οποίοι ήθελαν να βολέψουν «ημετέρους», ή οι υπηρεσίες τις οποίες κάποτε προσέφεραν, σήμερα να είναι αρμοδιότητα άλλων κρατικών λειτουργιών. 
Ενώ, λοιπόν, η Κυβέρνηση παίρνει την πρωτοβουλία κατάργησης αυτών των οργανισμών, λέμε όχι, να παραμείνουν εκεί, σκελετοί, πτώματα, αρκεί να υπάρχουν για να υπάρχει μεγαλύτερο κράτος, για να υπάρχει διαφθορά, να υπάρχει η σπατάλη. 
Από εκεί και πέρα η συγχώνευση άλλων Οργανισμών δεν κάνει λειτουργικότερο το κράτος; Όταν συγχωνευτούν παρεμφερείς, προσφέροντες ομοειδείς υπηρεσίες οργανισμοί δεν είναι αποτελεσματικότερο; Δεν εξοικονομούνται δαπάνες; Για ποιο λόγο είστε τόσο κάθετα αρνητικοί σ’ αυτήν την προσπάθεια; Για να πείτε, όχι, για να πείτε ότι η Κυβέρνηση δεν τα έκανε καλά, για να πείτε όσα λέτε σε βάρος της Κυβέρνησης ότι έχει υποκύψει στα ξένα συμφέροντα και όλα τα άλλα. 
Κύριοι συνάδελφοι, εγώ ήθελα να κάνω αυτήν τη γενική παρατήρηση σε σχέση με τον τρόπο με τον οποίον η Αντιπολίτευση τοποθετείται στο παρόν νομοσχέδιο και θα κάνω ελάχιστες παρατηρήσεις σε δύο άρθρα. 
Αγαπητέ κύριε Υπουργέ, χαίρομαι που είστε εδώ, θα αναφερθώ στο άρθρο 10, το οποίο αναφέρεται στη συγχώνευση μονάδων κοινωνικής φροντίδας. Συνιστώνται δώδεκα κέντρα κοινωνικής πρόνοιας, ένα σε κάθε περιφέρεια, όπου συγχωνεύονται όλα τα περιφερειακά κέντρα που είναι σε κάθε νομό μέχρι τώρα και έχουμε μια υπηρεσία. Κάνετε, όμως, ένα λάθος. Τη διοίκηση αυτού του ενιαίου πλέον κέντρου το οποίο κάνετε, την τοποθετείτε στις έδρες των περιφερειών. Αυτό είναι λάθος, διότι δεν συμβάλλει ούτε στην αποκέντρωση ούτε στην ισόρροπη ανάπτυξη. Έχουμε ένα υδροκέφαλο στο Νομό Αττικής, την Αθήνα και πάμε να δημιουργήσουμε και άλλα δώδεκα υδροκέφαλα στην περιφέρεια. Θα έλεγα ότι είναι ένα σημαντικό λάθος και είναι μια ευκαιρία να το διορθώσετε, οι διοικήσεις να μην είναι στην έδρα της περιφέρειας αλλά να είναι σε κάποια άλλη μεγάλη  πόλη της περιφέρειας.
Αναφέρομαι στην Κρήτη, στο Νομό Χανίων. Στα Χανιά ειδικότερα ξέρετε πάρα πολύ καλά ότι έχουμε δύο τέτοια κέντρα. Το ένα είναι το Θεραπευτήριο Χρονίων Παθήσεων, που έχει ως παράρτημα το Κέντρο Αποκατάστασης Παιδιών και Νέων Κρήτης. Λειτουργούν άψογα και θα μπορούσαν, επειδή ακριβώς λειτουργούν άψογα κατά τρόπο ιδιαίτερα αποτελεσματικό, να συμπαρασύρουν σ’ αυτόν τον τρόπο λειτουργίας και όλα τα παρόμοια  κέντρα της Κρήτης. Αντ’ αυτού, έχουμε γίνει μάρτυρες τα τελευταία χρόνια, όλες οι σημαντικές υπηρεσίες του Νομού Χανίων να έχουν μεταφερθεί στο Ηράκλειο. Είναι ευκαιρία, λοιπόν, να το διορθώσουμε. Ακόμα δεν τελείωσε η συζήτηση. Πιστεύω ότι πρέπει να σκεφθείτε την πρόταση την οποία κάνω όταν θα έρθει και ο κ. Μανιτάκης στην Αίθουσα. 
Έρχομαι στο άρθρο 15. Πολλά ακούστηκαν. Κύριοι συνάδελφοι, όταν μιλάμε σε αυτήν την Αίθουσα, μιλάμε σοβαρά και είμαστε σοβαροί. Ακούω πράγματα απίστευτα επειδή δημιουργείται η Γενική Γραμματεία Συντονισμού, για εισβολή, για κατοχή, για προτεκτοράτο, για επιβολή των θελήσεων της τρόικας ή οποιουδήποτε άλλου. Τι είναι αυτά τα οποία λέτε; Δεν έχει το δικαίωμα ο Πρωθυπουργός, ο οποίος τριγυρνάει την υφήλιο, να αντιμετωπίσει τα προβλήματα της χώρας, να έχει έναν άνθρωπο με τον οποίο θα ομιλεί, θα δίνει εντολές και από κει και πέρα θα εκπορεύονται προς τα εκεί που θέλει; Ή να τον πληροφορεί για εκείνο το οποίο γίνεται όταν απουσιάζει, θα παρεμβαίνει στις συχνές διενέξεις μεταξύ Υπουργών, Γενικών Γραμματέων και όλων των άλλων; Και έρχεστε και μας λέτε για προτεκτοράτο; Ντροπής πράγματα! 
Θα πρέπει, επιτέλους, αγαπητοί συνάδελφοι, να σοβαρευτούμε και να δούμε την κάθε πρωτοβουλία όχι σαν μισοάδειο αλλά σαν μισογεμάτο ποτήρι. 
Και εδώ το χαρακτηριστικό είναι το εξής. Μήνες τώρα γράφεται, λέγεται ότι θα έπαιρνε αυτήν την πρωτοβουλία η Κυβέρνηση. Κανείς τότε δεν ξεσηκώθηκε. Κανείς δεν μίλησε. Παρακολουθώ τα πάνελ, παρακολουθώ τις δηλώσεις. Κανείς δεν μίλησε ούτε για προτεκτοράτο ούτε για επιβολή θελήσεων των ξένων. Τώρα που ήρθε στη Βουλή, τώρα που θέλησε να υλοποιήσει την εξαγγελία η Κυβέρνηση ερχόμαστε και αρχίζουμε τις φωνασκίες μόνο και μόνο για να πούμε «όχι».
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Αντιπροέδρου)
Κύριοι συνάδελφοι, θα επαναλάβω –κλείνοντας- ότι πρόκειται για μία ιδιαίτερα θετική πρωτοβουλία της Κυβέρνησης, την οποία θα έπρεπε σύσσωμη η Βουλή να επικροτήσει. Ασφαλώς και εγώ ψηφίζω και στο σύνολο, όπως κάναμε χθες, αλλά και επί των άρθρων το σχέδιο νόμου.  
Ευχαριστώ. 
(Χειροκροτήματα από την πτέρυγα της Νέας Δημοκρατίας)","ΧΡΗΣΤΟΣ ΜΑΡΚΟΓΙΑΝΝΑΚΗΣ",307
"143117"," Το λόγο έχει ο Βουλευτής του ΠΑΣΟΚ κ. Κωνσταντίνος Τριαντάφυλλος.","Î�Î±ÎºÎ¿Ï‚ Î‘Î¸Î±Î½Î±ÏƒÎ¹Î¿Ï‚",356
"143118"," Κύριε Πρόεδρε, κυρίες και κύριοι συνάδελφοι, κύριε Υπουργέ, καλή χρονιά!
Επειδή έχει ακουστεί κατ’ επανάληψη εδώ μέσα, όχι μόνο σήμερα αλλά και χθες και άλλες φορές μία παντελώς αβάσιμη άποψη, μία άποψη που δεν εδράζεται σε κανένα στοιχείο της ελληνικής έννομης τάξης, θα πρέπει να τονιστεί –παρ’ ότι γνωρίζω ότι και αυτοί που πολλές φορές τα λένε τα γνωρίζουν αυτά ως νομικοί, αλλά τα λένε για άλλους λόγους- γιατί μας ακούει ο Έλληνας πολίτης σήμερα ότι η κατάσχεση ή αλλιώς –στα πιο νομικά- η αναγκαστική εκτέλεση είναι ζήτημα που καθορίζεται όχι μόνο στην Ελλάδα αλλά και σε ολόκληρο τον κόσμο από την εθνική έννομη τάξη. 
Όμως, εγώ θα θέσω δύο ζητήματα. Το πρώτο ζήτημα είναι το εξής. Όταν μιλάμε για κατάσχεση και επομένως για αναγκαστική εκτέλεση, μιλάμε για ένα στάδιο που έπεται, που ακολουθεί της πτώχευσης της χώρας. Επομένως θα θέσω το εξής θέμα. Σκοπεύει κανείς σε αυτήν την Αίθουσα να χρεοκοπήσει τη χώρα; Προβλέπει κανείς ακόμα περισσότερο…","ΚΩΝΣΤΑΝΤΙΝΟΣ ΤΡΙΑΝΤΑΦΥΛΛΟΣ",507
"143119"," Ό,τι υπογράφετε προβλέπεται;","ΠΑΝΑΓΙΩΤΗΣ ΛΑΦΑΖΑΝΗΣ",279
"143120"," Εμείς, κύριε Λαφαζάνη, δεν προβλέπουμε τη χρεοκοπία της χώρας. Την προβλέπετε, λοιπόν, εσείς τη χρεοκοπία της χώρας; Ή για να το πω και ακόμα πιο καθαρά, μήπως ποντάρει κανείς σε αυτήν την Αίθουσα στη χρεοκοπία της χώρας; Δεν έμαθε τίποτα η Αντιπολίτευση από το παράδειγμα της Αργεντινής; Μία χώρα που νομίζω ότι βρίσκεται στην Αφρική πριν από τουλάχιστον δεκαπέντε, είκοσι μέρες, ίσως και ένα μήνα τής πραγματοποίησε κατάσχεση ενός πολεμικού σκάφους. Με ποιο δίκαιο έγινε η κατάσχεση του πολεμικού σκάφους της Αργεντινής στην αφρικανική αυτή χώρα; Με ποιο δίκαιο; Προφανώς, με το δίκαιο της συγκεκριμένης χώρας στην οποία βρισκόταν το συγκεκριμένο σκάφος. 
Ας αφήσουμε, λοιπόν, τα ζητήματα που έχουν να κάνουν με το Λουξεμβούργο και το δικαστήριό του και ας πούμε καθαρά αν είμαστε με την άποψη που εξέφρασε πολύ σωστά ο κ. Λούλα, ο οποίος είπε «πρέπει να μάθετε να μιλάτε περισσότερο για τις λύσεις και λιγότερο για την κρίση» ή αν είμαστε με την άποψη ότι πρέπει να ανατροφοδοτούμε οι ίδιοι τα σενάρια αυτά, τα οποία μόνο κακό κάνουν στην κοινή προσπάθεια για ανάκαμψη της χώρας και λίγες λύσεις ή λίγες προοπτικές προσδίδουν στην πορεία της ανάκαμψης. 
Δεύτερον, σήμερα συζητάμε για την αναδιάρθρωση, τη μεταρρύθμιση και την καλύτερη λειτουργία του κράτους. Κράτος, κυρίες και κύριοι συνάδελφοι, είναι και η τήρηση της νομιμότητας και ο σεβασμός των κανόνων λειτουργίας μιας ευνομούμενης κοινωνίας. Κράτος είναι και η προστασία της δημόσιας περιουσίας και η παρεμπόδιση ακραίων δυνάμεων να νέμονται το δημόσιο χώρο. Ως πολίτες έχουμε δικαίωμα να ζούμε ελεύθεροι μέσα στο πλαίσιο του κράτους δικαίου και όχι της ασυδοσίας και της αυθαιρεσίας. 
Η υπόθεση της βίλας «Αμαλία» συνιστά ένα ακόμα επεισόδιο στην προσπάθεια να κάνουμε επιτέλους το αυτονόητο πράξη. Και το αυτονόητο είναι η σωστή λειτουργία του κράτους και της διοίκησης προς όφελος του κοινωνικού συνόλου, όπως επίσης αυτονόητη πρέπει να είναι και η σύμπασα καταδίκη κάθε φαινομένου ανομίας και αταξίας από όπου και αν προέρχεται.
Κυρίες και κύριοι συνάδελφοι, η μεταρρύθμιση της Δημόσιας Διοίκησης είναι μία από τις κύριες μεταρρυθμίσεις που πρέπει να υλοποιηθούν στην Ελλάδα στην πορεία της προς την οικονομική ανάκαμψη. Απαιτούνται μεταρρυθμίσεις σε κεντρικό όσο και σε αποκεντρωμένο, περιφερειακό ή τοπικό, επίπεδο διακυβέρνησης, που θα συμβάλουν είτε άμεσα είτε έμμεσα στην απαραίτητη αναδιάρθρωση και τον εξορθολογισμό της ελληνικής Δημόσιας Διοίκησης.
(Στο σημείο αυτό την Προεδρική Έδρα καταλαμβάνει ο Γ’ Αντιπρόεδρος της Βουλής κ. ΧΡΗΣΤΟΣ ΜΑΡΚΟΓΙΑΝΝΑΚΗΣ )
Με το νομοσχέδιο αυτό πιστεύω ότι ακουμπάμε το σκληρό πυρήνα των κακώς κειμένων της μεταπολιτευτικής μας ευφορίας, δηλαδή το οικοδομικό, το πολιτικό, το κοινωνικό και το αξιακό πρόβλημα που αντιμετωπίζει η χώρα μας. Η ουσία κρύβεται στο κυρίως πρόβλημα που είναι το κράτος, η Δημόσια Διοίκηση και η χρόνια παθογένειά της. 
Δεν μιλάμε απλώς για μείωση αριθμών, φορέων και οργανισμών με το νομοσχέδιο και ούτε πρέπει κοινός παρανομαστής να είναι η αριθμητική μείωση των υπαλλήλων. Μιλάμε για λειτουργικό κράτος, για καλύτερη εξυπηρέτηση του πολίτη, για παραγωγικότερη δομή των υπηρεσιών και για ένα κράτος αρωγό στις ανάγκες της χώρας και όχι τροχοπέδη. 
Παρ’ όλα αυτά κάποιοι, κυρίως από την πλευρά της Αντιπολίτευσης, ακόμη και τώρα, τη στιγμή που κανείς δεν μπορεί να λέει ότι δεν γνωρίζει την ελληνική πραγματικότητα και την παθογένεια της διοίκησης, επιμένουν σε μια μεγάλη, έντονη και εκτενή κριτική για το ζήτημα των συγχωνεύσεων.
Είναι απαραίτητοι όλοι αυτοί οι διακόσιοι πέντε οργανισμοί, νομικά πρόσωπα δημοσίου δικαίου, νομικά πρόσωπα ιδιωτικού δικαίου, προκειμένου να λειτουργήσει το ελληνικό δημόσιο και η Δημόσια Διοίκηση ή δεν είναι; Ποιοι θίγονται τελικά από όλες αυτές τις συγχωνεύσεις; Θίγεται η ίδια η λειτουργία του ελληνικού δημοσίου ή μήπως θίγονται όλοι όσοι διορίζονταν κατά καιρούς στις θέσεις των προέδρων, των διευθυνόντων συμβούλων και μελών του διοικητικού συμβουλίου; 
Επομένως ποιος είναι ο λόγος για τον οποίο υπάρχει τόσο μεγάλη αντίδραση σχετικά με αυτό το εγχείρημα που συζητούμε σήμερα; Διότι αν σε κανέναν από τις διακόσιους πέντε οργανισμούς δεν χρειαζόταν καμμία συγχώνευση ή κατάργηση, τότε προφανώς θα πρέπει να παραδεχθούμε ότι η ελληνική Δημόσια Διοίκηση λειτουργούσε όπως έπρεπε να λειτουργεί. Επομένως δεν υπάρχει καμμία ανάγκη για μεταρρύθμιση. 
Ακόμα όμως και αν όλα πρέπει να μείνουν ίδια για την Αντιπολίτευση, ας μας εξηγήσουν και ας παρουσιάσουν ένα δικό τους σχέδιο διοικητικής μεταρρύθμισης, μια πρόταση για μια νέα Δημόσια Διοίκηση που θα είναι το αποτέλεσμα ενός συγκροτημένου σχεδίου και όχι μια συγκυριακή και συντεχνιακή συμμαχία με παρωχημένες απόψεις χωρίς καμμία κοινωνική αποδοχή και λειτουργική πλέον ικανότητα. Αν υπάρχει τέτοια πρόταση, καλό είναι να κατατεθεί. 
Από την άλλη, πρέπει να τονίσω ότι δεν είναι ανάγκη αλλά ούτε είναι και αλήθεια η άποψη ότι όλα αυτά εντάσσονται μέσα στις υποχρεώσεις από το μνημόνιο και τη δανειακή σύμβαση της χώρας. Αντιθέτως, οι τομές, οι μεταρρυθμίσεις, που χρειάζεται η χώρα, απαιτούν ένα συνεκτικό και ολοκληρωμένο εθνικό σχέδιο ανάτασης και ανασυγκρότησης. 
Το «όχι» είναι πολύ εύκολο. Το «ναι», δηλαδή το να μπορέσουμε να οικοδομήσουμε μια πρόταση η οποία θα έχει αρχή, μέση και τέλος, είναι πολύ δύσκολο, αλλά και πιο αναγκαίο από ποτέ. Εδραία πεποίθηση όμως και λυδία λίθος για την ουσιαστική μεταρρύθμιση της Δημόσιας Διοίκησης είναι κάτι που πρέπει να διέπει πάντα, από εδώ και πέρα, κάθε πρωτοβουλία αναβάθμισής της και αυτή είναι η αξιολόγηση. Δεν γίνεται χωρίς ουσιαστική, πραγματική και χωρίς παραθυράκια αξιολόγηση να αναβαθμιστεί η Δημόσια Διοίκηση.
Έχουν ξεκινήσει οι εργασίες για την αναδιοργάνωση των κυβερνητικών φορέων, με στόχο την υποστήριξη της αποτελεσματικότερης λειτουργίας τους, λαμβάνοντας ταυτόχρονα υπ’ όψιν τους δημοσιονομικούς περιορισμούς και τα σχέδια στελέχωσης. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Μισό λεπτό, κύριε Πρόεδρε. 
Ως πρώτο βήμα βρίσκεται επί του παρόντος σε εξέλιξη μια αξιολόγηση των δομών όλων των ελληνικών Υπουργείων, με στόχο την αναδιοργάνωση των Υπουργείων κατά το πρώτο τρίμηνο του 2013. Η αξιολόγηση και η αναδιοργάνωση όλων των άλλων δημοσίων φορέων θα πρέπει να συνεχιστεί το 2013. 
Στην εν λόγω διαδικασία θα συμπεριληφθεί η συγχώνευση ή κατάργηση ορισμένων δημοσίων υπηρεσιών, ενώ εξίσου -αν όχι σημαντικότερη- είναι η αξιολόγηση του προσωπικού. Πολύ σημαντικός παράγοντας –και θα κλείσω με αυτό, κύριε Πρόεδρε- εξέλιξης, λειτουργίας και απόδοσης της Δημόσιας Διοίκησης είναι ο άνθρωπος. Είναι ο δημόσιος λειτουργός, η εικόνα και η ψυχή της Δημόσιας Διοίκησης. 
Είναι σημαντικό, λοιπόν, παράλληλα με την αξιολόγηση δομών και προσωπικού να διαμορφωθεί μια σύγχρονη πολιτική ανθρώπινων πόρων που να συμπεριλαμβάνει τους κανόνες πρόσληψης, της κατάρτισης, της κινητικότητας, των δεξιοτήτων και της συνολικής διαχείρισης της σταδιοδρομίας των υπαλλήλων.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)","ΚΩΝΣΤΑΝΤΙΝΟΣ ΤΡΙΑΝΤΑΦΥΛΛΟΣ",507
"143121"," Κύριε συνάδελφε, τελειώνετε, αν έχετε την καλοσύνη.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143122"," Εκεί θα εντάσσεται ως αναγκαία προτεραιότητα η αξιολόγηση των δεξιοτήτων και των προσόντων της ανώτατης διοίκησης.
Κυρίες και κύριοι συνάδελφοι, το συγκεκριμένο νομοσχέδιο είναι ένα πρώτο βήμα. Θα κριθεί από τη συνέχεια. Στηρίζουμε σήμερα το νόμο και προτρέπουμε τον κύριο Υπουργό για την ολοκλήρωση της διοικητικής μεταρρύθμισης, γιατί απέναντι στην κυνική άποψη ότι η Ελλάδα δεν θα αλλάξει ποτέ, εμείς επιμένουμε ότι η χώρα μας, με τις θυσίες των Ελλήνων πολιτών, αλλάζει κάθε μέρα.
Ευχαριστώ πολύ.","ΚΩΝΣΤΑΝΤΙΝΟΣ ΤΡΙΑΝΤΑΦΥΛΛΟΣ",507
"143123"," Ευχαριστούμε.
Το λόγο έχει ο κ. Κωνσταντίνος Κουτσογιαννακόπουλος.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143124"," Κύριε Πρόεδρε, κυρίες και κύριοι συνάδελφοι, ομολογώ ότι πρόλαβε αρκετά στοιχεία απ’ όσα είχα προγραμματίσει να πω τόσο ο κ. Μαρκογιαννάκης όσο και ο κ. Τριαντάφυλλος, τουλάχιστον κατά το πνεύμα. Είχα τον προβληματισμό αν θα έπαιρνα το λόγο ή αν θα παραιτούμουν του λόγου. Τελικώς εμμένω στο λόγο μου, διότι θέλω να θέσω κάποια ζητήματα προς την Αντιπολίτευση, σύσσωμη την Αντιπολίτευση.
Παρακολουθώ από χθες τη συζήτηση αυτού του νομοσχεδίου, ένα νομοσχέδιο που, κατά την άποψή μου, θα έπρεπε να είχε τελειώσει χθες και μάλιστα, αρκετά σύντομα, το οποίο όμως μας ταλαιπωρεί επί διήμερον και για μία ακόμη φορά σπαταλάμε πολύτιμο χρόνο και πολύτιμη ενέργεια.","ΚΩΝΣΤΑΝΤΙΝΟΣ ΚΟΥΤΣΟΓΙΑΝΝΑΚΟΠΟΥΛΟΣ",257
"143125"," Θα τα καταργήσουμε όλα και τη Βουλή και…","ΖΩΗ ΚΩΝΣΤΑΝΤΟΠΟΥΛΟΥ",272
"143126"," Ακούγονται οι ψίθυροί σας. Δεν θα καταργήσουμε τίποτα. Δεν καταργείται τίποτα. Εκείνο που επιχειρείται να καταργηθεί είναι οι κανόνες κοινής λογικής, σε άλλες δε περιπτώσεις οι κανόνες της νομικής και εκείνο το οποίο τελικά καταργείτε είναι αυτό που αποτελεί κοινή απαίτηση σύσσωμου του ελληνικού λαού επιτέλους εδώ μέσα να συνεννοηθούμε, να μη λειτουργούμε με αντανακλαστικά η Αντιπολίτευση αντιπολιτευτικότητος, λες και έχουμε αντανακλαστικά Παβλόφ και η Συμπολίτευση συμπολιτευσιμότητος, κρίνοντας τα πάντα ωραία, καλά και θετικά.
Τέθηκε κατά κόρον από την Αντιπολίτευση και πιο εμφατικά από τον ΣΥΡΙΖΑ -και λόγω της αριθμητικής του υπεροχής στην Αντιπολίτευση- το «τι κράτος θέλετε».
Εσείς, κυρίες και κύριοι συνάδελφοι, τι κράτος θέλετε; Εγώ λέω ότι θέλω να φτιάξω κράτος, διότι θεωρώ ότι δεν υπάρχει αυτή τη στιγμή κράτος, δεν υπάρχει αυτήν τη στιγμή πολιτεία συντεταγμένη, δεν υπάρχει αυτήν τη στιγμή δομημένη, έννομη, κυρίαρχη τάξη η οποία να εμπνέει σεβασμό, να αποδίδει ηθική και να είναι επιτέλους και αποτελεσματική.
Είστε ικανοποιημένοι από το ελληνικό δημόσιο; Λειτουργεί σωστά; Έχετε ικανοποίηση; Είναι αποδοτικό; Είναι ευέλικτο; Είναι ταχύ; Είναι αποτελεσματικό; Έχει καταπολεμήσει τη γραφειοκρατία; Του λείπει η ευθυνοφοβία; Με τι, με ποιους ρυθμούς κινείται; Υπάρχει διαφθορά ή δεν υπάρχει;
Αναρωτήθηκε κάποια στιγμή ο κ. Λαφαζάνης, λέγοντας το εξής: «Θεωρείτε ότι οι συντεχνίες βρίσκονται σε αυτά που καταργείτε;». Εγώ θα καλέσω τον κ. Λαφαζάνη ευθέως να μου πει και να ενημερώσει την ελληνική Βουλή πού βρίσκονται, κατά την άποψή του, οι συντεχνίες στο ελληνικό δημόσιο, όχι στο ελληνικό κράτος.
Και τον καλώ ευθέως! Θέλω να το ακούσω! Θέλω να το ξέρω, για να δω τι θα απαιτήσω κι εγώ από την Κυβέρνηση προς τα πού να στραφεί! Αφού κατά την άποψη της Αντιπολιτεύσεως στρέφεται εδώ λάθος, ας μας πουν το κατά τη δική τους αντίληψη σωστό! Μπορεί να συμφωνήσουμε! Όμως, κοιτάξτε, η αντιθετικότητα, η αντιλογικότητα και ο αντιλογισμός δεν είναι πλέον καν συντηρητισμός! Είναι αντιδραστικότητα! Δεν έχετε πρόταση! Γιατί δεν έχετε πρόταση; Διότι δεν έχετε συναίσθηση της πραγματικότητας! Κι όταν την αποκτάτε, δεν θέλετε να την αντιμετωπίσετε, διότι δεν διαθέτετε ούτε την τόλμη ούτε το ρεαλισμό! 
Δεν ακούσαμε δύο μέρες τώρα μία πρόταση! Το είπε και ο κ. Τριαντάφυλλος, το είπε και ο κ. Μαρκογιαννάκης. Ποια είναι η πρότασή σας; Να το αφήσουμε όπως είναι; Ο κ. Λαφαζάνης είπε το καταπληκτικό «ξέρετε, καταργώντας…», κ.λπ.. Άλλο αυτό, για να δείτε ότι το ψέμα δίνει και παίρνει! Σας λέω ότι τρία πράγματα καταργούνται σ’ αυτόν το νόμο –τρία όλα κι όλα- και αυτά με μεταβατική περίοδο! Όλα τα άλλα συγχωνεύονται, εσείς έχετε πει ότι καταργούνται! Κεφάλαιο μπορεί να ανοίξουμε κουβεντιάζοντας αυτήν την εκδοχή!
Επανέρχομαι και λέω το εξής: Ποια είναι η πρότασή σας; Η πρότασή σας είναι να έχω δύο διοικήσεις στο Κέντρο Χρονίων Παθήσεων Δομοκού και στο Κέντρο Παιδικής Μέριμνας στη Λαμία, με απόσταση τριάντα χιλιομέτρων, που να απασχολούν δύο διαφορετικά διοικητικά συμβούλια, συν τα άλλα δύο Ευρυτανίας και Ευβοίας ή να έχω ένα;","ΚΩΝΣΤΑΝΤΙΝΟΣ ΚΟΥΤΣΟΓΙΑΝΝΑΚΟΠΟΥΛΟΣ",257
"143127"," Και Ροδόπης τότε, αφού το απλώσατε!","ΑΠΟΣΤΟΛΟΣ ΑΛΕΞΟΠΟΥΛΟΣ",13
"143128"," Δεν το άπλωσα! Έτσι το λέει ο νόμος! Έτσι είναι! Στην περιφέρεια είναι! Γι’ αυτό, καλό είναι να διαβάζουμε το νόμο και τι ακριβώς λέει και να μη στεκόμαστε στο «in abstracto»! Δεν οδηγούμαστε πουθενά! Σε σπατάλες οδηγούμαστε κι εδώ μέσα κι εδώ έξω!
Κοιτάξτε, εμείς θα φτιάξουμε κράτος! Είτε εσείς λέτε ότι είμαστε νεοφιλελεύθεροι είτε λέτε ότι εμείς καταργούμε, σκοτώνουμε, κάνουμε, ράνουμε, δείχνουμε, εμείς θα φτιάξουμε ένα κράτος το οποίο δεν θα έχει καμμία σχέση με τα παρελθόντα. Θα φτιάξουμε ένα κράτος που θα είναι δίκαιο, θα έχει αξιοκρατία και ένα πλέγμα νόμων που δεν θα έχει ύφασμα αράχνης. Θα το παλέψουμε, όσο και αν θα είστε αντιθετικοί. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Σε αυτήν την κατεύθυνση θέλω πολύ σύντομα να πω ακόμα δύο πράγματα. Ειπώθηκε –νομίζω ότι το είπε ο κ. Λαφαζάνης- ότι καταργώντας όλα αυτά, είναι σαν να καταργούμε το κράτος. Εγώ θα πω ότι καταργώντας τα μπαλώματα στο φόρεμα του Καραγκιόζη, θα αποκαλυφθεί το κράτος. Για να μην αποκαλυφθεί, λοιπόν, θέλω να του φορέσω ένα καινούργιο φόρεμα.
Θα ήθελα να πω και δύο λόγια και για τη Γενική Γραμματεία Συντονισμού. Τι σας πείραξε; Προτιμάτε, προφανώς, να δοκιμάζουμε μοντέλα του είδους –που εκεί ήταν πράγματι του ενός ανδρός αρχή- του καθ’ όλα άξιου Αντώνη Λιβάνη στην εποχή της δεκαετίας του 1980, τα μοντέλα Ρασπούτιν με τα θυμιατά, τις εικόνες και τα υπόλοιπα της ύστερης «Ανδρεϊκής» περιόδου, τα μπλοκάκια του κ. Σημίτη και τους πρωινούς καφέδες, τους άπειρους γνωστούς αγνώστους συμβούλους, τις απευθείας τηλεοπτικές μεταδόσεις, τα μικρά, τα μεγάλα, τα Υπουργικά Συμβούλια, τα ΚΥΣΕΑ, τα «ΜΥΣΕΑ» -και δεν ξέρω κι εγώ τι άλλο και πού χάθηκε η μπάλα και ψάχνουμε ακόμα να βρούμε- ή προτιμάτε κάτι θεσμικό, καθαρό, διάφανο, ορατό από όλες τις πλευρές, το οποίο μπορείτε ανά πάσα στιγμή να ελέγξετε και να ψέξετε; 
Προφανώς θέλετε όλα τα άλλα, για να μπορείτε να σπερμολογείτε, να κορυβαντιείτε, να αντιπολιτεύεστε με τον τρόπο που είθισται, δυστυχώς, να αντιπολιτεύεστε!
Ε, λοιπόν, εδώ μπαίνει τέλος και γίνεται μία αρχή. Γι’ αυτήν την αρχή θα πορευτούμε!
Σας ευχαριστώ.","ΚΩΝΣΤΑΝΤΙΝΟΣ ΚΟΥΤΣΟΓΙΑΝΝΑΚΟΠΟΥΛΟΣ",257
"143129","  Ευχαριστούμε πολύ. 
Το λόγο έχει ζητήσει ο Υφυπουργός Διοικητικής Μεταρρύθμισης και Ηλεκτρονικής Διακυβέρνησης, ο κ. Βολουδάκης. 
Κύριε Βολουδάκη, πόσο χρόνο χρειάζεστε;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143130"," Θα χρειαστώ επτά, οκτώ λεπτά, κύριε Πρόεδρε.","ΜΑΝΟΥΣΟΣ ΒΟΛΟΥΔΑΚΗΣ",68
"143131"," Έχετε το λόγο για επτά λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143132","  Ευχαριστώ, κύριε Πρόεδρε. 
Θα ήθελα να δώσω ορισμένες απαντήσεις επί των άρθρων σε όσα ανέφεραν οι συνάδελφοι. Όμως, λόγω της πιέσεως του χρόνου, θα επικεντρωθώ μόνο στα πολύ κρίσιμα. 
Κατ’ αρχάς θα ήθελα να επισημάνω ότι το περιεχόμενο του σχεδίου νόμου και όχι των άρθρων είναι προφανώς συμφωνημένο με τα εποπτεύοντα Υπουργεία που το καθένα έχει για τους φορείς του τη δική του στρατηγική και ανάλυση, με την οποία βεβαίως συμφωνήσαμε και εμείς ως επισπεύδοντες και συντονίζοντες. 
Και έρχομαι τώρα στα ζητήματα που ακούστηκαν κατ’ επανάληψη. 
Όσον αφορά στο άρθρο 8 που αφορά το Εθνικό Κέντρο Κοινωνικών Ερευνών, μακριά από εμάς οποιαδήποτε ιδέα μείωσης της σημασίας και της αξίας είτε της κοινωνικής έρευνας γενικότερα είτε του Εθνικού Κέντρου Κοινωνικών Ερευνών. 
Ας δούμε τι συμβαίνει, κυρίες και κύριοι συνάδελφοι, μ’ αυτό το σχέδιο νόμου. Ενσωματώνεται ουσιαστικά το ΕΚΕ στο Εθνικό Ίδρυμα Ερευνών και καταργούνται τα διοικητικά συμβούλια και οι διοικήσεις που έχουν κάποια πρόσθετη δαπάνη και δημιουργείται ένας ενιαίος ισχυρός φορέας έρευνας. Και, βεβαίως, επειδή το Εθνικό Ίδρυμα Ερευνών είναι ένα νομικό πρόσωπο ιδιωτικού δικαίου, ενώ το Εθνικό Κέντρο Κοινωνικών Ερευνών είναι νομικό πρόσωπο Δημοσίου Δικαίου, θα μετατραπεί πράγματι η σύμβαση εργασίας των εργαζομένων του ΕΚΕ σε σύμβαση εργασίας ιδιωτικού δικαίου. Αυτό είναι μέσα σε μια λογική που ασφαλώς είναι σύμφωνη με το Σύνταγμα, καθώς καταργείται ο προηγούμενος φορέας, δημιουργείται μια νέα σύμβαση εργασίας και συνεχίζεται να παράγεται το ίδιο έργο. Επομένως δεν βλέπω πού υπάρχει εδώ το πρόβλημα. 
Έγινε, επίσης, εκτενέστατη συζήτηση για το ζήτημα των φορέων διαχείρισης των προστατευομένων περιοχών. Το επιχείρημα που φέρνουν οι συνάδελφοι έγκειται στο ότι εδώ δεν έχουμε επιβάρυνση στον κρατικό προϋπολογισμό. Ξέρετε, κυρίες και κύριοι συνάδελφοι, τα χρήματα του ΕΣΠΑ είναι και αυτά χρήματα του Έλληνα φορολογούμενου. Επομένως ο τρόπος της διαχείρισής τους πρέπει να γίνεται με τις ίδιες αρχές της χρηστής διαχείρισης και της μεγιστοποίησης του αποτελέσματος από την αξιοποίηση αυτών των πόρων. Γι’ αυτό συγχωνεύονται οι φορείς διαχείρισης χωρίς καμμιά επίπτωση στο έργο στο οποίο θα γίνεται ακριβώς για την προστασία των προστατευομένων περιοχών, επειδή συνεχίζεται κανονικά και χωρίς κανέναν κίνδυνο στη συνέχεια η διαχείριση των επιχειρησιακών προγραμμάτων του ΕΣΠΑ που υπάρχουν για τις προστατευόμενες περιοχές. 
Εκτενέστατη κουβέντα επίσης έγινε για τις μονάδες κοινωνικής φροντίδας, η οποία στηρίχθηκε πάνω σε μία πλάνη την οποία κατ’ επανάληψη πολλοί αναπαρήγαγαν από αυτό το Βήμα. Πρόκειται για την πλάνη που έγκειται στο ότι όταν συγχωνεύουμε διοικήσεις, καταργούμε φορείς. Ουδέν ψευδέστερον τούτου. 
Με συγχωρείτε πολύ, κυρίες και κύριοι συνάδελφοι, αλλά ούτε μία μονάδα –και επαναλαμβάνω αυτό που είπα και χθες- κοινωνικής πρόνοιας, είτε αφορά χρονίως πάσχοντες είτε αφορά ΑΜΕΑ είτε αφορά παιδιά, δεν κλείνει πουθενά στην Ελλάδα και ούτε μία μονάδα δεν μετακινείται. Ναι, οι διοικήσεις συγχωνεύονται, γιατί αυτό επιτάσσουν οι καιροί και γιατί έτσι εξοικονομούνται πόροι που μπορούν να αξιοποιηθούν και από τους ίδιους τους φορείς. Βέβαια, σήμερα πράγματι οι προϋπολογισμοί είναι περιορισμένοι. Γι’ αυτό ακριβώς, λοιπόν, κόβουμε από έξοδα διοικητικών συμβουλίων, μετακλητών διοικητών και από μετακινήσεις και γι’ αυτό προσπαθούμε να εξοικονομήσουμε από τις προμήθειες. Το κάνουμε ακριβώς για να πάνε σ’ αυτούς τους φορείς. Τι θα λέγατε αν βλέπατε τους περιορισμένους Προϋπολογισμούς του 2013 γι’ αυτούς τους φορείς; Θα μου λέγατε «όχι, μην κόψεις την αμοιβή του διοικητή ή του διοικητικού συμβουλίου»; Θα το λέγατε αν είχατε, κυρίες και κύριοι συνάδελφοι, αυτήν την επιλογή;","ΜΑΝΟΥΣΟΣ ΒΟΛΟΥΔΑΚΗΣ",68
"143133"," Μα, κύριε Υπουργέ, λέει ότι καταργούνται και συγχωνεύονται.","ΑΛΕΞΙΟΣ ΜΗΤΡΟΠΟΥΛΟΣ",319
"143134"," Κύριε Μητρόπουλε, έχετε δικαίωμα δευτερολογίας.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143135"," Και προηγουμένως ο Προεδρεύων, αναφερόμενος στην Κρήτη από τα έδρανα της Αίθουσας, μου έδωσε την ευκαιρία να κάνω μια περιγραφή που αφορά ολόκληρη την Ελλάδα. Ανέφερε ότι κλείνουν φορείς, μεταφέρονται, αλλάζουν έδρα κ.ο.κ.. Βέβαια είπαμε ότι δεν κλείνει κανένας φορέας. Λέω, όμως, και κάτι ακόμα. Είναι χαρακτηριστικό για την Κρήτη και αφορά το μεγαλύτερο μέρος της χώρας ότι οι ίδιοι οι φορείς δεν έχουν αντίρρηση. Τουλάχιστον οι μονάδες κοινωνικής φροντίδας στην Κρήτη δεν έχουν εκφράσει καμμία αντίρρηση. 
Οι συνάδελφοι Βουλευτές όλων των νομών και όλων των παρατάξεων, πλην του Αντιπροέδρου -βεβαίως έχει μια σεβαστή διαφωνία- δεν εξέφρασαν αντίρρηση, γιατί όλοι κατάλαβαν ότι στην πραγματικότητα διασφαλίζουμε με αυτόν τον τρόπο τη συνέχεια της λειτουργίας των φορέων. Γιατί; Γιατί εξοικονομούμε πόρους που θα σπαταλούνταν σε έξοδα διοίκησης. 
Δεν θέλει η κοινωνία, κυρίες και κύριοι συνάδελφοι, σήμερα να υπερασπιστεί τους μισθούς και τις αμοιβές διοικητικών συμβουλίων και διοικητών, την παροχή της υπηρεσίας προς την κοινωνία θέλει να διασφαλίσει. Και αυτό το κάναμε. 
Επί της αρχής θα συμφωνήσω ότι πρέπει να πετύχουμε ισόρροπη ανάπτυξη στη χώρα. Και να είστε σίγουροι, κυρίες και κύριοι συνάδελφοι, ότι και σε επόμενα νομοσχέδια αυτό έρχεται για όλη τη χώρα και για την Κρήτη, γιατί είναι γεγονός ότι τις προηγούμενες δεκαετίες είδαμε μια ανάπτυξη που δεν ήταν ισόρροπη. Όσοι είστε παλιοί σε αυτήν την Αίθουσα, πολλοί παλαιότεροι εμού, πολλά χρόνια Βουλευτές, Υπουργοί κατ’ επανάληψη γνωρίζετε πως φτάσαμε να είναι ανισόρροπη και στρεβλή η ανάπτυξη στην πατρίδα μας. Και δεν επιδεινώνει βέβαια την εικόνα αυτή το γεγονός ότι ένα διοικητικό συμβούλιο πλέον δεν θα έχει στα χαρτιά έδρα το άλφα σημείο ή το βήτα, όταν μάλιστα διασφαλίζεται ότι θα εκπροσωπούνται όλοι οι νόμοι στα διοικητικά συμβούλια, τα οποία βεβαίως μπορούν και να συνεδριάζουν σε όλους τους νόμους που λειτουργούν οι μονάδες κοινωνικής φροντίδας. 
Ξαναλέω ότι είναι χαρακτηριστικό ότι η κοινωνία πολλές φορές είναι πιο μπροστά από εμάς. Και γι’ αυτόν το λόγο, κυρίες και κύριοι συνάδελφοι, στο παράδειγμα που αναφέρθηκε, επειδή τυχαίνει να το γνωρίζω και με την ιδιότητα του Βουλευτή Χανίων, οι συγκεκριμένοι φορείς, οι ιδιοι, δημόσια δηλώσαν τη στήριξή τους στην προσπάθεια αυτή. Μιλάω για τους φορείς της Πρόνοιας. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Μισό λεπτό δώστε μου, κύριε Πρόεδρε.
Ακούστηκε εδώ κατ’ επανάληψη ότι κάποιοι σύμβουλοι μας προτείνουν, ότι αδιαφανή κέντρα προτείνουν τους τρόπους κ.ο.κ.. 
Αυτό το σχέδιο νόμου, κυρίες και κύριοι συνάδελφοι, ο τρόπος επιλογής των φορέων και η όλη διατύπωση όπως και το επόμενο στάδιο που ετοιμάζεται, είναι δουλειά της υπηρεσίας, είναι δουλειά του Υπουργείου Διοικητικής Μεταρρύθμισης σε συνεννόηση με τα κατά περίπτωση εποπτεύοντα Υπουργεία. 
Αντιθέτως, εμείς δεν επιλέξαμε να εκχωρήσουμε το μυαλό μας και την αποφασιστική μας δυνατότητα σε μελετητές, όπως έκαναν άλλοι. Θα αξιοποιήσουμε τις μελέτες, όπου χρειάζεται, για να κάνουμε τη δουλειά μας καλύτερα. Αλλά η απόφαση, η πολιτική επιλογή είναι της Κυβέρνησης που εξέλεξε ο λαός, κυρίες και κύριοι συνάδελφοι. Ακούστηκε από όλους όσοι υπερασπίζονται τη σημερινή κατάσταση, από όλους όσοι αντιλέγουν στα άρθρα του νομοσχεδίου. Ξέρετε; Παρ’ όλα αυτά λέμε ότι κατηγορούμε αυτό που κάνετε  άλλα δεν σημαίνει ότι υπερασπιζόμαστε το δημόσιο ως έχει σήμερα.
 Τότε τι υπερασπίζεσθε, κυρίες και κύριοι συνάδελφοι; Τι ακριβώς προτείνετε; Ωραία, εμείς κάνουμε αυτήν την προσπάθεια με τις αρχές που έχουμε πει, με τις αρχές του λιτού και αποτελεσματικού κράτους που προϋποθέτει και συγχωνεύσεις και καταργήσεις και μετακινήσεις. Εμείς αυτό προτείνουμε. 
Εσείς έχετε μόνο -και απευθύνομαι κατ’ εξοχήν στην Αξιωματική Αντιπολίτευση- να μας πείτε το πώς θα υπερασπίσουμε το ένα διοικητικό συμβούλιο, τον άλλο μετακλητό διοικητή, ενδεχομένως πέντε μετακινούμενους υπάλληλους; Δεν θα προχωρήσει έτσι αυτός ο τόπος, κυρίες και κύριοι συνάδελφοι. Θα επαναλάβω ότι η κοινωνία αυτήν τη στιγμή σε πολλές περιπτώσεις βρίσκεται μπροστά από εμάς.","ΜΑΝΟΥΣΟΣ ΒΟΛΟΥΔΑΚΗΣ",68
"143136"," Ευχαριστούμε, κύριε συνάδελφε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143137"," Η Κυβέρνηση αυτήν κάνει τον αγώνα να βρεθεί στη θέση που πρέπει ώστε να φτιάξει την πολιτεία που η κοινωνία στην πραγματικότητα απαιτεί.  
(Χειροκροτήματα από την πτέρυγα της Νέας Δημοκρατίας)","ΜΑΝΟΥΣΟΣ ΒΟΛΟΥΔΑΚΗΣ",68
"143138"," Ευχαριστούμε πολύ. 
Το λόγο έχει ο κ. Παρίσης Μουτσινάς.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143139"," Κύριε Πρόεδρε, κυρίες και κύριοι συνάδελφοι, σήμερα έρχεται για ψήφιση ένα νομοσχέδιο πραγματικά σημαντικό, το οποίο αναφέρεται στην αναβάθμιση λειτουργίας και της αποτελεσματικότητας του δημόσιου τομέα. 
Είναι βέβαια μια πρώτη θετική, αλλά αποσπασματική προσπάθεια που γίνεται από το Υπουργείο Δημόσιας Διοίκησης και Ηλεκτρονικής Διακυβέρνησης με εγγενείς αδυναμίες αφού δεν έχουμε απαντήσει στο ερώτημα τι κράτος θέλουμε πρώτον, κύριε Υπουργέ; Και το οποίο αναφέρεται σαφώς και με ευκρίνεια στην προγραμματική συμφωνία της Κυβέρνησης. Και θέλω να πω εδώ ότι όλο αυτό το διάστημα είμαστε και δεν εφαρμόζεται αυτή η προγραμματική συμφωνία, παρά ελάχιστα.
Το χειρότερο δεν είναι ότι δεν εφαρμόζονται. Το χειρότερο είναι ότι την απαξιώνουμε εμείς οι πολιτικοί αλλά και οι δημοσιογράφοι όταν μας λένε: «Τώρα για τι συμφωνία μας λέτε, κύριε Μουτσινά,», όταν αναφερόμαστε σε αυτήν, «όταν ξέρετε ότι στην Ελλάδα οι συμφωνίες αυτές πάνε περίπατο;». Αυτό είναι, αν θέλετε, η μεγαλύτερη απαξίωση του πολιτικού μας συστήματος και πρέπει να το προσέξουμε.
Πρέπει, λοιπόν, να εφαρμόσουμε έγκαιρα αυτές τις συμφωνίες. Γιατί, για παράδειγμα, φέρνουμε ένα εισπρακτικό φορολογικό νομοσχέδιο και λέμε ότι θα φέρουμε ένα άλλο το οποίο θα συνιστά τη φορολογική μεταρρύθμιση. Αλλά αυτό μου θυμίζει την παροιμία που λέει: «Να σε κάψω Γιάννη, να σου βάλω λάδι να γιάνει». Καταλαβαίνετε τι γίνεται, δηλαδή. Αφού αφυδατώνουμε, κατατεμαχίζουμε την κοινωνία, μετά θα έρθει ένα καλύτερο νομοσχέδιο. Πότε; Καταλαβαίνετε, τελικά, ότι πρέπει να σοβαρευτούμε.
Εγώ πιστεύω ότι είναι ένα θετικό νομοσχέδιο. Το λέω. Μιλάω με το ποτήρι μισογεμάτο, όπως είπε και ο κύριος Πρόεδρος. Αλλά να το απογεμίσουμε, κύριε Πρόεδρε, το ποτήρι επιτέλους, γιατί τελικά είναι πάντα μισογεμάτο και αδειάζει.
Πιστεύω ότι το δεύτερο λάθος, το αδύνατο σημείο είναι ότι στηρίζεται σε λάθος ανάλυση δεδομένων του δημόσιου τομέα, παρά τη φιλότιμη προσπάθεια που έγινε από τον Υπουργό κ. Μανιτάκη και το Υπουργείο συνολικά να αλλάξει αυτήν την αντίληψη μες το Υπουργείο. Αναφέρομαι στην προσπάθεια των προηγούμενων κυβερνήσεων που επεδίωκαν τη διαστρέβλωση λειτουργίας του δημόσιου τομέα με επιχειρήματα, όπως ότι είναι πολύ μεγάλος ο δημόσιος τομέας –στο ένα εκατομμύριο ανέβαζαν τους δημόσιους υπαλλήλους- ότι είναι ακριβός ο δημόσιος τομέας, ότι είναι τεμπέληδες οι δημόσιοι υπάλληλοι. Αν θέλετε, αυτά ανατρέπονται από τη λογική. Γιατί θα σας αναφέρω μόνο στοιχεία επί τροχάδην -για να μην τρώω το χρόνο- του Γενικού Λογιστηρίου του Κράτους, της EUROSTAT και της Διεθνούς Οργάνωσης Εργασίας, που συμπίπτουν τα στοιχεία τους και λένε ότι το 2009 ήταν πεντακόσιοι έντεκα χιλιάδες εννιακόσιοι ένας δημόσιοι υπάλληλοι, τακτικοί τετρακόσιοι εξήντα χιλιάδες κ.λπ., κ.λπ.. Σήμερα είναι περίπου τετρακόσιοι ογδόντα χιλιάδες και έχουν μειωθεί από συνταξιοδοτήσεις κ.λπ.. Οι δημόσιοι υπάλληλοι, δε, είναι περίπου στο 9% στο σύνολο των υπαλλήλων, ενώ στις χώρες της Ευρωπαϊκής Ένωσης είναι πάνω από 10%. Επιπλέον, το κόστος αναλογεί σε 10,8% του ΑΕΠ, όταν στις χώρες τις Ευρώπης είναι από 11% έως 17%. Αναφέρομαι, επίσης, στη δικαιολογία ότι είναι τεμπέληδες οι δημόσιοι υπάλληλοι. Κι αυτό θα έλεγα ότι είναι γραφικό -γιατί από γραφικούς έγιναν αυτές οι αναφορές- αν δεν είχε καμμιά φορά μια γενική αντίληψη που μου θυμίζει ολοκληρωτικά καθεστώτα κι αν δεν συνδέονταν με κάποιες επιδιώξεις που έχουν σχέση με την ιδιωτικοποίηση στρατηγικών τομέων του δημόσιου τομέα. 
Ειλικρινά, το πρόβλημα δεν είναι ποσοτικό και φαίνεται απ’ αυτά που λέω, αλλά βαθιά πολιτικό, κύριε Υπουργέ, και άπτεται της πολιτικής αντίληψης των μέχρι τώρα κυβερνήσεων για την αξιοποίηση του κράτους σαν πολιτικό λάφυρο, αλλά και ενός άτολμου και εύκολου αριστερού βερμπαλισμού που πραγματικά δεν έδινε λύση. Οφείλω να ομολογήσω ότι όλοι έχουμε ευθύνη, αλλά κυρίως οι κυβερνήσεις που προηγήθηκαν.
Έτσι κυριάρχησαν πολιτικές πελατειακών σχέσεων, ρουσφετιών και ιδιωτικοποιήσεων των λειτουργιών του δημοσίου, εξυπηρέτησης της πολιτικής και οικονομικής ελίτ της κοινωνίας. Οι πολιτικές αυτές οδήγησαν στη δημιουργία ενός κράτους γραφειοκρατικού, απαξιωμένου, το οποίο εξυπηρετούσε και συγκάλυπτε τη διαφθορά, τη φοροδιαφυγή και την παραοικονομία. 
Αν σήμερα στο φόντο της βαθιάς οικονομικής κρίσης που ζούμε -που είναι μία ευκαιρία για μας και το λέω- δεν ξεπεραστούν τα νοσηρά αυτά φαινόμενα, η προσπάθεια αυτή θα πέσει στο κενό. Και είναι μεγάλη η ευθύνη στις πλάτες σας που σας αναλογεί και το καταλαβαίνω.
Η ανικανότητα, άλλωστε, του πολιτικού συστήματος έφερε την επιτήρηση και τα μνημόνια, όταν ήταν μία αδήριτη ανάγκη να είχαμε προ πολλού επεξεργαστεί και εφαρμόσει τη δική μας πολιτική, το δικό μας μνημόνιο στη βάση μιας εθνικής συνεννόησης και με βάση και γνώμονα μόνο τα εθνικά μας συμφέροντα. Σήμερα έχω την αίσθηση ότι γίνονται θετικά αλλά βιαστικά βήματα υπό την επήρεια του πανικού του χρόνου, με αποτέλεσμα πολλές φορές τα προβλήματα που δημιουργούνται να είναι μεγαλύτερα απ’ αυτά που επιλύονται. Πάρτε, για παράδειγμα, την οικονομική πολιτική και δείτε τις αντιφάσεις που έχουν δημιουργηθεί.
Ο δημόσιος τομέας θα πρέπει, παρ’ όλα αυτά, να κατακτήσει επιτέλους τον επιτελικό του στρατηγικό ρόλο, να κατέχει και να διαχειρίζεται τα δίκτυα, τις υποδομές και τις υπηρεσίες εθνικού στρατηγικού χαρακτήρα. Δεν θα παράγει γάλατα και βούτυρα, αλλά μπορεί να κάνει αυτά τουλάχιστον. Μην τον υποβαθμίζουμε άλλο! Πιστεύω ότι αυτό πρέπει να κατακτηθεί.
Θεωρώ ότι αυτή η βιασύνη σάς οδήγησε να προχωρήσετε στις διαθεσιμότητες, κύριε Υπουργέ, πριν αρχίσει και ολοκληρωθεί η διαδικασία της αξιολόγησης υπαλλήλων και δομών του δημοσίου, εστίαση και διακρίβωση των ελλειμμάτων των υπαλλήλων και των άλλων αδυναμιών, ούτως ώστε να επουλωθούν με μετατάξεις ή άλλους τρόπους, έτσι που τελικά αυτή η λογική να μην υπηρετεί σήμερα την ανάγκη αναβάθμισης του δημόσιου τομέα αλλά άλλες, αν θέλετε, λογικές.
Όσον αφορά την ουσία των άρθρων, καλή είναι η κατάργηση αδρανών οργανισμών που ταλάνιζαν πραγματικά και υποβάθμιζαν το πολιτικό μας σύστημα. Θυμάμαι τον φορέα για την Κωπαΐδα, που δεν ξέρω αν ακόμα λειτουργεί. 
Κύριε Υπουργέ, σας άκουσα, αλλά επιμένω ότι τελικά θα έπρεπε να έχουμε δει με μεγαλύτερη ευαισθησία τους φορείς διαχείρισης προστατευόμενων περιοχών. Δεν θα διαφωνήσω μ' αυτό που λέτε ότι τα χρήματα του ΕΣΠΑ είναι και χρήματα δικά μας, αλλά θα πω ότι τα διαχειρίζονται καλύτερα αυτοί οι οργανισμοί με μία ευελιξία. Για παράδειγμα, ο Οργανισμός για τη Λίμνη Κάρλα θα περιέλθει στην περιφέρεια η οποία έχει χίλια προβλήματα και σίγουρα θα τον υποβαθμίσει.
Είναι καλές και χρήσιμες αρκετές συγχωνεύσεις, γιατί εξορθολογίζουν και εξοικονομούν έργο και χρήμα. Αυτό το κατανοώ πολύ καλά. Υπάρχουν όμως και άστοχες, καθώς και βιαστικές συγχωνεύσεις και υπερβολές θα έλεγα. Αναφέρομαι στην ένταξη του ΕΚΚΕ στο ΕΙΕ, όπως και στις μονάδες κοινωνικής φροντίδας, στην ΕΒΕΤΑΜ που σήμερα δεν έχει τρόπο να λειτουργήσει. 
Θέλω να αποδώσω τα εύσημα για την καινοτομία των επιχειρησιακών σχεδίων που εισάγεται στα Υπουργεία, για τον έλεγχο και την απόδοση ευθυνών. Όμως έχω μία ένσταση σχετικά με τη Γενική Γραμματεία Συντονισμού που υπάγεται απευθείας στον Πρωθυπουργό. Είναι ένας διοικητικός μηχανισμός ο οποίος δεν θα παίξει πολιτικό ρόλο. Έχει πενταετή διάρκεια και άρα είναι εκτός κυβερνήσεων. Δεν θα είναι ένας πολιτικός φορέας που θα συντονίζει το έργο των Υπουργείων. Ας το δείτε και αυτό. 
Επίσης, υπάρχουν διατάξεις και παράγραφοι που επιτρέπουν σοβαρές τροποποιήσεις ερήμην του Κοινοβουλίου και των Βουλευτών. Αυτές οι διατάξεις πρέπει να απαλειφθούν. Πρέπει να έρχονται όλα στο Κοινοβούλιο. Να υπάρξει επιτέλους αναβάθμιση του Κοινοβουλίου και του Βουλευτή. 
Είναι, λοιπόν, μία καλή προσπάθεια αλλά πρέπει να απαντήσουμε στο ερώτημα «τι κράτος θέλουμε». 
Πρέπει να ετοιμάσουμε το μοντέλο άμεσα, του υγιούς και σύγχρονου κράτους που θα θεραπεύσει τα φαινόμενα του παρελθόντος, θα στηρίξει την κοινωνική οικονομία, θα υπηρετήσει με αξιοπιστία τις ανάγκες της πολιτείας και των πολιτών, ώστε να είναι αντάξιο αυτού που θα παραδώσουμε στα παιδιά μας. 
Το πρώτο βήμα σήμερα της μεταρρύθμισης, παρά τις ενστάσεις που ανέφερα και τις προτάσεις που κάνω, είναι καλό και θα γίνει καλύτερο –και βλέπω, κύριε Υπουργέ, ότι παρακολουθείτε τους ομιλητές- με τις προτάσεις που έχουν κατατεθεί.
Ευχαριστώ.","ΠΑΡΙΣΗΣ ΜΟΥΤΣΙΝΑΣ",334
"143140"," Ευχαριστούμε, κύριε συνάδελφε.
Το λόγο έχει ο κ. Οδυσσέας Βουδούρης.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143141"," Κύριε Πρόεδρε, κύριε Υπουργέ, αγαπητοί συνάδελφοι, θεωρώ ότι αυτό το νομοσχέδιο κινείται προφανώς προς μία αυτονόητη κατεύθυνση. Προφανώς πρέπει να  υπάρχει καλύτερη αξιοποίηση του δυναμικού του δημόσιου τομέα. Και ο δημόσιος τομέας δεν είναι πληθωρικός σε σχέση με τα πρότυπα της Ευρώπης. Σίγουρα όμως πρέπει να είναι πιο αποτελεσματικός. 
Όπως είπε ο συνάδελφος Δημήτρης Αναγνωστάκης, είναι παράδοξο να εγκαλείται η Κυβέρνηση, όταν πάει να κάνει κάτι αυτονόητο. Και άλλα πράγματα είναι αυτονόητα. Κυρίως αυτό που θα έπρεπε να είναι αυτονόητο είναι πως η Κυβέρνηση αυτή έχει πάρει εξουσιοδότηση από τη Βουλή για να κινηθεί προς μία συγκεκριμένη κατεύθυνση, η οποία ορίζεται από μία προγραμματική συμφωνία. Μου κάνει εντύπωση ότι δεν υπάρχει αναφορά σε αυτήν την προγραμματική συμφωνία ούτε από τον Υπουργό ούτε από τους Βουλευτές της Συμπολίτευσης.
Θα σας διαβάσω τι λέει για το συγκεκριμένο θέμα η προγραμματική συμφωνία μεταξύ άλλων: 
Πρώτον, ενίσχυση της αυτοτέλειας της Δημόσιας Διοίκησης απέναντι στις πολιτικές αλλαγές. Είναι κάτι πολύ σημαντικό. 
Δεύτερον, περιορισμός της πολυνομίας και εξάλειψη της σύγκρουσης νομοθετημάτων, πάταξη της διαφθοράς μέσω της ενίσχυσης πρακτικών διαφάνειας.
Τρίτον, αντικειμενικές και διαφανείς διαδικασίες προαγωγής, διαδικασίες εσωτερικής αλλά και εξωτερικής αξιολόγησης των υπηρεσιών του προσωπικού. Σύνδεση του προϋπολογισμού που δίνεται σε κάθε δημόσια υπηρεσία με τους στόχους και την απόδοση. 
Τέταρτον, οργανωτικός και τεχνολογικός εκσυγχρονισμός. 
Πέμπτον, συνολική στρατηγική για το χτύπημα της γραφειοκρατίας. 
Έκτον, εθνικό σύστημα ηλεκτρονικών προμηθειών για να περιορίσουμε τις σπατάλες. 
Αυτή η Κυβέρνηση έχει ήδη μια διάρκεια επτά μηνών. Δεν έχει παρουσιαστεί νομοθέτημα γι’ αυτά τα μέτρα και το πιο ανησυχητικό είναι ότι δεν υπάρχει χρονοδιάγραμμα.
Απευθύνομαι, λοιπόν, στον κύριο Υπουργό με κάθε σεβασμό και του λέω ότι πρέπει να επισπεύσει. Το πρώτο πράγμα που πρέπει να κάνει είναι να ορίσει ένα χρονοδιάγραμμα γι’ αυτές τις μεταρρυθμίσεις, διότι είναι προφανές ότι όταν αναφερόμαστε στο βάθος τετραετίας αόριστα, αυτό ο περισσότερος κόσμος λογικά το εκλαμβάνει ως μία αθέτηση αυτών των δεσμεύσεων.
Όσον αφορά τη γενικότερη παρατήρηση για το νομοσχέδιο, θα αναφερθώ σε αυτά τα οποία είπε ο συνάδελφος κ. Πανούσης έτσι όπως τα άκουσα τουλάχιστον εγώ και συμφωνώ απολύτως με την τοποθέτησή του. Είπε ουσιαστικά δύο πράγματα. Το πρώτο είναι ότι τα μερεμέτια πρέπει να γίνονται μετά από τη βασική δομή. Αυτές οι επιμέρους ενέργειες που υπάρχουν σε αυτό το νομοσχέδιο πρέπει να ακολουθούν, όπως είπε κι ο Πάρις Μουτσινάς, ένα νόμο-πλαίσιο για το πώς βλέπουμε τη γενικότερη αρχιτεκτονική της Δημόσιας Διοίκησης και του κράτους. Ειδάλλως αυτές οι ενέργειες θα είναι ενέργειες που θα έχουν πολύ μικρό αποτέλεσμα. Και το δεύτερο που το είπε ο Γιάννης Πανούσης είναι ότι αυτό θα πρέπει να γίνεται στο πλαίσιο μιας εθνικής συναίνεσης, ένα πάρα πολύ σημαντικό θέμα. Και είχαμε χρόνο να αρχίσουμε αυτήν την εθνική διαβούλευση. Έχουμε καθυστερήσει και πρέπει να επισπεύσουμε. 
Έρχομαι τώρα στα άρθρα. Τρεις παρατηρήσεις για τα άρθρα 8, 9, 10. 
Το άρθρο 10 είναι ένα χαρακτηριστικό παράδειγμα αποσπασματικής αντιμετώπισης όπου βλέπουμε να συγκροτούνται μονάδες κοινωνικής φροντίδας που έχουν τελείως διαφορετικό αντικείμενο μεταξύ τους, να υπάγονται στο Υπουργείο Εργασίας ενώ πριν από λίγους μήνες έχουμε βάλει άλλες μονάδες κοινωνικής φροντίδας, τα ΚΕΚΥΚΑΜΕΑ και τα ΚΑΦΚΑ, οι οποίες, έστω και αν ονομάστηκαν μονάδες αποκατάστασης, ανήκουν κι αυτές στην πρόνοια. Τα έχουμε υποτάξει στα νοσοκομεία με πολύ αρνητικές συνέπειες. 
Επίσης, πρέπει επιτέλους να κάνουμε αυτό που λέγεται περιφερειακή αποκέντρωση, δηλαδή μία περιφερειακή συγκρότηση του συστήματος υγείας η οποία να γίνει σε ένα επίπεδο. Αυτή τη στιγμή υπάρχουν τουλάχιστον τέσσερα επίπεδα. Υπάρχουν οι δήμοι. Υπάρχει η νομαρχία με το διοικητικό συμβούλιο του νοσοκομείου που ασχολείται και με την πρόνοια και με την πρωτοβάθμια φροντίδα η οποία είναι διαιρεμένη μεταξύ του ΕΟΠΥΥ και του Εθνικού Συστήματος Υγείας. Υπάρχει η καλλικρατική περιφέρεια, υπάρχει η ΔΥΠΕ και υπάρχει και το Υπουργείο. Αυτό δεν γίνεται. Κάποια στιγμή πρέπει να προχωρήσουμε σε μια συνολική αναδιοργάνωση του εθνικού συστήματος υγείας που προφανώς πρέπει να έχει και την Πρόνοια. 
Όσον αφορά το θέμα των περιβαλλοντικών οργανισμών, ειπώθηκαν πολλά και από τη Νίκη Φούντα, με την οποία συμφωνώ. Το βασικό θέμα και η βασική ένσταση γι’ αυτό το άρθρο δεν είναι τόσο πολύ το γεγονός ότι η χρηματοδότηση αυτών των οργανισμών γίνεται από την Ευρωπαϊκή Ένωση. Έστω κι αν γίνεται από την Ευρωπαϊκή Ένωση, πρέπει να γίνει εξοικονόμηση πόρων. Το βασικό πρόβλημα είναι ότι δεν εντάσσεται αυτή η αναδιοργάνωση στο πλαίσιο μιας γενικότερης πολιτικής για το περιβάλλον.
Όσο αφορά το άρθρο αυτό νομίζω, κύριε Υπουργέ, ότι πρέπει να κάνετε δεκτή την τροπολογία που υπέβαλαν ο κ. Τσούκαλης, ο κ. Αναγνωστάκης και ο κ. Πανούσης διότι αυτό είναι μέσα στην προγραμματική συμφωνία. Η προγραμματική συμφωνία λέει ότι οι συγχωνεύσεις των οργανισμών θα γίνουν χωρίς να υπάρχει υποβάθμιση του προσωπικού. 
Φτάνω στο κεφάλαιο Β’. Και εδώ ειπώθηκαν πάρα πολλά. Εγώ νομίζω ότι το κεφάλαιο Β’ κινείται προς μία σωστή κατεύθυνση, αλλά υπάρχει μια πλήρης παρανόηση για το ποια είναι η οδηγία του ΟΟΣΑ. Ο ΟΟΣΑ λέει το εξής, ότι πρέπει να υπάρξει ένα κέντρο διακυβέρνησης για την ανάπτυξη ενός στρατηγικού προγράμματος το οποίο θα διασφαλίζει ένα δυνατό, συνεκτικό, συλλογικό, στρατηγικό όραμα γι’ αυτό που χρειάζεται η χώρα. Και από την άλλη πλευρά συγκροτούμε μία γραμματεία υπό την ηγεσία ενός γενικού γραμματέα ο οποίος είναι ένας ανώτατος δημόσιος υπάλληλος βαθμού ΕΘ1 με πενταετή θητεία που δεν είναι πολιτικό πρόσωπο.
Στην ουσία τι κάνουμε; Συγκροτούμε ένα ενδιάμεσο «γρανάζι» ανάμεσα στον Πρωθυπουργό και τους Υπουργούς. Είναι εμφανέστατο ότι αυτό θα φέρει δυσλειτουργία. Αυτό που χρειαζόμαστε είναι μία ενίσχυση της κυβερνητικής επιτροπής και του Υπουργικού Συμβουλίου και ενδεχομένως να ενισχύσουμε το επιτελείο του Πρωθυπουργού. Αυτά ήθελα να πω για τα άρθρα. 
Επειδή είναι η πρώτη φορά που απευθύνομαι στην Ολομέλεια με την ιδιότητα του Ανεξάρτητου Βουλευτή, επιτρέψτε μου να πω ότι αυτό θα είναι το στίγμα της δικής μας γραμμής. Ό,τι εντάσσεται στην προγραμματική συμφωνία θα το υποστηρίζουμε, ό,τι είναι εκτός θα το αντιπολιτευόμαστε. 
Θα ήθελα να ευχηθώ σε όλους καλή χρονιά και ειδικά στους συναδέλφους της Κοινοβουλευτικής Ομάδας της Δημοκρατικής Αριστεράς που δεν είναι εδώ στα έδρανα αλλά πιθανώς να παρακολουθούν τη συνεδρίαση από την τηλεόραση. Τους εύχομαι καλή επιτυχία στη συνεργασία τους με τη Νέα Δημοκρατία και με τον κ. Σαμαρά, καλή επιτυχία στη συνεργασία τους με το ΠΑΣΟΚ και τον κ. Βενιζέλο. Αυτό το λέω χωρίς καμμία απολύτως ειρωνεία. Εύχομαι πραγματικά να πετύχουν εφόσον το πιστεύουν. Εμείς που δυστυχώς δεν το πιστεύουμε, θα συνεχίσουμε να υποστηρίζουμε το αρχικό εγχείρημα της Δημοκρατικής Αριστεράς, αυτό που ήταν το κοινό μας εγχείρημα στις εκλογές, αυτό για το οποίο οι πολίτες μάς ψήφισαν, το εγχείρημα του τρίτου δρόμου, μακριά από τη νεοφιλελεύθερη δεξιά πολιτική της Νέας Δημοκρατίας και του ΠΑΣΟΚ, μακριά από τις παλιές ιδεοληψίες της Αριστεράς. Αυτό θα συνεχίσουμε να κάνουμε.
Σας ευχαριστώ.","ΟΔΥΣΣΕΑΣ ΒΟΥΔΟΥΡΗΣ",72
"143142"," Ευχαριστούμε τον κύριο συνάδελφο.
Κυρίες και κύριοι συνάδελφοι, γίνεται γνωστό στο Σώμα ότι αύριο Πέμπτη 10 Ιανουαρίου 2013 η προγραμματισμένη συζήτηση επίκαιρων ερωτήσεων αναβάλλεται.
Ο κ. Βολουδάκης έχει ζητήσει το λόγο για δύο λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143143"," Κύριε Πρόεδρε, όσον αφορά στην τροπολογία που κατατέθηκε από τον κ. Αναγνωστάκη σχετικά με το προσωπικό των θυγατρικών του ΕΟΜΜΕΧ, πέραν του ότι είναι εκπρόθεσμη, πρέπει να πω ότι δεν μπορεί να γίνει δεκτή αυτήν τη στιγμή. Το εκπρόθεσμο εδώ έχει και ένα θέμα ουσίας. Για το θέμα αυτό -που πράγματι είναι σοβαρό και χρήζει αντιμετώπισης- χρειάζεται συνεννόηση και με το Υπουργείο Ανάπτυξης που εποπτεύει και έχει ενδεχομένως έναν ευρύτερο σχεδιασμό. 
Πρέπει όμως να επισημάνω ότι, πέραν αυτού του ζητήματος, γίνεται εδώ αναφορά σε δημιουργία νέων προσωποπαγών θέσεων, που ασφαλώς δεν είναι μέσα στο δικό μας σχεδιασμό για το πώς μπορούμε να δημιουργήσουμε έναν αποτελεσματικό δημόσιο τομέα.","ΜΑΝΟΥΣΟΣ ΒΟΛΟΥΔΑΚΗΣ",68
"143144"," Είναι υφιστάμενες, δεν δημιουργούνται νέες.","ΑΛΕΞΙΟΣ ΜΗΤΡΟΠΟΥΛΟΣ",319
"143145"," Παρακαλώ πολύ, μη διακόπτετε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143146"," Κύριε Πρόεδρε, λέει ότι η μεταφορά γίνεται σε συνιστώμενη προσωποπαγή θέση. Αυτό δεν μπορεί να γίνει. Δεν μπορεί να συνιστώνται πλέον προσωποπαγείς θέσεις στο δημόσιο τομέα. Αυτή είναι μία γενική αρχή. 
Σε κάθε περίπτωση το θέμα είναι πράγματι σοβαρό. Σε συνεργασία με το εποπτεύον από τον ΕΟΜΜΕΧ Υπουργείο θα δούμε πώς θα αντιμετωπιστεί.","ΜΑΝΟΥΣΟΣ ΒΟΛΟΥΔΑΚΗΣ",68
"143147"," Πέντε μονάδες είναι αυτές…","ΑΛΕΞΙΟΣ ΜΗΤΡΟΠΟΥΛΟΣ",319
"143148"," Κύριε Μητρόπουλε, εσείς τώρα να διακόπτετε;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143149"," Να λύσουμε κανένα θέμα, κύριε Πρόεδρε.","ΑΛΕΞΙΟΣ ΜΗΤΡΟΠΟΥΛΟΣ",319
"143150"," Παρακαλώ να μη διακόπτετε.
Ο Κοινοβουλευτικός Εκπρόσωπος του Κομμουνιστικού Κόμματος Ελλάδας κ. Χαλβατζής έχει το λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143151"," Κύριε Πρόεδρε, οι Υπουργοί που μίλησαν αλλά και πολλοί Βουλευτές των κομμάτων της συγκυβέρνησης υποστήριξαν με πάθος αλλά και με μία μεγάλη βεβαιότητα ότι δεν πρόκειται να γίνει καμμία απόλυση. Η κατηγορηματικότητα των δηλώσεων στηρίζεται στη διαβεβαίωση –λένε- που δίνει ο καθ’ ύλην Υπουργός, αλλά το λένε –λέει- και οι νόμοι. Σε μία περίοδο δηλαδή όπου ξεθεμελιώνονται όλα τα εργατικά δικαιώματα, σε μία περίοδο όπου η «βιομηχανία» νόμων και πράξεων νομοθετικού περιεχομένου ανατρέπει τα πάντα σε βάρος της εργατικής τάξης και όλων των εργαζομένων, σε μία περίοδο όπου επίσημα έχει δρομολογηθεί η απόλυση μέσα σε τρία χρόνια εκατόν πενήντα χιλιάδων δημοσίων υπαλλήλων, σε μία περίοδο όπου οι διαθεσιμότητες βρίσκονται στην ημερήσια διάταξη, αυτές οι διαβεβαιώσεις των Βουλευτών και των Υπουργών δεν έχουν καμμία ουσιαστική αξία.
Η πολιτική σας -το ξαναλέμε- πολιτική της Ευρωπαϊκής Ένωσης, των μονοπωλίων, είναι λαίλαπα για την εργατική τάξη και τα λαϊκά στρώματα. Σας είπε ο εισηγητής μας ότι έκλεισαν μέχρι σήμερα πολλές κλινικές με βάση αποφάσεις της προηγούμενης κυβέρνησης που υλοποιούνται καθημερινά. Η απόφαση είναι να κλείσουν εξακόσιες εξήντα μία κλινικές στα δημόσια νοσοκομεία, να καταργηθούν δέκα χιλιάδες νοσοκομειακά κρεβάτια. Κλείνουν ή καταργούνται κρεβάτια σε μονάδες εντατικής θεραπείας. Μονάδες εντατικής θεραπείας υπάρχουν και έχουμε τεράστιες ανάγκες για τη λειτουργία και την ανάπτυξή τους, γιατί οι ΜΕΘ σώζουν ζωές και χάνονται ανθρώπινες ζωές εξαιτίας αυτής της κατάστασης και αυτής της πολιτικής στον τομέα της υγείας. 
(Στο σημείο αυτό την Προεδρική Έδρα  καταλαμβάνει η ΣΤ΄ Αντιπρόεδρος της Βουλής κ. ΜΑΡΙΑ ΚΟΛΛΙΑ - ΤΣΑΡΟΥΧΑ )
Η δημόσια υγεία, κύριε Υπουργέ, συρρικνώνεται καθημερινά, υποβαθμίζεται και απαξιώνεται με τη δική σας πολιτική. Ταυτόχρονα, πολλαπλά ενισχύεται ο ιδιωτικός τομέας στην υγεία. Σήμερα, με τις συνενώσεις, μετακινήσεις, καταργήσεις φορέων, οργανισμών, ιδιαίτερα αυτών που αφορούν κοινωνικές υπηρεσίες και δομές, θα επιδεινώσετε την κατάσταση των ασθενών και των τροφίμων που βρίσκονται σ’ αυτές. Εμείς είμαστε κατηγορηματικά αντίθετοι σ’ αυτήν την πολιτική. Η λογική σας είναι η εμπορευματοποίηση των πάντων. Είναι η πολιτική σας που οδηγεί και ενισχύει τις ιδιωτικοποιήσεις των κοινωνικών υπηρεσιών, δομών και αναγκών.
Πάντως, παρά την προσπάθεια αποπροσανατολισμού για δήθεν επιδίωξη να νοικοκυρευτούν τα πράγματα, από κάποιες τοποθετήσεις ξέφυγαν κάποιες αλήθειες, αλήθειες που δείχνουν την ανάγκη που έχει σήμερα η αστική τάξη να προσαρμόσει γρήγορα, βίαια και τον διοικητικό μηχανισμό στις επιλογές και τελικά στη στρατηγική κατεύθυνσης των μονοπωλίων της Ευρωπαϊκής Ένωσης. Αλίμονο, δεν θα μείνετε και εσείς σε παρωχημένες εποχές. Θα εκσυγχρονιστείτε. Το ζήτημα είναι σε ποια κατεύθυνση, γιατί αυτός ο λεγόμενος από την πλευρά σας «εκσυγχρονισμός» θερίζει εργατικά, λαϊκά δικαιώματα, καταργεί δικαιώματα. Αυτή είναι η πραγματικότητα. Βεβαίως, η λογική αυτή οδηγεί σε μια κρατική διοίκηση πιο συγκεντρωτική, πιο επιτελική, στενότερα δεμένη με τους μηχανισμούς της Ευρωπαϊκής Ένωσης. Αυτή η κρατική διοίκηση -το είπαμε και χθες- θα είναι πιο επιθετική ενάντια στο εργατικό λαϊκό κίνημα.
Αυτές οι προσαρμογές ουσιαστικά, κύριε Υπουργέ -το λέμε μετά λόγου γνώσεως- θα βοηθούν, θα ενισχύουν την πολιτική πρακτική σας από τη μια για μια πιο γρήγορη διείσδυση των μονοπωλίων στο δημόσιο τομέα και από την άλλη για να προωθήσετε ή για να προωθούνται με πιο αποτελεσματικό τρόπο οι επιδιώξεις και η κερδοφορία των επιχειρηματικών ομίλων. Δεν είναι αθώες όλες αυτές οι επιλογές, οι ρυθμίσεις, οι συνενώσεις και οι καταργήσεις.
Θέσαμε ένα ερώτημα. Ο Υπουργός δεν απάντησε. Το Κομμουνιστικό Κόμμα Ελλάδας κατέθεσε μια τροπολογία για το ΙΓΜΕ. ΄Ισως εξακολουθεί να υποστηρίζει ότι το Ινστιτούτο Γεωλογικών και Μεταλλευτικών Ερευνών ανήκει σε παρωχημένες υπηρεσίες και οργανισμούς. Θα ξαναπούμε ότι το ΙΓΜΕ είναι μια πολύ σπουδαία λειτουργία, μια πολύχρονη παρουσία με πολύ μεγάλο έργο, και βοήθησε πάρα πολύ τη χώρα μας που είναι η πιο πλούσια ή από τις πιο πλούσιες σε ορυκτό πλούτο, σε υδρογονάνθρακες, κ.λπ.. Αυτό, λοιπόν, το ινστιτούτο το οδηγείτε συστηματικά στη συρρίκνωση και απαξίωση. Σιγά - σιγά θα υποκατασταθεί από τους ιδιώτες.
Αυτή είναι η ταξική πολιτική που εφαρμόζετε κι αυτός είναι ο μεγαλύτερος κίνδυνος, το ΙΓΜΕ να απαξιωθεί, να υποκατασταθεί από τους ιδιώτες και να ακολουθήσει μία πορεία ενταφιασμού των ερευνών του κράτους, όπου αργά ή γρήγορα θα ανατεθούν όλα αυτά στο ιδιωτικό κεφάλαιο. Αυτή είναι η πολιτική σας. 
Θέσατε προηγούμενα ένα ερώτημα, κύριε Υπουργέ και είπατε: Αυτό το κράτος που προτείνουμε, δεν σας ικανοποιεί, αυτό που σήμερα υπάρχει, δεν σας αρέσει. Τι θέλετε τέλος πάντων;","ΣΠΥΡΙΔΩΝ ΧΑΛΒΑΤΖΗΣ",534
"143152"," (…δεν ακούστηκε)","ΜΑΝΟΥΣΟΣ ΒΟΛΟΥΔΑΚΗΣ",68
"143153"," Ναι, θέσατε αυτό το ερώτημα, γιατί εμείς είπαμε, το ότι εναντιωνόμαστε σ’ αυτές τις προτάσεις, δεν σημαίνει ότι είμαστε ικανοποιημένοι από τη μέχρι σήμερα Δημόσια Διοίκηση. Υπάρχουν πάρα πολλοί άνθρωποι, οι οποίοι μοχθούν στη Δημόσια Διοίκηση, αλλά αυτήν τη Δημόσια Διοίκηση εσείς τη διαμορφώσατε έτσι. 
Εμείς έχουμε πει δημόσια, ευθαρσώς ότι αγωνιζόμαστε για μία άλλη ριζικά διαφορετική οργάνωση της κοινωνίας. Δεν συμφωνούμε μ’ αυτήν την οργάνωση της κοινωνίας. Κι εμείς παλεύουμε για μία κρατική Δημόσια Διοίκηση, που βασική της αποστολή θα είναι να υπηρετεί την ανάπτυξη σε όφελος της συντριπτικά μεγάλης πλειοψηφίας του λαού, που θα ικανοποιεί τις συνεχώς διευρυνόμενες ανάγκες του λαού, θα υπηρετεί τις ανάγκες της χώρας.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
 Τελειώνω, κυρία Πρόεδρε. 
Και, βεβαίως, ένα άλλο κράτος μπορεί να υπάρχει, γιατί δεν μπορεί να υπάρξουν διαχειριστικές λογικές εδώ -να είμαστε συγκεκριμένοι- δεν μπορεί να υπάρχουν διορθωτικά μέτρα και σοβατίσματα στο κράτος. Το κράτος ή θα υπηρετεί την αστική τάξη ή θα υπηρετεί την εργατική τάξη και τα πλατιά λαϊκά στρώματα. Δεν μπορεί να είναι ένα κράτος που θα είναι και με το κεφάλαιο και με το λαό. Εμείς είμαστε σαφείς και καθαροί σ’ αυτά. Προϋπόθεση όμως γι’ αυτό –το λέμε και γι’ αυτό παλεύουμε- είναι η αλλαγή της εξουσίας. Μία εργατική λαϊκή εξουσία θα έχει και το δικό της εργατικό λαϊκό κράτος. 
Με αυτήν την ευκαιρία καλούμε τους εργαζόμενους να παλέψουν, να αγωνιστούν, να συντονίσουν την πάλη τους, να συμπορευτούν με το Κομμουνιστικό Κόμμα Ελλάδας, να αγωνιστούν για την ανατροπή, την κατάργηση του εκμεταλλευτικού συστήματος. 
Ευχαριστώ, κυρία Πρόεδρε.","ΣΠΥΡΙΔΩΝ ΧΑΛΒΑΤΖΗΣ",534
"143154"," Ευχαριστούμε κι εμείς, κύριε συνάδελφε. 
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, τριάντα εννέα μαθητές και μαθήτριες και τρεις συνοδοί-εκπαιδευτικοί από το 13ο Γυμνάσιο Πάτρας.
Η Βουλή τούς καλωσορίζει. Τους ευχόμαστε καλή χρονιά. 
(Χειροκροτήματα απ’ όλες τις πτέρυγες της Βουλής)
Το λόγο έχει η κ. Ζωή Κωνσταντοπούλου.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143155"," Θα είναι μακάβριες οι αναφορές μου, γιατί με αυτό το νομοσχέδιο ενταφιάζετε φορείς κοινωνικών και προνοιακών δικαιωμάτων, ενταφιάζετε τα ίδια τα δικαιώματα και την ίδια στιγμή ανασύρετε από τον τάφο μνήμες των πλέον σκληρών απολυταρχιών. Απευθύνομαι στον κ. Μανιτάκη, που για μία ακόμα φορά δεν είναι στην Αίθουσα, όπως δεν είναι στην Αίθουσα οι Βουλευτές της Νέας Δημοκρατίας, του ΠΑΣΟΚ και της ΔΗΜΑΡ, την ώρα που συζητείται αυτό το νομοσχέδιο ενταφιασμού φορέων και δικαιωμάτων.","ΖΩΗ ΚΩΝΣΤΑΝΤΟΠΟΥΛΟΥ",272
"143156"," Εδώ είμαστε, κυρία Κωνσταντοπούλου.","ΔΗΜΗΤΡΙΟΣ ΚΥΡΙΑΖΙΔΗΣ",263
"143157"," Είπατε, κύριε Υπουργέ, που για άλλη μία φορά είστε απών, το εξής: Εάν πράγματι εγώ ως Υπουργός καταθέτοντας αυτό το νομοσχέδιο με τις συγκεκριμένες ρυθμίσεις είχα παραβιάσει τόσα άρθρα του Συντάγματος, τέτοιες θεμελιώδεις αρχές του Συντάγματος, θα έπρεπε να έχει καταλυθεί το Σύνταγμα. 
Είπατε δηλαδή, κύριε απόντα Υπουργέ της Διοικητικής Μεταρρύθμισης, κάτι χειρότερο από τον Λουδοβίκο τον 14ο. Αυτός είπε: «L’ Etat c’ est moi», «το κράτος είμαι εγώ». Εσείς λέτε κάτι πολύ σοβαρότερο, λέτε: «Το Σύνταγμα είμαι εγώ». Και όσο ανατριχιαστικό και αν ακούγεται αυτό από τα χείλη οποιουδήποτε, πολύ περισσότερο από τα δικά σας, είναι ακόμη ανατριχιαστικότερο το επόμενο που είπατε. Ακούστε: «Εκείνο, όμως, που ξέρω ότι το ξέρει ένας πρωτοετής φοιτητής είναι ότι υπάρχει μία θεμελιώδης διάκριση ανάμεσα στην παραβίαση του Συντάγματος και στην κατάλυση του Συντάγματος. Έχω την εντύπωση ότι και αυτήν τη διάκριση την αγνοείτε». Το είπατε, κύριε απόντα Υπουργέ, απευθυνόμενος προς εμάς, της Αξιωματικής Αντιπολίτευσης. Έχετε την εντύπωση, είπατε, ότι αγνοούμε εμείς τη διάκριση μεταξύ παραβίασης και κατάλυσης του Συντάγματος. Και αναρωτιέμαι ποια οίηση, ποια αλαζονεία, ποια αμετροέπεια μπορεί να εμπνεύσει έναν τέτοιο λόγο αυτήν εδώ την ώρα. Ποια συνείδηση ή ασυνειδησία μπορεί να κάνει μια Κυβέρνηση να διεκδικεί τη διαφορά μεταξύ παραβίασης και κατάλυσης του Συντάγματος. 
Και μια και προκαλέσατε αυτήν τη συζήτηση για τη διαφορά μεταξύ παραβίασης και κατάλυσης…
(Θόρυβος στην Αίθουσα)","ΖΩΗ ΚΩΝΣΤΑΝΤΟΠΟΥΛΟΥ",272
"143158"," Παρακαλώ, λίγη ησυχία.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143159"," Κυρία Πρόεδρε, εκείνος ο οποίος συνομιλεί και κάνει φασαρία είναι ο παριστάμενος Υφυπουργός, που κανονικά δεν είναι κατά το Σύνταγμα, κατά το άρθρο 81, ούτε καν μέλος της Κυβέρνησης. Εδώ η Κυβέρνηση σήμερα εκπροσωπείται μόνο από έναν Υφυπουργό, που κανονικά δεν μπορεί να εκπροσωπεί την Κυβέρνηση. Και αυτός ο ένας Υφυπουργός, που δεν μπορεί να εκπροσωπεί την Κυβέρνηση, επιλέγει την ώρα που μιλάνε οι Βουλευτές της Αξιωματικής Αντιπολίτευσης να κάνει κουβέντα. Αυτή είναι η διαφορά μεταξύ παραβίασης και κατάλυσης του Συντάγματος.","ΖΩΗ ΚΩΝΣΤΑΝΤΟΠΟΥΛΟΥ",272
"143160"," Κυρία συνάδελφε, ο υπεύθυνος είμαι εγώ. Σας παρακαλώ.","ΑΠΟΣΤΟΛΟΣ ΚΑΚΛΑΜΑΝΗΣ",172
"143161"," Παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143162"," Η διαφορά επίσης μεταξύ παραβίασης και κατάλυσης του Συντάγματος είναι το γεγονός ότι με πράξεις νομοθετικού περιεχομένου νομοθετείτε.","ΖΩΗ ΚΩΝΣΤΑΝΤΟΠΟΥΛΟΥ",272
"143163"," Κυρία συνάδελφε, σας παρακαλώ. Εγώ απασχόλησα τον Υπουργό. Είναι αντικοινοβουλευτικό αυτό που κάνετε.","ΑΠΟΣΤΟΛΟΣ ΚΑΚΛΑΜΑΝΗΣ",172
"143164"," Είναι το γεγονός ότι ο πρώην Πρόεδρος της Βουλής θεωρεί ότι έχει το δικαίωμα αυτήν τη στιγμή να κουνάει το δάκτυλό του, ενώ έχει τεράστια ευθύνη γι’ αυτά τα οποία έχει προκαλέσει το ΠΑΣΟΚ και το κόμμα του και ο ίδιος.","ΖΩΗ ΚΩΝΣΤΑΝΤΟΠΟΥΛΟΥ",272
"143165"," Αυτό είναι αντικοινοβουλευτικό! Λυπάμαι, διότι εδώ κάποιος έδωσε δείγματα στο Κοινοβούλιο τα οποία δεν δίνετε εσείς!","ΑΠΟΣΤΟΛΟΣ ΚΑΚΛΑΜΑΝΗΣ",172
"143166"," Κύριε Πρόεδρε, παρακαλώ. Δεν ζητήσατε το λόγο κατ’ αρχάς.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143167"," Εδώ πέρασε κάποιος Κωνσταντόπουλος και έδωσε δείγματα σεβασμού!","ΑΠΟΣΤΟΛΟΣ ΚΑΚΛΑΜΑΝΗΣ",172
"143168"," Και η διαφορά επίσης μεταξύ παραβίασης και κατάλυσης του Συντάγματος ...","ΖΩΗ ΚΩΝΣΤΑΝΤΟΠΟΥΛΟΥ",272
"143169"," Ορίστε μας! Τριακόσιοι είμαστε εδώ, δεν είναι ένας! Ντροπή!","ΑΠΟΣΤΟΛΟΣ ΚΑΚΛΑΜΑΝΗΣ",172
"143170"," ...είναι το γεγονός ότι δεν υπάρχει ούτε ένα Υπουργικό Συμβούλιο...","ΖΩΗ ΚΩΝΣΤΑΝΤΟΠΟΥΛΟΥ",272
"143171"," Ανέχεστε όλοι! Ντροπή!","ΑΠΟΣΤΟΛΟΣ ΚΑΚΛΑΜΑΝΗΣ",172
"143172"," Κύριε Κακλαμάνη, ντροπές και όνειδος να απευθύνετε εκεί όπου αυτά αναλογούν και στην Κυβέρνηση που στηρίζετε!","ΖΩΗ ΚΩΝΣΤΑΝΤΟΠΟΥΛΟΥ",272
"143173"," Παρακαλώ!","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143174"," Ακούστε: Να σεβαστείτε το Κοινοβούλιο! Δεν το σέβεστε το Κοινοβούλιο! Δεν το σέβεστε! Ο Νίκος ο Κωνσταντόπουλος και η Λίνα η Αλεξίου το σέβονται το Κοινοβούλιο!","ΑΠΟΣΤΟΛΟΣ ΚΑΚΛΑΜΑΝΗΣ",172
"143175"," Και εσείς να σεβαστείτε το μέλλον και να σεβαστείτε τους νεότερους ανθρώπους! Να σεβαστείτε τους ανθρώπους που τους στερείτε το μέλλον και την προοπτική!","ΖΩΗ ΚΩΝΣΤΑΝΤΟΠΟΥΛΟΥ",272
"143176"," Δεν σέβεστε τίποτα!","ΑΠΟΣΤΟΛΟΣ ΚΑΚΛΑΜΑΝΗΣ",172
"143177"," Παρακαλώ!
Κύριε Πρόεδρε, πρώτ’ απ’ όλα, δεν έχετε ζητήσει το λόγο από το Προεδρείο. Με όλον το σεβασμό.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143178"," Λυπάμαι πάρα πολύ! Οι νέοι άνθρωποι, αν θα δίνουν αυτό το δείγμα εδώ, αλίμονο στη χώρα, κύριοι του ΣΥΡΙΖΑ!","ΑΠΟΣΤΟΛΟΣ ΚΑΚΛΑΜΑΝΗΣ",172
"143179"," Κύριε Πρόεδρε, σας παρακαλώ!","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143180"," Αυτή είναι η νέα εικόνα που μας φέρνετε στο Κοινοβούλιο;","ΑΠΟΣΤΟΛΟΣ ΚΑΚΛΑΜΑΝΗΣ",172
"143181"," Αυτήν τη στιγμή απαξιώνετε το ίδιο το Προεδρείο, κύριε Πρόεδρε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143182"," Να μη σέβεται κανείς τίποτα εδώ μέσα;","ΑΠΟΣΤΟΛΟΣ ΚΑΚΛΑΜΑΝΗΣ",172
"143183"," Εντάξει, κύριε Πρόεδρε.","ΠΑΝΑΓΙΩΤΗΣ ΛΑΦΑΖΑΝΗΣ",279
"143184"," Να μη σέβεται κανείς τίποτα; 
Εσείς, κύριε Λαφαζάνη, πήγατε πριν στον Υπουργό. Είναι θέμα αυτό;","ΑΠΟΣΤΟΛΟΣ ΚΑΚΛΑΜΑΝΗΣ",172
"143185"," Δεν είπε τίποτα!","ΠΑΝΑΓΙΩΤΗΣ ΛΑΦΑΖΑΝΗΣ",279
"143186"," Λίγες φορές, κύριε Τσίπρα, απευθυνόμαστε στον Υπουργό;","ΑΠΟΣΤΟΛΟΣ ΚΑΚΛΑΜΑΝΗΣ",172
"143187"," Δεν είναι εδώ ο κύριος Τσίπρας.","ΠΑΝΑΓΙΩΤΗΣ ΛΑΦΑΖΑΝΗΣ",279
"143188"," Είναι ντροπή αυτό!","ΑΠΟΣΤΟΛΟΣ ΚΑΚΛΑΜΑΝΗΣ",172
"143189"," Εντάξει, κύριε Πρόεδρε!","ΑΛΕΞΙΟΣ ΜΗΤΡΟΠΟΥΛΟΣ",319
"143190"," Είναι ντροπή, δείχνει αλαζονεία, την οποία προφανώς κάποιοι έχουν μεταδώσει στην κ. Κωνσταντοπούλου. Όχι ο Νίκος Κωνσταντόπουλος ούτε η Λίνα Αλεξίου.","ΑΠΟΣΤΟΛΟΣ ΚΑΚΛΑΜΑΝΗΣ",172
"143191"," Κύριε Πρόεδρε, ηρεμία! Προχωράμε! Εντάξει!","ΠΑΝΑΓΙΩΤΗΣ ΛΑΦΑΖΑΝΗΣ",279
"143192"," Ορίστε μας! Ας σεβαστείτε το Κοινοβούλιο επιτέλους!","ΑΠΟΣΤΟΛΟΣ ΚΑΚΛΑΜΑΝΗΣ",172
"143193"," Ηρεμήστε λιγάκι.","ΠΑΝΑΓΙΩΤΗΣ ΛΑΦΑΖΑΝΗΣ",279
"143194"," Ακούτε τι σας λέω;","ΑΠΟΣΤΟΛΟΣ ΚΑΚΛΑΜΑΝΗΣ",172
"143195"," Κύριε Πρόεδρε, με όλον το σεβασμό…","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143196"," Όταν τα χρειάζεστε, θα τα δεχθείτε, εφόσον το ανέχεστε αυτό.","ΑΠΟΣΤΟΛΟΣ ΚΑΚΛΑΜΑΝΗΣ",172
"143197"," Ηρεμήστε λιγάκι.","ΠΑΝΑΓΙΩΤΗΣ ΛΑΦΑΖΑΝΗΣ",279
"143198"," Το ανέχεστε. Σας εκπροσωπεί.","ΑΠΟΣΤΟΛΟΣ ΚΑΚΛΑΜΑΝΗΣ",172
"143199"," Ηρεμήστε.","ΠΑΝΑΓΙΩΤΗΣ ΛΑΦΑΖΑΝΗΣ",279
"143200"," Θα το επιτρέπετε για πολλή ώρα, κυρία Πρόεδρε, αυτό;","ΖΩΗ ΚΩΝΣΤΑΝΤΟΠΟΥΛΟΥ",272
"143201"," Είμαι πολύ ήρεμος εγώ και το ξέρετε!","ΑΠΟΣΤΟΛΟΣ ΚΑΚΛΑΜΑΝΗΣ",172
"143202"," Κύριε Πρόεδρε, σας αφήνω λόγω του σεβασμού και λόγω του ρόλου σας. Kάνετε παρατήρηση για κάποιον άλλο συνάδελφο που έκανε, με όλο το σεβασμό, αυτό που κάνετε εσείς τώρα. Το ξέρετε πολύ καλά ότι σας σέβεται και σας τιμά όλη η Βουλή. Αλλά αυτήν τη στιγμή νομίζω ότι παραβήκατε…","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143203"," Όχι, κυρία Πρόεδρε. Με συγχωρείτε.","ΑΠΟΣΤΟΛΟΣ ΚΑΚΛΑΜΑΝΗΣ",172
"143204"," Προκαλεί. Δεν είναι η πρώτη φορά που το κάνει.","ΔΗΜΗΤΡΙΟΣ ΚΥΡΙΑΖΙΔΗΣ",263
"143205"," Όταν ο ομιλών φέρεται με ασέβεια στο Κοινοβούλιο, αυτός οφείλει να ζητήσει συγγνώμη.","ΑΠΟΣΤΟΛΟΣ ΚΑΚΛΑΜΑΝΗΣ",172
"143206"," Θα αφήσετε το Προεδρείο, λοιπόν, να το χειριστεί και μετά θα πάρετε το λόγο να πείτε και εσείς αυτά που θέλετε να πείτε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143207"," Λυπούμαι, κυρία Πρόεδρε. Λυπούμαι. Ο Προεδρεύων ανακαλεί όποιον είναι στο Βήμα και δεν σέβεται το Κοινοβούλιο. Αυτό έκανα πάντοτε εγώ.","ΑΠΟΣΤΟΛΟΣ ΚΑΚΛΑΜΑΝΗΣ",172
"143208"," Σας λέω και πάλι ότι δεν πρόλαβε το Προεδρείο να ανακαλέσει κατά την κρίση του. Σηκωθήκατε εσείς από τη θέση σας και πήρατε το λόγο, χωρίς να πάρετε το λόγο από το Προεδρείο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143209"," Κυρία Πρόεδρε, σας παρακαλώ θερμότατα.","ΑΠΟΣΤΟΛΟΣ ΚΑΚΛΑΜΑΝΗΣ",172
"143210"," Και εγώ σας παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143211"," Δεν είναι η πρώτη φορά που η κ. Κωνσταντοπούλου από τους τριακόσιους εδώ θέλει να είναι όλων ο δάσκαλος, να μας κάνει παρατηρήσεις.","ΑΠΟΣΤΟΛΟΣ ΚΑΚΛΑΜΑΝΗΣ",172
"143212"," Τα είπατε ωραία.","ΠΑΝΑΓΙΩΤΗΣ ΛΑΦΑΖΑΝΗΣ",279
"143213","  Ξέρετε καλύτερα από μένα ότι πάρα πολύ συνάδελφοι έχουν αιχμηρό λόγο πολλές φορές και εκτίθενται οι ίδιοι.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143214"," Πού είμαστε; Στην Α΄ Δημοτικού με δασκάλα την κ. Κωνσταντοπούλου; Λυπάμαι, γιατί πέρασε από εδώ ο Νίκος Κωνσταντόπουλος. Τους σεβόταν όλους και τον σέβονταν όλοι. Έλεος!","ΑΠΟΣΤΟΛΟΣ ΚΑΚΛΑΜΑΝΗΣ",172
"143215"," Νιώθει μια ικανοποίηση, κύριε Πρόεδρε.","ΔΗΜΗΤΡΙΟΣ ΚΥΡΙΑΖΙΔΗΣ",263
"143216"," Λυπούμαι και ιδιαίτερα εγώ προσωπικά, γιατί γνωρίζει τα αισθήματα που είχα και θέλω να συνεχίσω να έχω για την κ. Κωνσταντοπούλου. Από μικρό κορίτσι την ξέρω.","ΑΠΟΣΤΟΛΟΣ ΚΑΚΛΑΜΑΝΗΣ",172
"143217"," Κύριε Πρόεδρε, σας παρακαλώ πάρα πολύ. Δημιουργήθηκε κάτι εκ του μη όντος. Εγώ σαν Πρόεδρος νομίζω με εύσχημο τρόπο προσπάθησα να επιφέρω μια ηρεμία στην Αίθουσα όταν εσείς μιλούσατε με τον κύριο Υφυπουργό. 
Το Προεδρείο είχε την αντίληψη ότι έπρεπε να σταματήσει. Και θα το έκανε. Αλλά και εσείς νομίζω ότι πήρατε το λόγο χωρίς να τον ζητήσετε από το Προεδρείο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143218"," Έχετε δίκιο και λυπούμαι γι’ αυτό. Αλλά όταν προσβάλλεται κανείς…","ΑΠΟΣΤΟΛΟΣ ΚΑΚΛΑΜΑΝΗΣ",172
"143219"," Θα ζητούσατε το λόγο και θα λέγατε αυτά που είπατε και πολύ καλύτερα. 
Θα πρέπει να κρατήσουμε λίγο τις διαδικασίες.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143220"," Θέλω το λόγο επί της διαδικασίας, κυρία Πρόεδρε. Η συνάδελφος έθεσε ένα θέμα.","ΜΑΝΟΥΣΟΣ ΒΟΛΟΥΔΑΚΗΣ",68
"143221"," Θα τοποθετηθείτε, κύριε Υπουργέ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143222"," Μου επιτρέπετε…","ΜΑΝΟΥΣΟΣ ΒΟΛΟΥΔΑΚΗΣ",68
"143223"," Κύριε Υπουργέ, δεν σας έδωσα το λόγο και δεν γράφεται αυτό που λέτε. Δεν καταγράφεται αυτό που λέτε, γιατί δεν σας έδωσα το λόγο εγώ. 
Θα μου επιτρέψετε να ολοκληρώσει η κ. Κωνσταντοπούλου και θα απαντήσετε σε όλες τις αιχμές και σε όλες τις παρατηρήσεις που εσείς κρίνετε. Θα το κάνουμε αυτό όμως μέσα στη διαδικασία.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143224"," …","ΜΑΝΟΥΣΟΣ ΒΟΛΟΥΔΑΚΗΣ",68
"143225"," Θα σας παρακαλέσω και εγώ να ολοκληρώσει η κ. Κωνσταντοπούλου. Ό,τι λέει εν πάση περιπτώσει. Και το Προεδρείο θα τοποθετηθεί και ο κ. Υφυπουργός.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143226"," …","ΜΑΝΟΥΣΟΣ ΒΟΛΟΥΔΑΚΗΣ",68
"143227","  Θα το κάνω.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143228"," Κυρία Πρόεδρε, έχω το λόγο; Έχω διακοπεί εδώ και πάρα πολλή ώρα.","ΖΩΗ ΚΩΝΣΤΑΝΤΟΠΟΥΛΟΥ",272
"143229"," Εγώ θα σας δώσω έξι λεπτά, γιατί νομίζω ότι από εκεί και μετά άρχισε η…","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143230"," Όχι, κυρία Πρόεδρε. Θα μου δώσετε έξι λεπτά.","ΖΩΗ ΚΩΝΣΤΑΝΤΟΠΟΥΛΟΥ",272
"143231"," Εγώ σας δίνω έξι λεπτά. Παρακαλώ, μπείτε στην ουσία. Παρακαλώ και οι αιχμές και οι παρατηρήσεις ας είναι και λίγο πιο ήπιες, αν μου επιτρέπετε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143232"," Είναι με αναφορά στο Σύνταγμα και θα σας παρακαλέσω να μην επιτρέψετε άλλη διακοπή. 
Πρώτα θέλω να πω στον παρεμβάντα ότι εγώ ευτυχώς ως νέα Βουλευτής δεν έχω και δεν διεκδίκησα ποτέ αυτό που επιφυλάξατε στον εαυτό σας ως πρώην Πρόεδρος της Βουλής ανά πάσα στιγμή να παρεμβαίνετε και να μιλάτε για όσο θέλετε. Αυτό είναι κάτι που προβλέπει ο Κανονισμός που φτιάξατε ΠΑΣΟΚ και Νέα Δημοκρατία. Είναι κάτι του οποίου εσείς κάνετε κατάχρηση.","ΖΩΗ ΚΩΝΣΤΑΝΤΟΠΟΥΛΟΥ",272
"143233"," Εσύ δεν το κάνεις;","ΔΗΜΗΤΡΙΟΣ ΚΥΡΙΑΖΙΔΗΣ",263
"143234"," Θεωρώ, επίσης, ότι κάνατε αήθεις, ανεπίτρεπτες, προσωπικές αναφορές στις οποίες δεν θα απαντήσω, ακριβώς διότι δεν έχω πάρει τέτοιου είδους παράδειγμα.","ΖΩΗ ΚΩΝΣΤΑΝΤΟΠΟΥΛΟΥ",272
"143235"," Πού να απαντούσες κιόλας!","ΔΗΜΗΤΡΙΟΣ ΚΥΡΙΑΖΙΔΗΣ",263
"143236"," Συνεχίζω και λέω το εξής.
(Χειροκροτήματα από την πτέρυγα το ΣΥΡΙΖΑ-ΕΚΜ)","ΖΩΗ ΚΩΝΣΤΑΝΤΟΠΟΥΛΟΥ",272
"143237"," Έχετε ήδη απαντήσει με ένα χειροκρότημα.","ΑΠΟΣΤΟΛΟΣ ΚΑΚΛΑΜΑΝΗΣ",172
"143238"," Όσο γι’ αυτούς που διεκδικούν να κάνουν κουβέντα την ώρα που ψηφίζεται και συζητείται στη Βουλή των Ελλήνων το νομοσχέδιο με το οποίο συγχωνεύονται και καταργούνται οι απανταχού τοπικοί φορείς κοινωνικών δικαιωμάτων και προνοιακών δικαιωμάτων, νομίζω ότι αυτή τους η επιλογή τούς χαρακτηρίζει και δεν χρειάζεται καμμία άλλη εκ μέρους μου περιγραφή. 
Επανέρχομαι, λοιπόν, στην κατάλυση του Συντάγματος, για να πω ότι με πράξεις νομοθετικού περιεχομένου δεν γίνεται η άσκηση της νομοθετικής εξουσίας σε μία δημοκρατία, για να πω ότι το Υπουργικό Συμβούλιο δεν μπορεί να υποκαθίσταται από την τετραμερή διάσκεψη, την εντελώς εξωθεσμική, των τριών πολιτικών Αρχηγών που στηρίζουν την Κυβέρνηση με τον Υπουργό Οικονομικών, ότι δεν είναι ποτέ δυνατόν το Υπουργικό Συμβούλιο της Ελληνικής Δημοκρατίας από τις 17 Ιουνίου -που έχει εκλεγεί η παρούσα Βουλή- να έχει συγκληθεί μόλις τρεις φορές -τη μία για να πανηγυρίσει, τη δεύτερη για να διορίσει την ηγεσία της δικαιοσύνης και την τρίτη για ενημέρωση για το eurogroup- με συνολική διάρκεια συνεδριάσεων ούτε μία ώρα.
Αυτά δεν είναι φαινόμενα δημοκρατίας, όπως δεν είναι φαινόμενο δημοκρατίας η άδεια Βουλή και τα κενά έδρανα της Κυβέρνησης, όπου παρίσταται ένας Υφυπουργός.
Συνεχίζω και λέω, όμως, το εξής και απευθύνομαι στον Υπουργό, κ. Μανιτάκη, για να του πω εκείνο που του είπα και χθες, γιατί συνέχισε να απευθύνεται στη Βουλή με ύφος διδακτικό. Μας είπε αμαθείς, μας είπε ημιμαθείς, αναφέρθηκε στους πρωτοετείς και στους δευτεροετείς φοιτητές που δήθεν γνωρίζουν καλύτερα από εμάς. Και ήταν προσφυής η απάντηση του κ. Λαφαζάνη, ότι το Σύνταγμα δεν είναι για τους συνταγματολόγους, το Σύνταγμα είναι για τους πολίτες. 
Απαντώ, λοιπόν, αυτό που είπα και χθες και θα το ξαναπώ όσες φορές χρειαστεί. Με αυτούς που έχουν κάνει επιστήμη την πολιτική κωλοτούμπα δεν θα κάτσουμε να μάθουμε γράμματα. Επίσης, θα πω το εξής. Η μεγαλύτερη έκθεση για τον κ. Μανιτάκη είναι αυτό που αναγράφεται δύο φορές, τρεις φορές στα Πρακτικά της χθεσινής ομιλίας του, «χειροκροτήματα από την πτέρυγα της Νέας Δημοκρατίας και του ΠΑΣΟΚ», και ξανά, «χειροκροτήματα από την πτέρυγα της Νέας Δημοκρατίας και του ΠΑΣΟΚ».","ΖΩΗ ΚΩΝΣΤΑΝΤΟΠΟΥΛΟΥ",272
"143239"," Αυτό καταγράφεται πάντα στα Πρακτικά κυρία Κωνσταντοπούλου.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143240"," Ναι, κυρία Πρόεδρε. Εγώ κατέγραψα ποιοι χειροκροτούν. Δεν χρειάζεται να μου απαντήσετε ότι καταγράφεται. Η πτέρυγα της Νέας Δημοκρατίας και του ΠΑΣΟΚ, εκείνες οι πτέρυγες που καταχειροκρότησαν τον κ. Βενιζέλο για το PSI και τον κ. Παπακωνσταντίνου για το πρώτο μνημόνιο.
Και συνεχίζω. Επειδή έγινε μεγάλη αναφορά στη θεσμική μνήμη την οποία προάγει δήθεν αυτό το νομοσχέδιο, αναρωτιέμαι: Η θεσμική μνήμη πραγματικά τώρα είναι για να συζητηθεί; Και τα παραδείγματα που αναφέρατε περί θεσμικής μνήμης, άραγε αυτά είναι τα παραδείγματα της επικαιρότητας; Ή μήπως πρέπει όταν μιλούμε για θεσμική μνήμη να αναφερθούμε στη θεσμική αμνησία εκείνων που πήραν αρχεία και λίστες σε cd και στικάκια, τα κράτησαν για μήνες στα συρτάρια, στην τσέπη, στην προνομιακή διάθεσή τους και αποφάσισαν να τα εμφανίσουν μόνο όταν δεν είχαν άλλη επιλογή;
Έχω, επίσης, να πω στον κ. Μανιτάκη -που είναι απών και είπε ότι η Αξιωματική Αντιπολίτευση συνταγματολογεί, πολιτικολογεί ή αερολογεί- ότι προφανώς εκείνοι που δεν έχουν συναίσθηση της κατάστασης είναι αυτοί που περιαυτολογούν τόσο αυτάρεσκα, που θριαμβολογούν αυτήν την ώρα και που τελικώς επιβεβαιώνουν εκείνο που έχουμε συνειδητοποιήσει: ότι εκείνοι που κατ’ εξοχήν μπουρδολογούν στην Αίθουσα αυτή είναι εκείνοι που επικαλούνται την ιδιότητα του συνταγματολόγου.
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Κυρία Πρόεδρε, σε μισό λεπτό έχω τελειώσει.
Κύριε Μανιτάκη, που είστε απών, δεν είστε το Σύνταγμα. Είστε ο διορισμένος και μη εκλεγμένος επιτετραμμένος του μνημονιακού καθεστώτος της διαπλοκής. Το Σύνταγμα είναι η ψυχή και ο αγώνας του λαού μας.
Εμείς δεν είμαστε και δεν θα γίνουμε ποτέ οι θλιβερές μαριονέτες αυτού του καθεστώτος που υπηρετείτε. Είμαστε αυτοί που θα σας σταματήσουν.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΖΩΗ ΚΩΝΣΤΑΝΤΟΠΟΥΛΟΥ",272
"143241"," Κυρία Πρόεδρε, θα μπορούσα να έχω το λόγο;","ΑΠΟΣΤΟΛΟΣ ΚΑΚΛΑΜΑΝΗΣ",172
"143242"," Ο κύριος Υπουργός  έχει ζητήσει το λόγο και μετά ακολουθείτε εσείς, κύριε Πρόεδρε.
Ορίστε, κύριε Υπουργέ, έχετε το λόγο για δύο λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143243"," Μόνο ένα λεπτό θα χρειαστώ, κυρία Πρόεδρε.
Κατ’ αρχάς, θέλω την επιβεβαίωσή σας σε αυτό που θα πω. Η Βουλή έχει αποκτήσει και ένα άτυπο όργανο ελέγχου και επιβολής του Κανονισμού -μονοπρόσωπο όργανο- στο πρόσωπο της συναδέλφου, της κ. Κωνσταντοπούλου. Χωρίς να είμαι νομικός, απ’ όσα γνωρίζω, επειδή εσείς, η Έδρα ορίζει τον τρόπο της εφαρμογής του Κανονισμού, θα ήθελα, παρακαλώ, να επιβεβαιώσετε ότι εδώ αυτό που γίνεται είναι κανονικό και ότι κανείς εκ των συναδέλφων δεν μπορεί να επιβάλλει το δικό του κανονισμό, όπως θα ήθελε η κ. Κωνσταντοπούλου. Μπορεί να πει τις προτάσεις της και ενδεχομένως να γίνουν δεκτές.","ΜΑΝΟΥΣΟΣ ΒΟΛΟΥΔΑΚΗΣ",68
"143244"," Προφανώς συναινώ, κύριε Βολουδάκη. Προφανώς. Τώρα, αν κάποιες φορές παρεκκλίνουμε από τον Κανονισμό, εμείς προσπαθούμε να επανέλθουμε στην τάξη.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143245"," Ο Κανονισμός είναι αυτός που ισχύει καλώς ή κακώς. Έχω και εγώ τις ενστάσεις μου σε κάποια άρθρα, αλλά αυτός είναι ο Κανονισμός. Ψηφίστηκε από τη Βουλή. Αυτός ισχύει. Μπορεί να μην αρέσει στην κυρία συνάδελφο και εμένα μπορεί να μου αρέσουν άλλα πράγματα, αλλά λειτουργώ όπως οφείλω να λειτουργήσω θεσμικά.
Στα όσα ανέφερε για την προσπάθεια της μεταρρύθμισης θα αναφερθώ και όχι στις προσωπικές της αιχμές κατά του κυρίου Υπουργού, που δεν είναι και παρών λόγω άλλης δικής του υποχρεώσεως.","ΜΑΝΟΥΣΟΣ ΒΟΛΟΥΔΑΚΗΣ",68
"143246"," Όμως από το πρωί ήταν εδώ ο κύριος Υπουργός. Οφείλουμε να το ομολογήσουμε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143247"," Ήταν εδώ όλες τις ώρες και εχθές και σήμερα.","ΜΑΝΟΥΣΟΣ ΒΟΛΟΥΔΑΚΗΣ",68
"143248"," Κουράστηκε;","ΖΩΗ ΚΩΝΣΤΑΝΤΟΠΟΥΛΟΥ",272
"143249"," Κυρία Κωνσταντοπούλου, ξέρετε πολύ καλά ότι υπάρχει και η πρακτική συνήθεια να «αφήνουν στο πόδι τους», όπως λέμε, τους Υφυπουργούς και τους Αναπληρωτές Υπουργούς.
Κύριε Βολουδάκη, μπείτε στην ουσία, παρακαλώ. Νομίζω ότι προέχει η ουσία του πράγματος.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143250"," Η ουσία, λοιπόν, είναι ότι οφείλουμε πολλά στην κ. Κωνσταντοπούλου για την τελευταία της παρέμβαση, διότι απεκάλυψε τον τρόπο του σκέπτεσθαι. Δεν με ενδιαφέρει τόσο ο τρόπος του σκέπτεσθαι του οποιουδήποτε μεμονωμένου συναδέλφου, αλλά μιας πολιτικής πτέρυγας. 
Αν προσέξατε, το κύριο σημείο κριτικής της κατά του κυρίου Υπουργού  ήταν το ποιοι τον χειροκρότησαν. Σ’ αυτό αφιέρωσε πολύ μεγάλο μέρος της τοποθέτησής της. Ξέρετε τι καταδεικνύει αυτό; Καταδεικνύει -από έναν από τους κατ’ εξοχήν εκφραστές του πνεύματος της Αξιωματικής Αντιπολίτευσης- ότι δεν έχει τόσο μεγάλη σημασία τι νομοθετούμε, αλλά ποιος νομοθετεί. 
Γι’ αυτό είπα και πριν ότι η κοινωνία σάς έχει ξεπεράσει, κυρία συνάδελφε.
Ευχαριστώ πολύ.","ΜΑΝΟΥΣΟΣ ΒΟΛΟΥΔΑΚΗΣ",68
"143251"," Ευχαριστώ, κύριε Βολουδάκη.
Ο πρώην Πρόεδρος της Βουλής κ. Απόστολος Κακλαμάνης έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143252"," Κυρία Πρόεδρε, εγώ θέλω να ομολογήσω ότι σ’ αυτήν την Αίθουσα είμαι ζωντανός άνθρωπος. Και θα χαμογελάσω και θα χειροκροτήσω και θα θυμώσω και θα οργιστώ. Δεν είμαι κατασκευασμένος, ώστε σαν ρομπότ από πριν οργανωμένος και δικτυωμένος να κάνω κάποια πράγματα ή αν χειροκροτούν όλοι του ΠΑΣΟΚ να χειροκροτώ κι εγώ, αν δεν χειροκροτούν -ενώ νομίζω ότι πρέπει να χειροκροτήσω- να μη χειροκροτήσω κι εγώ ή αν κάτι παράδοξο συμβαίνει να παριστάνω την κυρία «μη μου άπτου». Όχι! 
Θέλω, όμως, από όσους, όπως την κ. Κωνσταντοπούλου, δεν μπορούν να κατανοήσουν τον τύπο ενός ανθρώπου που, έχοντας «τσίπα», αντιδρά, είτε κοκκινίζει είτε χειρονομεί και δεν αντιμετωπίζει ψυχρός, ανέκφραστος οτιδήποτε συμβαίνει γύρω του, να ζητήσω συγγνώμη πραγματικά.  Το εννοώ.
Στην εποχή μας έχει, δυστυχώς, κατασκευαστεί ένας νέος τύπος ανθρώπου. Εγώ είχα διαβάσει νέος το βιβλίο του πρώτου επιτρόπου της παιδείας της Σοβιετικής Ένωσης με τίτλο: «Ο νέος άνθρωπος στο σοσιαλισμό». Είχε πέσει έξω. Δεν φτιάχνουν τους ανθρώπους τα συστήματα.  Αν ήταν τόσο εύκολο, θα είχε γίνει πολύ γρήγορα.
Κυρία Πρόεδρε, αυτό που γίνεται πρέπει να γίνεται -το τονίζω αυτό- όσον αφορά τους Υπουργούς. Αλίμονο εάν θα έρχονται και θα στέκονται απρόσιτοι.
Έχει, δε, περάσει –από τους παλαιότερους κάποιοι θα το θυμούνται αυτό- και στην κοινή γνώμη ότι δεν ψηφίζει και δεν αποφασίζει η Βουλή, αλλά ο Υπουργός. Και αποδεχόμεθα κι εμείς ο Υπουργός να στέκεται και να λέει «Δέχομαι εκείνη την τροπολογία, δεν δέχομαι την άλλη». 
Εγώ από τη δεκαετία του ’70 έλεγα: «Μα, είναι δυνατόν;». Ερχόταν ο μακαρίτης ο Ράλλης κι εδιαμαρτύρετο κι εκείνος –όπως τώρα γίνεται με την κ. Κωνσταντοπούλου, για να πούμε και την καλή πλευρά- κι έλεγε: «Αμάν, με τον Κακλαμάνη! Θέλει τέσσερις συνεδριάσεις για να περάσει το νομοσχέδιό του». Διότι, εγώ ήθελα να συζητάει η Βουλή και να αποφασίζει. Έτσι νόμιζα. Δεν έπεσα έξω. 
Θέλω να πω -επειδή το ακούω στους διαδρόμους και είναι και μια ευκαιρία για μένα- ότι προήδρευσα δέκα και μισό χρόνια αυτού του Σώματος. Παρέλαβα επτακόσιους είκοσι τέσσερις υπαλλήλους. Παρέδωσα αυτούς ηυξημένους κατά εκατόν δεκατέσσερις, δηλαδή οκτακόσιους σαράντα.","ΑΠΟΣΤΟΛΟΣ ΚΑΚΛΑΜΑΝΗΣ",172
"143253"," Ωραία.","ΖΩΗ ΚΩΝΤΑΝΤΟΠΟΥΛΟΥ",272
"143254"," Όχι ωραία. Δυστυχώς, ακούμε τη φασιστική –για μένα- λογική του τσουβαλιάσματος: «Το ΠΑΣΟΚ, η Νέα Δημοκρατία, ο ΣΥΡΙΖΑ, το ΚΚΕ», σαν να είμαστε η γενική συνέλευση της ΕΦΕΕ. Δεν χρειάζονται τότε τριακόσιοι Βουλευτές, αρκούν επτά Βουλευτές. Μα, πού είναι η διαφοροποίηση των ιδεών, του ήθους –αν θέλετε- του χαρακτήρος; 
Κυρία Πρόεδρε, εγώ αντίθετα είχα τροποποιήσει τη διάταξη του Κανονισμού που προέβλεπε δικαίωμα ομιλίας μια ώρα των πρώην Πρωθυπουργών. Και ο Μητσοτάκης –να είναι καλά ο άνθρωπος, σήμερα βγήκε από την κλινική- λόγω Ράλλη το περιόρισε. Ο Ράλλης το θεώρησε αυτό προσωπική προσβολή και παραιτήθηκε ο άνθρωπος, αλλά και για άλλους λόγους. 
Αυτό το δικαίωμα δεν είναι δικαίωμα που εγώ νομοθέτησα για τον εαυτό μου. Το δικαίωμα αυτό το άσκησαν και πριν από μένα Πρόεδροι, όπως ο μακαρίτης ο Αλευράς, ο μακαρίτης ο Τσαλδάρης. Στους διαδρόμους, όμως, κυκλοφορεί και αυτό. 
Κι εσείς ξέρετε ότι, όταν σας ταλαιπωρώ –γιατί πράγματι, όταν κάποιος δεν συμφωνεί μαζί σου ταλαιπωρείται, ενδεχομένως- άπαξ σας ταλαιπωρώ. Ποτέ δεν έχω πάρει το λόγο  -κι αν έχετε προσέξει μιλώ προς το τέλος- από τους Υπουργούς, τους Αρχηγούς για να πω κάτι. 
Αυτό θα κάνω και την Τρίτη το βράδυ. Παρακαλώ ιδιαίτερα τις αγαπητές και τους αγαπητούς συναδέλφους του ΣΥΡΙΖΑ να με ακούσουν την Τρίτη το βράδυ στη συζήτηση για την περίφημη παραπομπή. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Την Πέμπτη θα γίνει.","ΑΠΟΣΤΟΛΟΣ ΚΑΚΛΑΜΑΝΗΣ",172
"143255"," Την Πέμπτη. 
Τώρα, κύρια Πρόεδρε, πρέπει να ξεκαθαρίσουμε κάποια πράγματα. Διότι από την ώρα που και το Κοινοβούλιο είναι πια έρμαιο των επιχειρηματιών των media, είναι κρίμα το ότι ο λαός στέλνει τριακόσιους εκπροσώπους του εδώ, αλλά πολύ λίγοι, όμως από αυτούς τους παρακολουθούν. Διότι, μερικοί εξ ημών –όχι όλοι, τριάντα- σαράντα- πριν μάθουν αυτήν την Αίθουσα, έχουν τρέξει στα κανάλια, στα γραφεία των διευθυντών, των καναλαρχών. 
Εδώ, λοιπόν, καλό είναι να ξέρει ο λαός ότι συζητάμε. Μπορεί κάποιοι να μη χαιρετούν τους άλλους. Ο κανόνας, όμως, του Κοινοβουλίου είναι η συζήτηση και κυρίως ο διάλογος και μεταξύ των κομμάτων και μεταξύ του Κοινοβουλίου και της Κυβέρνησης. Εάν αυτό το ενοχοποιούμε κι αν μάλιστα, αποδίδουμε αισθήματα απάνθρωπα, εάν λέμε δηλαδή ότι την ώρα που εδώ τόσος κόσμος απολύεται, τόσος κόσμος υποφέρει, τόσος κόσμος δυστυχεί, κάποιοι τόσο πια ενδιαφέρονται ώστε στήνουν κουβέντα, αυτό δεν είναι σωστό.
 Πρέπει να ζητήσω συγγνώμη και από τους απόντες σήμερα, που είναι παλιοί φίλοι μου και τους αγαπώ. 
Η κ. Κωνσταντοπούλου ξέρει τα συναισθήματά μου και ξέρει ότι, αν ήμουν αδιάφορος, δεν θα έκανα τίποτα. Έχει τεράστια προσόντα, αλλά οφείλω να πω ότι πράγματι ο Νίκος Κωνσταντόπουλος ήταν οξύς όταν έπρεπε, επιθετικός όταν έπρεπε, το ίδιο και η Λίνα. Αυτό δεν σημαίνει ότι τα παιδιά μου πρέπει να γίνουν σαν κι εμένα. Και είναι προς τιμήν της κ. Κωνσταντοπούλου ότι έχει τη δική της προσωπικότητα, τη βαθύτατη νομική και γενικότερη κατάρτιση και είναι απόκτημα για το Κοινοβούλιο. Θα πρέπει, όμως, να μην ενοχλείται εάν κάποιος, έστω και με έντονη τη φωνή, μας πει κάτι στο οποίο να παραδεχθούμε ότι έχει δίκιο. Όπως κι εγώ δεν ενοχλούμαι, διότι κι εγώ πρέπει να μαθαίνω. Καμμιά φορά μάλιστα -καθώς περνάει η ηλικία- έχεις περισσότερη ανάγκη να ακούς τους άλλους. Δεν μπορούμε να λέμε –εγώ βλέπω τον ΣΥΡΙΖΑ που έχει περίπου εκατό Βουλευτές, ίσως και περισσότερους- ότι είναι άδεια η Αίθουσα. Δηλαδή οι ενενήντα του ΣΥΡΙΖΑ που λείπουν δεν νοιάζονται γι’ αυτούς που διώχνονται, που πεινούν και λοιπά; 
Προσέξτε κάτι. Δέκα ημέρες προ των εκλογών κάποιος απών τώρα -διότι και από κει ακούω μερικές φορές ότι είναι άδεια η Αίθουσα και τώρα λείπουν όλοι έδωσε σκαμπίλια σε δυο κυρίες σε έναν τηλεοπτικό σταθμό. Για μένα, ήθελε τηλεθέαση ο σταθμός. Κατά τα άλλα κοπτόμαστε για τη Χρυσή Αυγή. Της δώσαμε πόντους. 
Είναι καιρός, λοιπόν, να σταματήσει η υποκρισία. Η δημοκρατία πρώτα απ’ όλα κινδυνεύει από το φαίνεσθαι. Το «φαίνεσθαι» καλύπτει το «είναι», ιδιαίτερα στις τραγικές συνθήκες σαν κι αυτές που ζει σήμερα η χώρα. Και είναι υποκρισία, στην τραγικότητα αυτών των στιγμών, αυτά που υφίστανται οι άνθρωποι αντί να κοιτάζουμε να τα απαμβλύνουμε, να τα καπηλευόμαστε. Φοβούμαι ότι αυτό συμβαίνει. Αργά ή γρήγορα, λοιπόν, κάποτε ο ελληνικός λαός θα μας αξιολογήσει σε αυτήν τη βάση. 
Ευχαριστώ πολύ και ζητώ συγγνώμη.","ΑΠΟΣΤΟΛΟΣ ΚΑΚΛΑΜΑΝΗΣ",172
"143256"," Και εμείς ευχαριστούμε, κύριε Πρόεδρε. Πρέπει να σας πω όμως και εγώ ότι το Προεδρείο έκανε μια γενική τοποθέτηση-παρατήρηση, για να υπάρξει μια σχετική ησυχία στην Αίθουσα. Για το πόσο πρέπει να μιλούμε και να συνομιλούμε με τους κυρίους Υπουργούς, προφανώς γίνονται διευθετήσεις και πιέσεις ως το τέλος γι’ αυτά τα οποία πιστεύει ο καθένας μας ότι πρέπει να υποστηρίξει και να περάσει στην Κυβέρνηση. Προφανώς, ο αιχμηρός λόγος κάποιων συναδέλφων πολλές φορές φέρνει σε δύσκολη θέση και το ίδιο το Προεδρείο, που δεν μπορεί, όμως, να παρεμβαίνει και να κάνει παρατηρήσεις επί των αιχμηρών λόγων κάθε φορά. 
Από την άλλη όμως κι εσείς ξέρετε πολύ καλύτερα από μένα τον Κανονισμό, γιατί τον έχετε ζήσει, όπως είπατε, και τον έχετε φτιάξει σε πολλά σημεία του, αλλά δεν ζητήσατε το λόγο από το Προεδρείο και γι’ αυτό ύψωσα και εγώ τη φωνή μου και ζητώ συγγνώμη.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143257"," Κυρία Πρόεδρε, εγώ αναγνώρισα και αναγνωρίζω και πάλι αυτό το λάθος.","ΑΠΟΣΤΟΛΟΣ ΚΑΚΛΑΜΑΝΗΣ",172
"143258"," Ας μην προχωρήσει άλλο αυτή η συζήτηση. Απλώς έγιναν διευκρινίσεις, κύριε Πρόεδρε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143259"," Πρέπει να πω ότι αυτή η περίοδος της Βουλής ακούει από το Βήμα φράσεις και κατηγορίες. Κατηγορούνται πλευρές ως προδότες. Εδώ είναι κάποια πράγματα τα οποία πρέπει να απασχολήσουν το Προεδρείο. Μπορώ εγώ να ανέβω στο Βήμα και να πω ότι με αυτά που κάνετε ουσιαστικά εσείς είστε προδότες;","ΑΠΟΣΤΟΛΟΣ ΚΑΚΛΑΜΑΝΗΣ",172
"143260"," Δυστυχώς, σε αυτήν την Αίθουσα, κύριε Πρόεδρε, έχουν ακουστεί διαχρονικά πολύ σκληρές κουβέντες. Δεν είναι όμως της παρούσης να το λύσουμε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143261"," Σας ζητώ συγγνώμη, αλλά κάποια πράγματα είναι και ευθύνη του Προεδρείου. Τι να κάνουμε; Δηλαδή εάν αύριο κάποιος σηκωθεί και έρθει στα χέρια με κάποιον άλλον που τον υβρίζει, τι σημαίνει ότι χειροκροτώ κάποιον Υπουργό; Ο Υπουργός Δημόσιας Διοίκησης είναι ένας συνταγματολόγος με περγαμηνές, όχι μόνο επιστημονικές, αλλά δημοκρατικών και κοινωνικών αγώνων. Δεν μπορεί να τα ισοπεδώνουμε όλα.","ΑΠΟΣΤΟΛΟΣ ΚΑΚΛΑΜΑΝΗΣ",172
"143262"," Εντάξει, κύριε Πρόεδρε. Σας ευχαριστούμε. 
Ο κ. Βορίδης έχει το λόγο για οκτώ λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143263"," Ευχαριστώ πολύ, κυρία Πρόεδρε.
Ας λύσουμε πάντως αυτά τα θέματα, υπό την έννοια ότι εδώ δεν είναι υποχρεωτικό να κάνουμε παρέα όλοι με όλους και ούτε είναι υποχρεωτικό να συμπαθούμε όλοι όλους. 
Καθένας μπορεί να είναι αλαζονικός, αγενής, να είναι το ένα, να είναι το άλλο. Τι να κάνουμε; Το πολύ-πολύ να μην τον κάνουμε παρέα. Από εκεί και πέρα, αυτά είναι στο επίπεδο του προσωπικού. 
Εδώ δεν έχουμε να λύσουμε προσωπικές διαφορές. Έχουμε μια δουλειά να κάνουμε, η οποία είναι η δουλειά της νομοθεσίας. Οι διαφορές μας ελπίζω να εστιάζονται στο πολιτικό μέρος και να μη χανόμαστε σε όλο το υπόλοιπο. 
Κατά τα λοιπά, αυτά που προβλέπει ο Κανονισμός από την πλευρά του μέτρου, της εκφράσεως, της εκφοράς και του λόγου, τον οποίο πρέπει να έχει κανείς οφείλουμε να τα τηρούμε. Υπεύθυνο για την τήρηση είναι το Προεδρείο. Έχουμε ζήσει διάφορες στιγμές σε αυτήν την Αίθουσα χωρίς αμφιβολία και όχι μόνο σε αυτήν τη Βουλή. Πάντως και οι προηγούμενες συνθέσεις του Κοινοβουλίου είχαν τέτοια θέματα. 
Έρχομαι, όμως, στο θέμα μας. Θα μου επιτρέψετε να πω ότι παρακολουθώ στη διάρκεια αυτής της διήμερης συνεδρίασης μια σειρά από κριτικές για το νομοσχέδιο αυτό. 
Ακούω: «Καταργούνται οι απανταχού φορείς». Εάν εξαιρέσετε συγκεκριμένους ανενεργούς και απολύτως αδρανείς φορείς, δεν καταργείται τίποτα. Υπάρχουν συγχωνεύσεις, οι οποίες –για να συνεννοούμαστε- δεν είναι καν συγχωνεύσεις δομών. Στην πραγματικότητα είναι ενοποιήσεις των διοικητικών συμβουλίων και μεταφορές στις έδρες των διοικήσεων. Αυτό είναι αυτό που γίνεται στα περισσότερα άρθρα αυτού του νομοσχεδίου. 
Ακούω: «Καταλύεται το κοινωνικό κράτος». Μα, αφού δεν κλείνουν οι δομές, πώς καταλύεται το κοινωνικό κράτος; Στην πραγματικότητα γίνεται μια διοικητική αναδιάρθρωση. 
Ακούω: «Αλλοιώθηκε ο χαρακτήρας του πολιτεύματος». Αλλοιώθηκε ο χαρακτήρας του πολιτεύματος, γιατί υπάρχει μια Γενική Γραμματεία Συντονισμού;
Ακούω: «Απολύονται υπάλληλοι». Ποιοι υπάλληλοι απολύθηκαν; Πόσοι απολύθηκαν με αυτήν τη συγκεκριμένη νομοθετική παρέμβαση; 
Ακούω: «Καταλύθηκε το Σύνταγμα». Μα, πώς καταλύθηκε το Σύνταγμα; Εντάξει, οι αιτιάσεις αντισυνταγματικότητας προβάλλονται σε κάθε νομοσχέδιο από την πλευρά της Αξιωματικής Αντιπολίτευσης. Σε κάθε νομοσχέδιο! Θα μου επιτρέψετε να σας πω ότι και στο παρελθόν έχουμε ακούσει αυτές τις αιτιάσεις και έχουν έρθει να κριθούν στο Συμβούλιο της Επικρατείας, που είναι και το αρμόδιο δικαστήριο για να κρίνει κυριαρχικά το ζήτημα της αντισυνταγματικότητας στο επίπεδο του δικαστικού ελέγχου και οι περισσότερες από αυτές τις αιτιάσεις καταπίπτουν. Άρα, λοιπόν, γιατί αυτή η οξύτητα; 
Πάω τώρα στο πολιτικό ζήτημα. Το πολιτικό ζήτημα είναι ότι μπορεί κάποιος να εκφράσει ξανά μια διαφωνία για το μοντέλο του κράτους το οποίο θέλει κανείς να υπηρετήσει. Εντάξει, το καταλαβαίνω αυτό. Να συζητήσουμε γι’ αυτό, όμως! Να συζητήσουμε για το ποιον τύπο κράτους θέλουμε να έχουμε! Και εγώ καταλαβαίνω μία προσέγγιση της Αριστεράς, η οποία είναι αμιγώς κρατικιστική, είναι κολεκτιβιστική, είναι συγκεντρωτική, την ξέρω και, εν πάση περιπτώσει, με αυτήν έχουμε διαφωνία. 
Εγώ, όμως, επιμένω ότι εδώ δεν ενσαρκώνεται ένα –ας το πω- ιδεολογικό όραμα, μία ιδεολογική αρχή με αυτό το νομοσχέδιο. Και γιατί λέω ότι δεν ενσαρκώνεται; Διότι, παραδείγματος χάριν, οι επιλογές που κάνει είναι πολλαπλές και διαφορετικές. Γι’ αυτό λέω ότι διέπεται από μία αρχή περισσότερο ρεαλιστική παρά ιδεολογική. 
Όταν, παραδείγματος χάριν, κλείνουν δομές, τότε απλώς εκείνο το οποίο αναγνωρίζεται είναι η αχρηστία τους, δηλαδή ότι δεν έχουν λειτουργήσει. Όταν φεύγουν αρμοδιότητες από τις δομές που κλείνουν –προσέξτε- και μεταφέρονται στο Κεντρικό Κράτος, αυτό είναι μία αρχή συγκεντρωτική. Όταν από την άλλη μεριά διατηρούνται περιθωριακές δομές, πλην όμως δημιουργείται μία κεντρική διοίκησή τους, αυτό είναι απλώς μία οργανωτική αναδιάταξη. Από πού μας βγαίνει, επομένως, η οποιαδήποτε –αν θέλετε- ιδεολογική προσέγγιση; Εδώ ξαναλέω ότι υπάρχουν ρεαλιστικού τύπου προσεγγίσεις, «λειτουργιστικές» προσεγγίσεις, οι οποίες κυρίως έχουν να κάνουν με μία καλύτερη αναδιάταξη των αναδιαρθρώσεων αυτών. 
Θα ήθελα να πω κάτι ακόμα. Άκουσα, παραδείγματος χάριν, μια ορισμένη κριτική για το πώς μπορούμε να βγούμε από την κρίση. Είπε ορισμένα πράγματα ο κ. Βούτσης, αναφέρθηκε στις δημόσιες επενδύσεις. Δεν θα διαφωνήσουμε σε αυτό. Προφανώς ένα από τα εργαλεία που υπάρχουν για να βγούμε από την κρίση είναι οι δημόσιες επενδύσεις. Αυτό, όμως, είναι ποσοτικά προσδιορισμένο. Είναι γραμμένο στον προϋπολογισμό. Είναι 6 δισεκατομμύρια που είναι ευρωπαϊκά χρήματα και είναι άλλα 900 εκατομμύρια από το Πρόγραμμα Δημοσίων Επενδύσεων. Υπάρχει καμμία ιδέα για το πώς αυτό μπορεί να αλλάξει; Πώς δηλαδή τα 900 εκατομμύρια, παραδείγματος χάριν, που είναι από το Εθνικό Πρόγραμμα, μπορούν να γίνουν 6 δισεκατομμύρια, την ώρα που ξέρετε ότι υπάρχει αυτή η πίεση δημοσιονομικής προσαρμογής; 
Δεύτερον, είμαστε σύμφωνοι με το σκέλος των δημοσίων επενδύσεων. Είναι προσδιορισμένο. Ερώτημα: Οι ιδιωτικές επενδύσεις δεν είναι εργαλείο για να βγούμε από την κρίση; 
Η πλευρά του ΣΥΡΙΖΑ δεν ενδιαφέρεται για τις ιδιωτικές επενδύσεις; Δεν σας ενδιαφέρει να υπάρξουν δουλειές, να υπάρξουν τοποθετήσεις του κεφαλαίου που θα δημιουργήσουν επιχειρήσεις, θα φτιάξουν θέσεις εργασίας; Αυτό δεν σας απασχολεί; Αν σας απασχολεί, τότε είναι προφανές ότι πρέπει να διαμορφώσετε ένα περιβάλλον ελκυστικό για τις επενδύσεις, γιατί αλλιώς δεν γίνεται. Μέσα στο πλαίσιο της διαμόρφωσης αυτού του περιβάλλοντος προφανώς είναι και η δημιουργία μιας διοικήσεως που είναι λειτουργική και επαρκής, που δεν είναι γραφειοκρατική, που μπορεί να παράγει αποτελέσματα και θα αξιολογείται. 
Πού είναι, λοιπόν, τώρα όλη αυτή η συζήτηση για την τρόικα, για το κεφάλαιο, για το τι μας υπαγόρευσαν κ.λπ.; Τι μας υπαγόρευσαν; Αν έχουμε καταλήξει να έχουμε δεσμεύσεις για να κάνουμε αξιολόγηση στη διοίκησή μας, τότε τα τρία κακά της μοίρας μας, που χρειαζόμαστε και δέσμευση για την αξιολόγηση! Αλίμονό μας! 
Μόνοι μας έπρεπε να έχουμε κάνει αυτά τα πράγματα. Μόνοι μας έπρεπε να έχουμε κάνει λειτουργικό και αποτελεσματικό το κράτος. Μόνοι μας έπρεπε να έχουμε αντισταθεί σε κεντρικές κομματοκρατικές λογικές που επικράτησαν, κυρίως με ευθύνη –το λέω- των κομμάτων που άσκησαν εξουσία, αλλά με μεγάλη πίεση και κριτική από τις πλευρές της Αριστεράς σε αυτήν την κατεύθυνση, όχι σε μια άλλη κατεύθυνση.
Ακούω το εξής: «Εμείς δεν υπερασπιζόμαστε αυτό το κράτος». Ταυτόχρονα όμως καταψηφίζετε κάθε απόπειρα αλλαγής αυτού του κράτους. Μα, αν δεν υπερασπίζεστε αυτό το κράτος, γιατί δεν δέχεστε να αλλάξει; Ή η αλλαγή αυτού του κράτους θα γίνει –έτσι τη φαντάζεστε- με την πλήρη διατήρηση όλων των δομών του ως έχουν; 
Ποιο είναι το άλλο κράτος; Άκουσα στη θεωρητική συζήτηση χθες τον κ. Βούτση να λέει: «Ο κ. Βορίδης υιοθέτησε μόνο το αμιγώς μαρξιστικό-λενινιστικό μοντέλο για την κριτική που έκανε στο κράτος, όχι όμως το μοντέλο της νέας Αριστεράς του Λούκατς, του Λούμαν, του Πουλαντζά». Μάλιστα. Θα μου επιτρέψετε, βέβαια, αφ’ ενός να εκφράσω την προτίμησή μου, ότι θεωρώ σημαντικότερο φιλόσοφο τον Μαρξ από τους υπόλοιπους και επομένως μεγαλύτερη αξία έχουν αυτά που είπε. Αφ’ ετέρου θα σας πω ότι, σε τελευταία ανάλυση, αυτές οι επαγγελίες της νέας Αριστεράς δεν μας λύνουν τα κεντρικά ζητήματα του κράτους. 
Τι λέει ο κ. Βούτσης; «Ξέρετε, στο εσωτερικό του κράτους έχουν εκφραστεί αυτές οι θεμελιακές αντιφάσεις, υπάρχει η σύγκρουση και μέσα εκεί επομένως βλέπουμε το πώς διαμορφώνονται οι συσχετισμοί». Εγώ δεν θα το αρνηθώ αυτό. Είναι αυτό που σας είπα χθες, ότι ένα κομμάτι του κράτους φυσικά το αναγνωρίζετε στο πλαίσιο αυτών των εσωτερικών συγκρούσεων ως δικό σας, το έχετε οικειοποιηθεί και έρχεστε να το υπερασπιστείτε μέσα σ’ αυτήν την κεντρική λογική. Άρα ήταν πλήρης η κριτική χθες, δεν έχει κανένα ζήτημα. 
Θα ήθελα να πω δύο κουβέντες...
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Μου επιτρέπετε ένα λεπτό ακόμα, κυρία Πρόεδρε;","ΜΑΥΡΟΥΔΗΣ ΒΟΡΙΔΗΣ",69
"143264"," Ορίστε, κύριε Βορίδη.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143265"," …για αυτά που ειπώθηκαν όσον αφορά τα περίφημα ζητήματα της κυριαρχίας. Τα έθεσε στην ομιλία του ο εισηγητής του ΣΥΡΙΖΑ κ. Μητρόπουλος.
Αγγλικό Δίκαιο. Θα ήθελα επιτέλους σ’ αυτήν την Αίθουσα να ακουστεί ποια διάταξη του Ελληνικού Δικαίου επιτρέπει στον οφειλέτη να μην πληρώνει το δανειστή του.","ΜΑΥΡΟΥΔΗΣ ΒΟΡΙΔΗΣ",69
"143266"," Γερμανικές αποζημιώσεις για το Δίστομο.","ΙΩΑΝΝΗΣ ΣΤΑΘΑΣ",475
"143267"," Το λέω αυτό…","ΜΑΥΡΟΥΔΗΣ ΒΟΡΙΔΗΣ",69
"143268"," Γερμανικές αποζημιώσεις για το Δίστομο.","ΙΩΑΝΝΗΣ ΣΤΑΘΑΣ",475
"143269"," Μην πηγαίνετε εκεί...","ΜΑΥΡΟΥΔΗΣ ΒΟΡΙΔΗΣ",69
"143270"," Σας παρακαλώ, μην κάνετε διάλογο, ώστε να ολοκληρώσουμε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143271"," (δεν ακούστηκε)","ΙΩΑΝΝΗΣ ΣΤΑΘΑΣ",475
"143272"," Υπάρχει μια κριτική –για να συνεννοηθούμε- από την πλευρά του ΣΥΡΙΖΑ και των Ανεξαρτήτων Ελλήνων και της Χρυσής Αυγής που λέει ότι κακώς απεδέχθη η ελληνική Κυβέρνηση ως εφαρμοστέο δίκαιο, ως δίκαιο διέπον τις ουσιαστικές σχέσεις της συμβάσεως το Αγγλικό Δίκαιο. Αυτή είναι η κριτική. Με δύο λόγια λένε: «Γιατί δεν βάλατε το ελληνικό;». 
Εγώ ρωτάω: «Τι μας απασχολεί αυτό»; Ακούω λοιπόν το εξής: «Είναι επαχθέστερο το αγγλικό». Μάλιστα. Σε ποιο σημείο; Κανείς δεν μου το έχει πει. Ποια ρήτρα απελευθερώνει το δανειστή στο Ελληνικό Δίκαιο από το να μην πληρώσει -αυτό είναι το ερώτημα που κάνω- που δεν υπάρχει στο Αγγλικό Δίκαιο;","ΜΑΥΡΟΥΔΗΣ ΒΟΡΙΔΗΣ",69
"143273"," (δεν ακούστηκε)","ΙΩΑΝΝΗΣ ΣΤΑΘΑΣ",475
"143274"," Μην διακόπτετε, κύριε Σταθά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143275"," Δεύτερο ζήτημα...","ΜΑΥΡΟΥΔΗΣ ΒΟΡΙΔΗΣ",69
"143276"," (δεν ακούστηκε)","ΙΩΑΝΝΗΣ ΣΤΑΘΑΣ",475
"143277"," Σας παρακαλώ, θα κάνουμε διάλογο για να ξαναφουντώσει η ίδια συζήτηση; Αν θέλετε να μιλήσετε, πάρτε το λόγο. Μετά θα ζητήσει για απάντηση επί προσωπικού ο κ. Βορίδης και θα συζητήσουμε επί προσωπικού κ.λπ..","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143278"," Εγώ όχι, ποτέ. Προσωπικά δεν κάνω εγώ.","ΜΑΥΡΟΥΔΗΣ ΒΟΡΙΔΗΣ",69
"143279"," Κύριε Βορίδη, σας παρακαλώ συνεχίστε τη σκέψη σας, για να ολοκληρώσετε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143280"," Δεύτερο ζήτημα, λοιπόν, είναι η σύμβαση μεταφοράς της αρμοδιότητας: Γιατί πάει στο Δουκάτο του Λουξεμβούργου, στα εκεί δικαστήρια. Απάντηση και πολύ απλή: Σε όλες τις διεθνείς συμβάσεις, για όποιον έχει στοιχειώδη εμπειρία διεθνών συμβάσεων, υπάρχει η μεταφορά αρμοδιοτήτων σε έδρα που από κοινού επιλέγουν τα μέρη, που κατά τεκμήριο δεν είναι η έδρα του ενός ή του άλλου μέρους, για να διασφαλίζεται η αμεροληψία της κρίσεως. Μας είναι οικείο αυτό; Αυτό συμβαίνει σε όλες τις συμβάσεις που έχουν διεθνή χαρακτηριστικά. Γιατί; Διότι προφανώς δεν θέλουν να το φέρουν στην Ελλάδα -αμφισβητούν την κρίση των ελληνικών δικαστηρίων- εμείς δεν θέλουμε να το πάμε, αν αντισυμβαλλόμενός μας είναι το Ηνωμένο Βασίλειο, στα αγγλικά δικαστήρια. Επιλέγεται ένας ουδέτερος, ας το πω και αμερόληπτος, χώρος κρίσης. Αυτός είναι ο λόγος. Τίποτε περισσότερο, τίποτε λιγότερο.
Τρίτο και βασικό επιχείρημα: «Παραιτείστε της ρήτρας εθνικής κυριαρχίας». Αυτό δεν είναι; Μάλιστα. Τι είναι η περίφημη αυτή ρήτρα; Η διάκριση μεταξύ ιδιωτικής και δημόσιας περιουσίας του δημοσίου μάς είναι, φαντάζομαι, πια οικεία, ώστε να μη δημιουργούμε την αίσθηση ότι εδώ υπάρχει κάτι πρόσθετο, υπάρχει κάτι το παραπάνω.
Θα κάνω την ερώτηση που έχω κάνει πάρα πολλές φορές: Ο κ. Στρατούλης πέφτει σε μια λακκούβα την οποία έπρεπε να συντηρήσει ο δήμος. Κάνει αγωγή κατά του δήμου. Την κερδίζει. Χτυπάει το πόδι του -να χτυπήσω ξύλο, να μην πάθει τίποτα ο άνθρωπος- και κερδίζει αποζημίωση. Πηγαίνει στο δήμο, του ζητάει τα λεφτά και λέει ο δήμος: «Δεν έχω». Μπορεί να εκτελέσει την απόφαση ο κ. Στρατούλης κατά του δήμου; Απάντηση: Ναι. Κατά ποίου; Σε ποιο πράγμα θα εκτελέσει την απόφαση ο κ. Στρατούλης; Κατά της ιδιωτικής περιουσίας του δήμου. Διότι ο δήμος έχει ένα διαμέρισμα στις Αχαρνές, που το άφησε κληροδότημα η γιαγιά, η κ. Μαρίκα, γιατί συμπαθούσε το δήμαρχο.
Μπορεί, λοιπόν, να το κατασχέσει ο κ. Στρατούλης. Αυτό μας απασχολεί; Θίγει την εθνική κυριαρχία; Δεν τη θίγει, βέβαια. Δεν θίγει, βέβαια, το δικαίωμα που έχει ο κάθε πολίτης να το έχει ο οποιοσδήποτε δανειστής του ελληνικού δημοσίου.
Επόμενο ερώτημα: «Μήπως, όμως, μας πάρουν την Ακρόπολη; Μήπως μας πάρουν την πλατεία Συντάγματος; Μήπως μας πάρουν τον αιγιαλό;» Απάντηση: Ό,τι είναι εκτός συναλλαγής είναι ακατάσχετο, δεν αφορά αυτό το πράγμα.
Τελευταίο, για να κλείνουμε με όλη αυτήν την ιστορία δικαίου είναι το εξής: «Πού θα γίνει η αναγκαστική εκτέλεση;» Σας το είπε ο κ. Μανιτάκης. Πού θα γίνει; Θα γίνει στο ελληνικό δημόσιο. Επομένως υπάγεται στους κανόνες εκτελέσεως του ελληνικού δημοσίου. Η εκτέλεση είναι ξεχωριστό μέρος. Φεύγει από την ουσιαστική κρίση. Πάμε στο δίκαιο της εκτέλεσης. Αυτό, λοιπόν, ξαναγυρνά στην εθνική κυριαρχία.
Πού αποκτά σημασία, κύριε Μητρόπουλε -και αυτό πρέπει να πείτε- η παραίτηση από την εθνική κυριαρχία; Σε περιουσιακά στοιχεία που μπορεί να έχει το ελληνικό δημόσιο στο εξωτερικό, τα οποία πράγματι, κάτω από ορισμένες προϋποθέσεις, μπορεί να προστατεύονταν από αυτήν την αρχή από εκτέλεση τρίτου δημοσίου και επ’ αυτού πράγματι μπορεί να γίνει η εκτέλεση.","ΜΑΥΡΟΥΔΗΣ ΒΟΡΙΔΗΣ",69
"143281"," Σαν το Ινστιτούτο Γκαίτε κ.λπ..","ΝΙΚΟΛΑΟΣ ΒΟΥΤΣΗΣ",75
"143282"," Ερώτηση απλή για λογικούς ανθρώπους: Η στάθμιση των συμφερόντων ανάμεσα στη δανειοδότηση της χώρας και ό,τι αυτή εξασφαλίζει και σε αυτήν την πρόσθετη παραχώρηση προς δανειστές που ουσιαστικά αφορά αυτό και μόνο –αυτό είναι το παραπέρα, αυτό είναι το παραπάνω- ορισμένα περιουσιακά στοιχεία του δημοσίου που τυχόν βρεθούν στο εξωτερικό και υποστούν αναγκαστική εκτέλεση, αν η χώρα δεν εκπληρώσει τις υποχρεώσεις της στο εξωτερικό, δεν έπρεπε να γίνει; Αυτό είναι το πρόσθετο, γιατί αυτό είναι που συζητάμε.
Η μεγάλη συζήτηση για την παραχώρηση της εθνικής κυριαρχίας είναι αυτό το πρόσθετο πράγμα. Δεν έπρεπε να γίνει; Η απάντηση που έδωσε η ελληνική Κυβέρνηση, η οποία προφανώς δεν είναι μία προδοτική απάντηση, αλλά είναι μία σταθμισμένη προς όφελος του ελληνικού δημοσίου και του ελληνικού λαού απάντηση, είναι ότι αυτή η πρόσθετη παραχώρηση έπρεπε να γίνει.
Άρα, λοιπόν, να πάμε τη συζήτηση εκεί που πραγματικά βρίσκεται, πέρα από υπερβολές, πέρα, αν θέλετε, από πράγματα που θολώνουν την κρίση του ελληνικού λαού.
Ευχαριστώ πολύ, κυρία Πρόεδρε, για την ανοχή σας.
(Χειροκροτήματα από την πτέρυγα της Νέας Δημοκρατίας)","ΜΑΥΡΟΥΔΗΣ ΒΟΡΙΔΗΣ",69
"143283"," Ευχαριστώ και εγώ, κύριε συνάδελφε.
Κύριε Τσούκαλη, έχετε το λόγο για την πρωτολογία σας.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143284"," Θα υπάρξουν δευτερολογίες, κυρία Πρόεδρε;","ΑΛΕΞΙΟΣ ΜΗΤΡΟΠΟΥΛΟΣ",319
"143285"," Βεβαίως, κύριε Μητρόπουλε. Θα ακολουθήσουν μετά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143286"," Πότε;","ΑΛΕΞΙΟΣ ΜΗΤΡΟΠΟΥΛΟΣ",319
"143287"," Σήμερα θα γίνει αυτό.
Ορίστε, κύριε Τσούκαλη, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143288"," Κυρίες και κύριοι συνάδελφοι, έχω πει και άλλη φορά μιλώντας απ’ αυτό εδώ το Βήμα ότι ορισμένες φορές νοιώθω την ανάγκη να απευθυνθώ στις κάμερες και προς τους Έλληνες πολίτες που μας παρακολουθούν, γιατί νιώθω περιττό, άσκοπο, ανούσιο το να απευθύνομαι σε αρκετούς συναδέλφους, οι οποίοι πιστεύουν ή θέλουν να μας πείσουν ότι δεν καταλαβαίνουν κάποια αυτονόητα.
Ένα αυτονόητο είναι αυτό σχετικά με την ασυλία, την οποία αναλυτικά έχουμε συζητήσει σ’ αυτήν εδώ την Αίθουσα σε παρόμοιες τέτοιες περιπτώσεις και σε αιτήσεις αντισυνταγματικότητας. Έχω καταθέσει αναλυτικές αναφορές και άρθρα και μελέτες έγκριτων νομικών. Βρίσκονται στα Πρακτικά. Επίσης, έχει τοποθετηθεί επί της συγκεκριμένης ρήτρας το Επιστημονικό Συμβούλιο της Βουλής. Σας παρακαλώ πάρα πολύ, όσοι από εσάς δεν είστε νομικοί και έχετε την παραμικρή αμφιβολία, να διαβάσετε με προσοχή και την Έκθεση του Επιστημονικού Συμβουλίου της Βουλής. Εκτός αν έχουμε φθάσει σ’ αυτό το σημείο, να απευθύνουμε τη μομφή στο Επιστημονικό Συμβούλιο της Βουλής ότι τόσο πολύ έχει εκφυλιστεί, έχει εκμαυλιστεί, ώστε καραμπινάτες παραβιάσεις του Συντάγματος -που τείνουν έως και την κατάλυση του πολιτεύματος- να περνούν αβρόχοις ποσί από την αξιολόγηση και από την κρίση.
Κυρίες και κύριοι συνάδελφοι και, με όλο το σεβασμό, κυρία Πρόεδρε, θέλω να κάνω μία παρατήρηση. Τυχαίνει να είστε εσείς στην Έδρα, γι’ αυτό την εκφράζω.","ΝΙΚΟΛΑΟΣ ΤΣΟΥΚΑΛΗΣ",520
"143289"," Να την ακούσω, για να δω τι θα πείτε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143290"," Για παράδειγμα, όταν η κ. Κωνσταντοπούλου ανέφερε πέντε φορές –το πολύ, μπορεί να ήταν και τρεις- ότι την ώρα που μιλούσε δεν ήταν κανένας άλλος Βουλευτής από άλλη Κοινοβουλευτική Ομάδα –γιατί αυτό ανέφερε- θα έπρεπε να κάνετε μία παρέμβαση και να πείτε ότι η Δημοκρατική Αριστερά εκπροσωπείται από τα 2/6 της Κοινοβουλευτικής Ομάδας.","ΝΙΚΟΛΑΟΣ ΤΣΟΥΚΑΛΗΣ",520
"143291"," Ήταν και άλλοι συνάδελφοι από άλλες πτέρυγες της Βουλής.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143292"," Θα πω και για τους άλλους. Λέω, λοιπόν, ότι από τον ΣΥΡΙΖΑ, από τους εβδομήντα δύο, εδώ ήταν οι δεκατρείς. Από τη Νέα Δημοκρατία ήταν πέντε.","ΝΙΚΟΛΑΟΣ ΤΣΟΥΚΑΛΗΣ",520
"143293"," Έξι!","Î¨Î¥Î§Î‘Î¡Î—Î£ Î‘Î�Î”Î¡Î•Î‘Î£ ",560
"143294"," Έξι!
Το επανέλαβε πέντε φορές! Για χάρη των Πρακτικών θα έπρεπε να αναφερθεί!
Επίσης θα έπρεπε να πείτε –παρεμπιπτόντως αναφέρομαι σε σας- ότι οι δύο συνεδριάσεις διήρκεσαν συνολικά οκτώ και έξι ώρες, μέχρι εκείνην τη στιγμή που έκανε την παρέμβαση η κ. Κωνσταντοπούλου, δηλαδή στο σύνολο δεκατέσσερις ώρες και ο κ. Μανιτάκης, αν υπολόγισα σωστά, ήταν παρών περίπου τις εννέα με δέκα ώρες από εχθές μέχρι σήμερα. Τώρα, αν κάποιος συνάδελφος θέλει οπωσδήποτε να είναι η Αίθουσα γεμάτη όταν μιλά, εγώ τουλάχιστον αυτό το σέβομαι για όλους τους συναδέλφους, γιατί γνωρίζω πάρα πολύ καλά ποιες είναι οι απασχολήσεις τους και ποια είναι τα καθήκοντά τους, μιλώντας ιδιαίτερα και κυρίως για εκείνες τις Κοινοβουλευτικές Ομάδες που έχουν μικρό αριθμό Βουλευτών.","ΝΙΚΟΛΑΟΣ ΤΣΟΥΚΑΛΗΣ",520
"143295"," Για το ΠΑΣΟΚ, δηλαδή!","ΖΩΗ ΚΩΝΣΤΑΝΤΟΠΟΥΛΟΥ",272
"143296"," Κυρίες και κύριοι συνάδελφοι, η ανανεωτική Αριστερά διαχρονικά είχε ως βασική της στρατηγική επιλογή τις προοδευτικές μεταρρυθμίσεις, το μεταρρυθμισμό. Αυτός ο μεταρρυθμισμός εξακολουθεί να βρίσκεται στον πυρήνα της πολιτικής της Δημοκρατικής Αριστεράς, υπηρετώντας τον διαχρονικά από τότε που υπάρχει αυτό το ιστορικό ρεύμα το καταγεγραμμένο στη συνείδηση των πολιτών. Από τη δεκαετία του 1990 είναι στοιχείο του προγράμματος της Ανανεωτικής Αριστεράς, όπως εκπροσωπείτο τότε. 
Αυτό το σχέδιο υπηρετούμε και σήμερα. Είναι πάρα πολύ εύκολο να διαπιστώσει κανείς –και το ακούμε καθημερινά και από τα Μέσα Ενημέρωσης και απ’ αυτό το Βήμα και στο δημόσιο λόγο- ότι, όταν συζητούμε για τα γενικά θέματα, υπάρχει σχεδόν κοινή συμφωνία, όπως, για παράδειγμα, στην αναδιάρθρωση του δημοσίου, στο στρατηγικό επιτελικό ρόλο του κράτους, στην πάταξη της φοροδιαφυγής, στην υγεία για όλους, στην παιδεία για όλους και σε όλες αυτές τις μεταρρυθμίσεις τις οποίες λίγο-πολύ όλοι διακηρύσσουμε.
 (ΚΟ)
Το μεγάλο πρόβλημα εντοπίζεται δυστυχώς και κυρίως για την ανανεωτική Αριστερά στο ότι αρχίζουν να μπλέκουν, να βραχυκυκλώνουν τα πράγματα και να ρετάρει το σύστημα, όταν φτάνουν στο σημείο της εφαρμοσμένης πολιτικής, όταν αρχίζουμε να μιλάμε για το «διά ταύτα», για τις συγκεκριμένες παρεμβάσεις που πρέπει να γίνουν. Για παράδειγμα, είμαστε κατά της φοροδιαφυγής, αλλά μέχρι να αποκαταστήσει το εισόδημά του εκείνος ο ταλαίπωρος ο ταβερνιάρης στην Ύδρα, ας κάνει και τη μικρή φοροδιαφυγή. Αυτόν θα κυνηγήσουμε; Ή είναι πολύ χαμηλή η αμοιβή ενός γιατρού, αλλά, μέχρι να του αποκαταστήσουμε το μισθό, μπορεί να δικαιολογήσουμε και να κάνουμε τα στραβά μάτια για ένα «φακελάκι», προκειμένου να βιώνει καλύτερα το δράμα του. Εκεί βρίσκεται, δυστυχώς, το μεγάλο πρόβλημα της εφαρμοσμένης πολιτικής όταν πρόκειται να διατυπωθεί από την Αριστερά. 
Η Δημοκρατική Αριστερά έκανε μια επιλογή και είπε ότι θα τολμήσει να δοκιμαστεί και να δοκιμάσει ακριβώς την εφαρμογή, τη διατύπωση αυτής της εφαρμοσμένης πολιτικής. Αυτό κάνει και μ’ αυτό το σχέδιο νόμου. Δυστυχώς, όμως, δεν συζητάμε επί της ουσίας, κυρίες και κύριοι συνάδελφοι. Έχει αναπτυχθεί μια προσωπική βεντέτα, που δεν ξέρω καν αν ωφελεί την πορεία και τη διέξοδο αυτού του τόπου και αν αμβλύνει κάπως την απόγνωση και το δράμα που βιώνουν οι Έλληνες πολίτες προσπαθώντας να βρουν μια αχτίδα φωτός στο βάθος του τούνελ. 
Τώρα, όσον αφορά την ασυλία, είπα και την προηγούμενη φορά ότι υπάρχουν δύο ειδών ασυλίες: η δικαιοδοτική ασυλία και η ασυλία εκτέλεσης. Και τόνισα με τον πλέον κατηγορηματικό τρόπο ότι η παραίτηση από την ασυλία αφορά τη δικαιοδοτική ασυλία. 
Και για τους μη νομικούς, όταν λέμε «δικαιοδοτική ασυλία», θα ήθελα να πω ότι αναφερόμαστε σε όλα εκείνα που αναφέρονται στην ουσία της υπόθεσης. Για παράδειγμα, ας πούμε ότι η Ελλάδα αρνείται ότι χρωστάει, αρνείται ότι το χρέος είναι επαχθές ή ότι θέλει να κάνει μια πρόταση συμβιβασμού ή αναφέρεται στην ουσία γενικότερα του χρέους και των υποχρεώσεών της. Εκεί με την υπογραφή της η Ελλάδα ανέλαβε την υποχρέωση να μην απευθύνεται στα ελληνικά δικαστήρια, αλλά στα δικαιοδοτικά όργανα της Ευρώπης, ανέλαβε την υποχρέωση να απευθύνεται στα ευρωπαϊκά δικαστήρια, κυρίες και κύριοι συνάδελφοι. 
Και αυτό το λέω κυρίως όχι για μας εδώ, αλλά γι’ αυτούς που μας ακούνε. Για παράδειγμα, είναι καλά όταν χρησιμοποιούμε τα ευρωπαϊκά όργανα α λα καρτ. Για παράδειγμα, όταν χάνουμε το δίκιο μας στην Ελλάδα, πάρα πολλοί συμπολίτες μας λένε ότι θα πάνε να βρουν το δίκιο τους στο Ευρωπαϊκό Δικαστήριο ή στο Δικαστήριο Ανθρωπίνων Δικαιωμάτων και τα επικαλούμαστε ως νομολογία, προκειμένου να προασπίσουμε τα δικαιώματά μας. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Τελειώνω, κυρία Πρόεδρε. 
Όταν λέμε ότι απευθυνόμαστε στο δικαστήριο των δανειστών, τότε το δικαστήριο αυτό είναι κατάπτυστο, είναι δικαστήριο…
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Ποιο δικαστήριο;","ΝΙΚΟΛΑΟΣ ΤΣΟΥΚΑΛΗΣ",520
"143297"," Το δικαστήριο που αναλαμβάνει την επίλυση αυτών των διαφορών. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Ποιο;","ΝΙΚΟΛΑΟΣ ΤΣΟΥΚΑΛΗΣ",520
"143298"," Τα ευρωπαϊκά δικαστήρια. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Ποια;","ΝΙΚΟΛΑΟΣ ΤΣΟΥΚΑΛΗΣ",520
"143299"," Ανέφερα γενικώς όλα τα ευρωπαϊκά δικαστήρια, τα θεσμικά. 
Και ποιοι είναι οι δανειστές μας τώρα; Ποιοι θα απευθυνθούν σ’ αυτό το δικαστήριο, προκειμένου να εκδώσουν εκτελεστό τίτλο κατά της Ελλάδος; 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Σε ποιο δικαστήριο;","ΝΙΚΟΛΑΟΣ ΤΣΟΥΚΑΛΗΣ",520
"143300"," Το δικαστήριο του μεγάλου Δουκάτου.  
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Γιατί ο Υπουργός σας είπε άλλο.","ΝΙΚΟΛΑΟΣ ΤΣΟΥΚΑΛΗΣ",520
"143301"," Κύριοι συνάδελφοι, αφήστε τον ομιλητή να ολοκληρώσει, σας παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143302"," Το δικαστήριο του σκληρού πυρήνα της Ευρωζώνης, του Λουξεμβούργου και στον προεδρεύοντα και φιλέλληνα κατά πολλούς, κ. Γιούνκερ, για παράδειγμα.","ΝΙΚΟΛΑΟΣ ΤΣΟΥΚΑΛΗΣ",520
"143303"," Ολοκληρώστε, κύριε συνάδελφε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143304"," Τελειώνω, κυρία Πρόεδρε. 
Ποιοι θα απευθυνθούν, λοιπόν, σ’ αυτό το δικαστήριο για να εκδώσουν τίτλο εκτελεστό; Θα απευθυνθούν οι κατάπτυστοι δανειστές μας. Ποιοι θα είναι οι δανειστές μας; Ήδη αυτήν τη στιγμή, όπως είπα και την προηγούμενη φορά, πάνω από το 90% των πιστωτών μας είναι οι εταίροι μας. Δεν είναι fund των νησιών Καϊμάν και του Πράσινου Ακρωτηρίου. Είναι η Ευρωπαϊκή Κεντρική Τράπεζα, είναι η Ομοσπονδιακή Τράπεζα της Γερμανίας, της Ιταλίας, της Γαλλίας κλπ. Αυτό, δηλαδή, σημαίνει ότι…
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Ακόμα χειρότερα! Αυτοί είναι οι μεγαλύτεροι τοκογλύφοι.","ΝΙΚΟΛΑΟΣ ΤΣΟΥΚΑΛΗΣ",520
"143305"," Κύριε Μαριά, σας παρακαλώ πολύ, αφήστε τον κύριο Κοινοβουλευτικό Εκπρόσωπο να ολοκληρώσει.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143306"," Κύριε Μαριά, επειδή δεν υπάρχει αντίκρουση, σας λέω ότι δεν θα υπάρχει ούτε ένας συνάδελφος εδώ -αν εκπροσωπεί τότε τη χώρα σ’ αυτήν εδώ την Αίθουσα- που θα διαφωνήσει ότι, αν φτάσει στο σημείο η Ευρωπαϊκή Κεντρική Τράπεζα να απευθυνθεί κατά της χώρας και να εκδώσει τίτλο, τότε δεν θα υπάρχει πλέον Ευρωζώνη και Ευρώπη. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ:  Μα, πληρώσαμε ήδη το τοκογλυφικό ομόλογο του Αυγούστου.","ΝΙΚΟΛΑΟΣ ΤΣΟΥΚΑΛΗΣ",520
"143307"," Δεν θα υπάρχει πλέον Ευρωζώνη και Ευρώπη... 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ:  Ακόμα χειρότερα! Αυτοί είναι οι μεγαλύτεροι τοκογλύφοι! Πληρώσαμε το τοκογλυφικό ομόλογο του Αυγούστου. Ενάμισι δισεκατομμύριο ευρώ αέρα κοπανιστό!","ΝΙΚΟΛΑΟΣ ΤΣΟΥΚΑΛΗΣ",520
"143308"," Κύριε Μαριά, θα ακουστείτε καλύτερα αν τα πείτε ήρεμα στο Βήμα. Τα επιχειρήματα όλων κρίνονται, κύριε Μαριά. Δεν χρειάζεται να φωνάζετε από τη θέση σας.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143309"," Αυτό το οποίο πρέπει να γίνει κατανοητό είναι το εξής. Θα ήθελα, λοιπόν, όλοι αυτοί που επικαλούνται και χρησιμοποιούν συνεχώς αυτό το επιχείρημα -και κάνουν πάρα πολύ μεγάλο κακό στη χώρα με το να το επικαλούνται συνεχώς-...","ΝΙΚΟΛΑΟΣ ΤΣΟΥΚΑΛΗΣ",520
"143310"," Το καλό που μας κάνατε αρκεί!","ΖΩΗ ΚΩΝΣΤΑΝΤΟΠΟΥΛΟΥ",272
"143311"," …να μου πουν ποια θα ήταν η τύχη της χώρας εάν πτώχευε με καθεστώς Ελληνικού Δικαίου.","ΝΙΚΟΛΑΟΣ ΤΣΟΥΚΑΛΗΣ",520
"143312"," Να μην το ψηφίζατε τότε το πρώτο μνημόνιο!","ΘΕΑΝΩ ΦΩΤΙΟΥ",531
"143313"," Με καθεστώς Ελληνικού Δικαίου, να μου πουν ποια θα ήταν η τύχη της χώρας. 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ:  Θα σας το πούμε μετά.","ΝΙΚΟΛΑΟΣ ΤΣΟΥΚΑΛΗΣ",520
"143314"," Η τύχη της Αργεντινής, αυτό που συνέβη στην Αργεντινή με το εθνικό νόμισμα της Αργεντινής, καταδεικνύει πού βρισκόμαστε.","ΝΙΚΟΛΑΟΣ ΤΣΟΥΚΑΛΗΣ",520
"143315"," Γιατί το ψηφίσατε τότε το πρώτο μνημόνιο;
(Θόρυβος στην Αίθουσα)","ΘΕΑΝΩ ΦΩΤΙΟΥ",531
"143316"," Κύριοι συνάδελφοι, σας παρακαλώ! Αφήστε να τελειώσει ο κ. Τσούκαλης. Μη διακόπτετε!
Κύριε Κοινοβουλευτικέ Εκπρόσωπε, παρακαλώ, ολοκληρώστε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143317"," Όμως, κυρίες και κύριοι συνάδελφοι, η Δημοκρατική Αριστερά δεν ποντάρει στην αποτυχία της χώρας. 
Επειδή, λοιπόν, η χώρα δεν θα αποτύχει και εκτιμάμε ότι κανένα κόμμα σε αυτήν εδώ την Αίθουσα δεν θέλει να αποτύχει -ακόμα και η Αντιπολίτευση δεν θέλει να πάει στραβά η πορεία η οποία εκτυλίσσεται- τουλάχιστον σε αυτή την πορεία που έχουμε αναλάβει, που είναι επώδυνη και μας έχει προκαλέσει και προσωπική φθορά και πολιτική φθορά, μην παίζετε και μην ποντάρετε, μην επενδύετε. Τουλάχιστον, αφήστε να κινηθούμε και εκδηλώστε -και αν θέλετε- και τη συμπαράστασή σας για να βγούμε μια ώρα αρχύτερα.","ΝΙΚΟΛΑΟΣ ΤΣΟΥΚΑΛΗΣ",520
"143318"," …(Δεν ακούστηκε)","ΖΩΗ ΚΩΝΣΤΑΝΤΟΠΟΥΛΟΥ",272
"143319"," Το μνημόνιο υπερβαίνεται. Και μπορούμε να το υπερβούμε πάρα, μα πάρα πολύ γρήγορα. Όσο πιο γρήγορα το κάνουμε, τόσο καλύτερα γι’ αυτήν τη χώρα.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ:  Εσείς τη βάλατε εκεί. Εσείς το υπογράψατε.","ΝΙΚΟΛΑΟΣ ΤΣΟΥΚΑΛΗΣ",520
"143320"," Μην επενδύετε στην καταστροφή.","ΝΙΚΟΛΑΟΣ ΤΣΟΥΚΑΛΗΣ",520
"143321"," Κύριε Τσούκαλη, κλείστε, παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143322"," Η ρήτρα αυτή της ασυλίας είναι ρήτρα καταστροφής, ρήτρα αποτυχίας και πτώχευσης της χώρας. Εσείς το θέλετε;
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ:  Εσείς τη βάλατε εκεί.","ΝΙΚΟΛΑΟΣ ΤΣΟΥΚΑΛΗΣ",520
"143323"," Εμείς δεν το θέλουμε! 
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ:  Εσείς την υπογράψατε.","ΝΙΚΟΛΑΟΣ ΤΣΟΥΚΑΛΗΣ",520
"143324"," Το λόγο έχει ο κ. Ηλίας Βλαχογιάννης.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143325"," Σας ευχαριστώ πολύ, κυρία Πρόεδρε.
Δυστυχώς, επιβεβαιώνεται αυτό το οποίο από την αρχή πολλοί έλεγαν, ότι όσο αυτή η Κυβέρνηση θα πάει καλά, τόσο θα οξύνεται το πολιτικό κλίμα σ’ αυτήν την Αίθουσα και εκτός αυτής της Αιθούσης. Και οι λόγοι είναι προφανείς.
 Πολλοί είχαν επενδύσει στο ότι αυτή η τρικομματική Κυβέρνηση θα κατέρρεε από τους πρώτους μήνες, δεν θα μπορούσε να παράξει σημαντικό έργο, θα αποδοκιμαζόταν από τον ελληνικό λαό από πολύ νωρίς. Και αυτά δεν τους βγαίνουν. Και όσο δεν βγαίνουν αυτά, τόσο καταφεύγουν σε οξύτητες σ’ αυτήν την Αίθουσα, που προφανώς δεν προάγουν τον ομαλό πολιτικό βίο και προφανώς δεν προάγουν το εθνικό συμφέρον. 
Ακόμα κατηγορηθήκαμε επειδή χειροκροτήσαμε έναν Υπουργό. Τι το παράδοξο τρία κόμματα που στηρίζουν μια Κυβέρνηση, να στηρίζουν και τους Υπουργούς αυτής της Κυβέρνησης; Εκτός αν θεωρείτε μομφή το ότι άνθρωποι, πολιτικοί από διαφορετικές πολιτικές παρατάξεις, συμφώνησαν σ’ ένα κοινό πρόγραμμα και στηρίζουν αυτούς τους Υπουργούς.
Εμείς, κυρίες και κύριοι συνάδελφοι της Αντιπολίτευσης, στηρίξαμε φανερά αυτήν την Κυβέρνηση. Δεν κρύψαμε τίποτα από τον ελληνικό λαό. Κάναμε μια συμφωνία, θα την τηρήσουμε και θα κριθούμε όταν θα έρθει η ώρα. 
Κάποιες άλλες, όμως, παρατάξεις κάνουν υπόγειες διαδρομές και υπόγειες συμφωνίες κι ενώ άλλα παρουσιάζουν σ’ αυτήν την Αίθουσα. Βλέπουμε τα επακόλουθα αυτών των συμφωνιών με τα κοινά ψηφίσματα, τις κοινές προτάσεις και τα κοινά αποτελέσματα αυτών των προτάσεων. Γι’ αυτό να μην κατηγορούν εμάς που πράττουμε ό,τι πράττουμε πάνω στο τραπέζι. Να κατηγορούν δικούς τους ανθρώπους και δικούς τους πολιτικούς που πράττουν ό,τι πράττουν σε σκοτεινά γραφεία, πέρα από τη βούληση των ψηφοφόρων τους, πέρα από τις πολιτικές δεσμεύσεις τους...","ΗΛΙΑΣ ΒΛΑΧΟΓΙΑΝΝΗΣ",64
"143326"," Στο συρτάρι του τραπεζιού οι λίστες.","ΖΩΗ ΚΩΝΣΤΑΝΤΟΠΟΥΛΟΥ",272
"143327"," Δεν ξέρω που είναι οι λίστες. Εμείς για τις λίστες είχαμε την τόλμη και καταθέσαμε πρόταση για σύσταση προανακριτικής επιτροπής από την πρώτη στιγμή…","ΗΛΙΑΣ ΒΛΑΧΟΓΙΑΝΝΗΣ",64
"143328"," Για τα μάτια του κόσμου.","ΖΩΗ ΚΩΝΣΤΑΝΤΟΠΟΥΛΟΥ",272
"143329"," Κυρία Κωνσταντοπούλου, σας παρακαλώ! Αν κάνουμε διάλογο εδώ, θα το διαλύσουμε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143330"," Αυτό σας πείραξε, γιατί σας προλάβαμε. Σας πήραμε τη δόξα. 
Είπατε ότι χειροκροτούσαμε τον κ. Παπακωνσταντίνου. Ουδέν ψευδέστερον  αυτού! Η Νέα Δημοκρατία είχε πάντοτε μία συνεπέστατη στάση.","ΗΛΙΑΣ ΒΛΑΧΟΓΙΑΝΝΗΣ",64
"143331"," Τον κ. Βενιζέλο τον χειροκροτήσατε;","ΖΩΗ ΚΩΝΣΤΑΝΤΟΠΟΥΛΟΥ",272
"143332"," Κυρία Κωνσταντοπούλου, έλεος!","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143333"," Και έναντι του πρώτου μνημονίου η Νέα Δημοκρατία είχε μία συνεπέστατη στάση, γιατί πιστεύαμε ότι η χώρα δεν έπρεπε να πάει στο ΔΝΤ. 
Το ότι συμφωνήσαμε με τους εταίρους στην ΕΕ, πού είναι το κακό; Όταν μπήκαμε στην ΟΝΕ δεν συναποφασίσαμε ότι το κοινό μας νόμισμα θα είναι κοινό κτήμα μας και οι πολιτικές μας θα εναρμονιστούν έτσι ώστε να υπηρετούν αυτόν τον κοινό στόχο; Κι όταν μία χώρα αποκλίνει απ’ αυτόν το στόχο, δεν έχουν υποχρέωση οι άλλες οι χώρες να τη βοηθήσουν να ξαναβρεί το δρόμο της; Σ’ αυτό ποτέ η Νέα Δημοκρατία δεν ήταν αντίθετη. 
Δεν χειροκροτήσαμε επομένως τον κ. Παπακωνσταντίνου όταν πήγε στο ΔΝΤ και τώρα που τον παραπέμπουμε, τον παραπέμπουμε για συγκεκριμένες πράξεις, με πλήρη συνείδηση ότι υπηρετούμε το εθνικό συμφέρον και δεν κάνουμε πολιτικές πομφόλυγες, δεν εξαπολύουμε πολιτικά πυροτεχνήματα απλώς για να τους βάλουμε όλους στο ίδιο κάδρο, για να μην μπορεί κανείς να στοχοποιήσει κανέναν.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
 Εσείς δεν τολμήσατε, όμως, κυρία Κωνσταντοπούλου –μια που αναφερθήκατε- να βάλετε στην πρότασή σας τον κ. Παπανδρέου. Φοβηθήκατε μη συσπειρώσετε το ΠΑΣΟΚ. Βγάλατε τον κ. Παπανδρέου απ’ έξω κι αφήσατε άλλους να κάνουν αυτήν τη δουλειά.","ΗΛΙΑΣ ΒΛΑΧΟΓΙΑΝΝΗΣ",64
"143334"," Θα έχουμε χρόνο να τα πούμε για τις προτάσεις, κύριε συνάδελφε. Επί του νομοσχεδίου μιλήστε και κλείστε, παρακαλώ. Θα έχουμε τρεις τέσσερις μέρες να μιλάμε γι’ αυτό.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143335"," Μάλιστα, κυρία Πρόεδρε. Μισό λεπτό την ανοχή σας.
Το νομοσχέδιο έπρεπε να έρθει νωρίτερα. Αυτό για το οποίο εμείς κατηγορούμε την Κυβέρνηση κι όλες τις κυβερνήσεις είναι ότι άργησαν. Ο ελληνικός λαός πληρώνει πάρα πολλά για δομές που ήταν μερικές περιττές και κάποιες άχρηστες. Δεν είναι του παρόντος να αναφέρουμε ποιες ήταν αυτές, αλλά υπηρετούσαν πελατειακές λογικές.
Το ζητούμενο είναι λιγότερο κράτος, καλύτερο κράτος και κυρίως καμμία θέση χαμένη, κανένας υπάλληλος απολυμένος. Αυτά τα υπηρετούμε. Κι εγώ προτρέπω την Κυβέρνηση να καταργήσει κι άλλους οργανισμούς, να συγχωνεύσει κι άλλους οργανισμούς, έτσι ώστε να εξασφαλίσουμε πόρους αφενός και αφετέρου να δώσουμε τη δυνατότητα στον Έλληνα πολίτη να έχει ένα κράτος πραγματικά αποτελεσματικό, το οποίο θα τον υπηρετεί κατά τον καλύτερο τρόπο.
Σας ευχαριστώ πολύ, κυρία Πρόεδρε.","ΗΛΙΑΣ ΒΛΑΧΟΓΙΑΝΝΗΣ",64
"143336"," Κι εμείς σας ευχαριστούμε, κύριε Βλαχογιάννη.
Η κ. Φεβρωνία Πατριανάκου έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143337"," Ευχαριστώ, κυρία Πρόεδρε.
Σήμερα ο Διευθυντής του Χρηματοοικονομικού Ινστιτούτου, ο κ. Τσαρλς Νταλάρα, του οποίου μία λέξη έχει την ικανότητα να ανεβάζει και να κατεβάζει χρηματιστήρια και να διαμορφώνει αγορές, είπε ότι η Ελλάδα θα βγει πολύ γρηγορότερα, απ’ ό,τι αναμένεται, στις αγορές. Αυτό σημαίνει ότι η Ελλάδα ξαναμπαίνει με βηματισμό και θα ξανακερδίσει το στοίχημα, ένα στοίχημα που αγωνίζεται με τις θυσίες του ο ελληνικός λαός, με συνέπεια και σταθερότητα, να επιτύχει.
Μέσα σ’ αυτό το πλαίσιο της αναδιάρθρωσης, του εξορθολογισμού και της λειτουργικότητας ενός ξεχαρβαλωμένου δημόσιου τομέα είναι και το παρόν νομοσχέδιο. Επιχειρείται μέσα από τον εξορθολογισμό χιλίων επτακοσίων φορέων να αλλάξει λίγο το τοπίο αναφορικά με τρόπο με τον οποίο λειτουργεί σήμερα ο δημόσιος τομέας. Αυτό, όμως, δεν σημαίνει ότι δεν υπάρχουν και δεν μπορεί να γίνουν λάθη, κύριε Υπουργέ.
Πήρα το λόγο σήμερα -παρ’ όλο που οι συνάδελφοί μου πολύ τεκμηριωμένα επικεντρώθηκαν στις λεπτομέρειες του νομοσχεδίου- για να αναφερθώ στο άρθρο 8. Αφορά την κατάργηση του Εθνικού Κέντρου Κοινωνικών Ερευνών και τη μετατροπή του σε αυτοτελές Ινστιτούτο στο Εθνικό Ίδρυμα Ερευνών. 
Έχω πολιτική και ηθική υποχρέωση να αναφερθώ στο 2008. Όταν είχα την αίσθηση ως Βουλευτής Επικρατείας ότι η εντεινόμενη και αυξανόμενη σχολική βία και η παιδική και νεανική παραβατικότητα, κυρίως στις αγγλοσαξονικές χώρες, θα επηρεάσουν και τη δική μας σε μεταγενέστερο χρόνο, προσπάθησα να δω τι έρευνες υπάρχουν και ποιες διαδικασίες.
Μέσα σ’ αυτό το πλαίσιο δεν βρήκα τίποτα το οποίο μπορούσα να απευθυνθώ ως φορέα προκειμένου να μου δώσει λύση και απάντηση. Ανέλαβα πρωτοβουλία κοινωνικής έρευνας. Δεν υπήρχε κανείς αρμόδιος για να στηρίξει το εγχείρημα. Όλοι δήλωναν αναρμόδιοι, όλοι προσπαθούσαν να κρατηθούν έξω από το εγχείρημα. Ο μόνος φορέας που, ως σύμβουλος, δέχθηκε ήταν το Εθνικό Κέντρο Κοινωνικών Ερευνών.
Είμαι από τους πολιτικούς εκείνους που πιστεύουν ότι για να λύσεις ένα πρόβλημα χρειάζεται επιστημονική τεκμηρίωση. Η τεκμηρίωση να ανατρέχει σε βάθος, η έρευνα να έχει συνέχεια, να έχει συστηματικότητα, να έχει ικανούς ερευνητές με εμπειρία αξιολόγησης των αποτελεσμάτων των ερευνών, να έχει αξιοποιήσιμα αποτελέσματα.
Οι κοινωνικές έρευνες δεν μπορούν να αντικατασταθούν με τις δημοσκοπήσεις, οι οποίες αποτελούν φωτογραφική αποτύπωση της στιγμής. Γι’ αυτό το λόγο θα πρέπει ακόμη και τις δημοσκοπήσεις να υπάρξει κάποιος να τις ενώσει και λειτουργικά να τις συστηματοποιήσει.
Με την πρόβλεψη του παρόντος νομοσχεδίου δεν καταλαβαίνω τι επιχειρείται. Δεν γλιτώνουμε και δεν εξοικονομείται ούτε ένα ευρώ πόρος, σύμφωνα και με την Έκθεση του Γενικού Λογιστηρίου του Κράτους. Αντίθετα, το ΕΚΚΕ υποβαθμίζεται στις διεθνείς του συνεργασίες, διότι από Εθνικό Κέντρο Κοινωνικών Ερευνών μετατρέπεται σε ένα απλό ινστιτούτο.
Επίσης είναι αδιερεύνητος πλέον και ασαφής ο στόχος, ο σκοπός του, το επιστημονικό του προσωπικό, η κατάληξή του. Εάν κάποιος έρθει και μου πει «ξέρεις, από αυτήν τη μετατροπή εγώ θα διώξω αυτούς τους ερευνητές, διότι μετατρέπεται το καθεστώς εργασίας τους και από δημόσιοι λειτουργοί γίνονται υπάλληλοι ιδιωτικού δικαίου και θα πάρω κάποιους ικανότερους και πιο άξιους», θα σας πω ότι μόνο το Εθνικό Κέντρο Κοινωνικών Ερευνών από το 1995 βάσει του ν.1514/1985 αξιολογείται και μάλιστα από διεθνείς επιτροπές κριτών. 
Πενήντα χρόνια εμπειρίας κινδυνεύουν να χαθούν, κύριε Υπουργέ. Πενήντα χιλιάδες τίτλοι βιβλιοθήκης υπάρχει κίνδυνος να πάνε στα αζήτητα. 
Σε μία χώρα που έχει διαρροή εγκεφάλων, θα βγάλουμε κάποιους επιστήμονες στην αγορά, προκειμένου να τους στείλουμε κατευθείαν στο εξωτερικό; Και, λόγω της εμπειρίας τους, είναι πραγματικά περιζήτητοι. 
Και βέβαια, το πιο βασικό επιχείρημα, κατά την άποψή μου, είναι ότι η ελληνική κοινωνία θα στερηθεί από έναν καταξιωμένο ερευνητικό θεσμό και ταυτόχρονα η πολιτεία θα στερηθεί ενός αξιόπιστου και έμπειρου συμβούλου σε κοινωνικά ζητήματα.
Σήμερα διαλύεται ο κοινωνικός ιστός, διότι αυτές είναι οι συνέπειες μιας κατάστασης στην οποία διολισθήσαμε και από την οποία η Κυβέρνηση κάνει προσπάθεια να απεμπλακεί ο ελληνικός λαός. Όμως δεν μπορούμε να μην επισημάνουμε ότι το 1/4 των απασχολουμένων, των προς διάθεση, προς εργασία σήμερα είναι άνεργοι. Δεν μπορούμε να μην πούμε ότι έξι στους δέκα νέους είναι άνεργοι, ότι οι αυτοκτονίες πολλαπλασιάζονται, ότι οι ψυχικές ασθένειες έχουν αρχίσει και ρημάζουν τον τόπο από άκρο σε άκρο, ότι τα ναρκωτικά, τα μεταδιδόμενα νοσήματα, η μετανάστευση μαστίζουν σήμερα και έχουν πολλαπλές κοινωνικές συνέπειες. 
Άρα χρειαζόμαστε έναν κοινωνικό σύμβουλο της πολιτείας, προκειμένου να αναδείξει αυτά τα ζητήματα.
Άκουσα χθες τον Υπουργό να λέει ότι, αν κάνουμε λάθος, θα το διορθώσουμε. Μα σκοπός είναι να μη γίνεται το λάθος. Και εν πάση περιπτώσει, παρ’ όλο που η τοποθέτησή μου είναι στη λογική διατήρησης του ΕΚΚΕ, αν τελικά χρειάζεται -και αυτό έτσι θα λύσει το πρόβλημα- να οδηγηθούμε στη λύση σας, τότε θεωρώ ότι η τροπολογία που κατέθεσαν οι κύριοι Πανούσης, Τσούκαλης και Αναγνωστάκης είναι σε θετική κατεύθυνση και πρέπει να γίνει αποδεκτή.
Ευχαριστώ πολύ.","ΦΕΒΡΩΝΙΑ ΠΑΤΡΙΑΝΑΚΟΥ",422
"143338"," Ευχαριστούμε πολύ.
Ο κ. Δημήτριος Στρατούλης έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143339"," Ευχαριστώ πολύ, κυρία Πρόεδρε.
Κατ’ αρχάς να εκφράσω την απογοήτευσή μου και την απογοήτευση των συναδέλφων μου του ΣΥΡΙΖΑ-ΕΚΜ, διότι ο κύριος Υπουργός αναφέροντας ποιες τροπολογίες κάνει αποδεκτές, δύο πάρα πολύ σημαντικές πρωτοβουλίες, μία την οποία καταθέσαμε εμείς και μία την οποία κατέθεσε το ΚΚΕ, τις πέταξε στο καλάθι των αχρήστων.
Η πρώτη τροπολογία -την οποία είχαμε υποβάλει και αφού επανειλημμένα είχαμε συναντηθεί με τους αρμόδιους στο Υπουργείο Διοικητικής Μεταρρύθμισης και στο Υπουργείο Εργασίας και αφού έχει γίνει μεγάλη κουβέντα και με τα αντίστοιχα συνδικάτα του χώρου- ήταν η τροπολογία για τους επιτυχόντες σε διαγωνισμούς στο ΙΚΑ. Γνωρίζετε καλά και γνωρίζουμε όλοι μας καλά ότι πεντακόσιοι περίπου συμπολίτες μας, νέοι άνθρωποι, είχαν πετύχει στο διαγωνισμό 8Κ του ΑΣΕΠ για το ΙΚΑ και εδώ και τριάμισι χρόνια δεν έχουν προσληφθεί. Γνωρίζετε επίσης καλά ότι εκατοντάδες νέοι άνθρωποι είχαν πετύχει στο διαγωνισμό 9Κ του ΑΣΕΠ για την Αγροτική Τράπεζα και επειδή η Αγροτική δεν τους δέχθηκε, διότι στο μεταξύ είχε ιδιωτικοποιηθεί, είχαν τοποθετηθεί με νομοθετική ρύθμιση στο ΙΚΑ και καλώς τοποθετήθηκαν. Γνωρίζετε, όμως, επίσης ότι πρόσφατα μετά από προσφυγή των επιτυχόντων του διαγωνισμού 8Κ του ΑΣΕΠ για το ΙΚΑ -οι οποίοι δεν έχουν, όπως είπα, ακόμα τοποθετηθεί στο ΙΚΑ- βγήκε απόφαση του Διοικητικού Εφετείου με την οποία θα πρέπει να απολυθούν όσοι από τους επιτυχόντες του διαγωνισμού της Αγροτικής τοποθετήθηκαν με νομοθετική ρύθμιση στο ΙΚΑ.
Έχουμε κάνει μία τροπολογία. Προτείναμε λύση για το πρόβλημα. Εμείς θεωρούμε ότι και αυτοί οι οποίοι είχαν πετύχει στο διαγωνισμό της Αγροτικής και είναι στο ΙΚΑ πρέπει να παραμείνουν. Αν φύγουν αυτήν τη στιγμή από το ΙΚΑ, δεν είναι μόνο ότι είναι απάνθρωπο για τους ίδιους. Θα καταρρεύσει το ΙΚΑ, καθώς έχει πάρα πολύ μεγάλες ανάγκες. 
Επίσης, όσοι πέτυχαν στο διαγωνισμό εδώ και τριάμισι χρόνια, οι εκατοντάδες νέοι που πέτυχαν σε διαγωνισμό του ΑΣΕΠ για το ΙΚΑ, πρέπει το γρηγορότερο δυνατόν να προσληφθούν και να τοποθετηθούν σε συγκεκριμένες θέσεις εργασίας γιατί γνωρίζετε ότι έχει πολύ μεγάλες ανάγκες το ΙΚΑ. Υπάρχουν τρεις χιλιάδες εξακόσιες κενές οργανικές θέσεις, ακόμα και μετά την περικοπή των οργανικών θέσεων από το ΙΚΑ και, όπως γνωρίζετε, υπάρχουν τρομακτικά προβλήματα αυτήν τη στιγμή με τις συντάξεις. Περιμένουν ογδόντα πέντε χιλιάδες  αιτήσεις για κύριες συντάξεις και εβδομήντα μία χιλιάδες αιτήσεις για επικουρικές συντάξεις στο ΙΚΑ για να ικανοποιηθούν και θα μπορούσαν να τοποθετηθούν σ’ αυτές τις υπηρεσίες έκδοσης των αποφάσεων για τις συντάξεις και να περιοριστεί ο χρόνος αναμονής από έντεκα μήνες, που είναι περίπου ο μέσος όρος πανελλαδικά, σε πολύ λιγότερο χρόνο, για να μην περιμένουν χωρίς σύνταξη και χωρίς κανένα εισόδημα δεκάδες χιλιάδες δικαιούχοι σύνταξης. 
Γνωρίζετε επίσης ότι αυτοί οι υπάλληλοι θα μπορούσαν να χρησιμοποιηθούν για να στελεχώσουν τα Κέντρα Πιστοποίησης Αναπηρίας, τα οποία δεν θέλουν μόνο γιατρούς, αλλά και διοικητικό-οικονομικό προσωπικό που θα διεκπεραιώνει τις εργασίες αυτών των Κέντρων Πιστοποίησης Αναπηρίας. Διότι αυτήν τη στιγμή εξήντα χιλιάδες ανάπηροι συμπολίτες μας, άτομα με αναπηρία, είναι εγκλωβισμένοι στα Κέντρα Πιστοποίησης Αναπηρίας, διότι καθυστερούν να βγουν οι αποφάσεις τους επί δεκατέσσερις μήνες. 
Επίσης γνωρίζετε ότι υπάρχουν τρομακτικές ανάγκες του ΙΚΑ που θα μπορούσαν να καλυφθούν από αυτό το προσωπικό για την καταπολέμηση της εισφοροδιαφυγής η οποία είχε ανέβει στο 35-40% -έναντι 3% έως 5% που είναι στην Ευρώπη- και κατατρώει κυριολεκτικά τα θεμέλια του μεγαλύτερου ασφαλιστικού φορέα της χώρας. 
Επομένως εμείς καταθέσαμε τροπολογία. Έχουν γίνει επανειλημμένες συζητήσεις σε κοινοβουλευτικές επιτροπές και σε ολομέλεια της Βουλής. Η Κυβέρνηση είχε δεσμευτεί ότι θα δώσει λύση στην κατεύθυνση του να μη φύγουν αυτοί που ήδη εργάζονται μέσα στο ΙΚΑ και να προσληφθούν δικαίως αυτοί που πέτυχαν σε διαγωνισμό. Δυστυχώς, για άλλη μία φορά ο Υπουργός Διοικητικής Μεταρρύθμισης πέταξε στο καλάθι των αχρήστων αυτήν την τροπολογία.
Επίσης είναι απαράδεκτο το γεγονός ότι δεν ασχοληθήκατε καθόλου με το γεγονός ότι το Κομμουνιστικό Κόμμα Ελλάδας, η ΔΗΜΑΡ και το ΠΑΣΟΚ έχουν φέρει μία πολύ σωστή τροπολογία για το ζήτημα του ΙΓΜΕ. Δεν φτάνει που στην ουσία οι μνημονιακές πολιτικές κατάργησαν διά της συγχώνευσης έναν οργανισμό, που θα μπορούσε και μπορεί να προσφέρει στην αναπτυξιακή ανασυγκρότηση της χώρας. Υπάρχουν και δεκάδες εργαζόμενοι του ΙΓΜΕ οι οποίοι ταλαιπωρούνται με το ζήτημα του προηγούμενου καθεστώτος της εργασιακής εφεδρείας, έχουν κερδίσει δικαστικές αποφάσεις και οι τροπολογίες -με τις οποίες και εμείς συμφωνούμε και τις ψηφίζουμε- έλεγαν να υπάρξει τακτοποίηση αυτής της απάνθρωπης κατάστασης με όσους έχουν περάσει σε καθεστώς εργασιακής εφεδρείας από τους εργαζόμενους του ΙΓΜΕ.
Δυστυχώς και αυτήν την τροπολογία  το Υπουργείο, ο Υπουργός Διοικητικής Μεταρρύθμισης την πέταξε στο καλάθι των αχρήστων.
	Τέλος, απαντώντας σε προηγούμενα που άκουσα, αγαπητοί συνάδελφοι των τριών κομμάτων που στηρίζετε την Κυβέρνηση, δεν μας πείσατε, αλλά ούτε ο Υπουργός και ο Υφυπουργός μάς έπεισαν ότι σ’ αυτό το νομοσχέδιο με τις συγχωνεύσεις και τις καταργήσεις φορέων επιδιώκετε να κάνετε πιο σύγχρονο και πιο αποτελεσματικό το δημόσιο. Αν θέλατε να το κάνετε πιο αποτελεσματικό και πιο σύγχρονο, τότε το κριτήριο που θα έπρεπε να διαπερνάει το νομοσχέδιό σας θα ήταν πώς θα συμβάλει το δημόσιο στην παραγωγική και αναπτυξιακή ανασυγκρότηση της χώρας σαν μοχλός, το πώς θα προσφέρει καλύτερες, πιο επαρκείς υπηρεσίες στους πολίτες και ειδικά στην πρόνοια και στην κοινωνική προστασία, που τη συρρικνώνετε ακόμα περισσότερο μ’ αυτές τις συγχωνεύσεις. Κριτήριό σας θα έπρεπε να ήταν να λειτουργεί το δημόσιο πιο δημοκρατικά, με κοινωνικό έλεγχο και όχι μ’ αυτήν τη Γραμματεία Συντονισμού του κυβερνητικού έργου να το κάνετε πιο συγκεντρωτικό και πιο αυταρχικό. Κριτήριό σας θα ήταν να είναι το προσωπικό του με πιο σωστές, με πιο σταθερές εργασιακές σχέσεις και όχι από σχέση δημοσίου δικαίου να μετατρέπονται σε ιδιωτικού δικαίου οι συμβάσεις εργαζομένων των φορέων που συγχωνεύονται και να κινδυνεύουν αύριο με διαθεσιμότητα και με απόλυση. Αν είχατε αυτά τα κριτήρια, όντως θα γινόταν. Δεν τα έχετε. Υπηρετείτε τις σκοπιμότητες της τρόικας για λιγότερο δημόσιο, για λιγότερες δημόσιες δαπάνες, για λιγότερο προσωπικό και για να μπορεί πιο αποτελεσματικά, πιο γρήγορα, πιο συγκεντρωτικά ο Πρωθυπουργός της χώρας να εφαρμόζει τις καταστροφικές διατάξεις και απαιτήσεις του μνημονίου.
	Σας ευχαριστώ.","ΔΗΜΗΤΡΙΟΣ ΣΤΡΑΤΟΥΛΗΣ",485
"143340"," Ευχαριστούμε πολύ.
	Εισερχόμαστε στο στάδιο των δευτερολογιών.
	Το λόγο έχει ο εισηγητής της Νέας Δημοκρατίας κ. Αυγενάκης για τέσσερα λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143341"," Ευχαριστώ πολύ, κυρία Πρόεδρε.
	Παρακολουθήσαμε μία μακρά, πολύωρη συζήτηση με εντάσεις, με σοβαρές τοποθετήσεις και απόψεις αλλά κυρίως με ακρότητες από κάποιους από τους Βουλευτές, κυρίως από την Αξιωματική Αντιπολίτευση, η οποία δείχνει μία γύμνια, μία αγωνία και κυρίως δείχνει να έχει σαστίσει. Δεν υπάρχουν επιχειρήματα, δεν υπάρχει διαφορετική πρόταση. Απεναντίας, υπάρχει μία διάθεση να μηδενίσουμε τα πάντα, να πούμε ένα μεγάλο «όχι» για οτιδήποτε θετικό, τεκμηριωμένο, συγκεκριμένο ακούστηκε από πλευράς Βουλευτών, του κυβερνητικού σχηματισμού αλλά και άλλων συναδέλφων Βουλευτών που με καλή πρόθεση προσπάθησαν να συζητήσουν. Δεν γίνεται όμως έτσι συζήτηση και δεν γίνεται ουσιαστική και πραγματική προσπάθεια και ο ελληνικός λαός το καταλαβαίνει. 
Οι συνάδελφοι του ΣΥΡΙΖΑ κινήθηκαν με ακρότητα αυτές τις μέρες αλλά και τις προηγούμενες, όταν συζητούσαμε γι’ αυτό το νομοσχέδιο στην επιτροπή. Όταν χρησιμοποιούμε αιτήσεις και ενστάσεις αντισυνταγματικότητας, δηλαδή όταν κάνουμε χρήση έως και κατάχρηση κάποιων δυνατοτήτων που μας δίνει ο Κανονισμός της Βουλής απλώς και μόνο για να καλύψουμε την έλλειψη προτάσεων και θέσεων, τότε τα πράγματα γίνονται εξαιρετικά δύσκολα, ίσως και επικίνδυνα.
	Εγώ θα επαναλάβω για άλλη μία φορά -μιας και η επανάληψη είναι μήτηρ μαθήσεως- πως σε ό,τι αφορά το πρώτο κεφάλαιο δεν καταργείται κανένας εκ των εκατόν ενενήντα επτά συγχωνευόμενων οργανισμών. Το ξαναλέω μήπως γίνει κατανοητό έστω και την τελευταία στιγμή από κάποιους συναδέλφους που επιμένουν σ’ αυτήν τη λογική. Απεναντίας, καταργούνται οι διοικήσεις και φυσικά εφαρμόζεται ένα νέο διοικητικό μοντέλο. Βεβαίως καταργούνται οκτώ οργανισμοί. 
Θα επαναλάβω κάτι που είπε ο κ. Μανιτάκης και θα απαντήσω και στον κ. Λαφαζάνη, που τοποθετήθηκε αμέσως μετά ότι πρόθεση της Κυβέρνησης είναι η αξιολόγηση χιλίων πεντακοσίων τεσσάρων οργανισμών του δημοσίου αλλά και του ευρύτερου δημόσιου τομέα που ανήκουν στη γενική κυβέρνηση το αμέσως επόμενο διάστημα. Τη λέξη «αξιολόγηση» ο κ. Λαφαζάνης τη δαιμονοποίησε και είπε ότι αυτό σημαίνει ότι καταργείται, καταστρέφεται, τελειώνει, διαλύεται κάτι.
Δεν είναι έτσι τα πράγματα. Αλήθεια, ποιοι φοβούνται την αξιολόγηση; Τη φοβούνται αυτοί που δεν έχουν τίποτα να δείξουν, αυτοί που δεν έχουν έργο να προσφέρουν στην ελληνική κοινωνία. Νομίζω ότι δεν τιμά ούτε εσάς προσωπικά να υπερασπίζεστε αυτούς που φοβούνται να αξιολογηθούν και φοβούνται να δείξουν την ποιότητα και το μέγεθος της δουλειάς που προσφέρουν. Θεωρώ λοιπόν ότι εκεί πρέπει να επαναξιολογήσετε τη θέση σας. Ένα στεγνό «όχι» διαρκείας σε όλα, σε οτιδήποτε και αν τεθεί σ’ αυτήν την Αίθουσα από πλευράς κυβερνητικού σχηματισμού, νομίζω ότι δεν προσφέρει ούτε σε σας ούτε στο κόμμα σας ούτε στο ρόλο που έχετε ως Αξιωματική Αντιπολίτευση.
Στο πρώτο κεφάλαιο να επισημάνω και να τονίσω για άλλη μια φορά ότι δεν απολύεται κανένας εκ των εργαζομένων. Μάλιστα για μια περίπτωση που υπήρξε μια σχετική αγωνία σήμερα, έστω και τη στιγμή ετούτη, σε συνεννόηση με τα περισσότερα κόμματα καταθέσαμε τροπολογία. Αναφέρομαι σε μια δικηγόρο ενός νομικού προσώπου. Υπήρχε μια ασάφεια στον τρόπο με τον οποίο είχε συναφθεί η συνεργασία μαζί της. Οπότε και αυτό διορθώθηκε με τη στήριξη και της Δημοκρατικής Αριστεράς, του κ. Αναγνωστάκη και του ΠΑΣΟΚ, του κ. Ντόλιου και των Ανεξαρτήτων Ελλήνων. Φυσικά και από τη Νέα Δημοκρατία. Θέλω να επαναλάβω ότι δεν απολύεται απολύτως κανένας. Και αυτό πρέπει να γίνει απόλυτα σαφές. 
Κλείνω, κυρία Πρόεδρε. Θέλω να σεβαστώ το ότι είναι μια ώρα περασμένη, μια πολύωρη συζήτηση αλλά αρκετά ενδιαφέρουσα.
Σε ό,τι αφορά στο δεύτερο κεφάλαιο, θέλω να πω ότι προχωρούμε στη σύσταση ενός μηχανισμού. Είναι ένας μηχανισμός που θα συνδράμει στο έργο του Πρωθυπουργού και τίποτα παραπάνω. Μην υπερβάλλουμε. Μη δαιμονοποιούμε. Δεν  υπάρχουν παντού συνωμοσίες, αγαπητέ κύριε Μαριά. Δεν υπάρχουν παντού εχθροί που μας παρακολουθούν, που μας κάνουν, που μας δείχνουν. Δεν είμαστε ανδρείκελα. Ή τουλάχιστον εσείς νομίζετε ότι έχετε να κάνετε με ανδρείκελα -είναι άλλη ιστορία- αλλά, τέλος πάντων, αρκετά όλη αυτή η συνωμοσία εναντίον όλων. Δεν είναι έτσι. 
Είναι ένας μηχανισμός που βασική του αποστολή είναι να έχει καλύτερο, αποτελεσματικότερο έργο ο Πρωθυπουργός της χώρας. Και επειδή ο Πρωθυπουργός της χώρας και κατ’ επέκταση η Κυβέρνηση και κατ’ επέκταση όλοι εμείς οι Βουλευτές που στηρίζουμε την Κυβέρνηση κρινόμαστε, ας αφήσουμε να το δούμε στην πράξη. Αν τώρα υπάρχει σύγχυση μεταξύ Γενικής Γραμματείας της Κυβέρνησης, Γενικής Γραμματείας του Συντονισμού Παρακολούθησης Κυβερνητικού Έργου, πάλι στη δικαιοδοσία του Πρωθυπουργού είναι να διαχωρίσει ή να προσδιορίσει τις αρμοδιότητες και τους ρόλους και στο τέλος-τέλος, όπως είπα και πριν, κρίνεται και ο Πρωθυπουργός -όπως και η Κυβέρνηση, όπως και εμείς- από το αποτέλεσμα και την ποιότητα της δουλειάς του. Μην υπερβάλλουμε, μη δαιμονοποιούμε και, προς Θεού, όχι άλλες συνωμοσίες. Αρκετά έχουμε ακούσει όλο αυτό το διάστημα.","ΕΛΕΥΘΕΡΙΟΣ ΑΥΓΕΝΑΚΗΣ",43
"143342"," Ευχαριστούμε, κύριε Αυγενάκη. 
Το λόγο έχει ο κ. Αλέξης Μητρόπουλος, εισηγητής του ΣΥΡΙΖΑ.
Κύριε Μητρόπουλε, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143343"," Κύριε Υπουργέ, κύριε Βολουδάκη, όταν μιλούσατε σας διέκοψα. Με συγχωρείτε πολύ, δεν το κάνω. Θα ήθελα και τις απόψεις του αξιότιμου κυρίου Προέδρου της Βουλής, τον οποίο πολύ τιμώ. Αποδεχόμαστε την πρόταση που υπέβαλε, με τον εμπλουτισμό που έγινε από τον αξιότιμο κύριο πρώην Πρόεδρο της Βουλής και αφορά στον «FLASH». Κύριε Πρόεδρε, σας συγχαίρουμε και για την πρωτοβουλία. Για τα αναδρομικά των δικαστών, κυρία Πρόεδρε, το κόμμα μας παίρνει θέση «ΠΑΡΩΝ». 
Μας ρωτήσατε, αυτοερωτηθήκατε και είπατε «Υπάρχουν απολύσεις στους φορείς;». Αναφερθήκατε και στις εταιρείες προστασίας ανηλίκων στο άρθρο 12 –σε αυτό σας διέκοψα- και στο 10. Επεχείρησα να σας διαβάσω τη δική σας φράση. Εισαγωγικά λέτε –και παρασύρατε και καλούς φίλους- ότι δεν καταργούνται, ενώ καταργούνται οκτώ φορείς. 
Σας διαβάζω τη διατύπωση του άρθρου 12. Τελειώσατε με τους καταργηθέντες φορείς. Λέτε στο άρθρο 12: «Οι εταιρείες προστασίας ανηλίκων» οι οποίες από εξήντα γίνονται δέκα «από την έναρξη ισχύος του παρόντος καταργούνται εκτός από εκείνες που εδρεύουν σε πόλεις». Δεν ενοποιείτε καταργώντας κάποιες;","ΑΛΕΞΙΟΣ ΜΗΤΡΟΠΟΥΛΟΣ",319
"143344"," Παρακάτω.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"143345"," Διαβάζω παρακάτω καθ’ υπόδειξιν του φίλου μου. «Οι ΕΠΑ που διατηρούνται»…Την πάτησε, γιατί νόμισε ότι με ενεκάλεσε. Την πάτησε ο ίδιος.","ΑΛΕΞΙΟΣ ΜΗΤΡΟΠΟΥΛΟΣ",319
"143346"," Παρακάτω.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"143347"," Παρακάτω είναι ότι διατηρούνται μόνο λίγες κατά περιφέρεια. Να συνεχίσω, γιατί δεν έχω χρόνο. Ξέρετε ότι έχετε άδικο.
Ρώτησε αν όντως καταργούνται. Και λέμε: περιορίζονται. 
Θέλω να συνεχίσω. Πού έχουμε ένσταση εμείς, αξιότιμοι κύριοι και κυρίες συνάδελφοι; 
Τι είπατε, κύριε Πρόεδρε;","ΑΛΕΞΙΟΣ ΜΗΤΡΟΠΟΥΛΟΣ",319
"143348"," Ρώτησα αν το προσωπικό των συγχωνευομένων μένει.","ΑΠΟΣΤΟΛΟΣ ΚΑΚΛΑΜΑΝΗΣ",172
"143349"," Τώρα θα έρθω σ’ αυτό. Μεταφέρονται. Και ανίχνευσα την εξής δέσμευση του μνημονίου.
Χαίρομαι για την επιμονή του κ. Κακλαμάνη. Προσέξτε τι μηχανισμός είναι η συγχώνευση, το κλείσιμο και η ενοποίηση των οργανισμών. Σας διαβάζω μόλις τη σελίδα 699 του δεύτερου μνημονίου, ο νόμος 4046, το μνημόνιο Παπαδήμου: «Για την επίτευξη αυτού του στόχου συνεχίζουμε να εφαρμόζουμε αυστηρότερα…
(Στο σημείο αυτό κτυπάει προειδοποιητικά το κουδούνι λήξεως του χρόνου ομιλίας του κυρίου Βουλευτή)
Κυρία Πρόεδρε, δεν άρχισα ακόμα.","ΑΛΕΞΙΟΣ ΜΗΤΡΟΠΟΥΛΟΣ",319
"143350"," Το κουδούνι είναι για να ξέρετε ότι τελειώνετε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143351"," Διαβάζω: «Η προγραμματισμένη λειτουργική αξιολόγηση της Δημόσιας Διοίκησης και τα σχέδια για κλείσιμο, συγχώνευση, συρρίκνωση φορέων θα μας βοηθήσει να προσδιορίσουμε τους υπεράριθμους δημοσίους υπαλλήλους, με σκοπό να προβούμε σε υποχρεωτικές αποχωρήσεις δέκα πέντε χιλιάδων στο πρώτο διάστημα». Γιατί εμείς αιτιώμεθα το θεσμό σας.","ΑΛΕΞΙΟΣ ΜΗΤΡΟΠΟΥΛΟΣ",319
"143352"," Δεύτερο μνημόνιο είναι αυτό.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"143353"," Βεβαίως, είπα ο ν.4046. 
Κύριε Κεγκέρογλου, δεν το είπα; Κύριε Ντόλιο, δεν το είπα; Γιατί; Σας παρακαλώ, αφήστε με να τελειώσω.
Κυρία Πρόεδρε, εχθές παραιτηθήκαμε. Αφήστε με δύο λεπτά να τελειώσω.","ΑΛΕΞΙΟΣ ΜΗΤΡΟΠΟΥΛΟΣ",319
"143354"," Ναι, αλλά εσείς κάνετε διάλογο και απαντάτε στους συναδέλφους. Θα τοποθετηθείτε σ’ αυτά που έχετε αποφασίσει, αλλά δεν θα απαντάτε σ’ αυτά που σας λένε οι συνάδελφοι τώρα, αυτήν τη στιγμή.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143355"," Δεν μπορούμε, έχουμε και μια απάντηση.","ΑΛΕΞΙΟΣ ΜΗΤΡΟΠΟΥΛΟΣ",319
"143356"," Δεν μπορούμε να κάνουμε διάλογο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143357"," Σας παρακαλώ, κυρία Πρόεδρε.","ΑΛΕΞΙΟΣ ΜΗΤΡΟΠΟΥΛΟΣ",319
"143358"," Συνεχίστε, κύριε Μητρόπουλε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143359"," Θέλω την ανοχή σας για δύο λεπτά.
Άρα, λοιπόν, εμείς έχουμε ένσταση επί του θεσμού. Γιατί; Γιατί στο άρθρο 14 προβλέπετε την απόλυση δικηγόρων. Πληθυντική αναφορά κάνετε για δικηγόρους. Απολύονται συμβασιούχοι ορισμένου χρόνου. Μην επαναπαύεστε και λέτε κάποιοι συνάδελφοι και εδώ ο φίλος μου, ο κ. Αναγνωστάκης, ότι δεν βλέπουμε απολύσεις, διότι υπάρχουν εκατοντάδες απασχολούμενοι με συμβάσεις ορισμένου χρόνου και έργου σ’ όλους τους συγχωνευόμενους οργανισμούς και λέτε στο άρθρο 14 ότι όλοι αυτοί άμα τη λήξη φεύγουν.","ΑΛΕΞΙΟΣ ΜΗΤΡΟΠΟΥΛΟΣ",319
"143360"," Αφού είναι ορισμένου χρόνου.","ΔΗΜΗΤΡΙΟΣ ΑΝΑΓΝΩΣΤΑΚΗΣ",22
"143361"," Γιατί αφού είναι ορισμένου χρόνου; 
Εγώ όμως και ο επιφανής πολιτικός και παριστάμενος και επιτυχημένος πρώην Υπουργός Εργασίας θεωρούμε ότι οι λήξασες συμβάσεις που στέλνουν κουφάρια στην αγορά εργασίας είναι άνθρωποι, είναι απολύσεις. Εσείς μπορεί να μην τους υπολογίζετε ως απολύσεις, αλλά όταν την επαύριον του νόμου σε δύο χιλιάδες -διότι τόσους έχουμε υπολογίσει- που υπηρετούν στους συγχωνευόμενους οργανισμούς λήξουν οι συμβάσεις τους και μας λέτε ότι δεν θα ανανεωθούν και δεν μας λέτε πώς θα καλυφθούν οι ανάγκες των ΕΠΑ, των τουριστικών σχολών, τότε εδώ έχουμε απολύσεις. Εμείς λέμε ότι έχουμε και απολύσεις.
Θα αναφερθώ τώρα επί αυτού που είπε ο κ. Μανιτάκης.  Επί της ασυλίας και της εθνικής κυριαρχίας ο κ. Παπανδρέου, όταν συνομολόγησε το μνημόνιο είχε την εξής ήπια φράση. Σ’ αυτήν αναφέρθηκε και ο κ. Βορίδης, ο οποίος είναι εξαίρετος νομικός, αλλά στα δύσκολα «κωλώνει» λέμε στην επαρχία μου. Και ο κ. Μανιτάκης, αναφέρθηκε στην εξής φράση, την ήπια φράση για ασυλία και θέλω εδώ την άποψη του κ. Προέδρου της Βουλής. Στο πρώτο μνημόνιο είπε ο κ. Παπανδρέου -και αναφέρεται μόνο στο ελληνικό κράτος, θα δείτε πως ήρθε μέσα και η Τράπεζα Ελλάδος και πως ήρθε και η ρήτρα εθνικής κυριαρχίας και η ρήτρα βουλγαροποίησης των μισθών που αναφέρθηκε ο κ. Χαλβατζής, με επιμονή-: «Με την παρούσα», -λέει κύριε Βολουδάκη, αναφέρομαι στο πρώτο μνημόνιο, θα πάμε πρώτο, δεύτερο, τρίτο και τελείωσαν- «ο δανειολήπτης αμετάκλητα, άνευ όρων παραιτείται από κάθε ασυλία» και προσθέτει η κυβέρνηση Παπανδρέου «εκτός και αν αναγκαστικός νόμος απαγορεύει». Εδώ θεωρώ ότι προστατεύτηκε, κύριε Πρόεδρε και κύριοι συνάδελφοι, η δημόσια περιουσία.
Πάω στο δεύτερο μνημόνιο. Ο ν. 4046. Εκεί έμεινε ο κ. Μανιτάκης και από την υποτονική του απάντηση κατάλαβα ότι ή το αγνοεί ή έχει αιφνιδιαστεί από αυτά που είπα το πρωί.
Λέει στη σελίδα 376 το δεύτερο μνημόνιο Παπαδήμου: «Το δικαιούχο κράτος», φεύγουμε από τη λογική Παπανδρέου «και η Τράπεζα της Ελλάδος», προστίθεται και η Τράπεζα της Ελλάδος, «παραιτείται από κάθε ασυλία» και προσθέτει «εκτός κι αν το απαγορεύει ο αναγκαστικός νόμος». 
Κι έρχομαι στο τελευταίο μνημόνιο, στην πράξη νομοθετικού περιεχομένου. Ήταν καλόπιστη η παρέμβασή μου, διότι σε σαράντα ημέρες θα καλέσετε τους Έλληνες πολιτικούς να παραδώσουν, με το άρθρο που θα σας διαβάσω, στοιχεία ή ολόκληρη την εθνική κυριαρχία, ως προς τα περιουσιακά στοιχεία του κράτους. 
Διαβάζω τη φράση, απλώς την υπομιμνήσκω, δεν παίρνω θέση, αλλά θέλω να καταλάβει και ο κ. Μανιτάκης αλλά και ο κ. Βορίδης ότι είναι σε απόλυτο άδικο. Τώρα διαβάζω την πράξη νομοθετικού περιεχομένου που από τους Υπουργούς μόνο την υπογραφή του κ. Ρουπακιώτη δεν έχει, έχει την υπογραφή όλων των άλλων Υπουργών: «Ούτε το δικαιούχο κράτος», λέει η Κυβέρνηση Σαμαρά, «ούτε η Τράπεζα της Ελλάδος ούτε κανένα από τα αντίστοιχα περιουσιακά του στοιχεία εξαιρούνται λόγω εθνικής κυριαρχίας...». Συνεχίζει, χωρίς να αναφέρεται στον αναγκαστικό νόμο και συνεχίζω διαβάζοντας όλη τη διάταξη που αγνοούσε ο κύριος Υπουργός: «…ή για άλλο λόγο δικαιοδοσίας, κατάσχεσης, συντηρητικής ή αναγκαστικής ή αναγκαστικής εκτέλεσης σε σχέση με οποιοδήποτε ένδικο βοήθημα ή διαδικασία σχετικά με τη σύμβαση τροποποίησης». Είμαστε πια στη σύμβαση τροποποίησης, στο δανεισμό της μεγάλης δόσης, που, κατά τη δική μου νομική ερμηνεία, δόθηκε με ρήτρα εθνικής κυριαρχίας. 
Δεν έχει άδικο ως προς την εκτέλεση ο κ. Βορίδης, διότι του διαβάζω την αμέσως παραπάνω παράγραφο του ιδίου άρθρου, ως προς την εκτέλεση: «Το δικαιούχο κράτος-μέλος και η Τράπεζα της Ελλάδος», πόσο άδικο έχετε, κύριε Βορίδη, «έχουν υπαχθεί νόμιμα, αποτελεσματικά και αμετάκλητα στην αποκλειστική αρμοδιότητα των δικαστηρίων του Μεγάλου Δουκάτου του Λουξεμβούργου», μη συγκατανεύετε, περιμένετε την απάντηση, «σε σχέση με τη σύμβαση τροποποίησης και κάθε απόφαση των δικαστηρίων αυτών είναι αμετάκλητη και εκτελεστή στην Ελληνική Δημοκρατία». 
Σε τι επιμένετε, λοιπόν;","ΑΛΕΞΙΟΣ ΜΗΤΡΟΠΟΥΛΟΣ",319
"143362"," Σε τι επιμένω; Έχω το λόγο;","ΜΑΥΡΟΥΔΗΣ ΒΟΡΙΔΗΣ",69
"143363"," Δεν έχετε το λόγο. Θα τον έχετε σε λίγο να δευτερολογήσετε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143364"," Κι όταν έρχεστε και υπερβαίνετε τον Παπανδρέου ως προς το δίκαιο…. 
(Θόρυβος στην Αίθουσα)","ΑΛΕΞΙΟΣ ΜΗΤΡΟΠΟΥΛΟΣ",319
"143365"," Σας παρακαλώ, κύριοι συνάδελφοι. Ολοκληρώστε τη σκέψη σας, κύριε Μητρόπουλε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143366"," Κάνατε μία υποχώρηση και είπατε σε κρατική ιδιοκτησία εν αλλοδαπή μπορεί να πάει ο Λουξεμβούργιος δανειστής και να πάρει κρατική περιουσία, όχι εν Ελλάδι. 
Ποιος δικαστής; Τι θα πει; Αφού λέτε για το δίκαιο -και τελειώνω τώρα- ότι εσείς μονομερώς -όχι από κοινού, γιατί είπατε από κοινού- θεωρείτε την υπαγωγή στο αλλοδαπό δίκαιο έγκυρη επιλογή της ελληνικής πλευράς. 
Να διαβάσω, διότι με κοιτά με ενδιαφέρον ο Πρόεδρος κ. Κακλαμάνης και μάλλον την αγνοεί. Αυτή είναι η εσχάτη υπαναχώρηση, δεν είναι από κοινού. Μόνοι μας ερχόμαστε και λέμε ότι υπαγόμεθα, αυτοϋπαγόμεθα στο Αγγλικό Δίκαιο, στο δίκαιο των δανειστών. Ορισμός Αγγλικού Δικαίου, η προχθεσινή πράξη νομοθετικού περιεχομένου, ΦΕΚ 240/12 Δεκεμβρίου του ’12: «Ο ορισμός του Αγγλικού Δικαίου ως εφαρμοστέου δικαίου για τη σύμβαση τροποποίησης», προσέξτε, κύριε Ψυχάρη, σας τα εξήγησα κι έξω, αποτελεί, λέει η ελληνική πλευρά, «έγκυρη επιλογή εφαρμοστέου δικαίου που δεσμεύει το δικαιούχο κράτος-μέλος σύμφωνα και με το Ελληνικό Δίκαιο». 
Και στο τελευταίο, το ακροτελεύτιο, κυρία Πρόεδρε της Βουλής, λέει ότι όλα τα παραπάνω δεν χρειάζεται να κυρωθούν από το ελληνικό Κοινοβούλιο, όλα τα παραπάνω που σας ανέγνωσα. Θα έρθουν Έλληνες Βουλευτές σε σαράντα ημέρες να παραδώσουν τον ελληνικό λαό, να κόψουν φέτα τον ελληνικό λαό, για να πάρουμε τη μεγάλη δόση. Και είναι λαϊκισμός αυτός; 
Και εγκαλείτε τον ΣΥΡΙΖΑ ότι δεν έχει πρόταση, όταν έχετε οδηγήσει σε εργασιακή ειλωτεία τους έρημους τους Έλληνες και θα δουλεύουν σε λίγο για τη δουλειά τους, για το φαΐ τους; 
Είμαι υπερβολικός, κύριε Πρόεδρε, κύριε Κακλαμάνη; Είμαι υπερβολικός;","ΑΛΕΞΙΟΣ ΜΗΤΡΟΠΟΥΛΟΣ",319
"143367"," Ευχαριστούμε πολύ, κύριε Μητρόπουλε. Είχατε τέσσερα λεπτά χρόνο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143368"," Σας ευχαριστώ πολύ και με συγχωρείτε.","ΑΛΕΞΙΟΣ ΜΗΤΡΟΠΟΥΛΟΣ",319
"143369"," Ο κύριος Υφυπουργός έχει ζητήσει το λόγο για δύο λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143370"," Κυρία Πρόεδρε, θα ήθελα το λόγο επί προσωπικού.","Î¨Î¥Î§Î‘Î¡Î—Î£ Î‘Î�Î”Î¡Î•Î‘Î£ ",560
"143371"," Μετά, κύριε συνάδελφε. Έδωσα το λόγο στον κύριο Υφυπουργό.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143372"," Για ένα μόνο λεπτό. Ο συνάδελφος κ. Μητρόπουλος αναφέρθηκε σε πάρα πολλά. Εγώ είμαι αναγκασμένος να μιλήσω εντός του θέματος που συζητείται σήμερα στην Αίθουσα αυτή, στο ζήτημα του συγκεκριμένου νομοσχεδίου. 
Επ’ αυτού, λοιπόν, κύριε Μητρόπουλε, αναφερθήκατε στις εταιρείες προστασίας ανηλίκων, των οποίων πλέον η αρμοδιότητα ως προς τη διοίκηση του αντικειμένου μεταφέρεται στις έδρες των εφετείων από τις έδρες των πρωτοδικείων, ακριβώς γιατί πρέπει να υπάρξει μία συγχώνευση.","ΜΑΝΟΥΣΟΣ ΒΟΛΟΥΔΑΚΗΣ",68
"143373"," Φράση σας διάβασα.","ΑΛΕΞΙΟΣ ΜΗΤΡΟΠΟΥΛΟΣ",319
"143374"," Δεν καταργείται καμμία αρμοδιότητα, αλλά μεταφέρεται. Άρα η υπηρεσία συνεχίζει να παρέχεται στην κοινωνία και αυτό γενικά είναι το πνεύμα του νομοσχεδίου αυτού. Το νομικό πρόσωπο και μόνο καταργείται και αυτό το γνωρίζετε καλύτερα από εμένα τι σημαίνει.","ΜΑΝΟΥΣΟΣ ΒΟΛΟΥΔΑΚΗΣ",68
"143375"," Το δέχομαι.","ΑΛΕΞΙΟΣ ΜΗΤΡΟΠΟΥΛΟΣ",319
"143376"," Τώρα άκουσα με έκπληξη -για να είμαι ακριβής ξανάκουσα με έκπληξη, αλλά όσες φορές και εάν το ακούσω ειδικά από εσάς θα συνεχίσω να εκπλήττομαι- να ζητάτε ουσιαστικά να υπάρχει σε νομοσχέδιο αναφορά ότι οι συμβάσεις ορισμένου χρόνου, όταν λήγουν, ανανεώνονται.","ΜΑΝΟΥΣΟΣ ΒΟΛΟΥΔΑΚΗΣ",68
"143377"," Όχι, δεν είπαμε αυτό.","ΑΛΕΞΙΟΣ ΜΗΤΡΟΠΟΥΛΟΣ",319
"143378"," Ομολογώ ότι αυτό δεν μπορώ να καταλάβω πώς το βλέπετε. Οι συμβάσεις ορισμένου χρόνου είναι αυτό που λέει η λέξη.
Όμως, κύριε συνάδελφε, το πρόβλημα στην πραγματικότητα προκύπτει γιατί δεν έχετε τη συγκεκριμένη εδώ ένσταση. Το πρόβλημα προκύπτει, γιατί στην πραγματικότητα ζητάτε μία άλλη λογική απέναντι τόσο στο κράτος όσο και στην κρίση. Δεν είναι πολύς καιρός που ο Πρόεδρος του ΣΥΡΙΖΑ θεωρούσε λύση στο οικονομικό πρόβλημα της χώρας την πρόσληψη εκατό χιλιάδων υπαλλήλων. Μέσα στον καιρό της οικονομικής κρίσης το είχατε προτείνει αυτό και δεν ξέρω αν σήμερα το έχετε αλλάξει. Από το πνεύμα το οποίο διαβλέπω, δεν το έχετε αλλάξει.
(Θόρυβος στην Αίθουσα)
Όμως, δυστυχώς, αυτή η κοινωνία δεν μπορεί να πορευτεί με αυτόν τον τρόπο. Εμείς θα πορευτούμε με κριτήριο μια ορθολογική προσέγγιση του κράτους, με σεβασμό και στα κοινωνικά δικαιώματα και στις δυσκολίες που αντιμετωπίζει ο Έλληνα πολίτης σήμερα. 
Σας ευχαριστώ, κυρία Πρόεδρε.","ΜΑΝΟΥΣΟΣ ΒΟΛΟΥΔΑΚΗΣ",68
"143379"," Ευχαριστούμε πολύ.
Το λόγο έχει ο κ. Γεώργιος Ντόλιος για να δευτερολογήσει.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143380"," Κυρία Πρόεδρε, ζήτησα το λόγο για μισό λεπτό.","Î¨Î¥Î§Î‘Î¡Î—Î£ Î‘Î�Î”Î¡Î•Î‘Î£ ",560
"143381"," Επειδή έδωσα το λόγο στον κ. Ντόλιο, αμέσως μετά θα σας δώσω το λόγο να μας εκθέσετε το προσωπικό σας.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143382"," Κυρία Πρόεδρε, τι προσωπικό έχει; Τον εξετίμησα. Για ποιο λόγο; Με ποια αφορμή;","ΑΛΕΞΙΟΣ ΜΗΤΡΟΠΟΥΛΟΣ",319
"143383"," Θα ακούσετε, κύριε συνάδελφε. Θα το αιτιολογήσω.","Î¨Î¥Î§Î‘Î¡Î—Î£ Î‘Î�Î”Î¡Î•Î‘Î£ ",560
"143384"," Σας παρακαλώ. Όχι διαλόγους μεταξύ μας.
Ορίστε, κύριε Ντόλιο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143385"," Λέω να ξαναπατήσουμε στη γη μετά τα υψηλής στάθμης νομικά που ακούσαμε και να πούμε μερικά καθημερινά πράγματα.
Η Ελλάδα μπήκε στην ύφεση όχι μόνο γιατί αφαιρέσαμε πόρους από την οικονομία περιορίζοντας τη ζήτηση, αλλά κυρίως γιατί εδώ και τρία χρόνια υπάρχει η διαρκής απειλή της πτώχευσης. Τεράστια ποσά φεύγουν στο εξωτερικό από τις τράπεζες. Επενδύσεις δεν γίνονται. Όσοι από τους Έλληνες κρατούν τα λεφτά τους στην Ελλάδα, τα κρατάνε σφιχτά, δεν υπάρχει περίπτωση να τα δαπανήσουν. Λιμνάζει το χρήμα. 
Εκείνο το οποίο επετεύχθη την τελευταία περίοδο είναι να πιστέψουν οι Έλληνες ότι η πτώχευση στην Ελλάδα τέλος. Αυτό το μήνυμα είναι το σοβαρότερο μήνυμα για να τελειώσουμε με την ύφεση, για να ξαναεπιστρέψουν κεφάλαια, για να έρθουν επενδύσεις, για να κινητοποιηθεί το λιμνάζον χρήμα. Αυτήν τη στιγμή το ελάχιστο που μπορούμε να κάνουμε όλοι μας είναι να μην ανακινούμε ξανά την απειλή της πτώχευσης για οποιονδήποτε λόγο και αυτό είναι που έκανε ο κ. Μητρόπουλος με πολύ εκτεταμένο τρόπο σήμερα. Θα έλεγα ότι αγγίζει όρια τα οποία δεν θέλω να κατονομάσω. Η πτώχευση δεν υπάρχει σαν απειλή στην Ελλάδα σήμερα. Αυτό είναι το πολιτικό μήνυμα το οποίο πρέπει να βγαίνει ανά πάσα ώρα και στιγμή από τη συζήτηση στη Βουλή, γιατί για το νομικό ζήτημα απάντησε με επάρκεια ο κύριος Υπουργός. Απάντησε επίσης επαρκέστατα και πολύ απλοϊκά, για να το καταλάβουμε όλοι μας και οι μη νομικοί, ο κ. Βορίδης. Έχω τη γνώμη ότι δεν τίθεται τέτοιο ζήτημα. 
Να πω και κάτι πιο απλό. Πώς το καταλαβαίνω εγώ, που δεν είμαι νομικός, έχω όμως ένα μέσο όρο ευφυΐας, το μέσο όρο ευφυΐας της Βουλής; Χρωστούσαμε σε ιδιώτες, χρωστάμε σε κράτη, νοιάζονται να πάρουν τα λεφτά τους πίσω. Είναι κάτι παραπάνω από βέβαιο ότι, εάν εμείς τους πούμε ότι δεν σας δίνουμε φράγκο, δεν πρόκειται να εξισορροπήσουν τη ζημιά τους κατάσχοντας περιουσιακά στοιχεία του ελληνικού δημοσίου. Για να λέμε απλά και καθημερινά πράγματα, για να μην τρομάζουμε τον κόσμο. Ένα πρώτο σχόλιο, λοιπόν, είναι αυτό.
Ένα δεύτερο σχόλιο για «Γραμματεία της Κυβέρνησης, προτεκτοράτο, γκαουλάιτερ κ.λπ.». Ποιοι δεν έχουμε επισημάνει, κύριοι συνάδελφοι, ότι οι κυβερνήσεις της χώρας εδώ και πολλά χρόνια δεν λειτουργούν αποτελεσματικά; Ποιοι δεν έχουμε επισημάνει ότι δεν υπάρχει παρακολούθηση του έργου της Κυβέρνησης, των Υπουργείων, ότι υπάρχουν παρεμβάσεις Υπουργείων οι οποίες αναιρούν παρεμβάσεις άλλων Υπουργείων και ότι χρειάζεται ένα ισχυρό κέντρο διακυβέρνησης. Δεν είναι πρώτη η Ελλάδα που το έκανε αυτό. 
Το λέει ο ΟΟΣΑ στη μελέτη. Αναφέρεται σε όλες τις χώρες. Οι χώρες που λειτουργούν καλά, που λειτουργούν αποτελεσματικά, που έχουν αποτελεσματικό κράτος, αποτελεσματικές κυβερνήσεις έχουν ισχυρά κέντρα διακυβέρνησης. 
Μας λέει ο ΟΟΣΑ «σας λείπει αυτό το κέντρο, πρέπει να το κάνετε». Πώς μπορείτε να το κάνετε; Είχε αυτήν τη σκέψη. Είναι κακή σκέψη; Μας λέει «να έχετε ένα Γενικό Γραμματέα μακράς θητείας». Εμείς λέμε πενταετούς. Είναι καλό ή κακό;
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)","ΓΕΩΡΓΙΟΣ ΝΤΟΛΙΟΣ",370
"143386"," Ολοκληρώστε, κύριε Ντόλιο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143387"," Είναι θετικό το ότι υπερβαίνει τη θητεία της μιας κυβέρνησης, πολύ περισσότερο τη θητεία ενός Πρωθυπουργού. Είναι θετικό. Έπρεπε να το ζητήσουμε αυτό.
Υπάρχει σε άλλες ανεπτυγμένες χώρες; Υπάρχει. Δεν υπάρχει σε υπανάπτυκτες χώρες. 
Αυτό αφορά και όλη την υπηρεσία και τους εξήντα ανθρώπους; Οι εξήντα άνθρωποι είναι δημόσιοι υπάλληλοι. Είναι μόνιμη δομή. Δεν έχουν πενταετή διάρκεια θητείας.","ΓΕΩΡΓΙΟΣ ΝΤΟΛΙΟΣ",370
"143388"," Τα έχετε πει αυτά, κύριε Ντόλιο. Κλείστε τη σκέψη σας. Νομίζω έχουν ειπωθεί αυτά στην Αίθουσα. Δύο μέρες τα έχουμε πει.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143389"," Κοιτάξτε, θέλω να χρησιμοποιήσω το χρόνο και της δευτερολογίας της σημερινής και της χθεσινής την οποία συμφωνήσαμε να την καταναλώσουμε σήμερα.","ΓΕΩΡΓΙΟΣ ΝΤΟΛΙΟΣ",370
"143390"," Παρακαλώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143391"," Λέω, λοιπόν, ότι δεν είναι απλώς επιπόλαιες αυτές οι σκέψεις τα επιχειρήματα με τα οποία καταγγέλθηκε η Γενική Γραμματεία Συντονισμού ως εργαλείο «προτεκτορατοποίησης» –ας κάνω αυτό το νεολογισμό- της χώρας, αλλά είναι βαθιά, θα έλεγα, χωρίς να θέλω να θίξω κανένα συνάδελφο, ιδεοληπτικές. Βρήκα έναν κατάλληλο όρο, γιατί θα χρησιμοποιούσα πιο βαρύ όρο και αποφεύγω να χρησιμοποιώ άσχημες εκφράσεις.
Τώρα όσον αφορά για το περιεχόμενο του νομοσχεδίου. Δεν υπάρχει δημοσιονομικό όφελος. Δεν ισχυρίστηκε κανείς το αντίθετο. Είναι 3 εκατομμύρια. Είναι ελάχιστο. Περιορίζεται, όμως, το εύρος του δημοσίου. Το λειτουργικό όφελος είναι τεράστιο.
Τι υπάρχει στη χώρα μας από εδώ και πέρα; Τι θα γίνει με τη Δημόσια Διοίκηση; Μας έφυγαν φέτος τριάντα χιλιάδες υπάλληλοι, χωρίς να μετρήσουμε το Δεκέμβριο. Οι εκτιμήσεις για το 2013 είναι ότι θα έχουμε άλλες σαράντα χιλιάδες, αποχωρήσεις ίσως προσεγγίσουμε και τις πενήντα χιλιάδες.
Πώς θα λειτουργήσει αυτό το δημόσιο; Θα υπάρξουν υπηρεσίες που θα έχουν σοβαρότατο πρόβλημα. Θα υπάρξουν υπηρεσίες που θα έχουν πρόβλημα υπόστασης. 
Με τις συγχωνεύσεις μπορούμε να κάνουμε εξοικονόμηση ανθρώπινου δυναμικού; Με την κινητικότητα, τι θα εξασφαλίσουμε; Θα εξασφαλίσουμε τη λειτουργία των υπηρεσιών, την υπόσταση των υπηρεσιών σε μια εποχή που απαγορεύονται οι προσλήψεις, σε μια εποχή που δεν έχουμε τη δυνατότητα να ανανεώσουμε τις γνώσεις στο δημόσιο. Δεν μπορούμε να πάρουμε νέα παιδιά με καινούργιες γνώσεις από τα πανεπιστήμια, με τα μεταπτυχιακά τους κ.λπ..
Θα έπρεπε να είχαμε επινοήσει τις συγχωνεύσεις, την εξοικονόμηση ανθρώπινου δυναμικού, θα έπρεπε να είχαμε συμφωνήσει όλοι στο πρόβλημα κινητικότητας, εάν θέλουμε αυτήν τη δύσκολη περίοδο να μπορέσουμε να στήσουμε ένα δημόσιο το οποίο θα λειτουργήσει και το οποίο θα είναι μικρό, θα είναι μικρότερο. Εάν θέλετε και την προσωπική μου εκτίμηση, εγώ θα το ήθελα μεγαλύτερο, αποτελεσματικό όμως.
Για να μπορέσουμε να το κάνουμε αυτό, θα πρέπει πρώτα με όρους ορθολογικούς να το στήσουμε και να το λειτουργήσουμε. Θα πρέπει να κερδίσουμε αυτό το στοίχημα.","ΓΕΩΡΓΙΟΣ ΝΤΟΛΙΟΣ",370
"143392"," Κλείστε, σας παρακαλώ, κύριε Ντόλιο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143393"," Είναι στοίχημα επιβίωσης για τη χώρα.
Ευχαριστώ.","ΓΕΩΡΓΙΟΣ ΝΤΟΛΙΟΣ",370
"143394"," Ευχαριστούμε πάρα πολύ.
Η κ. Χρυσούλα Γιαταγάνα έχει το λόγο.
ΧΡΥΣΟΥΛΑ –","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143395"," Θα ήθελα να ξεκινήσω από μια φράση που είπε ο συνάδελφος κ. Ντόλιος προηγουμένως: «Θέλουμε να φύγουμε», λέει, «από εδώ με ένα μήνυμα, ότι έχει παρέλθει ανεπιστρεπτί το θέμα της πτώχευσης». Μπορεί. Δεν ξέρω. Το ελπίζω. Είναι γεγονός, όμως, αναμφισβήτητο ότι όλοι οι Έλληνες ή η συντριπτική πλειοψηφία των Ελλήνων έχει πτωχεύσει και, μάλιστα, ένα πολύ μεγάλο μέρος των Ελλήνων βρίσκεται στα όρια της ανθρωπιστικής καταστροφής.
Θέλετε να αναφερθώ στους περισσότερους, σε ένα μεγάλο μέρος των μικρών μικροεπιχειρηματιών, που είναι ανασφάλιστοι γιατί δεν μπορούν να πληρώσουν το ΤΕΒΕ τους, που αναγκάζονται να μην πηγαίνουν τα παιδιά τους να κάνουν τα εμβόλιά τους, που έχουν πάθει καρκίνους, έχουν πάθει καρδιοπάθειες, σοβαρότατες ασθένειες και δεν μπορούν να πάνε σε ένα νοσοκομείο για να θεραπευθούν ή, τέλος πάντων, να τους δώσουν κάποια βοήθεια; Το θέμα είναι πώς βλέπουμε τα πράγματα, από ποια οπτική γωνία τα βλέπουμε.
Έρχομαι σε ένα άλλο θέμα, στο θέμα της κινητικότητας των δημοσίων υπαλλήλων. 
Κύριε Υπουργέ, μας είχατε πει ότι δεν πρόκειται να απολυθεί κανείς, κινητικότητα υπάρχει των υπαλλήλων και θα τους τοποθετήσετε σε άλλες θέσεις. Μας ελέχθη τώρα και από τον κ. Ντόλιο ότι δεν θα φτάνουν αυτοί που θα μετακινηθούν σε άλλες θέσεις από τις συγχωνευόμενες υπηρεσίες. Το θέμα είναι με ποια κριτήρια θα τοποθετηθούν και ποιοι θα τοποθετηθούν. Δεν έχετε μέχρι στιγμής ορίσει αυτά τα κριτήρια. Αγωνιούν όλοι αυτοί οι άνθρωποι τους οποίους έχετε θέσει σε διαθεσιμότητα. Ας θυμόμαστε ότι αυτοί που έχουν τεθεί σε διαθεσιμότητα παίρνουν το 60% των αποδοχών τους. 
Μέχρι πότε, κύριε Υπουργέ;
Εάν είναι έτσι όπως μας είπαν, δεν θα αρκούν οι θέσεις αυτές για να καλυφθούν αυτοί που θα μετακινηθούν, να καλυφθούν οι ανάγκες του δημοσίου και θα υπάρχει μεγάλο πρόβλημα, λόγω και της αδυναμίας να προσληφθούν καινούργιοι υπάλληλοι και θα υπάρξει μεγάλη δυσχέρεια σε κάποιους τομείς ώστε να λειτουργήσουν.
Διερωτώμαι, προς τι όλη αυτή η φασαρία. Προς τι; Για ποιο λόγο να απαγορεύονται οι προσλήψεις, αν είναι αναγκαίο για να λειτουργήσουν κάποιες υπηρεσίες να προσληφθεί προσωπικό; Δεν θα προσλάβετε; Θα αφήσετε κάποιες υπηρεσίες να μη λειτουργούν; Γιατί; Διερωτώμαι. Επειδή μας το λένε οι διεθνείς τοκογλύφοι μας; Για ποιο λόγο; Το απαγορεύουν; Και πώς θα λειτουργήσουν τα Υπουργεία; Πώς θα λειτουργήσουν τα πανεπιστήμια; Πώς θα λειτουργήσουν τα νοσοκομεία; Πώς θα λειτουργήσουν όλοι οι δημόσιοι οργανισμοί; Πώς; Επειδή μας το απαγορεύουν οι διεθνείς τοκογλύφοι μας και μας λένε «απολύστε, γιατί εμείς έχουμε βάλει σαν στόχο ότι πρέπει φέτος, μέσα στο 2013, να απολυθούν τουλάχιστον είκοσι επτά χιλιάδες άτομα»; Γι’ αυτόν το λόγο θα απολύετε;
Θα αναφερθώ σε ένα τελευταίο θέμα. Το ανέφερα και στην πρωτολογία μου. Εμείς πιστεύουμε ακράδαντα ότι το κεφάλαιο Β΄, ο θεσμός, δηλαδή, του Γενικού Γραμματέα Συντονισμού αντίκειται στο Σύνταγμα -χωρίς να κάνω ένσταση αντισυνταγματικότητας- και ειδικότερα στα άρθρα 81, 82 του Συντάγματος, διότι καταργεί το συντονιστικό ρόλο που έχει ο Πρωθυπουργός επί του Υπουργικού Συμβουλίου. Περαιτέρω καταλύει την αυτοδυναμία –αν θέλετε- ενός εκάστου των Υπουργών, οι οποίοι θα υπόκεινται σε ένα Γενικό Γραμματέα, δηλαδή σε ένα διορισμένο όργανο.
(Στο σημείο αυτό κτυπάει το προειδοποιητικό κουδούνι λήξεως του χρόνου ομιλίας της κυρίας Βουλευτού) 
Έχω περιθώριο χρόνου.
Μάλιστα, όταν εμείς λέμε ότι εδώ στήνεται μία καγκελαρία, μιλάμε με συγκεκριμένα στοιχεία. Βοούν οι εφημερίδες. Βοούν τα περιοδικά. Είναι κοινό μυστικό, ποιος προορίζεται να καταλάβει αυτή τη θέση του Γενικού Γραμματέα Συντονισμού και ότι αυτός είναι γερμανοτραφής, ότι η σύζυγός του είναι Γερμανίδα. Και βέβαια, μαζί με αυτόν θα εγκατασταθεί πλέον ο κ. Ράιχενμπαχ και η κουστωδία του μέσα στο Γραφείο του Πρωθυπουργού. 
Νομίζετε ότι όλα αυτά είναι συνταγματικά ορθά; Νομίζετε ότι όλα αυτά θα τα ανεχθεί ο ελληνικός λαός; Διαμαρτύρεστε γιατί λέμε ότι έχει καταστεί η Ελλάδα προτεκτοράτο; Μα, είμαστε προτεκτοράτο εδώ και χρόνια, κύριοι, από τότε που υπεγράφησαν αυτά τα μνημόνια. Μάλιστα, αυτό δεν είναι μόνο δική μας διαπίστωση, όλες οι εφημερίδες και ο παγκόσμιος τύπος το λένε καθημερινά.
Ευχαριστώ.
(Χειροκροτήματα από την πτέρυγα των Ανεξάρτητων Ελλήνων)","ΜΑΡΙΑ ΓΙΑΤΑΓΑΝΑ",104
"143396"," Ευχαριστούμε, κ. Γιαταγάνα.
Κύριε Ψυχάρη, ζητήσατε το λόγο επί προσωπικού. Θέλετε στη δευτερολογία σας να τοποθετηθείτε;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143397"," Ό,τι θέλετε κυρία Πρόεδρε. Να μη σας χαλάσω το χατίρι.","Î¨Î¥Î§Î‘Î¡Î—Î£ Î‘Î�Î”Î¡Î•Î‘Î£ ",560
"143398"," Θα σας δώσω το λόγο αργότερα για τη δευτερολογία σας, όταν θα πάρουν το λόγο οι συνάδελφοι στη δευτερολογία.
Το λόγο έχει ο κύριος Αναγνωστάκης.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143399"," Ευχαριστώ κυρία Πρόεδρε.
Φτάσαμε στο τέλος μίας συζήτησης, η οποία είχε και αρνητικές, αλλά και θετικές στιγμές, πάντα κατά την υποκειμενική κρίση.
Συμπερασματικά, λοιπόν, θα έλεγα ότι αποδομήθηκε πλήρως μία επιχειρηματολογία που αναπτύχθηκε από την πλευρά της Αξιωματικής Αντιπολίτευσης σε σχέση με τη –δήθεν- απώλεια θέσεων εργασίας, με τη –δήθεν- απώλεια κοινοτικών πόρων, με τη –δήθεν- συρρίκνωση του κοινωνικού κράτους. Αυτό αποδεικνύεται και από την τελευταία αποδοχή που έκανε ο κ. Μητρόπουλος στην παρέμβαση του κυρίου Αναπληρωτή Υπουργού, σε ό,τι έχει να κάνει με τις εταιρείες προστασίας ανηλίκων. 
Αυτό αποδεικνύει ότι η επίθεση εφ’ όλης της ύλης που σήμερα επιχειρήθηκε από την πλευρά της Αξιωματικής Αντιπολίτευσης είχε μία στόχευση: Να γενικευθεί αυτή η κουβέντα και να αναδειχθεί –γιατί είναι κοινή διαπίστωση- το πρόβλημα που αντιμετωπίζουμε ως ελληνική κοινωνία και ως ελληνική οικονομία. Επί της ουσίας, όμως, καμμία πρόταση και καμμία λύση δεν προτάθηκε.
Επειδή επιχειρήθηκε και μία εξίσωση σε ό,τι αφορά τις πολιτικές ευθύνες, θέλω ως Δημοκρατική Αριστερά, κυρία Πρόεδρε, να διευκρινίσω ότι η Δημοκρατική Αριστερά δεν έχει υπερψηφίσει κανένα από τα μνημόνια. Όχι μόνο αυτό, αλλά η Δημοκρατική Αριστερά είχε την πολιτική παρρησία να αναλάβει την ευθύνη και το ρίσκο να πάει σε μία προγραμματική συμφωνία με δύο ακόμη κόμματα της ελληνικής Βουλής και να έχουμε για πρώτη φορά μία Κυβέρνηση εθνικής ευθύνης με ένα συγκεκριμένο πρόγραμμα, με μία συγκεκριμένη στόχευση. 
Η στόχευση ήταν –και παραμένει- να παραμείνει η χώρα στην Ευρωζώνη και στο Ευρώ και η κοινωνία, βέβαια, να μείνει όρθια. Σε ένα πολύ μεγάλο βαθμό ο κίνδυνος της εξόδου της χώρας από την Ευρωζώνη φαίνεται πως απομακρύνεται, αν δεν έχει οριστικά απομακρυνθεί. 
Το δεύτερο επιχειρείται επιτέλους μέσα από μία σειρά μεταρρυθμίσεων: Να υπάρξει εξορθολογισμός της Δημόσιας Διοίκησης προς όφελος της ελληνικής οικονομίας. Αυτό γιατί; Για να μπορέσουμε να έχουμε όσο το δυνατόν περιορισμό της σπατάλης, ενός κράτους, το οποίο πραγματικά λειτουργούσε χωρίς κανένα σοβαρό στρατηγικό σχεδιασμό. Σήμερα, γίνεται το πρώτο βήμα. 
Στοχοποιήθηκε ο Υπουργός, γιατί έχει μία συγκεκριμένη πολιτική πορεία και συγκεκριμένη διαδρομή. Και στο πρόσωπο του Υπουργού στοχοποιήθηκε –εάν θέλετε- μία παράταξη, όπως είναι αυτή της Δημοκρατικής Αριστεράς.
Με άλλα λόγια εμείς που αναλάβαμε την ευθύνη, εμείς που αναλάβαμε το ρίσκο χωρίς να έχουμε καμμία σχέση με ό,τι έχει προηγηθεί αλλά στο όνομα πραγματικά να επιχειρηθεί η προσπάθεια ανασύνταξης, ανάταξης της ελληνικής οικονομίας και άρα της ανόρθωσης της ελληνικής κοινωνίας, βρεθήκαμε κάποια στιγμή να δεχόμαστε μομφές και απειλές από αυτούς που όταν είχαν την ευκαιρία να αναλάβουν τη διακυβέρνηση της χώρας, λειτούργησαν ως ρίψασπις.
Άρα, λοιπόν, για να μην υπάρξει καμμία παρανόηση και για να υπάρχει πραγματικά ιστορική μνήμη να πω ότι σε ό,τι έχει να κάνει με εμάς θα προτάσσουμε τον ρεαλισμό, την σοβαρότητα, την υπευθυνότητα απέναντι στον λαϊκισμό και τη δημαγωγία. Υπ’ αυτήν την έννοια θα στηρίξουμε κάθε κυβερνητική προσπάθεια που θα έχει θετικό πρόσημο για την ελληνική κοινωνία.
Σας ευχαριστώ, κυρία Πρόεδρε.","ΔΗΜΗΤΡΙΟΣ ΑΝΑΓΝΩΣΤΑΚΗΣ",22
"143400"," Σας ευχαριστούμε κι εμείς, κύριε Αναγνωστάκη.
Ο κ. Γεώργιος Λαμπρούλης έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143401"," Ευχαριστώ, κυρία Πρόεδρε.
Τοποθετηθήκαμε και στην επιτροπή αλλά και στην Ολομέλεια χθες και σήμερα επί της αρχής και επί των άρθρων. Θα ήθελα να σταθώ σε δύο ζητήματα.
Το πρώτο έχει να κάνει με την τροπολογία που κατέθεσε ο ΣΥΡΙΖΑ και αφορά τους εργαζόμενους των διαγωνισμών 9Κ και 8Κ που κατά τη γνώμη μας θα έλυνε κάποια προβλήματα σε ό,τι αφορά βεβαίως τους εργαζόμενους αλλά παράλληλα θα απάλυνε την όποια δυσλειτουργία ή τα προβλήματα που έχουν προκύψει στο ΙΚΑ. Εδώ θέλουμε από τον κύριο Υπουργό να πάρει θέση.
Το δεύτερο αφορά την τροπολογία που κατατέθηκε για το ΙΓΜΕ. Το είπαμε και στην τροπολογία μας, το είπε και ο Κοινοβουλευτικός μας Εκπρόσωπος, το βάλαμε και στην επιτροπή όταν συζητούσαμε το θέμα, αλλά μέχρι στιγμής ο κύριος Υπουργός δεν μας έχει δώσει καμμία απάντηση. Βεβαίως μετά θα πάρει το λόγο και περιμένουμε να τοποθετηθεί και στις δύο τροπολογίες. Δεν θα θέλαμε να θεωρήσουμε ότι το ΙΓΜΕ είναι από τους παρωχημένους οργανισμούς όπως θεώρησε προηγουμένως ο Υπουργός σε κάποια αποστροφή του λόγου του όταν μίλησε.
Ευχαριστώ.","ΓΕΩΡΓΙΟΣ ΛΑΜΠΡΟΥΛΗΣ",277
"143402"," Ευχαριστούμε κι εμείς. 
Ο κ. Άδωνις Γεωργιάδης έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143403"," Ευχαριστώ, κυρία Πρόεδρε.
Κατ’ αρχάς θα ήθελα να συγχαρώ δημοσίως το Υπουργείο Δημοσίας Τάξης και τον κ. Δένδια. Η ελληνική δημοκρατία ζει λαμπρές στιγμές. Επιστρέφει ο νόμος και η τάξη στην Αθήνα μετά από πάρα πολλά χρόνια. 
Κύριε Υπουργέ, χθες κάνατε μία εκπληκτική ομιλία, πραγματικά, όμως θα μου επιτρέψετε να ασκήσω μία μικρή κριτική στο νομοσχέδιο από την άλλη πλευρά. Ακούμε συνέχεια την κριτική στο νομοθέτημά σας από την από εδώ πλευρά αλλά πρέπει να σας πω ότι αν και το ψηφίζω με χαρά διότι είναι ένα καλό πρώτο βήμα όσον αφορά τη συγχώνευση, προς το παρόν όλο αυτό που κάνουμε εδώ και όλη αυτή η φασαρία που γίνεται, είναι για ένα πολύ μικρό βήμα μπροστά σε αυτό που χρειάζεται το ελληνικό δημόσιο. Ως ένα καλό πρώτο βήμα το καλωσορίζουμε, ελπίζουμε όμως να είναι η έναρξη μίας λαμπρής προσπάθειας, όχι εύκολης, να μαζέψουμε τις σπατάλες του κράτους. Γιατί αν δεν μαζέψουμε τις σπατάλες του κράτους και θα βουλιάξουμε και θα στερήσουμε από ανθρώπους που έχουν πραγματικά ανάγκη αυτά τα χρήματα, σημαντικούς πόρους. 
Θα ήθελα όμως να δώσω και μία απάντηση στον έγκριτο συνάδελφο κ. Μητρόπουλο. Ο κ. Μητρόπουλος είναι από τα σοβαρά πρόσωπα του πολιτικού μας συστήματος και είναι χαρά και τιμή που έχει μπει στη Βουλή, αλλά πιστεύω ότι η δόκιμη κριτική την οποία άσκησε στο θέμα του αγγλικού δικαίου και της εθνικής κυριαρχίας, είναι εντελώς λανθασμένη. 
Θα μου επιτρέψετε να σας πω το εξής: Δεν σας συγκαταλέγω σε εκείνους οι οποίοι έχουν πάρει την συγκεκριμένη αναφορά περί της δυνατότητας κατασχέσεως περιουσίας του ελληνικού δημοσίου και επειδή δεν καταλαβαίνουν τι διαβάζουν αρχίζουν και φωνάζουν περί δοσιλογισμού, περί ξεπουλήματος και τα υπόλοιπα. Προφανώς εσείς ως νομικός μπορείτε να καταλάβετε τα όρια ορισμένων πραγμάτων. Θα μου επιτρέψετε όμως να κάνω τον αντίλογο. Γιατί μπαίνει το Αγγλικό Δίκαιο; Γιατί το αποδεχόμαστε και το ψηφίζουμε; Για τους εξής δύο λόγους: Πρώτον, διότι το Αγγλικό Δίκαιο, μπαίνοντας σε μία τέτοια διεθνής σύμβαση εξασφαλίζει πολύ χαμηλά επιτόκια. Αν δεν έχεις το Αγγλικό Δίκαιο θα πληρώσεις πολύ ακριβότερα επιτόκια. Επειδή, λοιπόν, εμάς ο σκοπός μας είναι να μείνει η χώρα στο ευρώ και να εξυπηρετήσει τα χρέη της και όχι να βαρέσει κανόνι…","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"143404"," Κύριε συνάδελφε, …","ΙΩΑΝΝΗΣ ΣΤΑΘΑΣ",475
"143405"," Σας παρακαλώ, αφήστε με να ολοκληρώσω.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"143406"," Παρακαλώ, κύριε συνάδελφε, μην διακόπτετε.
Για όποιον δεν θέλει να είναι απατεώνας και να «βαρέσει κανόνι», αλλά έχει σκοπό να εξυπηρετήσει τα χρέη του το να έχει χαμηλά επιτόκια είναι πάρα πολύ σημαντική παράμετρος για να τα καταφέρει. 
Δεύτερος λόγος είναι ότι ο κίνδυνος δεν είναι τόσο μεγάλος όσο νομίζουν εκείνοι που πρωτοδιαβάζουν τη σύμβαση. 
Απόδειξη είναι, πρώτον, η Αργεντινή. Μετά από δέκα χρόνια χρεοκοπίας ακόμα δεν έχουν μπορέσει να της πάρουν τίποτα. Και έχει ίδιο όρο, πανομοιότυπο. Το μόνο το οποίο μπόρεσαν να πάρουν ήταν μια πρωτόδικη απόφαση ενός δικαστηρίου στις Ηνωμένες Πολιτείες για ένα κτήριο πρεσβείας στις Ηνωμένες Πολιτείες, η οποία τελικώς ανετράπη στο εφετείο. Γιατί; Γιατί παρά αυτόν τον όρο του Αγγλικού Δικαίου –εσείς το γνωρίζετε πολύ καλύτερα από εμένα- τα διεθνή δικαστήρια προστατεύουν το imperium των κρατών.
Δεύτερον –και αυτό δεν έχει γίνει αντιληπτό από τους πολλούς- γιατί το χρέος της χώρας μας πια είναι κατά το μεγαλύτερο μέρος διακρατικό χρέος. Δεν είναι χρέος πια σε ιδιώτες, αλλά πλέον του 80% είναι χρέος στα κράτη τα οποία μας δανείζουν. 
Ο λόγος που μπαίνει το Αγγλικό δίκαιο είναι γιατί στα Κοινοβούλια όπου θα πρέπει να πάνε τα κράτη να πείσουν τους δικούς τους Βουλευτές και τους δικούς τους φορολογούμενους να εγκρίνουν αυτήν τη βοήθεια προς την Ελλάδα πρέπει να έχουν ένα επιχείρημα ως προς την εξασφάλισή τους. 
Ο λόγος για τον οποίο δεν κινδυνεύουμε είναι γιατί δεν έχει γίνει ποτέ στην ιστορία της ανθρωπότητας και κυρίως του δυτικού κόσμου να έρθει ένα κράτος και να κάνει κατάσχεση σε ένα άλλο κράτος. 
Κατά συνέπεια, ο κίνδυνος είναι μηδενικός. Απόδειξη –προσέξτε, κύριε καθηγητά, γιατί θέλω να πηγαίνουμε τα πράγματα πάντα με τη λογική, να φύγουμε από τη συνωμοσιολογία και την ανοησία- είναι ότι δεν μπορούσαμε να εξυπηρετήσουμε τα χρέη μας και εάν ήθελαν –το Αγγλικό Δίκαιο υπήρχε και στο πρώτο μνημόνιο, υπήρχε και στο δεύτερο μνημόνιο- εάν σκοπός τους ήταν να αρχίσουν τις κατασχέσεις στη χώρα μας, για ποιο λόγο μάς κούρεψαν το χρέος και για ποιο λόγο μάς δίνουν το επιπλέον δάνειο; Θα μπορούσαν να πάνε κατ’ εκτέλεση του όρου που υπήρχε πανομοιότυπος και στο πρώτο και στο δεύτερο μνημόνιο και να προσπαθήσουν να κάνουν κατασχέσεις. Εσείς επαναλαμβάνω ότι γνωρίζετε καλύτερα από εμένα ότι και να το προσπαθούσε κάποιος, δεν θα μπορούσε, γιατί μιλάμε για την ιδιωτική περιουσία του ελληνικού δημοσίου και στην πραγματικότητα μόνο αυτή που είναι στο εξωτερικό, γιατί στο εσωτερικό μπορεί να αλλάζει η νομοθεσία ανά πάσα στιγμή από το επόμενο Κοινοβούλιο. 
Κατά συνέπεια, ο θόρυβος που δημιουργείται για τη συγκεκριμένη παράγραφο δημιουργείται μόνο από συγκεκριμένους ανθρώπους. Και δεν βάζω εσάς σε αυτούς, εσείς έχετε μια ιδεολογική ανησυχία που τη σέβομαι. Θέλω να σας εξηγήσω γιατί το ψηφίζουμε και το ψηφίζουμε χωρίς φόβο και χωρίς τόσο μεγάλες αγωνίες όπως αυτές που περιγράψατε. 
Είναι ένας τυπικός όρος, ο οποίος επιτρέπει να περάσουν αυτές οι συμβάσεις από τα άλλα Κοινοβούλιο και ο οποίος δεν δημιουργεί κανένα κίνδυνο για το ελληνικό δημόσιο και εξασφαλίζει πολύ χαμηλά επιτόκια, δηλαδή γλιτώνει πολλά χρήματα για τον Έλληνα φορολογούμενο. 
Αυτό πρέπει να το εξηγήσουμε με θάρρος στον ελληνικό λαό, για να σταματήσει επιτέλους αυτή η συνωμοσιολογία, για να σταματήσουν αυτές οι αλληλοκατηγορίες περί δοσιλογισμού, λες και είναι πατριώτες οι από εδώ και δεν είναι πατριώτες οι από εκεί.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143407"," Ευχαριστούμε, κύριε Γεωργιάδη.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143408"," Τελειώνω αμέσως, κυρία Πρόεδρε. 
Είναι μείζονα ζητήματα αυτά, κύριε συνάδελφε. Εσείς με το νηφάλιο και ψύχραιμό σας λόγο δεν πρέπει να χύνετε νερό στο μύλο της ανοησίας που υπάρχει πάρα πολλή και είναι μπόλικη σε αυτήν τη χώρα. 
Ευχαριστώ πολύ. 
(Χειροκροτήματα από την πτέρυγα της Νέας Δημοκρατίας)","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"143409"," Ευχαριστούμε. 
Ο κ. Ανδρέας Ψυχάρης έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143410"," Ευχαριστώ. Θα είμαι πολύ σύντομος, κυρία Πρόεδρε. 
Επειδή ο κ. Μητρόπουλος άφησε να εννοηθεί ότι μου εξήγησε πώς είναι το δίκαιο, θέλω να πω ότι ναι μεν μου είπε, αλλά διαφωνώ πλήρως μαζί του. 
Εν πάση περιπτώσει, όταν δίνονται νομικές ερμηνείες –και τα ξέρετε καλύτερα από εμένα αυτά- δεν υπάρχει σωστό ή λάθος, διότι αυτό αποδεικνύεται στο μέλλον και με το αν εφαρμόζεται κάτι. 
Από εκεί και πέρα, φαντάζομαι πως εσείς αναγνωρίζετε πως προσπαθούμε να κάνουμε κάτι για να σώσουμε την πατρίδα. Μπορεί να υπάρχει κάποιος καλύτερος τρόπος. Όμως, εμείς ως τρικομματική Κυβέρνηση έχουμε προτάξει κάτι, έχουμε ένα σχέδιο και το βάζουμε μπροστά. Η δική σας η πλευρά δεν έχει προβάλει κάποιο σχέδιο, μόνο θεωρίες. 
Ευχαριστώ. 
(Χειροκροτήματα από την πτέρυγα της Νέας Δημοκρατίας)","Î¨Î¥Î§Î‘Î¡Î—Î£ Î‘Î�Î”Î¡Î•Î‘Î£ ",560
"143411"," Ευχαριστούμε. 
Ο κ. Διαμαντόπουλος έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143412"," Ευχαριστώ πολύ, κυρία Πρόεδρε. 
Άκουσα τον εισηγητή της Νέας Δημοκρατίας να αναφέρεται σε μία αγωνία που είναι έκδηλη στους Βουλευτές του ΣΥΡΙΖΑ. Η μόνη αγωνία που είναι έκδηλη και αντιλήφθηκα είναι των Βουλευτών της Συμπολίτευσης, που ενώ έχουν ψηφίσει το μνημόνιο, τρέμουν να γυρίσουν στους τόπους τους, γιατί καταργούνται φορείς. Ο κ. Κυριαζίδης, παραδείγματος χάριν, απείλησε ότι δεν θα ψηφίσει και το συγκεκριμένο άρθρο. 
Επίσης, το πρόβλημα των επιχειρημάτων είναι δικό σας, γιατί το μόνο που επιχειρείτε να κάνετε είναι να εμφανίσετε εμάς χωρίς επιχειρήματα. Τα δικά μας επιχειρήματα είναι δεδομένα και χιλιοειπωμένα. Επιχειρηματολογήσαμε υπέρ της αντισυνταγματικότητας. Μιλήσαμε για ένα ευέλικτο κράτος, ένα κράτος που δεν θα δημιουργεί δομές λόγω πελατειακών σχέσεων, όπως κάνετε εσείς τόσα χρόνια και θεωρείτε ότι μπορείτε να το αλλάξετε, πράγμα που δεν φαίνεται επ’ ουδενί στο χρονικό διάστημα που είστε Κυβέρνηση. 
Φτάνει τώρα ο Υπουργός να συκοφαντεί, να απαντά με ένα ψέμα για εκατό χιλιάδες θέσεις εργασίας. Σε ποιο πρόγραμμα υπάρχει αυτό, κύριε Υπουργέ; Αφού έχω λίγο χρόνο, θα σας πω και το άλλο. Σας λέω αυτή τη στιγμή ότι ναι, εμείς, θέλουμε να δημιουργήσουμε εκατό χιλιάδες θέσεις εργασίας παρά να δημιουργήσουμε ενάμισι εκατομμύριο ανέργους όπως εσείς, ανθρώπους που δεν έχουν να πληρώσουν το ρεύμα.","ΕΥΑΓΓΕΛΟΣ ΔΙΑΜΑΝΤΟΠΟΥΛΟΣ",131
"143413"," Στο δημόσιο;","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"143414"," Ενάμισι εκατομμύριο άνθρωποι είναι άνεργοι. Αυτή τη στιγμή σας προκαλώ, εσάς, τους λαλίστατους, να έρθετε μαζί μου γιατί με έχουν προσκαλέσει σε συνέλευση ανθρώπων που πηγαίνουν και επανασυνδέουν το ρεύμα σε σπίτια που δεν έχουν στον ήλιο μοίρα. Αν τολμάτε, ελάτε. 
Γιατί ακραία συμπεριφορά, όπως δηλώσατε, είναι να χλευάζει η κ. Ασημακοπούλου τον Πρόεδρο του ΣΥΡΙΖΑ-ΕΚΜ με το δήθεν «Αλέξης Τσίπρας style» και να έρχεται μετά και να μας δηλώνει ότι οι Έλληνες έχουν ξεπεράσει τη μιζέρια και τη θλίψη που τους είχε καταλάβει και αυτήν τη στιγμή ελπίζουν! 
Ελάτε μαζί μου, κύριε Βορίδη. Τολμάτε; Ελάτε μαζί μου.","ΕΥΑΓΓΕΛΟΣ ΔΙΑΜΑΝΤΟΠΟΥΛΟΣ",131
"143415"," Εξαρτάται πού με προσκαλείτε.","ΜΑΥΡΟΥΔΗΣ ΒΟΡΙΔΗΣ",69
"143416"," Θα πάμε μαζί στον Ταύρο χέρι-χέρι για να δούμε. Εμένα με προσκαλούν, γιατί εσάς σας κυνηγούν.
Θέλω να φτάσω σ’ αυτό που ειπώθηκε, το περί ανομίας. Αυτή τη στιγμή έγινε επίθεση στον ανοικτό κοινωνικό χώρο κατάληψης στο Σκαραμαγκά. Αυτά είναι κτήρια παρατημένα από το ελληνικό κράτος. Έχουν γίνει ενέργειες να τα υποστυλώσουν, ενέργειες που τα κρατούν ζωντανά. Είναι χώροι όπου γίνονται μαθήματα και προβολές. Είναι πραγματικά πολιτιστικά κέντρα. Μπορώ να αντιληφθώ την αντίδρασή τους γιατί είναι συντηρητικοί. Το μυαλό τους είναι στην εμπορευματοποίηση και δεν μπορούν να καταλάβουν τι συμβαίνει. 
Αυτά, όμως, σας πειράζουν –και ειδικά τον κ. Δένδια με τη φασίζουσα συμπεριφορά του- για ποιο λόγο; Γιατί είναι οι δομές που δημιουργούν ένα  πλέγμα στην κοινωνία. Αυτές θα είναι το εφαλτήριο και «θα σας πάρει όλους και θα σας σηκώσει». Είναι αυτές που θα κρατήσουν την Ελλάδα ζωντανή, αυτές οι δομές αλληλεγγύης. 
Θέλω να ρωτήσω το εξής: Ήμουν μικρός και δεν θυμάμαι. Όταν σκότωσαν νεοδημοκράτες τον Τεμπονέρα, έγινε κανένα «ντου» σε όλες τις τοπικές της Νέας Δημοκρατίας, έκλεισαν όλες τις τοπικές; Σίγουρα θα υπήρχαν και ρόπαλα για σημαιάκια, ίσως και σημαίες καλάμια. Μπορεί να χρησιμοποιούνταν ως φυσοκάλαμα, να πετούσαν δηλητηριώδη βελάκια. 
Ξέρετε τι είναι ανομία; Θέλετε να την πολεμήσετε, κύριε Γεωργιάδη; Ανομία είναι όταν ο Βγενόπουλος, ο Μπόμπολας και ο Κόκκαλης δηλώνουν εισοδήματα μικρομεσαίων, δηλαδή 18.000 ευρώ! Πρώτα να χτυπήσετε αυτή την ανομία και μετά να πάτε εκεί που δεν είναι ανομία, αλλά κοινωνία, είναι κοινωνία από την οποία απέχετε παρασάγγες, είναι κοινωνία την οποία δεν θα μπορέσετε να αντιληφθείτε ποτέ.  
Ευχαριστώ πολύ.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΕΥΑΓΓΕΛΟΣ ΔΙΑΜΑΝΤΟΠΟΥΛΟΣ",131
"143417"," Ευχαριστούμε πολύ.
Το λόγο έχει ο κ. Κεγκέρογλου.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143418"," Το λόγο επί προσωπικού, κυρία Πρόεδρε.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"143419"," Δεν υπάρχει προσωπικό, κύριε Γεωργιάδη. Δεν σας έθιξε σε κάτι.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143420"," Πρέπει να απαντήσω.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"143421"," Περιμένετε κύριε Γεωργιάδη.
Ο κ. Κεγκέρογλου έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143422"," Το μεσημέρι απηύθυνα το λόγο στον κ. Μητρόπουλο σε πολιτικό επίπεδο, γιατί πραγματικά στα νομικά μπορεί να υπάρχουν διάφορες ερμηνείες, αντιπαράθεση και μπορεί να γίνει και κάποιο συνέδριο καμμιά φορά για να δοθούν διευρυμένες νομικές ερμηνείες σε διατάξεις νόμων, στο Σύνταγμα, ακόμη και σε εγκυκλίους. Η συζήτηση μπορεί να είναι ατέρμονη. 
Όμως, θα πρέπει να συμφωνήσουμε σε κάτι, ότι η συζήτηση υπό συνθήκες πτώχευσης, όταν πτωχεύσει, δηλαδή, η χώρα το τι νομικά όπλα υπάρχουν ή δεν υπάρχουν, αναφέρεται σε μια άλλη κατεύθυνση και όχι στη σημερινή που έχει η χώρα. Σήμερα η χώρα έχει μια κατεύθυνση να αντιμετωπίσει την κατάσταση και να μην περάσει στην κατάσταση κατάρρευσης και επίσημης πτώχευσης. Όσοι φυσικά έχουν στην ατζέντα τους αυτήν την προοπτική, θα πρέπει να λαμβάνουν από τώρα τα μέτρα τους. Προφανώς και επιζητούν την ψήφο του λαού για να αναλάβουν τη διακυβέρνηση. Όμως, όποιος είναι επάνω τότε ποτέ δεν θα επιλέξει νομικούς, ακόμα και ως πολιτικούς οι οποίοι λένε και τονίζουν εκ των προτέρων ότι η Ελλάδα δεν έχει νομικά όπλα. Αυτό έχω να πω εγώ ως μη νομικός.
Κυρία Πρόεδρε, έχω καταθέσει μια τροπολογία η οποία αφορά το ΙΓΜΕ και το νέο φορέα ο οποίος έχει ιδρυθεί. Έχει κατατεθεί η αντίστοιχη τροπολογία από το Κομμουνιστικό Κόμμα, από τη ΔΗΜΑΡ. Με την τροπολογία συμφωνεί, από ό,τι γνωρίζω και ο αντίστοιχος τομέας της Νέας Δημοκρατίας. Εξέφρασε προφορικά και τη συμφωνία ο ΣΥΡΙΖΑ. Όμως, επί της ουσίας, άσχετα αν συμφωνούν οι περισσότεροι ή όχι, πρέπει να υιοθετηθεί. Υπάρχει η προθεσμία της 31ης Ιανουαρίου μέχρι την οποία υπάρχει η δικαστική απόφαση και υπάρχει κυρίως η ανάγκη να ξεκινήσει ο νέος φορέας την υλοποίηση των προγραμμάτων του ΕΣΠΑ. Χωρίς αυτήν την τροπολογία δεν μπορεί.
Επισημαίνω ότι η πολιτική ηγεσία του ΥΠΕΚΑ σε σύσκεψη στην οποία παραβρέθηκα κατέληξε στην άποψη ότι πρέπει πραγματικά αυτή η ρύθμιση να υιοθετηθεί. Ζητώ από τον κ. Μανιτάκη να αποδεχθεί αυτή την τροπολογία, εφόσον βεβαίως το ΥΠΕΚΑ έχει δώσει τη συγκατάθεσή του, γιατί είναι το συναρμόδιο. Εφόσον, δηλαδή, έχει δώσει τη συγκατάθεσή του να κάνει αποδεκτή αυτή την τροπολογία.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"143423"," Για το ΙΓΜΕ είπατε;","ΑΛΕΞΙΟΣ ΜΗΤΡΟΠΟΥΛΟΣ",319
"143424"," Για το ΙΓΜΕ, το οποίο ενσωματώνεται, συγχωνεύεται στο νέο νομικό πρόσωπο, το ΕΚΒΑΑ, αυτή την παρέμβαση ήθελα να κάνω.
Ευχαριστώ, κυρία Πρόεδρε.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"143425"," Η κ. Ζωή Κωνσταντοπούλου έχει το λόγο για τη δευτερολογία της.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143426"," Κυρία Πρόεδρε, θα χρησιμοποιήσω μόνο δύο λεπτά από την ομιλία μου. Το πρώτο λεπτό θα είναι ένα λεπτό σιωπής. Είναι η σιωπή μου προς απάντηση των απύθμενης χυδαιότητας προσωπικών επιθέσεων που εκτόξευσαν οι πελταστές αρσενικού και θηλυκού γένους από τις τρεις γνωστές πτέρυγες.
Το δεύτερο λεπτό θα είναι ενός λεπτού σιγή για τους φορείς κοινωνικής πρόνοιας, για τους φορείς προστασίας των κοινωνικών δικαιωμάτων και για τα δικαιώματα, κύριε Υπουργέ, που ενταφιάζετε σήμερα.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΖΩΗ ΚΩΝΣΤΑΝΤΟΠΟΥΛΟΥ",272
"143427"," Ο κ. Άδωνις Γεωργιάδης ζήτησε το λόγο επί προσωπικού.
Ορίστε, παρακαλώ, σας ακούμε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143428"," Ευχαριστώ πολύ, κυρία Πρόεδρε.
Πολύ σύντομα θα ήθελα να δώσω μια απάντηση στον κ. Διαμαντόπουλο, για να μη φανεί ότι το είπε και το περάσαμε έτσι. Κατ’ αρχάς, να είμαστε συνεννοημένοι για να καταλάβει ο κόσμος τι είπατε. Είπατε ότι κακώς η αστυνομία έβγαλε τους καταληψίες από την οικία της Μαρίας Κάλλας, η οποία ήταν κατειλημμένη…","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"143429"," Προσωπικό δεν είναι αυτό τώρα. Τουλάχιστον να καταλαβαίνει και το Προεδρείο γιατί δείχνει την ανοχή του…","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143430"," Κυρία Πρόεδρε, ξέρετε ότι ανέφερε το όνομά μου. Εκ του Κανονισμού…","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"143431"," Εγώ θέλω να θεωρούμαι ότι έχω σώας τας φρένας μου.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143432"," Εκ του Κανονισμού έχω ένα λεπτό να εξηγήσω γιατί.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"143433"," Εντάξει. Τουλάχιστον, όμως, το Προεδρείο πρέπει να τοποθετηθεί ότι αντιλαμβάνεται πότε υπάρχει προσωπικό θέμα και πότε όχι.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143434"," Πάμε πάλι από την αρχή.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"143435"," Απαντήστε, λοιπόν, αν θέλετε, σε αυτό που είπε ο κ. Διαμαντόπουλος, αλλά όχι ότι είναι επί προσωπικού.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143436"," Ο ΣΥΡΙΖΑ, δια του κ. Διαμαντόπουλου, μας είπε ότι κακώς η Ελληνική Αστυνομία ελευθέρωσε το κτήριο που ήταν η οικεία της Μαρίας Κάλλας, για να δοθεί πίσω στο Δήμο Αθηναίων και να γίνει μουσείο για τη Μαρία Κάλλας.
Αυτό είπατε. Συγχαρητήρια! Να σας χαίρονται!
Επίσης, ο ΣΥΡΙΖΑ του κ. Διαμαντόπουλου είπε ότι αν κυβερνήσει, θα μας πάρει και θα μας σηκώσει! Και πώς θα μας πάρει και θα μας σηκώσει, κυρία Πρόεδρε; Μέσα από τους χώρους ανοιχτής αλληλεγγύης! Δηλαδή, με τις μολότοφ, τα ρόπαλα, τις σφεντόνες, τα μπουκάλια και όλα τα υπόλοιπα! Αυτά, για να ξέρουμε τι μας περιμένει, αν έρθει ο ΣΥΡΙΖΑ…","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"143437"," Το προσωπικό δεν βλέπω.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143438"," …για τους πλουσίους που δήθεν εμείς προστατεύουμε!
Κύριε Διαμαντόπουλε, διαβάστε ξανά αυτό το περιοδικό, γιατί και εγώ την πάτησα στην αρχή.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"143439"," Θα σας απαντήσει ο κ. Διαμαντόπουλος και θα έχουμε προσωπικό επί προσωπικού τότε. Πώς θα γίνει;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143440"," Διαβάστε ξανά αυτό το περιοδικό, γιατί κι εγώ την πάτησα στην αρχή! Έχουν πάρει ένα τετραγωνάκι από μία ολόκληρη φορολογική δήλωση, όπου στο τέλος για όλους αυτούς που αναφέρετε, έχει πολλά εκατομμύρια ευρώ.
Ευχαριστώ πολύ.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"143441"," Ευχαριστούμε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143442"," Κυρία Πρόεδρε, θα μπορούσα να έχω το λόγο επί προσωπικού;","ΕΥΑΓΓΕΛΟΣ ΔΙΑΜΑΝΤΟΠΟΥΛΟΣ",131
"143443"," Κύριε Διαμαντόπουλε, δεν έχει νόημα. Καταλάβαμε όλοι και το προσωπικό ποιο είναι και το πολιτικό.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143444"," Είναι σημαντικό, κυρία Πρόεδρε.","ΕΥΑΓΓΕΛΟΣ ΔΙΑΜΑΝΤΟΠΟΥΛΟΣ",131
"143445"," Δεν υπάρχει λόγος να απαντήσετε τώρα. Σας παρακαλώ πολύ.
Ο κ. Νότης Μαριάς έχει ζητήσει το λόγο για δευτερολογία ως Κοινοβουλευτικός Εκπρόσωπος.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κυρία Πρόεδρε, δεν έχω πρόβλημα να μιλήσει ο συνάδελφος. Δεν πειράζει.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143446"," Όχι, όχι. Εγώ θα αποφασίσω αν πειράζει.
Παρακαλώ, ορίστε, εσείς έχετε το λόγο για έξι λεπτά.
Θα ήθελα, μάλιστα, να ξέρω ποιοι άλλοι Κοινοβουλευτικοί Εκπρόσωποι από τις άλλες παρατάξεις θα ήθελαν το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143447"," Ο κ. Βορίδης σίγουρα, κυρία Πρόεδρε.","ΣΠΥΡΙΔΩΝ-ΑΔΩΝΙΣ ΓΕΩΡΓΙΑΔΗΣ",96
"143448"," Ορίστε, κύριε  Μαριά, έχετε το λόγο.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κυρία Πρόεδρε, ολοκληρώνεται η συζήτηση του νομοσχεδίου και νομίζω ότι μπορούμε να βγάλουμε ορισμένα βασικά συμπεράσματα. 
Πρώτα απ’ όλα δεν νομίζω ότι απαντήθηκαν οι βασικές αιτιάσεις, τα επιχειρήματα, οι απόψεις των Ανεξάρτητων Ελλήνων, σε σχέση με την περίφημη Γενική Γραμματεία Συντονισμού, ένα όργανο που εξηγήσαμε αναλυτικά ότι επί της ουσίας εντάσσεται στη στελέχωση και τη δημιουργία του κρατικού μηχανισμού του προτεκτοράτου που επιθυμούν οι δανειστές. Αναφέραμε, μάλιστα, πολύ συγκεκριμένα επιχειρήματα, εξηγήσαμε πώς αυτό συνδυάζεται και με την έκθεση του ΟΟΣΑ και πώς συνδυάζεται επίσης και με το περίφημο μνημόνιο που υπεγράφη με τη γαλλική κυβέρνηση.
Δεύτερον, σε σχέση με τις τροπολογίες, υποστηρίζουμε την τροπολογία που και άλλες φορές έχει έρθει εδώ και δεν ψηφίστηκε για τους υπαλλήλους που ανήκουν στην κατηγορία Κ8 και Κ9, αυτούς που προσελήφθησαν για να πάνε στην Αγροτική και, τελικά, δεν πήγαν στην Αγροτική και πήγαν στο ΙΚΑ και αυτούς που έπρεπε να πάνε στο ΙΚΑ και έμειναν απ’ έξω. 
Πιστεύουμε ότι πρέπει να υπάρξει μία τέτοια ρύθμιση σύμφωνα με την οποία και αυτοί που έχουν προσληφθεί να παραμείνουν στις θέσεις τους, αλλά και οι άλλοι επιλεγέντες επίσης να προσληφθούν στο ΙΚΑ σε μία φάση που το ΙΚΑ έχει ανάγκη εργατικού δυναμικού, υπαλλήλων, προκειμένου να βγουν οι συντάξεις.
Τρίτον, ακούσαμε με ενδιαφέρον το συνάδελφο εισηγητή της Νέας Δημοκρατίας από το Ηράκλειο να αναφέρεται σε μας και να λέει ότι μιλούμε για συνομωσιολογία, κ.λπ.. Ακούστε, εάν μέχρι στιγμής δεν έχει αντιληφθεί η Νέα Δημοκρατία και ο εισηγητής της κάποιες πλευρές της ιστορίας και το τι έχει συμβεί με την ιστορία του μνημονίου, το κοινωνικό νεκροταφείο στο οποίο έχει μετατραπεί αυτή η χώρα, το ότι έχουμε ενάμισι εκατομμύριο ανέργους με τεράστιες κοινωνικές συνέπειες και το ότι οδηγούμαστε σε ανθρωπιστική κρίση, τότε από εκεί και πέρα, συνάδελφοι, προβληματιζόμαστε ιδιαίτερα.
Εάν, όπως είπε ο συνάδελφος, ο Πρωθυπουργός –ή ο Υπουργός Οικονομικών- μπορέσει να αντιμετωπίσει τα προβλήματα, να τα λύσει και να τα συντονίσει, εμείς ρωτάμε το εξής: Όλη η Ελλάδα έχει παγώσει! Κρυώνει! Τολμάει τη στιγμή που έχει την τρόικα απέναντι και του λέει να μη δεχθεί τη μείωση του φόρου κατανάλωσης για το πετρέλαιο θέρμανσης, να το κάνει; Μπορεί να πάρει έστω και μία απόφαση, με την οποία διαφωνεί η τρόικα; Διότι τα θέματα κυριαρχίας έχουν ένα τυπικό μέρος και ένα ουσιαστικό. Όλος ο ελληνικός λαός γνωρίζει –και τα Μέσα Μαζικής Ενημέρωσης το αναφέρουν κάθε μέρα- ότι αυτό θα γίνει, αν το θέλει η τρόικα ή το άλλο θα γίνει, αν το θέλει η τρόικα.
Επομένως, επί της ουσίας, οι ίδιοι έχουν αποδεχθεί –και είναι πασίδηλο πλέον- ότι ουσιαστικά δεν μπορεί να ασκηθεί η κυριαρχία από τα όργανα που είναι τυπικά εφοδιασμένα μ’ αυτές τις εξουσίες!
Τώρα αυτό που γίνεται είναι ότι περνούν και διατάξεις που και στο τυπικό μέρος αλλοιώνουν τα στοιχεία μέσα από τα οποία μπορεί να ασκηθεί η κυριαρχία. Προβλέπω μια έντονη συζήτηση και μια συζήτηση με ενδιαφέρον γύρω από τα θέματα της παραίτησης από την ασυλία λόγω εθνικής κυριαρχίας, την οποία είχα θέσει εδώ και δυόμισι χρόνια στο δημόσιο και επιστημονικό διάλογο. 
Όμως, έχει ενδιαφέρον αυτό που μας είπε ο κύριος Υπουργός –διαβάζω από τα Πρακτικά- πριν από λίγο: «Εγώ δεν μπορώ να φανταστώ Έλληνα δικαστή πρώτον, ότι θα δεχτεί παραίτηση εθνικής κυριαρχίας και δεύτερον, ότι είναι δυνατόν να δεχτεί να γίνει κατάσχεση δημόσιας περιουσίας». Δεν μπορεί να φανταστεί. Το θέμα είναι αν δικαιούται ο δικαστής να πάρει τέτοια απόφαση. Δικαιούται, ναι ή όχι; Αυτό είναι το ερώτημα. Το θέμα δεν είναι αν μπορεί να φανταστεί ο κύριος Υπουργός. Αν απαγορεύεται από το νόμο να πάρει τέτοια απόφαση, πώς θα το φανταστείτε; 
Δεύτερον, συνάδελφος της ΔΗΜΑΡ μας είπε ότι ευτυχώς που υπάρχει ο φιλέλληνας Γιούνκερ και τα δικαστήρια του Λουξεμβούργου θα βγάλουν αποφάσεις φιλελληνικές. Ο συνάδελφος από το ΠΑΣΟΚ μας είπε πως ό,τι και να γίνει, σε όποια δυσκολία και αν βρεθεί η χώρα, ακόμα και αν φτάναμε στο απευκταίο, μας εγγυάται ότι δεν θα γινόταν ποτέ κατάσχεση. Τα ερωτήματα, βέβαια, δεν είναι τι θέλει και τι εγγυάται ο καθένας ή τι επιχειρήματα ψάχνει. 
Θα ήθελα να ανατρέξετε -και αυτό θα ήταν μια μεγάλη ευκαιρία για τη συζήτηση, γιατί θα έρθει η πράξη νομοθετικού περιεχομένου- στο τι ειπώθηκε σ’ αυτήν την Αίθουσα πριν από τρεις, τέσσερις εβδομάδες, όταν επί δύο μέρες είχα θέσει αυτό το ζήτημα και με απαξιωτικούς χαρακτηρισμούς κάποιοι έλεγαν ότι λέμε ανοησίες, βλακείες κ.λπ.. Τώρα βέβαια έχουν αλλάξει γραμμή, διότι τότε είχα υποστηρίξει ότι μπορούν να κάνουν κατάσχεση σε περιουσία που βρίσκεται στο εξωτερικό. Σήμερα το δέχτηκαν. 
Τρίτον, αφήνουν ανοιχτό το αν θα είναι η δημόσια ή η ιδιωτική περιουσία του δημοσίου. Και εν’ όψει της συζήτησης που θα έρθει, τους λέμε πολύ απλά να πάρουν μια απόφαση και γνώμη του Νομικού Συμβουλίου του Κράτους, ώστε να ξέρουμε αν μπορεί να κατασχεθεί ο ελληνικός χρυσός στην Τράπεζα της Αγγλίας. Ας μας το πει το Νομικό Συμβούλιο του Κράτους. Επίσης, όσον αφορά τις επιδοτήσεις και τα ποσά του ΕΣΠΑ που δεν έχουν έρθει ακόμα, μπορεί να γίνεί κατάσχεση εις χείρας τρίτου; 
Και από εκεί και πέρα, επειδή ο κύριος Υπουργός αναφέρθηκε στο δικαστήριο της Ευρωπαϊκής Ένωσης, θα ήθελα να πω ότι προφανώς αναφέρεται στην πρώτη σύμβαση, διότι η άλλη σύμβαση, κύριε Υπουργέ, αναφέρεται στο δικαστήριο του Λουξεμβούργου και όχι της Ευρωπαϊκής Ένωσης. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Επίσης, αναφέρατε ότι πρόκειται περί συμβάσεων ιδιωτικού δικαίου. Ερωτώ, λοιπόν, το εξής: Η πρώτη δανειακή σύμβαση με τα κράτη, η διακρατική, είναι σύμβαση ιδιωτικού δικαίου ή δημοσίου δικαίου;
 Άρα, λοιπόν, θα έχουμε την ευκαιρία –επειδή τώρα δεν υπάρχει χρόνος- να τα δούμε όλα αυτά, όπως και να δούμε τις απόψεις οι οποίες άλλαξαν. 
Απλά σας λέω, κύριε Υπουργέ, ότι κάθε φορά που δίνεται μία δόση στη χώρα μας, υπάρχει ένας νομικός σύμβουλος του Υπουργείου Οικονομικών και ένας άλλος του Υπουργείου Δικαιοσύνης που υπογράφουν το εξής: «Ούτε το δικαιούχο κράτος –και τώρα που θα είναι και η τράπεζα- ούτε η Τράπεζα της Ελλάδας ούτε κανένα από τα αντίστοιχα περιουσιακά τους στοιχεία εξαιρούνται λόγω εθνικής κυριαρχίας ή για άλλο λόγο της δικαιοδοσίας –ένα- κατάσχεσης συντηρητικής ή αναγκαστικής, αναγκαστικής εκτέλεσης, σε σχέση με οποιονδήποτε ένδικο βοήθημα διαδικασίας σχετικά με τις συμβάσεις». Έχει φύγει το περί «αναγκαστικού νόμου». Σας λέω δηλαδή, κύριε Υπουργέ, να το ελέγξετε αυτό, γιατί από την πρώτη σύμβαση –πρόκειται για τη γνωμοδότηση 11- κάθε φορά προκειμένου να πάρει η χώρα μας κάποια δόση, υπογράφει αυτό. Και ρωτάω αν είναι νόμιμο που η χώρα μας υπογράφει αυτό το κείμενο. Ποιες είναι οι συνέπειες;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143449"," Ολοκληρώστε, κύριε συνάδελφε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143450"," Τελειώνω, κυρία Πρόεδρε. 
Εγώ το παίρνω διαφορετικά. Έχουμε μια δήλωση του κυρίου Υπουργού. Εμείς, βέβαια, εμμένουμε στις απόψεις μας και δεν καταστροφολογούμε, απλά εξηγούμε ότι και τον ελληνικό λαό πτωχεύσατε, αλλά και έχετε δέσει τη χώρα «χειροπόδαρα». Υπάρχει άμυνα σ’ αυτό; Ναι, υπάρχει άμυνα και το έχω πει εδώ σ’ αυτήν την Αίθουσα. Εμείς θεωρούμε άκυρες αυτές τις συμβάσεις, διότι είναι συμβάσεις –ιδίως η πρώτη και η δεύτερη, αλλά θα πω και για την επόμενη- που στηρίζονται στο επονείδιστο χρέος. Είναι επονείδιστες συμβάσεις, διότι χρηματοδοτούν το επονείδιστο χρέος και άρα εφόσον είναι άκυρες, δεν μπορούν να εκτελεστούν. Και αυτήν την ένσταση οι αντιμνημονιακές δυνάμεις θα την αξιοποιήσουν όταν και εφ’ όσον τεθεί στα δικαστήρια του εξωτερικού. Εσείς, όμως, δεν μπορείτε να κάνετε αυτήν την ένσταση, γιατί δέχεστε ότι το χρέος είναι νόμιμο. Αυτό είναι το πρόβλημα. 
Και δεύτερον -και τελειώνω- όλα αυτά τα επιχειρήματα πλέον θα συζητηθούν στην κουβέντα που θα γίνει με αφορμή την πράξη νομοθετικού περιεχομένου. 
Σας λέω, λοιπόν, ότι θα λάβουμε υπ’ όψιν και εμείς και εσείς και οι δανειστές τη δήλωση του Υπουργού, τη δική σας στο Κοινοβούλιο, που έχει αξία, που είπατε τι στους δανειστές; Ότι μόνο ιδιωτική περιουσία του ελληνικού δημοσίου μπορούν να κατάσχουν ή εδώ ή έξω. Θα το ακούσουν οι δανειστές και θα δείτε την τρόικα που θα έρθει για να σας επισκεφθεί και φοβάμαι μήπως, αν επιμείνετε στην άποψη αυτή, προκειμένου να είναι σίγουροι, σας κρατήσουν για όμηρο, κύριε Υπουργέ, για να είναι διασφαλισμένοι ότι θα πάρουν τα χρήματά τους.
Σας ευχαριστώ.","ΕΠΑΜΕΙΝΩΝΔΑΣ ΜΑΡΙΑΣ",304
"143451","  Σας ευχαριστούμε.
Ο κ. Μάκης Βορίδης, Κοινοβουλευτικός Εκπρόσωπος της Νέας Δημοκρατίας, έχει το λόγο για τη δευτερολογία του.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143452","  Θα παρακαλούσα να λάβω το λόγο επί προσωπικού, κυρία Πρόεδρε.","ΕΥΑΓΓΕΛΟΣ ΔΙΑΜΑΝΤΟΠΟΥΛΟΣ",131
"143453","  Το προσωπικό σας ποιο είναι, κύριε Διαμαντόπουλε;  
Εντάξει, να το ακούσουμε και όλη τη νύχτα να τα λέμε εδώ.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143454","  Προφανώς, ζητώ το λόγο επί προσωπικού, επειδή διαστρεβλώθηκε ο λόγος μου. 
Εγώ δεν είπα: «Όταν ο ΣΥΡΙΖΑ θα κυβερνήσει, θα σας πάρει και θα σας σηκώσει». Σας εξηγώ το εξής: Ο ΣΥΡΙΖΑ αυτήν τη στιγμή είναι δύναμη σταθερότητας. Αν δεν ήταν ο ΣΥΡΙΖΑ να εκφράζει την ελπίδα για κοινωνική δικαιοσύνη, για να πάνε αυτοί που πρέπει -και δεν τους κρύβει καμμιά γραβάτα- εκεί που πρέπει, τα πράγματα στην κοινωνία θα ήταν διαφορετικά. Εμείς είμαστε η δύναμη σταθερότητας και δεν είμαστε εμείς που όταν θα ανεβούμε στην εξουσία, - εξουσία το εννοείτε εσείς- στη διακυβέρνηση, θα σας πάρει και θα σας σηκώσει. 
Και να σας ρωτήσω κάτι, κύριε Άδωνι Γεωργιάδη; 
Ήταν το σπίτι της Μαρίας Κάλλας. Το ρεσάλτο στο Κερατσίνι πριν από λίγα χρόνια, μήπως ήταν το σπίτι του Μάρκου Μπότσαρη; Η κατάληψη του Σκαραμαγκά τι ήταν; Μήπως ήταν της γιαγιάς σας; Δεν νομίζω. 
Σας ευχαριστώ πολύ.","ΕΥΑΓΓΕΛΟΣ ΔΙΑΜΑΝΤΟΠΟΥΛΟΣ",131
"143455","  Ορίστε, κύριε Βορίδη, έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143456"," Κυρία Πρόεδρε, θα παρακαλούσα να λάβω το λόγο επί της διαδικασίας.","ΑΠΟΣΤΟΛΟΣ ΚΑΚΛΑΜΑΝΗΣ",172
"143457","  Ορίστε, κύριε Πρόεδρε, έχετε το λόγο για δύο λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"143458"," Κυρία Πρόεδρε, εγώ αντιλαμβάνομαι τη δυσκολία του προεδρεύοντος, ιδιαίτερα όταν δεν έχει ανταπόκριση από ένα σημαντικό κομμάτι στην Αίθουσα αυτή και είναι υποχρεωμένος να κονταρομαχεί προκειμένου να επιβάλει το σεβασμό και στο Προεδρείο και προς τους άλλους που συμμετέχουν και συλλειτουργούν εδώ. Αυτή είναι η έννοια του εθνικού Κοινοβουλίου. 
(Στο σημείο αυτό την Προεδρική Έδρα καταλαμβάνει ο Γ’ Αντιπρόεδρος της Βουλής κ. ΧΡΗΣΤΟΣ ΜΑΡΚΟΓΙΑΝΝΑΚΗΣ )
Το Σύνταγμα και ο Κανονισμός της Βουλής λένε σαφώς ποιο είναι το αντικείμενο της συζήτησης κάθε φορά και πώς ο καθένας εκφράζεται. Απαγορεύει μάλιστα, συγκεκριμένα. Άκουσα πιο πριν, δεν θα αναφέρω το συνάδελφο, που είπε για κάποιον Υπουργό ότι «έχει φασίζουσα συμπεριφορά». Αυτό είναι βαρύτατη ύβρις. Θα μου πείτε: «τι θα έκανα εγώ, κύριε Κακλαμάνη; Θα φώναζαν δέκα ακόμη και δεν θα με άφηναν να συνεχίσω τη διεύθυνση της συνεδριάσεως». 
Κάτι πρέπει να γίνει, κύριε Πρόεδρε. Εδώ έχουμε μια υποχρέωση. Δεν μπορούμε ούτε τις ιδιαιτερότητές μας, αν θέλετε, να βγάζουμε εδώ. Αυτές μπορούμε να τις εκφράζουμε είτε στο σπίτι μας είτε οπουδήποτε αλλού. Εδώ είμαστε υποχρεωμένοι να φερόμαστε ανάλογα, εφόσον έχουμε τη μεγάλη τιμή για εμάς τους τριακόσιους μόνο από τα δέκα εκατομμύρια των  Ελλήνων να λέει το Σύνταγμα ότι είμαστε αντιπρόσωποι του έθνους. Αυτό όποιος δεν το κατανοεί,  προφανώς δεν τιμά αυτούς που τον έστειλαν εδώ. 
Θέλω, λοιπόν, να σας παρακαλέσω για άλλη μια φορά, για τα εξής. Πρώτα-πρώτα  λέει ο Κανονισμός ότι από το Βήμα δεν μιλάει κανείς από χειρογράφου. Και είναι κανόνας πια πλείστοι όσοι, επειγόμενοι μάλιστα να ανέβουν στο Βήμα, να κάνουν το αντίθετο. Ας μη συνεχίσω σε αυτό. Παλαιότερα πρώτα ακούγαμε και μετά μιλούσαμε. Αλλά εν πάση περιπτώσει η ζωή προχωρά. Καταλαβαίνω πάρα πολλά πράγματα. 
Επίσης, είναι και η εμφάνιση στο Βήμα, κύριε Πρόεδρε, η εικόνα η άλλη της Αιθούσης. Είμαι βέβαιος ότι όλοι καταλαβαίνουν ότι όταν μιλούν για ανθρώπους που πεινούν, που δυστυχούν, που είναι σε κατάθλιψη, αυτή δεν είναι εικόνα που θα τους δώσει μια ελπίδα, είτε την επαγγελλόμαστε, είτε τη διακηρύσσουμε, είτε δεν τη διακηρύσσουμε, αλλά τη θέλουμε.
Τελειώνω, κύριε Πρόεδρε. Όπως θα το είχατε ακούσει –εγώ το είχα ακούσει νέος- από τον Κώστα το Μητσοτάκη -έγινε καλά, όπως άκουσα, σήμερα βγήκε από το νοσοκομείο και να του πούμε περαστικά του- έλεγε ότι η Κυβέρνηση νομοθετεί, η Αντιπολίτευση ελέγχει επί του συγκεκριμένου κάθε φορά, όχι στη διάρκεια του νομοθετικού έργου αλλά των συνεδριάσεων κοινοβουλευτικού ελέγχου. 
Εδώ τι έχει γίνει; Δεν ξέρουμε πότε νομοθετούμε, πότε ελέγχουμε, ποιο είναι το αντικείμενο του ελέγχου κάθε φορά, ποιο είναι το αντικείμενο του νομοθετικού μας έργου. Νομίζω -και κάνω έκκληση σε όλες τις πτέρυγες- ότι κανείς δεν βγαίνει τελικά -εάν νομίζει κανείς ότι βγαίνει- πολιτικά κερδισμένος. Κι αυτοί που μας λένε «μπράβο», πίσω μας θα μας οικτίρουν εάν το μπράβο οφείλεται σε μία απαράδεκτη συμπεριφορά σ’ αυτόν εδώ το χώρο που όλοι λέμε –δεν ξέρω πόσοι το καταλαβαίνουν- ότι είναι πραγματικά ο ναός της δημοκρατίας.
Για μένα –με ακούτε πολλές φορές- δεν είναι τα κανάλια ο ναός της δημοκρατίας, είναι αυτό το Κοινοβούλιο και οφείλουμε όλοι να βοηθήσουμε το λαό μέσα από το κανάλι της Βουλής να μας παρακολουθεί. Κάποιοι θέλουν να κλείσουν το κανάλι της Βουλής –να κάτι για τα μνημόνια που λέτε. Ναι, αλλά προφανώς τους διευκολύνουμε με τον τρόπο εδώ που λειτουργούμε. 
Ο λαός πρέπει να αρχίσει αντί να βλέπει τα παράθυρα και τα υποπόδια των ποδών των κυρίων και των κυριών τηλεπαρουσιαστριών, να βλέπει εδώ τη Βουλή, να ακούει και να μας κρίνει. Αυτό εγώ ως έκκληση το απευθύνω. Λυπάμαι, γιατί έχοντας εδώ σαράντα χρόνια, συχνά ξέρω ότι ίσως να υπερβάλω και να ενοχλώ και ζητώ συγγνώμη. Αλλά αυτά είναι αυτονόητα πράγματα και πρέπει κάποτε να τα σεβαστούμε.","ΑΠΟΣΤΟΛΟΣ ΚΑΚΛΑΜΑΝΗΣ",172
"143459"," Ευχαριστούμε, κύριε Πρόεδρε. Θα ήθελα να σας πω ότι επειδή πραγματικά έχουν παρατηρηθεί κάποια προβλήματα, προ των εορτών ήρθα ως Πρόεδρος της Επιτροπής Δεοντολογίας σε επαφή με όλους τους Γραμματείς των Κοινοβουλευτικών Ομάδων και έχω προγραμματίσει μία συνεδρίαση της Επιτροπής Δεοντολογίας όπου θα συζητήσουμε ακριβώς κάποια προβλήματα. 
Ξέρετε κάτι; Γνωρίζουμε τις εξουσίες του Προέδρου, όμως κρίνω και κρίνουμε όλοι μας ότι είναι καλύτερο να βρούμε μία μέση οδό, να μην φτάσουμε σε αντιδικίες εδώ μέσα οι οποίες ενδεχομένως θα δείξουν προς τα έξω μία εικόνα η οποία δεν θα είναι η σωστότερη και η καλύτερη. Το μήνα αυτό θα γίνει αυτή η συνεδρίαση. Θα είναι παρόντες και οι Γραμματείς των Κοινοβουλευτικών Ομάδων, να αποφασίσουμε κάποια πράγματα. 
Σας ευχαριστώ, πάντως, πολύ που μου δώσατε την ευκαιρία και είπα αυτά τα οποία ακούσατε μόλις προηγουμένως.
Ο κύριος Υπουργός έχει ζητήσει το λόγο. 
Ορίστε, κύριε Υπουργέ, έχετε το λόγο για τρία λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143460"," Κύριε Πρόεδρε, ήθελα απλώς να καταθέσω μία νομοτεχνική βελτίωση, σχετικά με τις αρμοδιότητες του Φορέα Διαχείρισης Λίμνης Καστοριάς. Οι αρμοδιότητες μεταφέρονται από την Αποκεντρωμένη Διοίκηση Ηπείρου-Δυτικής Μακεδονίας στην Περιφέρεια Δυτικής Μακεδονίας. 
Και μια τελευταία δήλωση. Όσον αφορά το ζήτημα της έδρας του Τμήματος Κοινωνικής Περιφέρειας Ανατολικής Μακεδονίας και Θράκης, του οποίου η έδρα έχει μεταφερθεί στην Καβάλα, θα δούμε στο μέλλον πώς θα λειτουργήσει, τι προβλήματα θα δημιουργηθούν και ανάλογα θα φροντίσουμε μήπως τελικά επανέλθει η έδρα στο Δήμο Δράμας.","ΑΝΤΩΝΙΟΣ ΜΑΝΙΤΑΚΗΣ",298
"143461"," Αυτό το τελευταίο προφανώς είναι δήλωση, κύριε Υπουργέ;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143462"," Ναι, κύριε Πρόεδρε, είναι δήλωση.","ΑΝΤΩΝΙΟΣ ΜΑΝΙΤΑΚΗΣ",298
"143463"," Ευχαριστούμε πολύ. Παρακαλώ η νομοτεχνική βελτίωση να κατατεθεί για τα Πρακτικά και να διανεμηθεί στους κυρίους συναδέλφους.
(Στο σημείο αυτό ο Υπουργός Διοικητικής Μεταρρύθμισης και Ηλεκτρονικής Διακυβέρνησης κ. Αντώνιος Μανιτάκης καταθέτει για τα Πρακτικά την προαναφερθείσα νομοτεχνική βελτίωση, η οποία έχει ως εξής:
(Να φωτογραφηθεί η σελ. 437)","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143464"," Κύριε Πρόεδρε, δεν κατάλαβα τη δήλωση.","ΠΑΝΑΓΙΩΤΗΣ ΛΑΦΑΖΑΝΗΣ",279
"143465"," Κύριε Λαφαζάνη, στη συνέχεια, εάν υπάρχει πρόβλημα, θα το συζητήσουμε.
Ο κ. Βορίδης έχει το λόγο για να δευτερολογήσει επί των άρθρων.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143466"," Ευχαριστώ πολύ, κύριε Πρόεδρε.
Κυρίες και κύριοι συνάδελφοι, εγώ δεν θα σταματήσω να επαναλαμβάνω σ’ αυτήν την Αίθουσα ότι οι λέξεις έχουν σημασία και έχει μεγάλη σημασία το πώς τις χειρίζεται κανείς.
Άκουσα, «η φασίζουσα συμπεριφορά του κ. Δένδια». Η άποψη της Αξιωματικής Αντιπολίτευσης είναι ότι ο Υπουργός Δημοσίας Τάξεως δεν πρέπει να ασχολείται με την εφαρμογή του νόμου; Δεν πρέπει να το κάνει αυτό; Αν το κάνει έχει φασίζουσα συμπεριφορά; 
Η άποψη της Αξιωματικής Αντιπολίτευσης είναι ότι η κατάληψη δημοσίων κτηρίων και χώρων δεν είναι αξιόποινη πράξη; Ερώτημα πραγματικό. Όχι αν πρέπει να είναι, αν είναι. Αν έρθετε στην εξουσία, να την καταργήσετε από αξιόποινη. Αλλά αυτήν τη στιγμή είναι αξιόποινη πράξη. Πρέπει να ασχολείται ο Υπουργός με την επιβολή του νόμου ή όχι;
Ερώτημα τρίτο: Συνδέετε την κατάληψη με τους τρόπους χρήσης. Τι σημαίνει «τρόποι χρήσης»; Ακούω ότι στη Θεσσαλονίκη ήταν κατειλημμένο  κτήριο του οποίου ο προορισμός ήταν φοιτητική εστία. Διακόσιοι εξήντα επτά φτωχοί φοιτητές -από αυτούς που υποτίθεται ότι υπερασπίζεστε- δεν μπορούσαν να έχουν στέγη γιατί ορισμένοι είχαν αποφασίσει να το καταλάβουν. Όσο για το αν ορισμένες από αυτές τις καταλήψεις έχουν πολιτιστικό σκοπό, γι’ αυτό έχει εμπειρία η κοινωνία. Δεν χρειάζεται να το αναλύσουμε.
Αλλά εγώ να πάω και στο κύριο επιχείρημά σας. Ας πούμε ότι έχουν και πολιτιστική χρήση. Δηλαδή έτσι γίνεται; Δεν θα αποφασίζει το ελληνικό δημόσιο διά των οργάνων του για τη χρήση των συγκεκριμένων χώρων; Αλλά επειδή κάποιος αποφάσισε να τους καταλάβει για να κάνει, σας λέω εγώ, καλές και θεάρεστες εκδηλώσεις, αυτό σημαίνει ότι δεν θα έχει λόγο αυτός που εκφράζει το ελληνικό δημόσιο για τον τρόπο χρήσης; Αν αποκατασταθεί αυτή η σειρά της τάξης, τότε…","ΜΑΥΡΟΥΔΗΣ ΒΟΡΙΔΗΣ",69
"143467"," Κύριε Βορίδη, με συγχωρείτε.
Κυρία Κωνσταντοπούλου, παρακαλώ επιστρέψτε αυτό το οποίο πήρατε από την Έδρα.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143468"," Δεν το έχετε ανακοινώσει ακόμη.","ΖΩΗ ΚΩΝΣΤΑΝΤΟΠΟΥΛΟΥ",272
"143469"," Παρακαλώ πάρα πολύ επιστρέψτε το. Το έχετε καταθέσει. Αν θέλετε να προσθέσετε και άλλα…","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143470"," Δεν το έχετε ανακοινώσει.","ΖΩΗ ΚΩΝΣΤΑΝΤΟΠΟΥΛΟΥ",272
"143471"," Κύριε Λαφαζάνη, από το κόμμα σας κατετέθη αίτημα ονομαστικής ψηφοφορίας για ορισμένα άρθρα. Κατετέθη το έγγραφο στην Έδρα και ήρθε η κ. Κωνσταντοπούλου και επειδή ήμουν απασχολημένος για να δω επί ποίων άρθρων έχει κατατεθεί αίτημα ονομαστικής ψηφοφορίας, πήρε το έγγραφο και έφυγε. Έγγραφο κατατεθέν στην Έδρα δεν απομακρύνεται.
Παρακαλώ πάρα πολύ επιστρέψτε το έγγραφο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143472"," Δεν το έχετε ανακοινώσει. Δικό μας έγγραφο είναι.","ΖΩΗ ΚΩΝΣΤΑΝΤΟΠΟΥΛΟΥ",272
"143473"," Παρακαλώ πάρα πολύ επιστρέψτε το έγγραφο. Κατετέθη στο Προεδρείο. Από την ώρα που έχει κατατεθεί στο Προεδρείο δεν είναι δικό σας.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143474"," Δεν το έχετε ανακοινώσει.","ΖΩΗ ΚΩΝΣΤΑΝΤΟΠΟΥΛΟΥ",272
"143475"," Από την ώρα που έχει κατατεθεί στο Προεδρείο δεν είναι δικό σας.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143476"," Κύριε Πρόεδρε, το λόγο.","ΠΑΝΑΓΙΩΤΗΣ ΛΑΦΑΖΑΝΗΣ",279
"143477"," Ορίστε, έχετε το λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143478"," Κύριε Πρόεδρε, προτείνω να ηρεμήσουμε σ’ αυτήν την Αίθουσα.
(Θόρυβος στην Αίθουσα από την πτέρυγα της Νέας Δημοκρατίας και του ΠΑΣΟΚ)
Γιατί φωνάζετε;","ΠΑΝΑΓΙΩΤΗΣ ΛΑΦΑΖΑΝΗΣ",279
"143479"," Παρακαλώ!","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143480"," Εγώ σας το εισηγούμαι πολύ σοβαρά. Να ηρεμήσουμε. Δεν έχουμε να αντιδικήσουμε εμείς με το Προεδρείο, ούτε εσείς με την Αξιωματική Αντιπολίτευση και με κανέναν σ’ αυτήν την Αίθουσα.","ΠΑΝΑΓΙΩΤΗΣ ΛΑΦΑΖΑΝΗΣ",279
"143481"," Προφανώς.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143482"," Ούτε έχουμε να χωρίσουμε τίποτα. Κάνουμε μία λειτουργία με βάση έναν Κανονισμό. Αυτό το οποίο έγινε, δεν έγινε για να σας πάρουμε έγγραφο. Αλίμονο. Δεν θέλετε να πάρουμε το έγγραφο; Πάρτε το πίσω. Δεν έχουμε κανένα πρόβλημα. Αλλά προσέξτε…","ΠΑΝΑΓΙΩΤΗΣ ΛΑΦΑΖΑΝΗΣ",279
"143483"," Κύριε Λαφαζάνη, έγγραφο κατατεθέν στο Προεδρείο δεν είναι έγγραφο εκείνου που το κατέθεσε. Είναι έγγραφο πλέον του Κοινοβουλίου.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143484"," Πάρτε το, σας το χαρίζουμε.","ΠΑΝΑΓΙΩΤΗΣ ΛΑΦΑΖΑΝΗΣ",279
"143485"," Να έρθει λοιπόν πίσω και μετά συζητάμε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143486"," Το θέμα είναι το εξής.
(Θόρυβος στην Αίθουσα από την πτέρυγα της Νέας Δημοκρατίας και του ΠΑΣΟΚ)
Δεν είναι δυνατόν να μιλάμε έτσι.
(Θόρυβος – Κωδωνοκρουσίες)
Δεν σας πήρε κανείς έγγραφο, ούτε θέλουμε να υπεξαιρέσουμε έγγραφα. Άλλοι έχουν κάνει υπεξαίρεση και υπεξαγωγή εγγράφων. Δεν την κάνουμε εμείς.","ΠΑΝΑΓΙΩΤΗΣ ΛΑΦΑΖΑΝΗΣ",279
"143487"," Παρακαλώ πάρα πολύ, θα ήθελα το έγγραφο να έρθει αμέσως στο Προεδρείο, διότι, απ’ ότι βλέπω, γίνονται ήδη λαθροχειρίες.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143488"," Ηρεμήστε.","ΠΑΝΑΓΙΩΤΗΣ ΛΑΦΑΖΑΝΗΣ",279
"143489"," Παρακαλώ πολύ ο επιμελητής της Αίθουσας να φέρει στο Προεδρείο το έγγραφο που έχει η κ. Κωνσταντοπούλου.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143490"," Μα, τι είναι αυτά που κάνετε; Δικτατορία πάτε να επιβάλετε στο Κοινοβούλιο; Σε ποιους απευθύνεστε μ’ αυτό το ύφος; Τι «παρακαλώ» και έτσι; Τι είναι αυτά τα πράγματα;","ΠΑΝΑΓΙΩΤΗΣ ΛΑΦΑΖΑΝΗΣ",279
"143491"," Παρακαλώ πάρα πολύ. Αν θέλετε, αφήστε να διεξαχθεί η συζήτηση, όπως πρέπει, σύμφωνα με τον Κανονισμό. Θα έρθει πρώτα το έγγραφο στο Προεδρείο και μετά μπορείτε να μιλάτε δέκα ώρες.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143492"," Ζητώ το λόγο, γιατί με προσβάλατε.","ΖΩΗ ΚΩΝΣΤΑΝΤΟΠΟΥΛΟΥ",272
"143493"," Δεν τον έχετε. 
(Κωδωνοκρουσίες)
Παρακαλώ, κ. Κωνσταντοπούλου, αν έχετε την καλοσύνη. Έχετε ένα έγγραφο του Προεδρείου της Βουλής. Παρακαλώ πάρα πολύ να το επιστρέψετε πίσω και μετά θα σας δώσω το λόγο. Όχι τώρα. Παρακαλώ πολύ, μην με φέρνετε σε δύσκολη θέση. Θα πάρω πειθαρχικά μέτρα. Κυρία Κωνσταντοπούλου, φέρτε το έγγραφο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143494"," Ζητώ το λόγο.","ΖΩΗ ΚΩΝΣΤΑΝΤΟΠΟΥΛΟΥ",272
"143495"," Δεν σας τον δίνω. Δεν έχετε το δικαίωμα.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143496"," Δεν μπορείτε να λέτε ψέματα. Δεν μπορείτε να με προσβάλλετε.","ΖΩΗ ΚΩΝΣΤΑΝΤΟΠΟΥΛΟΥ",272
"143497"," Δεν έχετε το λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143498"," Το βούτηξε κρυφά.","ΓΕΡΑΣΙΜΟΣ ΓΙΑΚΟΥΜΑΤΟΣ",98
"143499"," Να δούμε στο κανάλι της Βουλής τι κάνατε.","ΦΩΤΕΙΝΗ ΠΙΠΙΛΗ",430
"143500"," Κύριε Λαφαζάνη, παρακαλώ πολύ!","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143501"," Θα ήθελα το λόγο.","ΠΑΝΑΓΙΩΤΗΣ ΛΑΦΑΖΑΝΗΣ",279
"143502"," Όχι τώρα. Πρώτα θα επιστρέψει το έγγραφο στο Προεδρείο και εν συνεχεία.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143503"," Δεν σας πήρε κανένα έγγραφο.","ΠΑΝΑΓΙΩΤΗΣ ΛΑΦΑΖΑΝΗΣ",279
"143504"," Κατετέθη αίτημα ονομαστικής ψηφοφορίας.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143505"," Μα, δεν το ανακοινώσατε.","ΖΩΗ ΚΩΝΣΤΑΝΤΟΠΟΥΛΟΥ",272
"143506"," Το πότε θα το ανακοινώσω είναι δικό μου θέμα.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143507"," Δώστε μου το λόγο γιατί παραπλανάτε τον κόσμο. Αναφερθήκατε προσωπικά σε μένα και είπατε ότι πήρα έγγραφο του Προεδρείου.","ΖΩΗ ΚΩΝΣΤΑΝΤΟΠΟΥΛΟΥ",272
"143508"," Κυρία Κωνσταντοπούλου, αν συνεχίσετε, θα σας ανακαλέσω στην τάξη.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143509"," Θέλω να μου δώσετε το λόγο. Λέτε ψέματα και θέλω να τα αποκαταστήσω. Ζητώ το λόγο επί προσωπικού.","ΖΩΗ ΚΩΝΣΤΑΝΤΟΠΟΥΛΟΥ",272
"143510"," Κυρία Κωνσταντοπούλου, αν δεν επιστρέψετε αμέσως το έγγραφο και εάν δεν σταματήσετε να φωνασκείτε, θα σας ανακαλέσω στην τάξη. Παρακαλώ πολύ μη με φέρνετε σε δύσκολη θέση.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143511"," Μου δίνετε το λόγο και μου τον αφαιρείτε. Συνεχίστε. Πάτε καλά! 
(Κωδωνοκρουσίες)","ΠΑΝΑΓΙΩΤΗΣ ΛΑΦΑΖΑΝΗΣ",279
"143512"," Ζητώ το λόγο επί προσωπικού.","ΖΩΗ ΚΩΝΣΤΑΝΤΟΠΟΥΛΟΥ",272
"143513"," Θα σας απαντήσω, αφού πω αυτά που θέλω να πω. 
Κύριοι συνάδελφοι, συνέβη το εξής. Από το ΣΥΡΙΖΑ κατετέθη αίτημα ονομαστικής ψηφοφορίας επί συγκεκριμένων άρθρων. Το αίτημα κατετέθη στο Προεδρείο και ήταν εδώ, δίπλα μου ακριβώς. Κάποια στιγμή η κ. Κωνσταντοπούλου, χωρίς να ρωτήσει κανέναν, ήρθε και πήρε το έγγραφο πίσω. Παρακαλώ, θα μου δώσετε πίσω το έγγραφο τώρα!","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143514"," Εδώ είναι.","ΖΩΗ ΚΩΝΣΤΑΝΤΟΠΟΥΛΟΥ",272
"143515"," Τώρα θα μου το δώσετε. Το θέλω εδώ.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143516"," Ορίστε, εδώ είναι.
(Θόρυβος στην Αίθουσα)","ΖΩΗ ΚΩΝΣΤΑΝΤΟΠΟΥΛΟΥ",272
"143517"," Λυπάμαι πάρα πολύ. Σας ανακαλώ στην τάξη. Μη με αναγκάσετε να προχωρήσω παρακάτω.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143518"," Έχω ζητήσει το λόγο, κύριε Πρόεδρε.","ΖΩΗ ΚΩΝΣΤΑΝΤΟΠΟΥΛΟΥ",272
"143519"," Ορίστε, κύριε Κακλαμάνη, εσείς έχετε το λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143520"," Ζητώ το λόγο επί προσωπικού, κύριε Πρόεδρε.","ΖΩΗ ΚΩΝΣΤΑΝΤΟΠΟΥΛΟΥ",272
"143521"," Είστε εν αταξία.
Ορίστε, κύριε Κακλαμάνη.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143522"," Κύριε Πρόεδρε, έχω μία πρόταση, αν θέλετε, για να καταλήξουμε κάπου.","ΑΠΟΣΤΟΛΟΣ ΚΑΚΛΑΜΑΝΗΣ",172
"143523"," Σας παρακαλώ.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143524"," Θέλω το λόγο και δεν μου τον δίνετε;
(Θόρυβος στην Αίθουσα)","ΖΩΗ ΚΩΝΣΤΑΝΤΟΠΟΥΛΟΥ",272
"143525"," Κύριε Κακλαμάνη, έχετε το λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143526"," Ναι, αλλά ταυτοχρόνως κόψτε τον ήχο. Έτσι κάνουν. Όταν κάποιος δεν πρέπει να μιλάει και μιλάει, κόβουν τον ήχο.
Κύριε Πρόεδρε, όπως εγώ αντιλαμβάνομαι, εδώ ζητήθηκε προφανώς με κάποιο έγγραφο η ονομαστική ψηφοφορία. Ίσως υπήρξε κάποια άλλη σκέψη στο κόμμα της Αξιωματικής Αντιπολίτευσης. Κακώς μ’ αυτόν τον τρόπο αφηρέθη το έγγραφο αυτό, αλλά εν πάση περιπτώσει, για να κλείσουμε…","ΑΠΟΣΤΟΛΟΣ ΚΑΚΛΑΜΑΝΗΣ",172
"143527"," Εδώ είναι το έγγραφο.","ΖΩΗ ΚΩΝΣΤΑΝΤΟΠΟΥΛΟΥ",272
"143528"," Παρακαλώ να ακουστώ.","ΑΠΟΣΤΟΛΟΣ ΚΑΚΛΑΜΑΝΗΣ",172
"143529"," Αυτά που λέει η κ. Κωνσταντοπούλου να μη γράφονται και να μην ακούγονται.
Ορίστε, κύριε Κακλαμάνη.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143530"," Επειδή δεν έχει ολοκληρωθεί η συζήτηση, διότι ακόμα ο Υπουργός δεν έχει πει τι θα κάνει με τις τροπολογίες, στο διάστημα αυτό –απευθύνομαι στον Κοινοβουλευτικό Εκπρόσωπο και την κ. Κωνσταντοπούλου και όλους σας- ετοιμάστε ό,τι κρίνετε πως πρέπει να είναι αντί αυτού του εγγράφου, δώστε το εκεί και ας λυθεί εδώ το θέμα αυτό. Σας παρακαλώ να κλείσουμε.","ΑΠΟΣΤΟΛΟΣ ΚΑΚΛΑΜΑΝΗΣ",172
"143531"," Κύριε Πρόεδρε, συμφωνώ μαζί σας, αλλά θα έλθει εδώ το έγγραφο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143532"," Έχετε δίκιο.","ΑΠΟΣΤΟΛΟΣ ΚΑΚΛΑΜΑΝΗΣ",172
"143533"," Υφηρπάγη έγγραφο. Δεν ξέρω τι θα το κάνει η κ. Κωνσταντοπούλου. Θα το πλαστογραφήσει; Θα το διαρρεύσει; Δεν ξέρω τι θα το κάνει.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143534"," Κύριε Πρόεδρε, κατά τον Κανονισμό έχετε δίκιο. Τώρα όμως η λύση είναι…","ΑΠΟΣΤΟΛΟΣ ΚΑΚΛΑΜΑΝΗΣ",172
"143535"," Έχουμε χρόνο ακόμα συμπληρωματικά να κατατεθεί…","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143536"," …να δώσει έγγραφο και η κ. Κωνσταντοπούλου θα το δώσει αργότερα.
Σας ευχαριστώ πολύ.","ΑΠΟΣΤΟΛΟΣ ΚΑΚΛΑΜΑΝΗΣ",172
"143537"," Ο κ. Λαφαζάνης έχει το λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143538"," Εγώ προτείνω να κάνει όλη η Αίθουσα ησυχία και να ακούμε ο ένας τον άλλον. Είναι μία πρόταση κι αυτή. 
Κύριε Πρόεδρε, το έγγραφο είναι δικό μας έγγραφο. Εμείς το καταθέσαμε ζητώντας ονομαστική ψηφοφορία. Δεν έχουμε κανένα λόγο να σας πάρουμε αυτό το έγγραφο. Το καταθέσαμε σε σας για να γίνει…
(Θόρυβος στην Αίθουσα)
Με συγχωρείτε. Γιατί φωνάζετε τώρα; Αφήστε με να μιλήσω. Δεν γίνεται να μιλάω και να φωνάζετε.
Σας καταθέσαμε το έγγραφο για να γίνει ονομαστική ψηφοφορία. Δεν έχουμε κανένα λόγο να σας πάρουμε το έγγραφο. Θέλουμε διακαώς να γίνει η ονομαστική ψηφοφορία. Έγινε ένα λάθος. Παραλείψαμε ένα άρθρο και είπαμε να το προσθέσουμε.
(Θόρυβος στην Αίθουσα)","ΠΑΝΑΓΙΩΤΗΣ ΛΑΦΑΖΑΝΗΣ",279
"143539"," Παρακαλώ, κάντε ησυχία.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143540"," Δεν θέλετε να προστεθεί; Δεν έχουμε κανένα πρόβλημα.","ΠΑΝΑΓΙΩΤΗΣ ΛΑΦΑΖΑΝΗΣ",279
"143541"," Αν θέλετε, θα κάνετε συμπληρωματικό έγγραφο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143542"," Αφήστε με να τελειώσω, κύριε Πρόεδρε.
Δεν είναι εκεί το θέμα, ούτε η αντιδικία μαζί σας. Δεν έχουμε πρόβλημα για ένα άρθρο. Αυτό είναι όλο. Και μην το εμφανίζετε αυτό ως υπεξαίρεση, λοιπόν. Να κλέψουμε ένα έγγραφο που καταθέσαμε εμείς, να το κάνουμε τι; Λοιπόν, αυτά είναι. Αν θέλετε να δώσετε άλλη συνέχεια δώστε άλλη συνέχεια αλλά θα είστε σε λάθος δρόμο. 
(Θόρυβος στην Αίθουσα-Κωδωνοκρουσίες)","ΠΑΝΑΓΙΩΤΗΣ ΛΑΦΑΖΑΝΗΣ",279
"143543"," Κύριε Πρόεδρε, θα ήθελα το λόγο.","ΜΑΥΡΟΥΔΗΣ ΒΟΡΙΔΗΣ",69
"143544"," Θα σας τον δώσω, κύριε Βορίδη.
Κύριοι συνάδελφοι, από την ώρα που κατετέθη το έγγραφο στο Προεδρείο ανήκει στο Προεδρείο, στο Κοινοβούλιο ολόκληρο. Αν υπήρξε πρόβλημα θα μπορούσατε να έρθετε να συζητήσουμε, να πείτε σε μένα ή στους συνεργάτες «υπάρχει ένα πρόβλημα». Όχι όμως ξαφνικά να έρχεται κάποιος να παίρνει το έγγραφο και να φεύγει. Εδώ δεν είναι μπακάλικο. 
Αν θέλετε να προσθέσετε κάποιο άρθρο θα κάνετε συμπληρωματικό. Αρκετοί είστε εδώ, δόξα τω Θεώ. Θα μαζέψετε τις 15 υπογραφές σε δευτερόλεπτα. Έχουμε χρόνο. Θα μιλήσουν ο κ. Βορίδης. Και ο κύριος Υπουργός  έχει ζητήσει το λόγο. Οπότε το θέμα θα λήξει. 
Όμως δεν υπάρχει περίπτωση να γίνει ονομαστική ψηφοφορία με το έγγραφο στα χέρια της κ. Κωνσταντοπούλου ή με αλλοιωμένο έγγραφο. Τελείωσε. Θα το φέρετε, κυρία Κωνσταντοπούλου;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143545"," Ορίστε το πολύτιμο έγγραφο, κύριε Πρόεδρε.
(Χειροκροτήματα από την πτέρυγα της Νέας Δημοκρατίας)
Προσθέσαμε…","ΠΑΝΑΓΙΩΤΗΣ ΛΑΦΑΖΑΝΗΣ",279
"143546"," Όχι, όχι.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143547"," Αν δεν θέλετε, βγάλτε τα.","ΠΑΝΑΓΙΩΤΗΣ ΛΑΦΑΖΑΝΗΣ",279
"143548"," Εσείς θα τα βγάλετε, δεν θα τα βγάλω εγώ. Θα φέρετε συμπληρωματικό.
 (Θόρυβος στην Αίθουσα-Κωδωνοκρουσίες) 
	Ο κ. Βορίδης έχει το λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143549"," Κυρίες και κύριοι συνάδελφοι, κύριε Πρόεδρε, προφανώς το μείζον σ’ αυτήν την υπόθεση δεν είναι αν θα προστεθεί ένα άρθρο ή όχι στην πρόταση για ονομαστική ψηφοφορία του ΣΥΡΙΖΑ.","ΜΑΥΡΟΥΔΗΣ ΒΟΡΙΔΗΣ",69
"143550"," Μη ρίχνετε λάδι στη φωτιά.","ΠΑΝΑΓΙΩΤΗΣ ΛΑΦΑΖΑΝΗΣ",279
"143551"," Αφήστε τα λάδια. 
Δεν είναι, κύριε Λαφαζάνη, το μείζον αυτό.","ΜΑΥΡΟΥΔΗΣ ΒΟΡΙΔΗΣ",69
"143552"," Προχωρήστε το.","ΠΑΝΑΓΙΩΤΗΣ ΛΑΦΑΖΑΝΗΣ",279
"143553"," Προφανώς η Βουλή έχει ζήσει πάρα πολλές ονομαστικές ψηφοφορίες. Μια παραπάνω, μια παρακάτω, δεν χάλασε ο κόσμος. Εκείνο που είναι σημαντικό είναι ο τρόπος με τον οποίο φέρεται η Αξιωματική Αντιπολίτευση σε αυτόν που συντονίζει το Κοινοβούλιο και που είναι η κοινή μας συνισταμένη. Και αυτό είναι το Προεδρείο. Αν λοιπόν, περιφρονείτε το Προεδρείο, αν περιφρονείτε τις εντολές του, τις οδηγίες του, την εκ του Κανονισμού δυνατότητά του να διευθύνει τη συζήτηση, στην ουσία περιφρονείτε τις κοινές μας αρχές και περιφρονείτε τον Κοινοβουλευτισμό. Αυτή είναι η πραγματικότητα και αυτό είναι το μείζον εν προκειμένω. Αυτό κάνατε σήμερα εδώ.
(Χειροκροτήματα από την πτέρυγα της Νέας Δημοκρατίας) 
Και αυτό, κύριε Πρόεδρε, δεν μπορούμε να το αφήσουμε στη λογική μιας συμβιβαστικής επίλυσης. Δεν έχουμε να συμβιβάσουμε τίποτα.","ΜΑΥΡΟΥΔΗΣ ΒΟΡΙΔΗΣ",69
"143554"," Καμμία συμβιβαστική επίλυση.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143555"," Έχουμε Προεδρείο, κύριε Πρόεδρε και μας συντονίζει όλους. Δεν γίνεται το Προεδρείο να συνδιαλέγεται και να συναλλάσσεται με έναν Βουλευτή για το αν ένα κατατεθέν έγγραφο στο Προεδρείο -που από τη στιγμή της καταθέσεώς του έχει καταστεί κτήμα του Προεδρείου- θα επιστραφεί ή όχι.","ΜΑΥΡΟΥΔΗΣ ΒΟΡΙΔΗΣ",69
"143556"," Παρακαλώ, είχατε λάβει το λόγο για να δευτερολογήσετε επί των άρθρων. Επειδή διεκόπη η ομιλία σας και άνοιξε αυτός ο κύκλος συζητήσεων των Κοινοβουλευτικών Εκπροσώπων, είμαι υποχρεωμένος να δώσω το λόγο πλέον και στους υπόλοιπους συναδέλφους και Κοινοβουλευτικούς Εκπροσώπους και εν συνεχεία θα συνεχίσετε τη δευτερολογία σας.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143557"," Έχετε ελέγξει το έγγραφο, κύριε Πρόεδρε; Υπάρχουν σημειώσεις της τελευταίας στιγμής;","ΦΩΤΕΙΝΗ ΠΙΠΙΛΗ",430
"143558"," Όχι, όχι. Παρακαλώ!
Η Κοινοβουλευτική Εκπρόσωπος του ΠΑΣΟΚ έχει το λόγο. 
Έχετε το λόγο για δυο λεπτά, κυρία Χριστοφιλοπούλου.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143559"," Μπορεί και να μην χρειαστούν, κυρία Πρόεδρε.
Οι στιγμές απαιτούν νηφαλιότητα και συνεργασία, ακόμα και όταν υπάρχουν εκ διαμέτρου αντιτιθέμενες απόψεις. Αυτή είναι η πεμπτουσία της δημοκρατίας, κύριε Πρόεδρε. 
Εγώ συμφωνώ με τον συνάδελφο, τον κ. Βορίδη, ότι πρέπει να γίνει σεβαστό το Προεδρείο. Ωστόσο, όμως, κύριε Πρόεδρε, και παρότι έχετε δίκιο σ’ αυτά που λέτε, εγώ θα ήθελα αυτήν τη στιγμή να δοθεί λύση στο θέμα. 
Πρέπει να υπάρχει πνεύμα νηφαλιότητας. Το εννοώ και το υποστηρίζω, διότι εδώ πέρα ζήσαμε στιγμές χθες οι οποίες μόνο νηφάλιες δεν ήταν και δεν προσέφεραν ούτε στο σημερινό διάλογο επί των άρθρων, ούτε στο χθεσινό επί της αρχής. Χθες καταρρακώσαμε και καταλύσαμε το Σύνταγμα. Δεν πρέπει να το κάνουμε αυτό έτσι για κομματικούς λόγους.
Θεωρώ, λοιπόν, κύριε Πρόεδρε, για να καταλήξω και να μην σας πάρω το χρόνο -ότι καλό είναι να δοθεί άμεσα η λύση και να προχωρήσουμε στην ολοκλήρωση της συζήτησης και εφόσον το κόμμα της Αξιωματικής Αντιπολίτευσης θέλει να την καταθέσει, να διευκολύνετε εσείς με κάθε τρόπο να γίνει η διαδικασία.","ΠΑΡΑΣΚΕΥΗ ΧΡΙΣΤΟΦΙΛΟΠΟΥΛΟΥ",551
"143560"," Το λόγο έχει ο κ. Λαφαζάνης, για δύο λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143561"," Λυπούμαι πάρα πολύ γιατί βλέπω ότι το μόνο που θέλετε είναι να υποβαθμίσετε μέχρι εξευτελισμού αυτήν την Αίθουσα.
(Θόρυβος στην Αίθουσα)
Να την υποβαθμίσετε… 
(Θόρυβος στην Αίθουσα – κωδωνοκρουσίες )
Δεν αναφέρομαι σε συναδέλφους. Αναφέρομαι στον κ. Βορίδη. Σας σέβομαι και σας εκτιμάω όλους ανεξαρτήτως από τις διαφορές και νομίζω ότι τα αισθήματα είναι αμοιβαία σ’ αυτήν την Αίθουσα απ’ όλες τις πτέρυγες. 
Εμείς σεβόμαστε όλους όσους υπηρετούν αυτήν την Αίθουσα παρά τις διαφορές, παρά τις πελώριες αντιθέσεις μας. Από εκεί και πέρα το ποιος εξευτελίζει τον Κοινοβουλευτισμό φαίνεται. Είναι αυτοί -και μιλάω σε ηγετικό επίπεδο- που έχουν επιβάλει σ’ αυτήν τη χώρα καθεστώς προτεκτοράτου και μπανανίας και όπου το Κοινοβούλιο διεκπεραιώνει τις αποφάσεις της τρόικας.
Εμείς αυτό που κάνουμε είναι να στηρίξουμε αυτόν το θεσμό, να τον αναβαθμίσουμε και να του δώσουμε ρόλο και υπόσταση. Να δώσουμε ρόλο και υπόσταση και σε μια κυβέρνηση όποια και αν είναι και στην αντιπολίτευση όποια και αν είναι. 
Το έγγραφο το καταθέσαμε. Δεν έχουμε κανένα λόγο να πάρουμε ένα έγγραφο, το οποίο εμείς καταθέσαμε και εμείς ζητήσαμε. Εάν το πρόβλημά σας είναι ότι θέλαμε να προσθέσουμε ένα άρθρο, το αφαίρεσα ήδη το άρθρο. 
(Θόρυβος στην Αίθουσα)
Δεν είναι κανένα πρόβλημα γι’ εμάς κύριοι. Δεν έχουμε κανένα πρόβλημα να βάλουμε ένα άρθρο επιπλέον. Αλίμονο! Το αφαίρεσα ήδη αυτό το άρθρο. Έχω καταθέσει το έγγραφο και λυπάμαι πάρα πολύ που αντί να πληροφορηθείτε την εξέλιξη ερχόσαστε και καταφεύγετε σε υβριστικούς χαρακτηρισμούς, απαξιωτικούς χαρακτηρισμούς για την Αξιωματική Αντιπολίτευση.","ΠΑΝΑΓΙΩΤΗΣ ΛΑΦΑΖΑΝΗΣ",279
"143562","   Ευχαριστούμε πολύ, κύριε Λαφαζάνη.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143563"," Έτσι όμως μ’ αυτό το οποίο κάνετε, δεν στρέφεστε εναντίον μας, στρέφεστε ενάντια στον Κοινοβουλευτισμό, ενάντια στην ίδια την ουσία της δημοκρατίας. Λυπάμαι πάρα πολύ. Εμείς συνεχίζουμε να υποστηρίζουμε αυτό που αποτελεί την ουσία της δημοκρατίας το δημοκρατικό διάλογο και την αντιπαράθεση.","ΠΑΝΑΓΙΩΤΗΣ ΛΑΦΑΖΑΝΗΣ",279
"143564"," Κύριε Λαφαζάνη, ευχαριστούμε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143565"," Παρακαλώ, κύριε Πρόεδρε, εσείς έπρεπε να είχατε ανακαλέσει την τάξη όταν βλέπετε να ομιλούν μ’ αυτόν τον τρόπο και με αυτό το απαξιωτικό ύφος, όταν ξέρατε την εξέλιξη του θέματος, όταν ξέρατε ότι δεν υπήρχε στην ουσία θέμα και όχι να αφήνετε και να επιτρέπετε να εξελίσσεται αυτή η διαδικασία.","ΠΑΝΑΓΙΩΤΗΣ ΛΑΦΑΖΑΝΗΣ",279
"143566","   Ευχαριστούμε πολύ, κύριε Λαφαζάνη.
Παρακαλώ, κύριε Μαριά, έχετε το λόγο.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, νομίζω ότι η άποψη του κ. Κακλαμάνη, που έδωσε μια λύση θα μπορούσε να οδηγήσει στο να τελειώσει το θέμα. Δυστυχώς, βλέπουμε τον Κοινοβουλευτικό Εκπρόσωπο της Νέας Δημοκρατίας να πυροδοτεί την υπόθεση. Μας λέει ότι δεν τηρούνται οι αρχές του κοινοβουλευτισμού. Μα, συνάδελφοι στη δι’ εγέρσεως ψηφοφορία για την αντισυνταγματικότητα του πολυνομοσχεδίου απερρίφθη το πολυνομοσχέδιο και εσείς λέγατε άλλα.
(Χειροκροτήματα από την πτέρυγα των Ανεξαρτήτων Ελλήνων)
Τι μιλάτε τώρα για κοινοβουλευτισμό; Μιλάτε για κοινοβουλευτισμό τη στιγμή που έρχονται η μια πίσω από τις άλλες οι πράξεις νομοθετικού περιεχομένου, που δεν έρχεται κανένας Υπουργός να απαντήσει σε ερωτήσεις;
Άρα, λοιπόν, για να κλείσουμε το θέμα αυτό λύση προφανώς υπάρχει και δίνεται.
Εάν είναι να προστεθεί κάποιο άρθρο, ας προστεθεί από όσους νομίζουν ότι θέλουν την ονομαστική ψηφοφορία, αλλά το να πατάμε πάνω στο ζήτημα αυτό, προκειμένου να μιλάμε στο σπίτι του κρεμασμένου για σχοινί, δεν γίνεται κύριοι συνάδελφοι της Νέας Δημοκρατίας. Πρέπει να το καταλάβετε. 
(Χειροκροτήματα από την πτέρυγα των Ανεξαρτήτων Ελλήνων)
Ακούσαμε ενδιαφέρουσες απόψεις για υπεξαγωγή εγγράφου. Ξεχάσατε ιστορίες υπεξαγωγής εγγράφου, που είναι το στικάκι για τη λίστα Λαγκάρντ. 
(Θόρυβος από την πτέρυγα της Νέας Δημοκρατίας)
Σας παρακαλώ, να τελειώνει η ιστορία αυτή. 
(Χειροκροτήματα από την πτέρυγα των Ανεξαρτήτων Ελλήνων)","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143567"," Κύριε Πρόεδρε, παρακαλώ το λόγο.","ΠΑΝΑΓΙΩΤΗΣ ΛΑΦΑΖΑΝΗΣ",279
"143568"," Επιτρέψτε μου ένα λεπτό, κύριε Λαφαζάνη. 
Κύριε Βορίδη, είχε διακοπεί η τοποθέτησή σας ως δευτερολογία επί των άρθρων. Επιθυμείτε να συνεχίσετε ή τελειώνει εκεί;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143569"," Τελείωσα, κύριε Πρόεδρε.","ΜΑΥΡΟΥΔΗΣ ΒΟΡΙΔΗΣ",69
"143570"," Κύριε Πρόεδρε, μπορώ να έχω το λόγο;","ΠΑΝΑΓΙΩΤΗΣ ΛΑΦΑΖΑΝΗΣ",279
"143571"," Πάλι, κύριε συνάδελφε;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143572"," Κύριε Πρόεδρε, ρωτήστε μας αν ολοκληρώθηκε η συζήτηση.","ΑΠΟΣΤΟΛΟΣ ΚΑΚΛΑΜΑΝΗΣ",172
"143573"," Θα ήθελα το λόγο όχι για το θέμα, κάτι άλλο θέλω να πω.","ΠΑΝΑΓΙΩΤΗΣ ΛΑΦΑΖΑΝΗΣ",279
"143574"," Μα έχετε μιλήσει τόσες φορές. Δεν δικαιούστε το λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143575"," Ένα λεπτό, κύριε Πρόεδρε.","ΠΑΝΑΓΙΩΤΗΣ ΛΑΦΑΖΑΝΗΣ",279
"143576"," Έχετε το λόγο για ένα λεπτό, κύριε Λαφαζάνη.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143577"," Πληροφορηθήκαμε γι’ αυτούς που καταλύουν το δημοκρατικό πολίτευμα, στους οποίους αναφέρθηκε ο Κοινοβουλευτικός Εκπρόσωπος της Νέας Δημοκρατίας, ότι την Παρασκευή κατατίθενται επτά πράξεις νομοθετικού περιεχομένου. Τι είναι αυτό, κύριε Πρόεδρε;","ΠΑΝΑΓΙΩΤΗΣ ΛΑΦΑΖΑΝΗΣ",279
"143578"," Θα έχετε την ευκαιρία να τα πείτε τότε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143579"," Τι είναι η Βουλή; Αν η πληροφόρηση -η οποία είναι έγκυρη και επίσημη- είναι λάθος, εδώ είναι ο παριστάμενος Υπουργός να μας διαψεύσει. Αν όμως αληθεύει, ποιοι καταλύουν τον κοινοβουλευτισμό, κύριε Πρόεδρε; Επτά πράξεις νομοθετικού περιεχομένου τι περιέχουν;","ΠΑΝΑΓΙΩΤΗΣ ΛΑΦΑΖΑΝΗΣ",279
"143580"," Ευχαριστούμε πολύ, κύριε Λαφαζάνη. Θα έχετε την ευκαιρία να τα πείτε κι όταν θα έρθει το νομοσχέδιο. 
(Θόρυβος στην Αίθουσα)
Λίγο ησυχία παρακαλώ, κύριοι συνάδελφοι, διότι θα μπούμε στην ψηφοφορία και χρειάζεται ησυχία. 
Κυρίες και κύριοι συνάδελφοι, κηρύσσεται περαιωμένη η συζήτηση επί της ενότητας των άρθρων και των τροπολογιών…","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143581"," Των τροπολογιών όχι. 
Μια στιγμή, κύριε Πρόεδρε, να μιλήσει ο κύριος Υπουργός.","ΑΠΟΣΤΟΛΟΣ ΚΑΚΛΑΜΑΝΗΣ",172
"143582"," Κύριε Υπουργέ, θέλετε το λόγο;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143583"," Κύριε Πρόεδρε, στην τροπολογία περί των ραδιοφωνικών σταθμών σε συνεννόηση με τον κύριο Υπουργό στη φράση: «περιλαμβανομένου του 1/3 τουλάχιστον των δημοσιογράφων», προστίθεται: «αν πρόκειται για ενημερωτικό σταθμό».","ΑΠΟΣΤΟΛΟΣ ΚΑΚΛΑΜΑΝΗΣ",172
"143584"," Έχει κατατεθεί τροπολογία;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143585"," Μάλιστα, κύριε Πρόεδρε.","ΑΠΟΣΤΟΛΟΣ ΚΑΚΛΑΜΑΝΗΣ",172
"143586"," Εσείς την καταθέτετε;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143587"," Ναι.
Εν συνεχεία, αυτό που θα διαβάσει τώρα ο κύριος Υπουργός, ώστε να καθοριστεί το κεφάλαιο των εργαζομένων…","ΑΠΟΣΤΟΛΟΣ ΚΑΚΛΑΜΑΝΗΣ",172
"143588"," Κύριε Πρόεδρε, κήρυξα περαιωμένη τη συζήτηση. Λυπάμαι πολύ.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143589"," Όχι επί των τροπολογιών.","ΑΠΟΣΤΟΛΟΣ ΚΑΚΛΑΜΑΝΗΣ",172
"143590"," Ορίστε, κύριε Κακλαμάνη.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143591"," Όπως ξέρετε και η ψηφοφορία και η συζήτηση γίνεται επί των άρθρων και μετά επί των τροπολογιών. Επί των άρθρων τελειώσαμε. Κανονικά θα έπρεπε να συζητάμε επί των τροπολογιών τώρα.","ΑΠΟΣΤΟΛΟΣ ΚΑΚΛΑΜΑΝΗΣ",172
"143592"," Δεν τελειώσαμε με τις τροπολογίες;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143593"," Όχι, γιατί, κακώς δε, στη διάρκεια επί της αρχής και επί των άρθρων μιλούμε και για τις τροπολογίες, ενώ ο Κανονισμός λέει χωριστά…","ΑΠΟΣΤΟΛΟΣ ΚΑΚΛΑΜΑΝΗΣ",172
"143594"," Κύριε Πρόεδρε, παρακαλώ το λόγο.","ΑΝΤΩΝΙΟΣ ΜΑΝΙΤΑΚΗΣ",298
"143595"," Ορίστε, κύριε Υπουργέ.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143596"," Στη συνέχεια της τροπολογίας που είχαμε συζητήσει πριν από λίγο και η οποία έχει γίνει αποδεκτή, κατατέθηκε μία προσθήκη μιας παραγράφου, στην ίδια τροπολογία που είχαμε καταθέσει σχετικά η οποία λέει…
(Θόρυβος στην Αίθουσα)","ΑΝΤΩΝΙΟΣ ΜΑΝΙΤΑΚΗΣ",298
"143597"," Πρέπει να κάνουμε ησυχία για να ακούσουμε. Αν δεν κάνουμε ησυχία δεν μπορούμε να ακούσουμε. Κύριοι συνάδελφοι, με τις χειραψίες και τις αγκαλιές, σας παρακαλώ.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143598"," Σε συνέχεια της τροπολογίας - προσθήκης που είχαμε συζητήσει σχετικά με την άδεια λειτουργίας ραδιοφωνικού σταθμού, οι ίδιοι οι Βουλευτές καταθέτουν διευκρινίζοντας το περιεχόμενο της τροπολογίας την εξής φράση: «Ειδικώς για την περίπτωση αυτή και κατ’ εξαίρεση των οριζόμενων, στην επόμενη παράγραφο 10, το ελάχιστο καταβεβλημένο κεφάλαιο καθώς και τα ίδια κεφάλαια των υποψηφίων και τα ποσά εγγυητικών επιστολών καθορίζονται από το Εθνικό Συμβούλιο Ραδιοτηλεόρασης που εκτιμά τις περιστάσεις μέχρι του ποσού του 35% αυτού».","ΑΝΤΩΝΙΟΣ ΜΑΝΙΤΑΚΗΣ",298
"143599"," Όχι 25%;","ΑΠΟΣΤΟΛΟΣ ΚΑΚΛΑΜΑΝΗΣ",172
"143600"," 35%.","ΑΝΤΩΝΙΟΣ ΜΑΝΙΤΑΚΗΣ",298
"143601"," Καλώς.","ΑΠΟΣΤΟΛΟΣ ΚΑΚΛΑΜΑΝΗΣ",172
"143602"," Η τροπολογία κατατίθεται μετά από συνεννόηση με τον αρμόδιο καθ’ ύλην Υπουργό, κ. Κεδίκογλου. Την καταθέτω.
(Στο σημείο αυτό ο Υπουργός κ. Αντώνιος Μανιτάκης καταθέτει για τα Πρακτικά τις προαναφερθείσες τροπολογίες-προσθήκες οι οποίες έχουν ως εξής: 
(Να φωτογραφηθούν οι σελ.465-466)","ΑΝΤΩΝΙΟΣ ΜΑΝΙΤΑΚΗΣ",298
"143603"," Κυρίες και κύριοι συνάδελφοι, κηρύσσεται περαιωμένη η συζήτηση επί της ενότητας των άρθρων και των τροπολογιών του σχεδίου νόμου του Υπουργείου Διοικητικής Μεταρρύθμισης και Ηλεκτρονικής Διακυβέρνησης «Κατάργηση και συγχώνευση νομικών προσώπων του δημοσίου και του ευρύτερου δημόσιου τομέα - Σύσταση Γενικής Γραμματείας για το συντονισμό του κυβερνητικού έργου και άλλες διατάξεις» και η ψήφισή τους θα γίνει χωριστά. 
Ερωτάται το Σώμα: Γίνεται δεκτό το άρθρο 1 ως έχει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143604"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"143605"," Κατά πλειοψηφία.","ΓΕΩΡΓΙΟΣ ΛΑΜΠΡΟΥΛΗΣ",277
"143606"," Συνεπώς το άρθρο 1 έγινε δεκτό ως έχει κατά πλειοψηφία. 
Ερωτάται το Σώμα: Γίνεται δεκτό το άρθρο 2 ως έχει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143607"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"143608"," Κατά πλειοψηφία.","ΓΕΩΡΓΙΟΣ ΛΑΜΠΡΟΥΛΗΣ",277
"143609"," Συνεπώς το άρθρο 2 έγινε δεκτό ως έχει κατά πλειοψηφία. 
Ερωτάται το Σώμα: Γίνεται δεκτό το άρθρο 3 όπως τροποποιήθηκε από τον κύριο Υπουργό;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143610"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"143611"," Κατά πλειοψηφία.","ΓΕΩΡΓΙΟΣ ΛΑΜΠΡΟΥΛΗΣ",277
"143612"," Συνεπώς το άρθρο 3 έγινε δεκτό όπως τροποποιήθηκε από τον κύριο Υπουργό κατά πλειοψηφία. 
Για το άρθρο 4 έχει κατατεθεί αίτηση ονομαστικής ψηφοφορίας.
Ερωτάται το Σώμα: Γίνεται δεκτό το άρθρο 5 ως έχει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143613"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"143614"," Κατά πλειοψηφία.","ΓΕΩΡΓΙΟΣ ΛΑΜΠΡΟΥΛΗΣ",277
"143615"," Συνεπώς το άρθρο 5 έγινε δεκτό ως έχει κατά πλειοψηφία. 
Ερωτάται το Σώμα: Γίνεται δεκτό το άρθρο 6 όπως τροποποιήθηκε από τον κύριο Υπουργό;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143616"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"143617"," Κατά πλειοψηφία.","ΓΕΩΡΓΙΟΣ ΛΑΜΠΡΟΥΛΗΣ",277
"143618"," Συνεπώς το άρθρο 6 έγινε δεκτό όπως τροποποιήθηκε από τον κύριο Υπουργό κατά πλειοψηφία. 
Ερωτάται το Σώμα: Γίνεται δεκτό το άρθρο 7 ως έχει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143619"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"143620"," Κατά πλειοψηφία.","ΓΕΩΡΓΙΟΣ ΛΑΜΠΡΟΥΛΗΣ",277
"143621"," Συνεπώς το άρθρο 7 έγινε δεκτό ως έχει κατά πλειοψηφία. 
Για τα άρθρα 8 και 9 έχει κατατεθεί αίτηση ονομαστικής ψηφοφορίας.
Ερωτάται το Σώμα: Γίνεται δεκτό το άρθρο 10 όπως τροποποιήθηκε από τον κύριο Υπουργό;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143622"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"143623"," Κατά πλειοψηφία.","ΓΕΩΡΓΙΟΣ ΛΑΜΠΡΟΥΛΗΣ",277
"143624"," Συνεπώς το άρθρο 10 έγινε δεκτό όπως τροποποιήθηκε από τον κύριο Υπουργό κατά πλειοψηφία. 
Ερωτάται το Σώμα: Γίνεται δεκτό το άρθρο 11 ως έχει ;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143625"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"143626"," Κατά πλειοψηφία.","ΓΕΩΡΓΙΟΣ ΛΑΜΠΡΟΥΛΗΣ",277
"143627"," Συνεπώς το άρθρο 11 έγινε δεκτό ως έχει κατά πλειοψηφία. 
Για το άρθρο 12 έχει κατατεθεί αίτηση ονομαστικής ψηφοφορίας.
Ερωτάται το Σώμα: Γίνεται δεκτό το άρθρο 13 ως έχει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143628"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"143629"," Κατά πλειοψηφία.","ΓΕΩΡΓΙΟΣ ΛΑΜΠΡΟΥΛΗΣ",277
"143630"," Συνεπώς το άρθρο 13 έγινε δεκτό ως έχει κατά πλειοψηφία.
Για τα άρθρα 14 και 15 έχει κατατεθεί αίτηση ονομαστικής ψηφοφορίας.
Ερωτάται το Σώμα: Γίνεται δεκτό το άρθρο 16 ως έχει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143631"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"143632"," Κατά πλειοψηφία.","ΓΕΩΡΓΙΟΣ ΛΑΜΠΡΟΥΛΗΣ",277
"143633"," Συνεπώς το άρθρο 16 έγινε δεκτό ως έχει κατά πλειοψηφία. 
Ερωτάται το Σώμα: Γίνεται δεκτό το άρθρο 17 όπως τροποποιήθηκε από τον κύριο Υπουργό;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143634"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"143635"," Κατά πλειοψηφία.","ΓΕΩΡΓΙΟΣ ΛΑΜΠΡΟΥΛΗΣ",277
"143636"," Συνεπώς το άρθρο 17 έγινε δεκτό όπως τροποποιήθηκε από τον κύριο Υπουργό κατά πλειοψηφία. 
Ερωτάται το Σώμα: Γίνεται δεκτό το άρθρο 18 ως έχει ;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143637"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"143638"," Κατά πλειοψηφία.","ΓΕΩΡΓΙΟΣ ΛΑΜΠΡΟΥΛΗΣ",277
"143639"," Συνεπώς το άρθρο 18 έγινε δεκτό ως έχει κατά πλειοψηφία. 
Ερωτάται το Σώμα: Γίνεται δεκτό το άρθρο 19 ως έχει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143640"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"143641"," Κατά πλειοψηφία.","ΓΕΩΡΓΙΟΣ ΛΑΜΠΡΟΥΛΗΣ",277
"143642"," Συνεπώς το άρθρο 19 έγινε δεκτό ως έχει κατά πλειοψηφία. 
Ερωτάται το Σώμα: Γίνεται δεκτό το άρθρο 20 ως έχει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143643"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"143644"," Κατά πλειοψηφία.","ΓΕΩΡΓΙΟΣ ΛΑΜΠΡΟΥΛΗΣ",277
"143645"," Συνεπώς το άρθρο 20 έγινε δεκτό ως έχει κατά πλειοψηφία. 
Ερωτάται το Σώμα: Γίνεται δεκτό το άρθρο 21 ως έχει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143646"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"143647"," Κατά πλειοψηφία.","ΓΕΩΡΓΙΟΣ ΛΑΜΠΡΟΥΛΗΣ",277
"143648"," Συνεπώς το άρθρο 21 έγινε δεκτό ως έχει κατά πλειοψηφία. 
Ερωτάται το Σώμα: Γίνεται δεκτό το άρθρο 22 ως έχει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143649"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"143650"," Κατά πλειοψηφία.","ΓΕΩΡΓΙΟΣ ΛΑΜΠΡΟΥΛΗΣ",277
"143651"," Συνεπώς το άρθρο 22 έγινε δεκτό ως έχει κατά πλειοψηφία. 
Ερωτάται το Σώμα: Γίνεται δεκτό το άρθρο 23 ως έχει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143652"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"143653"," Κατά πλειοψηφία.","ΓΕΩΡΓΙΟΣ ΛΑΜΠΡΟΥΛΗΣ",277
"143654"," Συνεπώς το άρθρο 23 έγινε δεκτό ως έχει κατά πλειοψηφία. 
Ερωτάται το Σώμα: Γίνεται δεκτό το άρθρο 24 ως έχει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143655"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"143656"," Κατά πλειοψηφία.","ΓΕΩΡΓΙΟΣ ΛΑΜΠΡΟΥΛΗΣ",277
"143657"," Συνεπώς το άρθρο 24 έγινε δεκτό ως έχει κατά πλειοψηφία. 
Ερωτάται το Σώμα: Γίνεται δεκτό το άρθρο 25 ως έχει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143658"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"143659"," Κατά πλειοψηφία.","ΓΕΩΡΓΙΟΣ ΛΑΜΠΡΟΥΛΗΣ",277
"143660"," Συνεπώς το άρθρο 25 έγινε δεκτό ως έχει κατά πλειοψηφία. 
Ερωτάται το Σώμα: Γίνεται δεκτό το άρθρο 26 ως έχει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143661"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"143662"," Κατά πλειοψηφία.","ΓΕΩΡΓΙΟΣ ΛΑΜΠΡΟΥΛΗΣ",277
"143663"," Συνεπώς το άρθρο 26 έγινε δεκτό ως έχει κατά πλειοψηφία. 
Ερωτάται το Σώμα: Γίνεται δεκτό το άρθρο 27 ως έχει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143664"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"143665"," Κατά πλειοψηφία.","ΓΕΩΡΓΙΟΣ ΛΑΜΠΡΟΥΛΗΣ",277
"143666"," Συνεπώς το άρθρο 27 έγινε δεκτό ως έχει κατά πλειοψηφία. 
Ερωτάται το Σώμα: Γίνεται δεκτό το άρθρο 28 ως έχει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143667"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"143668"," Κατά πλειοψηφία.","ΓΕΩΡΓΙΟΣ ΛΑΜΠΡΟΥΛΗΣ",277
"143669"," Συνεπώς το άρθρο 28 έγινε δεκτό ως έχει κατά πλειοψηφία. 
Ερωτάται το Σώμα: Γίνεται δεκτό το άρθρο 29 ως έχει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143670"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"143671"," Κατά πλειοψηφία.","ΓΕΩΡΓΙΟΣ ΛΑΜΠΡΟΥΛΗΣ",277
"143672"," Συνεπώς το άρθρο 29 έγινε δεκτό ως έχει κατά πλειοψηφία. 
Η τροπολογία με γενικό αριθμό 119 και ειδικό 18, που έχει κατατεθεί από τους κυρίους Υπουργούς, είναι για τους δικαστικούς λειτουργούς και τα μέλη του Νομικού Συμβουλίου για κάποια καταβολή δόσης.
Ερωτάται το Σώμα: Γίνεται δεκτή η τροπολογία με γενικό αριθμό 119 και ειδικό 18 ως έχει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143673"," Δεκτή, δεκτή.","ΠΟΛΛΟΙ ΒΟΥΛΕΥΤΕΣ",NA
"143674"," Παρών.","ΔΗΜΗΤΡΙΟΣ ΣΤΡΑΤΟΥΛΗΣ",485
"143675"," Συνεπώς η τροπολογία με γενικό αριθμό 119 και ειδικό 18 έγινε δεκτή ως έχει κατά πλειοψηφία και εντάσσεται στο νομοσχέδιο ως ίδιον άρθρον.
Ερωτάται το Σώμα: Γίνεται δεκτή η τροπολογία με γενικό αριθμό 120 και ειδικό 19 όπως τροποποιήθηκε από τον κύριο Υπουργό;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143676"," Δεκτή, δεκτή.","ΠΟΛΛΟΙ ΒΟΥΛΕΥΤΕΣ",NA
"143677"," Συνεπώς η τροπολογία με γενικό αριθμό 120 και ειδικό 19 έγινε δεκτή όπως τροποποιήθηκε από τον κύριο Υπουργό κατά πλειοψηφία και εντάσσεται στο νομοσχέδιο ως ίδιον άρθρον.
Ερωτάται το Σώμα: Γίνεται δεκτή η τροπολογία με γενικό αριθμό 126 και ειδικό 20 όπως τροποποιήθηκε από τον κύριο Υπουργό;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143678"," Δεκτή, δεκτή.","ΟΛΟΙ ΟΙ ΒΟΥΛΕΥΤΕΣ",NA
"143679"," Συνεπώς η τροπολογία με γενικό αριθμό 126 και ειδικό 20 έγινε δεκτή, όπως τροποποιήθηκε από τον κύριο Υπουργό ομοφώνως και εντάσσεται στο νομοσχέδιο ως ίδιον άρθρον.
Κυρίες και κύριοι συνάδελφοι, έχει υποβληθεί αίτηση ονομαστικής ψηφοφορίας Βουλευτών του Συνασπισμού Ριζοσπαστικής Αριστεράς – Ενωτικού Κοινωνικού Μετώπου επί των άρθρων 4, 8, 9, 12, 14 και 15 του νομοσχεδίου του Υπουργείου Διοικητικής Μεταρρύθμισης και Ηλεκτρονικής Διακυβέρνησης:  «Κατάργηση και συγχώνευση νομικών προσώπων του Δημοσίου και του ευρύτερου δημόσιου τομέα - Σύσταση Γενικής Γραμματείας για το συντονισμό του κυβερνητικού έργου και άλλες διατάξεις» της οποίας το κείμενο έχει ως εξής:
(Να φωτογραφηθεί η σελ. 478α)","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143680"," Θα αναγνώσω και τον κατάλογο των υπογραφόντων την αίτηση της ονομαστικής ψηφοφορίας για να διαπιστωθεί αν υπάρχει ο απαιτούμενος από τον Κανονισμό αριθμός για την υποβολή της.
Ο κ. Παναγούλης Στάθης Παρών.
Ο κ. Δρίτσας Θεόδωρος Παρών.
Ο κ. Ζαχαριάς Κωνσταντίνος Παρών.
Ο κ. Κυριακάκης Βασίλειος Παρών.
Η κ. Δούρου Ειρήνη Παρούσα.
Ο κ. Στρατούλης Δημήτριος Παρών.
Ο κ. Διαμαντόπουλος Ευάγγελος Παρών.
Η κ. Καλογερή Αγνή Παρούσα.
Η κ. Σταμπούλη Αφροδίτη Παρούσα.
Η κ. Ουζουνίδου Ευγενία Παρούσα.
Ο κ. Καρά Γιουσούφ Αϊχάν Παρών.
Ο κ. Αμανατίδης Ιωάννης Παρών.
Η κ. Κωνσταντοπούλου Ζωή Παρούσα.
Η κ. Γεροβασίλη Όλγα Παρούσα.
Η κ. Χαραλαμπίδου Δέσποινα Παρούσα.
Κυρίες και κύριοι συνάδελφοι, υπάρχει ο απαιτούμενος από τον Κανονισμό αριθμός υπογραφόντων την αίτηση ονομαστικής ψηφοφορίας Βουλευτών.
Συνεπώς διακόπτουμε τη συνεδρίαση για δέκα (10) λεπτά, σύμφωνα με τον Κανονισμό.
(ΔΙΑΚΟΠΗ)
(ΜΕΤΑ ΤΗ ΔΙΑΚΟΠΗ)","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143681"," Κυρίες και κύριοι συνάδελφοι, επαναλαμβάνεται η διακοπείσα συνεδρίαση.
Θα γίνει ονομαστική ψηφοφορία που θα διεξαχθεί σύμφωνα με τις διατάξεις του άρθρου 72 του Κανονισμού της Βουλής.
Οι αποδεχόμενοι τα άρθρα λέγουν «ΝΑΙ».
Οι μη αποδεχόμενοι τα άρθρα λέγουν «ΟΧΙ».
Οι αρνούμενοι την ψήφο λέγουν «ΠΑΡΩΝ».
Καλούνται επί του καταλόγου ο Βουλευτής κ. Ιορδάνης Τζαμτζής από τη Νέα Δημοκρατία και η κ. Σοφία Σακοράφα από το Συνασπισμό Ριζοσπαστικής Αριστεράς-Ενωτικό Κοινωνικό Μέτωπο.
Παρακαλώ να αρχίσει η ανάγνωση του καταλόγου.
(ΨΗΦΟΦΟΡΙΑ)
(ΜΕΤΑ ΚΑΙ ΤΗ ΔΕΥΤΕΡΗ ΑΝΑΓΝΩΣΗ ΤΟΥ ΚΑΤΑΛΟΓΟΥ)","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143682","  Υπάρχει συνάδελφος, ο οποίος δεν άκουσε το όνομά του; Κανείς.
Κυρίες και κύριοι συνάδελφοι, οι επιστολές, οι οποίες απεστάλησαν στο Προεδρείο από τους συνάδελφους εκφράζουν πρόθεση ψήφου, καταχωρίζονται μεν στα Πρακτικά, αλλά δεν προσμετρώνται στο αποτέλεσμα και έχουν ως εξής: 
(Να φωτογραφηθούν οι σελ. 482-492)","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143683","  Κηρύσσεται περαιωμένη η ψηφοφορία και παρακαλώ τους κυρίους ψηφολέκτες να προβούν στην καταμέτρηση των ψηφοδελτίων και την εξαγωγή του αποτελέσματος.
(ΚΑΤΑΜΕΤΡΗΣΗ)
(ΜΕΤΑ ΤΗΝ ΚΑΤΑΜΕΤΡΗΣΗ)","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143684"," Κύριοι συνάδελφοι, έχω την τιμή να ανακοινώσω το αποτέλεσμα της διεξαχθείσης ονομαστικής ψηφοφορίας. 
Ψήφισαν συνολικά 257 Βουλευτές. 
Για το άρθρο 4 
Υπέρ του άρθρου 4 δηλαδή «ΝΑΙ» ψήφισαν 162 Βουλευτές. 
Κατά του άρθρου 4 δηλαδή «ΟΧΙ» εψήφισαν 95 Βουλευτές. 
Συνεπώς το άρθρο 4 έγινε δεκτό κατά πλειοψηφία. 
Για το άρθρο 8
Υπέρ του άρθρου 8 δηλαδή «ΝΑΙ» ψήφισαν 126 Βουλευτές. 
Κατά του άρθρου 8 δηλαδή «ΟΧΙ» εψήφισαν 131 Βουλευτές. 
Συνεπώς το άρθρο 8 δεν έγινε δεκτό κατά πλειοψηφία, όπως συμπληρώθηκε με την τροπολογία με γενικό αριθμό 105 και ειδικό αριθμό 15. 
Για το άρθρο 9
Υπέρ του άρθρου 9 δηλαδή «ΝΑΙ» ψήφισαν 130 Βουλευτές. 
Κατά του άρθρου 9 δηλαδή «ΟΧΙ» εψήφισαν 127 Βουλευτές. 
Συνεπώς το άρθρο 9 έγινε δεκτό, όπως τροποποιήθηκε από τον κύριο Υπουργό κατά πλειοψηφία. 
Για το άρθρο 12
Υπέρ του άρθρου 12 δηλαδή «ΝΑΙ» ψήφισαν 160 Βουλευτές. 
Κατά του άρθρου 12 δηλαδή «ΟΧΙ» εψήφισαν 95 Βουλευτές. 
«ΠΑΡΩΝ» εψήφισαν 2 Βουλευτές.
Συνεπώς το άρθρο 12 έγινε δεκτό, όπως τροποποιήθηκε από τον κύριο Υπουργό κατά πλειοψηφία. 
Για το άρθρο 14
Υπέρ του άρθρου 14 δηλαδή «ΝΑΙ» ψήφισαν 160 Βουλευτές. 
Κατά του άρθρου 14 δηλαδή «ΟΧΙ» εψήφισαν 95 Βουλευτές. 
«ΠΑΡΩΝ» εψήφισαν 2 Βουλευτές.
Συνεπώς το άρθρο 14 έγινε δεκτό κατά πλειοψηφία, όπως συμπληρώθηκε με την τροπολογία με γενικό αριθμό 151 και ειδικό 24. 
Για το άρθρο 15
Υπέρ του άρθρου 15 δηλαδή «ΝΑΙ» ψήφισαν 161 Βουλευτές. 
Κατά του άρθρου 15 δηλαδή «ΟΧΙ» εψήφισαν 96 Βουλευτές. 
Συνεπώς το άρθρο 15 έγινε δεκτό κατά πλειοψηφία. 
Σύμφωνα με το παρακάτω πρωτόκολλο ονομαστικής ψηφοφορίας: 
(Να φωτογραφηθεί η σελ. 495α)","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143685"," Γίνεται δεκτό το ακροτελεύτιο άρθρο του νομοσχεδίου;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143686"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"143687"," Όχι.","ΖΩΗ ΚΩΝΣΤΑΝΤΟΠΟΥΛΟΥ",272
"143688"," Το ακροτελεύτιο άρθρο έγινε δεκτό κατά  πλειοψηφία.
Συνεπώς το νομοσχέδιο του Υπουργείου Διοικητικής Μεταρρύθμισης και Ηλεκτρονικής Διακυβέρνησης: « ","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143689"," Μάλιστα, μάλιστα.","ΠΟΛΛΟΙ ΒΟΥΛΕΥΤΕΣ",NA
"143690"," Όχι.","ΖΩΗ ΚΩΝΣΤΑΝΤΟΠΟΥΛΟΥ",272
"143691"," Το Σώμα απεδέχθη.
Ερωτάται το Σώμα: Γίνεται δεκτό το νομοσχέδιο και στο σύνολο;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143692"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"143693"," Κατά πλειοψηφία.","ΖΩΗ ΚΩΝΣΤΑΝΤΟΠΟΥΛΟΥ",272
"143694"," Το νομοσχέδιο έγινε δεκτό και στο σύνολο κατά πλειοψηφία. 
Συνεπώς το νομοσχέδιο του Υπουργείου Διοικητικής Μεταρρύθμισης και Ηλεκτρονικής Διακυβέρνησης: «Κατάργηση και συγχώνευση νομικών προσώπων του Δημοσίου και του ευρύτερου δημόσιου τομέα - Σύσταση Γενικής Γραμματείας για το συντονισμό του κυβερνητικού έργου και άλλες διατάξεις» έγινε δεκτό κατά πλειοψηφία, σε μόνη συζήτηση επί της αρχής, των άρθρων και του συνόλου, πλην του άρθρου 8 και έχει ως εξής:
(Να καταχωριστεί το κείμενο του νομοσχεδίου σελ. 497α)","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143695"," Κύριοι συνάδελφοι, παρακαλώ το Σώμα να εξουσιοδοτήσει το Προεδρείο για την υπ’ ευθύνη του επικύρωση των Πρακτικών ως προς την ψήφιση στο σύνολο του παραπάνω νομοσχεδίου.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143696"," Μάλιστα, μάλιστα.","ΠΟΛΛΟΙ ΒΟΥΛΕΥΤΕΣ",NA
"143697"," Το Σώμα παρέσχε τη ζητηθείσα εξουσιοδότηση. 
Κύριοι συνάδελφοι, έχουν διανεμηθεί τα Πρακτικά της Τετάρτης 21 Νοεμβρίου 2012 και ερωτάται το Σώμα αν τα επικυρώνει.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143698"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"143699"," Συνεπώς, τα Πρακτικά της Τετάρτης 21 Νοεμβρίου 2012 επικυρώθηκαν.
Κύριοι συνάδελφοι, δέχεστε στο σημείο αυτό να λύσουμε τη συνεδρίαση;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"143700"," Μάλιστα, μάλιστα.
Με τη συναίνεση του Σώματος και ώρα 21.15΄ λύεται η συνεδρίαση για αύριο ημέρα Πέμπτη 10 Ιανουαρίου 2013 και ώρα 09.30΄, με αντικείμενο εργασιών του Σώματος: νομοθετική εργασία, σύμφωνα  με τη συμπληρωματική ημερήσια διάταξη που έχει διανεμηθεί. 
Ο","ΟΛΟΙ ΟΙ ΒΟΥΛΕΥΤΕΣ",NA
