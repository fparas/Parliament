"","Content","name","ParlmemberID"
"13343","Date","11-10-2013",NA
"13344"," Σύμφωνα με την από 10-10-2013 εξουσιοδότηση του Σώματος επικυρώθηκαν με ευθύνη του Προεδρείου τα Πρακτικά της Δ΄ συνεδριάσεώς του, της Πέμπτης 10 Οκτωβρίου 2013 σε ό,τι αφορά στην ψήφιση στο σύνολο του σχεδίου νόμου: «Για την τροποποίηση διατάξεων του Κανονισμού της Βουλής (Μέρος Β΄, ΦΕΚ 51Α΄/ 10.4.1997), όπως ισχύει»)
Κυρίες και κύριοι συνάδελφοι, έχω την τιμή να ανακοινώσω στο Σώμα το δελτίο επίκαιρων ερωτήσεων της Δευτέρας 14 Οκτωβρίου 2013.
Α. ΕΠΙΚΑΙΡΕΣ ΕΡΩΤΗΣΕΙΣ Πρώτου Κύκλου (Άρθρο 130 παράγραφος 4 του Κανονισμού της Βουλής)
1. Η με αριθμό 93/8-10-2013 επίκαιρη ερώτηση της Βουλευτού Καστοριάς της Νέας Δημοκρατίας κ. Μαρίας Αντωνίου προς τον Υπουργό Παιδείας και Θρησκευμάτων, σχετικά με τη δημιουργία Τμήματος του Πανεπιστημίου Δυτικής Μακεδονίας στην Καστοριά.
2. Η με αριθμό 96/8-10-2013 επίκαιρη ερώτηση του Βουλευτή Επικρατείας του Συνασπισμού Ριζοσπαστικής Αριστεράς - Ενωτικού Κοινωνικού Μετώπου κ. Δημητρίου Τσουκαλά προς τον Υπουργό Δημόσιας Τάξης και Προστασίας του Πολίτη, σχετικά με τα δημοσιεύματα περί παρουσίας «αγανακτισμένου συνεργάτη» στο πλευρό των ανδρών της ΥΑΤ κατά τη διάρκεια της αντιφασιστικής διαδήλωσης στις 18-09-2013.
3. Η με αριθμό 66/7-10-2013 επίκαιρη ερώτηση του Βουλευτή Δωδεκανήσου του Πανελλήνιου Σοσιαλιστικού Κινήματος κ. Δημητρίου Κρεμαστινού προς τον Υφυπουργό στον Πρωθυπουργό, αρμόδιο για τη Δημόσια Ραδιοτηλεόραση, σχετικά με τους περιφερειακούς ραδιοφωνικούς σταθμούς της πρώην ΕΡΤ.
4. Η με αριθμό 91/8-10-2013 επίκαιρη ερώτηση της Βουλευτού Κοζάνης των Ανεξάρτητων Ελλήνων κ. Ραχήλ Μακρή προς τον Υπουργό Οικονομικών, σχετικά με την αντιμετώπιση των προβλημάτων από την εξίσωση του ειδικού φόρου στο πετρέλαιο θέρμανσης και κίνησης.
5. Η με αριθμό 89/8-10-2013 επίκαιρη ερώτηση του Βουλευτή Λαρίσης της Δημοκρατικής Αριστεράς κ. Θωμά Ψύρρα προς τον Υπουργό Υποδομών, Μεταφορών και Δικτύων, σχετικά με την καθυστέρηση στην υλοποίηση των έργων για την ανασύσταση της λίμνης Κάρλας.
6 . Η με αριθμό 100/8-10-2013 επίκαιρη ερώτηση του Βουλευτή Νομού Αττικής του Κομμουνιστικού Κόμματος Ελλάδας κ. Ιωάννη Γκιόκα προς τον Υπουργό Παιδείας και Θρησκευμάτων, σχετικά με την ικανοποίηση των αιτημάτων των εκπαιδευτικών που βρίσκονται σε διαθεσιμότητα.
Β. ΕΠΙΚΑΙΡΕΣ ΕΡΩΤΗΣΕΙΣ Δεύτερου Κύκλου (Άρθρο 130 παράγραφος 4 του Κανονισμού της Βουλής)
1. Η με αριθμό 103/8-10-2013 επίκαιρη ερώτηση του Βουλευτή Πέλλης της Νέας Δημοκρατίας κ. Ιορδάνη Τζαμτζή προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την αντιμετώπιση των προβλημάτων για τους ανασφάλιστους υπερήλικες.
2. Η με αριθμό 97/8-10-2013 επίκαιρη ερώτηση του Βουλευτή Β΄ Αθηνών του Συνασπισμού Ριζοσπαστικής Αριστεράς - Ενωτικού Κοινωνικού Μετώπου κ. Ευσταθίου Παναγούλη προς τον Υπουργό Οικονομικών, σχετικά με την ομολογία του γραφείου εσωτερικού ελέγχου του ΔΝΤ ότι το ελληνικό μνημόνιο του 2010 δεν πληρούσε τους όρους του καταστατικού του ταμείου.
3. Η με αριθμό 86/8-10-2013 επίκαιρη ερώτηση της Βουλευτού Πέλλης του Πανελλήνιου Σοσιαλιστικού Κινήματος κ. Θεοδώρας Τζάκρη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με τις ρυθμίσεις των οφειλών των ασφαλισμένων στο ΙΚΑ και στον ΟΑΕΕ.
4. Η με αριθμό 92/8-10-2013 επίκαιρη ερώτηση του Βουλευτή Β΄ Αθηνών των Ανεξάρτητων Ελλήνων κ. Βασιλείου Καπερνάρου προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με την εταιρεία «ΕΛΛΗΝΙΚΑ ΠΕΤΡΕΛΑΙΑ Α.Ε.».
5. Η με αριθμό 90/8-10-2013 επίκαιρη ερώτηση της Βουλευτού Β΄ Πειραιώς της Δημοκρατικής Αριστεράς κ. Μαρίας Γιαννακάκη προς τους Υπουργούς Οικονομικών και Εσωτερικών, σχετικά με τη λήψη μέτρων για ισότιμη φορολογική αντιμετώπιση όλων των πολιτών.
6. Η με αριθμό 101/8-10-2013 επίκαιρη ερώτηση του Βουλευτή Α΄ Θεσσαλονίκης του Κομμουνιστικού Κόμματος Ελλάδας κ. Θεοδοσίου Κωνσταντινίδη προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την αντιμετώπιση των προβλημάτων στην επιχείρηση «ΟΔΥΣΣΕΑΣ ΦΩΚΑΣ Α.Ε.» με έδρα τη Θεσσαλονίκη.
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία τριάντα οκτώ μαθητές και μαθήτριες και δύο εκπαιδευτικοί συνοδοί τους από το Γ΄ Δημοτικό Σχολείο Πεύκης.
Η Βουλή τούς καλωσορίζει.
(Χειροκροτήματα απ’ όλες τις πτέρυγες της Βουλής)
Κυρίες και κύριοι συνάδελφοι, εισερχόμαστε στη συζήτηση των 
ΕΠΙΚΑΙΡΩΝ ΕΡΩΤΗΣΕΩΝ
Θα συζητηθεί η τρίτη με αριθμό 102/8-10-2013 επίκαιρη ερώτηση πρώτου κύκλου του πρώην Προέδρου της Βουλής και Βουλευτή Β΄ Αθηνών του Πανελλήνιου Σοσιαλιστικού Κινήματος κ. Απόστολου Κακλαμάνη προς τον Υπουργό Οικονομικών, σχετικά με την πορεία ελέγχου των φορολογουμένων, που μετέφεραν μεγάλα ποσά στο εξωτερικό και την υποστελέχωση του Κέντρου Ελέγχου Φορολογουμένων Μεγάλου Πλούτου (ΚΕΦΟΜΕΠ). 
Θα απαντήσει ο Υπουργός κ. Στουρνάρας.
Κύριε Πρόεδρε, έχετε το λόγο για δύο λεπτά, για να αναπτύξετε την επίκαιρη ερώτησή σας.","ΕΠΙΚΥΡΩΣΗ ΠΡΑΚΤΙΚΩΝ",NA
"13345"," Κύριε Πρόεδρε, με έχετε ακούσει αρκετές φορές να επανέρχομαι –το ίδιο κάνω και με αυτήν την επίκαιρη ερώτησή μου - στο θέμα του ελέγχου των εμβασμάτων. Απ’ όταν άρχισε η κρίση στις Ηνωμένες Πολιτείες και επεξετάθη στην Ευρώπη και στη χώρα μας, από το 2008 μέχρι το 2012, είναι διαπιστωμένο ότι έφυγαν μεγάλα ποσά στο εξωτερικό. Είκοσι δύο χιλιάδες άτομα από το σύνολο των πενήντα τεσσάρων χιλιάδων αυτής της περιόδου, έχει διαπιστωθεί -και έχουν διαχωριστεί από το μεγάλο αυτό σύνολο- ότι θα έπρεπε ήδη να έχουν ελεγχθεί και να έχουν εισρεύσει στα ταμεία του δημοσίου φορολογικά έσοδα.
Δυστυχώς ως αυτήν τη στιγμή, όπως πληροφορούμαι, στην Περιφερειακή Διεύθυνση του ΣΔΟΕ Αττικής δεν ασχολείται κανείς με αυτό το αντικείμενο. Επίσης κανείς δεν ασχολείται με τη φερομένη ως λίστα Λίχτενσταϊν, όπως επίσης με τον κατάλογο των, προφανώς, οικονομικώς ισχυρών προσώπων, που αγόρασαν ακίνητα στην πιο ακριβή σήμερα αγορά της Ευρώπης, στο Λονδίνο. Επίσης και με τη λίστα του Λουξεμβούργου, που ο πρώην Πρωθυπουργός του Λουξεμβούργου, ο κ. Γιούνκερ, είχε προθυμοποιηθεί να δώσει και ο κύριος Υπουργός είχε διαβεβαιώσει ότι θα τη ζητούσε -υποθέτω ότι υπάρχει- πληροφορούμαι ότι κανείς δεν ασχολείται. 
Όμως και για την περίφημη λίστα Λαγκάρντ, με την οποία ουσιαστικά και μόνο απασχολείται ο ελληνικός λαός -και δεν είναι τυχαίο αυτό- οι πάντες μιλούν για λογαριασμούς της δεκαετίας του ’80 και του ’90. Εμάς μας ενδιαφέρει ποιοι, την ώρα που άρχιζε η κρίση, η πείνα, η ανεργία, η δυστυχία στον ελληνικό λαό, όταν η κυβέρνηση του ΠΑΣΟΚ έδινε τη μάχη, έχοντας και από δεξιά και από αριστερά υπονόμευση σε αυτήν την προσπάθειά της, ποιοι μεγαλοσχήμονες, ποιες μεγάλες επιχειρήσεις, ποιοι πλούσιοι πραγματικά, έστελναν λεφτά στο εξωτερικό.
Κύριε Υπουργέ, ενώ με ικανοποίηση άκουσα ότι θα προτείνετε μια διάταξη για την επέκταση του χρόνου παραγραφής των φορολογικών υποθέσεων, λυπάμαι που στα θέματα αυτά, πληροφορούμαι ότι από τους λίγους ελεγκτές που είναι στην Περιφερειακή Διεύθυνση Αττικής, ελάχιστοι ασχολούνται και μόνο με τη λίστα Λαγκάρντ και δύο μόνο, με τις επόμενες δύο λίστες. 
Θα παρακαλέσω να μας πείτε, κύριε Υπουργέ, εάν και τι έχει βγει, διότι ο κόσμος πια είναι σε κατάσταση αλλοφροσύνης. Τα ακίνητα φυσικά υπάρχουν, το θέμα είναι, εάν υπάρχουν λεφτά. Και εσείς έχετε εντοπίσει, ως Κυβέρνηση, την προσπάθειά σας μόνο στα ακίνητα.","ΑΠΟΣΤΟΛΟΣ ΚΑΚΛΑΜΑΝΗΣ",172
"13346"," Κύριε Υπουργέ, έχετε το λόγο για τρία λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"13347"," Κύριε Πρόεδρε, ευχαριστώ πολύ.
Κυρίες και κύριοι Βουλευτές, ευχαριστώ τον Πρόεδρο κ. Κακλαμάνη, που μου δίνει την ευκαιρία να απευθυνθώ σήμερα στο Κοινοβούλιο και να πω τι ακριβώς έχουμε κάνει για τα σημαντικά αυτά θέματα. 
Κατ’ αρχάς, αναφορικά με τις ενέργειες του Υπουργείου Οικονομικών για την αξιοποίηση των στοιχείων που έχουν έρθουν σε γνώση του, σχετικά με μεταφορές κεφαλαίων Ελλήνων φορολογουμένων στο εξωτερικό για αγορές ακινήτων μεγάλης αξίας κ.λπ., ζητήματα προς εντοπισμό αποκρυβείσης φορολογητέας ύλης, τη φορολόγησή της, την είσπραξη και την τιμωρία των φοροφυγάδων, θα ήθελα να σας παραθέσω κάποια στοιχεία, σχετικά με την εξέλιξη της κάθε υπόθεσης. 
Ειδικότερα, ως προς το σημαντικότερο που είναι το σκέλος των ελέγχων των φορολογουμένων που απέστειλαν εμβάσματα στο εξωτερικό την τριετία 2009-2011, έχουν διενεργηθεί οι ακόλουθες ενέργειες:
Πρώτον, έγινε διασταύρωση στοιχείων όλων των φορολογουμένων και αποκλείστηκαν όσοι δικαιολογούσαν τα εμβασθέντα κεφάλαια από τα δηλωθέντα εισοδήματά τους. Εστάλησαν είκοσι τέσσερις χιλιάδες επτακόσιες δέκα επιστολές για οικειοθελή συμμόρφωση, η οποία αφορούσε σε υποβολή συμπληρωματικών δηλώσεων για εισοδήματα αυτοτελώς φορολογούμενα ή απαλλασσόμενα, που δεν ήταν υποχρεωτικά δηλούμενα στις χρήσεις που εξετάζονται προς δικαιολόγηση των εμβασμάτων αυτών. 
Το στάδιο αυτό ολοκληρώθηκε με το κλείσιμο της ειδικής εφαρμογής που λειτουργούσε στην ηλεκτρονική διεύθυνση της Γενικής Γραμματείας Πληροφοριακών Συστημάτων, μέχρι 20 Μαρτίου 2013. Ακολούθησε κατόπιν, αξιολόγηση των υποθέσεων, βάσει κανόνων κριτηρίων ανάλυσης κινδύνου, προκειμένου να ελεγχθούν αρχικά οι υποθέσεις με ενδείξεις πολύ μεγάλης ή μεγάλης φοροδιαφυγής. Από τις υποθέσεις αυτές επελέγησαν ήδη τετρακόσιες τριάντα έξι, οι οποίες εστάλησαν στο Κέντρο Ελέγχου Φορολογουμένων Μεγάλου Πλούτου. Οι έλεγχοι αυτοί βρίσκονται σε εξέλιξη. Έχουν ολοκληρωθεί δύο έλεγχοι και έχει βεβαιωθεί ποσό περίπου 5 εκατομμυρίων, το οποίο και εισπράχθηκε.","ΙΩΑΝΝΗΣ ΣΤΟΥΡΝΑΡΑΣ",168
"13348"," Πέντε;","ΑΠΟΣΤΟΛΟΣ ΚΑΚΛΑΜΑΝΗΣ",172
"13349"," Πέντε εκατομμυρίων, από δύο.","ΙΩΑΝΝΗΣ ΣΤΟΥΡΝΑΡΑΣ",168
"13350"," Πολλά λεφτά.","ΑΠΟΣΤΟΛΟΣ ΚΑΚΛΑΜΑΝΗΣ",172
"13351"," Ναι.
Για τους Έλληνες επενδυτές με ακίνητα στο Ηνωμένο Βασίλειο έχουν ταυτοποιηθεί τα στοιχεία εκατόν επτά φορολογουμένων, έχουν εκδοθεί εντολές ελέγχου για ογδόντα τέσσερα άτομα, έχουν ολοκληρωθεί είκοσι έλεγχοι και έχει βεβαιωθεί ποσό 162.000 ευρώ. 
Για τους Έλληνες κατόχους ταχύπλοων σκαφών αναψυχής εγγεγραμμένων στο ολλανδικό νηολόγιο, με βάση τα πιο πρόσφατα στοιχεία που ήρθαν σε γνώση μας, έχουν ταυτοποιηθεί τα στοιχεία εκατόν τριάντα έξι φορολογουμένων, έχουν εκδοθεί εντολές ελέγχου για δεκατέσσερις εξ αυτών και προέκυψαν φορολογικές παραβάσεις για οκτώ εξ αυτών, οι οποίοι και ελέγχονται. 
Επίσης καταλογίστηκαν παραβάσεις του Κώδικα Βιβλίων και Στοιχείων σε τρία εμπλεκόμενα δικηγορικά γραφεία και έχει γίνει άρση του τραπεζικού απορρήτου τους.
Αναφορικά με τους ελέγχους στις offshore εταιρείες, για τις οποίες επανειλημμένως έχουμε ερωτηθεί, έχουν καταγραφεί και ήδη με τα κριτήρια κινδύνου έχουν επιλεγεί οι πρώτες τριακόσιες είκοσι δύο εταιρείες προς έλεγχο, έχουν εκδοθεί εντολές ελέγχου για εκατόν εξήντα τρεις απ’ αυτές και έχουν ολοκληρωθεί τριάντα τέσσερις από τους ελέγχους αυτούς. Τα ποσά που βεβαιώθηκαν γι’ αυτές τις τριάντα τέσσερις ανέρχονται περίπου σε 40 εκατομμύρια ευρώ. Για τριάντα τέσσερις offshore εταιρείες. Λίγο παραπάνω δηλαδή από 1 εκατομμύριο για την καθεμία.
Επίσης από διασταυρώσεις στοιχείων από τα αρχεία των ΔΟΥ και του «TAXIS» για πιθανολογούμενη φοροδιαφυγή, έχουν εντοπιστεί δύο χιλιάδες τετρακόσιες είκοσι τρεις υποθέσεις προς έλεγχο και έχουν εκδοθεί χίλιες οκτακόσιες εντολές ελέγχου προς το Κέντρο Ελέγχου Φορολογούμενων Μεγάλου Πλούτου, το ΚΕΦΟΜΕΠ και προς το Διαπεριφερειακό Ελεγκτικό Κέντρο το ΔΕΚ Θεσσαλονίκης. Από τους ελέγχους αυτούς έχουν ολοκληρωθεί τριακόσιοι είκοσι εννέα και βεβαιώθηκαν ποσά 36 εκατομμυρίων ευρώ. 
Τέλος για τα ελεγχόμενα από το ΣΔΟΕ στοιχεία της γνωστής λίστας Λαγκάρντ αλλά και των Ελλήνων καταθετών στο Λουξεμβούργο, για τις υποθέσεις που διαχειρίζεται, βάσει εισαγγελικής παραγγελίας, το ΣΔΟΕ, έχουν ζητηθεί τα ανοίγματα τραπεζικών λογαριασμών όλων των προσώπων και βρίσκονται σε εξέλιξη εκατόν πενήντα έλεγχοι αυτήν τη στιγμή. 
Σε οργανωτικό επίπεδο έχουν γίνει και βρίσκονται σε εξέλιξη οι παρεμβάσεις, που αποσκοπούν στη συγκέντρωση και εξοικονόμηση πόρων και στην ανάπτυξη της απαραίτητης πλέον εξειδίκευσης για τη διενέργεια των πολυεπίπεδων και πολύπλοκων ελέγχων, που μέχρι πρότινος ήταν άγνωστοι για την ελληνική Δημόσια Διοίκηση. 
Όταν ανέλαβα –θυμίζω- τη φορολογική διοίκηση, αυτή αριθμούσε περί τους  εξακόσιους ελεγκτές και παρά τις συνταξιοδοτήσεις, με τις δράσεις που αναλάβαμε, αριθμεί σήμερα περί τους δύο χιλιάδες ελεγκτές. 
Πληρώνονται στο άμεσο μέλλον επίσης, τριακόσιες θέσεις πτυχιούχων οικονομικών και νομικών επιστημών, οι οποίοι κατά κύριο λόγο θα αναλάβουν θέσεις ελεγκτών βεβαίωσης και είσπραξης. Ο κλάδος ανανεώνεται με προβλεπόμενες προσλήψεις, περίπου δύο χιλιάδων νέων και υψηλών προδιαγραφών εργαζομένων.
Τέλος οργανώνονται συνεχή σεμινάρια από την τεχνική βοήθεια για την εξοικείωση των ελεγκτών στους ειδικούς ελέγχους που απαιτούνται για την αντιμετώπιση φοροδιαφυγής και χτίζουμε σταθερά, τεχνογνωσία σε αυτά τα θέματα, ώστε μέσα στο επόμενο έτος να είμαστε σε θέση να εκπαιδεύουμε μόνοι μας τους εργαζόμενους αυτούς. 
Επιφυλάσσομαι στη δευτερολογία να πω και τα υπόλοιπα.
Ευχαριστώ.","ΙΩΑΝΝΗΣ ΣΤΟΥΡΝΑΡΑΣ",168
"13352"," Ο Πρόεδρος κ. Κακλαμάνης έχει το λόγο για τρία λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"13353"," Κύριε Υπουργέ, θα έπρεπε να πείτε καλύτερα ότι επιφυλάσσομαι στη δευτερολογία μου να διαβάσω και το υπόλοιπο κείμενο. 
Κοιτάξτε, συχνά και στην Αίθουσα έχετε παραπονεθεί ότι σας αντιμετωπίζω με αυστηρότητα. 
Στη θέση σας θα καλούσα όλους τους επικεφαλής των περιοχών -εννοώ του κειμένου σας- που δίδουν αυτές τις πληροφορίες. Είμαι βέβαιος -με την ευφυΐα που σας διακρίνει και τη ζωτικότητα- ότι θα ζητούσατε ευθύνες και μόνο γι’ αυτά τα αποτελέσματα, που σας γράφουν να μας διαβάσετε εδώ. Πέντε εκατομμύρια είναι το μεγαλύτερο ποσό που μας είπατε για τις είκοσι δύο χιλιάδες -λεφτά!- που έφευγαν την ώρα που καιγόταν η Αθήνα, κύριε Υπουργέ, ή μερικές χιλιάδες ευρώ από τη λίστα του Λονδίνου ή ό,τι άλλο μας είπατε. Έλεος!
Μας λέτε για το προσωπικό. Μα ήδη είναι ελλιπέστατο. Κάνετε απολύσεις ειδικώς, σε έναν χώρο όπου χρειάζεστε ελεγκτές ικανούς να βγάλουν πέρα, αυτά τα προβλήματα. Ήδη προχθές ο κ. Θεοχάρης είπε στην Ομοσπονδία των Εφοριακών ότι θα υπάρξουν -και προσπαθεί να περιοριστεί ο αριθμός τους- και άλλες απολύσεις. Από δεκαπέντε χιλιάδες το προσωπικό, το ειδικό, περιλαμβανομένου και του προσωπικού της κεντρικής υπηρεσίας του Υπουργείου, έχουν μείνει εννέα χιλιάδες. 
Όσον αφορά αυτά που μας είπατε τώρα –και θα ήθελα να το διευκρινίσετε- έχουν ήδη αρχίσει και έχουν σταλεί στις ΔΟΥ, στις Δημόσιες Οικονομικές Υπηρεσίες, όσες έχουν απομείνει. Και αυτό είναι ένα άλλο θέμα. Σπεύσατε εν μέσω κρίσης να ανασυγκροτήσετε, να αναδιοργανώσετε, να συγχωνεύσετε τις εκατόν είκοσι, περίπου, εφορίες σε εξήντα. Είναι άνω-κάτω όλος ο μηχανισμός. Από το πρωί μέχρι το βράδυ εκατοντάδες κόσμου περιμένουν και οι αρμόδιοι υπάλληλοι μεταφέρουν απλώς, φακέλους από το ένα γραφείο στο άλλο, από το ένα κτήριο στο άλλο. Προχθές έγινε ληστεία στη Β΄ Εφορία Περιστερίου. Όταν πήγε η Σήμανση, βρωμοκοπούσε ο χώρος, γιατί έχετε απολύσει και τις πεντακόσιες καθαρίστριες που είχαν αυτές οι υπηρεσίες.
Λυπάμαι, κύριε Πρόεδρε, αλλά εγώ διαπιστώνω το εξής: Δεν θέλω να αδικώ τον Υπουργό. Είναι προφανές ότι δεν υπάρχει η σωστή στελέχωση στην πολιτική ηγεσία του Υπουργείου και την υπηρεσιακή. Ο Υπουργός -ο οποίος αύριο, νομίζω, θα πάει στο Διεθνές Νομισματικό Ταμείο- άλλοτε είναι στην Ευρώπη, άλλοτε σε όλο τον κόσμο, όπου πρέπει να είναι. 
Από εκεί και πέρα, κύριε Υπουργέ, αν ρωτήσετε και άλλους που έχουμε ασκήσει τα ίδια καθήκοντα, η μεγάλη πληγή όλων των πολιτικών ηγεσιών, κατά Υπουργεία, είναι τα σημειώματα που ετοιμάζουν οι υπηρεσίες και που εμείς εδώ, απλώς τα αναμασούμε. 
Σας συνιστώ να καλέσετε αυτούς που ασχολούνται με τη λίστα Λαγκάρντ - πόσοι είναι αυτοί- και να δείτε ποιους ήλεγξαν. Έχετε τη δυνατότητα να μπαίνετε κατευθείαν στους λογαριασμούς όλων των τραπεζών. Έχετε ένα νόμο που περάσαμε εδώ, με δική μου και άλλων συναδέλφων πρόταση, το ν. 465, που θα σας ρωτήσω άλλη φορά, τι έχετε εισπράξει από αυτούς που έχουν καταγγελθεί ότι στα «πόθεν έσχες» δεν δηλώνουν όσα έχουν. Ο νόμος αυτός σας δίνει την ευθύνη μέσα σε τρεις μήνες να μεταφέρετε μη δηλούμενα περιουσιακά στοιχεία στο δημόσιο. Αμφιβάλλω αν οι Υπηρεσίες σας έχουν ετοιμάσει καν κάποια εγκύκλιο γι’ αυτήν τη δυνατότητα και τις υποχρεώσεις που έχετε.
Κύριε Πρόεδρε, να μην πάρω άλλο χρόνο.","ΑΠΟΣΤΟΛΟΣ ΚΑΚΛΑΜΑΝΗΣ",172
"13354"," Σας ευχαριστώ πολύ.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"13355"," Θέλω μόνο να πω, επειδή το θέμα των ακινήτων είναι επίκαιρο, το εξής: Είναι τραγικό! Είναι παγιδευμένοι όλοι όσοι έτυχε να έχουν κάποιο χωράφι στο χωριό τους, να έχουν κάποιο διαμέρισμα ή κάποιο οικόπεδο κάπου! Δεν μπορείτε, μέσα από το χρηματοπιστωτικό ζήτημα, εδώ και έξω, να συλλάβετε αυτούς που έχουν τα λεφτά και βρίσκετε το ντουβάρι, το χόρτο, την ημιδασική έκταση. Και λυπάμαι που ήδη λέτε ότι αν δεν εισπραχθεί το 60%, το 80% τότε θα επανέλθετε. Σας βεβαιώ εγώ ότι η φοροδοτική ικανότητα του απλού Έλληνα έχει εξαντληθεί. 
Και πρέπει να το καταλάβουμε αυτό για να δούμε τι θα κάνουμε. Διότι ακούω για μέτρα ύψους 6,5 δισεκατομμυρίων ευρώ. Δεν το δέχομαι. Το διέψευσε και η κ. Λαγκάρντ. Φοβούμαι, όμως, ότι η φράση σας «όχι οριζόντια μέτρα» θα ερμηνευτεί από τον ελληνικό λαό ως «μέτρα κάθετα επί της κεφαλής του καθενός». Τι σημαίνει «όχι οριζόντια μέτρα»; Αν δεν θα είναι οριζόντια, τότε θα είναι άλλα μέτρα; Το θέμα είναι αν θα υπάρξουν νέα μέτρα, αντί για τη σύλληψη φορολογητέας ύλης, η οποία, δυστυχώς, έχει διαφύγει.","ΑΠΟΣΤΟΛΟΣ ΚΑΚΛΑΜΑΝΗΣ",172
"13356"," Μπαίνουμε σε ένα θέμα πολύ ενδιαφέρoν βέβαια. Να δούμε αν ο κύριος Υπουργός.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"13357"," Από ό,τι βλέπω και από τα στοιχεία που μας δώσατε, από τόσες offshore εταιρείες μόνο 44 εκατομμύρια ευρώ πήρατε; Εδώ μιλάμε για δισεκατομμύρια ευρώ. 
Αυτές είναι οι δικές μου οι διαπιστώσεις, κύριε Πρόεδρε, και λυπούμαι που αν και είμαι Βουλευτής που στηρίζει την Κυβέρνηση είμαι υποχρεωμένος να κάνω και αυτού του είδους την αντιπολίτευση. Εδώ που τα λέμε, υπάρχει και η αντιπολίτευση που μόνο θορυβεί. Δεν κάνει πραγματική αντιπολίτευση.","ΑΠΟΣΤΟΛΟΣ ΚΑΚΛΑΜΑΝΗΣ",172
"13358"," Κύριε Πρόεδρε, έδειξα ανοχή. Μιλήσατε έξι λεπτά. 
Κύριε Υπουργέ, έχετε το λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"13359"," Θα μου επιτρέψετε, κύριε Πρόεδρε, μιας και ο σεβαστός Πρόεδρος άνοιξε τη βεντάλια με πολλά θέματα, να απαντήσω σε κάθε ένα εξ αυτών. 
Κατ’ αρχάς μιας και αναφέρθηκε στο φόρο ακινήτων, ο φόρος που σχεδιάζουμε τώρα είναι πολύ πιο δίκαιος από τον προηγούμενο. Διότι σκοπεύει να πάρει περίπου τα ίδια χρήματα από πολύ περισσότερους, άρα λιγότερα από τον καθένα. 
Όσον αφορά στα χωραφάκια που είπατε, η επιβάρυνση θα είναι ελάχιστη, της τάξεως των 10 έως 20 ευρώ το χρόνο, ακόμη και για πολύ μεγάλα αγροτεμάχια. Δεν νομίζω να είναι αυτό το ζήτημα. 
Όσον αφορά στο τι σημαίνει «όχι οριζόντια δημοσιονομικά μέτρα» το λέει η λέξη: Όχι μειώσεις μισθών, όχι αυξήσεις φόρων. Αυτή η χώρα, όμως, χρειάζεται ακόμη μεταρρυθμίσεις, διαρθρωτικές παρεμβάσεις, έχει έλλειψη ανταγωνισμού, έχει ολιγοπωλιακές συνθήκες παντού. 
Ελπίζω αυτά τα μέτρα να μας επιτρέψετε να τα πάρουμε και να τα ψηφίσετε, όταν θα τα φέρουμε στη Βουλή.","ΙΩΑΝΝΗΣ ΣΤΟΥΡΝΑΡΑΣ",168
"13360"," Δυστυχώς θα είμαι υποχρεωμένος, για να μην καταρρεύσει η χώρα, για να μην πέσει η Κυβέρνηση.","ΑΠΟΣΤΟΛΟΣ ΚΑΚΛΑΜΑΝΗΣ",172
"13361"," Σας ευχαριστώ.","ΙΩΑΝΝΗΣ ΣΤΟΥΡΝΑΡΑΣ",168
"13362"," Αυτή πάντως είναι μια είδηση, κύριε Πρόεδρε.
Συνεχίστε, κύριε Υπουργέ.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"13363"," Όσον αφορά στα συγκεκριμένα θέματα, για τα οποία κουβεντιάζουμε σήμερα, ίσως δεν έγινε κατανοητό αυτό που είπα πριν. Αυτό που είπα πριν είναι ότι από τη μεγάλη λίστα, από δύο φορολογούμενους έχουμε πάρει 4,9 εκατομμύρια ευρώ -όχι από όλους, από δύο μόνο. Αυτό δείχνει ότι υπάρχουν δυνατότητες.","ΙΩΑΝΝΗΣ ΣΤΟΥΡΝΑΡΑΣ",168
"13364"," Αυτό σας λέμε και εμείς.","ΑΠΟΣΤΟΛΟΣ ΚΑΚΛΑΜΑΝΗΣ",172
"13365"," Όχι, να τα πούμε όλα. Είστε έγκυρος νομικός. Και όπως ξέρετε, μέχρι τώρα, ένας εφοριακός έπρεπε να ελέγξει τα πάντα, μέχρι και τα ακίνητα του κάθε φορολογουμένου- τα πάντα. Αυτό σημαίνει ότι θα τελειώσουμε σε πάρα πολλά χρόνια. Περνάμε διάταξη, λοιπόν, για να μπορεί ο εφοριακός να συντάξει μερικό φύλλο ελέγχου, ώστε να καταλογίσει τα πρόστιμα και να τα πληρώσει ο φορολογούμενος. 
Άρα λύνουμε προβλήματα που ταλαιπωρούσαν τη φορολογική διοίκηση για πάρα πολλά χρόνια. Ελπίζω να αντιλαμβάνεστε ότι στον ενάμιση χρόνο που είμαστε Κυβέρνηση, έχουμε κάνει τόσα πράγματα, όσα δεν έχουν γίνει εδώ και πάρα πολλά χρόνια. Θα μου επιτρέψετε στη δευτερολογία μου να πω ακόμη μερικά εξ αυτών. 
Επίσης, όταν μίλησα για τις offshore, τόνισα ένα νούμερο. Για καθεμία που έχουμε ελέγξει, έχει βεβαιωθεί 1 εκατομμύριο ευρώ. Άρα, αν είναι περίπου δέκα χιλιάδες οι offshore, αναλογικά το νούμερο είναι πολύ μεγάλο. Εκεί, λοιπόν, εστιάζουμε την προσοχή μας, σε ένα χώρο που όντως δεν είχαμε την τεχνογνωσία. Εκπαιδεύουμε ελεγκτές για να μπορούμε να κλείσουμε τις τρύπες αυτές. 
Τώρα, επειδή γίνεται λόγος για καθυστερήσεις στη διαδικασία φορολογικών ελέγχων, επιτρέψτε μου να εστιάσω σε ορισμένα κρίσιμα θέματα. 
Συγγνώμη, κύριε Πρόεδρε, θα χρειαστώ τρία λεπτά ακόμη.","ΙΩΑΝΝΗΣ ΣΤΟΥΡΝΑΡΑΣ",168
"13366"," Να μας πείτε για τα ακίνητα, κύριε Υπουργέ, αν του δώσετε το χρόνο, κύριε Πρόεδρε.","ΑΠΟΣΤΟΛΟΣ ΚΑΚΛΑΜΑΝΗΣ",172
"13367"," Τρία λεπτά είναι πολλά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"13368"," Ωραία. 
Τα νομοθετικά κενά που υπήρχαν και μέσω των οποίων είχαμε φτάσει στο παράδοξο της νομιμοποιημένης φοροδιαφυγής και φοροαποφυγής, με τις νομοθετικές παρεμβάσεις μας, στο διάστημα που είμαι Υπουργός, έχουν καλυφθεί. 
Ενδεικτικά αναφέρω: Το πλαίσιο για τις ενδοομιλικές συναλλαγές και τον έλεγχό τους. Παρά τις αντιδράσεις και τις παλινωδίες όσων είχαν συνηθίσει σε άλλο καθεστώς, φέτος υποβλήθηκαν οι πρώτοι σοβαροί έλεγχοι και φάκελοι τεκμηρίωσης που ανταποκρίνονται σε διεθνή πρότυπα και πρακτικές. 
Η δυνατότητα ελέγχου των συναλλαγών όταν εμπλέκονται εταιρείες και μεσάζοντες σε μη συνεργάσιμα κράτη και φορολογικούς παραδείσους. Εκεί είναι τα λεφτά, κύριε Πρόεδρε. Εκεί είναι τα πάρα πολλά λεφτά. 
Οι διατάξεις για τις ελεγχόμενες αλλοδαπές εταιρείες και τη φορολόγησή τους. 
Οι διατάξεις για την πραγματική διοίκηση των εταιρειών στο νέο Κώδικα Φορολογίας Εισοδήματος. 
Η διάταξη για τεχνικές συναλλαγές προς το σκοπό αποφυγής φόρων στο νέο Κώδικα Φορολογικής Διαδικασίας. 
Η διεύρυνση της υποχρέωσης λήψης ΑΦΜ μέσω της οποίας θα προκύψει φορολογητέα ύλη από νομικά πρόσωπα που λόγω των προϋφισταμένων διατάξεων δεν είχαν καν την υποχρέωση λήψης ΑΦΜ και κατ’ αυτόν τον τρόπο ήταν φορολογικά ανύπαρκτοι αν και επαγγελματικά πλήρως δραστηριοποιούμενοι. 
Η υποχρεωτική καταγραφή όλων των εισοδημάτων αυτοτελώς φορολογουμένων και απαλλασσόμενων, ώστε να προκύπτει η πλήρης εικόνα των εισοδημάτων κάθε φορολογούμενου βάσει των οποία χορηγείται πλήθος παροχών. 
Η αυστηροποίηση των ποινικών κυρώσεων για εκτεταμένη φοροδιαφυγή. Η υιοθέτηση των έμμεσων τεχνικών ελέγχου. Η μετάθεση της απόδειξης από τη διοίκηση στο φορολογούμενο. 
Σε επίπεδο αξιοποίησης των συστημάτων και των πληροφοριών έχουμε υιοθετήσει και συνεχώς επεκτείνουμε διαδικασίες, όπως οι διασταυρώσεις, οι στοχεύσεις, η ηλεκτρονική υποβολή των δηλώσεων, η ηλεκτρονικοποίηση των πληροφοριών, η ανάπτυξη του περιουσιολογίου. 
Διακρίνω μια συνεχή τάση μηδενισμού της προσπάθειας. Επιτρέψτε μου όμως να σας πω –και το λέω πραγματικά μετά λόγου γνώσεως- ότι ολόκληρη η προσπάθεια της μεταπολιτευτικής Ελλάδας αθροιζόμενη είναι περίπου ίση με την προσπάθεια που καταβάλλαμε από τότε που σχηματίστηκε αυτή η Κυβέρνηση πριν από ενάμιση χρόνο. 
Για να πετύχουμε την ανατροπή…","ΙΩΑΝΝΗΣ ΣΤΟΥΡΝΑΡΑΣ",168
"13369"," Σοβαρολογείτε; Θα μας πείτε ότι σε ένα χρόνο αλλάξατε όσα δεν άλλαξαν για σαράντα χρόνια;","ΑΠΟΣΤΟΛΟΣ ΚΑΚΛΑΜΑΝΗΣ",172
"13370"," Σας είπα ότι…","ΙΩΑΝΝΗΣ ΣΤΟΥΡΝΑΡΑΣ",168
"13371"," Παρακαλώ, κύριε Πρόεδρε.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"13372"," Με όλον το σεβασμό, εγώ σας άκουσα και σας απαντώ.","ΙΩΑΝΝΗΣ ΣΤΟΥΡΝΑΡΑΣ",168
"13373"," Η αλαζονεία έχει και τα όρια της. Δεν θα μας υβρίζετε κιόλας ότι σε έναν χρόνο κάνατε εσείς ότι δεν έγιναν σαράντα χρόνια.","ΑΠΟΣΤΟΛΟΣ ΚΑΚΛΑΜΑΝΗΣ",172
"13374"," Παρακαλώ, να ολοκληρώσει ο Υπουργός. Έχουμε οκτώ ερωτήσεις σήμερα. Ο Υπουργός θα πει αυτά που έχει να πει και θα τα σχολιάσετε μετά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"13375"," Δηλαδή κοιμόμασταν όρθιοι σαράντα χρόνια;","ΑΠΟΣΤΟΛΟΣ ΚΑΚΛΑΜΑΝΗΣ",172
"13376"," Κύριε Υπουργέ, ολοκληρώστε.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"13377"," Θα με ρωτήσετε αν είμαι ευχαριστημένος από το αποτέλεσμα. Όχι, δεν είμαι ικανοποιημένος. Υπάρχουν ακόμα αδυναμίες και η προσπάθεια είναι συνεχής. 
Με σκοπό την επιτάχυνση του ελέγχου, όπως σας είπα πριν, καταθέσαμε προς ψήφιση σχέδιο διάταξης, ώστε να επεκταθεί η δυνατότητα προσωρινού ελέγχου και να βεβαιώνεται αμέσως η διαφορά, αλλά να μην οριστικοποιείται ο έλεγχος, προκειμένου αν προκύψουν νέα στοιχεία που οδηγούν σε μεγαλύτερη βεβαίωση, να μη χαθεί το δικαίωμα του δημοσίου. 
Αυτή η πρωτοβουλία θα οδηγήσει σε ταχεία βεβαίωση φόρων για τη διαφορά μεταξύ εμβασμάτων και φορολογικών δηλώσεων των ελεγχομένων. Ήταν ένα τεχνικό θέμα που το ανακαλύψαμε και το καλύψαμε. 
Όπως αντιλαμβάνεστε, τα πάντα είναι θέμα χρόνου. Σας πληροφορώ ότι γνωρίζω πολύ καλά ότι χρόνος δεν υπάρχει. 
Ευχαριστώ πολύ.","ΙΩΑΝΝΗΣ ΣΤΟΥΡΝΑΡΑΣ",168
"13378","  Ευχαριστούμε κι εμείς.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"13379"," Πρέπει να γίνει μια εξεταστική επιτροπή για όλους τους Υπουργούς Οικονομικών από το ’74 μέχρι σήμερα.","ΑΠΟΣΤΟΛΟΣ ΚΑΚΛΑΜΑΝΗΣ",172
"13380"," Κύριε Πρόεδρε, γνωρίζετε τη διαδικασία. Εν πάση περιπτώσει, το Προεδρείο θα χαρεί να έχουμε μια τέτοια πρόταση.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"13381"," Η κουβέντα εδώ είναι ζωντανή.","ΑΠΟΣΤΟΛΟΣ ΚΑΚΛΑΜΑΝΗΣ",172
"13382"," Προφανώς δεν έχω δικαίωμα να σχολιάσω, αλλά ακούγοντας, κύριε Πρόεδρε, ότι δεν είχαμε τεχνογνωσία να αντιμετωπίσουμε ένα φαινόμενο που ονομάζεται «διεθνοποιημένη φοροδιαφυγή», προκαλούνται ερωτηματικά γιατί δεν υπήρξε αυτή η τεχνογνωσία.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"13383"," Σωστό. Η ισοπέδωση βλάπτει.","ΑΠΟΣΤΟΛΟΣ ΚΑΚΛΑΜΑΝΗΣ",172
"13384"," Προχωράμε στην έκτη με αριθμό 81/8-10-2013 επίκαιρη ερώτηση του Ανεξάρτητου Βουλευτή Β’ Αθηνών κ. Δημητρίου Ανδρουλάκη προς τον Υπουργό Οικονομικών, σχετικά με την κατάθεση του Εθνικού Σχεδίου Ανασυγκρότησης-Ανάπτυξης.
Στην επίκαιρη ερώτηση θα απαντήσει ο Υπουργός κ. Στουρνάρας. 
Κύριε Ανδρουλάκη, έχετε το λόγο για δύο λεπτά. 
ΔΗΜΗΤΡΙΟΣ (ΜΙΜΗΣ) ΑΝΔΡΟΥΛΑΚΗΣ: Ευχαριστώ, κύριε Πρόεδρε.
Ο Υπουργός τελείωσε την ομιλία του μιλώντας για το χρόνο. 
Να όμως, κύριε Υπουργέ, που εσείς αθετήσατε το συμβόλαιο του χρόνου, αθετήσατε τη θεμελιώδη δέσμευσή σας σε αυτήν την Αίθουσα και στο δημόσιο λόγο σας, να φέρετε μέχρι το καλοκαίρι το περιώνυμο «Εθνικό Σχέδιο Ανασυγκρότησης και Ανάπτυξης», όταν, προσέξτε, κύριοι συνάδελφοι, πριν ογδόντα χρόνια στη μεγάλη κρίση οι προκάτοχοι του κ. Στουρνάρα, ο Βαρβαρέσος, ο Τσουδερός, ακόμη και ο εκ των υστέρων τραγικός Κορυζής διαπραγματεύονταν με τους πιστωτές έχοντας εθνικό σχέδιο αναδιάρθρωσης της ελληνικής οικονομίας. 
Αυτό τώρα, το Εθνικό Σχέδιο, έχει καταντήσει, κύριε Πρόεδρε, ένα είδος ανούσιας ετικέτας πια για να ή ένας άσσος στο μανίκι ενδεχομένως κάποιων συμβούλων του Πρωθυπουργού για ενδεχόμενες εκλογές ή ένα τεχνοκρατικό κείμενο για να κάνουμε διευθετήσεις συμφερόντων, όχι στο νέο παραγωγικό πρότυπο -που λέτε, κύριε Υπουργέ- αλλά στο παλαιό, για να συνεχίσετε να στηρίζετε το παλαιό status quo επιχειρηματικό και οικονομικό. 
Αυτό είναι το Εθνικό Σχέδιο Ανασυγκρότησης, το οποίο έχετε παραπέμψει –ακούμε- στην «McKinsey». Με ποια θεσμική υπόσταση έχει ανατεθεί στη «McKinsey», το ΙΟΒΕ και το ΚΕΠΕ; Πού βασίζεται αυτό; Δεν κάνατε μια Εθνική Επιτροπή Προγραμματισμού, όπως συνήθως γινόταν στην ιστορία. 
Το δεύτερο ερώτημα είναι ότι αντί, κύριε Υπουργέ, να εξαπολύετε διά μέσου του Τύπου με τα οχτάστηλα «ρουκέτες» επικοινωνιακές για πενηντάχρονο ομόλογο ή να σπεύδετε με φούρια να απονομιμοποιείτε προκαταβολικά ένα «κούρεμα» του χρέους –ας το πούμε έτσι- στη γραμμή του Σόιμπλε, του ορθολογισμού κ.λπ., θα έπρεπε να έχετε ήδη φάκελο εθνικής διαπραγματευτικής τακτικής με τα πιθανά σενάρια, τις πιθανές εναλλακτικές λύσεις, τις διαφοροποιημένες πιθανές αντιδράσεις των εταίρων, οι οποίοι έχουν διαφορετική αντοχή και ανοχή σε διαφορετικά επιτόκια. Δεν σας λέω να κάνετε θεωρία παιγνίων ή να χρησιμοποιήσετε μαθηματικά εργαλεία, που υπάρχουν σήμερα για διαπραγμάτευση, αλλά, όπως ξέρετε, έχουμε μία δύσκολη διαπραγμάτευση μπροστά και εσείς έχετε επαναπαυθεί στην απόφαση της 27ης Νοεμβρίου, η οποία είναι ασαφής. Γιατί, κύριε Υπουργέ, εδώ δεν θέλουμε απλώς μία ελάφρυνση του χρέους, θέλουμε μία τέτοια μείωση του κόστους εξυπηρέτησης του χρέους, που να είναι σε θέση να επιτρέψει την ανάπτυξη. 
Αυτό δεν μπορεί να γίνει με το σημερινό ονομαστικό επίπεδο του χρέους και το σημερινό κόστος εξυπηρέτησης του χρέους. Άρα χρειαζόμαστε κάτι δραστικό, για το οποίο πρέπει να προετοιμαστείτε.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"13385"," Κύριε Υπουργέ, έχετε το λόγο για τρία λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"13386"," Ευχαριστώ πολύ, κύριε Πρόεδρε.
Κατ’ αρχάς, όσον αφορά την ελάφρυνση του χρέους, κύριε Ανδρουλάκη, είμαι βέβαιος ότι διαβάζετε αριθμούς. Δείτε λίγο τον προϋπολογισμό και πόσα δίνουμε για τόκους φέτος και πόσα δίναμε πέρσι και πρόπερσι. Είναι 6 δισεκατομμύρια σε σχέση με 12 και 13. Άρα, θα ήθελα να διαβάζετε λίγο πιο προσεκτικά τα νούμερα.
Άκουσα, βέβαια, με προσοχή τις παρατηρήσεις σας. Ωστόσο, επιτρέψτε μου να σας πω ότι τόσο το περιεχόμενο των ερωτήσεων που έχετε υποβάλει για το θέμα που συζητάμε σήμερα όσο και τα λεγόμενά σας βασίζονται μάλλον σε παραδοχές που είναι λανθασμένες. Υποστηρίξατε ότι η χώρα δεν έχει στρατηγική απέναντι στη διαπραγμάτευση με τους εταίρους μας. Κάνετε λάθος. Παρατηρείτε τα πράγματα και ξέρετε πολύ καλά ότι είχαμε και έχουμε θέσει πολύ συγκεκριμένους στρατηγικούς στόχους τόσο για τη σχέση με τους εταίρους μας όσο και για τη θεμελίωση ενός νέου αναπτυξιακού προτύπου.
Σας θυμίζω ότι είμαι ο πρώτος, ίσως, που μίλησα ακόμα από το 2008 για την ανάγκη ενός νέου αναπτυξιακού υποδείγματος στην ελληνική οικονομία. Κατ’ αρχάς, η Κυβέρνηση και οι πολιτικές δυνάμεις που τη στηρίζουν λειτούργησαν με συντεταγμένο και συνεκτικό τρόπο, ώστε η ελληνική οικονομία και η κοινωνία να βγουν από το όξινο περιβάλλον, στο οποίο είχαν βρεθεί την περίοδο προ των εκλογών του 2012. Το γεγονός ότι έχουμε την πολυτέλεια να συζητάμε αυτήν τη στιγμή για ένα μακρόπνοο σχέδιο ανασυγκρότησης οφείλεται ακριβώς στα προσεκτικά βήματα που έχουν γίνει μέχρι σήμερα.
Επιτρέψτε μου να γίνω πιο συγκεκριμένος. Αποφασίσαμε να εφαρμόσουμε ένα σχετικά εμπροσθοβαρές πρόγραμμα οικονομικής πολιτικής, το οποίο θα μας επιτρέψει να φτάσουμε νωρίς στα επιθυμητά δημοσιονομικά αποτελέσματα. Αυτή η σωστά ζυγισμένη στρατηγική απόφαση έδωσε το σωστό μήνυμα, τόσο εκτός όσο και εντός της χώρας, ότι η Κυβέρνηση είναι αποφασισμένη να αντιμετωπίσει τις διαρθρωτικές αδυναμίες της ελληνικής οικονομίας και να σταθεροποιήσει άπαξ και διά παντός τη θέση μας στην Ευρωζώνη.
Τα λόγια είναι ωραία. Οι πράξεις, όμως, είναι δύσκολες. Στο τραπέζι των διαπραγματεύσεων αποδεικνύονται όλα. Όταν κάθεσαι απ’ έξω και λες ωραία λόγια, είναι πολύ εύκολο. Στο τραπέζι μέσα, στο Eurogroup, όμως, εκεί, παίζονται όλα.
Παράλληλα, προχωρήσαμε με ταχύτητα και αποφασιστικότητα στη θωράκιση του τραπεζικού συστήματος, αποτρέποντας οποιοδήποτε συστημικό, χρηματοοικονομικό κίνδυνο, ακόμη κι όταν πάρθηκαν οι μεγάλες αποφάσεις για το πρόγραμμα οικονομικής προσαρμογής της Κύπρου. Δηλαδή, εξασφαλίσαμε τη δημοσιονομική και χρηματοπιστωτική σταθερότητα, που είναι όρος εκ των ων ουκ άνευ για την ανάσχεση της ύφεσης και την επάνοδο σε βιώσιμη αναπτυξιακή τροχιά. Αυτό ήταν η προϋπόθεση για να έχουμε την πολυτέλεια σήμερα να μιλάμε για νέο αναπτυξιακό πρότυπο. Αν δεν υπήρχε αυτό, δεν θα ήμασταν σήμερα εδώ.
Παράλληλα, όμως, με τη διαχείριση μιας οριακής οικονομικής κατάστασης στρέψαμε τις προσπάθειες μας προς το μέλλον. Η Κυβέρνηση έχει θέσει πολύ συγκεκριμένους κεντρικούς αναπτυξιακούς στόχους για το μέλλον της χώρας, που θα φέρουν την αύξηση της απασχόλησης και, τελικά, και  του εισοδήματος.
Ωστόσο, προκειμένου να οριοθετήσουμε το που πρέπει να βρίσκεται η ελληνική οικονομία σε μία δεκαετία από σήμερα και να καθορίσουμε τη συνδρομή του κράτους στην πορεία αυτή, χρειαζόμαστε συγκεκριμένα στοιχεία και επιστημονικά εργαλεία. Για τον λόγο αυτόν, το Υπουργείο Οικονομικών μαζί με το Υπουργείο Ανάπτυξης προβήκαμε στην ανάθεση σχετικών μελετών σε ερευνητικά ιδρύματα. Η σύμβαση που υπεγράφη μεταξύ του Υπουργείου Οικονομικών και του Ιδρύματος Οικονομικών και Βιομηχανικών Ερευνών έχει δημοσιευθεί, όπως ορίζει ο νόμος, στη «Διαύγεια». Στις 5 Σεπτεμβρίου του 2013, το ΙΟΒΕ σε εφαρμογή των όρων της σύμβασης απέστειλε εμπρόθεσμα στο Υπουργείο Οικονομικών ένα πρώτο παραδοτέο, μια ενδιάμεση έκθεση, ενώ η τελική μελέτη, το δεύτερο παραδοτέο, θα πρέπει να γίνει τον Δεκέμβριο του 2013.
Αυτή η μελέτη αποτελεί μέρος ενός συνολικού πακέτου που εκπονείται σε συνεργασία με το Υπουργείο Ανάπτυξης, αφορά τη στρατηγική ανάπτυξη της χώρας και αναμένεται μεταξύ άλλων, πρώτον, να καταγράψει τις επιδράσεις του προηγούμενου αναπτυξιακού υποδείγματος από το 1994 μέχρι το 2007 στην παραγωγική διάρθρωση της ελληνικής οικονομίας, δεύτερον, να προσδιορίσει τους κλάδους που μπορούν να παίξουν πρωταγωνιστικό ρόλο την περίοδο 2014-2020 και μετά, με ποσοτικοποίηση των θετικών επενεργειών τους στην επάνοδο της εθνικής οικονομίας σε βιώσιμη αναπτυξιακή τροχιά και, τέλος, να δώσει έμφαση στις πιθανές δημόσιες πολιτικές που μπορούν να συμβάλουν προς αυτήν την κατεύθυνση πρωτίστως στο πλαίσιο της Ε΄ Προγραμματικής Περιόδου 2014-2020, δηλαδή για το νέο ΕΣΠΑ. 
Συνεπώς θεωρώ ότι τα περί έλλειψης εθνικού σχεδίου και διαπραγματευτικής πολιτικής είναι μία άδικη κριτική.","ΙΩΑΝΝΗΣ ΣΤΟΥΡΝΑΡΑΣ",168
"13387"," Ορίστε, κύριε Ανδρουλάκη, έχετε το λόγο για τη δευτερολογία σας. 
ΔΗΜΗΤΡΙΟΣ (ΜΙΜΗΣ) ΑΝΔΡΟΥΛΑΚΗΣ: Κύριε Υπουργέ, γιατί δεν κάνετε μία εθνική επιτροπή, όπως ήταν παλιά του Αγγελόπουλου, ευρείας βάσης και να επικουρηθεί είτε από τη «McKinsey» είτε το ΚΕΠΕ είτε το ΙΟΒΕ; 
Θα ήθελα, όμως, να σας αφιερώσω δύο βιβλία που κυκλοφόρησαν για τη «McKinsey», για να τα δείτε, έχουν ενδιαφέρον. Το ένα λέγεται «Οι λόρδοι της στρατηγικής» και το άλλο λέγεται «Η εταιρεία: η μυστική επίδραση στην οικονομία των Ηνωμένων Πολιτειών». Μη βάζετε φωτοστέφανα σε αυτές τις εταιρείες συμβούλων. Δεν ξέρετε πόσο κόσμο έχουν καταστρέψει. Δεν ξέρω γιατί την εμπιστεύεστε τόσο πολύ, όταν αφορά το θεμελιώδες στρατηγικό σχέδιο της χώρας.
Όσον αφορά το ΙΟΒΕ, ήθελα να σας υπενθυμίσω για την επάρκειά του, κύριε Υπουργέ, ότι όταν ήσασταν διευθυντής του, «παγιδεύσατε» τον προηγούμενο Πρωθυπουργό, του είπατε ότι η απελευθέρωση των επαγγελμάτων θα φέρει 14% έως 15% του ΑΕΠ, με μία αστεία εξίσωση, η οποία είναι σχολική εντελώς με τον τρόπο που βγήκε το νούμερο αυτό. Δεν θέλω να τα συζητήσω. Άρα, λοιπόν, δεν μπορείτε να λέτε «έκανα μία σύμβαση με το ΙΟΒΕ». 
Έτσι θα φτιαχτεί το Εθνικό Σχέδιο Ανασυγκρότησης-Ανάπτυξης της χώρας; Τι σημαίνει αυτό; Σημαίνει ένα ρήγμα στο παλαιό status quo, στο παλαιό πρότυπο ανάπτυξης. Εδώ, όμως, συνεχίζεται το παλαιό νταραβέρι διαρκώς. Οι λίγοι πόροι συγκεντρώνονται ξανά, στα ίδια και στα ίδια χέρια. Δύο-τρία πολιτικά γραφεία διευθύνουν την κατανομή των πόρων. Για ποιο παραγωγικό πρότυπο μου λέτε; Μία περιγραφή των κλάδων της οικονομίας, σαν αυτήν την προχειροδουλειά της «McKinsey»; Αυτό είναι το Εθνικό Σχέδιο Ανασυγκρότησης-Ανάπτυξης; 
Το Εθνικό Σχέδιο απαιτεί κρίσιμες επιλογές, αναδόμηση των συμφερόντων της οικονομίας, μία νέα διάταξη στην οικονομία. Αυτό είναι το Εθνικό Σχέδιο; Προέρχεστε μάλιστα και από μαρξιστική –ας πούμε- σκέψη. Αυτό είναι; Ένα τεχνοκρατικό σχέδιο; Σε ποιους κλάδους θα βάλουμε τα λεφτά; Εδώ τα λεφτά μοιράζονται με το παλιό το νταραβέρι.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"13388"," Ορίστε, κύριε Υπουργέ, με την ιδιότητα του Υπουργού κατ’ αρχάς, έχετε το λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"13389"," Κύριε Πρόεδρε, όπως ξέρετε πολύ καλά, ο κ. Ανδρουλάκης είμαι βέβαιος ότι γνωρίζει μία ρήση του Προέδρου Μάο. Είχε πει ότι τα πλοία δεν διοικούνται από επιτροπές. 
ΔΗΜΗΤΡΙΟΣ (ΜΙΜΗΣ) ΑΝΔΡΟΥΛΑΚΗΣ: Τώρα διοικούνται από άτυπες και αδιαφανείς!","ΙΩΑΝΝΗΣ ΣΤΟΥΡΝΑΡΑΣ",168
"13390"," Αφήστε με να σας απαντήσω. 
Εμείς χρησιμοποιούμε όλη την επιστημονική γνώση και τελικά αποφασίζουμε. Η έκβαση του αναπτυξιακού προτύπου θα είναι κυρίως το ΕΣΠΑ. Για να κατανείμουμε, όμως, τα χρήματα του ΕΣΠΑ δημιουργικά, πρέπει να ξέρουμε ποιοι είναι οι κλάδοι εκείνοι που έχουν τη μεγαλύτερη προστιθέμενη αξία, τις μεγαλύτερες συνέργειες στην υπόλοιπη οικονομία και τη μεγαλύτερη εξωστρέφεια. Το προηγούμενο αναπτυξιακό πρότυπο, που έγινε με τις επιτροπές που λέτε εσείς, πού οδήγησε; Οδήγησε σε χρεοκοπία.
ΔΗΜΗΤΡΙΟΣ (ΜΙΜΗΣ) ΑΝΔΡΟΥΛΑΚΗΣ: Εσείς ήσασταν και στις προηγούμενες επιτροπές και στις σημερινές.","ΙΩΑΝΝΗΣ ΣΤΟΥΡΝΑΡΑΣ",168
"13391"," Οι κυβερνήσεις ήταν.","ΑΘΑΝΑΣΙΟΣ ΜΠΟΥΡΑΣ",350
"13392"," Αφήστε με να μιλήσω, μη φωνάζετε.","ΙΩΑΝΝΗΣ ΣΤΟΥΡΝΑΡΑΣ",168
"13393"," Παρακαλώ, κύριε Ανδρουλάκη, μη διακόπτετε.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"13394"," Εγώ δεν σας φώναξα. Σας άκουσα πάρα πολύ προσεκτικά. Ακούστε με, θα μιλήσω εγώ τώρα.
ΔΗΜΗΤΡΙΟΣ (ΜΙΜΗΣ) ΑΝΔΡΟΥΛΑΚΗΣ: Εσείς ήσασταν στις επιτροπές παλαιού προτύπου, όχι εγώ!","ΙΩΑΝΝΗΣ ΣΤΟΥΡΝΑΡΑΣ",168
"13395"," Δεν είμαι εγώ πολιτικός του παλαιού προτύπου, άλλος είναι.
ΔΗΜΗΤΡΙΟΣ (ΜΙΜΗΣ) ΑΝΔΡΟΥΛΑΚΗΣ: Τι; Δεν είστε πολιτικός; Σε όλες τις επιτροπές είστε επί είκοσι χρόνια!","ΙΩΑΝΝΗΣ ΣΤΟΥΡΝΑΡΑΣ",168
"13396"," Μη φωνάζετε άλλο! Ακούστε με, σας παρακαλώ. Ήρθα εδώ για να σας απαντήσω ήρεμα.","ΙΩΑΝΝΗΣ ΣΤΟΥΡΝΑΡΑΣ",168
"13397"," Παρακαλώ, κύριε συνάδελφε, αφήστε να ολοκληρώσει ο κύριος Υπουργός. 
ΔΗΜΗΤΡΙΟΣ (ΜΙΜΗΣ) ΑΝΔΡΟΥΛΑΚΗΣ: Με προσβάλλετε.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"13398"," Δεν προσβάλλω κανέναν. Εσείς προσβάλατε. 
Θα ήθελα, λοιπόν, σε αυτό το σημείο να ξεκαθαρίσω κάτι στο οποίο σας έχω απαντήσει και στο παρελθόν και στο οποίο διαπιστώνω ότι διαρκώς επιμένετε. Λέτε ότι πρέπει να βάλουμε το Σχέδιο Ανασυγκρότησης της χώρας σε διαπραγμάτευση με τους εταίρους μας. Τι είναι αυτό πάλι; Από πού και ως πού; Για ποιο λόγο; 
Επιτρέψτε μου να σημειώσω ότι η Κυβέρνηση οφείλει να καταστρώσει ένα μακρόπνοο οικονομικό σχέδιο ανεξάρτητο και πέρα από τη διαπραγμάτευση με τους μισθωτές. Άλλο πράγμα αφορά η διαπραγμάτευση με τους μισθωτές και άλλο το μακρόπνοο αναπτυξιακό σχέδιο που είναι εθνικό ζήτημα. Δεν είναι ζήτημα διαπραγμάτευσης αυτό με τους εταίρους μας. 
ΔΗΜΗΤΡΙΟΣ (ΜΙΜΗΣ) ΑΝΔΡΟΥΛΑΚΗΣ: Πόρους από την Ευρώπη δεν έχετε;","ΙΩΑΝΝΗΣ ΣΤΟΥΡΝΑΡΑΣ",168
"13399"," Είναι πολύ κοντόφθαλμη η προσέγγιση που υποστηρίζει ότι πρέπει να ετοιμάσουμε ένα σχέδιο για τις αποφάσεις που θα παρθούν για το ελληνικό χρέος και να το βάλουμε στο τραπέζι της διαπραγμάτευσης. Έτερον εκάτερον! Το αναπτυξιακό πρόγραμμα είναι δική μας δουλειά!
Το ζήτημα, λοιπόν, δεν είναι να βρούμε ένα αναπτυξιακό μοντέλο στο οποίο θα συναινέσουν οι πιστωτές μας. Το ζήτημα είναι να καταλήξουμε σε κάποιους βασικούς άξονες πάνω στην ελληνική οικονομία, οι οποίοι θα τύχουν της μεγαλύτερης δυνατής συναίνεσης και αποδοχής από τους πολιτικούς φορείς όσο και, κυριότερα, από τις παραγωγικές δυνάμεις της χώρας, οι οποίες θα είναι και οι κύριοι πρωταγωνιστές του νέου αναπτυξιακού προτύπου. 
Πρέπει να βρούμε όλες εκείνες τις συνέργειες ανάμεσα στους κλάδους της ελληνικής οικονομίας και να τις ενισχύσουμε με σωστά στοχευμένες δημόσιες πολιτικές. Να συνδέσουμε, για παράδειγμα, τη ναυτιλία με τα λιμάνια και τις εμπορευματικές μεταφορές, τον τουρισμό με τον πολιτισμό, με την προώθηση εξειδικευμένων αγροτικών προϊόντων, αλλά και με την υγεία, με την αγροτική παραγωγή, όπως επίσης την αγροτική παραγωγή με τη μεταποίηση και όλα αυτά βέβαια με το τρίγωνο της γνώσης, δηλαδή το συνδυασμό της παιδείας, της έρευνας και της καινοτομίας.
Επιτρέψτε μου να πω κατηγορηματικά ότι όλα αυτά δεν είναι θέματα των πιστωτών μας. Με τίποτα! Καθόλου! Είναι θέματα για τα οποία εμείς, ως Έλληνες, πρέπει να πάρουμε βασικές αποφάσεις, τις οποίες στη συνέχεια θα πρέπει να τις μετουσιώσουμε σε συντονισμένη πράξη. Πρέπει να τις αποτυπώσουμε σε επιχειρησιακά σχέδια συνδεδεμένα με τους προϋπολογισμούς μας, σχέδια τα οποία θα αξιολογούμε, θα τα αναπροσαρμόζουμε μέσα από σοβαρές και αξιόπιστες θεσμικές διαδικασίες.","ΙΩΑΝΝΗΣ ΣΤΟΥΡΝΑΡΑΣ",168
"13400"," Όμως, κύριε Πρόεδρε, κάτι λέει ο Κανονισμός για την ανάγνωση των ομιλιών.","ΑΠΟΣΤΟΛΟΣ ΚΑΚΛΑΜΑΝΗΣ",172
"13401"," Κύριε Ανδρουλάκη, μία από τις πιο οδυνηρές πραγματικότητες της Μεταπολίτευσης ήταν το γεγονός ότι δεν καταρτίστηκαν σοβαρά και μακρόπνοα αναπτυξιακά σχέδια για την οικονομία και για το κράτος. Δεν είναι τυχαίο ότι αυτό το μνημόνιο που έχουμε, παρ’ όλες τις αδυναμίες του, είναι ίσως το μοναδικό κείμενο πολιτικής –και πρέπει να είμαστε ειλικρινείς σε αυτό- που έθεσε συγκεκριμένους στόχους, δεσμευτικούς για το σύνολο του ελληνικού κράτους –είτε μας αρέσει είτε όχι.
Εσείς προτείνετε να καταρτίσουμε κάτι προς αντικατάστασή του. Εγώ σας λέω ότι αυτό που πρέπει να ετοιμάσουμε πρέπει να είναι κάτι πολύ πιο μακρόπνοο και υπερβατικό.","ΙΩΑΝΝΗΣ ΣΤΟΥΡΝΑΡΑΣ",168
"13402"," Ξέρετε από πριν τι θα πει ο Βουλευτής και τα έχετε γραμμένα;","ΑΠΟΣΤΟΛΟΣ ΚΑΚΛΑΜΑΝΗΣ",172
"13403"," Έχετε να πείτε κάτι άλλο εσείς, κύριε Πρόεδρε.","ΑΘΑΝΑΣΙΟΣ ΜΠΟΥΡΑΣ",350
"13404"," Σας καλώ να συμβάλετε και εσείς με τις καινοτόμες αντιλήψεις και προτάσεις σας σε αυτήν την εθνική προσπάθεια.
Ευχαριστώ πολύ.","ΙΩΑΝΝΗΣ ΣΤΟΥΡΝΑΡΑΣ",168
"13405"," Ευχαριστούμε και εμείς.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"13406"," Κύριε Πρόεδρε, κάποτε πρέπει να εφαρμόσουμε τον Κανονισμό.","ΑΠΟΣΤΟΛΟΣ ΚΑΚΛΑΜΑΝΗΣ",172
"13407"," Ναι, αλλά αυτό να γίνεται προς πάσα κατεύθυνση!","ΑΘΑΝΑΣΙΟΣ ΜΠΟΥΡΑΣ",350
"13408"," Ναι, προς πάσα κατεύθυνση.","ΑΠΟΣΤΟΛΟΣ ΚΑΚΛΑΜΑΝΗΣ",172
"13409"," Δεν θα αλλάξουμε τα δεδομένα. Έτσι είναι από χρόνια.","ΑΘΑΝΑΣΙΟΣ ΜΠΟΥΡΑΣ",350
"13410"," Το να τα έχει γράψει από πριν σημαίνει ότι αλλάζουμε τον Κανονισμό. Πρέπει να εφαρμόσουμε τον Κανονισμό.","ΑΠΟΣΤΟΛΟΣ ΚΑΚΛΑΜΑΝΗΣ",172
"13411"," Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία τριάντα εννέα μαθητές και μαθήτριες και τέσσερις εκπαιδευτικοί συνοδοί τους από το Δημοτικό Σχολείο Κουτσοποδίου Αργολίδας.
Η Βουλή τούς καλωσορίζει.
(Χειροκροτήματα απ’ όλες τις πτέρυγες της Βουλής)
Πάντως το Προεδρείο χαίρεται που έχουμε ουσιαστικές ερωτήσεις και απαντήσεις και μάλιστα πολλές ερωτήσεις σήμερα!
Προχωρούμε στην πρώτη με αριθμό 82/8-10-2013 επίκαιρη ερώτηση πρώτου κύκλου του Βουλευτή Πιερίας της Νέας Δημοκρατίας κ. Γεωργίου Κωνσταντόπουλου προς τον Υπουργό Υγείας, σχετικά με την ανάγκη κάλυψης των θέσεων ιατρών στη Μονάδα Τεχνητού Νεφρού του Γενικού Νοσοκομείου Κατερίνης. 
Στην ερώτηση του κυρίου συναδέλφου θα απαντήσει η Υπουργός κ. Ζέττα Μακρή.
Κύριε Κωνσταντόπουλε, έχετε το λόγο για δύο λεπτά, για να αναπτύξετε την επίκαιρη ερώτησή σας.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"13412"," Ευχαριστώ, κύριε Πρόεδρε.
Κύριε Υπουργέ, ζούμε σε μία εποχή κρίσης. Όλος ο κόσμος, οι συμπολίτες μας νιώθουν ότι έχουν χάσει τα πάντα. Ένα πράγμα, όμως, δεν έχουν χάσει: τα χρέη τους και την κλονισμένη υγεία τους! Για μεν τα χρέη τους ο παριστάμενος Υπουργός καταβάλλει προσπάθειες –είμαι σίγουρος- αλλά αυτός είναι και ο υπεύθυνος. 
Σήμερα, σε εποχή κρίσης, υπάρχουν συμπολίτες μας με κλονισμένη υγεία, οι οποίοι είχαν κάποτε τη δυνατότητα να λύσουν τα όποια προβλήματα αντιμετώπιζαν –και μέσω της ιδιωτικής υγείας και μέσω ασφαλιστικών οργανισμών που πλήρωναν- αλλά σήμερα δεν την έχουν. Σήμερα όλο και πιο πολλοί συμπολίτες μας καταφεύγουν στο Εθνικό Σύστημα Υγείας. Ξέρω τη μεγάλη ευαισθησία σας για τα θέματα αυτά. Σε εποχή, λοιπόν, κρίσης θέλουμε καλύτερη διαχείριση κρίσης και οι όποιοι πόροι υπάρχουν να κατευθυνθούν σωστά εκεί που πρέπει και μάλιστα στις ανίσχυρες, ευαίσθητες ομάδες, μία από τις οποίες είναι και οι νεφροπαθείς. Για παράδειγμα, στην πόλη μου πάνω από εβδομήντα πέντε νεφροπαθείς έχουν μόνο έναν γιατρό, την πρώην πρόεδρο του Ιατρικού Συλλόγου Πιερίας. Μόνο έναν! 
Καταλαβαίνετε, λοιπόν, ότι η κατάσταση δεν είναι απλώς στην κόψη του ξυραφιού, είναι ακόμη πιο δύσκολη, εξαιρετικά δύσκολη. Κάνω αυτήν την επίκαιρη ερώτηση τώρα, γιατί προγραμματίζετε τους επικουρικούς γιατρούς. Είναι μία λύση, αλλά δεν είναι η λύση. Γεμίσαμε τα νοσοκομεία της χώρας με επικουρικούς γιατρούς. Δεν είναι η λύση αυτή και το ξέρετε πάρα πολύ καλά. 
Τουλάχιστον, όμως, σε αυτήν την κατανομή πρέπει να στελεχωθούν οι μονάδες που είναι εξαιρετικά ζωτικής σημασίας, όπως είναι η μονάδα τεχνητού νεφρού, οι μονάδες εντατικής θεραπείας -θα τα πω και στη δευτερολογία μου- οι καρδιολογικές μονάδες, που ιδιαίτερα στην επαρχία δίνουν την πιο δυνατή μάχη «εμπροσθοφυλακής» στα νοσοκομεία της χώρας. 
Θέλω να πιστεύω ότι θα γίνει σωστή κατανομή, με πιο δυνατούς ρυθμούς. Θέλω να πιστεύω ότι η διαχείριση της κρίσης σε αυτές τις εξαιρετικά δύσκολες στιγμές θα είναι η ιδανικότερη. 
Ευχαριστώ.","ΓΕΩΡΓΙΟΣ ΚΩΝΣΤΑΝΤΟΠΟΥΛΟΣ",271
"13413"," Και εμείς ευχαριστούμε. 
Η Υπουργός κ. Μακρή έχει το λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"13414"," Ευχαριστώ, κύριε Πρόεδρε. 
Κύριε συνάδελφε, θέλω να σας πω ότι συμφωνώ με τη διαπίστωσή σας, πως πολλά έχουν χαθεί. Ελπίζω να συμφωνήσετε και εσείς με τη δική μου, ότι δεν έχει χαθεί η ευαισθησία και από τη σημερινή πολιτική ηγεσία του Υπουργείου. Κάνω αυτήν την αναφορά, γιατί εγώ αντιλαμβάνομαι το δικαιολογημένο ενδιαφέρον σας, όχι γιατί –όπως θα σκεφθούν πολλοί- το νοσοκομείο αυτό είναι στην εκλογική σας περιφέρεια, αλλά γιατί και εγώ γνωρίζω ότι το 2004 ήταν ένα γυμνό κτήριο, ένα κουφάρι, το οποίο χάρη στις δικές σας συντονισμένες ενέργειες έγινε ένα σύγχρονο νοσοκομείο.
Σας διαβεβαιώ, λοιπόν, ότι και οι δικές μας προσπάθειες είναι στην κατεύθυνση του να διατηρηθεί αυτός ο χαρακτήρας, παρά τις δυσκολίες που υπάρχουν. Αυτές οι δυσκολίες μάς περιορίζουν, ώστε οι προσλήψεις και οι διορισμοί του μόνιμου προσωπικού του ΙΔΑΧ να είναι ένα προς πέντε, κάτι που είμαι βέβαιη ότι και εσείς γνωρίζετε. 
Από το Υπουργείο Διοικητικής Μεταρρύθμισης και Ηλεκτρονικής Διακυβέρνησης έχουν ήδη εγκριθεί οι διαδικασίες πρόσληψης επτακοσίων εβδομήντα επτά ατόμων ως επικουρικό προσωπικό. Παρενθετικά εδώ σας λέω ότι και η παρατήρησή σας, δηλαδή πως αυτό δεν αρκεί, είναι παρατήρηση που συμμερίζομαι, αλλά είμαι βέβαιη ότι καταλαβαίνετε πως είναι ένα πρώτο –όχι το καλύτερο- χρήσιμο βήμα. 
Κοινοποιήθηκε, λοιπόν, έγγραφο σε όλες τις υγειονομικές περιφέρειες, από τις οποίες ζητήθηκε να δώσουν απαντήσεις για τα κενά που υπάρχουν. Τα λέω συνοπτικά, ίσως στη δευτερολογία μου να χρειαστεί να τα πω λεπτομερέστερα. 
Από την αρμόδια υγειονομική περιφέρεια και από το Γενικό Νοσοκομείο Κατερίνης έχει δοθεί ως κενό αυτό που και εσείς επισημαίνετε στην ερώτησή σας. Σας βεβαιώ ότι στην επόμενη πρόσκληση ενδιαφέροντος θα υπάρχει μία θέση νεφρολογίας, αλλά, όπως πολύ καλά γνωρίζετε, πρέπει να εκδηλωθεί και ενδιαφέρον από γιατρό που έχει αυτήν την ειδικότητα. Η επόμενη προκήρυξη δεν θα βραδύνει, ενδεχομένως να είναι και μέσα στο μήνα. 
Το δεύτερο στοιχείο της ερώτησής σας είναι πώς αντιμετωπίζονται τα ακατάλληλα προϊόντα. Η ΕΠΥ είναι η κεντρική αρχή προμηθειών, η οποία με βάση τις νόμιμες διαδικασίες δίνει σε άλλες αναθέτουσες αρχές τη δυνατότητα να κάνουν διαγωνισμούς και να συνάπτουν σχετικές συμφωνίες. 
Πάντοτε τα προϊόντα πρέπει να έχουν την προβλεπόμενη σήμανση πως τηρούνται οι προδιαγραφές της Ευρωπαϊκής Ένωσης. Βεβαίως, υπάρχουν και πρόνοιες στη νομοθεσία, αν αυτό δεν πετύχει, να υπάρχει αιτιολογημένη απόφαση του Υπουργού. Αν χρειαστεί, θα επανέλθω στη δευτερολογία μου.
Ευχαριστώ.","ΖΕΤΤΑ ΜΑΚΡΗ",292
"13415"," Και εμείς ευχαριστούμε. 
Ο κ. Κωνσταντόπουλος έχει το λόγο για τρία λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"13416"," Ευχαριστώ, κύριε Πρόεδρε. 
Κυρία Υπουργέ, είναι γνωστή η ευαισθησία σας στα θέματα αυτά. Το Νοσοκομείο Κατερίνης έχει ήδη αποστείλει μια λίστα με δεκατρείς επικουρικούς γιατρούς. 
Το νοσοκομείο είναι απογυμνωμένο εντελώς. Εξυπηρετεί εκατόν πενήντα χιλιάδες μόνιμους κατοίκους και εκατοντάδες χιλιάδες κατοίκους στις περιόδους αιχμής, τις τουριστικές περιόδους. Δεν υπάρχει άλλο νοσοκομείο στο νομό. Καταλαβαίνετε, λοιπόν, ότι ο όγκος δουλειάς έχει αυξηθεί πάρα πολύ, γιατί όλο και πιο πολλοί συμπολίτες μας καταφεύγουν πλέον στα κρατικά νοσοκομεία και στο Εθνικό Σύστημα Υγείας. Αυτός ο μεγάλος όγκος δουλειάς βγαίνει με όλο και λιγότερους γιατρούς. Αυτή είναι μία πραγματικότητα.
Εκτός από το χώρο του τεχνητού νεφρού και για τη μονάδα εντατικής θεραπείας -η οποία, πριν καταθέσω την επίκαιρη ερώτηση, είχα ελπίδες και κάποιες εγγυήσεις ότι θα λειτουργήσει- πολύ φοβούμαι ότι τα πράγματα δεν είναι ευχάριστα. Θα πρέπει να υπάρξει ειδική μέριμνα από το Υπουργείο Υγείας και την υγειονομική περιφέρεια, ώστε και η μονάδα εντατικής θεραπείας, όταν τεθεί σε λειτουργία –γιατί αυτήν τη στιγμή υπολειτουργεί- να λειτουργήσει πλήρως. 
Βεβαίως, τα επαρχιακά νοσοκομεία έχουν λόγο ύπαρξης, όταν μπορούν να αντιμετωπίσουν χειρουργικά περιστατικά, όταν μπορούν να αντιμετωπίσουν επείγοντα καρδιολογικά περιστατικά, με επεμβατικές δυνατότητες και στην καρδιολογία. 
Νομίζω ότι εκεί θα πρέπει να δοθεί η δέουσα  βαρύτητα εκ μέρους του Υπουργείου, εκεί όπου πραγματικά πονούν τα επαρχιακά νοσοκομεία, διαφορετικά θα γίνουν σαν τα στρατιωτικά κέντρα διακομιδής, με μεγάλες διακομιδές ασθενών στα μεγάλα πανεπιστημιακά νοσοκομεία Αθηνών, Θεσσαλονίκης κ.λπ..
Κυρία Υπουργέ, και στο θέμα των υλικών, ιδιαίτερα για τους νεφροπαθείς, με ικανοποιεί η διαβεβαίωσή σας, αλλά θέλει περαιτέρω επαγρύπνηση. Φυσικά, είναι ένα θέμα για το οποίο πρέπει να συνεργαστούμε και με τους νεφροπαθείς, αυτούς δηλαδή που δέχονται τα υλικά αυτά. Πρέπει να υπάρξει μία καλή συνεργασία και σε αυτόν τον τομέα. 
Επίσης, να υπάρξει η διασφάλιση εκ μέρους σας και εκ μέρους της πολιτικής ηγεσίας, με τον πλέον σαφή τρόπο, για το δημόσιο χαρακτήρα των επαρχιακών νοσοκομείων και ότι το Νοσοκομείο Κατερίνης δεν κινδυνεύει να ενσωματωθεί με τα νοσοκομεία της Θεσσαλονίκης, γιατί πολλά γράφονται. Όλα παλεύονται, αλλά δυστυχώς μόνο η ανθρώπινη βλακεία δεν παλεύεται και τέτοιες δημοσιεύσεις, όταν γράφονται σε εφημερίδες ή στον ιστότοπο, δημιουργούν τεράστια ανησυχία στον πληθυσμό. 
Πρέπει να υπάρξει μία επίσημη διαβεβαίωση ότι το νοσοκομείο όχι μόνο δεν θα συρρικνωθεί, αλλά θα ενισχυθεί, όπως είναι στο οργανόγραμμά του και θα παίξει το ρόλο που πρέπει να παίξει μέσα στο πλαίσιο του δημοσίου Εθνικού Συστήματος Υγείας, με σημαντική ενίσχυση και της χειρουργικής κλινικής, της καρδιολογικής κλινικής, της μονάδας τεχνητού νεφρού, της μονάδας εντατικής θεραπείας και των άλλων μονάδων, οι οποίες έρχονται σε άμεση επαφή με τον πολίτη.
Σας ευχαριστώ.","ΓΕΩΡΓΙΟΣ ΚΩΝΣΤΑΝΤΟΠΟΥΛΟΣ",271
"13417","  Ευχαριστούμε κι εμείς. 
Το λόγο έχει η κυρία Υφυπουργός για τη δευτερολογία της.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"13418"," Σας ευχαριστώ πολύ.
Θα συμφωνήσω μαζί σας, κύριε συνάδελφε, ότι η βλακεία πράγματι δεν αντιμετωπίζεται και θα πρόσθετα ούτε η ανευθυνότητα.
Αν σας αρκεί η δική μου διαβεβαίωση –που βεβαίως είναι διαβεβαίωση του κυρίου Υπουργού- δεν πρόκειται το νοσοκομείο της εκλογικής σας περιφέρειας να συγχωνευθεί με τα νοσοκομεία της Θεσσαλονίκης. 
Καταλαβαίνω τις ιδιαιτερότητες που υπάρχουν. Θα σας πω ότι κι εγώ στην περιφέρεια πολιτεύομαι και ξέρω τα θέματα για τη μονάδα εντατικής θεραπείας που είπατε. Θα μου επιτρέψετε μία αναφορά για τη δική μου περιφέρεια. Τέσσερις νοσηλευτές είχε εγκριθεί να προσληφθούν. Τρεις εξ αυτών όταν τους ανακοινώθηκε ο διορισμός αρνήθηκαν να έρθουν, με ό,τι αυτό συνεπάγεται. 
Δεν θα σας κουράσω με θέματα που ξέρετε και λόγω της επιστημονικής σας ιδιότητάς σας και λόγω της εμπειρίας σας στο Υπουργείο Υγείας, αλλά να συμφωνήσουμε στη διαπίστωση ότι τα πράγματα δεν είναι ευχάριστα, όπως επισημάνατε, αλλά θα σας πω εγώ ότι δεν είναι κι εύκολα. 
Το Υπουργείο απέδειξε, η σημερινή ηγεσία, δηλαδή –χωρίς αυτό να είναι αιχμή για τους προηγούμενους- ότι θέλει και το διάλογο και τη συνεννόηση και τις υποδείξεις. Κάθε παρατήρηση, λοιπόν, είναι ευπρόσδεκτη. Κάθε προσπάθεια για τη βελτίωση των υπηρεσιών είναι καλοδεχούμενη. Κι εδώ είμαστε και στον κοινοβουλευτικό έλεγχο να απαντούμε και στις δικές σας παρατηρήσεις να προσαρμοζόμαστε.
Σας ευχαριστώ πολύ.","ΖΕΤΤΑ ΜΑΚΡΗ",292
"13419","  Ευχαριστούμε κι εμείς.
Γίνεται γνωστό στο Σώμα ότι α) η Διαρκής Επιτροπή Δημόσιας Διοίκησης, Δημόσιας Τάξης και Δικαιοσύνης καταθέτει την έκθεσή της στο σχέδιο νόμου του Υπουργείου Δικαιοσύνης, Διαφάνειας και Ανθρωπίνων Δικαιωμάτων «Ηλεκτρονική επιτήρηση υποδίκων, καταδίκων και κρατουμένων σε άδεια» και β) η Διαρκής Επιτροπή Παραγωγής και Εμπορίου καταθέτει την έκθεσή της στο σχέδιο νόμου του Υπουργείου Περιβάλλοντος, Ενέργειας και Κλιματικής Αλλαγής «Ρυθμίσεις θεμάτων Ανανεώσιμων Πηγών Ενέργειας και άλλες διατάξεις».
Προχωρούμε στην πέμπτη με αριθμό 99/8-10-2013 επίκαιρη ερώτηση δευτέρου κύκλου της Βουλευτού Α΄ Αθηνών του Κομμουνιστικού Κόμματος Ελλάδας κ. Λιάνας Κανέλλη προς τον Υπουργό Παιδείας και Θρησκευμάτων, σχετικά με την αντιμετώπιση των προβλημάτων στα ειδικά σχολεία, θα απαντήσει ο Υφυπουργός κ. Κεδίκογλου.
Ορίστε, κυρία Κανέλλη, έχετε το λόγο για δύο λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"13420"," Ευχαριστώ πολύ, κύριε Πρόεδρε. 
Κύριε Υπουργέ, πριν καν ανοίξω το στόμα μου, σας λέω ότι το θέμα είναι εξαιρετικά συνηθισμένο τον τελευταίο καιρό, δεν προσφέρεται για κραυγές και –θα σας παρακαλέσω πάρα πολύ- δεν προσφέρεται και για «θα».
Μιλάμε για τα παιδιά των ειδικών σχολείων και για τα ειδικά σχολεία. Αν αυτήν τη στιγμή στη ελληνική κοινωνία η ψυχική, πνευματική και εισοδηματική ισορροπία των Ελλήνων γονέων είναι σε εξοντωτική πτωτική πορεία, τότε οι γονείς αυτών των παιδιών είναι στα πρόθυρα απονενοημένων διαβημάτων.
Όταν σας έκανα την ερώτηση, υπήρξαν αναβολές. Μέσα σ’ αυτές τις αναβολές ξέρω και πληροφορήθηκα -για να μην πάω σε μεγαλοστομίες του τύπου, τι κάνετε από τη μέρα που κατέθεσα την ερώτηση μέχρι τώρα που συζητιέται- ότι έχετε προβεί σε μερικά διορθωτικά «μετράκια».
Μιλάμε για εκατόν ογδόντα πέντε χιλιάδες παιδιά, κύριε Πρόεδρε. Επαναλαμβάνω: εκατόν ογδόντα πέντε χιλιάδες παιδιά. Μάλιστα, οι μετρήσεις είναι κάτω από το μέσο όρο της Ευρωπαϊκής Ένωσης, που είναι το 12,5% του μαθητικού πληθυσμού της χώρας. Από αυτά τα είκοσι έξι σχολεία, τα μισά -και όχι απλώς τα μισά τώρα πια με κάτι μέτρα που πήρατε- υπολειτουργούν. Διορισμοί ειδικού προσωπικού δεν έχουν γίνει, ειδικοί δάσκαλοι δεν έχουν πάει. Δεν μιλώ για τους συνοδούς που παίρνουν τα παιδιά και τα πηγαίνουν στα κανονικά σχολεία, ως ο νόμος ορίζει, συνοδευόμενα. Τα περισσότερα από αυτά ξεκινούν με στρατιωτικό προσωπικό στη θέση του οδηγού.
Είναι η τρίτη χρονιά που το κάνετε αυτό. Δεν μπορεί να θεωρείται λύση αυτό το πράγμα. Ειλικρινά σας το λέω αυτό: δεν μπορεί να θεωρείται λύση. Δεν μπορείτε να παίρνετε στρατιώτες γιατί κάνετε εξάμηνες συμβάσεις. Δεν μπορεί να θεωρείτε την κινητικότητα των δημοσίων υπαλλήλων και την εφεδρεία κάτι φυσιολογικό και να καταδικάζετε αυτά τα παιδιά σε πρακτική ακινησία. Δεν γίνεται!
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Κύριε Πρόεδρε, θα χρησιμοποιήσω λίγο χρόνο από την δευτερολογία μου.
Επίσης, τα τμήματα ένταξης είναι στην πραγματικότητα στον αέρα. Δεν υπάρχουν εκπαιδευτικοί. Μετακινούνται από το ένα στο άλλο. Ξέρετε τι πάει να πει για ένα αυτιστικό παιδί να πέφτει στα χέρια ενός «οδηγού» -εντός εισαγωγικών η λέξη- ο οποίος είναι ανεκπαίδευτος, με μια εξάμηνη σύμβαση και να μπαίνει στο λεωφορείο στις έξι παρά τέταρτο, για να φτάσει στις εννέα στο σχολείο, το οποίο υπολειτουργεί, δεν φτάνει μέχρι τις δύο, τελειώνει στις εντεκάμισι και κάνει άλλες δυόμισι ώρες για να τελειώσει στις δύο και στις τεσσεράμισι να γυρίσει σπίτι του;
Εγώ δεν μπορώ να φανταστώ τον εαυτό μου στη θέση ενός τέτοιου γονιού και υποθέτω ούτε εσείς. Δεν μπορώ να το φανταστώ. Ξεπερνάει το παράλογο. Είναι πιο μαύρο από το μαύρο!
Σ’ αυτό το επίπεδο από τα εκατόν δέκα πέντε χιλιάδες παιδιά γύρω στο 85% δεν πάει καν στα σχολεία. Η πρωτοβάθμια διαδικασία εκπαίδευσης και η παρεχόμενη στήριξη στα παιδιά που έχουν ανάγκες -και που είναι πολλαπλών αναγκών- δεν πρέπει να αντιμετωπιστούν όπως στο Ίλιον αυτήν τη στιγμή. Το είπε κάποιος ότι, αφού λέει ο νόμος ότι μπορούν να είναι δέκα μέσα σε μια τάξη, να βάζουμε δέκα σε μία τάξη, τρία αυτιστικά, πέντε παιδιά με κινητικά προβλήματα και άλλα τρία και ένας δάσκαλος. Πού είναι γραμμένα αυτά; Επειδή ο νόμος λέει δέκα;
Πιστέψτε με, δεν φωνασκώ για κανέναν άλλο λόγο. Πάσχω, προσπαθώ να το κατανοήσω και δεν μπορώ να το κατανοήσω. Διότι, αν πας στον ιδιωτικό τομέα, δηλαδή, στα μη κερδοσκοπικά ιδρύματα που καλύπτουν ένα μεγάλο μέρος των αναγκών με τα τροφεία -και εκεί που έχει κοπεί κατά 50% η κρατική χρηματοδότηση στα μη κερδοσκοπικά, στα ιδιωτικά- θα δείτε ότι τα τροφεία είναι από 300 ευρώ έως 1.000 ευρώ. Οι εργαζόμενοι είναι απλήρωτοι μήνες επί μηνών. Οι γονείς δεν έχουν λεφτά, είναι άνεργοι. Με 300 ευρώ έως 1.000 ευρώ ούτε στον ιδιωτικό τομέα αντιμετωπίζεται.
Δηλαδή, αυτό ακούγεται σαν ΣΔΙΤ, Σύμπραξη Δημόσιου και Ιδιωτικού -καπιταλιστικού, θα προσθέσω εγώ- Τομέα, ο οποίος έχει συνωμοτήσει για να εξαφανίσει αυτά τα παιδιά. Αυτός είναι τω όντι Καιάδας και όχι παρατσούκλι. Τω όντι Καιάδας είναι. Είναι εν τη πράξει.
Ξέρετε κάτι; Είναι και τροχιοδεικτικό. Ό,τι και να παλέψει κάποιος, για να αντιμετωπίσει εκφασιστικά ή φασιστικά ή ναζιστικά αποτελέσματα ιδεολογιών και πράξεων, αυτό δεν καλύπτεται από ένα στοιχειωδώς δημοκρατικό, ευνομούμενο κράτος. Αποδεικνύει ότι δεν είναι ούτε δημοκρατικό ούτε ευνομούμενο, όσες προσπάθειες και αν κάνει κάποιος για να βελτιώσει την εικόνα και δεν επιδέχεται λογιστικής αντιμετώπισης.
Σας ερωτώ, λοιπόν, τι θα κάνετε εδώ και τώρα για να μη γίνουν πράγματα, όπως έγιναν πέρυσι, όπου έφτασαν τον Απρίλιο πέντε καθηγητές εκεί. Έχει περάσει ένας μήνας. Ξέρω ότι βρήκατε πέντε στρατιώτες από εδώ, τρεις από εκεί για να μετακινήσετε κάποια πράγματα στο δεκαπενθήμερο ή εικοσαήμερο που καθυστέρησε αυτή η ερώτηση, αλλά δεν καλύπτει τίποτα, γιατί…","ΛΙΑΝΑ ΚΑΝΕΛΛΗ",182
"13421"," Να ακούσουμε τον Υπουργό, κυρία Κανέλλη, αν έχετε την καλοσύνη και μετά στη δευτερολογία σας.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"13422"," Μάλιστα, κύριε Πρόεδρε. Τα υπόλοιπα στη δευτερολογία μου.","ΛΙΑΝΑ ΚΑΝΕΛΛΗ",182
"13423"," Κύριε Υπουργέ, έχετε το λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"13424"," Ευχαριστώ, κύριε Πρόεδρε, όπως ευχαριστώ πάρα πολύ -ειλικρινά το λέω- τη συνάδελφο που θίγει αυτό το θέμα, το οποίο αφορά όλους μας. Είναι ένα θέμα κοινωνικής ευαισθησίας, είναι ένα θέμα που είναι προτεραιότητα και για μένα προσωπικά αλλά και για το Υπουργείο, και πιστεύω ότι πραγματικά αυτά τα παιδιά δεν μπορεί να είναι παιδιά ενός κατώτερου θεού και χρειάζεται να έχουν την προσοχή όλων μας.
Γι’ αυτό, λοιπόν, θα συμφωνήσω ότι το θέμα δεν προσφέρεται ούτε για κραυγές, όπως είπατε πολύ σωστά, ούτε για αντιπολίτευση, αλλά ούτε και για να θριαμβολογήσω εγώ και να πω ότι όλα τα πράγματα βαίνουν καλώς και ότι είμαστε πάρα πολύ χαρούμενοι για αυτά τα οποία κάναμε. Κάναμε, όμως, κάποια πράγματα και πρέπει να τα βλέπουμε αναγκαστικά συγκριτικά με το παρελθόν και να δούμε την κατάσταση που μπορεί να είναι δύσκολη, αλλά θέλω να πιστεύω ότι δεν είναι τόσο ζοφερή, όπως την περιγράψατε.
Πράγματι, είναι γεγονός -θα συμφωνήσουμε σ’ αυτό- ότι η ειδική αγωγή πάσχει από μόνιμο προσωπικό, το οποίο ανέρχεται, όπως ξέρετε, μόνο στο 35%. Το υπόλοιπο προσωπικό καλύπτεται από αναπληρωτές. Μακάρι να ήμουν σε θέση να πω ότι προχωράμε σε τόσους διορισμούς μονίμων εκπαιδευτικών για την ειδική αγωγή. Δεδομένων, όμως, των συνθηκών αυτό θα ήταν και ανέφικτο και ανεύθυνο. 
Επιπλέον αυτού, πέρυσι, όπως ξέρετε, από τον τακτικό προϋπολογισμό είχαν εγγραφεί δώδεκα χιλιάδες πιστώσεις για αναπληρωτές, ενώ φέτος είχαμε δύο χιλιάδες πιστώσεις. 
Δεδομένων των συνθηκών, λοιπόν, οφείλαμε να κάνουμε την καλύτερη δυνατή διαχείριση, για να έχουμε όσο το δυνατό καλύτερη εικόνα στα σχολεία. Γι’ αυτό εξαντλήσαμε και με το παραπάνω ό,τι θα μπορούσαμε να κάνουμε και μάλιστα –και αυτό είναι το σημαντικό- πολύ νωρίτερα, όπως είπατε, σε σχέση με άλλες χρονιές, όπως θα δείτε. 
Τι εννοώ: φέτος το Υπουργείο Παιδείας και Θρησκευμάτων μέσω του προγράμματος ΕΣΠΑ έχει δρομολογήσει εξήμισι χιλιάδες προσλήψεις για την Ειδική Αγωγή -για την ακρίβεια έξι χιλιάδες πεντακόσιες πενήντα- οι οποίες μαζί με το Πρόγραμμα Κοινωφελούς Εργασίας του ΟΑΕΔ θα ανέλθουν στις οκτώμισι χιλιάδες, ενώ ήδη από τις 30 Σεπτεμβρίου έχουν πραγματοποιηθεί τέσσερις χιλιάδες οκτώ προσλήψεις -για την ειδική αγωγή πάντα- καλύπτοντας το 90% των αναγκών. Βεβαίως, βλέποντας τα κενά που θα δημιουργηθούν, θα στείλουμε το προσωπικό όπου αλλού χρειάζεται. 
Πέρυσι για όλη τη χρονιά, θυμίζω -που σημαίνει ότι είχαμε προσλήψεις,  όπως είπατε, και το Δεκέμβριο και τον Ιανουάριο μέχρι και τον Απρίλιο- οι προσλήψεις σε σχολικές μονάδες ειδικής αγωγής και παράλληλης στήριξης, αντί του φετινού τέσσερις χιλιάδες οκτώ ήταν τρεις χιλιάδες τετρακόσιες είκοσι έξι για όλη τη χρονιά. Το αντίστοιχο του φετινού αριθμού των εξήμισι χιλιάδων προσλήψεων για την ειδική αγωγή, πέρυσι ήταν τέσσερις χιλιάδες εκατόν είκοσι.
Έτσι, φέτος με δύο χιλιάδες τετρακόσιες τριάντα περισσότερες προσλήψεις από την περσινή χρονιά για την ειδική αγωγή, λειτουργούν έγκαιρα περισσότερα τμήματα ένταξης και στελεχώνονται οι σχολικές μονάδες ειδικής αγωγής και εκπαίδευσης πλήρως.
Στο θέμα της μεταφοράς τώρα –και ευχαριστώ για την ερώτηση- που είναι και αυτό πολύ σημαντικό, να ξεκαθαρίσω -για να δώσουμε και μια απάντηση και να λύσουμε και κάποια σύγχυση σε πολλούς συναδέλφους στην άσκηση του Κοινοβουλευτικού Ελέγχου- ότι από την 1-1-2011, εδώ και δύο χρόνια δηλαδή, που έχει τεθεί σε εφαρμογή ο «Καλλικράτης», οι οργανισμοί τοπικής αυτοδιοίκησης είναι αρμόδιοι για τη μεταφορά των μαθητών, περιλαμβανομένης της μεταφοράς των μαθητών σχολείων ειδικής αγωγής. Δεν είναι υπεύθυνο το Υπουργείο, αφού δεν έχει την ευθύνη, τις πιστώσεις και τον έλεγχο της διαδικασίας. Αυτό, βεβαίως, δεν σημαίνει ότι μας αφήνει αδιάφορους το θέμα. 
Βεβαίως, πέραν αυτού και έχετε δίκιο, υπάρχει πράγματι και ένα ειδικότερο ζήτημα. Στις πεντακόσιες περίπου δομές της ειδικής αγωγής της χώρας, υπάρχουν και είκοσι πέντε σχολικές μονάδες ειδικής αγωγής σε δέκα τρεις νομούς που έχουν στην ιδιοκτησία τους τα σχολικά λεωφορεία, βάσει της άδειας κυκλοφορίας. Αυτές τις είκοσι πέντε μονάδες η Διεύθυνση Ειδικής Αγωγής του Υπουργείου, σύμφωνα με το άρθρο 37 του Ν. 3794/2009, έχει αρμοδιότητα να στελεχώνει με οδηγούς και συνοδούς, προκειμένου οι μαθητές που φοιτούν σε αυτές να μεταφέρονται από τις οικίες στις σχολικές μονάδες και αντιστρόφως. 
Η πρόσληψη εποχικού προσωπικού γίνεται -όπως γνωρίζετε - μέσω του ΑΣΕΠ, η οποία, δυστυχώς, είναι μία χρονοβόρος διαδικασία. Πέρυσι αυτό έγινε στις 5 Ιανουαρίου. Εξετάζουμε όμως τη δυνατότητα και δρομολογούμε αυτές τις μέρες οι ανάγκες να καλυφθούν μέσω του Προγράμματος Κοινωφελούς Εργασίας σε συνεργασία με τον ΟΑΕΔ, με τον οποίο θα προσληφθούν πενήντα οδηγοί και πενήντα συνοδοί, ώστε να δώσουμε λύση στο πρόβλημα νωρίτερα. 
Στην παρούσα φάση -και αυτό όπως το είπατε, είναι σωστό- εφαρμόζεται εναλλακτικό σχέδιο μεταφοράς των μαθητών με διάθεση προσωπικού από το Υπουργείο Εθνικής Άμυνας. Δίνουμε λύση λοιπόν μέσω του Υπουργείου αυτό το διάστημα, μέχρι να λυθεί οριστικά το θέμα.
Πέραν της παραπάνω διαδικασίας, η Διεύθυνση Ειδικής Αγωγής δεν έχει άλλη αρμοδιότητα στη συντριπτική πλειοψηφία των σχολικών μονάδων ειδικής αγωγής σε σχέση με τη μεταφορά των μαθητών. 
Θα επανέλθω στη δευτερολογία μου. 
Ευχαριστώ.","ΣΥΜΕΩΝ ΚΕΔΙΚΟΓΛΟΥ",219
"13425","  Κυρία Κανέλλη, έχετε το λόγο για τη δευτερολογία σας.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"13426"," Ευχαριστώ, κύριε Πρόεδρε. 
Κύριε Υπουργέ, είπατε τη μοιραία λέξη. Μου είπατε «ΕΣΠΑ» και μου το είπατε σαν να είναι πανάκεια. Είπατε, επίσης, ότι κάποια πράγματα έχουν γίνει. 
Εγώ σας απαντώ ότι το ΕΣΠΑ δεν εξασφαλίζει τίποτε άλλο σε αυτές τις τέσσερις χιλιάδες θέσεις που είπατε παρά εξάμηνες συμβάσεις. Αν είναι πρόβλημα να μάθει ένας δάσκαλος μια τάξη σε κανονικό σχολείο - μέσα σε έξι μήνες δεν προλαβαίνει να μάθει ούτε τα ονόματα των παιδιών- και αν έχει νόημα η μόνιμη θέση εργασίας ή η επάρκεια του επιστημονικού και βοηθητικού προσωπικού στα κανονικά σχολεία, φανταστείτε τι σημασία έχει στα ειδικά σχολεία. Θα μου πείτε ότι είναι επίλυση του προβλήματος να βρίσκουμε κάτι κονδυλιάκια, ευρωψίχουλα που περισσεύουνε; 
Να σας πω και κάτι; Αυτό το θέμα για τα ειδικά σχολεία, δεν μπορεί να είναι αντικείμενο ούτε του Υπουργείου Οικονομικών ούτε της τρόικας. Δεν έχετε κανέναν λόγο να καθίσετε να διαπραγματευτείτε με κανέναν. 
Ελάτε εδώ, κατεβείτε στη Βουλή και πείτε ενώπιόν μας ότι εκτός ΑΣΕΠ, εκτός οποιασδήποτε διαδικασίας αυτός ο τόπος είναι σε θέση τα εκατόν ογδόντα πέντε χιλιάδες παιδιά με ειδική ανάγκη να τα αντιμετωπίσει ως οφείλει, ως επιτρέπει ο πολιτισμός και η εξέλιξη και να μην τα ρίξει σε κανέναν Καιάδα. Να είναι δωρεάν και να έχει το κάθε παιδί τη στήριξή του. 
Πρέπει να τα βοηθήσετε να σταθούν. Θέλετε να βάλουμε ένα στοίχημα; Ελάτε μ’ αυτό εδώ μέσα και αν βρείτε μία αρνητική ψήφο, εγώ κρεμιέμαι. Δεν μπορεί να γίνεται αυτό. Αυτό το αντικείμενο έχει εξαιρετική ηθική, εκπαιδευτική, πολιτική, κοινωνική, οικονομική, γονεϊκή, υποδεικτική και τροχιοδεικτική βαρύτητα. Είναι αυτό που εκτρέφει τη ρίζα και διαστρεβλώνει ακόμα και την κουλτούρα των Λακεδαιμονίων. Είναι αυτό το οποίο καταστρέφει την έννοια της διαφορετικότητας ως κουλτούρα, ως παιδεία, ως αντιμετώπιση. Δεν εξισώνεται. Δεν μπορεί στην αντίληψη του κόσμου το παιδί που έχει ειδικές ανάγκες με το παιδί που δεν έχει ειδικές ανάγκες να είναι στην ίδια κατηγορία εκπαιδευτικών μέτρων. Αντίθετα, αυτό το πράγμα γεννά φασίστες. Γεννά αυτούς που δεν αντέχουν το πρόβλημα του διπλανού και δεν το κατανοούν. Και μετά, τα παιδάκια των πέντε, των δέκα, των επτά, των οκτώ και των είκοσι χρόνων κάθονται και αναρωτιούνται γιατί αυτός που δεν μπορεί, χρειάζεται περισσότερα χρήματα από εμένα που μπορώ ή γιατί η πολιτεία νοιάζεται περισσότερο γι’ αυτούς που είναι αδύναμοι.
Καταλαβαίνετε λοιπόν τη σημασία ενός τέτοιου πράγματος; Πόσο είναι αυτό το κονδύλιο; Πόσο; Όσο μεγαλύτερο είναι το κονδύλιο, τόσο λιγότερα παιδιά με ειδικά προβλήματα θα προκύπτουν. Αυτό το πράγμα χρειάζεται να είναι κανένας οικονομολόγος, μαρξιστής ή επαναστάτης για να το καταλάβει; 
Δεν δέχομαι καμμία άλλη απάντηση –ειλικρινά σας το λέω- εκτός από το ότι έχετε αποφασίσει να το λύσετε αυτό το πρόβλημα. Αυτό το πρόβλημα δεν τιμολογείται. Αυτό σας είπα από την αρχή.
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Θέλω να σας προτείνω κάτι: μία μέρα, εσείς κι εγώ και άλλοι πέντε από εδώ μέσα να ξεκινήσουμε στις 5.45΄ με ένα τέτοιο εναλλακτικό δρομολόγιο και να πάμε να κάτσουμε σε μία τάξη με πέντε-δέκα τέτοια παιδιά στοιβαγμένα και μετά να περιμένουμε να μας μαζέψει κάποιος στρατιώτης που δεν ξέρει πώς να το χειριστεί. Έχετε δει σκηνές; Έχετε δει παιδί με κινητικά προβλήματα να γραπώνεται από τον οδηγό για να ανέβει επάνω, γιατί δεν υπάρχουν τα μέσα; Μπορείτε να μπείτε στο μυαλό της μάνας ή του πατέρα που είναι σπίτι και κάθεται και αναρωτιέται πώς θα του γυρίσει το παιδί του πίσω; Ξέρετε τι πάει να πει ένας οδηγός να μην ξέρει να αντιμετωπίσει ένα αυτιστικό παιδί, το οποίο κάθεται δυόμισι ώρες μέσα σε ένα λεωφορείο, γιατί είναι εναλλακτική η διαδρομή; 
Επομένως, τι μου λέτε τώρα εμένα για «Καλλικράτη»; Αν ήταν λάθος που αυτά τα πράγματα τα μεταφέρατε στον «Καλλικράτη», πολλά πράγματα ήταν λάθος που τα πήγατε στον «Καλλικράτη». Εδώ, όμως, αυτό το λάθος αναπαράγει μία πληθώρα λανθασμένων αντιλήψεων και δεν θα βρίσκετε κοινωνική στήριξη, παρά μόνο κοινωνική αντίδραση στην αντιμετώπισή του. 
Είμαι 300% σίγουρη ότι δεν υπάρχει μισός συνάδελφος εδώ μέσα, από οποιοδήποτε κόμμα, που να διαφωνεί με την κατ’ εξαίρεση αντιμετώπιση για λόγους κοινωνικούς, ουσιαστικούς και βαθύτερα πολιτικούς του ζητήματος της ειδικής αγωγής στα σχολεία. Αυτό είναι αντιφασιστική και αντιρατσιστική αντιμετώπιση.","ΛΙΑΝΑ ΚΑΝΕΛΛΗ",182
"13427"," Κυρία Κανέλλη, πραγματικά, αν μπορούσα, θα σας άφηνα να μιλήσετε πολύ περισσότερο. Το θέμα και ο τρόπος που το αναπτύσσετε είναι εντυπωσιακά, αλλά πρέπει να ακούσουμε και τον Υπουργό.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"13428"," Σας ευχαριστώ πάρα πολύ, κύριε Πρόεδρε. Δεν έχω στ’ αλήθεια τίποτα άλλο να πω ούτε να περιμένω τίποτα. Τι να κάνει κι ο Υπουργός; Τι μπορεί να μου απαντήσει σε μία δευτερολογία για ένα τέτοιο ζήτημα;","ΛΙΑΝΑ ΚΑΝΕΛΛΗ",182
"13429"," Κύριε Υπουργέ, έχετε το λόγο, για να δευτερολογήσετε.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"13430"," Ευχαριστώ, κύριε Πρόεδρε.
Πράγματι, οφείλω να ομολογήσω ότι η κ. Κανέλλη περιγράφει τα προβλήματα με μεγάλη γλαφυρότητα και το να απαντώ εγώ με κάποιους αριθμούς είναι, αν θέλετε, λίγο άκομψο. Όμως, πραγματικά εγώ δέχομαι αυτό που λέει, ότι δηλαδή επειδή έχει η ίδια ιδιαίτερη ευαισθησία στο θέμα και το έχει αποδείξει γιατί ασχολείται εδώ και χρόνια με το ζήτημα απ’ ό,τι γνωρίζω κι εγώ, όσοι άνθρωποι απ’ όλα τα κόμματα ενδιαφέρονται, ας κάνουμε μία επιτροπή που δεν θα μοιάζει με τις άλλες επιτροπές. Να συναντηθούμε –κι αυτή είναι η πρόταση προς το Υπουργείο- να προτείνουμε λύσεις. Και μακάρι οι συνάδελφοι και το Σώμα να αποφασίσουμε ότι εκτάκτως, πέρα από κάποιες διαδικασίες, πέρα απ’ αυτά που προβλέπουν τα συνηθισμένα που λέμε για το μόνιμο προσωπικό, τον ΑΣΕΠ, κ.λπ., πρέπει να δώσουμε λύσεις για ένα έκτακτο πρόβλημα. Αυτή θα είναι και η δική μου χαρά.","ΣΥΜΕΩΝ ΚΕΔΙΚΟΓΛΟΥ",219
"13431"," Μόνιμες λύσεις για έκτακτο πρόβλημα.","ΛΙΑΝΑ ΚΑΝΕΛΛΗ",182
"13432"," Μόνιμες λύσεις. Μακάρι, όπως είπα, να είχαμε τη δυνατότητα να διαθέτουμε και μόνιμο προσωπικό.
Όμως, εγώ αναγκαστικά θα είμαι πεζός και μέσα από τους αριθμούς θα πρέπει να δώσω τα στοιχεία, για να δείξουμε και το έμπρακτο ενδιαφέρον και την ευαισθησία του Υπουργείου για τα θέματα αυτά. Θέλω απλώς να μιλήσω με κάποιους αριθμούς, γιατί καμμιά φορά λένε κι αυτοί την αλήθεια.
Κοιτάξτε, για το σχολικό έτος 2013-2014, δύο χιλιάδες πεντακόσιοι σαράντα δύο (2.542) είναι οι αναπληρωτές εκπαιδευτικοί πρωτοβάθμιας και δευτεροβάθμιας εκπαίδευσης σε σχολικές μονάδες ειδικής αγωγής και τμήματα ένταξης. Το σχολικό έτος 2012-2013, ήταν χίλιοι οκτακόσιοι εβδομήντα δύο (1.872) μέχρι το Δεκέμβριο. 
Το σχολικό έτος 2013-2014, για την παράλληλη στήριξη, έχουμε χίλιους τετρακόσιους εξήντα έξι (1.466) από τους δύο χιλιάδες εκατό (2.100) που θα γίνουν συνολικά μέχρι την 1η Νοεμβρίου. Πέρυσι, μέχρι και τον Απρίλιο ήταν χίλιοι τετρακόσιοι πενήντα (1.450).
Φέτος, το σχολικό έτος 2013-2014, έχουμε αναπληρωτές-ειδικό βοηθητικό προσωπικό τριακόσιους πενήντα (350). Έχουν ήδη καλυφθεί όλες οι αιτήσεις. Πέρυσι, για το σχολικό έτος 2012-2013, ήταν τριακόσιοι (300) μέχρι και το Φεβρουάριο και δεν καλύφθηκαν οι αιτήσεις καθ’ όλη τη χρονιά.
Παράλληλα, θα ενισχυθεί η στελέχωση των ειδικών σχολείων όλης της χώρας με ειδικό βοηθητικό προσωπικό και η στελέχωση των ΚΕΔΔΥ με ειδικό εκπαιδευτικό προσωπικό μέσω του προγράμματος κοινωφελούς εργασίας. 
Επιπλέον, ειδικά και αποκλειστικά για τη στήριξη των ΚΕΔΔΥ, δηλαδή των κέντρων διάγνωσης διαφοροδιάγνωσης και υποστήριξης, θα διατεθούν εντός του μηνός εκατόν πενήντα πιστώσεις ειδικού εκπαιδευτικού προσωπικού από το πρόγραμμα ΕΣΠΑ των ΕΔΕΑΥ, επιπλέον των τετρακοσίων πιστώσεων που αφορούν σ’ αυτές και στη στελέχωσή τους με ειδικό εκπαιδευτικό προσωπικό μέσω του προγράμματος «Ανάπτυξη υποστηρικτικών δομών ένταξης και συμπερίληψης στην εκπαίδευση των μαθητών με αναπηρία, μετατροπή του ειδικού σχολείου σε κέντρο υποστήριξης». 
Όπως γνωρίζετε, οι ΕΔΕΑΥ είναι επιστημονικές ομάδες αποτελούμενες από κοινωνικό λειτουργό, ψυχολόγο και εκπαιδευτικό του τμήματος ένταξης, οι οποίες λειτουργούν στα γενικά σχολεία ως πρώτο φίλτρο, που θα αποσυμφορήσει και τον όγκο των αιτήσεων στα ΚΕΔΔΥ που εκκρεμούν επί μακρόν. 
Και στο σημείο αυτό, κυρία συνάδελφε, θα ήθελα να σας θυμίσω ότι στο τελευταίο νομοσχέδιο για το νέο λύκειο βάλαμε την υποχρεωτική προθεσμία των σαράντα πέντε ημερών, εντός των οποίων οφείλει το ΚΕΔΔΥ να απαντά στους γονείς. 
Το Υπουργείο, λοιπόν, εκδηλώνει το έμπρακτο ενδιαφέρον του για την ειδική αγωγή και θεωρώ ότι τα νούμερα που σας ανέφερα δείχνουν κάτι. Αντιλαμβανόμενοι τις δυσκολίες των καιρών, οφείλουμε να εξορθολογίσουμε το σύστημα, κάτι που κάνουμε με τη βέλτιστη κατανομή του προσωπικού και με την αντιμετώπιση του θέματος με τη μεγαλύτερη δυνατή ευαισθησία.
Επίσης, θα ήθελα να σας πω πως ποτέ δεν ισχυριστήκαμε ότι λύσαμε το θέμα διά παντός. Όμως, κάναμε κάποια καλά βήματα προς τη σωστή κατεύθυνση. 
Ευχαριστώ, κύριε Πρόεδρε.","ΣΥΜΕΩΝ ΚΕΔΙΚΟΓΛΟΥ",219
"13433"," Πάντως, εγώ δεσμεύομαι ότι θα έχετε στα χέρια σας πρόταση νόμου πριν από το τέλος του χρόνου. Θα έχετε στα χέρια σας πρόταση νόμου για να ανοίξει η συζήτηση, γιατί η συζήτηση δεν ανοίγει στις επιτροπές. Η συζήτηση θα ανοίξει με πρόταση νόμου και θα δείτε και τις υπογραφές από κάτω.","ΛΙΑΝΑ ΚΑΝΕΛΛΗ",182
"13434"," Ωραία. Μακάρι να υπάρξει μια πρωτοβουλία ευρύτερης αποδοχής. 
Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία δεκατέσσερις μαθητές και μαθήτριες και δύο συνοδοί - καθηγητές από τα Εκπαιδευτήρια «ΠΑΝΤΑΖΟΠΟΥΛΟΥ». 
Η Βουλή τούς καλωσορίζει. 
(Χειροκροτήματα απ’ όλες τις πτέρυγες της Βουλής)
Επόμενη είναι η δεύτερη με αριθμό 95/8-10-2013 επίκαιρη ερώτηση δευτέρου κύκλου της Βουλευτού Επικρατείας του Συνασπισμού Ριζοσπαστικής Αριστεράς-Ενωτικού Κοινωνικού Μετώπου κ. Θεανούς Φωτίου προς τον Υπουργό Παιδείας και Θρησκευμάτων, σχετικά με τη δυνατότητα φοίτησης των μαθητριών και μαθητών της δευτεροβάθμιας επαγγελματικής εκπαίδευσης στους Τομείς Υγείας Πρόνοιας και Εφαρμοσμένων Τεχνών και την άρση της διαθεσιμότητας των εκπαιδευτικών που τους υπηρετούσαν. 
Θα απαντήσει ο Υπουργός Παιδείας και Θρησκευμάτων κ. Συμεών Κεδίκογλου. 
Το λόγο έχει η κ. Φωτίου για δύο λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"13435"," Κύριε Πρόεδρε, τον Ιούνιο του 2013 χιλιάδες μαθητές και μαθήτριες από τα ΕΠΑΛ και ΕΠΑΣ της χώρας έκαναν τις αιτήσεις τους για να εγγραφούν στα επόμενα έτη και να συνεχίσουν τις σπουδές τους. Όμως, στις 22 Ιουλίου, όπως γνωρίζετε, με το άρθρο 82 του ν. 4172/2013 καταργήθηκαν πενήντα ειδικότητες και κλάδοι των ΕΠΑΛ-ΕΠΑΣ από τους πιο δημοφιλείς κυρίως στο γυναικείο πληθυσμό τόσο στο μαθητικό όσο και στον εκπαιδευτικό και βεβαίως με μεγάλη, ως γνωστόν, επαγγελματική ζήτηση ακόμα και σε εποχές κρίσης. Αυτά είναι γνωστά. Προς τι, λοιπόν, η επίκαιρη; Τι δεν είναι γνωστό; 
Εγώ πιστεύω ότι υπάρχει ένας αμοραλισμός και παρανομία τα οποία διδάσκει το Υπουργείο Παιδείας στη νέα γενιά. Και παρά το γεγονός ότι η κατηγορία είναι βαριά, θα εξηγήσω το λόγο που το λέω.  
Με το νόμο που προανέφερα, κύριε Πρόεδρε, προβλέπεται στην παράγραφο 5 του άρθρου 82 η ολοκλήρωση της φοίτησης των μαθητών στις καταργούμενες ειδικότητες για τη Β΄ και Γ΄ λυκείου. 
Ο επόμενος «λυκειοκτόνος νόμος», τον οποίο εμείς καταψηφίσαμε, επαναλαμβάνει στην παράγραφο 3 του άρθρου 46 την ίδια δέσμευση, ότι δηλαδή οι φοιτούντες σήμερα θα συνεχίσουν κανονικά στους κλάδους που είχαν ήδη δηλώσει. 
Δύο νόμοι, λοιπόν, και πολλές οιμωγές εδώ σ’ αυτήν την Αίθουσα -ότι θα συνεχίσουν κανονικά τη φοίτησή τους οι φοιτούντες- και στην Επιτροπή Οικονομικών. 
Όμως, κύριε Πρόεδρε, ο κύριος Υπουργός δώδεκα μέρες μετά τον προηγούμενο νόμο -τον τελευταίο που πάλι κατοχύρωνε αυτό το δικαίωμα- δηλαδή στις 29 Σεπτεμβρίου και δύο μέρες πριν από τη λήξη των εγγραφών υπέγραψε υπουργική εγκύκλιο με αριθμό 126964/Γ2, με την οποία λέει ότι αφαιρείται αυτό το δικαίωμα από τους μαθητές της Β΄ λυκείου των ΕΠΑΛ-ΕΠΑΣ παράνομα και καταχρηστικά. 
Επειδή, κύριε Πρόεδρε –ως καλώς γνωρίζουν και οι φοιτητές της Νομικής Σχολής- καμμία εγκύκλιος δεν μπορεί να υποκαθιστά νόμο, επειδή, κύριε Πρόεδρε, ενσταλάζεται με αυτόν τον τρόπο στη νέα γενιά το αίσθημα της αδικίας, της κρατικής ασυδοσίας, η οποία εκτρέφει τελικά και γιγαντώνει τη Χρυσή Αυγή, επειδή, κύριε Πρόεδρε, σήμερα κατηγορούνται από τον Υπουργό τον ίδιο, αυτόν που δεν σέβεται τους νόμους που ο ίδιος φέρνει και ψηφίζει, ότι τα πανεπιστήμια παρανομούν, ερωτώ τον κ. Κεδίκογλου, που σήμερα παρίσταται: Προτίθεστε να αποσύρετε αμέσως αυτήν την εγκύκλιο, ώστε να εγγραφούν κανονικά όλοι οι μαθητές και οι μαθήτριες της Β΄ λυκείου στις ειδικότητες της προτίμησής τους.","ΘΕΑΝΩ ΦΩΤΙΟΥ",531
"13436"," Κύριε Υπουργέ, έχετε το λόγο για να απαντήσετε.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"13437"," Ευχαριστώ, κύριε Πρόεδρε. 
Θα απαντήσω και θέλω να δούμε το θέμα στην ουσία του. 
Θα ξεκινήσω από το γενικότερο θέμα της διαθεσιμότητας που το έχετε βάλει και στην ερώτησή σας.
Όπως γνωρίζετε, αρχικά ο στόχος από το Υπουργείο Διοικητικής Μεταρρύθμισης, με την προηγούμενή του ηγεσία, ήταν από τις δωδεκάμισι χιλιάδες που θα έβγαιναν στη διαθεσιμότητα, οι επτάμισι χιλιάδες να ήταν από το Υπουργείο Παιδείας. Όπως γνωρίζετε, τελικώς σε διαθεσιμότητα τέθηκαν δύο χιλιάδες εκατό εκπαιδευτικοί. Μάλιστα, μετά τις ενστάσεις είναι χίλιοι εννιακόσιοι. Γιατί έγινε αυτό; Γιατί ήμασταν ανυπάκουοι; Όχι. Έγινε διότι κάναμε αξιολόγηση δομών και οδηγηθήκαμε σε αυτό το νούμερο, υιοθετώντας μία διαρθρωτική πολιτική στην επαγγελματική εκπαίδευση. Αντιτάξαμε στον ποσοτικό προσδιορισμό τη θεσμική αλλαγή σε έναν τομέα της εκπαίδευσης -την τεχνική εκπαίδευση- που είχε καταντήσει το αποπαίδι –θα μου επιτρέψετε την έκφραση- της εκπαίδευσης και ούτως ή άλλως έπρεπε να αλλάξει.
Έτσι, από τους περίπου εκατόν πενήντα χιλιάδες εργαζόμενους στις δομές του Υπουργείου Παιδείας τέθηκαν σε διαθεσιμότητα δύο χιλιάδες εκπαιδευτικοί, όπως σας είπα, διασφαλίζοντας το εργασιακό περιβάλλον στους υπόλοιπους από αυτούς. Αλλά και αυτοί οι δύο χιλιάδες, οι χίλιοι εννιακόσιοι εκπαιδευτικοί, που σας είπα, θα απορροφηθούν από άλλους φορείς του δημοσίου ώστε κανένας να μη μείνει άνεργος.
Συγκεκριμένα, οι εννιακόσιοι είκοσι πέντε -ήδη έχει υπογραφεί η ΚΥΑ- όπως ξέρετε θα πάνε να διδάξουν σε ΙΕΚ, οι εκατό από αυτούς που είχαν δεύτερο πτυχίο -δάσκαλοι, νηπιαγωγοί και φιλόλογοι-  θα γυρίσουν στα σχολειά τους, ένας σημαντικός αριθμός –δεν είμαι σε θέση να σας δώσω τον ακριβή αριθμό- θα πάει σε διοικητικές θέσεις και οι εξακόσιοι, οι οποίοι περισσεύουν, θα πάνε σε δομές του Υπουργείου Υγείας.
Έτσι, λοιπόν, σε μία νοοτροπία και πρακτική οριζόντιων περικοπών, εμείς αντιτάξαμε ένα σχέδιο το οποίο συμπληρώθηκε και ολοκληρώθηκε με το νόμο για την αναδιάρθρωση της δευτεροβάθμιας εκπαίδευσης.
Τι έλεγε αυτό το σχέδιο στην πρώτη του φάση; Από τα τριάντα εννέα επαγγέλματα τα οποία προσφέρουμε στα ΕΠΑΛ και τα ΕΠΑΣ, καταργούμε πράγματι τα δώδεκα, τα οποία, όμως, αποδίδονται σε ανώτερη βαθμίδα της τεχνικής εκπαίδευσης στα δημόσια –επαναλαμβάνω, δημόσια- ΙΕΚ. Αυτές οι ειδικότητες, αυτά τα τριάντα εννέα επαγγέλματα, διδάσκονταν -ακούστε το- από εκατόν δέκα ειδικότητες καθηγητών, το οποίο είναι πανευρωπαϊκό φαινόμενο.
Εμείς αφαιρούμε τις δώδεκα ειδικότητες, τις οποίες αναδιατάσσουμε και αναβαθμίζουμε, όσον αφορά τη βαθμίδα εκπαίδευσης και από αυτά τα επαγγέλματα, τα οκτώ είναι επαγγέλματα υγείας και πρόνοιας τα οποία μεταφέρουμε στο πιο πάνω επίπεδο, γιατί ακριβώς θεωρούμε ότι τα θέματα υγείας πρέπει να έχουν μία καλύτερη εκπαίδευση. Τα μεταφέρουμε, λοιπόν, στα δημόσια ΙΕΚ. Επιπλέον, αυξάνουμε τους μαθητές στα δημόσια ΙΕΚ από δέκα χιλιάδες σε δεκαπέντε χιλιάδες και καλύπτουμε και πλήρως τα έξοδα. 
Τέλος, όλοι οι μαθητές οι οποίοι έχουν επιλέξει ειδικότητα, την ολοκληρώνουν. 
Έρχομαι τώρα στην ουσία: Αυτό ορίζει ο νόμος και δεν ορίζεται κάτι διαφορετικό με την εγκύκλιο που επικαλείστε. Τόσο στη Β΄ τάξη ΕΠΑΣ όσο και στη Γ’ τάξη ΕΠΑΛ οι καταργούμενες ειδικότητες παρέχονται. Για τη Β΄ τάξη ΕΠΑΛ οι μαθητές της Α΄ τάξης, αυτοί δηλαδή που ήταν στην Α΄ τάξη, δεν έχουν επιλέξει ειδικότητα -γενικής παιδείας μαθήματα διδάχθηκαν- και τώρα στη Β΄ λυκείου θα διαλέξουν μεταξύ είκοσι έξι τομέων, περισσότερων, δηλαδή, από αυτούς που παρέχονταν στην προηγούμενη κατάσταση. Οι διευθύνσεις δευτεροβάθμιας εκπαίδευσης, προχώρησαν στην άμεση πρόσληψη ωρομίσθιων εκπαιδευτικών για τις ειδικότητες που καταργήθηκαν προκειμένου ακριβώς να καλυφθούν αυτές οι ανάγκες.
Λίγο νωρίτερα αυτής της αλλαγής είχαμε ανακοινώσει, όπως θα θυμάστε, το εθνικό πλαίσιο προσόντων. Δώσαμε επαγγελματικά δικαιώματα σε εκατόν δέκα χιλιάδες αποφοίτους και σε αυτές τις ειδικότητες που καταργούνται από το λύκειο και μεταφέρονται σε άλλη βαθμίδα, ούτως ώστε τα παιδιά αποφοιτώντας να έχουν επαγγελματικά δικαιώματα. Άρα, οι μαθητές των ΕΠΑΛ και ΕΠΑΣ δεν διακόπτουν τις σπουδές τους και όταν αποφοιτήσουν θα έχουν και τα επαγγελματικά δικαιώματα. 
Συνοψίζοντας θα ήθελα να πω τα εξής: 
Πρώτον, οι εκπαιδευτικοί σε διαθεσιμότητα, υπακούουν σε ένα ολοκληρωμένο σχέδιο αξιολόγησης των δομών που αποτυπώθηκε πλήρως στο νομοσχέδιο που ψηφίστηκε για την αναδιάρθρωση της δευτεροβάθμιας εκπαίδευσης. 
Δεύτερον, θα απασχοληθούν από άλλους φορείς του δημοσίου ώστε να μη μείνει κανένας άνεργος.
Τρίτον, από την πρώτη στιγμή, υπήρξε η δέσμευση από το Υπουργείο Υγείας και τον Υπουργό ότι ειδικά για τους κλάδους υγείας και πρόνοιας θα απορροφηθούν από τις δομές του Υπουργείου Υγείας.
Τέταρτον, όλοι οι μαθητές που έχουν επιλέξει ειδικότητα, θα συνεχίσουν κανονικά.
Πέμπτον, τώρα παρέχονται περισσότερες ειδικότητες για να επιλέξουν οι μαθητές στο ΕΠΑΛ.
Και έκτον, έχουν επιτέλους κατοχυρωμένα επαγγελματικά δικαιώματα.
Αυτή είναι η πραγματική εικόνα.
Θα επανέλθω στη δευτερολογία μου.","ΣΥΜΕΩΝ ΚΕΔΙΚΟΓΛΟΥ",219
"13438"," Ευχαριστούμε, κύριε Υπουργέ.
Η κ. Φωτίου έχει τον λόγο για τη δική της δευτερολογία.
Ορίστε, κυρία Φωτίου, έχετε τον λόγο για τη δευτερολογία σας.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"13439"," Κύριε Υπουργέ, πραγματικά, δεν καταλαβαίνω τι μου λέτε. Σας διαβάζω την εγκύκλιο, που λέει: «Στους μαθητές της Β΄ τάξης ημερησίου και Β΄ τάξης εσπερινού επαγγελματικού λυκείου, δεν παρέχεται η δυνατότητα επιλογής τομέα υγείας και πρόνοιας.». Μου απαντήσατε κάτι άλλο; Θα μου απαντήσετε στο τέλος. Δεν παρέχεται, ενώ εδώ υποσχόσασταν ότι παρέχεται. Και δύο νόμοι έλεγαν ότι «παρέχεται».
Βάλατε σε διαθεσιμότητα δύο χιλιάδες εκατόν είκοσι δύο εκπαιδευτικούς. Ήταν η πολύ γενναία και πλούσια συνεισφορά του κ. Αρβανιτόπουλου στην τρόικα και στα ιδιωτικά ΙΕΚ, τα οποία εδώ και ένα μήνα διαφημίζουν σε όλους τους τηλεοπτικούς σταθμούς της χώρας το δώρο που τους έκανε ο κ. Αρβανιτόπουλος. Εκχωρήσατε τους τομείς υγείας, πρόνοιας –από τους καλύτερους, αυτούς που είναι οι πιο «πιασιάρικοι», αυτοί που πουλάνε- στα ιδιωτικά ΙΕΚ που εσείς αδειοδοτείτε, παρίστασθε στα εγκαίνια των κτηρίων τους, αυτοχαρακτηρίζονται ηγέτες της εκπαίδευσης και απέκτησαν ξαφνικά εφέτος, όπως διαφημίζονται σε όλους τους τηλεοπτικούς σταθμούς, τομείς υγείας. 
Οποία σύμπτωσις, κύριε Υπουργέ! Είναι ένα διπλό, συντριπτικό χτύπημα στη δημόσια τεχνική εκπαίδευση και στους εκπαιδευτικούς και στη νέα γενιά, κυρίως των χαμηλών εισοδημάτων του τόπου μας. Αλλά αυτά είναι γνωστά, θα τα κρίνει η ιστορία και θα τα ανατρέψει ο λαός και η κυβέρνηση της Αριστεράς.
Τι δεν είναι γνωστό; Στον ίδιο νόμο για τις διαθεσιμότητες, τον ν.4172/2013, προβλέπεται στην παράγραφο 5: «Η πρόσληψη ωρομίσθιου προσωπικού από τις ανωτέρω καταργούμενες ειδικότητες» –αυτές που μπήκαν δηλαδή στη διαθεσιμότητα- «για την ολοκλήρωση της φοίτησης των σπουδαστών» για να αποκαλυφθεί η απέραντη κρατική υποκρισία, ότι δηλαδή η διαθεσιμότητα δεν σημαίνει ότι μπορεί να σε χρησιμοποιήσω κάπου αλλού, αλλά σημαίνει ότι σε απολύω.
(Στο σημείο αυτό κτυπάει προειδοποιητικά το κουδούνι λήξεως του χρόνου ομιλίας της κυρίας Βουλευτού) 
Σας ερωτώ, κύριε Κεδίκογλου, ευθέως: Προσλάβατε και πόσους ως ωρομίσθιους από τους καθηγητές που βάλατε σε διαθεσιμότητα για την κάλυψη αυτών των αναγκών, δηλαδή για την ολοκλήρωση της φοίτησης των μαθητών και των μαθητριών κ.λπ.; Πόσους προσλάβατε από τις είκοσι πέντε ειδικότητες που καταργήσατε πανεπιστημιακών πτυχίων και τις είκοσι πέντε ειδικότητες τεχνικής εκπαίδευσης; Σας ρωτώ ευθέως: Θα λειτουργήσει εφέτος η Β΄ λυκείου στον τομέα υγείας-πρόνοιας; Το ότι μου απαντάτε ότι θα τους στείλετε στα ΙΕΚ, το ξέρω, κύριε  Κεδίκογλου, αλλά φαίνεται ότι εσείς δεν ξέρετε ότι το ένα είναι πτυχίο λυκείου και το άλλο είναι άτυπης εκπαίδευσης. Είναι τα ίδια;
Σας ερωτώ ευθέως: Θα επαναφέρετε όλους τους εκπαιδευτικούς των ΕΠΑΛ-ΕΠΑΣ στις οργανικές θέσεις που κατείχαν πριν τις διαθεσιμότητες, ώστε να λειτουργήσει με επάρκεια η δευτεροβάθμια και η τεχνική εκπαίδευση; 
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)","ΘΕΑΝΩ ΦΩΤΙΟΥ",531
"13440"," Ορίστε, κύριε Υπουργέ, έχετε το λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"13441"," Νομίζω ότι σας εξήγησα πολύ αναλυτικά πώς ακριβώς θα απορροφηθούν όλοι, ένας-ένας αυτοί οι άνθρωποι, οι οποίοι τέθηκαν σε διαθεσιμότητα.","ΣΥΜΕΩΝ ΚΕΔΙΚΟΓΛΟΥ",219
"13442"," Ναι, ναι μας απάντησες!","ΘΕΑΝΩ ΦΩΤΙΟΥ",531
"13443"," Εμείς, δεν κτίζουμε ένα σύστημα στηριζόμενοι στα συμφέροντα των λίγων, όπως μας κατηγορήσατε.","ΣΥΜΕΩΝ ΚΕΔΙΚΟΓΛΟΥ",219
"13444"," Το καταλάβαμε!","ΘΕΑΝΩ ΦΩΤΙΟΥ",531
"13445"," Καταρτίσαμε ένα σχέδιο το οποίο ήταν αποτέλεσμα πενταετούς εθνικού διαλόγου με βάση τις προτάσεις του Εθνικού Συμβουλίου Πρωτοβάθμιας και Δευτεροβάθμιας Εκπαίδευσης, τη δημόσια διαβούλευση και σε αρμονία με τις ευρωπαϊκές οδηγίες και το Ευρωπαϊκό Πλαίσιο Προσόντων και περίμενα από την Αξιωματική Αντιπολίτευση όταν γινόταν αυτή η συζήτηση -τουλάχιστον, κατά την επεξεργασία του νομοσχεδίου στη Βουλή, πέρα από την κριτική, η οποία, βεβαίως, είναι καλοδεχούμενη- να έχει και προτάσεις αλλά δυστυχώς δεν είχαμε ακούσει καμμία.","ΣΥΜΕΩΝ ΚΕΔΙΚΟΓΛΟΥ",219
"13446"," Αφήστε πια αυτήν την καραμέλα. Ξέρετε ότι έχουμε ολοκληρωμένο πρόγραμμα.","ΘΕΑΝΩ ΦΩΤΙΟΥ",531
"13447"," Κυρία Φωτίου, αφήστε να απαντήσει ο Υπουργός. Δεν προβλέπεται από τη διαδικασία.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"13448"," Με συγχωρείτε, κύριε  Πρόεδρε.","ΘΕΑΝΩ ΦΩΤΙΟΥ",531
"13449"," Δυστυχώς, δεν συμφωνήσαμε ούτε στο βασικό ούτε στην αφετηρία ότι έπρεπε να αλλάξουμε κάτι σε ένα σύστημα, στο οποίο αντί να μαθαίνουμε δεξιότητες στους νέους μας, τους ωθούσαμε όλους στη γενική παιδεία για μία θέση στο πανεπιστήμιο και μετά, όπως καλά γνωρίζετε, στο δημόσιο τομέα. Το 75% των μαθητών επιλέγει το γενικό λύκειο και μόλις το 25% τις δομές επαγγελματικής εκπαίδευσης. Αυτό στερεί την κοινωνία μας και το εργατικό μας δυναμικό από δεξιότητες.
Μπορώ να σας αναφέρω πολλά παραδείγματα αλλά θα σταθώ σε ένα που είναι του κλάδου που συζητάμε σήμερα: Νοσηλευτές αποφοιτούσαν και από τα ΕΠΑΛ και από τα ΕΠΑΣ και από τα ΙΕΚ και από τα ΤΕΙ και από πανεπιστήμια. Αναλογιστήκατε ποτέ το στρεβλό πληθωρισμό προσφοράς και τη σύγχυση που προξενείται; Σε ποια ευρωπαϊκή χώρα, ποια μελέτη αγοράς εργασίας αναγνωρίζει στο επάγγελμα του νοσηλευτή τέσσερα διακριτά περιγράμματα που δικαιολογούν την απόκτηση προσόντων και δικαιωμάτων από ισάριθμα επίπεδα εκπαίδευσης; Γνωρίζετε ότι η ανεργία στους αποφοίτους των ΕΠΑΛ και των ΕΠΑΣ ξεπερνάει σήμερα το 28%, ενώ στους αποφοίτους της τριτοβάθμιας εκπαίδευσης δεν υπερβαίνει το 18%;
Επίσης, ένας στους τρεις αποφοίτους των ΕΠΑΛ και των ΕΠΑΣ συνεχίζουν τις σπουδές τους στα ΙΕΚ και μάλιστα στις ίδιες ειδικότητες που αποφοίτησαν, παρατείνοντας κατά πολύ τον χρόνο ένταξης στο παραγωγικό δυναμικό της χώρας και εξαντλώντας τις λιγοστές, πράγματι, αντοχές της ελληνικής οικογένειας σήμερα. Δεν στέλναμε έτσι τους νέους στην ανεργία και δεν έπρεπε κάποια στιγμή αυτά να τα διορθώσουμε; 
Έχουμε την υποχρέωση, ως πολιτεία, να προσανατολίσουμε τους νέους σε επαγγέλματα αιχμής, σε κλάδους με προοπτική, σε θέσεις εργασίας που δεν συγκρούονται ή ανταγωνίζονται άλλες παρόμοιες ανωτέρου εκπαιδευτικού επιπέδου. Αυτό και κάναμε. 
Μετά από χρόνια υπερπληθωρισμού προσφοράς ομοειδών ειδικοτήτων σε περισσότερες από μία βαθμίδες, δηλαδή σε ΕΠΑΛ, ΕΠΑΣ, ΤΕΙ, πανεπιστήμιο, εξορθολογίσαμε το σύστημα. Κάναμε πιο ελκυστικό το επαγγελματικό λύκειο. Καθιερώσαμε τη δωδεκάμηνη μαθητεία που θα παρέχει τίτλους σπουδών επιπέδου IV. Αναμορφώσαμε το πρόγραμμα σπουδών, προσαρμόζοντάς το στο ευρωπαϊκό σύστημα μεταφοράς πιστωτικών μονάδων επαγγελματικής εκπαίδευσης και κατάρτισης. Τέθηκαν για πρώτη φορά οι βάσεις για την ανάπτυξη της μη τυπικής εκπαίδευσης, που θα παρέχει πιστοποιητικά αναγνωρισμένα σε εθνικό και ευρωπαϊκό επίπεδο, ανοίγοντας ένα τρίτο δρόμο, μία τρίτη βαθμίδα εκπαίδευσης για τους μαθητές -εκτός από το γενικό και επαγγελματικό λύκειο, όπου σχεδόν διπλασιάστηκαν οι ειδικότητες- στα ΙΕΚ και στα ΣΕΚ, δηλαδή στις σχολές επαγγελματικής κατάρτισης. 
Θέλω, λοιπόν, απλώς να επαναλάβω -για να καθησυχάσω τους μαθητές και τους γονείς που άθελά τους παρασύρονται από κάποιες ανακρίβειες- ότι οι μαθητές που τη σχολική χρονιά 2012-2013 επέλεξαν ειδικότητες επαγγελμάτων που το Σεπτέμβριο του 2013 δεν θα παρέχονται σε νέους μαθητές στα ΕΠΑΛ και στα  ΕΠΑΣ, είναι δεκατρείς χιλιάδες εκατόν εξήντα πέντε και ότι αυτοί θα ολοκληρώσουν απρόσκοπτα  τις σπουδές τους. 
Επιλέγουν οι μαθητές στην Α΄ λυκείου; Όχι. Επιλέγουν στη Β΄ λυκείου πού θα πάνε. Η επαγγελματική εκπαίδευση έχει μπει σε άλλη εποχή και πρέπει να προχωρήσουμε, για να μη μείνουμε πίσω. 
Σας ευχαριστώ.","ΣΥΜΕΩΝ ΚΕΔΙΚΟΓΛΟΥ",219
"13450"," Ήμαρτον! Για τη Β΄ λυκείου δεν είπαμε και εμείς;","ΘΕΑΝΩ ΦΩΤΙΟΥ",531
"13451"," Ευχαριστούμε και εμείς. 
Ενίοτε  οι απαντήσεις δεν ικανοποιούν  τον ερωτώντα.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"13452"," Το θέμα είναι να μην υποτιμούν τη νοημοσύνη μας, κύριε Πρόεδρε!","ΑΠΟΣΤΟΛΟΣ ΑΛΕΞΟΠΟΥΛΟΣ",13
"13453"," Ρωτάμε πολύ συγκεκριμένα πράγματα.","ΘΕΑΝΩ ΦΩΤΙΟΥ",531
"13454"," Αυτό είναι μία κρίση, που δεν μπορούμε να ελέγξουμε εμείς. 
Η δεύτερη με αριθμό 94/8-10-2013 επίκαιρη ερώτηση πρώτου κύκλου του Προέδρου της Κοινοβουλευτικής Ομάδας του Συνασπισμού Ριζοσπαστικής Αριστεράς – Ενωτικού Κοινωνικού Μετώπου  κ. Αλέξη Τσίπρα προς τον Υπουργό Εθνικής Άμυνας, σχετικά με τα Ναυπηγεία Σκαραμαγκά δεν θα συζητηθεί λόγω κωλύματος του Υπουργού και διαγράφεται. 
Η πρώτη με αριθμό 83/8-10-2013 επίκαιρη ερώτηση δεύτερου κύκλου του Βουλευτή Λέσβου της Νέας Δημοκρατίας κ. Παύλου Βογιατζή  προς τον Υπουργό Αγροτικής Ανάπτυξης και Τροφίμων, σχετικά με την καθυστέρηση στην καταπολέμηση της δακοκτονίας στα  ελαιόδεντρα και τις καταστροφικές συνέπειες για τους ελαιοπαραγωγούς της Λέσβου  δεν θα συζητηθεί, μετά από συνεννόηση του αρμόδιου να απαντήσει Υπουργού με το Βουλευτή και διαγράφεται. 
Στη συνέχεια θα συζητηθεί η τρίτη με αριθμό 85/8-10-2012 επίκαιρη ερώτηση δεύτερου κύκλου του Βουλευτή Αρκαδίας του Πανελλήνιου Σοσιαλιστικού Κινήματος κ. Οδυσσέα Κωνσταντινόπουλου προς τον Υπουργό Δικαιοσύνης, Διαφάνειας και Ανθρωπίνων Δικαιωμάτων, σχετικά με την επιτάχυνση κατασκευής του Καταστήματος Κράτησης Δράμας. 
Στην ερώτηση θα απαντήσει ο Υπουργός κ. Χαράλαμπος Αθανασίου.
Κύριε συνάδελφε, έχετε το λόγο,  για να αναπτύξετε  την ερώτησή σας.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"13455"," Κύριε Πρόεδρε, θα αναρωτιέστε τι σχέση έχει η Αρκαδία με τη Δράμα.","ΟΔΥΣΣΕΑΣ ΚΩΝΣΤΑΝΤΙΝΟΠΟΥΛΟΣ",270
"13456"," Θα  το μάθουμε τώρα.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"13457"," Πολύ σωστά. 
Ξέρετε, εμείς στη Δράμα δεν έχουμε κοινοβουλευτική εκπροσώπηση, κύριε Υπουργέ. Προχθές επισκέφθηκα εγώ με κλιμάκιο του ΠΑΣΟΚ το Νομό της Δράμας. Ο Νομός της Δράμας, πραγματικά, είναι από τους τρεις πρώτους σε ανεργία νομούς της χώρας. Μέσα στα πλαίσια των συναντήσεων και των συζητήσεων τέθηκε το θέμα του καταστήματος κράτησης  στη  Δράμα. 
Είναι μία πρωτοβουλία που, όπως με ενημέρωσαν,  έχει αρχίσει από το 2003 από τη «ΘΕΜΙΣ ΚΑΤΑΣΚΕΥΑΣΤΙΚΗ» και το Υπουργείο Δικαιοσύνης. Αφορούσε τότε τα καταστήματα κράτησης στα Τρίκαλα, στον Δομοκό, στα Γρεβενά, στις Σέρρες, στα Χανιά και στο Λασίθι. Τα περισσότερα απ’ αυτά τα καταστήματα έχουν ολοκληρωθεί σε ένα πολύ μεγάλο ποσοστό. Το κατάστημα κράτησης της Δράμας, ενώ έχει προχωρήσει στο 80%-90%, απομένει ένα μικρό ποσοστό, ώστε να μπορέσει να ολοκληρωθεί. 
Θα ήθελα να σας ρωτήσω γιατί έχει καθυστερήσει. Πού οφείλεται αυτή η καθυστέρηση;  Τι ενέργειες έχουμε κάνει –αν έχετε κάνει κάποιες ενέργειες- ώστε να εξασφαλιστεί το ποσό που είναι αναγκαίο, για να μπορέσει να ολοκληρωθεί το έργο; 
Σας ευχαριστώ πολύ.","ΟΔΥΣΣΕΑΣ ΚΩΝΣΤΑΝΤΙΝΟΠΟΥΛΟΣ",270
"13458"," Και εμείς σας ευχαριστούμε. 
Το λόγο έχει ο Υπουργός για  τρία λεπτά.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"13459"," Ευχαριστώ, κύριε Πρόεδρε. 
Ευχαριστώ και τον συνάδελφο για την ερώτηση. Είναι ένα θέμα που πράγματι απασχολεί ολόκληρο το νομό και είναι μια ευκαιρία να δοθούν οι απαραίτητες διευκρινίσεις.
Πράγματι, η κατασκευή του νέου καταστήματος κράτησης στο Νικηφόρο Δράμας ανατέθηκε το Δεκέμβριο του 2003, ύστερα από διεθνή μειοδοτικό διαγωνισμό, με ένα συμβατικό τίμημα 20.270.768 ευρώ. Κατά την εξέλιξη του έργου, ύστερα από τις αποφάσεις για την αύξηση της δυναμικότητάς του, έγιναν οι αναγκαίες τροποποιήσεις. Έπρεπε, δηλαδή, να γίνουν κάποιες επεκτάσεις -τότε υπήρχαν οι πολεοδομικές προϋποθέσεις- ούτως ώστε να φιλοξενούνται περισσότεροι κρατούμενοι. Έτσι, το κατάστημα θα φιλοξενούσε τετρακόσιους κρατούμενους. Σήμερα, το εγκεκριμένο συμβατικό του τίμημα, λόγω της επέκτασής του, ανέρχεται σε 26.504.917 ευρώ. 
Το κυρίως έργο, που αφορά το κτηριακό συγκρότημα, έχει ολοκληρωθεί περίπου κατά 80%, όπως είδατε κι εσείς. Έχουν υπάρξει κατά διαστήματα καθυστερήσεις στην εξέλιξη του έργου, κυρίως λόγω της μειωμένης χρηματοδότησης, η οποία μειώθηκε ακόμα περισσότερο από το 2009, όσον αφορά το πρόγραμμα δημοσίων επενδύσεων. Από το 2009 μέχρι σήμερα το έργο χρηματοδοτήθηκε από το ίδιο πρόγραμμα των δημοσίων επενδύσεων με ποσό 1.180.000 ευρώ και από το ΤΑΧΔΙΚ με ποσό 2.600.000 ευρώ περίπου. Το ποσό που απαιτείται για να ολοκληρωθεί ανέρχεται στα 6.000.000 ευρώ, λόγω της επέκτασής του. Επειδή το ΤΑΧΔΙΚ αδυνατεί να συνεχίσει τη χρηματοδότηση του έργου, έχουμε ζητήσει από το Υπουργείο Ανάπτυξης την επιχορήγηση του έργου με ποσό 4.000.000 ευρώ για το 2013 και 2.000.000 ευρώ για το 2014. Η συνάντηση αυτή και οι σχετικές διαβουλεύσεις έχουν γίνει εδώ και δυόμισι μήνες περίπου. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υπουργού)
Κύριε Πρόεδρε, μάλλον δεν θα χρειαστεί δευτερολογία. 
Ζητήσαμε, επαναλαμβάνω, 4.000.000 ευρώ για το 2013 και 2.000.000 ευρώ για το 2014, ούτως ώστε να συνεχιστούν οι εργασίες και να ολοκληρωθούν μέσα στο 2014. Ελπίζουμε να ολοκληρωθούν. Υπάρχει ήδη θετική ανταπόκριση και εκτιμάμε ότι τα χρήματα σύντομα θα εκταμιευτούν, για να προχωρήσει το έργο. 
Από την πρώτη στιγμή που πήγα στο Υπουργείο Δικαιοσύνης η επίλυση και όχι η απλή διαχείριση των προβλημάτων του σωφρονιστικού συστήματος κατέστη κεντρική επιδίωξη του Υπουργείου για τα δύο μεγαλύτερα προβλήματα που αυτή τη στιγμή αντιμετωπίζουμε, δηλαδή τον υπερπληθυσμό των κρατουμένων και την υποστελέχωση των καταστημάτων κράτησης. Αρκεί να σας πω ότι η δυναμικότητα των φυλακών σε όλη την Ελλάδα είναι εννέα οκτακόσιοι και ήδη σήμερα έχουμε πλησιάσει τους δεκατρείς χιλιάδες τριακόσιους κρατούμενους. Αντιλαμβάνεστε, λοιπόν, τι πρόβλημα έχουμε. 
Σε ό,τι αφορά τώρα τον υπερπληθυσμό των φυλακών, πέρα από τις νομοθετικές παρεμβάσεις που ήδη έχουν φτάσει στη Βουλή κι έχουν γίνει νόμοι του κράτους για την αποσυμφόρηση, προχωρούμε τα έργα αυτά. Και πιστεύω, όπως σας είπα, να τελειώσει και το κατάστημα κράτησης στο Νικηφόρο Δράμας μέσα στο 2014 με τη χρηματοδότηση που θα πάρουμε από το Υπουργείο Ανάπτυξης.
Ευχαριστώ.","ΧΑΡΑΛΑΜΠΟΣ ΑΘΑΝΑΣΙΟΥ",10
"13460"," Ευχαριστούμε, κύριε Υπουργέ.
Ο κ. Κωνσταντινόπουλος έχει το λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"13461"," Κύριε Πρόεδρε, θέλω να ευχαριστήσω τον κύριο Υπουργό. Θα μεταφέρω αυτά που είπε και το επόμενο χρονικό διάστημα θα είμαστε εδώ για να δούμε, αν προχωράνε όλα αυτά.
Ευχαριστώ πολύ.","ΟΔΥΣΣΕΑΣ ΚΩΝΣΤΑΝΤΙΝΟΠΟΥΛΟΣ",270
"13462"," Κύριε Πρόεδρε, δεν έχω να συμπληρώσω κάτι.
Ευχαριστώ.","ΧΑΡΑΛΑΜΠΟΣ ΑΘΑΝΑΣΙΟΥ",10
"13463"," Κι εμείς ευχαριστούμε και τους δύο.
Κυρίες και κύριοι συνάδελφοι, η πέμπτη με αριθμό 98/8-10-2013 επίκαιρη ερώτηση πρώτου κύκλου του Βουλευτή του Κομμουνιστικού Κόμματος Ελλάδας, κ. Χρήστου Κατσώτη, προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την επιχείρηση «SPRIDER STORES» δεν θα συζητηθεί, λόγω κωλύματος του κυρίου Υπουργού. 
Επόμενη είναι η τέταρτη με αριθμό 87/8-10-2013 επίκαιρη ερώτηση πρώτου κύκλου του Βουλευτή Αττικής της Δημοκρατικής Αριστεράς, κ. Βασίλειου Οικονόμου, προς τον Υπουργό Εθνικής Άμυνας, σχετικά με την αποκατάσταση της δικαιοσύνης για τα στελέχη των Ενόπλων Δυνάμεων.
Στην επίκαιρη ερώτηση θα απαντήσει η Αναπληρώτρια Υπουργός Εθνικής Άμυνας, κ. Φώφη Γεννηματά.
Κύριε Οικονόμου, έχετε το λόγο για να αναπτύξετε την ερώτησή σας.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"13464"," Ευχαριστώ, κύριε Πρόεδρε. 
Η ερώτηση αφορά την αποκατάσταση της έννοιας της δικαιοσύνης, γιατί το δίκαιο είναι μία βασική έννοια για την ευνομία και τη σωστή λειτουργία όλης της διοικήσεως, πόσω δε άλλωστε των Ενόπλων Δυνάμεων. 
Πολλή συζήτηση έχει γίνει τις τελευταίες ημέρες για το πώς λειτουργούν οι Ένοπλες Δυνάμεις και τα Σώματα Ασφαλείας ειδικά με τα φαινόμενα του ναζιστικού μορφώματος και πώς και αν αυτό το μόρφωμα, η Χρυσή Αυγή, έχει θύλακες μέσα στις Ένοπλες Δυνάμεις και στα Σώματα Ασφαλείας.
Για το κομμάτι των Σωμάτων Ασφαλείας υπήρξαν απαντήσεις και ενέργειες. Για το κομμάτι των Ενόπλων Δυνάμεων, κυρία Υπουργέ, ακούσαμε μία τοποθέτηση του Υπουργού ότι όλα βαίνουν καλώς, αλλά εμείς όλο το προηγούμενο διάστημα βλέπαμε στρατιωτικές στολές, βλέπαμε απόστρατους -γραφικούς μεν, αλλά απόστρατους- βλέπαμε εκπαιδεύσεις στρατιωτικού τύπου, βλέπαμε πολλά. Οι Ειδικές Δυνάμεις υποτίθεται είχαν αναλάβει να εξοπλίσουν και δεν ξέρουμε τι άλλο να κάνουν, τα τάγματα. Πάντως, είδαμε στα βίντεο και στις εικόνες ότι ήταν πολλά. Δεν έχουμε πάρει πειστικές απαντήσεις και θέλουμε ειλικρινά να ξέρουμε τι γίνεται στο κομμάτι Ένοπλες Δυνάμεις - Χρυσή Αυγή, δηλαδή αν οι θύλακες αυτοί υπάρχουν στο Σώμα των Ενόπλων Δυνάμεων και πόση ζημιά έχουν κάνει.
Εμείς πιστεύουμε ότι οι Ένοπλες Δυνάμεις γενικά και ουσιαστικά διαπνέονται από δημοκρατικά ιδεώδη κι αν έχει γίνει τέτοιου είδους εισχώρηση θα είναι σε πολύ μικρό σημείο. Αλλά πραγματικά, δεν πρέπει να μείνει ούτε ίχνος τέτοιων συμπεριφορών και ενεργειών που να επηρεάσουν το δημοκρατικό φρόνημα και την τάξη των Ενόπλων Δυνάμεων.
Υπό αυτή, λοιπόν, την έννοια και επειδή τα οικονομικά των στελεχών των Ενόπλων Δυνάμεων έχουν υποστεί βαρύτατες επιδρομές και περικοπές αυτά τα τελευταία τρία χρόνια –νομίζω ότι είναι ο κλάδος των εργαζομένων οι οποίοι έχουν τις μεγαλύτερες περικοπές- και παρ’ όλο που υπάρχουν αυτές οι πιέσεις το ηθικό, μπορούμε να πούμε, είναι ακόμα τέτοιο ώστε να κρατάνε όρθιες τις Ένοπλες Δυνάμεις και την άμυνα της χώρας, υπάρχουν ζητήματα -σας τα θέτω και στην επίκαιρη ερώτηση εδώ- τα οποία τουλάχιστον εγώ ως υπεύθυνος Άμυνας από τη μεριά της Δημοκρατικής Αριστεράς τα έχω θέσει το τελευταίο διάστημα, με επανειλημμένες ερωτήσεις και πολύ πιο πριν.
Είναι τέσσερα ζητήματα που δεν αφορούν τη δημοσιονομική πολιτική, όπως σας τα θέτω εδώ. Τα λέω επιγραμματικά. Είναι το ζήτημα του ν.3883, δηλαδή του νόμου που αυτή τη στιγμή ισχύει για την ιεραρχία. Καταλαβαίνω ότι είναι δύσκολη η θέση σας –δεν είμαστε από άλλο κόσμο- γιατί είναι νόμος του Βενιζέλου και δεν μπορείτε να τον ακυρώσετε. Ειλικρινά σας μιλάω, όλες οι προηγούμενες ηγεσίες έχουν δει τα προβλήματα αυτού του νόμου. Νομίζω ότι ο κ. Βενιζέλος πρέπει να κάνει την αυτοκριτική του γι’ αυτόν το νόμο και νομίζω ότι όλοι μαζί πρέπει να δούμε πώς μπορούμε να αλλάξουμε ή τέλος πάντων να βελτιώσουμε πολλές διατάξεις οι οποίες είναι καταφανώς άδικες: Το θέμα του Συμβουλίου Μεταθέσεων –θα τα πω και στη δευτερολογία μου- το ζήτημα του ν. 3865/2010 που είναι για τη συνταξιοδότηση, ένα κλασσικό παράδειγμα αδικίας για στελέχη που μπήκαν το ενενήντα – ενενήντα δύο και πρέπει να κάνουν δέκα χρόνια παραπάνω θητεία για να πιάσουν τα συνταξιοδοτικά τους δικαιώματα από αβλεψία του νόμου -κι όλοι το παραδέχονται αυτό- και το θέμα των ΕΜΘ, δηλαδή των Εθελοντών Μακράς Θητείας. 
Δεν λέω και δεν ισχυρίζομαι ότι αυτά είναι τα μόνα θέματα που απασχολούν τις Ένοπλες Δυνάμεις. Εμείς σταχυολογούμε ως Δημοκρατική Αριστερά τέσσερα ζητήματα –αυτά που σας έβαλα- συν το οικονομικό, που είναι ένα ολόκληρο θέμα και βέβαια πολλά άλλα ζητήματα. Αλλά σήμερα θα θέλαμε και θα περιμέναμε μία δικιά σας πρώτη τοποθέτηση, καθώς έχετε αναλάβει ως νέο πρόσωπο στην πολιτική ηγεσία του Υπουργείου Εθνικής Άμυνας. 
Εμείς με θετικό τρόπο είδαμε και βλέπουμε τη δικιά σας παρουσία στο Υπουργείο. Πιστεύουμε ότι μία κυρία μπορεί να δώσει ένα νέο πνεύμα και ένα νέο αέρα στο Υπουργείο Εθνικής Άμυνας και γι’ αυτό το λόγο περιμένουμε τις απαντήσεις σας.","ΒΑΣΙΛΕΙΟΣ ΟΙΚΟΝΟΜΟΥ",378
"13465"," Ευχαριστούμε.
Η κυρία Υπουργός έχει το λόγο. Να δούμε εάν εκδηλωθεί το κριτήριο του κ. Οικονόμου.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"13466"," Κάνουμε πραγματικά ό,τι περνάει από το χέρι μας. Κύριε Πρόεδρε, ευχαριστώ πολύ.
Κυρίες και κύριοι Βουλευτές, κύριε Οικονόμου, θα ήθελα να ξεκινήσω την τοποθέτησή μου από τα όσα είπατε σχετικά με τις Ένοπλες Δυνάμεις. Και θέλω να τονίσω ότι οι Ένοπλες Δυνάμεις της χώρας αποτελούν εγγυητές, όχι μόνο των συνόρων και της εθνικής ασφάλειας, αλλά και του δημοκρατικού πολιτεύματος.
Αναγνωρίζω, κύριε Οικονόμου, ότι η ερώτησή σας έχει ως κίνητρο την αγωνία και είναι στην κατεύθυνση του να κλείσει ζητήματα και προφανώς όχι να ανοίξει. Το λέω αυτό γιατί θέλω να επισημάνω ότι σε καμμία περίπτωση δεν πρέπει να αφήνουμε σκιές σε σχέση με τις Ένοπλες Δυνάμεις της χώρας και σε καμμία περίπτωση δεν θα πρέπει να τις συνδέουμε με τα γεγονότα των τελευταίων ημερών.
Δεν χρειάζεται βεβαίως να τονίσουμε ότι «κλειδί» στην εύρυθμη λειτουργία του δημοκρατικού πολιτεύματος και κατά συνέπεια και στη λειτουργία του στρατεύματος είναι η αξιοκρατία και αυτός είναι ο στόχος μας στο Υπουργείο Εθνικής Άμυνας και αυτήν ακριβώς προσπαθούμε να διασφαλίσουμε.
Την ίδια στιγμή κάνουμε μία πολύ μεγάλη προσπάθεια, πραγματικά ό,τι περνάει από το χέρι μας, για να ανακουφίσουμε με όποιο τρόπο μπορούμε τους ένστολους και τις οικογένειες τους, γιατί κατανοούμε απόλυτα ότι έχουν γίνει πολύ μεγάλες μειώσεις στους μισθούς και στις συντάξεις. Ιδιαίτερα όσοι είναι εν ενεργεία αυτήν τη στιγμή εξακολουθούν να έχουν τα ίδια ωράρια, τις μεταθέσεις, την τεράστια ευθύνη. Κατανοούμε, λοιπόν, ότι πρέπει να τους στηρίξουμε με ό,τι περνάει από το χέρι μας.
Όπως έχω τονίσει, το προσχέδιο του προϋπολογισμού δεν προβλέπει νέες μειώσεις στους μισθούς και στις συντάξεις των ένστολων, ενώ προσπαθούμε να τους διευκολύνουμε με κάθε τρόπο για ζητήματα που αφορούν τα δάνεια, ζητήματα που αφορούν διακανονισμούς για τους λογαριασμούς της ΔΕΗ για οικογένειες που αντιμετωπίζουν οξεία κοινωνικά προβλήματα, ζητήματα που αφορούν την ιατροφαρμακευτική τους περίθαλψη, ρυθμίσεις που αφορούν στο ασφαλιστικό, αλλά ακόμα και την προμήθεια προϊόντων ευρείας κατανάλωσης στις χαμηλότερες δυνατές τιμές.
Έρχομαι τώρα συγκεκριμένα στα θέματα που θίξατε, κύριε Οικονόμου, σχετικά με την τροποποίηση κατ’ αρχήν του ν. 3883/2010. Αναμφίβολα αποτέλεσε μία σημαντική και αξιόλογη προσπάθεια κωδικοποίησης και εκσυγχρονισμού του πλαισίου που διέπει την ιεραρχία και την εξέλιξη των στελεχών των Ενόπλων Δυνάμεων. Από την εφαρμογή του τα τελευταία τρία χρόνια, εντοπίστηκαν όντως ρυθμίσεις και προβλέψεις, οι οποίες μπορούν να βελτιωθούν προς όφελος του προσωπικού. Το ΓΕΕΘΑ έχει ήδη αναλάβει την εκπόνηση ενός νέου θεσμικού πλαισίου που θα βελτιώσει το πλαίσιο εργασίας των στελεχών και θα το κάνει πιο δελεαστικό, θα εξασφαλίσει με δικαιοσύνη και διαφάνεια την επαγγελματική τους εξέλιξη και θα προβλέπει ξεκάθαρα δικαιώματα και υποχρεώσεις, ώστε να υπάρχει ασφάλεια δικαίου.
Στο πλαίσιο αυτό θα υπάρξει αναθεώρηση κατ’ αρχήν του ν. 1400/1973 περί καταστάσεως των αξιωματικών, σε συνδυασμό με το ν. 3883/2010, καθώς – όπως καταλαβαίνετε- η σταδιοδρομία συνδέεται άρρηκτα με την κατάσταση του προσωπικού.
Σχετικά με το συνταξιοδοτικό όσων εισήλθαν στις Ένοπλες Δυνάμεις από το 1990 μέχρι το 1992, όπως γνωρίζετε, με το ν. 3865 έγινε η μεταρρύθμιση του ασφαλιστικού συστήματος και θεσπίστηκαν αλλαγές με στόχο την εναρμόνιση των ασφαλιστικών συστημάτων που ίσχυαν. Στο πλαίσιο αυτό τροποποιήθηκε και το αντίστοιχο σύστημα των στρατιωτικών.
Επίσης γνωρίζετε ότι το Υπουργείο Οικονομικών είναι αυτό που, σύμφωνα με το άρθρο 73 του Συντάγματος, εξειδικεύει με ειδικούς συνταξιοδοτικούς νόμους και με βάση τις εκάστοτε δημοσιονομικές συνθήκες την εφαρμοζόμενη δημοσιονομική πολιτική και την πολιτική των συντάξεων. 
Το Υπουργείο Εθνικής Άμυνας δεν παρέμεινε ούτε παραμένει αμέτοχο. Αναγνωρίζοντας τις ιδιαίτερες συνθήκες εργασίας των στρατιωτικών, ήδη έχω ζητήσει την άποψη των αρμόδιων υπηρεσιών του Υπουργείου και των Γενικών Επιτελείων, προκειμένου να υπάρξει μία πρόταση η οποία θα εξομαλύνει αναλογικά τη θεσμοθετημένη σταδιακή αύξηση των ετών εργασίας για όσους εισήλθαν στις Ένοπλες Δυνάμεις μετά το 1989 και έτσι θα αποκαταστήσει το αίσθημα αδικίας όσων στελεχών βρίσκονται σε μεταβατικό στάδιο. Σύντομα πιστεύω ότι θα έχω στα χέρια μου την τελική πρόταση, η οποία θα σας γνωστοποιηθεί και η οποία θα συζητηθεί με το Υπουργείο Οικονομικών.
Θα αναφερθώ στους εθελοντές μακράς θητείας στη δευτερολογία μου, γιατί καταλαβαίνω ότι δεν υπάρχει άλλος χρόνος.
Ευχαριστώ.","ΦΩΤΕΙΝΗ ΓΕΝΝΗΜΑΤΑ",86
"13467"," Ο κ. Οικονόμου έχει το λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"13468"," Ευχαριστώ, κύριε Πρόεδρε.
Ως πρώτη δημόσια επαφή με την κυρία Υπουργό πρέπει να πω ότι κατ’ αρχάς βλέπω μία θετικότητα και μία καλή προσέγγιση των πραγμάτων και πρέπει να το ομολογήσω αυτό. Αν και είμαστε κόμμα της Αντιπολιτεύσεως, πρέπει να πούμε ότι, αν ακούμε καλά πράγματα, πρέπει να τα ομολογούμε.
Όντως είναι ενημερωμένη η Υπουργός και αυτό που δηλώνει σήμερα εδώ κατ’ αρχάς είναι θετικό. Βλέπω μία προσέγγιση για το ν. 3883, που δεν είναι δογματική και σας το λέω γιατί τον έχω ψηφίσει και εγώ αυτόν το νόμο. Όταν ψηφίστηκε αυτός ο νόμος, υποτίθεται ότι ήταν μία εκσυγχρονιστική και μία βελτιωτική προσπάθεια για την ιεράρχηση των στελεχών, αλλά εκ των πραγμάτων η ζωή δείχνει τα προβλήματα και πράγματι υπήρξαν αρκετά θέματα.
Χαίρομαι που τα αναγνωρίζετε και εσείς και θα ξεκινήσετε μια προσπάθεια αναθεώρησης. Όλοι το έχουν αναγνωρίσει, όλες οι πολιτικές δυνάμεις αλλά το θέμα είναι ότι και εσείς πλέον έχετε μπει σε αυτή τη διαδικασία. Πρέπει να υπάρξουν βελτιώσεις.
Εμείς έχουμε καταθέσει πολλές προτάσεις και έχουμε κάνει πολλές παρεμβάσεις. Θεωρούμε ότι θα τις λάβετε υπ’ όψιν σας. Θα είναι προς την κατεύθυνση του να βοηθήσουν να υπάρξει ένα καλύτερο αποτέλεσμα. 
Το θέμα που είπατε για το συνταξιοδοτικό είναι σημαντικό. Βλέπω ότι το αναγνωρίζετε και εσείς. Είναι πασιφανές εξάλλου το πρόβλημα, μη συζητάμε για θέματα τα οποία είναι δεδομένα και αυτονόητα. Αυτό είναι το πρόβλημα σε αυτήν τη χώρα, βλέπουμε δηλαδή ένα πρόβλημα, το συζητάμε αλλά δεν κάνουμε και κάτι για να το λύσουμε! Περιμένουμε από εσάς τώρα τη λύση του προβλήματος που ταλανίζει και ταλαιπωρεί πάρα πολλά στελέχη των Ενόπλων Δυνάμεων. 
Θα τοποθετηθείτε, πιστεύω, για το ζήτημα των μεταθέσεων το οποίο είναι πολύ βασικό. Καταλαβαίνετε, κυρία Υπουργέ, ότι η αξιοκρατία και το ζήτημα της δικαιοσύνης και του δικαίου είναι σημαντικό. Δηλαδή, να νιώθει ο καθένας ότι δεν λειτουργεί το ρουσφέτι, το βύσμα και όλα αυτά που λέμε στην καθομιλουμένη, αλλά λειτουργεί ένα αξιοκρατικό και αντικειμενικό σύστημα στις μεταθέσεις. Να μπορεί να κάνει ένα προγραμματισμό για την οικογενειακή ζωή του, την καριέρα του. Είναι πάρα πολύ βασικές έννοιες αυτές. 
Εδώ υπάρχουν ζητήματα ανοιχτά. Υπήρχε ένα σχέδιο υπουργικής απόφασης –όπως γνωρίζετε- το οποίο είχε βγει σε μια διαβούλευση και μάλιστα είχε πολύ θετικά στοιχεία. Τελικά δεν επιβεβαιώθηκε. Έχουμε μια άλλη υπουργική απόφαση, η οποία έχει πολλά κενά και αφήνει πολλές υποψίες για ζητήματα που διαιωνίζονται. Τα γράφω μέσα στην ερώτησή μου, δεν έχω το χρόνο για να τα επεξηγήσω. 
Όσον αφορά το θέμα των εθελοντών μακράς θητείας, πρέπει να σας πω ότι έχουν γίνει πολλές συζητήσεις. Είχα φέρει προσωπικά και τροπολογία για το θέμα αυτό στον κ. Παναγιωτόπουλο. Την απέσυρα γιατί μου είπε: «Άφησέ την, να λειάνω τις αντιδράσεις μέσα στο στράτευμα». Δηλαδή, οι ηγεσίες και οι ανώτατοι δεν θέλουν οι μικροί να πάρουν τα γαλόνια τους. Δεν είναι δημοσιονομικό το θέμα, αλλά αντιλήψεων. Την απέσυρα γιατί πραγματικά δεν ήθελα να φέρω τότε σε δύσκολη θέση τον Υπουργό και ήθελα να του δώσω ένα περιθώριο. 
Σήμερα, δεν θα αφήσουμε πάλι αυτό το θέμα. Πρέπει να παρθούν αποφάσεις. Γνωρίζω ότι οι ηγεσίες των επιτελείων δεν θέλουν αυτό το θέμα, δεν θέλουν τη βαθμολογική εξέλιξη δεκαοκτώ χιλιάδων στελεχών, όταν μάλιστα σε οικονομικό επίπεδο δεν υπάρχει επιβάρυνση, γιατί ούτως ή άλλως λαμβάνουν τα ανάλογα ποσά στους μισθούς τους. Όμως, δεν υπάρχει ηθική δικαίωσή τους. Πρέπει να τελειώνουμε με νοοτροπίες και αντιλήψεις. 
Καταλαβαίνω ότι θα είναι δύσκολο, γιατί μιλάτε με τους στρατηγούς και όχι με το λοχία ή το δεκανέα. Βλέπετε, κύριε Πρόεδρε, τους έχουμε και πάρα πολλούς εδώ. Ο αμερικάνικος στρατός του ενάμισι εκατομμυρίου δεν έχει τόσους στρατηγούς όσους εμείς των εκατό χιλιάδων. Θα πρέπει να καταλάβουν και οι στρατηγοί μας κάπου ότι δεν υπάρχει μόνο το Σώμα των ανωτάτων. Υπάρχει το στελεχιακό δυναμικό, το μεσαίο και το κατώτερο. Πρέπει να μεριμνήσει η πολιτεία και για αυτούς. 
Περιμένω τη δικιά σας απάντηση και για αυτά τα ζητήματα.","ΒΑΣΙΛΕΙΟΣ ΟΙΚΟΝΟΜΟΥ",378
"13469"," Σας ευχαριστούμε. 
Η κυρία Υπουργός έχει το λόγο για τη δευτερολογία της.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"13470"," Ευχαριστώ, κύριε Πρόεδρε. 
Σε σχέση με τις μεταθέσεις θέλω απλώς να σημειώσω ότι υπήρχε καθολική εισήγηση όλων των Γενικών Επιτελείων, ώστε να υπάρξει ένα σύστημα μεταθέσεων δίκαιο, αντικειμενικό και κυρίως εφαρμόσιμο. 
Έρχομαι στο θέμα των εθελοντών μακράς θητείας. Πρέπει να πω ότι είναι η ραχοκοκαλιά του στρατεύματος και θα ήθελα να δηλώσω από εδώ ότι τους τιμούμε. Παράλληλα, όμως, θα πρέπει να διευκρινιστεί ότι στις Ένοπλες Δυνάμεις υπηρετεί προσωπικό το οποίο έχει καταταγεί υπό διαφορετικό νομικό καθεστώς για την εξυπηρέτηση διαφορετικών αναγκών. Το προσωπικό αυτό έχει διαφορετική προέλευση, διαφορετική εκπαίδευση και καλύπτει διαφορετικές θέσεις. 
Οι οπλίτες με πενταετή υποχρέωση κατατάχθηκαν στις Ένοπλες Δυνάμεις, όπως πολύ καλά γνωρίζετε, με νόμο του 1985 και με τη λήξη της πενταετούς υποχρέωσής τους όσοι επιθυμούσαν εντάχθηκαν σε αυτόν το θεσμό μέχρι τη συμπλήρωση τριάντα πέντε ετών συντάξιμης υπηρεσίας και εξελίσσονται βαθμολογικά μέχρι το βαθμό του ανθυπασπιστή. 
Η βαθμολογική εξέλιξη και απονομή βαθμών σχετίζεται άμεσα με τις αρμοδιότητες που αναλαμβάνουν, την εκπαίδευση που έχουν και τις ανάγκες των Ενόπλων Δυνάμεων. 
Δεν είναι δυνατόν να υλοποιηθεί μια πολιτική παροχών μοιράζοντας βαθμούς ανεξάρτητα από το τι πραγματικά χρειαζόμαστε. Παρ’ όλα αυτά, κύριε Οικονόμου, είμαι διατεθειμένη σε συνεργασία με τα Γενικά Επιτελεία να εξετάσουμε όλες τις παραμέτρους της βαθμολογικής εξέλιξής τους, για να διαπιστωθεί αν απαιτείται να αλλάξει το ισχύον νομικό πλαίσιο. 
Ανακεφαλαιώνοντας –και λίγο πριν κλείσω- θέλω να επαναλάβω ότι τα θέματα προσωπικού των Ενόπλων Δυνάμεων αποτελούν προτεραιότητα για την πολιτική ηγεσία του Υπουργείου Εθνικής Άμυνας. Το αίσθημα δικαιοσύνης επιβάλλεται να είναι εδραιωμένο στα στελέχη. Προς αυτήν την κατεύθυνση, όπως είπα, εργαζόμαστε.
Επαναλαμβάνω ότι η νομοτεχνική επεξεργασία του σχεδίου νόμου περί καταστάσεων στελεχών έχει ήδη ολοκληρωθεί και αναμένεται η έγκρισή του από το συμβούλιο Αρχηγών, προκειμένου να αναληφθεί στη συνέχεια η νομοθετική πρωτοβουλία. Έχει ήδη συνταχθεί σχέδιο νόμου για την ιεραρχία και την εξέλιξη των αξιωματικών. Βρίσκεται στο ΓΕΕΘΑ και είναι σε τελική φάση διαβούλευσης με τα Γενικά Επιτελεία. Στην ίδια φάση βρίσκεται και αντίστοιχο σχέδιο νόμου για τους υπαξιωματικούς. 
Θεωρώ, λοιπόν, ότι πολύ σύντομα θα κληθούμε όλοι μαζί να συζητήσουμε για να καταθέσουμε τις απόψεις μας σε νομοθετική πρωτοβουλία που θα αντιμετωπίζει όλα αυτά τα ζητήματα.
Σας ευχαριστώ πολύ.","ΦΩΤΕΙΝΗ ΓΕΝΝΗΜΑΤΑ",86
"13471"," Ευχαριστούμε και εμείς. 
Κυρίες και κύριοι συνάδελφοι, έχω την τιμή να ανακοινώσω στο Σώμα ότι από τα άνω δυτικά θεωρεία παρακολουθούν τη συνεδρίασή μας σαράντα πέντε μαθητές και μαθήτριες και τρεις εκπαιδευτικοί από το 9ο Γυμνάσιο Αγίου Δημητρίου Αττικής. 
Η Βουλή τούς καλωσορίζει. 
(Χειροκροτήματα απ’ όλες τις πτέρυγες της Βουλής)
Η Ειδική Μόνιμη Επιτροπή Κοινοβουλευτικής Δεοντολογίας καταθέτει τις εκθέσεις της στις αιτήσεις της εισαγγελικής αρχής για τη χορήγηση άδειας άσκησης ποινικής δίωξης κατά Βουλευτών.
Ο Υπουργός Δικαιοσύνης, Διαφάνειας και Ανθρωπίνων Δικαιωμάτων διαβίβασε στη Βουλή, σύμφωνα με το άρθρο 86 του Συντάγματος και το ν.3126/2003 «Ποινική ευθύνη των Υπουργών», όπως ισχύει, δικογραφίες που αφορούν:
α) στον Υπουργό Οικονομικών κ. Ιωάννη Στουρνάρα.
β) Στον πρώην Πρωθυπουργό κ. Γεώργιο Παπανδρέου.
γ) στους διατελέσαντες Υπουργούς και Υφυπουργούς Παιδείας και Θρησκευμάτων των ετών 2009 μέχρι και σήμερα, κ.κ. Άννα Διαμαντοπούλου, Παρασκευή Χριστοφιλοπούλου, Κωνσταντίνο Αρβανιτόπουλο και Θεόδωρο Παπαθεοδώρου.
δ) στον διατελέσαντα Υφυπουργό Τουρισμού και Αθλητισμού κ. Γεώργιο Νικητιάδη, και
ε) στον διατελέσαντα Αντιπρόεδρο της Κυβέρνησης και Υπουργό Οικονομικών κ. Ευάγγελο Βενιζέλο και στον διατελέσαντα Αναπληρωτή Υπουργό Οικονομικών κ. Φίλιππο Σαχινίδη. 
Θα συζητηθεί τώρα η τέταρτη επίκαιρη ερώτηση δευτέρου κύκλου με αριθμό 88/8-10-2013 της Βουλευτού Α’ Πειραιώς της Δημοκρατικής Αριστεράς κ. Μαρίας Ρεπούση προς τον Υπουργό Πολιτισμού και Αθλητισμού, σχετικά με το «Μουσείο Φωτογραφίας Θεσσαλονίκης». 
Στην επίκαιρη ερώτηση της κ. Ρεπούση θα απαντήσει ο Υφυπουργός κ. Ιωάννης Ανδριανός. 
Ορίστε, κυρία Ρεπούση, έχετε το λόγο για να αναπτύξετε την επίκαιρη ερώτησή σας.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"13472"," Ευχαριστώ, κύριε Πρόεδρε. 
Κύριε Υπουργέ, όπως γνωρίζετε, το Μουσείο Φωτογραφίας Θεσσαλονίκης αποτελεί τμήμα του Κρατικού Μουσείου Σύγχρονης Τέχνης και εποπτεύεται απ’ αυτό. 
Το Μάιο του 2012 ξέσπασε φωτιά στην αποθήκη της εταιρείας «Ορφεύς Βεϊνόγλου Α.Ε.» στη Σίνδο Θεσσαλονίκης από την οποία κάηκε πολύ σημαντικό μέρος της μόνιμης συλλογής του μουσείου που είχαν δωρίσει σ’ αυτό ή είχαν παραχωρήσει, έναντι συμβολικού τιμήματος, διακεκριμένοι Έλληνες και ξένοι φωτογράφοι. 
Υπάρχουν διάφορα ερωτήματα που σχετίζονται με το γεγονός αυτό και που έχουν τεθεί και από την καλλιτεχνική κοινότητα αλλά και από την τοπική κοινωνία. Γιατί επιλέχθηκε η αποθήκη της εταιρείας «Ορφεύς Βεϊνόγλου Α.Ε.», αντί ενός σοβαρού τιμήματος, για να αποθηκεύσει κανείς αυτά τα έργα τέχνης και όχι το Κρατικό Μουσείο Σύγχρονης Τέχνης όπου, απ’ ό,τι με πληροφόρησαν, υπάρχει αρκετός διαθέσιμος χώρος; 
Επίσης, με μια ομαδική επιστολή τους προς τον πρόεδρο της Εφορείας, του Μουσείου Σύγχρονης Τέχνης και του Υπουργείου Πολιτισμού αλλά και το Κρατικό Μουσείο Σύγχρονης Τέχνης οι φωτογράφοι ζητούν εξηγήσεις και λεπτομέρειες σχετικά με την ταυτότητα και το ασφαλιστικό καθεστώς των κατεστραμμένων έργων. Δηλαδή, δεν γνωρίζουν και οι ίδιοι ποια έργα έχουν καταστραφεί και ποια όχι. 
Επίσης, θέτουν πάρα πολύ σοβαρά ερωτήματα για το διευθυντή του Μουσείου Φωτογραφίας, ο διορισμός του οποίου έχει προκαλέσει πάρα πολλές σοβαρές αντιδράσεις στο χώρο της τέχνης, αφού δεν έχει τα τυπικά προσόντα που με βάση την προκήρυξη ορίζονται για τη θέση του διευθυντή.
Έχω εδώ, κύριε Υπουργέ, την προκήρυξη όπου απαιτείται ως πρώτο απαραίτητο προσόν το πτυχίο τριτοβάθμιου εκπαιδευτικού ιδρύματος της ημεδαπής ή της αλλοδαπής, δεύτερο διδακτορικό δίπλωμα σε συναφές αντικείμενο και απ’ όσο γνωρίζω -έχω επισκεφθεί και τη σελίδα του διευθυντή Μουσείου Φωτογραφίας- ο εν λόγω κύριος δεν έχει καν πανεπιστημιακό πτυχίο, καθώς το πτυχίο του είναι διετούς φοίτησης πρώτου κύκλου σπουδών από ένα γαλλικό πανεπιστήμιο. Άρα, λοιπόν, δεν είχε ούτε τα τυπικά προσόντα για να καταλάβει αυτήν τη θέση. 
Επομένως, κύριε Υπουργέ, το ερώτημά μου έχει δύο σκέλη: Το ένα αφορά την πυρκαγιά του Μαΐου του 2012. Γιατί να φυλάσσονται τα έργα εκεί και όχι σε ένα δημόσιο κρατικό χώρο, όπου το κράτος δεν θα είχε δαπάνη γι’ αυτήν τη φύλαξη; Επίσης, τι σκοπεύετε να κάνετε ως Υπουργείο για την αποκατάσταση κι επιστροφή αυτών των έργων; Δηλαδή, πώς θα χειριστείτε το ζήτημα;
Το δεύτερο σκέλος της ερώτησης αφορά το προφίλ, την επιστημονική φυσιογνωμία του διευθυντή του Μουσείου Φωτογραφίας και τον τρόπο επιλογής του, αφού σύμφωνα με όσα γνωρίζουμε εμείς -και διορθώστε μας, αν κάνουμε λάθος- δεν έχει καν τα τυπικά προσόντα για την κατάληψη αυτής της θέσης.
Ευχαριστώ πολύ.","ΜΑΡΙΑ ΡΕΠΟΥΣΗ",441
"13473"," Ευχαριστούμε κι εμείς.
Ο κύριος Υπουργός έχει τώρα το λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"13474"," Ευχαριστώ πολύ, κύριε Πρόεδρε.
Κυρία συνάδελφε, πριν μπω στην εξέταση των ζητημάτων που εγείρει η ερώτηση, θα ήθελα να ξεκαθαρίσω το εξής: Τόσο η προστασία και η ανάδειξη των πολιτιστικών μας τεκμηρίων όσο και η χρηστή και διαφανής διαχείριση των χρημάτων που προέρχονται από το υστέρημα των φορολογουμένων είναι ζητήματα απόλυτης προτεραιότητας της κυβερνητικής πολιτικής.
Τώρα, να μιλήσουμε για το ένα ερώτημα που θέτετε όσον αφορά το οργανωτικό κομμάτι του μουσείου. Να υπογραμμίσω, κατ’ αρχάς, ότι το Μουσείο Φωτογραφίας Θεσσαλονίκης, βάσει του π.δ. 191/2003, ελέγχεται κι εποπτεύεται όχι από το Κρατικό Μουσείο Σύγχρονης Τέχνης αλλά από τη Διεύθυνση Εικαστικών Τεχνών του Υπουργείου Πολιτισμού κι Αθλητισμού. 
Εδώ, υπάρχει όντως μία οργανωτική περιπλοκότητα καθώς, ενώ το Μουσείο Φωτογραφίας Θεσσαλονίκης συστάθηκε με το ν. 2557/1997 ως ιδιαίτερο τμήμα του Κρατικού Μουσείου Σύγχρονης Τέχνης, με το ν. 2947/2001 και τη συνακόλουθη υπουργική απόφαση των Υπουργών Οικονομικών και Πολιτισμού ορίστηκε η αυτοτέλειά του κι έκτοτε έχει το δικό του προϋπολογισμό. Μπορεί, δηλαδή, να λαμβάνει απευθείας επιχορηγήσεις από κάθε είδους φορείς κι έχει τα δικά του όργανα διοίκησης που ορίζονται από τον Υπουργό.
Τώρα, απαντώντας στο σχετικό σκέλος για τον νυν διευθυντή του μουσείου, διορίστηκε για μία τετραετία με την από 11-3-2013 σχετική απόφαση του τότε Αναπληρωτή Υπουργού Παιδείας και Θρησκευμάτων, Πολιτισμού κι Αθλητισμού και τα οριζόμενα προσόντα του διευθυντή υπάρχουν στα έγγραφα που θα καταθέσω προς ενημέρωσή σας. 
Εν πάση περιπτώσει, θα εξετάσω και αυτά που είπατε για να δούμε αν έχουν βάση αυτές οι καταγγελίες σχετικά με τα προσόντα, ότι δηλαδή δεν υπάρχουν τα συγκεκριμένα πτυχία. Είμαι στη διάθεσή σας και οφείλω να το κάνω, εφόσον λέτε ότι δεν έχει τα απαιτούμενα πτυχία και θα σας δώσω απάντηση. 
Αυτή, λοιπόν, η οργανωτική κατάσταση δημιουργεί διάφορες τριβές μεταξύ του Μουσείου Φωτογραφίας και του Μουσείου Σύγχρονης Τέχνης και γι’ αυτό θα εξετάσουμε τις δυνατότητες για μία οργανωτικά σαφέστερη λύση. 
Όσον αφορά τώρα την πυρκαγιά, σύμφωνα με την ενημέρωση των αρμόδιων υπηρεσιών, το 2007 η διοίκηση του Μουσείου Φωτογραφίας Θεσσαλονίκης αποφάσισε ομόφωνα, λόγω στενότητας χώρου, την αποθήκευση μέρους των έργων σε χώρο ιδιωτικής εταιρείας, η οποία διέθετε –σύμφωνα με τις πληροφορίες και την ενημέρωση που έχουμε από τις υπηρεσίες- σχετική διεθνή πιστοποίηση για την παροχή υπηρεσιών αποθήκευσης και διαχείρισης έργων τέχνης. 
Είχε, λοιπόν, συναφθεί σύμβαση ασφάλισης. Οι λόγοι για τους οποίους προκρίθηκε από τη διοίκηση του μουσείου αυτή η λύση αναφέρονται σε σχετικό έγγραφο του μουσείου, το οποίο θα το καταθέσω και αυτό προς ενημέρωσή σας.
Ως προς τις έρευνες για την πυρκαγιά, το σχετικό πόρισμα της Πυροσβεστικής έχει εκδοθεί από τα τέλη Αυγούστου 2012 και έχει κατατεθεί στην αρμόδια Εισαγγελία, η οποία όμως ακόμα δεν έχει ολοκληρώσει τον χαρακτηρισμό, που είναι το απαραίτητο βήμα για κάθε επόμενη δράση διερεύνησης ευθυνών, πράγμα δηλαδή που θα το κάνουμε αμέσως μετά το χαρακτηρισμό. 
Τα υπόλοιπα στη δευτερολογία μου.","ΙΩΑΝΝΗΣ ΑΝΔΡΙΑΝΟΣ",26
"13475"," Η κ. Μαρία Ρεπούση έχει το λόγο.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"13476"," Ευχαριστώ, κύριε Υπουργέ, για τις διευκρινήσεις που δώσατε στο πρώτο σκέλος, σε ό,τι αφορά την εποπτεία του μουσείου. Πράγματι έχει επισημανθεί αυτή η δυσλειτουργία και από το Κρατικό Μουσείο Σύγχρονης Τέχνης. Επισημαίνονται εκεί κάποιες δυσλειτουργίες, οι οποίες δεν επιτρέπουν την αξιοποίηση των κονδυλίων του ΕΣΠΑ. Άρα, ακούω με ευχαρίστηση ότι πρόκειται να το διευθετήσετε. 
Επίσης, σας ευχαριστώ για την πρόθεσή σας να εξετάσετε εάν νόμιμα, σύμφωνα με την προκήρυξη, έχει ο σημερινός διευθυντής του Μουσείου Φωτογραφίας τα τυπικά προσόντα, πτυχίο πανεπιστημιακό και διδακτορικό. Ελπίζουμε ότι θα έχουμε μια οριστική απάντησή σας ως προς αυτό στο άμεσο χρονικό διάστημα, διότι αυτό δεν είναι πάρα πολύ δύσκολο ζήτημα. Έχουν κατατεθεί αυτά. Τυχαίνει να τα έχω κι εγώ. 
Άρα, θα ήθελα να ρωτήσω το εξής: Στην περίπτωση που ο διευθυντής Φωτογραφίας δεν έχει τα τυπικά προσόντα που ορίζει ο νόμος -γνωρίζω ότι διορίστηκε με απόφαση του κ. Τζαβάρα στις 11 Μαρτίου του 2013- τι προτίθεται να κάνει το Υπουργείο σας για την αποκατάσταση της νομιμότητας; 
Δεν μου απαντήσατε στο ερώτημα γιατί, σύμφωνα με την έκθεση, με το πόρισμα του Μουσείου Φωτογραφίας, τα έργα αυτά αποφασίστηκε να αποθηκευτούν και να φυλαχθούν σε έναν ιδιωτικό χώρο φύλαξης, από τη στιγμή που έχουμε το Κρατικό Μουσείο Σύγχρονης Τέχνης με δικές του αποθήκες και χώρο διαθέσιμο για φύλαξη, όπου εκεί φυλάσσει και τα δικά του έργα, που είναι επίσης ανεκτίμητης αξίας. 
Στο ερώτημα αυτό το τελευταίο, δεν μου απαντήσατε. Θα ήθελα να ακούσω την απάντησή σας. 
Ευχαριστώ πολύ.","ΜΑΡΙΑ ΡΕΠΟΥΣΗ",441
"13477"," Ευχαριστούμε και εμείς. 
Το λόγο έχει ο Υφυπουργός κ. Ιωάννης Ανδριανός.","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"13478"," Θα σας απαντήσω σε όλα τα ερωτήματα και στο τελευταίο. 
Θα ξεκινήσω από το τελευταίο ερώτημά σας. Η διοίκηση του μουσείου επικαλείται περιορισμένη έκταση στο συγκεκριμένο μουσείο και τεχνική ανεπάρκεια του χώρου -μέχρι το 2007 βέβαια- για τις συνθήκες αποθήκευσης και συντήρησης.","ΙΩΑΝΝΗΣ ΑΝΔΡΙΑΝΟΣ",26
"13479"," Πόσα δώσαμε, όμως, για τη φύλαξη; Τι ποσό;","ΜΑΡΙΑ ΡΕΠΟΥΣΗ",441
"13480"," Μισό λεπτό. 
Επειδή θέσατε κι ένα ερώτημα -και νομίζω ότι είναι το πιο κρίσιμο- για το θέμα της αποκατάστασης των έργων της συλλογής. Η διοίκηση του μουσείου αναφέρει πως χρειάζεται να ανασυσταθεί το 37% της σύγχρονης συλλογής του, δηλαδή χίλια εννιακόσια ογδόντα πέντε έργα. Απ’ αυτά τα έργα κάτω από εκατό, ποσοστό, δηλαδή, περίπου 5%, έχουν δημιουργηθεί με σπάνιες σήμερα τεχνικές. Έχει διασωθεί το μεγαλύτερο μέρος της συλλογής έργων πριν από το 1970 και τα αρχεία με τα εκατό χιλιάδες φωτογραφικά αντικείμενα των Σωκράτη Ιορδανίδη, Γιάννη Στυλιανού, Δημήτρη Λέτσιου, Κώστα Μπαλάφα και της Nelly’s, καθώς και το ελληνικό τμήμα του αρχείου του Φρεντερίκ Μπουασονά. Ακόμα έχουν διασωθεί περισσότερα από τρεις χιλιάδες έργα που βρίσκονται είτε σε περιοδεία είτε εντός του μουσείου.
Στις 13 Σεπτεμβρίου στη Θεσσαλονίκη και στις 14 Σεπτεμβρίου στην Αθήνα το μουσείο διοργάνωσε και συνεντεύξεις Τύπου, όπου παρουσιάστηκε μεταξύ άλλων και το σχέδιο για την ανασύσταση των ως άνω έργων. 
Συγκεκριμένα εξαγγέλθηκε η συνεργασία με το Μουσείο Φωτογραφίας Charleroi στο Βέλγιο και με άλλους φορείς στην Ελλάδα και το εξωτερικό, με στόχο την επανασύσταση της συλλογής και ιδίως των έργων που είχαν τυπωθεί με σπάνιες αναλογικές τεχνικές σε ποσοστό 95% σε ορίζοντα δύο ετών. 
Για τη χρηματοδότηση του σχεδίου, το μουσείο σκοπεύει να αξιοποιήσει ευρωπαϊκά προγράμματα, όπως μας δηλώνει και μας ενημερώνει, πιθανή χρηματοδότηση από συνεργαζόμενους φορείς και ιδιωτικές δωρεές και χορηγίες. 
Βεβαίως, πρέπει εδώ να τονίσουμε ότι για την αποκατάσταση των έργων είναι αναγκαία η ενεργή συνεργασία των καλλιτεχνών ή των κληρονόμων τους, για να δώσουν, για παράδειγμα, τα αρνητικά τους για εκτύπωση. Προς τούτο, το Μουσείο Φωτογραφίας θα προχωρήσει σε ενημέρωση των δημιουργών και κάθε εμπλεκόμενου φορέα ξεχωριστά. 
Ταυτόχρονα, όπως είναι φυσικό, εξετάζονται και οι δυνατότητες φύλαξης των έργων σε χώρο που θα τηρεί τις απαιτούμενες προϋποθέσεις και προδιαγραφές και ταυτόχρονα θα εξοικονομεί και θα σέβεται τα χρήματα των φορολογουμένων.","ΙΩΑΝΝΗΣ ΑΝΔΡΙΑΝΟΣ",26
"13481"," Ευχαριστούμε τον κύριο Υπουργό και την κ. Ρεπούση, καθώς και τους κυρίους συναδέλφους του ΣΥΡΙΖΑ για την παρουσία τους εδώ όλη την ημέρα. 
Στο σημείο αυτό ολοκληρώθηκε η συζήτηση των επίκαιρων ερωτήσεων. 
Κύριοι συνάδελφοι, δέχεστε στο σημείο αυτό να λύσουμε τη συνεδρίαση;","Î”Ï�Î±Î³Î±ÏƒÎ±ÎºÎ·Ï‚ Î™Ï‰Î±Î½Î½Î·Ï‚",137
"13482"," Μάλιστα, μάλιστα. 
Με τη συναίνεση του Σώματος και ώρα 12:11΄ λύεται η συνεδρίαση για την προσεχή Δευτέρα 14 Οκτωβρίου 2013 και ώρα 18.00΄, με αντικείμενο εργασιών του Σώματος, κοινοβουλευτικό έλεγχο: συζήτηση επίκαιρων ερωτήσεων, σύμφωνα με την ημερήσια διάταξη που έχει διανεμηθεί. 
Ο","ΟΛΟΙ ΟΙ ΒΟΥΛΕΥΤΕΣ",NA
