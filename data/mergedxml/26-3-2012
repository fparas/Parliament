"","Content","name","ParlmemberID"
"82165","Date","26-3-2012",NA
"82166"," Κυρίες και κύριοι συνάδελφοι, έχω την τιμή να ανακοινώσω στο Σώμα το δελτίο των αναφορών και ερωτήσεων της Τρίτης 27 Μαρτίου 2012. 
Α. ΑΝΑΦΟΡΕΣ-ΕΡΩΤΗΣΕΙΣ Πρώτου Κύκλου (Άρθρο 130 παράγραφος 5 του Κανονισμού της Βουλής)
 1. Η με αριθμό 3979/9-1-2012 ερώτηση του Βουλευτή του Πανελλήνιου Σοσιαλιστικού Κινήματος κ. Δημητρίου Κουσελά προς την Υπουργό Ανάπτυξης, Ανταγωνιστικότητας & Ναυτιλίας, σχετικά με την προώθηση των επενδυτικών προτάσεων που εκκρεμούν στις περιφέρειες Πελοποννήσου , Δυτικής Ελλάδας και Ιονίων Νήσων.
 2. Η με αριθμό 5841/20-2-2012 ερώτηση του Βουλευτή της Νέας Δημοκρατίας κ. Μάριου Σαλμά προς τον Υπουργό Υγείας και Κοινωνικής Αλληλεγγύης, σχετικά με το υπό έκδοση προεδρικό διάταγμα με αντικείμενο «Όροι, προϋποθέσεις και τεχνικές προδιαγραφές για τη χορήγηση βεβαίωσης λειτουργίας μονάδων νοσηλείας».
 3. Η με αριθμό 4733/20-1-2012 ερώτηση του Βουλευτή του Κομμουνιστικού Κόμματος Ελλάδας κ. Σταύρου Σκοπελίτη   προς την Υπουργό Ανάπτυξης, Ανταγωνιστικότητας & Ναυτιλίας, σχετικά με την αντιμετώπιση των προβλημάτων των ακτοπλοϊκών συγκοινωνιών της Λήμνου.
 4. Η με αριθμό 4452/16-1-2012 ερώτηση του Βουλευτή του Λαϊκού Ορθόδοξου Συναγερμού κ. Κυριάκου Βελόπουλου προς τον Υπουργό Οικονομικών,   σχετικά με τις οικονομικές οφειλές ιδιωτών προς το Δημόσιο. 
 Β. ΑΝΑΦΟΡΕΣ-ΕΡΩΤΗΣΕΙΣ Δεύτερου Κύκλου (Άρθρο 130 παράγραφος 5 του Κανονισμού της Βουλής) 
 1. Η με αριθμό 1042/25-10-2011 ερώτηση του Βουλευτή του Πανελλήνιου Σοσιαλιστικού Κινήματος κ. Βασιλείου Κεγκέρογλου προς τον Υπουργό Οικονομικών, σχετικά με τους Έλληνες καταθέτες του εξωτερικού και την είσπραξη των οφειλών τους στο Δημόσιο.
 2. Η με αριθμό 6000/23-2-2012 ερώτηση του Ανεξάρτητου Βουλευτή κ. Σπυρίδωνος Γαληνού προς την Υπουργό Ανάπτυξης, Ανταγωνιστικότητας και Ναυτιλίας, σχετικά με τις αυξήσεις στα τιμολόγια των ακτοπλοϊκών συνδέσεων στον Νομό Λέσβου.
 Επίσης έχω την τιμή να σας ανακοινώσω ότι με την από 26 Μαρτίου 2012 έγγραφη δήλωσή τους προς τον Πρόεδρο της Βουλής, οι Ανεξάρτητοι Βουλευτές κύριοι Φώτιος Κουβέλης Β’ Αθήνας, Γρηγόριος Ψαριανός Β΄ Αθήνας, Αθανάσιος Λεβέντης Νομού Αττικής, Βασίλειος Οικονόμου Νομού Αττικής, Νικόλαος Τσούκαλης Αχαίας, Ιωάννης Μιχελογιαννάκης Ηρακλείου, Γεώργιος Παπαμανώλης Κυκλάδων, Οδυσσέας Βουδούρης Μεσσηνίας, Ηλίας Θεοδωρίδης Πέλλας και Ιωάννης Αμοιρίδης Πιερίας, δηλώνουν ότι συγκροτούν Κοινοβουλευτική Ομάδα του κόμματος της Δημοκρατικής Αριστεράς με Πρόεδρο τον Βουλευτή της Β΄ Περιφέρειας Αθήνας, κ. Φώτιο Κουβέλη. 
Η σχετική δήλωση με τις υπογραφές τών ως άνω Βουλευτών, θα καταχωριστεί στα Πρακτικά της σημερινής συνεδρίασης.
(Η προαναφερθείσα δήλωση έχει ως εξής:
(Να μπει η σελ. 6)","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"82167"," Επίσης η Διαρκής Επιτροπή Παραγωγής και Εμπορίου καταθέτει την έκθεσή της στο σχέδιο νόμου του Υπουργείου Περιβάλλοντος, Ενέργειας και Κλιματικής Αλλαγής: «Νέος Οικοδομικός Κανονισμός».","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"82168"," Εισερχόμαστε στη συζήτηση των 
ΕΠΙΚΑΙΡΩΝ ΕΡΩΤΗΣΕΩΝ
Θα συζητηθεί η τρίτη με αριθμό 674/20-3-2012 επίκαιρη ερώτηση πρώτου κύκλου της Ε΄ Αντιπροέδρου της Βουλής και Βουλευτού του Κομμουνιστικού Κόμματος Ελλάδας, κ. Βέρας Νικολαΐδου προς τους Υπουργούς Εσωτερικών και Περιβάλλοντος, Ενέργειας και Κλιματικής Αλλαγής, σχετικά με τη διαχείριση των απορριμμάτων της Αττικής. 
Η Αντιπρόεδρος της Βουλής κ. Βέρα Νικολαΐδου έχει το λόγο, προκειμένου να διατυπώσει την επίκαιρη ερώτησή της.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"82169"," Ευχαριστώ, κύριε Πρόεδρε.
Κύριε Υπουργέ, στο πολύπαθο θέμα του τομέα της διαχείρισης τών απορριμμάτων, μετά από μία σειρά ανεπιτυχών σεναρίων που παρακολουθούσαμε μέχρι σήμερα από τα κόμματα της συγκυβέρνησης με όποια μορφή κι αν αυτά κυβέρνησαν μέχρι σήμερα και ύστερα από συμβιβασμούς που έγιναν με τους επιχειρηματικούς ομίλους που δραστηριοποιούνται σε αυτόν τον πολύ κερδοφόρο τομέα, φαίνεται τελικά –κι αυτό είναι φανερό μέσα από την εισήγηση του Περιφερειάρχη κ. Σγουρού- ότι βρέθηκε ο φορέας που θα παραχωρήσει το θέμα αυτό στους επιχειρηματικούς ομίλους. Αυτός ο φορέας είναι ο σημερινός ΕΔΣΝΑ, ο παλιός ΕΣΔΚΝΑ. 
Μας έχει εκπλήξει όμως το τελευταίο διάστημα η στάση του προέδρου συνδέσμου με τη νέα του ιδιότητα ως περιφερειάρχη, ο οποίος στα διοικητικά συμβούλια, συνεπικουρείται και από δυνάμεις των ΜΑΤ. Βέβαια τα συμβούλια αυτά δεν έχουν αποτέλεσμα μέχρι σήμερα, γιατί δεν έχουν συνεδριάσει, αφού οι εργαζόμενοι διαμαρτύρονται για την όλη εξέλιξη του θέματος. Όμως ο περιφερειάρχης αγωνιά να εφαρμόσει την κυβερνητική πολιτική, γιατί πρόκειται για στρατηγική επιλογή της Κυβέρνησης αυτός ο σχεδιασμός διαχείρισης αποβλήτων της Αττικής. 
Τα περισσότερα μας ήταν ήδη γνωστά. Το καινούργιο είναι, ότι παραχωρείται στο κεφάλαιο, μέσω ΣΔΙΤ πλέον και τεσσάρων διαγωνισμών ανάθεσης, ένα φιλέτο, 450 με 500 εκατομμύρια για την κατασκευή και 3,5 δισεκατομμύρια ευρώ για την εικοσιπενταετή λειτουργία τεσσάρων μονάδων επεξεργασίας απορριμμάτων. Αυτό θα πληρωθεί από το πενιχρό εισόδημα της λαϊκής οικογένειας και μάλιστα μέσα στην όλη σημερινή κατάσταση και στις αρνητικές επιπτώσεις που δέχονται οι εργαζόμενοι και γενικότερα τα λαϊκά στρώματα.
Εμείς πιστεύουμε ότι με τον τρόπο αυτό, πρώτα απ’ όλα διαιωνίζεται ότι το 85%-90% των στερεών αποβλήτων θα εξακολουθήσουν για άλλα τριάντα χρόνια να πηγαίνουν στο βεβαρημένο Θριάσιο Πεδίο.
Την ανακύκλωση φαίνεται ότι τη ρίχνετε πραγματικά στη φωτιά, ενώ θα έπρεπε να αναπτυχθεί περισσότερο. Αντίθετα με τις οδηγίες της Ευρωπαϊκής Ένωσης, επιλέγετε ένα μείγμα πανάκριβων τεχνολογιών -εμείς λέμε ότι είναι αναποτελεσματική αυτή η τεχνολογία- με κορμό τη μεγιστοποίηση των σύμμεικτων απορριμμάτων, ένα εκατομμύριο εξακόσιες πενήντα πέντε χιλιάδες τόνοι το χρόνο και την επικίνδυνη, για το περιβάλλον, για την υγεία του κόσμου καύση. 
Δεν συζητάμε βέβαια για τους εργαζόμενους, γιατί είναι ξεκάθαρο ότι οι εκατοντάδες εργαζόμενοι του παλιού ΕΔΣΝΑ θα βγουν στην ανεργία, θα απολυθούν και φυσικά χιλιάδες και στην υπόλοιπη Ελλάδα. Αυτό είναι μια εξέλιξη δίπλα σε όλη την άλλη επίθεση και είναι συνέχεια της διαχρονικής πολιτικής τής Κυβέρνησης, ιδιαίτερα των δυο κομμάτων που έχουν κυβερνήσει και μεμονωμένα, για πολλά χρόνια.
Η επίκαιρη ερώτησή μας είναι συγκεκριμένη και νομίζω ότι την έχετε δει. Τι μέτρα θα πάρετε για να αποτραπεί αυτή η εξέλιξη; Ταυτόχρονα έχουμε και συγκεκριμένες προτάσεις. Ζητάμε να διαμορφωθεί εθνικό κεντρικό σχέδιο αποκλειστικά δημόσιας διαχείρισης των αποβλήτων, με κεντρικούς δημοσίους χώρους και με προτεραιότητες πολύ συγκεκριμένες, τον αποκλεισμό της ιδιωτικοποίησης, τη μείωση των παραγόμενων απορριμμάτων, την προώθηση της ανακύκλωσης με διαλογή στην πηγή, την ορθολογική μεταφορά μέσω σταθμών μεταφόρτωσης όπου τύχει, την πλήρη αποκατάσταση των ανεξέλεγκτων χωματερών, τη δίκαιη και τεκμηριωμένη χωροθέτηση των σχετικών υποδομών, χωρίς να αποκλείονται και χώροι που μπορεί να επιλεγούν και εκτός Αττικής, μέσα στο πλαίσιο της διαπεριφερειακής συνεργασίας. 
Θα ήθελα να μας απαντήσετε πώς σκέφτεστε να αντιμετωπίσετε αυτήν την κατάσταση και την όλη εξέλιξη.","ΒΕΡΑ ΝΙΚΟΛΑΪΔΟΥ",362
"82170"," Το λόγο έχει ο Υφυπουργός Εσωτερικών, κ. Κουκουλόπουλος.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"82171"," Ειλικρινά, κυρία συνάδελφε, κυρία Πρόεδρε, ευχαριστώ για την επίκαιρη ερώτηση, γιατί δίνει τη δυνατότητα να βάλουμε τα πράγματα στη θέση τους σε ένα ιδιαίτερα κρίσιμο ζήτημα, που μία νηφάλια και ολοκληρωμένη συζήτηση είναι αποκαλυπτική και για το πώς φτάσαμε εδώ στην πατρίδα μας και κυρίως, για το τι πρέπει να κάνουμε, για να βρούμε δρόμο εξόδου από την κρίση. 
Σπεύδω λοιπόν να πω, προκειμένου να μην υπάρχει καμμία παρεξήγηση, ότι δεν έχει υπόσταση ό,τι υπαινίσσεστε σε καθένα από τα τρία, τέσσερα ερωτήματα που θέτει η επίκαιρη ερώτησή σας. Ούτε καμμία θέση εργασίας κινδυνεύει ούτε το έργο κατευθύνεται σε συγκεκριμένους οίκους που υλοποιούν τέτοια έργα ούτε πρόκειται να έχουμε επιβάρυνση σε σχέση με τη σημερινή κατάσταση τού κόστους ούτε βέβαια πρόκειται να υπάρξει κανενός είδους ιδιωτικοποίηση, όπως θα ενημερώσω στη συνέχεια, ούτε βέβαια η σημερινή Κυβέρνηση ή η οποιαδήποτε αύριο με οποιαδήποτε μορφή αντιμετωπίζει ερώτημα προς απάντηση για το εάν πρέπει να σταματήσει ή όχι τη διαδικασία του διαγωνισμού διότι το ερώτημα που θα έπρεπε να αντιμετωπίζουμε είναι πώς μπορούμε, αν έχουμε τρόπο και δυνατότητα θεσμικά επιτρεπτή, να επισπεύσουμε αυτήν τη διαδικασία. Είναι αποκαλυπτικά όλα όσα συμβαίνουν.
Κύριε Πρόεδρε, εκτός από τις συμπράξεις δημοσίου και ιδιωτικού τομέα, ακούσαμε και μία σύμπραξη πολιτικού χαρακτήρα. Θα ήταν πολύ ενδιαφέρον ο νέος σχηματισμός, όπως και το κόμμα που εκπροσωπεί η συνάδελφος που ρωτά σήμερα, να μας πουν οι ίδιοι τι προτίθενται να κάνουν, για να διευκολύνουν το διαγωνισμό, διότι παρεμποδίζεται μια διαδικασία που κρατά όμηρο την Αττική και τους κατοίκους της εδώ και δεκαετίες. Και τώρα που φτάνουμε για να δώσουμε μια λύση, υπάρχει συστηματική παρεμπόδιση.
Όλοι εύκολα μιλάμε για ανάπτυξη, όλοι εύκολα μιλάμε για θέσεις εργασίας, αλλά επί του πρακτέου, περί άλλα τυρβάζουμε.
Εγώ, κυρία συνάδελφε, επειδή χρόνια μαζί, υπηρετήσαμε στην αυτοδιοίκηση, θέλω να κλείσω το πρώτο σκέλος της απάντησής μου -γιατί θα απαντήσω σε ένα – ένα τα ερωτήματα για τη μέθοδο ΣΔΙΤ στη συνέχεια, για να έχετε μία ολοκληρωμένη εικόνα και γνώμη- με ένα ερώτημα που δεν είναι καθόλου ρητορικό, αλλά πραγματικό: Μπορεί να συνεχιστεί η υφιστάμενη κατάσταση στην Αττική; Η απάντηση είναι προφανώς όχι, γι’ αυτό και είπα ότι δεν είναι ρητορικό το ερώτημα.
Απλά, σπεύδω να τονίσω τρεις παραμέτρους, τρία κρίσιμα σημεία: Πρώτον, η σημερινή διαχείριση απορριμμάτων στην Αττική δεν διεκδικεί εύσημα περιβαλλοντικά. Δεύτερον, δεν διεκδικεί εύσημα διαχειριστικά. Τρίτον, δεν διασφαλίζει τις θέσεις εργασίας. Ο σύνδεσμος, τον οποίο παρέλαβε ο νέος φορέας ολοκληρωμένης διαχείρισης στερεών αποβλήτων με Πρόεδρο τον κ. Σγουρό, τον Περιφερειάρχη Αττικής, έχει χρέη 120 εκατομμύρια ευρώ, τα οποία κανονικά οφείλουν όλοι οι κατοικοδημότες του Λεκανοπεδίου, μέσω των δήμων που εισφέρουν τα ποσά, έχει εγκαταστάσεις που δεν λειτουργούν, μία μη αποδεκτή, όπως είπα, περιβαλλοντικά, κατάσταση και ένα απόλυτο αδιέξοδο, εάν συνεχίσουμε χύδην, να μεταφέρουμε τα απορρίμματα της Αττικής στο Θριάσιο Πεδίο, όπως κάνουμε επί χρόνια τώρα συστηματικά. Και βέβαια ουδείς λόγος περί ανάπτυξης, αν συνεχίσουμε με τις χωματερές, που πολύ κομψά ονομάζουμε ΧΥΤΑ, την ίδια ώρα που η χώρα σέρνεται από δικαστήριο σε δικαστήριο στην Ευρώπη και πληρώνει καθημερινά πρόστιμα για όλη αυτήν την κατάσταση. Αυτό θέλετε να συνεχιστεί; 
ΠΡΟΕΔΡEΥΩΝ (Γρηγόριος Νιώτης): Η Αντιπρόεδρος της Βουλής κ. Βέρα Νικολαΐδου παρακαλείται να αναπτύξει την επίκαιρη ερώτησή της.","ΠΑΡΑΣΚΕΥΑΣ ΚΟΥΚΟΥΛΟΠΟΥΛΟΣ",245
"82172"," Ευχαριστώ, Πρόεδρε. 
Κατ’ αρχάς, Υπουργέ, δεν νομίζω να ρωτάτε εμάς για το πώς φτάσαμε σε αυτήν την κατάσταση, όταν εσείς έχετε κυβερνήσει μαζί με τη Νέα Δημοκρατία όλα αυτά τα χρόνια και ξέρετε ότι κάναμε εποικοδομητικές προτάσεις και όταν υπηρετούσαμε την αυτοδιοίκηση, αλλά και τώρα συνεχίζουμε σαν κόμμα. Ρωτάτε εάν μπορεί να συνεχιστεί αυτή η σημερινή κατάσταση. Και βέβαια δεν θα συνεχιστεί και έχετε μεγάλη ευθύνη εάν συνεχιστεί, διότι το πρόβλημα δεν είναι μόνο μέσα στην Αττική.
Είπατε ότι δεν θα υπάρξει ιδιωτικοποίηση. Όλως τυχαία χθες, σε μία ραδιοφωνική συνέντευξη του Δημάρχου Ερμιονίδας, του κ. Σιμιτζή, αν θυμάμαι καλά το όνομά του, ο οποίος πρέπει να εκλέχθηκε στις τελευταίες δημοτικές εκλογές, έλεγε ότι στο χώρο του δήμου του όμως, πριν από τις εκλογές, είχε δοθεί η κατεύθυνση να συσκευάζονται σε δέματα με επτά στρώματα κάποιου είδους νάιλον που να τα καλύπτει, τα οποία -από ό,τι έμαθα, γιατί το έψαξα λίγο- έχουν τα περισσότερα διαλύσει και επικρατεί μια κατάσταση αφόρητη στην περιοχή. Μιλάμε για το χώρο της Πελοποννήσου. Είπε λοιπόν ο δήμαρχος αυτός ότι ετοιμάζονται χίλια τέτοια δέματα να τα εξάγουν στη Γερμανία, έναντι 100.000 ευρώ μέσα στις σημερινές συνθήκες. Κατ’ αρχάς, αυτά τα 100.000 ευρώ θα τα πληρώσουν οι δημότες από τα ανταποδοτικά τέλη, μια άλλη ιστορία, πολύ πονεμένη, που συνεχώς πάει προς πάνω, ενώ τα πάντα, μισθοί, επιδόματα, κοντεύουν να φθάσουν στον πάτο. Και μάλιστα ανέφερε και το όνομά σας, Υπουργέ, ότι είχατε υποσχεθεί κάποια τροπολογία που θα τους έλυνε το πρόβλημα, για να μεταφερθούν στο Θριάσιο. Δεν την φέρατε. Αυτό τουλάχιστον είπε στη συνέντευξή του τη ραδιοφωνική.
Σήμερα όμως πρέπει να σας πω -και από ό,τι φαίνεται το πρόβλημα δεν είναι σοβαρό μόνο στην Αττική που το ζούμε ίσως από πιο κοντά, αλλά είναι σε όλη την Ελλάδα με τις ανεξέλεγκτες χωματερές- ζήτησαν μία συνάντηση με το Κομμουνιστικό Κόμμα Ελλάδας, δήμαρχοι από την Πελοπόννησο. Συγκεκριμένα ήταν ο Δήμαρχος Καλαμάτας, που είναι και Πρόεδρος της ΠΕΔ και ο Δήμαρχος Τρίπολης. Συναντήθηκαν και βέβαια θα τα δείτε και στο δελτίο Τύπου, που σίγουρα θα βγει μέχρι αύριο. Οι δήμαρχοι είναι σε απόγνωση. Δεν έχουν πού να πάνε τα σκουπίδια, παρά τις υποσχέσεις και παρά τις παροτρύνσεις και προ και μετά τις εκλογές.
Και δεν φτάνει όλη αυτή η κατάσταση, διαμαρτυρήθηκαν –και πιστεύω πολύ δικαιολογημένα- ότι ο Περιφερειάρχης της Θεσσαλονίκης τους έβαλε και πρόστιμο. Από ό,τι θυμάμαι μέχρι τώρα δεν έχει συμβεί αυτό τουλάχιστον στον ελλαδικό χώρο, να μπαίνουν πρόστιμα, πέρα από τις επιπτώσεις ίσως στην Ευρωπαϊκή Ένωση, που μέσα στο πλαίσιο τού να μαζέψουν χρήματα και εγώ δεν ξέρω πού μπορεί να βάλουν πρόστιμα.
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Αντιπροέδρου)
Η κατάσταση λοιπόν είναι πολύ σοβαρή. Εμείς έχουμε καταθέσει προτάσεις που τις ξέρετε. Μπορεί να μη συμφωνείτε, αλλά είναι πολύ συγκεκριμένες γιατί θεωρούμε ότι είναι απαραίτητη η κατασκευή και η λειτουργία χώρων υγειονομικής ταφής (ΧΥΤΑ). Βέβαια εσείς έχετε καταλήξει στον πιο ακριβό, ανθυγιεινό και αντιπεριβαλλοντικό τρόπο, την καύση, που από ό,τι λένε τουλάχιστον και οι επιστήμονες, αυτό έχει αποδειχθεί και στην πράξη. 
Εκτός απ’ αυτό που ζητάμε, οι προτάσεις μας είναι συγκεκριμένες και έχουν κατατεθεί και στα συνέδρια. Πρώτα απ’ όλα, εμείς μιλάμε υπέρ της ευρείας εφαρμογής της διαλογής στην πηγή υλικών. Δηλαδή, είμαστε υπέρ της ανακύκλωσης, αλλά αυτή πρέπει να γίνει προγραμματισμένα και να συνεχιστεί και το πρόγραμμα των μπλε κάδων, να γενικευθεί σε όλο το λεκανοπέδιο της Αθήνας το πρόγραμμα και του έντυπου χαρτιού ΕΣΔΚΝΑ, να προωθηθεί χωρίς καμμία καθυστέρηση η κατασκευή στην Αττική μονάδων αερόβιας βιολογικής επεξεργασίας λυμάτων, της γνωστής κομποστοποίησης, προδιαλεγμένου οργανικού κλάσματος και όλα αυτά με χρηματοδότηση από τον κρατικό προϋπολογισμό.
Ως προς την καύση, σας είπα την άποψη που έχουμε και έχουμε καταθέσει συγκεκριμένες προτάσεις. 
Δεν απαντήσατε όμως στις ερωτήσεις, γιατί το πρόβλημα είναι σοβαρό. Και ούτε ισχύει αυτό για τους εργαζόμενους. Ο συγκεκριμένος φορέας είναι ανώνυμη εταιρεία και κανένας δεν ξέρει την τύχη του και πώς μπορεί να εξελιχθεί. 
Δεν μπορείτε να αμφισβητήσετε ότι οι εργαζόμενοι είναι στο δρόμο της απόλυσης ούτε μπορείτε να εγγυηθείτε ότι αυτό δεν θα συμβεί. Αλλά μέσα στο γενικό πλαίσιο του ότι «εντάξει, θα δούμε, μπορεί να μεταφερθούν σε άλλες υπηρεσίες» το μόνο που σπέρνετε είναι την ανησυχία. Γι’ αυτό φυσικά και αγωνίζονται όχι μόνο για τη θέση εργασίας, αλλά και για μη χάσουν γενικότερα τα δικαιώματα που απέκτησαν με πολλούς αγώνες. Τουλάχιστον τους θυμάστε και εσείς τους αγώνες των εργαζομένων στην ΕΣΔΚΝΑ και γενικότερα της αυτοδιοίκησης, που μπορεί τώρα να μην είναι αυτοί που χρειάζονται στη δεδομένη στιγμή, αλλά σίγουρα θα έρθουν και πιο δυνατοί αγώνες. Τουλάχιστον εμείς σ’ αυτήν την κατεύθυνση θα δώσουμε όλες μας τις δυνάμεις.
Θα ήθελα, λοιπόν, στη συγκεκριμένη επίκαιρη ερώτηση να μας απαντήσετε πέρα από τη γενική πολιτική σας τοποθέτηση.","ΒΕΡΑ ΝΙΚΟΛΑΪΔΟΥ",362
"82173"," Το λόγο έχει ο κ. Πάρης Κουκουλόπουλος, Υφυπουργός Εσωτερικών, για να δευτερολογήσει.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"82174"," Κυρία συνάδελφε, απάντησα επί της ουσίας από την αρχή και συνεχίζω. 
Διπλά ευχαριστώ γι’ αυτά που είπατε για την Πελοπόννησο, γιατί είναι ακριβώς αποκαλυπτικά για το τι συμβαίνει στην πατρίδα μας σήμερα: μια κατάσταση απαράδεκτη από περιβαλλοντική άποψη, οικονομικά δυσβάσταχτη για τους πολίτες και τη χώρα, με όσα τρομακτικά δημοσιονομικά προβλήματα έχει, εξαιτίας των προστίμων που πληρώνουν ενώ παρεμποδίζει και τις επενδύσεις. Τίποτα δεν έχουμε υποσχεθεί στους δημάρχους της Πελοποννήσου, αλλά ούτε η λύση είναι, να πάνε στο Θριάσιο Πεδίο –δίνεται και αυτή η δυνατότητα με νομοσχέδιο που έρχεται αυτές τις μέρες στη Βουλή…","ΠΑΡΑΣΚΕΥΑΣ ΚΟΥΚΟΥΛΟΠΟΥΛΟΣ",245
"82175"," Που αναγκάζονται να τα εξάγουν.","ΒΕΡΑ ΝΙΚΟΛΑΪΔΟΥ",362
"82176"," Καταργούνται τα τείχη των περιφερειών, αλλά επιτρέψτε μου να σας πω το εξής. Στην πατρίδα μας είναι εντοπισμένα τρία προβλήματα:
Πρώτον, ένας δαίδαλος συναρμοδιοτήτων στο κέντρο, που είναι χρόνιο πρόβλημα.
Δεύτερον, αβελτηρία της τοπικής αυτοδιοίκησης, που την αρχαιότερη αρμοδιότητά της αποφεύγει κατά κανόνα να την ασκεί: και αναφέρομαι στη διαχείριση απορριμμάτων μετά την αποκομιδή τους. 
Και τρίτον, ως αποτέλεσμα αυτής της στάσης του πολιτικού προσωπικού της χώρας και σε αυτοδιοικητικό επίπεδο, είναι η δαιμονοποίηση των πάντων από τους πολίτες. Οι κοινωνίες συμπεριφέρονται κλειστοφοβικά σε αυτονόητες ενέργειες, που εδώ και χρόνια γίνονται αλλού. Εγώ δεν σχολιάζω τεχνολογίες, αλλά εμείς στην Ελλάδα δεν μπορούμε να χωροθετήσουμε σταθμό μεταφόρτωσης, όταν σε χώρες της κεντρικής Ευρώπης έχουν στην κεντρική πλατεία εγκαταστάσεις καύσης.
Δεν μιλώ υπέρ νέας τεχνολογίας, αλλά δείτε την τεράστια διαφορά που υπάρχει στην αντιμετώπιση των ώριμων κοινωνιών, των ολοκληρωμένων δημοκρατιών και στη χώρα που λέγεται Ελλάδα. Κάπως έτσι φθάσαμε εδώ που φθάσαμε.","ΠΑΡΑΣΚΕΥΑΣ ΚΟΥΚΟΥΛΟΠΟΥΛΟΣ",245
"82177"," Ποιος θα τα πληρώσει;","ΒΕΡΑ ΝΙΚΟΛΑΪΔΟΥ",362
"82178"," Εδώ και εννέα μήνες δεν ισχυρίζομαι ότι ήρθε το έτος μηδέν, απλά σε αρμονικότερη συνεργασία τα δύο Υπουργεία Εσωτερικών και ΥΠΕΚΑ, για πρώτη φορά τα τελευταία τριάντα χρόνια, αντί να ερίζουμε για τις συναρμοδιότητες, συνεργαστήκαμε και παράξουμε ένα συγκεκριμένο αποτέλεσμα για τη χώρα συνολικά και ειδικά για την Αττική, σε συνεργασία με τις τοπικές, τις περιφερειακές αρχές και τα συλλογικά τους όργανα. 
Για πρώτη φορά η Ελλάδα έχει βασικές αρχές με σημεία-κλειδιά, που συγκροτούν πρώτη φορά εθνικό σχέδιο για τη διαχείριση απορριμμάτων. Οι αρχές του είναι πολύ απλές. Το ερώτημά σας ήταν αποκαλυπτικό, γι’ αυτό είπα διπλά ευχαριστώ. Δεν υπάρχουν θεματοποιητές, δεν υπάρχουν αποσπασματικές λύσεις. Χρειάζονται οικονομίες κλίμακας, άρα φορείς περιφερειακοί. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υφυπουργού)
Θα είναι νόμος του κράτους σε λίγες μέρες. Παρακάμπτουμε καθυστερήσεις με προεδρικά διατάγματα και του Συμβουλίου της Επικρατείας. Υπάρχει δική μας νομοθέτηση σε συνεργασία με το ΥΠΕΚΑ. Θα επιβάλλονται πρόστιμα σε όσους δεν εναρμονιστούν με αυτή την πραγματικότητα και όχι να πάνε «στην πλάτη του καμπούρη», δηλαδή στον κρατικό κορβανά. 
Αγαπητέ συνάδελφε, καταλήξαμε στη μέθοδο ΣΔΙΤ για όλη την Ελλάδα για ένα λόγο, διότι πρέπει να γίνουν λίγες εγκαταστάσεις –δέκα, δώδεκα σε όλη την Ελλάδα- και γύρω από τις εγκαταστάσεις συγκροτούνται τα συστήματα σε όλο τον πολιτισμένο κόσμο...","ΠΑΡΑΣΚΕΥΑΣ ΚΟΥΚΟΥΛΟΠΟΥΛΟΣ",245
"82179"," Τις οποίες όμως ποιος θα τις πληρώσει!","ΒΕΡΑ ΝΙΚΟΛΑΪΔΟΥ",362
"82180"," ...και όχι βέβαια όπως είχε σχεδιαστεί τα προηγούμενα επτά-οκτώ χρόνια –και από την προηγούμενη κυβέρνηση- όπου υπήρχε ένας δαίδαλος συστημάτων: έντεκα ΧΥΤΑ στη Στερεά Ελλάδα και επτά εργοστάσια. Πού ακούστηκαν αυτά τα πράγματα; Ποιος θα τα πληρώσει και ποιος θα τα λειτουργήσει; 
Ακολουθούμε λοιπόν τη διεθνή, ευρωπαϊκή και Βόρειας Αμερικής εμπειρία και βάζουμε τρία συγκεκριμένα κριτήρια: κόστος για το δημότη –και μάλιστα το χαμηλότερο δυνατό κόστος- άνοιγμα σε όλες τις τεχνολογίες και μέθοδος Σύμπραξης Δημοσίου και Ιδιωτικού Τομέα σε περιφερειακό επίπεδο, όπως και για την Αττική. Έχουμε δηλαδή οικονομία κλίμακας και δεν σπέρνουμε δεξιά-αριστερά εγκαταστάσεις, αλλά υπάρχουν λίγες εγκαταστάσεις
Γιατί επιλέγεται η μέθοδος ΣΔΙΤ –και με αυτό ολοκληρώνω- που ανοίγει θέσεις εργασίας και δεν κλείνει; Δεν φθάνουν τα λεφτά, κυρία συνάδελφε. Και επειδή έτυχε να ταυτιστώ προσωπικά με το μοναδικό προωθημένο και επιτυχημένο εγχείρημα της χώρας στη δυτική Μακεδονία, που έχουμε έναν ΧΥΤΑ στην περιφέρεια –αυτό είναι δημιούργημά μου και επιτρέψτε μου την αναφορά σε πρώτο ενικό πρόσωπο- που σήμερα κάνει και το εργοστάσιο, έτσι ολοκληρώνεται ο διαγωνισμός με τη μέθοδο ΣΔΙΤ. 
Επειδή λοιπόν δεν υπήρχαν τα λεφτά για να τα πάρουμε –και αυτό ισχύει για όλη την Ελλάδα- αντιμετωπίσαμε ένα ερώτημα: Τι θα κάνουμε με τα υπόλοιπα λεφτά; Θα τα δανειστούμε; Βάλαμε κάτω τα πράγματα και είδαμε ότι μας έβγαινε ίδιο κόστος με το να κάνουμε μέθοδο ΣΔΙΤ για τα υπόλοιπα λεφτά. Αυτό είναι και τίποτα άλλο. 
Επιπλέον με μέθοδο ΣΔΙΤ, έχουμε και ένα πλεονέκτημα. Σύνθετες, πολύπλοκες εγκαταστάσεις βιομηχανικού τύπου, όπως είναι τα εργοστάσια διαχείρισης απορριμμάτων, δεν μπορεί να τα διαχειριστεί η τοπική αυτοδιοίκηση. Σας μιλώ με την εμπειρία ενός ανθρώπου που έκανε δεκαεννιά χρόνια δήμαρχος και διαχειρίστηκε το πρώτο και πιο προωθημένο εγχείρημα διαχείρισης απορριμμάτων στη χώρα που είναι αυτό της δυτικής Μακεδονίας. 
Η αυτοδιοίκηση δεν μπορεί να διαχειριστεί πολύπλοκα συστήματα. Θα τα πάρει μετά από έναν ορίζοντα δέκα-δεκαπέντε ετών, με το κλειδί στο χέρι, αλλά και λειτουργούντα ήδη από τον ιδιώτη και πληρώνει αυτό το κόστος. Δεν υπάρχει λοιπόν καμμία επιβάρυνση. 
Η εναλλακτική λύση για τους δήμους είναι, να πάρουν ό,τι δεν τους δίνει η πολιτεία και η Ευρωπαϊκή Ένωση σε δάνειο. Κοστολογικά είναι το ίδιο και διαχειριστικά είναι πολύ δυσκολότερο. Αυτό είναι όλο και τίποτα άλλο. Δεν υπάρχει λοιπόν κανενός είδους ιδιωτικοποίηση ούτε θα πρέπει να καλλιεργείται ανησυχία. 
Γι’ αυτό και αντέστρεψα το ερώτημα και σας ρώτησα: Θα σταματήσουμε επιτέλους να παρεμποδίζουμε –βάζοντας πλασματικά ερωτήματα- μια διαδικασία που ανοίγει θέσεις εργασίας και μας φέρνει σε εναρμόνιση με την περιβαλλοντική απαίτηση, που εμείς έπρεπε να ηγούμαστε ως χώρα, αφού για εμάς το περιβάλλον είναι συγκριτικό πλεονέκτημα και για τη ζωή μας και για την ανάπτυξή μας, όσο σε καμμία άλλη ευρωπαϊκή χώρα και να σταματήσουμε περί άλλων να τυρβάζουμε; Αυτό είναι το πραγματικό ερώτημα που έχουμε. 
Πρέπει να μιλήσουμε ειλικρινά. Ξαναλέω αυτό που σας είπα στην αρχή. Ανοίγουν θέσεις εργασίας και δεν μπαίνει σε κίνδυνο καμμία, εκτός και αν θέλουμε να συνεχίσουμε με δεματοποιητές, όπως νομίζουν ότι έδωσαν λύση πριν λίγα χρόνια στην Πελοπόννησο. Και σήμερα πάμε εμείς οι «πολιτισμένοι» στους «απολίτιστους» τους Γερμανούς και πληρώνουμε, για να διαχειριστούν τα απορρίμματά μας. Ποιοι πληρώνουν; Οι δημότες πληρώνουν διπλά.
Αυτές οι λύσεις είναι λύσεις της προχειρότητας και της διαπλοκής, κυρία συνάδελφε.","ΠΑΡΑΣΚΕΥΑΣ ΚΟΥΚΟΥΛΟΠΟΥΛΟΣ",245
"82181"," Ποιος έδωσε αυτές τις λύσεις; Δεν είναι χωρίς ευθύνη.","ΒΕΡΑ ΝΙΚΟΛΑΪΔΟΥ",362
"82182"," Κυρία συνάδελφε, επειδή εγώ σέβομαι απόλυτα και αυτά που είπατε και τα γραπτά και την εμπειρία σας και την εμπειρία μου, θέλω να κλείσω, λέγοντάς σας κάτι.","ΠΑΡΑΣΚΕΥΑΣ ΚΟΥΚΟΥΛΟΠΟΥΛΟΣ",245
"82183"," Παρακαλώ, να ολοκληρώσετε.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"82184"," Προσέξτε. Για την Αττική δώστε βάση σε αυτό που λέω. Ο διαγωνισμός καθόλου δεν οδηγεί υποχρεωτικά σε τέσσερα εργοστάσια. Κατά την προσωπική μου γνώμη μάλιστα -και συμφωνώ απόλυτα μαζί σας- τόσο λόγω της μείωσης του όγκου –κρίση, γαρ- όσο και με συστηματική προσπάθεια στον τομέα της ανακύκλωσης, ενδεχομένως έως σίγουρα δεν χρειάζονται τόσες πολλές εγκαταστάσεις. Αυτό όμως θα το δείξει ο διαγωνισμός.
Η μορφή με την οποία κάνουμε το διαγωνισμό, οι προσφορές που κάνουμε, δεν οδηγούν υποχρεωτικά σε τέσσερις εγκαταστάσεις και δεν φωτογραφίζουν καμμία τεχνολογία, γιατί είναι ανοιχτός ο διαγωνισμός σε όλες τις τεχνολογίες. Τα κριτήρια είναι δύο και είναι κριτήρια on-off, άσπρο-μαύρο: Πρώτον, τι είναι περιβαλλοντικά αποδεκτό, με βάση την ευρωπαϊκή νομοθεσία και δεύτερον, ποια είναι η συμφερότερη λύση από πλευράς κόστους. 
Αυτός είναι ο διαγωνισμός. Πρέπει όλοι να βοηθήσουμε να ανοίξει ο διαγωνισμός και όχι να παρεμποδίζεται με επιχειρήματα, που έχουν να κάνουν με ζητήματα που δεν έχουν καμμιά σχέση με την πραγματικότητα.
Ευχαριστώ πάρα πολύ.","ΠΑΡΑΣΚΕΥΑΣ ΚΟΥΚΟΥΛΟΠΟΥΛΟΣ",245
"82185"," Η ζωή θα το δείξει τελικά.","ΒΕΡΑ ΝΙΚΟΛΑΪΔΟΥ",362
"82186"," Ακολουθεί η πρώτη με αριθμό 664/20.3.2012 επίκαιρη ερώτηση πρώτου κύκλου του Βουλευτή του Πανελλήνιου Σοσιαλιστικού Κινήματος κ. Ευτύχιου Δαμιανάκη προς τον Υπουργό Υποδομών, Μεταφορών και Δικτύων, σχετικά με την εταιρεία «ΥΠΟΔΟΜΕΣ ΚΡΗΤΗΣ Α.Ε.».
Στην επίκαιρη ερώτηση του κ. Δαμιανάκη θα απαντήσει ο Υφυπουργός Υποδομών, Μεταφορών και Δικτύων, κ. Ιωάννης Μαγκριώτης.
Το λόγο έχει ο Βουλευτής Χανίων του ΠΑΣΟΚ, κ. Ευτύχιος Δαμιανάκης για να διατυπώσει την επίκαιρη ερώτησή του.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"82187"," Σας ευχαριστώ, κύριε Πρόεδρε.
Κύριε Υπουργέ, επανέρχομαι για τρίτη φορά με επίκαιρη ερώτησή μου στο γνωστό πλέον ζήτημα της στελέχωσης και έναρξης λειτουργίας της εταιρείας «ΥΠΟΔΟΜΕΣ, ΜΕΤΑΦΟΡΕΣ ΚΑΙ ΔΙΚΤΥΑ ΑΝΑΠΤΥΞΗΣ ΚΡΗΤΗΣ Α.Ε.». Θέλω να πιστεύω ότι αυτή θα είναι η τελευταία φορά.
Πρέπει να αναφερθώ πάλι σε ημερομηνίες, κύριε Υφυπουργέ, προκειμένου να καταδείξω πόσο αργά κινούνται τα πράγματα σε αυτήν τη χώρα από τα πιο σοβαρά μέχρι τα πιο ασήμαντα και αυτό δυστυχώς είναι μια θλιβερή πραγματικότητα. 
(Στο σημείο αυτό την Προεδρική Έδρα καταλαμβάνει η Ε΄ Αντιπρόεδρος της Βουλής κ. ΒΕΡΑ ΝΙΚΟΛΑΪΔΟΥ ) 
Το Μάρτιο του 2010 εξαγγέλλεται, όπως για τρίτη φορά αναφέρω, στη Βουλή από τον τότε Υπουργό Μεταφορών κ. Ρέππα, η ίδρυση αυτής της εταιρείας. Τον Αύγουστο του 2010 επικυρώνεται και οριστικοποιείται η σκοπιμότητα και η αναγκαιότητα σύστασης της εταιρείας από την αρμόδια διυπουργική Επιτροπή.
Στις 3 Ιουνίου του 2011 μου απαντάτε στη Βουλή, κύριε Υφυπουργέ, ότι είναι θέμα μιας εβδομάδας η στελέχωση της εταιρείας. Στις 17 Ιουνίου πράγματι δημοσιεύεται στην Εφημερίδα της Κυβερνήσεως μια κοινή απόφαση των συναρμόδιων Υπουργών, με την οποία συνιστάται η εταιρεία. Το Σεπτέμβριο του 2011 προκηρύσσονται οι θέσεις προέδρου και διευθύνοντος συμβούλου.
Οφείλω εδώ να πω –και να το πω δημόσια- ότι με αυτό το θέμα ο τότε Υπουργός Μεταφορών κ. Ραγκούσης, δεν γύρισε ούτε μία σελίδα. Το κρίνω απαράδεκτο, εάν αναλογιστεί κανείς τη σοβαρότητα του βόρειου οδικού άξονα, ως έργου πνοής, ως έργο «σημαία» για την Κρήτη. Ησχολείτο με άλλα ο κ. Ραγκούσης, σοβαρότερα φαίνεται. Πάντως με αυτό δεν ησχολήθη. 
Στη συνέχεια υπουργοποιείται ο κ. Βορίδης. Καταθέτω νέα επίκαιρη ερώτηση. Παίρνω απάντηση πάλι εδώ, στο Κοινοβούλιο, σύμφωνα με την οποία την προσεχή Δευτέρα -από Πέμπτη μέχρι Δευτέρα- θα ήταν έτοιμη η στελέχωση της εταιρείας. Περιμένω ακόμα και αναγκάζομαι να υποβάλω τρίτη επίκαιρη ερώτηση σήμερα, η οποία ανεβλήθη τρείς φορές, σε συνεννόηση με τον κύριο Υπουργό, προκειμένου να έχω σήμερα μία απάντηση.
Περιμένω, κύριε Υπουργέ, πλέον με αγωνία να ακούσω. Είστε ο μόνος –και οφείλω να το πω αυτό, έχοντας και την καθ’ ύλην βεβαίως αρμοδιότητα- ο οποίος από την αρχή πιστέψατε και προχωρήσατε με πάρα πολύ μεγάλη επιμονή σε μια εταιρεία κατά τα πρότυπα της «ΕΓΝΑΤΙΑΣ», διότι άλλος δρόμος για να γίνει ο βόρειος οδικός άξονας της Κρήτης δεν υπάρχει.
Υπ’ αυτήν την έννοια, κύριε Υπουργέ, θέλω σήμερα να έχω μια τελευταία και οριστική απάντηση, εάν αυτή η απόφαση επιτέλους θα υπογραφεί και δεύτερον, αν ελήφθη υπ’ όψιν η προκήρυξη που είχε βγει, σε σχέση με τη στελέχωσή της. Το τελευταίο που θέλω, είναι να μου επιβεβαιώσετε για μία ακόμη φορά, το ζήτημα σε σχέση με την έδρα της εταιρείας.
Σας ευχαριστώ.","ΕΥΤΥΧΙΟΣ ΔΑΜΙΑΝΑΚΗΣ",120
"82188"," Και εγώ σας ευχαριστώ.
Στην επίκαιρη ερώτηση τού κ. Δαμιανάκη θα απαντήσει ο Υφυπουργός Υποδομών, Μεταφορών και Δικτύων, κ. Μαγκριώτης.
Έχετε το λόγο, κύριε Υφυπουργέ.","Î�Î¹ÎºÎ¿Î»Î±ÏŠÎ´Î¿Ï… Î’Î±Ï�Î²Î±Ï�Î±",362
"82189"," Ευχαριστώ, κυρία Πρόεδρε.
Αγαπητέ συνάδελφε, έχουμε συζητήσει πολλές φορές το θέμα και με ερωτήσεις εδώ, αλλά και στην Κρήτη και έχετε απόλυτο δίκιο να εκφράζετε την απογοήτευσή σας για τις μεγάλες καθυστερήσεις στην ίδρυση της εταιρείας «ΑΝΑΠΤΥΞΙΑΚΕΣ ΥΠΟΔΟΜΕΣ ΚΡΗΤΗΣ Α.Ε.», την οποία είχαμε προτείνει από την περίοδο που ήμασταν στην αντιπολίτευση -ήταν και πρόταση της Ευρωπαϊκής Ένωσης, κάτι ανάλογο με την «ΕΓΝΑΤΙΑ Α.Ε.»- για να μπορέσει να διαχειριστεί τα δύσκολα και μεγάλα οδικά δίκτυα της Κρήτης.
Όπως πολύ σωστά είπατε, από τις αρχές του 2010 ήμασταν έτοιμοι ως Υπουργείο Υποδομών για τη συγκρότηση αυτής της εταιρείας. Μάλιστα στο Ηράκλειο παρουσιάσαμε και το master plan της εταιρείας αυτής για το σχεδιασμό του ειδικού δικτύου, το ΒΟΑ, το ΝΟΑ, τις κάθετες συνδέσεις, τον προγραμματισμό των μελετών, των έργων και τις πηγές χρηματοδότησης.
Λυπάμαι πάρα πολύ που μετά από τόσο καιρό, δεν μπορούμε να έχουμε τα αποτελέσματα που περιμέναμε, που θέλαμε. Βεβαίως αρκετά έργα στην Κρήτη έγιναν, είναι σε εξέλιξη. Προχθές δόθηκε στην κυκλοφορία η παράκαμψη των Μαλίων, πέρασε από την επιτροπή το μεγάλο έργο του Αποσελέμη για την κατασκευή της σήραγγας και άλλα έργα. Δημοπρατήθηκε το αεροδρόμιο των Χανίων, το μεγάλο όραμά σας. Είμαι βέβαιος ότι προς το τέλος του καλοκαιριού θα αρχίσουν και οι εργασίες.
Αρκετά έγιναν στην Κρήτη, αλλά το έλλειμμα αναπτυξιακών υποδομών είναι μεγάλο και γι’ αυτό χρειαζόταν μια εταιρεία αντίστοιχη τής «ΕΓΝΑΤΙΑ», η οποία θα είχε από τη συγκρότησή της τα στελέχη εκείνα και την ευελιξία, για να προχωρήσει στον αναγκαίο σχεδιασμό και να εξασφαλίσει τη χρηματοδότηση για την κατασκευή αυτών των μεγάλων αναπτυξιακών έργων και κυρίως του οδικού δικτύου.
Θα μπορούσα πράγματι και εγώ από τη δική μου πλευρά να πω πολλά, ωστόσο θα ήθελα να κάνω μια διευκρίνιση, ότι δεν είχα ποτέ τη συγκεκριμένη αρμοδιότητα, αλλά επειδή πονούσα και από την αρχή δούλεψα για το θέμα αυτό και μαζί σας, γι’ αυτό και ήμουν πάντα παρών σε αυτήν την προσπάθεια. Θέλω να πω πως βρισκόμαστε στο τέλος αυτής της μεγάλης πορείας. Εάν σήμερα δεν έχει υπογραφεί η κοινή υπουργική απόφαση, πιστεύω ότι αύριο θα την έχουμε και θα σας τη διαβιβάσουμε ταυτόχρονα με την αποστολή στην Εφημερίδα της Κυβερνήσεως για τη δημοσίευσή της.
Θέλω να σημειώσω και πάλι ότι η έδρα θα είναι τα Χανιά. Δεν αναφέρεται στην ΚΥΑ, γιατί είναι θέμα του καταστατικού που θα ακολουθήσει. Είμαι βέβαιος ότι πολύ γρήγορα θα στελεχωθεί, θα πιάσει δουλειά, θα ενσωματώσει υπάρχουσες υπηρεσίες και θέλω να το διευκρινίσω αυτό, διότι κάποτε η αξιωματική αντιπολίτευση -που τώρα είναι στην Κυβέρνηση η Νέα Δημοκρατία- είχε διαμαρτυρηθεί για τη δημιουργία αυτής της εταιρείας. Τώρα συμφωνεί και είναι θετικό. Θα έχει έδρα τα Χανιά και είμαι βέβαιος ότι πολύ γρήγορα θα προχωρήσει στο έργο της, γιατί το Υπουργείο έχει την τεχνογνωσία. Θα υποστηριχθεί και από την «ΕΓΝΑΤΙΑ» και από τα στελέχη της στην αρχή, για να μπορέσει να ανταποκριθεί στο μεγάλο έργο της Κρήτης.","ΙΩΑΝΝΗΣ ΜΑΓΚΡΙΩΤΗΣ",290
"82190"," Το λόγο έχει ο ερωτών Βουλευτής, κ. Δαμιανάκης.","Î�Î¹ÎºÎ¿Î»Î±ÏŠÎ´Î¿Ï… Î’Î±Ï�Î²Î±Ï�Î±",362
"82191"," Κύριε Υπουργέ, πραγματικά, αφού είπατε ότι μπορεί να έχει υπογραφεί σήμερα ή αύριο, το δέχομαι αυτό και θέλω να πιστεύω ότι δεν θα ασχοληθώ άλλο ξανά με αυτό το ζήτημα. Όμως θεωρώ ότι είναι πραγματικά κρίμα, διότι αυτό το είχαμε ως στόχο. Όπως είπατε, από το 2009 το είχαμε εξαγγείλει στις προγραμματικές μας δηλώσεις.
Η εταιρεία αυτή, η οποία θα είναι κατά τα πρότυπα της «ΕΓΝΑΤΙΑ», είναι ο μοναδικός τρόπος να αποκτήσει και η Κρήτη ένα οδικό δίκτυο, διευρωπαϊκό δίκτυο, το οποίο πραγματικά πρέπει να καλύψει τις ανάγκες μιας περιφέρειας, με τεράστια συνεισφορά στο Ακαθάριστο Εγχώριο Προϊόν της χώρας. Και βέβαια είναι ένα έργο πνοής που θα αλλάξει τα δεδομένα.
Βλέπω εδώ πέρα με πολύ μεγάλη ευχαρίστηση στην κοινή υπουργική απόφαση, ότι ο προϋπολογισμός του έργου αυτού, όπως τον υπολογίσατε τότε –κατά τη μελέτη, αν θέλετε, προκειμένου να προχωρήσετε- είναι περίπου στα 2 δισεκατομμύρια και αφορά τόσο το βόρειο οδικό άξονα όσο και το νότιο οδικό άξονα, όπως επίσης και τους δρόμους που συνδέονται με αυτό.
Πρέπει δε, να σταθώ στο γεγονός ότι αντικείμενο της υπό σύσταση εταιρείας κατ’ ελάχιστον –και αυτό έχει μεγάλη σημασία- είναι η κατασκευή εκατόν ογδόντα πέντε χιλιομέτρων αυτοκινητοδρόμου, καθώς και η κατασκευή και βελτίωση εκατόν εξήντα ένα χιλιομέτρων δίιχνης εθνικής οδού. Τα λειτουργικά και διοικητικά έξοδα της εταιρείας έχουν κατοχυρωθεί από προβλέψεις. 
Άρα αυτό που απομένει, είναι να σας παρακαλέσω αύριο να το κλείσουμε αυτό το ζήτημα. Παρακαλώ να μου κοινοποιήσετε την απόφαση, γιατί και εγώ και όλοι στην Κρήτη έχουμε πάρα πολύ μεγάλη αγωνία γι’ αυτό.
Ήθελα επίσης με την άδεια της κυρίας Πρόεδρου, καθώς αναφερθήκατε στο αεροδρόμιο –είχαμε μία εκκρεμότητα, σε σχέση με τη διαβίβαση του φακέλου για τη δημοπράτησή του στην Επιτροπή Ανταγωνισμού και έχει υπάρξει μία δική μας επικοινωνία- αν θέλετε να μου πείτε δύο λόγια. Επαναλαμβάνω, αν το επιτρέπει η κυρία Πρόεδρος.
Σας ευχαριστώ πάρα πολύ.","ΕΥΤΥΧΙΟΣ ΔΑΜΙΑΝΑΚΗΣ",120
"82192"," Δεν είναι μέσα στην ερώτηση αλλά σίγουρα ο κύριος Υπουργός θα απαντήσει.
Ο Υφυπουργός Υποδομών, Μεταφορών και Δικτύων κ. Μαγκριώτης έχει το λόγο.","Î�Î¹ÎºÎ¿Î»Î±ÏŠÎ´Î¿Ï… Î’Î±Ï�Î²Î±Ï�Î±",362
"82193"," Αγαπητέ συνάδελφε, τόσο εσείς όσο και οι άλλοι συνάδελφοι και του ΠΑΣΟΚ αλλά και όλων των κομμάτων και από τα Χανιά και από την Κρήτη έχουν αγωνιστεί και έχουν προσπαθήσει γι’ όλα αυτά τα θέματα –δεν μπορούσε να είναι και διαφορετικά- και έχουμε αποτελέσματα. Μπορούσαμε όμως, να έχουμε καλύτερα, όπως είπα και προηγούμενα.
Για να μην επαναλαμβάνω και σπαταλούμε χρόνο, γιατί περιμένουν και άλλοι συνάδελφοι για τις ερωτήσεις τους, επιβεβαιώνω αυτά που είπατε όσον αφορά τον προγραμματισμό και τα χιλιόμετρα κατασκευής και ανακατασκευής, που περιλαμβάνονται στο master plan που έχουμε συγκροτήσει ως Υπουργείο. Είναι μία έτοιμη δουλειά για το διοικητικό συμβούλιο της εταιρείας και για τα πρώτα στελέχη για να ξεκινήσουν, ώστε να μη χάνουμε άλλο χρόνο και να τρέξουν πιο γρήγορα τα έργα της Κρήτης και ειδικά οι οδικοί άξονες.
Θέλω να πω ότι για πρώτη φορά αυτό το Υπουργείο έτυχε να αλλάξει τρεις Υπουργούς μέσα σε δυόμισι χρόνια. Συνήθως οι Υπουργοί ήταν πολλά χρόνια σ’ αυτό το Υπουργείο. Είχε και αυτό τη σημασία του γιατί πολλές φορές υπογράφονταν οι ΚΥΑ ...","ΙΩΑΝΝΗΣ ΜΑΓΚΡΙΩΤΗΣ",290
"82194"," … (Δεν ακούστηκε)","ΕΥΤΥΧΙΟΣ ΔΑΜΙΑΝΑΚΗΣ",120
"82195"," Δεν ήταν δική μου αρμοδιότητα. Αν ήταν δική μου αρμοδιότητα, θα είχε υπογραφεί και δεν θα άλλαζε. Χρειάζεται μετά νέα υπογραφή και μετά επανέρχεται και επανέρχεται. Ένας από τους λόγους ήταν και αυτός: γραφειοκρατικής και τεχνικής φύσεως, αλλά έτσι είναι η λειτουργία η θεσμική.
Θα κλείσω με το αεροδρόμιο των Χανίων. Όπως είπατε, ακριβώς αύριο στέλνεται ο φάκελος στις Βρυξέλλες. Ξεπεράστηκε και το θέμα που υπήρχε όσον αφορά την κρατική ενίσχυση με την εγκύκλιο της Ευρωπαϊκής Ένωσης για τη χρηματοδότηση του αεροδρομίου. Αυτό αφορά τα Χανιά, τη Σκιάθο και την αναβάθμιση του χερσαίου τμήματος του διαδρόμου 1028 στη Θεσσαλονίκη, αλλά αφορά και κάθε λιμενικό έργο, όπως και υποδομές αεροδρομίων από εδώ και εμπρός.
Με αυτήν την έννοια, οι ανακοινώσεις των τελευταίων ημερών για τα Χανιά, για την Κρήτη γενικότερα, είναι καλές, λες και περίμεναν το χρόνο τους: να έλθει η άνοιξη για να έχουμε όλες αυτές τις θετικές εξελίξεις.
Ευχαριστώ πολύ.","ΙΩΑΝΝΗΣ ΜΑΓΚΡΙΩΤΗΣ",290
"82196"," Κι εγώ σας ευχαριστώ.
Η δεύτερη με αριθμό 677/20-3-2012 επίκαιρη ερώτηση πρώτου κύκλου του Βουλευτή της Νέας Δημοκρατίας κ. Σίμου Κεδίκογλου προς τον Υπουργό Οικονομικών, σχετικά με την παραμονή στο ελληνικό Χρηματιστήριο των ΔΕΚΟ που αποκρατικοποιούνται, δεν συζητείται λόγω κωλύματος του κυρίου Υπουργού και διαγράφεται.
Η τέταρτη με αριθμό 665/20-3-2012 επίκαιρη ερώτηση πρώτου κύκλου του Βουλευτή του Λαϊκού Ορθόδοξου Συναγερμού κ. Αλέξανδρου Χρυσανθακόπουλου προς τον Υπουργό Εξωτερικών , σχετικά με τις δηλώσεις Τούρκων Υπουργών περί «συνεκμετάλλευσης» του Αιγαίου, δεν συζητείται λόγω κωλύματος του κυρίου Υπουργού και διαγράφεται
Η πέμπτη με αριθμό 670/20-3-2012 επίκαιρη ερώτηση πρώτου κύκλου του Βουλευτή του Συνασπισμού Ριζοσπαστικής Αριστεράς κ. Θεόδωρου Δρίτσα προς την Υπουργό Ανάπτυξης, Ανταγωνιστικότητας και Ναυτιλίας , σχετικά με το νόμο που επιτρέπει τις «ειδικές συνθέσεις» στα πληρώματα των πλοίων δεν συζητείται λόγω κωλύματος της κυρίας Υπουργού και διαγράφεται.
Ακολουθεί η πρώτη με αριθμό 669/20-3-2012 επίκαιρη ερώτηση δευτέρου κύκλου της Βουλευτού του Πανελλήνιου Σοσιαλιστικού Κινήματος κ. Αθανασίας Μερεντίτη προς τον Υπουργό Αγροτικής Ανάπτυξης και Τροφίμων , σχετικά με τη λήψη μέτρων ενίσχυσης της παραγωγικής διαδικασίας.
Ορίστε, κυρία Μερεντίτη, έχετε το λόγο για να αναπτύξετε την επίκαιρη ερώτησή σας.","Î�Î¹ÎºÎ¿Î»Î±ÏŠÎ´Î¿Ï… Î’Î±Ï�Î²Î±Ï�Î±",362
"82197"," Ευχαριστώ, κυρία Πρόεδρε. 
Κύριε Υπουργέ, η δυσμενής οικονομική κατάσταση της χώρας έχει επηρεάσει πολλούς κλάδους και τομείς κυρίως όμως τον αγροτικό τομέα. Ο αγροτικός τομέας, παρά τα προβλήματα που αντιμετώπιζε και ευρισκόμενος σε φθίνουσα πορεία συνέβαλε πάντοτε στην ανάπτυξη, στην αειφορία και στην απασχόληση. 
Σήμερα αντιμετωπίζει πολλά και ποικίλα προβλήματα. Πρώτον, αντιμετωπίζει την αύξηση του κόστους της παραγωγής, διότι αυξήθηκε το ΦΠΑ, αυξήθηκαν τα εφόδια, τα λιπάσματα, αυξήθηκε το ρεύμα, και οι μετακινήσεις. Δεύτερον, αντιμετωπίζει την σχεδόν παντελή έλλειψη ρευστότητας. Η στρόφιγγα, κύριε Υπουργέ, έκλεισε. Η Αγροτική Τράπεζα δεν μπορεί να δανείσει, οι συνεταιρισμοί και οι ενώσεις δεν δύνανται σχεδόν καθόλου. Το εμπόριο έκλεισε τη δανειοδότηση, γιατί δεν έχει τη δυνατότητα αυτής. Οι παραγωγοί μας από παντού φωνάζουν και με αφορμή αυτήν την ερώτηση, κύριε Υπουργέ, θέλω και εγώ να μεταφέρω σε σας αυτήν τη φωνή «δώστε μας τη δυνατότητα να καλλιεργήσουμε!». 
Ακόμη και το 2010 ο αγροτικός τομέας –το ξέρετε- βάσει των στοιχείων που έχουμε στα χέρια μας, δημιούργησε τριάντα δύο χιλιάδες καινούργιες θέσεις εργασίας. 
Οι Έλληνες διαχρονικά –το γνωρίζουμε όλοι μας και γενικότερα- η ελληνική οικογένεια ανέκαθεν επένδυε στη γη. Τώρα περισσότερο από ποτέ αυτό μπορεί και φαίνεται σωτήριο για όλους μας. 
Υπάρχουν επίσης επαναπατριζόμενοι αγρότες, κύριε Υπουργέ, οι οποίοι έχουν ανάγκη να τους δώσουμε εμείς τη δυνατότητα να καλλιεργήσουν, να τους δώσουμε τη δυνατότητα να αγοράσουν τα εφόδια και τις πρώτες ύλες για να καλλιεργήσουν. 
Βεβαίως και οι διαχρονικοί αγρότες, δηλαδή οι αγρότες που ζουν για μεγάλο διάστημα στην ύπαιθρο και ασχολούνται με τη γεωργία ακόμη και αυτοί αντιμετωπίζουν τα προβλήματα που προανέφερα. Αν δεν τους παράσχουμε τη βοήθεια, ακόμη και τα νομοθετήματα που ψηφίσαμε, όπως αυτό της αγροτικής γης, θα αποδειχθούν ότι είναι άνευ αντικειμένου, γιατί δεν θα υπάρχει καλλιέργεια. 
Κύριε Υπουργέ, θεωρώ ότι ο αγροτικός τομέας είναι ίσως ο μοναδικός -αν όχι ο μοναδικός, είναι ο κυρίαρχος- πρωτογενής παραγωγικός τομέας της χώρας. Η παραγωγική δραστηριότητα που είναι περισσότερο παρά ποτέ αναγκαία για τη χώρα στο μεγαλύτερό της κομμάτι δεν μπορεί να ξεκινήσει. 
Θα ήθελα εδώ να σας πω ότι στην περιοχή μου –είναι ένα μικρό δείγμα, αλλά αυτή είναι η Ελλάδα- συναντώ κάθε μέρα αγρότες οι οποίοι επιθυμούν να καλλιεργήσουν όμως δεν έχουν αυτήν τη δυνατότητα. Επιπλέον συναντώ νέα παιδιά που έχουν μεράκι, και παράλληλα έχουν αποφοιτήσει από τα πανεπιστήμια, τα οποία ξεκινούν να παράγουν αλλά συναντούν εμπόδια. 
Θα μπορούσα, βέβαια, να σας αναφέρω ενδεικτικά ότι ακόμα και σήμερα η Αγροτική Τράπεζα -για λόγους που κατανοούμε, δεν θα πω κάτι αρνητικό για την Αγροτική Τράπεζα- προκειμένου να δανείσει, απαιτούνται αρκετές προϋποθέσεις, ώστε σχεδόν καθιστά αδύνατη τη δανειοδότηση στον αγρότη. Αν προσθέσουμε δε και τα έξοδα του φακέλου του οποιουδήποτε δανείου, κύριε Υπουργέ, τότε καθίσταται ασύμφορο και αδύνατο το έργο της. 
Να αναφέρω επιπρόσθετα –και σας το είπα και στην επιτροπή- ότι το 1922 –κάπως έτσι είναι η Ελλάδα σήμερα- ο Ελευθέριος Βενιζέλος, που κλήθηκε να σώσει τη χώρα προσφέροντας στους πρόσφυγες γη και τις πιο πολλές φορές η γη ήταν άγονη. Οι πρόσφυγες, όμως, είχαν διάθεση να την αξιοποιήσουν και η πολιτεία τότε είχε όραμα, και ένα ολοκληρωμένο σχέδιο. Τους έδωσε ένα αλέτρι και λίγα σπόρια, για να καλλιεργήσουν. Καλλιέργησαν, λοιπόν, και έτσι σώθηκαν οι ίδιοι αλλά σώθηκε και η χώρα. 
Αυτό το παράδειγμα περισσότερο από πότε πρέπει να αποτελεί τον οδηγό μας.","ΑΘΑΝΑΣΙΑ ΜΕΡΕΝΤΙΤΗ",317
"82198"," Ορίστε, κύριε Υφυπουργέ, έχετε το λόγο.","Î�Î¹ÎºÎ¿Î»Î±ÏŠÎ´Î¿Ï… Î’Î±Ï�Î²Î±Ï�Î±",362
"82199"," Ευχαριστώ, κυρία Πρόεδρε. 
Αγαπητή κυρία συνάδελφε, εκτιμώ το ενδιαφέρον σας για τον αγροτικό πληθυσμό. Άλλωστε, είστε Βουλευτής –και δυναμική, μάλιστα- μιας περιφέρειας κυρίως γεωργικής, όπως είναι αυτή των Τρικάλων. Και είναι λογικό, λοιπόν, να είστε δέκτης πολλών προβλημάτων και παραπόνων που έχουν οι αγρότες. Είμαι από αυτούς που λένε ότι προβλήματα υπάρχουν και ότι οι αγρότες έχουν αρκετά. Όμως, οφείλουμε να αναγνωρίσουμε, κυρία συνάδελφε, ότι είναι η τάξη που δεν έχει πληγεί άμεσα από την κρίση, όπως όλες οι άλλες τάξεις. 
Έχουν ένα δίχτυ ασφαλείας που είναι οι ενισχύσεις –μιλάμε για περίπου 2,5 δισεκατομμύρια ευρώ- που τις παίρνουν στην ώρα τους. Έχουμε την επιστροφή του ΦΠΑ από 7% που το έχουμε πάει στο 11%, κάτι το οποίο είναι μία πολύ σημαντική βοήθεια, έχουμε ένα νοικοκύρεμα του ΕΛΓΑ που προστατεύει αυτούς τους ανθρώπους και σε αρκετά προϊόντα –όχι σε όλα- έχουμε ικανοποιητικές τιμές. Γι’ αυτό και βλέπουμε ότι υπάρχει μία αποδοχή και ανοχή από τον αγροτικό κόσμο. Αυτό το αισθανόμαστε και το βλέπουμε όλοι.
Βεβαίως, υπάρχει πρόβλημα σε πολλούς ανθρώπους να καλλιεργήσουν. Μακάρι να μπορούσαμε να δώσουμε άμεσες ενισχύσεις για αγορά λιπασμάτων, σπόρων, δηλαδή πρώτων υλών! Ο κανονισμός 1974/2006 της Ευρωπαϊκής Ένωσης απαγορεύει ενισχύσεις για ετήσιες χρήσεις. 
Κυρία συνάδελφε, απαγορεύεται! Συγκεκριμένα, απαγορεύεται στην περίπτωση των γεωργικών επενδύσεων η αγορά δικαιωμάτων παραγωγής γεωργικών προϊόντων, ζώων και ετήσιων φυτών και η εμφύτευσή τους δεν είναι επιλέξιμη για επενδυτική στήριξη.
Όμως, η πραγματικότητα υπάρχει και ο κόσμος αντιμετωπίζει προβλήματα. Υπάρχουν λύσεις και από την πολιτεία –θα σας πω στη δευτερολογία μου- αλλά και λύσεις που πρέπει να επιδιώξουν και οι ίδιοι. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υφυπουργού)
Τελειώνω, κυρία Πρόεδρε.
Λέω ότι ψηφίσαμε το νόμο για τους συνεταιρισμούς. Το ξέρετε, γιατί ήσασταν στην επιτροπή. Ένας και μοναδικός είναι ο δρόμος πλέον, να οργανωθούν, δηλαδή, οι ίδιοι οι αγρότες σε μία άλλη βάση, στη συνεταιριστική βάση, στη βάση του συνεργατισμού.
Αυτό που λέμε τώρα εδώ και προσπαθούμε να το κάνουμε πράξη στην Ελλάδα είναι πρακτική ετών στο εξωτερικό. Εκεί δεν υπάρχει αμφισβήτηση. Σε όλα τα ευρωπαϊκά κράτη υπάρχουν οι συνεταιρισμοί, οι αγρότες είναι οργανωμένοι και πετυχαίνουν πολύ χαμηλότερο κόστος παραγωγής σε όλη τη διαδρομή της παραγωγής τους.
Αυτός είναι ο δρόμος. Δεν υπάρχει άλλος. Το κράτος θα κάνει ό,τι μπορεί για να τους στηρίξει. Θα σας πω μετά τι μπορούμε να κάνουμε. Όμως, αυτό δεν μπορεί να συνεχιστεί. Πρέπει όλοι οι αγρότες να οργανωθούν σ’ αυτήν τη βάση. Εμείς έχουμε χρέος να μην τους χαϊδεύουμε τα αυτιά, να μην τους λέμε «εδώ είναι το Υπουργείο, μη στενοχωριέστε, θα πάρετε αποζημίωση, θα πάρετε επιδότηση, θα πάρετε το ένα, θα πάρετε το άλλο».","ΙΩΑΝΝΗΣ ΔΡΙΒΕΛΕΓΚΑΣ",138
"82200"," Ολοκληρώστε, κύριε Υφυπουργέ.","Î�Î¹ÎºÎ¿Î»Î±ÏŠÎ´Î¿Ï… Î’Î±Ï�Î²Î±Ï�Î±",362
"82201"," Επιτρέψτε μου, γιατί μιλώ πολύ λιγότερο απ’ ότι μιλήσατε και εσείς σαν Πρόεδρος, γιατί όταν είστε εδώ, καταλαβαίνετε ότι έχουμε…","ΙΩΑΝΝΗΣ ΔΡΙΒΕΛΕΓΚΑΣ",138
"82202"," Μόνο που εσείς το κάνετε συνέχεια.","Î�Î¹ÎºÎ¿Î»Î±ÏŠÎ´Î¿Ï… Î’Î±Ï�Î²Î±Ï�Î±",362
"82203"," Λέω, λοιπόν, ότι τέτοιες λογικές έχουν τελειώσει και τις πληρώνουμε ακριβά. Πληρώναμε 800 εκατομμύρια ευρώ για τη χατζηγάκειο πολιτική, του πρώην Υπουργού της Νέας Δημοκρατίας και του κ. Κοντού και πληρώνουμε και τον ΕΛΓΑ με 4,5 δισεκατομμύρια ευρώ. Και αυτά τα πληρώνει ο ελληνικός λαός. Γι’ αυτό, λοιπόν, πρέπει να μπούμε σ’ αυτήν τη βάση που είπα.
Ευχαριστώ.","ΙΩΑΝΝΗΣ ΔΡΙΒΕΛΕΓΚΑΣ",138
"82204"," Το λόγο έχει η ερωτώσα Βουλευτής κ. Μερεντίτη.","Î�Î¹ÎºÎ¿Î»Î±ÏŠÎ´Î¿Ï… Î’Î±Ï�Î²Î±Ï�Î±",362
"82205"," Ευχαριστώ, κυρία Πρόεδρε. 
Κύριε Υπουργέ, μακράν από εμένα η λογική του «χαϊδεύουμε τα αυτιά». Όμως, είναι βαθιά και σταθερή η πεποίθησή μου και η φιλοσοφία μου, αν θέλετε, ότι ο αγροτικός τομέας, διαχρονικά, στήριξε αλλά και τώρα μπορεί να στηρίξει την πραγματική οικονομία. Ήταν πάντοτε και συνεχίζει να είναι και σήμερα το καράβι που θα βγάλει τη χώρα στη στεριά.
Γι’ αυτό, λοιπόν, σας καλώ να εξετάσετε το θέμα αυτό όπως και στο παρελθόν. Κι ήμουν υπάλληλος της Αγροτικής Τράπεζας, γνωρίζω πολύ καλά ότι παλαιότερα δίναμε δάνεια στους αγρότες, φέρνοντας το τιμολόγιο για εφόδια. 
Εγώ λοιπόν σας καλώ, κύριε Υπουργέ, με πραγματική αγωνία -δεν πουλώ, ούτε ζητώ οφέλη πολιτικάντικα- να δώσουμε λύση στα προβλήματα της χώρας. Εγώ το ζω στην περιοχή μου, και οποιαδήποτε κίνηση υπάρχει στα Τρίκαλα, οφείλεται στον αγροτικό τομέα, κύριε Υπουργέ. Με τα ελάχιστα χρήματα των αγροτών, υπάρχει κίνηση. Και όντας πολίτης της περιοχής μου και της χώρας, την κρίσιμη αυτή στιγμή που και οι αγρότες δεν θα μπορέσουν να βγουν στην αγορά, τρέμω για την ανεργία και για το πού θα καταλήξουμε. 
Γι’ αυτό, λοιπόν, σας ζητώ να εξετάσετε σοβαρά τη δυνατότητα που υπάρχει, κύριε Υπουργέ - πριν καταθέσω την ερώτηση, το έχω μελετήσει και έχουμε συζητήσει και οι δυο μας αρκετά μέσα από ευρωπαϊκά προγράμματα του «Μπαλτατζής» και να δώσετε αυτή τη λύση. Σας έχω καταθέσει στην αρμόδια επιτροπή έγγραφα από αγρότες της περιοχής μου. Όταν μιλάω για την περιοχή μου, επαναλαμβάνω ότι από εκεί είναι τα ερεθίσματά μου και επιπλέον αυτή είναι η Ελλάδα, σε μικρογραφία. Υπάρχουν κελεύσματα αγωνίας και απόγνωσης. Δώστε μας τρόπο να καλλιεργήσουμε. 
Αν δεν καλλιεργήσουν οι αγρότες, κύριε Υπουργέ, πείτε μου πώς θα κινηθεί η οικονομία και από πού θα υπάρχουν έσοδα σε αυτήν τη χώρα; Όταν δεν έχουμε παραγωγική δραστηριότητα, και όταν αφήνουμε στην τύχη τον όποιο παραγωγικό αγροτικό ιστό μόλις μετά από λίγους μήνες και όχι μετά από λίγα χρόνια όποιοι βρίσκονται εδώ σε αυτή τη Βουλή -δεν ξέρω αν θα είμαστε εμείς ή άλλοι- αλλά όποιοι βρίσκονται- θα βρίσκονται όχι σε απόγνωση, αλλά σε αδιέξοδο. 
Βεβαίως υπάρχει δυνατότητα να ψάξουμε, μπορούμε και πρέπει να βρούμε τρόπους. Εξάλλου όλα όσα αντιμετωπίσαμε εμείς αυτά τα δυόμισι τελευταία χρόνια, κύριε Υπουργέ, ήταν πέρα κι έξω από τους μεγαλύτερους εφιάλτες μας. Και βρήκαμε λύσεις, όχι σε όλα, αλλά βρήκαμε. Ας αναζητήσουμε και τώρα να βρούμε λύση, γιατί οι αγρότες μπορούν, οι νέοι άνθρωποι τολμούν, εμείς οφείλουμε να είμαστε δίπλα τους.","ΑΘΑΝΑΣΙΑ ΜΕΡΕΝΤΙΤΗ",317
"82206"," Το λόγο έχει ο Υφυπουργός Αγροτικής Ανάπτυξης και Τροφίμων κ. Δριβελέγκας.","Î�Î¹ÎºÎ¿Î»Î±ÏŠÎ´Î¿Ï… Î’Î±Ï�Î²Î±Ï�Î±",362
"82207"," Ευχαριστώ, κυρία Πρόεδρε.
Αγαπητή κυρία συνάδελφε, ξέρω ότι δεν είστε από τους ανθρώπους που χαϊδεύετε αυτιά. Το έχετε δείξει στη διαδρομή σας μέσα στο Κοινοβούλιο.","ΙΩΑΝΝΗΣ ΔΡΙΒΕΛΕΓΚΑΣ",138
"82208"," Είπατε «δεν».","ΑΘΑΝΑΣΙΑ ΜΕΡΕΝΤΙΤΗ",317
"82209"," «Δεν» είπα. Δεν ακούσατε ή δεν με προσέχετε.","ΙΩΑΝΝΗΣ ΔΡΙΒΕΛΕΓΚΑΣ",138
"82210"," Σας προσέχω πάντα.","ΑΘΑΝΑΣΙΑ ΜΕΡΕΝΤΙΤΗ",317
"82211"," Ναι, συνήθως εσείς με προσέχετε.","ΙΩΑΝΝΗΣ ΔΡΙΒΕΛΕΓΚΑΣ",138
"82212"," Πάντα.","ΑΘΑΝΑΣΙΑ ΜΕΡΕΝΤΙΤΗ",317
"82213"," Και έχουμε πει και συμφωνούμε όλοι, ότι αν ένας τομέας μπορεί να βγάλει τη χώρα από την κρίση, αυτός είναι ο αγροτοδιατροφικός. Κι όχι τώρα, έχει μέλλον τουλάχιστον για τα επόμενα τριάντα-σαράντα χρόνια. Αυτή είναι η μοναδική παραγωγική του δραστηριότητα. Εμείς έχουμε τη δυνατότητα να παράξουμε ασφαλή, υγιεινά και ποιοτικά προϊόντα και είναι το συγκριτικό μας πλεονέκτημα, όχι μόνο γεωργικά αλλά και κτηνοτροφικά. Και η κτηνοτροφία στο νομό σας είναι ανεπτυγμένη, μάλιστα έχετε και ειδικές φυλές, όπως εγώ και ο παρακαθήμενος συνάδελφος που έχουμε ειδικές φυλές στις Σέρρες, τις οποίες και ενισχύουμε. 
Έτσι, λοιπόν, εμείς κάναμε μία πολιτική η οποία ήταν άμεση πολιτική ανάπτυξης. Ποια ήταν αυτή; Δώσαμε τη δυνατότητα σε νέους ανθρώπους να αποκτήσουν γη. Και αυτό ξέρετε καλά ότι έχει τύχει πολύ καλής και μεγάλης αποδοχής. Πάρα πολύ κόσμος, χιλιάδες νέοι άνθρωποι υποβάλλουν αιτήσεις για να πάρουν κτήματα. Και μάλιστα ποιοι; Άνθρωποι που έχουν σχέση με τη γεωργική παραγωγή και την κτηνοτροφική παραγωγή, επιστήμονες. Και αυτούς πριμοδοτούμε. 
Όμως, υπάρχει και ένα μεγάλο ενδιαφέρον από ενάμισι εκατομμύριο ανθρώπους σε Αθήνα και Θεσσαλονίκη. Τώρα μου δίνετε τη δυνατότητα να σας ανακοινώσω ότι αύριο με τον Υπουργό Αγροτικής Ανάπτυξης και Τροφίμων κ. Σκανδαλίδη θα κάνουμε μία συνέντευξη Τύπου, για να παρουσιάσουμε το μεγάλο ενδιαφέρον που υπάρχει από ενάμισι εκατομμύριο ανθρώπους σε Αθήνα και Θεσσαλονίκη και τα άλλα αστικά κέντρα, που θέλουν να επιστρέψουν για παραγωγική δραστηριότητα στην ύπαιθρο. Έτσι, λοιπόν, δίνουμε αυτήν τη δυνατότητα και αυτήν τη διέξοδο. Όμως, πολύ σωστά είπατε ότι ναι μεν θα πάρει το κτήμα, αλλά ότι δεν θα έχει τα μέσα, ιδιαίτερα ο άνεργος, για να καλλιεργήσει. 
Γι’ αυτό, επίσης, αύριο θα ανακοινώσουμε ένα πρόγραμμα «Εγκατάστασης Νέων Αγροτών», το οποίο όμως θα πρέπει να εγκριθεί από την Ευρωπαϊκή Ένωση. Το ύψος του προγράμματος σε πρώτη φάση θα είναι -δεν έχει ακόμα διευκρινιστεί-από 50 έως 100 εκατομμύρια. Έτσι, λοιπόν, θα λέγεται το πρόγραμμα, το οποίο, όπως σας είπα, θα το υποβάλουμε και θα εγκριθεί, για να δώσουμε τη δυνατότητα μαζί με τα κτήματα να τους προσφέρουμε και τα πρώτα χρήματα και την πρώτη εγκατάσταση, ώστε να μπορούν να καλλιεργήσουν. Νομίζω, λοιπόν, ότι αυτή η απάντηση σας ικανοποιεί. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υφυπουργού)
Επίσης, επειδή ξέρουμε ποιο είναι ακριβώς το πρόβλημα, είχαμε συνάντηση και με το Διοικητή της Αγροτικής Τράπεζας κ. Πανταλάκη, ο οποίος μας διαβεβαίωσε –αυτό θα το κρίνουν και οι αγρότες- ότι τα ανοιχτά δάνεια –εσείς ξέρετε καλά τι σημαίνει αυτό- δεν έχουν πάψει να ισχύουν. Δίνονται κανονικά τα ανοιχτά δάνεια στους αγρότες, αρκεί βεβαίως και αυτοί να είναι «εντάξει» στις υποχρεώσεις τους.","ΙΩΑΝΝΗΣ ΔΡΙΒΕΛΕΓΚΑΣ",138
"82214"," Να μας πείτε πόσο είναι τα επιτόκια.","ΙΩΑΝΝΗΣ ΑΜΟΙΡΙΔΗΣ",21
"82215"," Έτσι, λοιπόν, αυτήν τη διαβεβαίωση είχα και αυτήν τη διαβεβαίωση σας μεταφέρω.","ΙΩΑΝΝΗΣ ΔΡΙΒΕΛΕΓΚΑΣ",138
"82216"," Ολοκληρώστε, κύριε Υπουργέ.","Î�Î¹ÎºÎ¿Î»Î±ÏŠÎ´Î¿Ï… Î’Î±Ï�Î²Î±Ï�Î±",362
"82217"," Και κάνουμε και άλλες μεγάλες προσπάθειες για τα άτοκα δάνεια που έχουν οι κτηνοτρόφοι, κυρίως οι χοιροτρόφοι και η κτηνοτροφία στη γενική της μορφή. 
Και κλείνω, κυρία συνάδελφε, λέγοντάς σας ότι εμείς κάνουμε παραπάνω απ’ όσα έχουν γίνει όλα τα προηγούμενα χρόνια. 
Πρώτα απ’ όλα ξέρετε καλά ότι δεν υπήρχε κανένα θεσμικό πλαίσιο για την κτηνοτροφία. Το 95% ήταν χωρίς άδεια, ενώ τώρα μπορούν να τις πάρουν. Αύριο ολοκληρώνουμε τους οργανισμούς και τελειώσαμε και τους συνεταιρισμούς.","ΙΩΑΝΝΗΣ ΔΡΙΒΕΛΕΓΚΑΣ",138
"82218"," Κύριε Υπουργέ, πρέπει να ολοκληρώσετε.","Î�Î¹ÎºÎ¿Î»Î±ÏŠÎ´Î¿Ï… Î’Î±Ï�Î²Î±Ï�Î±",362
"82219"," Και αυτήν την εβδομάδα θα ολοκληρωθεί –τώρα θα σας κάνω και μια ανακοίνωση- η ΚΥΑ για τις γεωτρήσεις. 
Έτσι, λοιπόν, ολοκληρώνουμε ένα θεσμικό πλαίσιο και μπορούμε να δώσουμε τη δυνατότητα στους ίδιους τους αγρότες και τους παραγωγούς να κάνουν χρήση αυτών των θεσμικών εργαλείων και κυρίως των προγραμμάτων «Αλέξανδρος Μπαλτατζής» που τώρα προχωράνε. Αυτά είναι τα σχέδια βελτίωσης. Πρόκειται για τα επενδυτικά μέτρα «1», «2», «3», «125» και τα ΟΠΑΑΧ, με τα οποία τώρα όλοι οι δήμοι θα πάρουν τα έργα τους. 
Έχουμε, δηλαδή, σε κίνηση ένα πρόγραμμα γύρω στα 5,5 δισεκατομμύρια ευρώ, το οποίο τελειώνει το 2013 και πιστεύω ότι και αυτό θα είναι ένα ενισχυτικό εργαλείο, ώστε να μπορέσουμε να βοηθήσουμε αυτούς τους ανθρώπους.","ΙΩΑΝΝΗΣ ΔΡΙΒΕΛΕΓΚΑΣ",138
"82220"," Κύριε Υπουργέ, έχουμε και νομοθετική εργασία μετά.","Î�Î¹ÎºÎ¿Î»Î±ÏŠÎ´Î¿Ï… Î’Î±Ï�Î²Î±Ï�Î±",362
"82221"," Σας ευχαριστώ, κυρία Πρόεδρε.","ΙΩΑΝΝΗΣ ΔΡΙΒΕΛΕΓΚΑΣ",138
"82222"," Και εγώ σας ευχαριστώ. 
Η δεύτερη με αριθμό 675/20-3-2012 επίκαιρη ερώτηση δευτέρου κύκλου του Βουλευτή του Κομμουνιστικού Κόμματος Ελλάδας κ. Νικολάου Μωραΐτη προς τον Υπουργό Οικονομικών, σχετικά με την αντιμετώπιση των προβλημάτων των μικρομεσαίων αγροτών όσον αφορά την προμήθεια των καλλιεργητικών εφοδίων, δεν συζητείται λόγω κωλύματος του κυρίου Υπουργού και διαγράφεται.","Î�Î¹ÎºÎ¿Î»Î±ÏŠÎ´Î¿Ï… Î’Î±Ï�Î²Î±Ï�Î±",362
"82223"," Κυρία Πρόεδρε, θα ήθελα το λόγο.","ΝΙΚΟΛΑΟΣ ΜΩΡΑΪΤΗΣ",355
"82224"," Ορίστε, κύριε Μωραΐτη, έχετε το λόγο.","Î�Î¹ÎºÎ¿Î»Î±ÏŠÎ´Î¿Ï… Î’Î±Ï�Î²Î±Ï�Î±",362
"82225"," Κυρία Πρόεδρε, αναγκάζομαι να πάρω το λόγο, γιατί, ακριβώς την ίδια ερώτηση με αυτήν που προηγήθηκε κατέθεσε το Κομμουνιστικό Κόμμα Ελλάδας.","ΝΙΚΟΛΑΟΣ ΜΩΡΑΪΤΗΣ",355
"82226"," Πότε;","ΑΘΑΝΑΣΙΑ ΜΕΡΕΝΤΙΤΗ",317
"82227"," Εδώ και αρκετό διάστημα. 
Φαίνεται ότι ο κύριος Υπουργός και η συγκυβέρνηση των κομμάτων του κεφαλαίου απαντάει σε ερωτήσεις μόνο των κομμάτων που στηρίζουν την Κυβέρνηση. Έχει περίπου ένα μήνα και φαίνεται…","ΝΙΚΟΛΑΟΣ ΜΩΡΑΪΤΗΣ",355
"82228"," Όχι, όχι. Δεν είναι έτσι!","ΑΘΑΝΑΣΙΑ ΜΕΡΕΝΤΙΤΗ",317
"82229"," Κύριε Μωραΐτη, με συγχωρείτε. 
Κυρία Μερεντίτη, έχει το δικαίωμα ο Βουλευτής, του οποίου η ερώτηση δεν συζητείται, να πάρει το λόγο και να πει δυο κουβέντες. Μην απαντήσετε.","Î�Î¹ÎºÎ¿Î»Î±ÏŠÎ´Î¿Ï… Î’Î±Ï�Î²Î±Ï�Î±",362
"82230"," Να μας πει πότε, κυρία Πρόεδρε. 
Την ημερομηνία…","ΑΘΑΝΑΣΙΑ ΜΕΡΕΝΤΙΤΗ",317
"82231"," Δεν απευθύνεται σε σας.","Î�Î¹ÎºÎ¿Î»Î±ÏŠÎ´Î¿Ï… Î’Î±Ï�Î²Î±Ï�Î±",362
"82232"," Η ημερομηνία είναι εδώ και είκοσι μέρες.","ΝΙΚΟΛΑΟΣ ΜΩΡΑΪΤΗΣ",355
"82233"," Κυρία Πρόεδρε…","ΑΘΑΝΑΣΙΑ ΜΕΡΕΝΤΙΤΗ",317
"82234"," Σας παρακαλώ. Θα απαντήσει ο αρμόδιος Υπουργός, αν θελήσει.","Î�Î¹ÎºÎ¿Î»Î±ÏŠÎ´Î¿Ï… Î’Î±Ï�Î²Î±Ï�Î±",362
"82235"," Είναι εδώ και είκοσι μέρες και πηγαίνει από Υπουργείο σε Υπουργείο. Ο Υπουργός Αγροτικής Ανάπτυξης δήλωσε αναρμόδιος. Είναι ακριβώς η ίδια ερώτηση. Πέρα απ’ αυτό…","ΝΙΚΟΛΑΟΣ ΜΩΡΑΪΤΗΣ",355
"82236"," Κυρία Πρόεδρε…","ΑΘΑΝΑΣΙΑ ΜΕΡΕΝΤΙΤΗ",317
"82237"," Δεν έχετε το λόγο. Σας παρακαλώ.
Ολοκληρώστε, κύριε Μωραΐτη.","Î�Î¹ÎºÎ¿Î»Î±ÏŠÎ´Î¿Ï… Î’Î±Ï�Î²Î±Ï�Î±",362
"82238"," Κυρία Μερεντίτη, έχει κατατεθεί πριν από τη δική σας.","ΝΙΚΟΛΑΟΣ ΜΩΡΑΪΤΗΣ",355
"82239"," Κύριε Μωραΐτη, ολοκληρώστε, παρακαλώ.","Î�Î¹ÎºÎ¿Î»Î±ÏŠÎ´Î¿Ï… Î’Î±Ï�Î²Î±Ï�Î±",362
"82240"," Κυρία Πρόεδρε…","ΑΘΑΝΑΣΙΑ ΜΕΡΕΝΤΙΤΗ",317
"82241"," Δεν έχει άλλος το λόγο. Δεν σας αφορά. Σας παρακαλώ.","Î�Î¹ÎºÎ¿Î»Î±ÏŠÎ´Î¿Ï… Î’Î±Ï�Î²Î±Ï�Î±",362
"82242"," H ερώτηση του ΚΚΕ πήγε στο Υπουργείο Αγροτικής Ανάπτυξης που δήλωσε αναρμόδιο, ενώ το Υπουργείο Οικονομικών δήλωσε φόρτο εργασίας. 
Εμείς καταγγέλλουμε ότι αν σήμερα δεν ληφθούν μέτρα, αύριο θα είναι πολύ αργά. Εκατοντάδες χιλιάδες αγρότες μένουν χωρίς καλλιέργεια. Ας βγάλουν συμπεράσματα. Εμείς θεωρούμε ότι αυτή η στάση είναι απαράδεκτη και καλούμε τη φτωχομεσαία αγροτιά να πάρει την υπόθεση στα χέρια της. Έχουν μείωση του εισοδήματος και χιλιάδες φτωχομεσαίοι αγρότες είναι σε απόγνωση.","ΝΙΚΟΛΑΟΣ ΜΩΡΑΪΤΗΣ",355
"82243"," Κυρία Πρόεδρε, θέλω το λόγο επί προσωπικού.","ΑΘΑΝΑΣΙΑ ΜΕΡΕΝΤΙΤΗ",317
"82244"," Δεν υπάρχει τέτοια διαδικασία. Σας παρακαλώ. Δεν απευθύνεται σε σας ο Βουλευτής που διαμαρτύρεται. Μην καταργείτε τα πάντα, κυρία Μερεντίτη.","Î�Î¹ÎºÎ¿Î»Î±ÏŠÎ´Î¿Ï… Î’Î±Ï�Î²Î±Ï�Î±",362
"82245"," Κυρία Πρόεδρε, σας παρακαλώ.","ΑΘΑΝΑΣΙΑ ΜΕΡΕΝΤΙΤΗ",317
"82246"," Κι εγώ σας παρακαλώ να αφήσετε τη διαδικασία να κυλήσει.
Θα συζητηθεί η τρίτη με αριθμό 676/20-3-2012 επίκαιρη ερώτηση δευτέρου κύκλου του Βουλευτή του Λαϊκού Ορθόδοξου Συναγερμού κ. Γεωργίου Ανατολάκη προς τους Υπουργούς Υγείας και Κοινωνικής Αλληλεγγύης και Ανάπτυξης, Ανταγωνιστικότητας και Ναυτιλίας, σχετικά με τη συγχώνευση του Οίκου Ναύτου με τον ΕΟΠΥΥ.
Στην επίκαιρη ερώτηση του κ. Ανατολάκη θα απαντήσει ο Υφυπουργός κ. Μπόλαρης, αφού πρώτα ο κ. Ανατολάκης μας την παρουσιάσει.
Ορίστε, κύριε συνάδελφε, έχετε το λόγο.","Î�Î¹ÎºÎ¿Î»Î±ÏŠÎ´Î¿Ï… Î’Î±Ï�Î²Î±Ï�Î±",362
"82247"," Ευχαριστώ πολύ, κυρία Πρόεδρε.
Κύριε Υπουργέ, ο Οίκος Ναύτου αποτελεί ένα σημαντικό αρωγό για τον Έλληνα ναυτικό και την οικογένειά του. Η δράση του δεν περιορίζεται μόνο στην ιατροφαρμακευτική περίθαλψη. Προσφέρει ένα ευρύ κοινωνικό δίχτυ προστασίας προς την ελληνική ναυτική οικογένεια, η οποία μας κάνει υπερήφανους διεθνώς και στηρίζει την ελληνική οικονομία.
Θα σας αναφέρω ενδεικτικά κάποιες δράσεις του Οίκου Ναύτου. Είναι η παροχή δώρων Πάσχα και Χριστουγέννων, η επιδότηση ανεργίας, η επιδότηση πρόνοιας για τους ΑΜΕΑ ναυτικούς, η διαχείριση ακίνητης περιουσίας, όπως παιδικές κατασκηνώσεις ή το Ναυτικό Νοσοκομείο Εμπορικού Ναυτικού. 
Με την απόφαση, όμως, που πήρατε να εντάξετε τον Οίκο Ναύτου στον ΕΟΠΥΥ από την 1η Απριλίου, ανατινάζετε όλες τις λειτουργίες του, οι οποίες μένουν στον αέρα. Το αποτέλεσμα είναι να έχουν αναστατωθεί οι χιλιάδες ναυτικοί και κυρίως τα ευπαθή άτομα που εξυπηρετούνται από τον Οίκο Ναύτου. 
Κύριε Υπουργέ, δύο ερωτήσεις έχω να σας κάνω. Πρώτον, είναι στις προθέσεις σας να προχωρήσετε σε νομοθετική ρύθμιση με την οποία θα εξαιρείτε τον Οίκο Ναύτου από τη συγχώνευση με τον ΕΟΠΥΥ; Δεύτερον, προτίθεστε να δώσετε τουλάχιστον μία εξάμηνη παράταση στη συγχώνευση έως ότου ρυθμιστεί η οποιαδήποτε εξέλιξη φυσιολογικά και όχι βεβιασμένα; 
Σας ευχαριστώ.","ΓΕΩΡΓΙΟΣ ΑΝΑΤΟΛΑΚΗΣ",25
"82248"," Σας ευχαριστούμε.
Ο κ. Μπόλαρης έχει το λόγο.","Î�Î¹ÎºÎ¿Î»Î±ÏŠÎ´Î¿Ï… Î’Î±Ï�Î²Î±Ï�Î±",362
"82249"," Ευχαριστώ, κυρία Πρόεδρε.
Κύριε συνάδελφε, ευχαριστούμε πολύ για την επίκαιρη ερώτηση. Είναι σημαντικό να διευκρινίζονται και από τη Βουλή –για πολλοστή φορά όμως- τα ζητήματα που αφορούν στον Οίκο Ναύτου, για τον οποίο νομίζω ότι η προσέγγιση που κάνατε είναι η προσέγγιση λογικών οπισθοφυλακής. 
Έχει ξεκινήσει από το 2010 η προσπάθεια για την ενιαιοποίηση των παροχών υγείας ιδιαίτερα στον πρωτοβάθμιο τομέα. Έχουμε το ν. 3863/2010 που μιλάει για το ενιαίο πλαίσιο παροχής υπηρεσιών υγείας. Το 2011 ο νόμος που ιδρύει τον ΕΟΠΥΥ εντάσσει τα μεγάλα ταμεία, το ΙΚΑ, τον ΟΠΑΔ, τον ΟΓΑ, τον ΟΑΕ και δείχνει το δρόμο, ο οποίος δρόμος είναι ένα χτύπημα κατά της γραφειοκρατίας, των πολλών διοικητικών δομών, των πολλών διοικητικών υπαλλήλων, της συμπλοκής αρμοδιοτήτων, της κατασπατάλησης του δημόσιου χρήματος, έτσι ώστε να έχουμε το τέλος της αναποτελεσματικότητας και της μειωμένης παροχής ποιοτικών υπηρεσιών στους ασφαλισμένους. 
Με τρίτο νόμο -αυτόν που ψηφίστηκε πριν από λίγες ημέρες- ο Οίκος Ναύτου περνά στον ΕΟΠΥΥ μόνον όσον αφορά τις παρεχόμενες σε είδος υπηρεσίες -δηλαδή, παροχές υπηρεσιών Υγείας- όπως και άλλα ταμεία.
Ο ΕΟΠΥΥ είναι μία μεγάλη μεταρρύθμιση για το χώρο της υγείας. Η μεταρρύθμιση αυτή βρίσκεται στον τρίτο μήνα. Είναι μία μεγάλη προσπάθεια, η οποία έχει στόχο την αναβάθμιση των υπηρεσιών που παρέχονται στους ασφαλισμένους όλης της χώρας.
Σε αυτήν την προσπάθεια είναι απολύτως απαραίτητο να ενταχθεί και ο Οίκος Ναύτου –το ξαναλέω- όσον αφορά τις παροχές υπηρεσιών υγείας σε είδος. Το υπογραμμίζω, διότι στον Οίκο Ναύτου ιδρύεται λογαριασμός παροχών σε χρήμα. Ο Οίκος Ναύτου δεν διαλύεται. Εξακολουθεί να υπάρχει ο λογαριασμός παροχών σε χρήμα. Και θα διαχειρίζεται όλα όσα διαχειριζόταν μέχρι σήμερα, στα οποία είχατε την καλοσύνη να αναφερθείτε, έτσι ώστε να μη χρειάζεται να αναφερθώ εγώ. 
Είναι, λοιπόν, σαφές ότι με την πολιτική η οποία ασκείται οι μεμονωμένες υπηρεσίες που είχε ο Οίκος του Ναύτου εντάσσονται στο μεγάλο Οργανισμό, στον ΕΟΠΥΥ και άρα ο ασφαλισμένος του Οίκου Ναύτου μπορεί σε όποιο σημείο της χώρας βρεθεί, να έχει τις παροχές των υπηρεσιών υγείας σε είδος. Άρα αυξάνεται η δυνατότητα που έχει για να αξιοποιήσει τον ΕΟΠΥΥ και να μην πηγαίνει αποκλειστικά στις λίγες μονάδες του Οίκου του Ναύτου, χωρίς να χάνει τίποτα, αφού στον Οίκο του Ναύτου ιδρύεται ο λογαριασμός παροχών σε χρήμα.
Κυρία Πρόεδρε, θα επανέλθω στη δευτερολογία μου. Σας ευχαριστώ πολύ.","ΜΑΡΚΟΣ ΜΠΟΛΑΡΗΣ",348
"82250"," Κι εγώ σας ευχαριστώ.
Το λόγο έχει ο ερωτών Βουλευτής κ. Ανατολάκης.","Î�Î¹ÎºÎ¿Î»Î±ÏŠÎ´Î¿Ï… Î’Î±Ï�Î²Î±Ï�Î±",362
"82251"," Ευχαριστώ πολύ, κυρία Πρόεδρε.
Κύριε Υπουργέ, αναγνωρίζω την πρόθεσή σας να μειώσετε τις μεγάλες σπατάλες και να ελέγξετε τις δαπάνες που παρατηρούνται στην ιατροφαρμακευτική περίθαλψη. Αυτό, όμως, δεν μπορεί να γίνει εις βάρος των ασφαλισμένων. Κυρίως, όμως, δεν μπορεί να γίνει τόσο άγαρμπα. Δεν νοείται εντελώς ξαφνικά, χωρίς κανένα σχέδιο, χωρίς καμμία ενημέρωση, να ανακοινώνεται η κατάργηση του Οίκου του Ναύτου σε λιγότερο από ένα μήνα, από τότε που φέρατε και ψηφίσατε εσείς το νομοσχέδιο.
Θέλω να πω ότι ο Οίκος του Ναύτου δεν είναι απλά ένας Οργανισμός. Προσφέρει ανεκτίμητες υπηρεσίες στη ναυτική οικογένεια. 
Θεωρώ ότι αν δούμε το θέμα με βάση τα χρηματοοικονομικά, δεν δικαιολογείται αυτή η απόφαση. Ο Οίκος του Ναύτου τον τελευταίο ενάμιση χρόνο αποτέλεσε υπόδειγμα οικονομικής διαχείρισης. Οι δαπάνες του μειώθηκαν με εντυπωσιακό τρόπο τα τελευταία δύο χρόνια. Οι δαπάνες ιατροφαρμακευτικής περίθαλψης μειώθηκαν κατά 65%. Οι φαρμακευτικές δαπάνες μειώθηκαν κατά 48%. Παράλληλα, αναβαθμίστηκαν οι παροχές υγείας που προσέφερε στους Έλληνες ναυτικούς, χωρίς να ζητήσει ούτε 1 ευρώ παραπάνω από το Γενικό Λογιστήριο του Κράτους. 
Δεν μπορώ να καταλάβω, λοιπόν, τη βιασύνη και την επιμονή που έχετε.
Εγώ στην ερώτηση που σας έκανα, κύριε Υπουργέ, ζητάω έξι μήνες παράταση, από τη στιγμή που δεν μπορεί να γίνει ρύθμιση, για να τακτοποιηθούν όλες οι λειτουργίες του Οίκου του Ναύτου. Σας καλώ και σας παρακαλώ! 
Με την απόφασή σας να συγχωνεύσετε τον Οίκο του Ναύτου στον ΕΟΠΥΥ, τιμωρείτε τον Έλληνα ναυτικό. Ξεχνάτε, όμως, ότι η ναυτιλία αποτελεί στυλοβάτη για την Ελλάδα εδώ και αιώνες. Και το επάγγελμα του ναυτικού αποτελεί ένα από τα πιο ιδιαίτερα επαγγέλματα. 
Είστε η Κυβέρνηση που κατήργησε το Υπουργείο Εμπορικής Ναυτιλίας. Είστε η Κυβέρνηση που αποσύνδεσε το Λιμενικό Σώμα. Μην υποβαθμίζετε άλλο την ελληνική ναυτιλία. Ο Έλληνας ναυτικός ήταν και είναι πρωτοπόρος στη θάλασσα και αξίζει καλύτερης μεταχείρισης, πρόνοιας και αντιμετώπισης από το κράτος.
Κύριε Υπουργέ, νομίζω ότι πρέπει να δείξετε επιτέλους τον ανάλογο σεβασμό σε αυτούς τους ανθρώπους που είναι η σημαία στην ελληνική ναυτιλία.
Σας ευχαριστώ, κυρία Πρόεδρε.","ΓΕΩΡΓΙΟΣ ΑΝΑΤΟΛΑΚΗΣ",25
"82252"," Κι εγώ σας ευχαριστώ.
Έχετε το λόγο, κύριε Υπουργέ.","Î�Î¹ÎºÎ¿Î»Î±ÏŠÎ´Î¿Ï… Î’Î±Ï�Î²Î±Ï�Î±",362
"82253"," Κύριε συνάδελφε, νομίζω ότι έχετε κακή πληροφόρηση.
Επισημαίνω τα εξής:
Πρώτα απ’ όλα, την τελευταία χρονιά το μόνο ταμείο που είχε αύξηση στη φαρμακευτική δαπάνη -και μάλιστα δυσανάλογη- ήταν ο Οίκος του Ναύτου.
Όλα τα ταμεία, τα οποία έχουν ενταχθεί στον ΕΟΠΥΥ, είχαν μείωση της δαπάνης. Η αύξηση που υπήρξε ήταν αδικαιολόγητη. Άρα κακώς σας είπαν ότι είχαν μείωση. Ζήτημα πρώτο. 
Δεύτερο ζήτημα. Θέλω να σας πω επειδή είπατε…","ΜΑΡΚΟΣ ΜΠΟΛΑΡΗΣ",348
"82254"," Πόσο ήταν;","ΓΕΩΡΓΙΟΣ ΑΝΑΤΟΛΑΚΗΣ",25
"82255"," Θα τα πούμε όλα.","ΜΑΡΚΟΣ ΜΠΟΛΑΡΗΣ",348
"82256"," Γιατί δεν τα λέτε;","ΓΕΩΡΓΙΟΣ ΑΝΑΤΟΛΑΚΗΣ",25
"82257"," Θα κάνετε ερώτηση και θα σας τα πω.","ΜΑΡΚΟΣ ΜΠΟΛΑΡΗΣ",348
"82258"," Δεν μπορείτε να τα πείτε στα λόγια; Γιατί δεν τα λέτε;","ΓΕΩΡΓΙΟΣ ΑΝΑΤΟΛΑΚΗΣ",25
"82259"," Πρώτον, λοιπόν, δεν έχετε καλή πληροφόρηση. 
Δεύτερον, σας είπαν -και λέτε- ότι δεν έχει επιχορηγηθεί το ΝΑΤ. Είναι απολύτως λανθασμένο αυτό που είπατε. Τα τελευταία χρόνια τα ταμεία συνολικά έχουν υποστήριξη -δεν είναι ένα, το ξέρετε, είναι και επιμέρους- πάνω από 1 δισεκατομμύριο από τα κρατικά ταμεία. 
Θα πρέπει να υπογραμμίσουμε ότι αυτό το ταμείο, έπρεπε να είναι το πρώτο που έπρεπε να ζητήσει να ενταχθεί στον ΕΟΠΥΥ, καθόσον η αναλογία εργαζομένων και ασφαλισμένων που έχει είναι απολύτως δυσανάλογη. Είναι δεκαεπτά χιλιάδες- δεκαοκτώ χιλιάδες εργαζόμενοι με εβδομήντα δύο χιλιάδες ασφαλισμένους, όταν η αναλογία για να είναι βιώσιμο ένα ταμείο είναι τρεις εργαζόμενοι προς έναν ασφαλισμένο. Το καταλαβαίνετε αυτό; Είναι η απόλυτη αντιστροφή των δεδομένων βιωσιμότητας ταμείων. 
Αυτό το οποίο γίνεται είναι υπέρ των ναυτικών, είναι υπέρ της ναυτιλίας. Δηλαδή, το επιχείρημά σας είναι απολύτως λάθος.","ΜΑΡΚΟΣ ΜΠΟΛΑΡΗΣ",348
"82260"," Δώστε έξι μήνες παράταση.","ΓΕΩΡΓΙΟΣ ΑΝΑΤΟΛΑΚΗΣ",25
"82261"," Ακούστε λίγο να σας πω. Το έλλειμμα στον Οίκο Ναύτου είναι 775 εκατομμύρια. Έγιναν επανηλειμμένοι έλεγχοι από το Λιμενικό Σώμα…","ΜΑΡΚΟΣ ΜΠΟΛΑΡΗΣ",348
"82262"," Άλλο σας λέω εγώ και άλλο λέτε εσείς.","ΓΕΩΡΓΙΟΣ ΑΝΑΤΟΛΑΚΗΣ",25
"82263"," Το ακούσατε; Είπατε προηγουμένως ότι η παρέμβαση που γίνεται είναι αυτή η οποία μειώνει το ταμείο. Το αντίθετο ακριβώς γίνεται. Το ταμείο έχει προβλήματα και μάλιστα τεράστια ελλείμματα, 775 εκατομμύρια. Αναφερθήκατε προηγουμένως στη λειτουργία…","ΜΑΡΚΟΣ ΜΠΟΛΑΡΗΣ",348
"82264"," Πού τα βρήκε;","ΙΩΑΝΝΗΣ ΠΛΑΚΙΩΤΑΚΗΣ",431
"82265"," Εσείς είστε ερωτών, κύριε συνάδελφε; Για όνομα του θεού! Υπάρχει και Κανονισμός στη Βουλή! Σας παρακαλώ! Έλεος!","ΜΑΡΚΟΣ ΜΠΟΛΑΡΗΣ",348
"82266"," Σας παρακαλώ, όχι διακοπές! Ολοκληρώστε, κύριε Υφυπουργέ.","Î�Î¹ÎºÎ¿Î»Î±ÏŠÎ´Î¿Ï… Î’Î±Ï�Î²Î±Ï�Î±",362
"82267"," Αναφερθήκατε προηγουμένως στο νοσοκομείο. Δεν το ξέρετε ότι το νοσοκομείο αυτό δεν λειτουργεί; Το μεταφέρατε στην ερώτησή σας…","ΜΑΡΚΟΣ ΜΠΟΛΑΡΗΣ",348
"82268"," Άλλο λέω εγώ, άλλο λέτε εσείς.","ΓΕΩΡΓΙΟΣ ΑΝΑΤΟΛΑΚΗΣ",25
"82269"," Καταλαβαίνω γιατί διακόπτετε. Γιατί όπως καταλαβαίνετε ένα-ένα τα σημεία, τα οποία χρησιμοποιήσατε ως επιχειρήματα…","ΜΑΡΚΟΣ ΜΠΟΛΑΡΗΣ",348
"82270"," Γιατί την προηγούμενη εβδομάδα εδώ είπατε ότι είστε αναρμόδιος. Ήταν και η κυρία Πρόεδρος εδώ.","ΓΕΩΡΓΙΟΣ ΑΝΑΤΟΛΑΚΗΣ",25
"82271"," Κύριε Ανατολάκη, καταλαβαίνω ότι όποιος δεν έχει επιχειρήματα ή βλέπει τα επιχειρήματά του να ανατρέπονται καταφεύγει στη στρατηγική των διακοπών.","ΜΑΡΚΟΣ ΜΠΟΛΑΡΗΣ",348
"82272"," Κάνετε λάθος.","ΓΕΩΡΓΙΟΣ ΑΝΑΤΟΛΑΚΗΣ",25
"82273"," Εγώ αυτό που πρέπει να πω, θα το πω. Μπορείτε να διακόψετε όσες φορές θέλετε. 
Σας πληροφορώ, λοιπόν, ότι αυτό που μεταφέρατε ως πλεονέκτημα, δηλαδή το ότι υπάρχει το νοσοκομείο του Οίκου Ναύτου, είναι μειονέκτημα στην επιχειρηματολογία σας, διότι το νοσοκομείο κάποια χρόνια δεν λειτουργεί. Πρέπει να ξέρετε, αφού το παρακολουθείτε το θέμα, ότι στη συνάντηση που έγινε με τη ΠΝΟ και τους Υπουργούς, τον Ανδρέα Λοβέρδο και το Γιώργο Κουτρουμάνη, αναφέρθηκε κατηγορηματικά η αξιοποίηση του κλειστού νοσοκομείου. 
Κλείνω, λοιπόν, με το ζήτημα το οποίο τέθηκε -δεν το θέσατε- στο δημόσιο διάλογο πως υπάρχουν εκκρεμότητες σε σχέση με τη φαρμακευτική δαπάνη. Σας υπογραμμίζω -και το λέω στην Αίθουσα- ότι ο ΕΟΠΠΥ τον Ιανουάριο μόνο για τις φαρμακευτικές δαπάνες έχει πληρώσει 245 εκατομμύρια ευρώ, καλύπτοντας όλες τις υποχρεώσεις των άλλων ταμείων. Ο Οίκος Ναύτου -εντασσόμενος μόνον όσον αφορά τις παροχές υγείας το ξεκαθαρίζω- από 1ης Απριλίου θα προσφέρει πολλαπλές υπηρεσίες, πολύ περισσότερες από αυτές που έχουν οι ασφαλισμένοι του μέχρι την 31η Μαρτίου.
Ευχαριστώ πολύ, κυρία Πρόεδρε.","ΜΑΡΚΟΣ ΜΠΟΛΑΡΗΣ",348
"82274"," Και εγώ σας ευχαριστώ.
Συνεχίζουμε με την τέταρτη με αριθμό 671/20-3-2012 επίκαιρη ερώτηση δευτέρου κύκλου του Βουλευτή του Συνασπισμού Ριζοσπαστικής Αριστεράς κ. Μιχαήλ Κριτσωτάκη προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με την εγκατάσταση συστοιχιών αιολικών πάρκων στην Κρήτη. 
Ορίστε, κύριε Κριτσωτάκη, έχετε το λόγο για να παρουσιάσετε την επίκαιρη ερώτησή σας.","Î�Î¹ÎºÎ¿Î»Î±ÏŠÎ´Î¿Ï… Î’Î±Ï�Î²Î±Ï�Î±",362
"82275"," Κυρία Πρόεδρε, είναι ένα πολύ σοβαρό θέμα, που αφορά όλη την Κρήτη και θα έλεγα ότι θα μπορούσε να επιγραφεί ως εξής: Πρέπει να αποτραπεί η μετατροπή της Κρήτης σε ένα απέραντο ενεργειακό εργοστάσιο. Κατ’ αρχάς είναι αναγκαία η διατήρηση της φυσιογνωμίας, του νησιού.
Θέλω μια απάντηση από τον κύριο Υπουργό, η οποία να μην είναι ένα πουκάμισο αδειανό, να μη μου απαντήσει, όπως τώρα τελευταία συνηθίζεται από την Κυβέρνηση, με έναν τρόπο μη απάντησης, γιατί το θέμα είναι πολύ σημαντικό και υπάρχει μεγάλος αναβρασμός στην Κρήτη. Θα σας καταθέσω όλους τους φορείς οι οποίοι προσυπογράφουν, αν όχι όλα αυτά που θα σας πω, τουλάχιστον τα περισσότερα. Τα επιβεβαιώνουν ακόμη και κυβερνητικοί Βουλευτές και θέλω να σας πω, κύριε Υπουργέ, ότι θέλουμε απαντήσεις εδώ. 
Το πρώτο πράγμα που πρέπει κανείς να παρατηρήσει είναι ότι μέχρι τώρα στην Κρήτη τα θερμικά εργοστάσια έχουν ισχύ περίπου 800 MW, οι εγκαταστάσεις των ΑΠΕ 230 MW. Επίσης, έχουν δοθεί άδειες παραγωγής από τη ΡΑΕ για αιολικούς, υβριδικούς και ηλιοθερμικούς σταθμούς και εκκρεμεί η αξιολόγηση των αιτήσεων που έχουν ισχύ πάνω από 5.500 MW. Αυτό είναι τραγικό, γιατί αλλάζει τη φυσιογνωμία της Κρήτης και αναστέλλει την προτεραιότητα του τουρισμού, με ό,τι συνέπειες μπορεί να έχει αυτό για την Κρήτη.
Επειδή, λοιπόν, δεν έχει προηγηθεί εθνικός σχεδιασμός για την ενέργεια, ενώ αντίθετα οι διαδικασίες για την αδειοδότηση των ΑΠΕ απλοποιούνται συστηματικά και δραματικά σε βάρος κάθε άλλης παραγωγικής δραστηριότητας και σήμερα έρχονται να επιβληθούν με τη βιαιότητα του fast track και με διαδικασίες απαράδεκτες, επειδή η πολιτική σας, όλο το νομοθετικό πλαίσιο που έχετε ψηφίσει για τις ΑΠΕ οδηγεί την Κρήτη και όλη τη χώρα -γιατί η Κρήτη είναι ένα παράδειγμα και μια ειδική περίπτωση, που μοιάζει όμως σε πολλά με τις άλλες- σε μια μονοκαλλιέργεια ανάπτυξης της ενέργειας σε βάρος όλων των άλλων τομέων της οικονομίας και θα εντείνει την εξάρτηση της χώρας από τις εισαγωγές ακόμη και βασικών ειδών διατροφής, εμείς ρωτάμε, κύριε Υπουργέ, δύο πράγματα: 
Πρώτον, τι θα κάνετε, για να αποτραπεί μια τέτοια καταστροφική για την Κρήτη αλλά και για ολόκληρη τη χώρα εξέλιξη; Σε ποιο χώρο θα αναπτυχθούν, με ποιους χρηματοδοτικούς πόρους και με ποιες πολιτικές θα προστατέψετε, θα ενισχύσετε και θα προωθήσετε άλλες παραγωγικές δραστηριότητες, όπως τον τουρισμό, τον πρωτογενή τομέα κ.λπ.; 
Δεύτερον, θα προχωρήσετε έστω και τώρα στον αναγκαίο αναπτυξιακό και χωροταξικό σχεδιασμό, που θα συνεκτιμά τις ανάγκες όλων των παραγωγικών τομέων, την ενεργειακή αυτάρκεια και την προστασία του περιβάλλοντος; Με ποιον τρόπο θα προστατέψετε βασικά κοινωνικά αγαθά, όπως την πρόσβαση στην ενέργεια, το νερό, στις συνθήκες της ασύδοτης και χωρίς όρια εκμετάλλευσής τους μέσα από την ιδιωτικοποίησή τους που επιβάλλει η πολιτική σας; 
Κάτι τελευταίο, κύριε Υπουργέ. Εδώ έρχονται ξένοι και θέσεις εργασίας δεν εξασφαλίζονται, ενώ οι ντόπιοι εκτοπίζονται. Θέλουμε, αν μπορείτε, να διαβεβαιώσετε ότι αυτό θα σταματήσει, διότι διαφορετικά θα έχουμε άλλες εξελίξεις, οι οποίες δεν θα συμφέρουν κανέναν. Νομίζω ότι πρέπει σήμερα τουλάχιστον να έχουμε κάποιες απαντήσεις. Για ό,τι σας είπα, εάν υπάρχει αμφισβήτηση, έχω στοιχεία και μπορούμε να τα αποδείξουμε. Μπορώ να σας δώσω και έγγραφο με εξήντα φορείς που προσυπογράφουν.","ΜΙΧΑΗΛ ΚΡΙΤΣΩΤΑΚΗΣ",262
"82276"," Στην επίκαιρη ερώτηση του κ. Κριτσωτάκη θα απαντήσει ο Υφυπουργός Περιβάλλοντος, Ενέργειας και Κλιματικής Αλλαγής κ. Ιωάννης Μανιάτης.
Κύριε Υπουργέ, έχετε το λόγο.","Î�Î¹ÎºÎ¿Î»Î±ÏŠÎ´Î¿Ï… Î’Î±Ï�Î²Î±Ï�Î±",362
"82277"," Κύριε συνάδελφε, όπως γνωρίζετε, η Ρυθμιστική Αρχή Ενέργειας χορηγεί άδειες παραγωγής ηλεκτρικής ενέργειας από ανανεώσιμες πηγές ενέργειας μετά από αξιολόγηση των αιτήσεων που υποβάλλονται και πάντα σύμφωνα με όσα προβλέπει η νομοθεσία.
Στα κριτήρια, τα οποία υπολογίζει η Ρυθμιστική Αρχή Ενέργειας, περιλαμβάνεται η μέγιστη επιτρεπόμενη πυκνότητα αιολικών εγκαταστάσεων ανά Οργανισμό Τοπικής Αυτοδιοίκησης, έτσι όπως αυτή καθορίζεται στο πλαίσιο που ονομάζουμε «φέρουσα ικανότητα», στο πλαίσιο που καθορίζεται από το ειδικό πλαίσιο χωροταξικού σχεδιασμού. Άρα, για να ξεκαθαρίσουμε, υπάρχει ειδικό χωροταξικό για τις ΑΠΕ, το οποίο εφαρμόζεται. 
Η χορήγηση της άδειας παραγωγής, η οποία θέλω να σημειώσω ότι αποτελεί ένα πρώτο είδος άδειας σκοπιμότητας για ένα έργο, δεν συνεπάγεται απαραίτητα και αναγκαστικά και την υλοποίηση του έργου των ανανεώσιμων πηγών ενέργειας, δεδομένου ότι ανάμεσα στην άδεια παραγωγής και στην άδεια εγκατάστασης υπάρχουν πολλά άλλα στάδια αδειοδότησης, μεταξύ των οποίων ασφαλώς είναι και η περιβαλλοντική αδειοδότηση. 
Γνωρίζετε πολύ καλά ότι σε αυτά τα στάδια υπάρχουν εξαιρετικά αυστηροί έλεγχοι. Μάλιστα, η μέχρι σήμερα εμπειρία έχει δείξει -και αυτή είναι μια πανελλαδική εμπειρία, αλλά τα μεγέθη είναι τα ίδια και για την Κρήτη- ότι για ένα σημαντικότατο ποσοστό των έργων που έχουν άδεια παραγωγής, τελικά δεν χορηγείται άδεια εγκατάστασης. 
Και ακόμη και στα έργα αυτά που έχουν άδεια εγκατάστασης, υπάρχουν στη συνέχεια άλλα εμπόδια, όπως είναι για παράδειγμα δικαστικές διαμάχες ή αδυναμία χρηματοδότησης, όπου στο τέλος δεν έχουμε την υλοποίηση.
Να σημειώσω το εξής που έχει ιδιαίτερη σημασία για το νησιωτικό χώρο και για την Κρήτη. Με βάση τα ειδικά κριτήρια χωροθέτησης για τα νησιά της χώρας, περιλαμβανομένης και της Κρήτης, λαμβάνουμε υπ’ όψιν το μέγιστο επιτρεπόμενο ποσοστό κάλυψης, ανά Οργανισμό Τοπικής Αυτοδιοίκησης, που δεν επιτρέπεται να ξεπερνά το 4% της έκτασης, δηλαδή 0,53 τυπικές ανεμογεννήτριες, ανά χίλια στρέμματα. Άρα και εδώ υπάρχει μία συγκεκριμένη δέσμευση, η οποία σε καμμία περίπτωση δεν μπορεί να ξεπεραστεί.
Στην περίπτωση των μη συνδεδεμένων νησιών η συνολική ισχύς των αιολικών σταθμών, ανά νησί, δεν πρέπει να ξεπερνά το διπλάσιο της ισχύος αιχμής του συγκεκριμένου νησιού, εκτός εάν ο επενδυτής, ο οποίος ενδιαφέρεται να εγκαταστήσει την επένδυση, με δικά του έξοδα δημιουργήσει την αντίστοιχη υποδομή, το καλώδιο δηλαδή το οποίο θα συνδέει την εγκατάστασή του με το ηπειρωτικό σύστημα της υπόλοιπης χώρας.
Τώρα γνωρίζετε πολύ καλά ότι η ηλεκτρική διασύνδεση της Κρήτης αποτελεί ένα πάγιο αίτημα, όχι μόνο της πολιτείας, αλλά και της ίδιας της Κρήτης. Και εδώ θέλω να υπενθυμίσω στην πρωτολογία μου –θα επανέλθω στη δευτερολογία μου- ότι για τις υπηρεσίες κοινής ωφέλειας δαπανά η εθνική οικονομία πάνω από 700.000.000 ευρώ κάθε χρόνο, εκ των οποίων τα περίπου 350.000.000 ευρώ κάθε χρόνο δαπανώνται για την παροχή ηλεκτρικής ενέργειας στην Κρήτη. Άρα, έχουμε χρέος απέναντι στους κατοίκους της Κρήτης, αλλά και απέναντι στους πολίτες όλης της Ελλάδας να μειώσουμε αυτό το κόστος και η μοναδική μείωση που μπορεί να γίνει, είναι μέσα από την εγκατάσταση ανανεώσιμων πηγών ενέργειας που πάντα, όμως, θα υπακούουν στο κριτήριο της αντοχής της φέρουσας ικανότητας του νησιού.
Ευχαριστώ πολύ.","ΙΩΑΝΝΗΣ ΜΑΝΙΑΤΗΣ",297
"82278"," Κι εγώ σας ευχαριστώ.
Το λόγο έχει ο ερωτών Βουλευτής κ. Κριτσωτάκης.","Î�Î¹ÎºÎ¿Î»Î±ÏŠÎ´Î¿Ï… Î’Î±Ï�Î²Î±Ï�Î±",362
"82279"," Κυρία Πρόεδρε, οχυρώνεται ο κύριος Υπουργός πίσω από την ΡΑΕ, αλλά δεν μπορεί να καθησυχάσει κανέναν και θα σας πω ότι εντείνεται τώρα η ανησυχία, διότι αυτό ήταν πράγματι αυτό που ζήτησαν να μη γίνει. Υπάρχει δηλαδή μία μη απάντηση. Με συγχωρείτε, κύριε Υπουργέ, δεν είναι προσωπικό, αλλά είναι ένα μείζον ζήτημα για την Κρήτη.
Θέλω να σας πω, λοιπόν, ότι υπάρχουν τρία πράγματα που κάνετε και είναι και τα τρία πολύ σοβαρά. Το πρώτο θέμα είναι η τιμή μονάδας που είναι ακριβότερη, ενώ δεν έχουμε αγορά πετρελαίου, αλλά παίρνουμε δωρεάν από τον ήλιο και από τον αέρα την ενέργεια και αυτό γίνεται για να επιδοτήσουμε όλοι μαζί ως καταναλωτές τους επενδυτές που σημειώνω ότι είναι ξένοι, μεγάλοι, ασύδοτοι. Δεν υπάρχει τίποτα. Δεν υπάρχει δημοκρατικός προγραμματισμός. Απ’ έξω η τοπική κοινωνία, απ’ έξω η τοπική αυτοδιοίκηση, απ’ έξω όλοι εκτός από τους ξένους.
Το δεύτερο είναι ότι αναστέλλεται η λειτουργία προς την κατεύθυνση του τουρισμού με αυτό που κάνετε, διότι φανταστείτε αν φτάσουμε σε αυτά τα υψηλότατα 5.500 MW κ.λπ., ότι δεν υπάρχει βουνοκορφή στην Κρήτη που να μείνει άδεια κι αυτό είναι ενάντια στον τουρισμό. 
Κύριε Υπουργέ, υπάρχουν πολύ σοβαρές αντιδράσεις στο νησί με όσα μαθαίνουν ότι σχεδιάζατε και θα σας πω μία παροιμία που λένε στην Κρήτη: «Τον όφι θωρείς και τον συρμό γυρεύεις». Αυτά που λέτε εσείς, δεν τα πιστεύουν, διότι βλέπουν την πραγματικότητα πώς εξελίσσεται.
 Την Κυριακή ήμουν σε μια περιοχή όπου ανακάλυψαν οι κάτοικοι ότι πάει να γίνει ένα μεγάλο υβριδικό έργο από το ότι κατέβαιναν τα ελικόπτερα και νόμιζαν ότι πήρε φωτιά το δάσος, γιατί μέσα σε δάσος γίνεται αυτό που θα γίνει. Σας λέω, επίσης, ότι τότε ανακάλυψαν ότι μεταφερόντουσαν γεωτρύπανα. 
Θα σας πω ότι δεν κάνει κανείς τόσα έξοδα για να καταλήξει σε κάποια στιγμή να πει ότι αναστέλλεται το έργο -δεν αρνιόμαστε τις ανανεώσιμες πηγές ενέργειας, αντίθετα εμείς είμαστε εκείνοι που φωνάζουμε εδώ και πολλά χρόνια- αν στηριζόντουσαν σε ένα σχεδιασμό με σεβασμό στο περιβάλλον, την κοινωνία, την ιστορία και τις παραγωγικές δράσεις του τόπου.
Με βάση τις μέχρι τώρα αδειοδοτήσεις της ΡΑΕ, σειρά αιολικών πάρκων προβλέπεται να εγκατασταθούν σε ολόκληρη την Κρήτη, από τις κορυφογραμμές των σητειακών βουνών, μέχρι το οροπέδιο του Λασιθίου και αυτές του Ψηλορείτη και των Χανίων. 
Πριν ενάμιση χρόνο σε αυτήν την Αίθουσα -ήταν η κ. Μπιρμπίλη τότε στο Υπουργείο- σας λέω ότι μεταφέραμε εδώ κλοπή γης, παρά το ότι καταθέσαμε στη Βουλή ογδόντα συμβόλαια που δεν ήταν τα μόνα και έχει πέσει και άγριο ξύλο με ΜΑΤ κ.λπ. στην περιοχή της Κανδάνου, της Σπίνας, στο Αποπηγάδι και στα υπόλοιπα χωριά εκεί.
Οι εταιρείες, λοιπόν, προχωρούν ακάθεκτες. Αυτή τη φορά προχωρούν και στο νησάκι που είναι μπροστά από το Ηράκλειο, στη Ντία και στους Διονυσάδες και χρειάζεται θράσος πραγματικά για να θέλει κανείς να εγκαταστήσει ανεμογεννήτριες των 5 ΜW ύψους εκατόν εβδομήντα μέτρων, με πτερύγια μήκους εξήντα δύο μέτρων, σε τριπλοκηρυγμένα για την προστασία τους νησιά. Όλες αυτές οι εξελίξεις αποτελούν μία μεγάλη απειλή για τον τόπο. Υπάρχει δραματική συρρίκνωση του πρωτογενούς και του δευτερογενούς τομέα της παραγωγής και σήμερα, κύριε Υπουργέ, συναινείτε στην ανάληψη του νέου ρόλου, που επιβάλλεται να αναλάβει η χώρα, ρόλου που στηρίζεται στις νέες εισαγωγές υλικών, νέες εξαγωγές κερδών, κατευθυνόμενη διάθεση οικονομικών πόρων, επιδοτήσεων και δανεισμού, σε όλα αυτά τα χαρακτηριστικά που οδήγησαν στην κρίση και που αναπαράγουν και εντείνουν κάθε είδους εξαρτήσεις.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Όλα στους ξένους, κανένα σεβασμό στον τόπο και τους ανθρώπους, στη φύση, το περιβάλλον, ούτε καν στην κοινή λογική. Όλα στην εμπορευματοποίηση, όλα στο βωμό του κέρδους και όχι για την κοινωνία.","ΜΙΧΑΗΛ ΚΡΙΤΣΩΤΑΚΗΣ",262
"82280"," Ολοκληρώστε, σας παρακαλώ, κύριε Κριτσωτάκη.","Î�Î¹ÎºÎ¿Î»Î±ÏŠÎ´Î¿Ï… Î’Î±Ï�Î²Î±Ï�Î±",362
"82281"," Κυρία Πρόεδρε, υπάρχει μεγάλο θέμα, διότι η Κρήτη εμφανίζεται να μην είναι διασυνδεδεμένη και μετά δίνονται άδειες για καλώδιο, που σημαίνει διασύνδεση και γι’ αυτό γίνεται αυτή η υπερπαραγωγή, που αρκετές φορές είναι πάνω από τις ανάγκες του νησιού για να προχωρήσει σε πώληση. Μόνο η Σαμαριά, το Βάι, κυρία Πρόεδρε, και μόνο οι αρχαιολογικές ζώνες πρώτου βαθμού μένουν απ’ έξω. 
Θέλω να σας πω τελικά πως φοβάται ο κόσμος κι όχι αδικαιολόγητα. Φάνηκε και από τη δική σας απάντηση, κύριε Υπουργέ. Ξέρει και από το μνημόνιο τι έχει υποστεί, πόσες αλήθειες και ψέματα είπατε και δεν σας εμπιστεύεται. Υπάρχει αντίδραση. Έχουν ξεσηκωθεί οι φορείς που σας έλεγα και όλος ο κόσμος. Κάντε κάτι, δεσμευθείτε σε θετική κατεύθυνση, τουλάχιστον τώρα στη δευτερολογία σας, ειδάλλως νομίζω ότι θα αναλάβουν τις ευθύνες τους για την υπεράσπιση του περιβάλλοντος, της φύσης και των καλώς εννοουμένων συμφερόντων τους οι ίδιοι οι πολίτες της Κρήτης, που ξέρουν και θα βρουν τον τρόπο.
(Στο σημείο αυτό ο Βουλευτής κ. Μιχαήλ Κριτσωτάκης καταθέτει για τα Πρακτικά τα προαναφερθέντα έγγραφα, τα οποία βρίσκονται στο Αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)","ΜΙΧΑΗΛ ΚΡΙΤΣΩΤΑΚΗΣ",262
"82282"," Ο κύριος Υπουργός έχει το λόγο.","Î�Î¹ÎºÎ¿Î»Î±ÏŠÎ´Î¿Ï… Î’Î±Ï�Î²Î±Ï�Î±",362
"82283"," Ο κύριος συνάδελφος αναφέρθηκε σε πολλά θέματα, στα οποία προφανώς δεν επιθυμώ να κάνω ειδική αναφορά, διότι είναι εκτός του αντικειμένου. Το μνημόνιο, τα ψέματα και οι αλήθειες δεν νομίζω ότι έχουν κάποια σχέση με το αντικείμενο της επίκαιρης ερώτησης. Θα κάνω τρία σχόλια με βάση τις τοποθετήσεις του συναδέλφου.
Πρώτον, αν κατάλαβα καλά, κατηγορήθηκε η Κυβέρνηση ότι δίνει ειδικές τιμές ενίσχυσης στις ανανεώσιμες πηγές ενέργειας. Αν είναι αυτό το ερώτημά σας, σας απαντώ ευθέως ότι ναι, κάνουμε αυτό που πράττει όλος ο πλανήτης, προκειμένου να μειώσουμε τις εκπομπές ρύπων του θερμοκηπίου, επιδιώκουμε να υποκαταστήσουμε ή να αντικαταστήσουμε τα ορυκτά καύσιμα σε όσο το δυνατόν μεγαλύτερο βαθμό από πράσινη μορφή ενέργειας, από ανανεώσιμες πηγές ενέργειας. Επειδή προς το παρόν η τεχνολογία τους δεν επιτρέπει να είναι άμεσα ανταγωνιστικές οι τιμές αυτές με τα ορυκτά καύσιμα, όπως όλος ο κόσμος επιδοτούμε την πράσινη μορφή ενέργειας. Άρα, νομίζω ότι επί αυτού δεν έχει νόημα να συνεχιστεί οποιαδήποτε συζήτηση.
Δεύτερη παρατήρηση. Πρέπει να σας πω ότι έχετε δίκιο στο ότι έχουν δοθεί πάρα πολλές άδειες παραγωγής και μάλιστα εμφανίζεται το φαινόμενο και στην Κρήτη -ίσως εκεί έχει μία όξυνση- να έχουμε πολλές επικαλύψεις στις άδειες παραγωγής. Αυτό το οποίο μπορώ να σας πω και είναι απολύτως βέβαιο, το λέει μάλιστα και η απλή λογική, είναι ότι στο τέλος πάρα πολλές από αυτές τις άδειες, εξαιτίας των επικαλύψεων που υπάρχουν, δεν πρόκειται να υλοποιηθούν, διότι απλούστατα η φέρουσα ικανότητα των αντίστοιχων περιοχών, δεν τις αντέχει.
Άρα, όταν θα έρθει η ώρα της κρίσης, το αδειοδοτικό στάδιο με βάση το οποίο θα πρέπει να αρχίσει να υλοποιείται η κάθε επένδυση, είναι απολύτως βέβαιο ότι η αδειοδότηση της ισχύος τελικά θα είναι πολύ μικρότερη από την αρχική αδειοδότηση. 
Τέλος, θέλω να πω κάτι αναφορικά με τον τρόπο με τον οποίο μπορούν να γίνουν σε μία περιοχή όπως η Κρήτη με το εξαιρετικά ευαίσθητο φυσικό της περιβάλλον, τέτοιου είδους εγκαταστάσεις. Γνωρίζετε πολύ καλά, κύριε συνάδελφε, ότι στο πλαίσιο της περιβαλλοντικής αδειοδότησης που συνιστά την ισχυρότερη ασφαλιστική δικλίδα της κοινωνίας και του κάθε πολίτη χωριστά, υπάρχουν αδειοδοτήσεις, έκφραση γνώμης είτε δεσμευτικής είτε συμβουλευτικής από δεκάδες συλλογικά όργανα, εκλεγμένα και μη, ενώ επιπλέον γνωρίζετε πολύ καλά ότι υπάρχει διαβούλευση με βάση την οποία ο κάθε πολίτης μπορεί να καταθέσει την άποψή του.
Η δε διαδικασία της περιβαλλοντικής αδειοδότησης είναι τόσο ισχυρή τουλάχιστον στη χώρα μας και λαμβάνεται τόσο σοβαρά υπ’ όψιν από την κεντρική διοίκηση, από την περιφερειακή αυτοδιοίκηση και από την τοπική αυτοδιοίκηση που έτσι όπως είναι δομημένη η λήψη αποφάσεων στη χώρα μας είναι μία ισχυρή ένδειξη ότι κανενός είδους υπέρβαση της φέρουσας ικανότητας δεν πρόκειται να υπάρξει στην Κρήτη.
Ευχαριστώ πολύ.
(Στο σημείο αυτό την Προεδρική Έδρα καταλαμβάνει ο Α΄ Αντιπρόεδρος της Βουλής κ. ΓΡΗΓΟΡΙΟΣ ΝΙΩΤΗΣ )","ΙΩΑΝΝΗΣ ΜΑΝΙΑΤΗΣ",297
"82284"," Κυρίες και κύριοι συνάδελφοι, ολοκληρώθηκε η συζήτηση των επικαίρων ερωτήσεων.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"82285"," Κύριοι συνάδελφοι, εισερχόμαστε στην ημερήσια διάταξη της
ΝΟΜΟΘΕΤΙΚΗΣ ΕΡΓΑΣΙΑΣ
Θα γίνει προεκφώνηση των νομοσχεδίων που είναι γραμμένα στην ημερήσια διάταξη.
Υπουργείου Περιβάλλοντος, Ενέργειας και Κλιματικής Αλλαγής.
Ψήφιση στο σύνολο του σχεδίου νόμου: «Αξιοποίηση του πρώην Αεροδρομίου Ελληνικού - Πρόγραμμα ΗΛΙΟΣ - Προώθηση της χρήσης ενέργειας από ανανεώσιμες πηγές (Ενσωμάτωση Οδηγίας 2009/28/ΕΚ) - Κριτήρια Αειφορίας Βιοκαυσίμων και Βιορευστών (Ενσωμάτωση Οδηγίας 2009/30/ΕΚ)». 
Το νομοσχέδιο θα ψηφιστεί στο σύνολο σε άλλη συνεδρίαση.
Υπουργείου Διοικητικής Μεταρρύθμισης και Ηλεκτρονικής Διακυβέρνησης.
Ψήφιση στο σύνολο της πρότασης νόμου: «Τροποποίηση του ν. 3213/2003 «Δήλωση και έλεγχος περιουσιακής κατάστασης βουλευτών, δημοσίων λειτουργών, ιδιοκτητών ΜΜΕ και άλλων κατηγοριών προσώπων»». 
Το νομοσχέδιο θα ψηφιστεί στο σύνολο σε άλλη συνεδρίαση.
Υπουργείου Παιδείας, Διά Βίου Μάθησης και Θρησκευμάτων
Μόνη συζήτηση επί της αρχής, των άρθρων και του συνόλου του σχεδίου νόμου: «Κύρωση της δι’ ανταλλαγής ρηματικών διακοινώσεων Τροποποίησης της Συμφωνίας Επιστημονικής και Τεχνολογικής συνεργασίας μεταξύ των Κυβερνήσεων της Ελληνικής Δημοκρατίας και της Ιταλικής Δημοκρατίας».
Ερωτάται το Σώμα: Γίνεται δεκτό το νομοσχέδιο;","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"82286"," Κρατείται.","ΟΛΟΙ ΟΙ ΒΟΥΛΕΥΤΕΣ",NA
"82287"," Το σχέδιο κρατήθηκε και θα συζητηθεί κατά τη συνήθη διαδικασία.
Υπουργείου Αγροτικής Ανάπτυξης και Τροφίμων.
Μόνη συζήτηση επί της αρχής, των άρθρων και του συνόλου του σχεδίου νόμου: «Οργάνωση και λειτουργία του ΕΛΛΗΝΙΚΟΥ ΓΕΩΡΓΙΚΟΥ ΟΡΓΑΝΙΣΜΟΥ - ΔΗΜΗΤΡΑ, ολοκληρωμένη υποστήριξη του αγροτικού κόσμου στους τομείς της εφαρμοσμένης αγροτικής έρευνας, της αγροτικής επαγγελματικής εκπαίδευσης και κατάρτισης και του ελέγχου και της πιστοποίησης αγροτικών προϊόντων». 
Το νομοσχέδιο θα συζητηθεί κατά τη σημερινή συνεδρίαση.
Υπουργείου Οικονομικών.
Μόνη συζήτηση επί της αρχής, των άρθρων και του συνόλου του σχεδίου νόμου: «Κύρωση της Απόφασης του Ευρωπαϊκού Συμβουλίου που τροποποιεί το άρθρο 136 της ΣΛΕΕ, της Συνθήκης για τη θέσπιση του Ευρωπαϊκού Μηχανισμού Σταθερότητας και της Συνθήκης για τη σταθερότητα, το συντονισμό και τη διακυβέρνηση στην Οικονομική και Νομισματική Ένωση».
Ερωτάται το Σώμα: Γίνεται δεκτό το νομοσχέδιο;","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"82288"," Κρατείται.","ΟΛΟΙ ΟΙ ΒΟΥΛΕΥΤΕΣ",NA
"82289"," Το σχέδιο κρατήθηκε και θα συζητηθεί κατά τη συνήθη διαδικασία.
Υπουργείου Περιβάλλοντος, Ενέργειας και Κλιματικής Αλλαγής
Μόνη συζήτηση επί της αρχής, των άρθρων και του συνόλου του σχεδίου νόμου: «Νέος Οικοδομικός Κανονισμός». 
Ερωτάται το Σώμα: Γίνεται δεκτό το νομοσχέδιο;","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"82290"," Κρατείται.","ΟΛΟΙ ΟΙ ΒΟΥΛΕΥΤΕΣ",NA
"82291"," Το σχέδιο κρατήθηκε και θα συζητηθεί κατά τη συνήθη διαδικασία.
Εισερχόμαστε στη συζήτηση του νομοσχεδίου του Υπουργείου Αγροτικής Ανάπτυξης και Τροφίμων.
Μόνη συζήτηση επί της αρχής, των άρθρων και του συνόλου του σχεδίου νόμου: «Οργάνωση και λειτουργία του ΕΛΛΗΝΙΚΟΥ ΓΕΩΡΓΙΚΟΥ ΟΡΓΑΝΙΣΜΟΥ - ΔΗΜΗΤΡΑ, ολοκληρωμένη υποστήριξη του αγροτικού κόσμου στους τομείς της εφαρμοσμένης αγροτικής έρευνας, της αγροτικής επαγγελματικής εκπαίδευσης και κατάρτισης και του ελέγχου και της πιστοποίησης αγροτικών προϊόντων».
Κυρίες και κύριοι συνάδελφοι, η Διάσκεψη των Προέδρων αποφάσισε στη συνεδρίασή της στις 21/3/2012 τη συζήτηση του νομοσχεδίου σε δύο συνεδριάσεις. Στη σημερινή συνεδρίαση θα συζητηθεί το νομοσχέδιο επί της αρχής. Στην αυριανή θα συζητηθούν τα άρθρα και οι τροπολογίες ως μία ενότητα.
Έχω την τιμή να ανακοινώσω στο Σώμα ότι με επιστολή του προς τον Πρόεδρο της Βουλής κ. Φίλιππο Πετσάλνικο ο Κοινοβουλευτικός Εκπρόσωπος του Κομμουνιστικού Κόμματος Ελλάδος κ. Σπυρίδων Χαλβατζής, ενημερώνει ότι κατά τη συζήτηση του νομοσχεδίου ορίζει ως ειδικό αγορητή τον κ. Νίκο Μωραίτη και ως Κοινοβουλευτική Εκπρόσωπο την κ. Διαμάντω Μανωλάκου.
Επίσης, ο Γενικός Γραμματέας της Κοινοβουλευτικής Ομάδας του Λαϊκού Ορθόδοξου Συναγερμού κ. Ηλίας Πολατίδης με επιστολή του προς τον Πρόεδρο της Βουλής κ. Φίλιππο Πετσάλνικο ενημερώνει ότι κατά τη συζήτηση του νομοσχεδίου ορίζεται ως ειδικός αγορητής κ. Αστέριος Ροντούλης.
Ο Πρόεδρος της Κοινοβουλευτικής Ομάδας του Συνασπισμού Ριζοσπαστικής Αριστεράς κ. Αλέξης Τσίπρας με επιστολή του προς τον Πρόεδρο της Βουλής κ. Φίλιππο Πετσάλνικο ενημερώνει ότι κατά τη συζήτηση του νομοσχεδίου ορίζει ως ειδική αγορήτρια τη Βουλευτή Β΄ Θεσσαλονίκης την κ. Ευαγγελία Αμμανατίδου – Πασχαλίδου.
Τέλος, ο Πρόεδρος της Κοινοβουλευτικής Ομάδας της Δημοκρατικής Αριστεράς κ. Φώτης Κουβέλης με επιστολή του προς τον Πρόεδρο της Βουλής κ. Φίλιππο Πετσάλνικο ενημερώνει ότι κατά τη συζήτηση του νομοσχεδίου ορίζει ως Κοινοβουλευτικό Εκπρόσωπο του Βουλευτή Πιερίας κ. Ιωάννη Αμοιρίδη.
Το λόγο έχει τώρα ο εισηγητής του ΠΑΣΟΚ...","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"82292"," Κύριε Πρόεδρε, ζήτησα το λόγο!
ΠΡΟΕΔΡEΥΩΝ (Γρηγόριος Νιώτης): Δεν έχετε το λόγο.","ΑΣΤΕΡΙΟΣ ΡΟΝΤΟΥΛΗΣ",446
"82293"," Επί της διαδικασίας.
ΠΡΟΕΔΡEΥΩΝ (Γρηγόριος Νιώτης): Επί της διαδικασίας; Ποίας διαδικασίας; Έχετε ενστάσεις επί της διαδικασίας;","ΑΣΤΕΡΙΟΣ ΡΟΝΤΟΥΛΗΣ",446
"82294"," Δώστε μου ένα λεπτό το λόγο και θα σας πω.
ΠΡΟΕΔΡEΥΩΝ (Γρηγόριος Νιώτης): Δεν έχετε Κοινοβουλευτικό Εκπρόσωπο;","ΑΣΤΕΡΙΟΣ ΡΟΝΤΟΥΛΗΣ",446
"82295"," Δεν είναι εδώ, κύριε Πρόεδρε. Δώστε μου ένα λεπτό.
 ΠΡΟΕΔΡEΥΩΝ (Γρηγόριος Νιώτης): Ορίστε, κύριε Ροντούλη, ένα λεπτό.","ΑΣΤΕΡΙΟΣ ΡΟΝΤΟΥΛΗΣ",446
"82296"," Ευχαριστώ, κύριε Πρόεδρε, για την ανοχή και την κατανόησή σας. 
Απλώς θέλω να πω το εξής. Πρόκειται για ένα νομοσχέδιο, αγαπητοί συνάδελφοι, που μάλλον θα καταψηφιστεί από ολόκληρη την Αντιπολίτευση. Τούτου δοθέντος, νομίζω ότι είναι φρόνιμο να αποσυρθεί το παρόν νομοσχέδιο.
Αλλά, εάν δεν αποσυρθεί, κύριε Πρόεδρε, θεωρώ ότι αύριο που θα συζητήσουμε μαζί τα άρθρα και τις τροπολογίες θα ήταν ορθότερο και ωφελιμότερο να υπάρξει μία ξεχωριστή διαδικασία για τα άρθρα και μία άλλη ξεχωριστή διαδικασία για τις τροπολογίες, γιατί έχουν κατατεθεί πάρα πολύ σημαντικές τροπολογίες και θα πρέπει να δοθεί στους εισηγητάς των κομμάτων επαρκής χρόνος για να εκφράσουν τις θέσεις τους επί των τροπολογιών αυτών. Αν συζητηθούν μαζί, φοβάμαι, κύριε Πρόεδρε, ότι δεν θα επαρκέσει ο χρόνος και η όλη επεξεργασία που θα κάνουμε επί των άρθρων και των τροπολογιών θα είναι ελλιπεστάτη.
ΠΡΟΕΔΡEΥΩΝ (Γρηγόριος Νιώτης): Καλώς, κύριε Ροντούλη.
Το λόγο έχει ο Υφυπουργός Αγροτικής Ανάπτυξης και Τροφίμων κ. Ιωάννης Δριβελέγκας.","ΑΣΤΕΡΙΟΣ ΡΟΝΤΟΥΛΗΣ",446
"82297"," Ευχαριστώ, κύριε Πρόεδρε.
Όπως είχαμε δεσμευθεί στην επιτροπή, έχουμε κάνει ορισμένες τροποποιήσεις και έχουμε δεχθεί κάποιες παρατηρήσεις, τις οποίες θέλω να καταθέσω για να τεθούν υπ’ όψιν του Σώματος, κύριε Πρόεδρε. 
ΠΡΟΕΔΡEΥΩΝ (Γρηγόριος Νιώτης): Παρακαλώ να κατατεθούν και να διανεμηθούν στους συναδέλφους. 
(Στο σημείο αυτό ο Υφυπουργός Αγροτικής Ανάπτυξης και Τροφίμων κ. Ιωάννης Δριβελέγκας καταθέτει για τα Πρακτικά τις προαναφερθείσες τροποποιήσεις, οι οποίες έχουν ως εξής:
(να φωτογραφηθούν οι σελίδες 86-87)","ΙΩΑΝΝΗΣ ΔΡΙΒΕΛΕΓΚΑΣ",138
"82298"," Επίσης, κύριε Πρόεδρε, θα ήθελα να καταθέσω για τα Πρακτικά το σχέδιο νόμου με ενσωματωμένες τις τροποποιήσεις. 
(Στο σημείο αυτό ο Υφυπουργός Αγροτικής Ανάπτυξης και Τροφίμων κ. Ιωάννης Δριβελέγκας καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
ΠΡΟΕΔΡEΥΩΝ (Γρηγόριος Νιώτης): Να διανεμηθεί στους συναδέλφους.
Το λόγο έχει ο εισηγητής του ΠΑΣΟΚ και Βουλευτής του Ηρακλείου Κρήτης, ο κ. Βασίλειος Κεγκέρογλου.","ΙΩΑΝΝΗΣ ΔΡΙΒΕΛΕΓΚΑΣ",138
"82299"," Κυρίες και κύριοι συνάδελφοι, παρ’ ότι η Κοινή Αγροτική Πολιτική αποτέλεσε για πολλά χρόνια και συνεχίζει να αποτελεί την κύρια πολιτική της Ευρωπαϊκής Ένωσης, η οποία χρηματοδοτείται μάλιστα με ποσοστό 40% και πλέον του κοινοτικού προϋπολογισμού, η έλλειψη ξεκάθαρης στρατηγικής της Ευρωπαϊκής Ένωσης, οι αμφισημίες στις επιμέρους πολιτικές της, αλλά και η ανεπαρκής εφαρμογή των πολιτικών ανασυγκρότησης της υπαίθρου στη χώρα μας δεν κατάφεραν να ανακόψουν την αποδιοργάνωση του παραγωγικού τομέα. Όχι όμως μόνο αυτό. Η σταδιακή υποκατάσταση του αγροτικού εισοδήματος από τις ενισχύσεις της Ευρωπαϊκής Ένωσης οδήγησε σε εφησυχασμό τον αγροτικό κόσμο και επέδρασε καταλυτικά στη σταδιακή απομάκρυνση του ανθρώπινου δυναμικού της υπαίθρου από την πραγματική αγροτική παραγωγή. Το αρνητικό εμπορικό ισοζύγιο διαχρονικά αποτυπώνει ακριβώς αυτήν την κατάσταση.
Αποτυπώνει την μεταστροφή του παραγωγικού μοντέλου σε εισαγωγικό και καταναλωτικό. Βέβαια, αυτό με τη σειρά του έχει συμβάλει καθοριστικά στην κατάσταση που δημιουργήθηκε στη χώρα, όπως αυτή αποτυπώθηκε το 2009 και το 2010, με τα τεράστια ελλείμματα και το τεράστιο δημόσιο χρέος. 
Σήμερα, που η χώρα καταβάλει μια μεγάλη προσπάθεια για την έξοδο από την κρίση, βλέπουμε επί του σχεδίου εξόδου από την κρίση, να υπάρχουν διάφορες απόψεις, συμφωνίες, διαφωνίες, δυνατά «όχι», λιγότερο δυνατά «όχι». Όμως, ένα είναι κοινό και βγαίνει μέσα από την αντίθεση: κόμματα, πολιτικοί, πολίτες συμφωνούν, όπως και οι επιστημονικοί και παραγωγικοί φορείς ότι το ζητούμενο είναι η παραγωγική αναδιάρθρωση της χώρας. Και αυτό νομίζω ότι είναι η κοινή βάση, στην οποία μπορούμε να προχωρήσουμε τα επόμενα χρόνια. Είναι η βάση πάνω στην οποία μπορεί να στηθεί μια εθνική συνεννόηση. Αυτό το αποδέχεται η μεγάλη πλειοψηφία των πολιτών, γιατί δεν είναι μια απλή ανάγκη. Είναι όρος για την επιβίωση της χώρας. Είναι όρος για την έξοδο από την κρίση. 
Το νομοσχέδιο που συζητάμε έρχεται να ενοποιήσει επιμέρους πολιτικές, να ενοποιήσει τον τρόπο σχεδιασμού και υλοποίησης της επιστημονικής στήριξης του αγρότη. 
Αλήθεια, κυρίες και κύριοι συνάδελφοι, πόσα χρόνια ακούνε οι αγρότες μας, το σύνθημα ή τον στόχο «ο γεωπόνος στο χωράφι»; Ίσως αυτό να μπορεί να γίνει πράξη με την ουσιαστική του έννοια αν οι πολιτικές του Υπουργείου Αγροτικής Ανάπτυξης και Τροφίμων αποκτήσουν επιτέλους, επιχειρησιακή και λειτουργική συνάφεια, δεδομένου ότι τότε θα μπορούν με βάση ένα συνολικό αποτελεσματικό σχεδιασμό για το μέλλον της αγροτικής οικονομίας, να υλοποιηθεί το σύνολο των επιμέρους πολιτικών σήμερα.
Με το νομοσχέδιο αυτό ρυθμίζεται το τρίπτυχο: αγροτική έρευνα, γεωργική επαγγελματική εκπαίδευση και κατάρτιση, διασφάλιση της ποιότητας. Προωθείται η διαμόρφωση και η υλοποίηση της αγροτικής πολιτικής της χώρας στους τομείς αυτούς όχι γενικά και αόριστα, άλλα μέσα από ένα πενταετές στρατηγικό σχέδιο, που θα συζητείται σε ειδική συνεδρίαση της Ολομέλειας της Βουλής.
Η πολιτική επιλογή της συνένωσης δυνάμεων για μια ολοκληρωμένη επιστημονική στήριξη του αγρότη μπορεί να αποδώσει καρπούς. Η αγροτική έρευνα εντάσσεται μαζί με την εκπαίδευση και την κατάρτιση, μαζί με την πιστοποίηση σε μια στρατηγική αναδιάρθρωση της αγροτικής οικονομίας, με τι στόχο; Ένα σύγχρονο αγροτοδιατροφικό τομέα με τη δημιουργία καινοτόμων προϊόντων και υπηρεσιών, που θα επιτρέψουν τη μείωση του κόστους παραγωγής, τη διαφοροποίηση, που είναι το ζητούμενο, από τον ανταγωνισμό και ασφαλώς, θα έχουμε καλύτερη διείσδυση στις αγορές.
Επίσης, σε μια περίοδο που οι πόροι δεν περισσεύουν επιβάλλεται ένα βήμα παραπάνω: Η στενή συνεργασία των ερευνητικών κέντρων με τα Πανεπιστημιακά και Τεχνολογικά Ιδρύματα στο πλαίσιο ενός εθνικού σχεδιασμού για την έρευνα. 
Μέχρι σήμερα οι παραπάνω δραστηριότητες είχαν χαρακτήρα αποσπασματικό. Το χαρακτηριστικό τους ήταν η έλλειψη συντονισμού. Το γεγονός αυτό διόγκωνε τα προβλήματα και απαξίωνε το καθόλου ευκαταφρόνητο έργο κάθε επιμέρους λειτουργίας. Όμως, δεν υπήρχε η συμπληρωματικότητα και ο πολλαπλασιασμός του έργου. 
Ας δούμε αυτή την κατάσταση, που επικρατεί σήμερα, σε κάθε έναν από τους τομείς χωριστά. 
Για την έρευνα: Τα αποτελέσματα της αγροτικής έρευνας τροφοδότησαν με εποπτικό και γνωσιακό υλικό την επαγγελματική εκπαίδευση και κατάρτιση των αγροτών όχι όμως, στον αναγκαίο βαθμό. 
Όπως επίσης και η απαιτούμενη διάχυση του πολύ αξιόλογου ερευνητικού έργου δεν ήταν αυτή που έπρεπε, ούτως ώστε να προάγουμε την αγροτική παραγωγή. 
Η εφαρμοσμένη και στοχευμένη αγροτική έρευνα, για την οποία δούλεψαν πολύ καλοί επιστήμονες της χώρας μας, δεν κατάφερε να αποτελέσει μια ισχυρή και σταθερή αναπτυξιακή συνιστώσα για την αγροτική παραγωγή. Είχαμε πάρα πολλές επιμέρους προόδους, επιτυχίες και αποτελέσματα. Δυο στοιχεία, κατά την άποψή μου, συνέβαλαν –εκτός από την πολυδιάσπαση- σε αυτό. 
Το πρώτο είναι η αξιολόγηση της δουλειάς των ερευνητών που δεν έγινε ποτέ –όπως και των ινστιτούτων αγροτικής έρευνας- με βάση την απόδοση-συμβολή στην προαγωγή της αγροτικής παραγωγής. Γινόταν κυρίως με βάση τις πολύ καλές επιστημονικές δημοσιεύσεις. Το δεύτερο στοιχείο είναι ότι υπάρχει παντελής έλλειψη σύνδεσης της δουλειάς των ερευνητικών κέντρων με το σχεδιασμό και τις ανάγκες για την περιφερειακή ανάπτυξη και την παραγωγή της περιοχής. 
Εδώ έχω δυο παραδείγματα να αναφέρω. Το ένα είναι αρνητικό. Η αναμπέλωση στην Κρήτη, στο Νομό Ηρακλείου κυρίως, έγινε χωρίς την ουσιαστική εμπλοκή του Ινστιτούτου Αμπέλου και κατά καιρούς διάβαζα σωστές επιστημονικές δημοσιεύσεις, ακόμα και του ίδιου του Διευθυντή του Ινστιτούτου Αμπέλου, που έλεγε ότι η αναμπέλωση είναι καταδικασμένη να αποτύχει. Και είχα πάντα την απορία πώς ένας προγραμματισμός για την αναμπέλωση δεν συμπεριελάμβανε το Ινστιτούτο Αμπέλου.
Το δεύτερο παράδειγμα που είναι το θετικό –και έχω προσωπική εμπειρία γιατί υπήρξε μια προγραμματική σύμβαση της Νομαρχιακής Αυτοδιοίκησης Ηρακλείου, όταν ήμουν Αντινομάρχης, με το Ινστιτούτο στο Ηράκλειο- είναι ότι με μικρό κόστος αυτή η προγραμματική σύμβαση ανέθετε στο ινστιτούτο την αντιμετώπιση ενός προβλήματος για τα επιτραπέζια σταφύλια, του προβλήματος δηλαδή που ουσιαστικά τα απέκλειε από τις εξαγωγές στις ευρωπαϊκές αγορές. Μέσα σε συγκεκριμένο χρονικό διάστημα είχαμε αποτέλεσμα και αντιμετωπίσαμε αυτό το πρόβλημα. 
Επομένως, δυο πράγματα πρέπει να δούμε. Πρώτον, η αξιολόγηση του επιστημονικού έργου των ερευνητών και των ίδιων των ερευνητικών κέντρων κατά κύρια βάση πρέπει να γίνεται με βάση τα προγράμματα στοχευμένης έρευνας και τα θετικά αποτελέσματα που αυτά θα δημιουργούν στην αγροτική παραγωγή. Δεύτερον, μέρος των χρηματοδοτήσεων προς τα ερευνητικά κέντρα πρέπει να περνά μέσα από την περιφερειακή αυτοδιοίκηση, ούτως ώστε να υπάρχει συνάφεια-σχέση, η οποία θα δώσει κατεύθυνση για την έρευνα σε συγκεκριμένα προβλήματα της αγροτικής παραγωγής στην περιφέρεια. 
Ας πάμε όμως στο σύστημα αγροτικής επαγγελματικής εκπαίδευσης. Το σύστημα κατάρτισης που δούλεψε στη χώρα μας, έδωσε αποτελέσματα, αλλά δεν είχαμε όλα αυτά που η εποχή ζητά, που η εποχή έχει ανάγκη. Κυρίως τα παλαιότερα χρόνια είχαμε μια σημαντική δουλειά. 
Υπήρξαν όμως τεράστια προβλήματα και νομίζω ότι όλοι συμφωνούμε ότι χρειάζεται αναβάθμιση της εκπαίδευσης αλλά και της κατάρτισης του συστήματος, ούτως ώστε να έχουμε μεγαλύτερη συμβολή για την κάλυψη των αναγκών, για μια ποιοτική αγροτική ανάπτυξη σε περιφερειακό και εθνικό επίπεδο. 
Αντίστοιχα, οι πιστοποιήσεις, οι έλεγχοι των αγροτικών προϊόντων μολονότι προχώρησαν σε σημαντικό βαθμό, δεν μπόρεσαν να υποστηρίξουν ένα αγροδιατροφικό πρότυπο βασισμένο στην παραγωγή της ελληνικής γης. Και αυτό γιατί όλα τα πρότυπα αναγνωρίζονταν ουσιαστικά μόνο από εμάς. Δεν υπήρχε η διεθνής αναγνώριση στα πρότυπα, τα οποία προώθησε ο οργανισμός. 
Έχουμε, λοιπόν, ανάγκη για άλμα σε αυτό τον τομέα. Θα πρέπει το έργο της πιστοποίησης, τα πρότυπα να έχουν ευρωπαϊκή και διεθνή αναγνώριση, ούτως ώστε να έχουν αξία για τις ευρωπαϊκές αγορές και για τον Ευρωπαίο καταναλωτή. 
Κυρίες και κύριοι συνάδελφοι, ξανατονίζω ότι το μεγαλύτερο έλλειμμα αφορά όχι στις αδυναμίες της κάθε μιας λειτουργίας χωριστά, αλλά στην έλλειψη συνολικής θεώρησης, αλληλοσυμπλήρωσης και ενιαίου συντονισμού με τις άλλες. 
Η μετουσίωση της γνώσης και της επιστήμης σε παραγωγική δραστηριότητα δεν είχε τα απτά αποτελέσματα που είχε ανάγκη ο αγροτικός τομέας και οι συνέργειες μεταξύ έρευνας, εκπαίδευσης, κατάρτισης, πιστοποίησης και ελέγχων ήταν αποσπασματικές και περιοδικές. Δεν ήταν ενταγμένες σε έναν συνολικό σχεδιασμό με ένα κέντρο που θα εποπτεύει και θα συντονίζει.
Σήμερα που η σύνδεση των αποτελεσμάτων της έρευνας με την αγροτική παραγωγή και η προστιθέμενη αξία των προϊόντων μας αποτελεί αδήριτη ανάγκη για τη χώρα, η οργάνωση και λειτουργία του ενιαίου οργανισμού με την επωνυμία «ΕΛΛΗΝΙΚΟΣ ΓΕΩΡΓΙΚΟΣ ΟΡΓΑΝΙΣΜΟΣ - ΔΗΜΗΤΡΑ» αποτελούν αναγκαίο συμπλήρωμα της συγχώνευσης η οποία αποφασίστηκε για τους επιμέρους οργανισμούς τον Οκτώβριο του 2011.
Αυτό διότι έτσι μπορεί να επιτευχθεί ο στόχος της οριζόντιας διασύνδεσης, εφαρμοσμένης και στοχευμένης αγροτικής έρευνας με την αγροτική επαγγελματική εκπαίδευση και κατάρτιση και τη διασφάλιση της ποιότητας των αγροτικών προϊόντων και τροφίμων μέσα στο σημερινό δημοσιονομικό πλαίσιο που αναγκαστικά κινούμαστε.
Κάνουν λάθος –και θέλω να το τονίσω- όσοι προσπαθούν είτε επιμέρους είτε συνολικά να μηδενίσουν το έργο των τεσσάρων συγχωνευθέντων οργανισμών. Θα αποτελούσε, όμως, κυρίες και κύριοι συνάδελφοι, εξίσου λάθος να μην προχωρήσουμε σε αυτή τη θεσμική παρέμβαση. Θα αποτελούσε μεγάλο λάθος να αφήσουμε τα πράγματα να λιμνάζουν ως έχουν, απαξιώνοντας ακόμα παραπέρα αυτές τις τέσσερις λειτουργίες, τους τέσσερις οργανισμούς.
Η προσπάθεια που κάνουμε για την έξοδο της χώρας από την κρίση προϋποθέτει την ανάδειξη της αγροτικής οικονομίας σε κύριο πυλώνα της παραγωγικής αναδιάρθρωσης. Αυτό μπορεί να γίνει μόνο μέσα από τον επαναπροσδιορισμό της αγροτικής πολιτικής.
Ταυτόχρονα, το διεθνές περιβάλλον όπως διαμορφώνεται, οι διεθνείς εξελίξεις, η νέα ΚΑΠ και οι κλιματικές αλλαγές που έρχονται, προσδιορίζουν σε μονόδρομο ένα σύγχρονο αγροτοδιατροφικό τομέα με έμφαση στην ποιότητα και την εξωστρέφεια.
Με το προτεινόμενο θεσμικό πλαίσιο επενδύουμε στην αγροτική έρευνα με σκοπό να επιτύχουμε απτά και άμεσα αναπτυξιακά αποτελέσματα. Δίνουμε ιδιαίτερη έμφαση στην πολιτική παραγωγής πολλαπλασιαστικού υλικού και βελτίωσης των φυλών με βάση την προστασία της ελληνικής φύσης και της μοναδικής βιοποικιλότητας του ελληνικού τοπίου.
Επιλέγουμε να αναβαθμίσουμε την αγροτική έρευνα με καινοτομία, επιστημονική έμπνευση και διεθνή ερευνητική καταξίωση προκειμένου αυτή να έχει καθοριστική συμβολή στην αγροτική ανάπτυξη. Καθιερώνουμε για πρώτη φορά το Ινστιτούτο Αγροτικής Έρευνας ως βασική ερευνητική μονάδα με διοικητική αυτοτέλεια και ακαδημαϊκή πιστοποίηση του ερευνητικού της προσωπικού.
Καθιστούμε την αγροτική εκπαίδευση βασικό εργαλείο μιας μακρόπνοης στρατηγικής για την πολιτική στελεχών του αγροτικού κόσμου. Στις γεωργικές σχολές θα προετοιμάσουμε το στελεχιακό κορμό της αγροτικής παραγωγής και της αγροτικής επιχειρηματικότητας.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Θα ήθελα λίγο χρόνο, κύριε Πρόεδρε.
Οι απόφοιτοι των σχολών μπορούν να δημιουργήσουν νέες αγροτικές εκμεταλλεύσεις, να στελεχώσουν τις υπάρχουσες αλλά και τους νέους αγροτικούς συνεταιρισμούς. Μόνο έτσι μπορούμε με γνώση και αυτοπεποίθηση να πραγματοποιήσουμε αυτό που έχουμε ανάγκη, το άλμα προς τις αγορές, το άλμα –καλύτερα- προς τον άνθρωπο, το άλμα προς αυτόν που απευθύνονται τα προϊόντα του μόχθου του αγρότη, τα τρόφιμα.
Οι γεωργικές σχολές αναβαθμίζονται μέσα στο σύστημα δευτεροβάθμιας επαγγελματικής εκπαίδευσης της χώρας. Αυτό που θέλουμε να πετύχουμε είναι το ενδιαφέρον και η τάση που υπάρχει σήμερα στην αγροτική παραγωγή, να μην είναι η τελευταία επιλογή ανάγκης αλλά να είναι μία αναπτυξιακή επιλογή, μία συνειδητή απόφαση ζωής.
Η αγροτική εκπαίδευση είναι δημόσιο αγαθό, άρρηκτα συνυφασμένο με τις ίσες ευκαιρίες και τη δικαιοσύνη.
Πρέπει να γνωρίζουν όλοι αυτοί που έχουν δείξει ενδιαφέρον για επιστροφή στην αγροτική παραγωγή ή για στροφή στην αγροτική παραγωγή, ποιες είναι οι πραγματικές δυνατότητες της πολιτείας να τους στηρίξει.
Οργανώνουμε τους ελέγχους με γνώμονα την ελληνικότητα και την υπεραξία των αγροτικών προϊόντων. Στηρίζουμε τον παραγωγό στο χωράφι, στην κοιτίδα της πρωτογενούς παραγωγής και εντατικοποιούμε τις δημόσιες επιλογές, διευρύνοντας το επιστημονικό τους περιεχόμενο.
Η πιστοποίηση της ποιότητας είναι ένα σημαντικό ζητούμενο για τη χώρα μας, η οποία παράγει πράγματι τα καλύτερα, τα ποιοτικότερα προϊόντα. Τα παράγει σύμφωνα με πρότυπα και προδιαγραφές και όμως, η έλλειψη της ταυτότητας πιστοποίησης δεν τα κατοχυρώνει στη θέση που έχουν. Τα κάνει λιγότερο ανταγωνιστικά, την ίδια ώρα που προϊόντα από άλλες χώρες, που χρησιμοποιούν χωρίς περιορισμούς φυτοφάρμακα ή οτιδήποτε άλλο στον τρόπο παραγωγής, λόγω μόνο -ίσως- της τιμής βρίσκουν τρόπο να περνούν στις αγορές, να φτάνουν μέχρι τον καταναλωτή.
Η ταυτότητα, λοιπόν, η πιστοποίηση των προϊόντων είναι το διαβατήριο και γι’ αυτό δίνουμε ιδιαίτερο βάρος στην πιστοποίηση μαζί με την εκπαίδευση, μαζί με την έρευνα. Υπάρχει συνέργεια. Έχει δυνατότητες ο νέος οργανισμός να προωθήσει αυτή τη συνέργεια που μέχρι τώρα δεν υπήρχε.
(Στο σημείο αυτό κτυπάει το κουδούνι λήξης του χρόνου ομιλίας του κυρίου Βουλευτή)","ΒΑΣΙΛΕΙΟΣ ΚΕΓΚΕΡΟΓΛΟΥ",217
"82300"," Ολοκληρώστε, παρακαλώ, κύριε συνάδελφε.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"82301"," Κυρίες και κύριοι συνάδελφοι, με τη θεσμική αυτή παρέμβαση δεν λύνεται αυτόματα το σύνολο των προβλημάτων. Όμως, ανοίγουμε ένα μεγάλο δρόμο για τον αγροτικό κόσμο. Κάνουμε συμμέτοχο τον αγρότη σε μια μεγάλη πρωτοβουλία συνευθύνης, κοινής προσπάθειας για τη σύγχρονη αγροτική ποιοτική παραγωγή ως κύριο παράγοντα της παραγωγικής αναδιάρθρωσης της χώρας.
Κύριε Υπουργέ, ανεξάρτητα από τη θέση την οποία εξέφρασαν τα κόμματα, θεωρώ ότι πρέπει να καταβληθεί προσπάθεια -ασφαλώς όπου είναι αναγκαίες οι βελτιώσεις να γίνουν- αυτή η μεγάλη θεσμική επέμβαση να μη μείνει στη μέση. Πρέπει να ολοκληρωθεί. Το χειρότερο είναι να μείνουμε με τις αποφάσεις μόνο του Οκτωβρίου και να μη δώσουμε εκείνη την προοπτική που χρειάζεται άμεσα ο αγροτικός κόσμος και οι νέοι άνθρωποι που θέλουν να επενδύσουν στην αγροτική παραγωγή.
Ευχαριστώ.
(Χειροκροτήματα από την πτέρυγα του ΠΑΣΟΚ)","ΒΑΣΙΛΕΙΟΣ ΚΕΓΚΕΡΟΓΛΟΥ",217
"82302"," Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, τριάντα έξι μαθητές και μαθήτριες και τρεις εκπαιδευτικοί από το Γυμνάσιο Κορησού Καστοριάς.
Η Βουλή, όπως επίσης ο Πρόεδρος και Βουλευτής Καστοριάς κ. Φίλιππος Πετσάλνικος, αλλά και ο έτερος Βουλευτής Καστοριάς της Νέας Δημοκρατίας κ. Ζήσης Τζηκαλάγιας, τούς καλωσορίζουν.
(Χειροκροτήματα από όλες τις πτέρυγες της Βουλής)
Παρακαλείται ο εισηγητής της Νέας Δημοκρατίας κ. Κωνσταντίνος Μουσουρούλης να ανέλθει στο Βήμα.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"82303"," Ευχαριστώ, κύριε Πρόεδρε.
Κυρίες και κύριοι συνάδελφοι, τρεις, κατά τη γνώμη μου, σταθερές χαρακτηρίζουν ή προδιαγράφουν, αν θέλετε, το μέλλον του πρωτογενούς τομέα στη χώρα μας.
Η πρώτη σταθερά είναι η στροφή των νέων στην πρωτογενή παραγωγή και αυτό, κύριε Υπουργέ, το είδαμε με το νομοσχέδιο για τα αγροτικά ακίνητα. Η δεύτερη σταθερά είναι η ανάγκη να επιστρέψουμε σε μια ποιοτική παραγωγή που θα βρίσκει αγορές. Δεδομένο και αυτό. Η τρίτη σταθερά είναι η πολύ μεγάλη αύξηση της διεθνούς ζήτησης για ποιοτικά αγροτικά προϊόντα. Σύμφωνα με μελέτες και έρευνες σε διεθνές επίπεδο, μέχρι το 2050 αναμένεται αύξηση της διεθνούς ζητήσεως αγροτικών προϊόντων κατά 70%.
Αυτές, λοιπόν, είναι οι σταθερές. Το αν θα τις αξιοποιήσουμε ή όχι, εξαρτάται από δύο μεταβλητές. Η πρώτη, είναι η ανταγωνιστικότητα της παραγωγής και η δεύτερη, είναι η ικανότητα διεθνούς προβολής της παραγωγής μας αυτής.
Κανείς δεν μπορεί να αμφιβάλλει ότι στο θέμα της διεθνούς προβολής έχουμε αποτύχει παταγωδώς. Ως προς την ανταγωνιστικότητα, πολλοί γνωρίζουμε τους λόγους για τους οποίους τα γεωργικά μας προϊόντα δεν είναι ανταγωνιστικά.
Δεν ξέρω αν το πρόβλημα οφείλεται και στις δύο αυτές μεταβλητές. Είμαι βέβαιος, όμως, ότι οφείλεται στο ότι ακολουθούμε λάθος πολιτικές ή τις υλοποιούμε με αναποτελεσματικές δομές σαν και αυτές που συζητάμε σήμερα. Μπορεί να συμβαίνουν και τα δύο μαζί, δηλαδή να έχουμε και πρόβλημα πολιτικών και πρόβλημα δομών. 
Είναι, επίσης, γνωστό, κύριε Υπουργέ, ότι επί ΠΑΣΟΚ σπάνια συζητούμε για πολιτικές -από σπάνια έως καθόλου- εκτός αν η Κυβέρνηση, αν εσείς εννοείτε συζήτηση πολιτικών αυτό που γίνεται στις επιτροπές, όπως για παράδειγμα, η ενημέρωση που μας κάνει κατά καιρούς ο Υπουργός ή αν κάνει κανένα ταξιδάκι ένας επίτροπος στην Ελλάδα, όπως έγινε και με τον κ. Τσόλος, να μας πει, τέλος πάντων, ποιες είναι οι προοπτικές της επόμενης περιόδου 2014-2020.
Έτσι, λοιπόν, αναγκαστικά το πολιτικό μας ενδιαφέρον στρέφεται μόνο στις δομές, στις οποίες ανατίθεται, κατά τη γνώμη, δυστυχώς, και η διαμόρφωση των πολιτικών.
Για τη Βουλή σε ό,τι αφορά τη διαμόρφωση των πολιτικών, δεν μπορούμε να μιλάμε και δεν μπορούμε να μιλάμε επί ΠΑΣΟΚ, γιατί η λογική σας την έχει αποκλείσει από το σχεδιασμό των πολιτικών. Δεν εννοώ εσάς προσωπικά. Παράδειγμα αποτελεί η ενέργεια με την κατάργηση θεσμών που είχαμε, οι οποίοι διαμόρφωναν μακροχρόνια ελληνική στρατηγική, την οποία ποτέ δεν συζητήσαμε επί ΠΑΣΟΚ σ’ αυτήν τη χώρα.
Όμως, όταν συζητάμε γι’ αυτές τις δομές, σπάνια μας απασχολεί η βελτιστοποίηση της αποτελεσματικότητάς τους. Συζητάμε κυρίως τα τεχνικά, διοικητικά και άλλου είδους ζητήματα, που απασχολούν καμμιά φορά τους εργαζόμενους, καμμιά φορά και τους Υπουργούς.
Αυτή είναι μία πραγματικότητα της πολιτικής που μας συνήθισε η προηγούμενη κυβέρνηση του ΠΑΣΟΚ αυτά τα χρόνια. Σήμερα, συζητάμε τη διαχειριστική συνένωση ή να το πω αλλιώς τη διοικητική σύμπραξη –εσείς θα διαλέξετε, κύριε Υπουργέ- τεσσάρων υφιστάμενων οργανισμών, που αποτελούν δύο σαφώς ετερόκλητες ομάδες λειτουργιών. Συζητάμε, δηλαδή, μία συνένωση υπό την ενιαία σκέπη του οργανισμού που επινοήσατε για να δείξετε περιορισμό του δημόσιου τομέα. Από εκεί απορρέει και η κοινή υπουργική απόφαση που υπογράψατε πριν από λίγους μήνες. Αυτή είναι η σκοπιμότητα της πολιτικής. Αυτή η απόφαση, αυτή η ΚΥΑ, έδειχνε τη σκοπιμότητα της πολιτικής σας που πραγματοποιήθηκε και, δυστυχώς, μας ανάγκασε να φτάσουμε σ’ αυτό το νομοθέτημα γιατί από μόνη της η ΚΥΑ αυτή δεν έστεκε.
Θα ήθελα να πω πολλά γι’ αυτά που έχουν γίνει. Ψηφίσατε νόμους για τους συνεταιρισμούς, ψηφίσατε νόμους για τα μητρώα και τώρα με τροπολογίες έρχεστε και κάνετε εκτεταμένες αλλαγές για να διορθωθούν αβλεψίες. Θα τα πούμε αύριο και στη συζήτηση επί των άρθρων.
Εγώ θα κάνω μία απλή αναφορά στο θέμα των μητρώων. Σας είχα πει τότε και στην επιτροπή –δεν ήσασταν εσείς Υπουργός- για τους αγρότες που έχουν και εμπορική δραστηριότητα: «Προσοχή, υπάρχουν αγρότες που είναι και έμποροι, προβλέψτε το». Τότε, δεν είχε ακούσει κανείς και έρχεστε τώρα και το διορθώνετε.
Παρακαλώ, θέλω να το καταθέσω στα Πρακτικά.
(Στο σημείο αυτό ο Βουλευτής κ. Κωνσταντίνος Μουσουρούλης   καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Αυτή είναι η πραγματικότητα του τρόπου με τον οποίο νομοθετείτε. Εγώ θα έλθω σε ένα γενικότερο πλαίσιο.
Κυρίες και κύριοι συνάδελφοι, όταν η Ευρώπη συζητά για επιχειρησιακές ομάδες αγροτών, ερευνητών και συμβούλων, για κοινές δράσεις συνεργειών μεταφοράς γνώσης και επενδύσεων, για σύμπραξη καινοτομίας στη γεωργία και όταν εμείς σε αυτό ακριβώς το πλαίσιο πρέπει να επανεκκινήσουμε την οικονομία μας, εσείς, κύριε Υπουργέ, προσποιείστε ότι κάνετε μεταρρυθμίσεις, διότι για μεταρρυθμιστικό «κύμα» κάνει λόγο η αιτιολογική έκθεση. Εγώ τότε το παρομοίασα «σαν φουσκοθαλασσιά», στην επιτροπή, αν θυμάστε. Δεν είναι μεταρρυθμιστικό «κύμα», έστω κι αν το βαφτίζετε έτσι.
Πάμε τώρα στο θέμα της γεωργικής έρευνας, που είναι για εμένα πάρα πολύ σημαντικό. Η γεωργική έρευνα συνδέεται σαφέστατα με την ανάγκη μεταρρυθμίσεων. Eνώ συμβαίνει αυτό, εσείς όχι μόνο περιορίζετε τα πεδία αυτής της έρευνας στα απολύτως απαραίτητα ή σε αυτά που έχουμε συνηθίσει να κάνουμε, αλλά και την απομακρύνετε από τον κύριο κορμό της έρευνας στη χώρα μας. 
Η ουσία ποια είναι, κύριοι συνάδελφοι; Η ουσία είναι ότι η προηγούμενη κυβέρνηση του ΠΑΣΟΚ και οι Υπουργοί της –γιατί δεν συντελέστηκε κάποια αλλαγή στο Υπουργείο Αγροτικής Ανάπτυξης και Τροφίμων- προσποιείται ότι κάνει μεταρρυθμίσεις και μάλιστα υπό την πίεση εξωγενών παραγόντων, που η ίδια η προηγούμενη κυβέρνηση του ΠΑΣΟΚ και ο πρώην Πρωθυπουργός και Αρχηγός του προκάλεσαν. Αυτή είναι η αλήθεια. Αυτό, όμως, δεν είναι το χειρότερο. 
Το χειρότερο είναι ότι οι μεταρρυθμίσεις γίνονται χωρίς σχεδιασμό. Οι μεταρρυθμίσεις γίνονται με ιδεολογήματα και θεωρητικά σχήματα. Και εδώ θέλω να είμαι σαφής, κύριοι συνάδελφοι. Προσπαθούμε ή αποφασίσαμε –αποφασίσατε- να συγχωνευθούν τέσσερις οργανισμοί. Πώς γίνεται αυτή η δουλειά; Γίνεται με μία λειτουργική επισκόπηση των οργανισμών αυτών, για να δούμε τι ακριβώς κάνουν σε σχέση με τις αρμοδιότητές τους, αν το κάνουν καλά, κάνουμε και audit, έλεγχο δηλαδή με συγκεκριμένους ποσοτικούς και ποιοτικούς δείκτες τους οποίους αξιολογούμε και μετά αποφασίζουμε ποιος πρέπει να συγχωνευθεί και αν, με ποιον, για να παράγει ποιο αποτέλεσμα. Αυτή είναι μία μεθοδολογία, την οποία κανείς δεν μπορεί να αμφισβητήσει. Το ερώτημα είναι αν έχει γίνει αυτό, αν είμαστε σε θέση να διαβεβαιώσουμε ότι όλη αυτή η προεργασία έγινε από το Υπουργείο, για να φθάσουμε σήμερα στο σημερινό νομοσχέδιο. Θα ήθελα να ακούσω «ναι, έγινε» και πώς έγινε. Ο πλέον αρμόδιος είναι ο Υπουργός για να μας το πει. 
Υπάρχουν τρεις βασικές λειτουργίες με τις οποίες καλείται να ασχοληθεί ο νέος «γεωργικός» οργανισμός και όχι «αγροτικός». Θυμάστε, κύριοι συνάδελφοι, ότι είπαμε ότι το «γεωργικός» είναι λίγο πιο στενός προσδιορισμός και ότι το «αγροτικός» θα ήταν ένας ευρύτερος προσδιορισμός, που θα κάλυπτε ή καλύπτει περισσότερα αντικείμενα από αυτά που μπορεί να καλύπτει ο χαρακτηρισμός «γεωργικός» οργανισμός. Ποια είναι αυτά; Η έρευνα, η εκπαίδευση και η κατάρτιση, η ποιότητα, ο έλεγχος και η πιστοποίηση. Το ερώτημα είναι τι αλλάζει με τη νέα δομή, ποιο είναι το νέο που έρχεται. 
Θα αναφερθώ και στους τρεις τομείς αναλυτικά. Πρώτα από όλα, όσον αφορά την έρευνα, κύριοι συνάδελφοι, αυτή, είναι ένα εργαλείο ανάπτυξης και τα αποτελέσματά της στον αγροτικό τομέα θα πρέπει να μεταφέρονται και στον παραγωγό αλλά να τα απολαμβάνει και ο καταναλωτής. Είναι το γνωστό θέμα της αδυναμίας που έχουμε να επενδύσουμε στη ζήτηση και της επιλογής αυτής της χώρας να επενδύει παγίως στην προσφορά. Αυτό, όμως, δεν αφορά το Υπουργείο σας, είναι γενικότερο θέμα στρέβλωσης της πολιτικής ανάπτυξης της χώρας και ειδικά της αγροτικής. 
Εγώ θα κάνω συγκεκριμένα ερωτήματα. Ποια είναι η πολιτική μας για τη γεωργική έρευνα; Ποιες είναι οι εθνικές ανάγκες που η πολιτική αυτή έρχεται να καλύψει; Πώς συνδέεται αυτή η έρευνα, με τις εξελίξεις στην Κοινή Αγροτική Πολιτική, η οποία είναι προ των πυλών; Σε ποια προϊόντα ρίχνουμε το βάρος; Ποια είναι τα νέα προϊόντα που θέλουμε; Ποιες είναι οι νέες παραγωγικές μέθοδοι που χρειαζόμαστε; Πώς αντιμετωπίζουμε την κλιματική αλλαγή; Ποια είναι τα στοιχεία της βιοποικιλότητας –της δικής μας βιοποικιλότητας- που πρέπει να προστατεύσουμε; 
Δυστυχώς, σαφείς απαντήσεις δεν υπάρχουν. Γιατί δεν υπάρχουν; Γιατί λείπει ο σχεδιασμός και όχι μόνο, λείπει και ο προσανατολισμός. Πού εναπόκειται κατά το νομοσχέδιο η χάραξη και του σχεδιασμού και του προσανατολισμού; Σε ένα συμβούλιο, κυρίες και κύριοι συνάδελφοι, το οποίο θεσπίζεται στο πλαίσιο του πρώην ΕΘΙΑΓΕ το οποίο εκπίπτει σε μία νέα γενική διεύθυνση του νέου οργανισμού «Δήμητρα». 
Έρχομαι στο δεύτερο θέμα, στην εκπαίδευση και την κατάρτιση, το οποίο είναι εξίσου σημαντικό με την έρευνα. Αντιμετωπίζονται και εδώ, όμως, οι νέες προκλήσεις; Το περιεχόμενο των προκλήσεων αυτών έχει περισσότερη σημασία από τη σημασία που το νομοσχέδιο αποδίδει στα επαγγελματικά δικαιώματα που αποκτά κανείς, εφόσον λάβει το λεγόμενο «πράσινο πιστοποιητικό». 
Πάντως, εδώ χαίρομαι –και μπορώ να το υπογραμμίσω- γιατί για την κατάρτιση τουλάχιστον, είχατε δεχθεί και δεχθήκατε το επίπεδο της περιφερειακής ενότητας, ενώ στην εκπαίδευση εγκαταλείψατε τα περί τεχνολογικού λυκείου που έλεγε η αρχική μορφή του νομοσχεδίου.
Θα αναφερθώ τώρα στο τρίτο σκέλος, στο σκέλος της ποιότητας. Εκτός από το ότι εμφανίζετε το θέμα σαν να προκύπτει εκ του μηδενός, από παρθενογένεση, δηλαδή σαν να μην έχει παρελθόν και παρόν, εγώ δεν μπορώ να καταλάβω την εμμονή σας να μη γίνεται καμμία αναφορά στο υπάρχον ευρωπαϊκό σύστημα. Το ερώτημά μου είναι το εξής: Η Ελλάδα θα δίνει χαρακτηρισμό ΠΟΠ εκτός ευρωπαϊκού συστήματος; Είναι δυνατόν αυτό;
Τώρα, θα ήθελα να κάνω μία γενική παρατήρηση στο θέμα της περιφερειακότητας. Κύριε Υπουργέ –μας έχει συνηθίσει, βέβαια, η προηγούμενη κυβέρνηση του ΠΑΣΟΚ, όπως και πολλοί εκ των σημερινών συναδέλφων, αλλά και πάλι η θεώρησή σας εδώ με μικρές εξαιρέσεις είναι ενιαία- τα νησιά τα έχετε σβήσει από το χάρτη του οργανισμού μονοκοντυλιά! Το θέμα αυτό δεν είναι τυπικό. Τα νησιωτικά προϊόντα, κυρίες και κύριοι συνάδελφοι, έχουν ιδιαιτερότητα όχι μόνο για γεωγραφικούς λόγους. Όσον αφορά τα προϊόντα από τη μαστίχα Χίου, ως το σαμιώτικο κρασί ή ακόμα και τις τουλίπες της Χίου που αυτήν την εποχή ανθίζουν, πείτε ποια από τις προτεινόμενες δομές των ινστιτούτων θα μπορούσε να αναλάβει, για παράδειγμα, ένα πρόγραμμα πολλαπλασιασμού των βολβών αυτής της τουλίπας –ειρήσθω εν παρόδω, για τους περισσότερους που δεν έχουν επισκεφθεί το νησί, η τουλίπα έλκει την καταγωγή από τη Χίο- δεδομένης και της εμπορικής αξίας που θα μπορούσαν να έχουν αυτοί οι βολβοί στη διεθνή αγορά; Πώς θα γίνει αυτό με το ελάχιστο, δηλαδή έναν τομέα ή ένα εργαστήριο; Πώς θα γίνει απ’ αυτά που προβλέπει το νομοσχέδιο;
Ας πούμε ότι συμφωνούμε για έναν τομέα ή ένα εργαστήριο. Και ποιο απ’ αυτά θα είναι το πρώτο; Και για ποιο προϊόν; Μιλώ πάντα για τα νησιά. Και δεν περιλαμβάνω την Κρήτη στα νησιά, κύριοι συνάδελφοι, γιατί η Κρήτη έχει μεγάλη ενδοχώρα. Να πω για την ελιά; Για το αμπέλι; Για τη φάβα Σαντορίνης; Για το ζωικό κεφάλαιο ή μήπως για την αλιεία; Όλα αυτά και ειδικά το θέμα της νησιωτικής αγροτικής παραγωγής, το Υπουργείο αλλά και το νομοσχέδιο τα αντιμετωπίζουν εντελώς επιδερμικά. 
Ας αναφερθούμε τώρα στο θέμα των σκοπών που επιδιώκει το νομοσχέδιο και πώς τους αντιμετωπίζει. Κατά τη γνώμη μας, κύριε Υπουργέ, ούτε η υποστήριξη στον αγροτικό τομέα βελτιώνεται –για την οποία φωνάζουν οι πάντες και όχι μόνο οι παραγωγοί- ούτε γίνεται και εξοικονόμηση δημοσίων πόρων. Εδώ, αποκαλυπτική είναι και η έκθεση του Γενικού Λογιστηρίου του Κράτους και αυτός είναι ένας λόγος, ο οποίος μας φέρνει στη δύσκολη θέση να αντιμετωπίζουμε το νομοσχέδιο μ’ αυτόν τον τρόπο και να κάνουμε αυτήν την κριτική. 
Βασικός λόγος είναι το μεταρρυθμιστικό κύμα, κύριε Υπουργέ, όπως το εννοούσατε στην αιτιολογική, αλλά όπως το εννοούσε και η κυβέρνηση του ΠΑΣΟΚ. Δεν προκάλεσε μόνο ναυάγιο του ΠΑΣΟΚ, αλλά και της ίδιας της χώρας. Ειδικά στον αγροτικό τομέα προκάλεσε σημαντική ζημιά και στο εισόδημα και στην απασχόληση και στην προοπτική των αγροτών μας για το μέλλον.
Ευχαριστώ.
(Χειροκροτήματα από την πτέρυγα της Νέας Δημοκρατίας)","ΚΩΝΣΤΑΝΤΙΝΟΣ ΜΟΥΣΟΥΡΟΥΛΗΣ",333
"82304"," Κύριε Μουσουρούλη, πώς τοποθετείστε επί της αρχής;","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"82305"," Δεν έχει σημασία, κύριε Πρόεδρε. Θα το δούμε μετά.","ΚΩΝΣΤΑΝΤΙΝΟΣ ΜΟΥΣΟΥΡΟΥΛΗΣ",333
"82306"," Πώς δεν έχει σημασία; Δεν ψηφίζετε;","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"82307"," Όχι.","ΚΩΝΣΤΑΝΤΙΝΟΣ ΜΟΥΣΟΥΡΟΥΛΗΣ",333
"82308"," Μάλιστα.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"82309"," Κύριε Πρόεδρε, με συγχωρείτε αλλά από την εισήγησή μου μάλλον δεν έγινε κατανοητή η θέση της Νέας Δημοκρατίας. Ως εκ τούτου, επιβεβαιώνω ότι εμείς δεν μπορούμε να στηρίξουμε αυτό το νομοσχέδιο.","ΚΩΝΣΤΑΝΤΙΝΟΣ ΜΟΥΣΟΥΡΟΥΛΗΣ",333
"82310"," Απλώς, αυτό πρέπει να το δηλώνουμε ρητά. Αυτό είναι.
Παρακαλείται ο κ. Νικόλαος Μωραΐτης, ειδικός αγορητής του Κομμουνιστικού Κόμματος Ελλάδας, να λάβει το λόγο.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"82311"," Ευχαριστώ, κύριε Πρόεδρε.
Κύριοι του Υπουργείου Αγροτικής Ανάπτυξης και Τροφίμων, δηλώσατε πριν από λίγες μέρες αναρμόδιοι να απαντήσετε σε ερώτηση του Κομμουνιστικού Κόμματος Ελλάδας για την Αγροτική Τράπεζα και για τα μεγάλα προβλήματα που αντιμετωπίζουν χιλιάδες αγροτοκτηνοτρόφοι για τη νέα καλλιεργητική περίοδο.
Αυτό όμως δεν σας απαλλάσσει από τις τεράστιες ευθύνες, που με την πολιτική που ακολουθείτε, οδηγείτε σε απόγνωση αγρότες, κτηνοτρόφους που δεν μπορούν να προμηθευτούν εφόδια, ζωοτροφές. 
Οι πολυεθνικές, οι μεγαλοεισαγωγείς δεν κάνουν δευτερόλεπτο πίστωση. Η ΑΤΕ δεν δίνει ευρώ για καλλιεργητικά δάνεια. Θεωρούν σίγουρη τη χρεοκοπία, το ξεκλήρισμα των φτωχομεσαίων αγροτών. Δεν απαντήσατε στην ερώτηση του ΚΚΕ, απαντήσατε όμως σε ερώτηση Βουλευτή του ΠΑΣΟΚ. 
Έχετε τεράστιες ευθύνες, κύριε Δριβελέγκα. Βέβαια αυτή η πολιτική σας, θα αφήσει χιλιάδες στρέμματα ακαλλιέργητα, θα μείνουν χωρίς λίπανση, χωρίς φυτοπροστασία, θα έχουμε μειωμένη παραγωγή, μειωμένο εισόδημα, θα δημιουργήσουμε παραπέρα ελλείμματα στο αγροτικό ισοζύγιο και μεγαλύτερη διατροφική εξάρτηση. Αυτή είναι η βάρβαρη πολιτική σας. 
Παρ’ ότι έχουμε όλες τις προϋποθέσεις, κλιματολογικές, εδαφολογικές συνθήκες να καλύψουμε τις σύγχρονες διατροφικές, λαϊκές ανάγκες, δεν παράγουμε γι’ αυτό. Κριτήριο είναι το κέρδος. Οι αγροτοκτηνοτρόφοι, μέσα σε όλα αυτά έχουν να αντιμετωπίσουν και τους εμποροβιομήχανους που παίρνουν την παραγωγή κοψοχρονιά και ακόμα ή δεν την πληρώνουν ή την πληρώνουν όποτε θέλουν μετά από μήνες. 
Η ύπαιθρος μαραζώνει. Οι φτωχοί παραγωγοί και μεγάλο μέρος των μεσαίων παραγωγών καταστρέφεται. Αυτή η κατάσταση επιδεινώνεται, επιταχύνεται με πιο γρήγορους ρυθμούς με την βάρβαρη πολιτική αντιαγροτική πολιτική που εφάρμοσαν οι κυβερνήσεις του ΠΑΣΟΚ και της Νέας Δημοκρατίας χρόνια τώρα αλλά και η σημερινή συγκυβέρνηση και στηρίζουν τα κόμματα του ευρωμονόδρομου για να ξεπεράσουν την καπιταλιστική οικονομική κρίση. Σε συνδυασμό με τις κατευθύνσεις της φθηνής αγροτικής πολιτικής του Παγκόσμιου Οργανισμού Εμπορίου, τους ανελέητους νόμους της ελεύθερης αγοράς, οδηγούν τη φτωχομεσαία αγροτιά, την κτηνοτροφία στην καταστροφή. Αυτή είναι η πολιτική σας. Στοχεύει στο να μαζευτεί γη και παραγωγή σε λίγα χέρια, να προσαρμόσει την ελληνική γεωργία, την κτηνοτροφία στους στόχους της ΚΑΠ του 2014-2020, που είναι η πλήρης κυριαρχία της μεγάλης ιδιοκτησίας και της λειτουργίας της με τους καπιταλιστικούς όρους της αγοράς που θα εξυπηρετεί την ανταγωνιστικότητα, την επιχειρηματικότητα. 
Σε αυτήν την προοπτική, δεν χωρούν οι μικρομεσαίοι αγρότες και κτηνοτρόφοι. Είναι σίγουρη η καταστροφή τους. Όσοι από αυτούς καταφέρουν μέχρι τότε να επιβιώσουν, στη συνέχεια η καταστροφή τους, το ξεκλήρισμα θα γίνει άμεσα και βίαια. 
Συνεχίζοντας αυτήν την άγρια, βάρβαρη πολιτική, φέρνετε το τελευταίο διάστημα μία σειρά από νομοσχέδια που ψηφίζετε παρέα είτε ήσασταν μαζί στην κυβέρνηση είτε χώρια ενώνατε τις δυνάμεις σας, για να περάσουν τα βάρβαρα μέτρα της ΚΑΠ των μνημονίων. 
Σε αυτήν την κατεύθυνση, φέρνετε και το νομοσχέδιο που συζητάμε σήμερα με τον ψευδεπίγραφο τίτλο για την έρευνα, την εκπαίδευση και την κατάρτιση των αγροτών και τον έλεγχο και την πιστοποίηση των αγροτικών προϊόντων. Είναι ψευδεπίγραφος ο τίτλος, είναι υποκριτικό το ενδιαφέρον σας, ότι νοιάζεστε για όλα αυτά, γιατί διαλύετε ό,τι υπήρχε και λειτουργούσε σε κάποιο βαθμό προστατευτικά για τους αγροτοκτηνοτρόφους, με τα όποια προβλήματα ή τις αδυναμίες που υπήρχαν. Δεν κάνατε προσπάθεια να τα διορθώσετε. Αντίθετα συρρικνώνετε, τα διαλύετε, τα παραδίδετε στους ιδιώτες, τα μετατρέπετε σε φοροεισπρακτικούς μηχανισμούς, επιβάλλετε χαράτσια. Αυτή η πολιτική, επιτίθεται σε αγρότες, κτηνοτρόφους αλλά και σε εργαζόμενους. Γι’ αυτό το προηγούμενο διάστημα είχαμε μαζικές κινητοποιήσεις και κοινό συντονισμό όλων των οργανισμών που συγχωνεύονται ή διαλύονται. 
Βέβαια σήμερα έρχεστε να επικυρώσετε, να βάλετε τη σφραγίδα του νόμου σε μία κοινή υπουργική απόφαση των Υπουργείων Οικονομικών, Αγροτικής Ανάπτυξης και Τροφίμων στην απόφαση 8763/10-10-2011 που ήδη λειτουργούσε σαν οργανισμός με διοικητικό συμβούλιο, με πρόεδρο. Κι έρχεστε τώρα στη Βουλή και ζητάτε την επικύρωση. Αυτό δείχνει και καταρρίπτει το μύθο των αστικών κομμάτων για το ναό –όπως λέτε- της δημοκρατίας. Σήμερα τον χρησιμοποιείτε σαν διεκπεραιωτικό μηχανισμό. 
Βέβαια, αποδεικνύει και τη συμφωνία των κομμάτων του κεφαλαίου για να περάσουν κάθε αντιδραστικό σχέδιο της «Ευρωπαϊκής Ένωσης των μνημονίων». Η έκθεση του Γενικού Λογιστηρίου του Κράτους λέει ξεκάθαρα στη σελίδα 7 ότι από τη συρρίκνωση και συγχώνευση πενήντα πέντε ινστιτούτων, θα έχουμε ετήσια εξοικονόμηση 1.700.000 ευρώ και θα έχουμε και μαζικές απολύσεις μέσω της εργασιακής εφεδρείας. Βέβαια, σ’ αυτήν την κατεύθυνση, θα έχουμε και τη συνεισφορά των κτηνοτρόφων με τα χαράτσια, με τα ανταποδοτικά τέλη που υπάρχουν στο άρθρο 21 και τα οποία θα επιβληθούν από την ιδιωτικοποίηση αυτών των υπηρεσιών και ενδεχομένως θα μετακυληθούν μέσω της κατανάλωσης στις εργατικές οικογένειες. 
Λέτε σε όλους τους τόνους ότι νοιάζεστε για την ανάπτυξη της γεωργίας, της κτηνοτροφίας και για τη διατροφή του λαού, ενώ λέτε ότι ο κόσμος θα γυρίσει στην ύπαιθρο και θα ασχοληθεί με τη γεωργία και την κτηνοτροφία. Στήνετε φιέστες για μοίρασμα γης, όταν η πολιτική της Ευρωπαϊκής Ένωσης, την οποία έχετε ως «ευαγγέλιο» τα κόμματα του ευρωμονόδρομου, έχει αφανίσει δυναμικές καλλιέργειες. Αυτή η πολιτική, έχει αφήσει ακαλλιέργητα χιλιάδες στρέμματα που θα μπορούσαν να παράγουν προϊόντα υψηλής διατροφικής αξίας για τις λαϊκές ανάγκες. 
Είναι υποκρισία πρώτου μεγέθους, να λέτε ότι νοιάζεστε για τη φτωχομεσαία αγροτιά, ενώ με το σχέδιο νόμου που συζητάμε σήμερα εδώ, καταργείτε όλα τα ινστιτούτα αμπέλου της Αθήνας, του Ηρακλείου Κρήτης και του Πύργου Ηλείας. 
Σας ρωτήσαμε και δεν πήραμε απάντηση, όσον αφορά με το τι θα γίνει με την Τράπεζα Γενετικού Υλικού του Ινστιτούτου Αμπέλου Αθήνας που έχει χίλιες ποικιλίες, στις οποίες συμπεριλαμβάνονται και οι σπάνιες υβριδικές ποικιλίες. Έχουν διασωθεί, πραγματικά, μέχρι σήμερα με μεγάλη προσπάθεια, παρά το γεγονός ότι χρόνο με το χρόνο μειώνονταν όλο και περισσότερο οι πόροι προς αυτό το ινστιτούτο. Τι θα γίνουν αύριο; Θα καταστραφούν; Θα κατακλυστεί η χώρα μας με μούστο και κρασί από τη Χιλή και την Αργεντινή και θα μεγαλώσει το έλλειμμα στο αγροτικό ισοζύγιο, γιατί πολλές από αυτές τις ποικιλίες κρασιού ήταν και εξαγώγιμες; 
Με το άρθρο 14, δίνετε τη δυνατότητα να δημιουργηθούν βοτανικοί κήποι σε νομικά πρόσωπα, σε ιδιώτες, ενδεχομένως με εισιτήριο. Βέβαια, για μας το κύριο είναι η γενετική τράπεζα όχι μόνο του αμπελιού, αλλά και των άλλων καλλιεργούμενων φυτών. 
Επίσης, καταργείτε το Ινστιτούτου Σιτηρών το οποίο τα τελευταία χρόνια έχει συμβάλει στη βελτίωση ποικιλιών σιτηρών. Βέβαια, η ΚΑΠ άφησε πίσω της ακαλλιέργητα εκατομμύρια στρέμματα μαλακού σιταριού και είχαμε τη χώρα ελλειμματική σε εκατοντάδες χιλιάδες τόνους για το «ψωμί του λαού», το οποίο λέτε ότι σας νοιάζει. Τα μονοπώλια και τους μεγαλοεισαγωγείς υπηρετείτε. 
Το ίδιο κάνετε και με την κατάργηση του Οργανισμού Γάλακτος και Κρέατος, γεγονός που έχει ξεσηκώσει θύελλα διαμαρτυριών από κτηνοτρόφους και εργαζόμενους. Η διάλυσή του, ήταν ένα πάγιο αίτημα των καρτέλ του γάλακτος και του κρέατος, για να μπορούν να κάνουν τις ελληνοποιήσεις και δεν μπορούσατε να τους χαλάσετε το χατίρι. Γι’ αυτό το κάνατε. Για να μπορούν πιο εύκολα να αναμιγνύουν σκόνη και παγοκολώνες γάλακτος, αφού δεν θα γίνεται καταγραφή ανά παραγωγό και ανά παραγωγή. Δεν θα ξέρουμε ποιος, πού και πόσο παράγει. 
Μ’ αυτόν τον τρόπο, θα γίνονται πιο εύκολα τα «βαφτίσια», όπως λέει ο λαός μας, των εισαγόμενων προϊόντων γάλακτος και κρέατος σε ελληνικά. Και η βάρβαρη πολιτική σας, η επίθεση αυτήν τη στιγμή της συγκυβέρνησης και των κομμάτων του κεφαλαίου, εντείνεται ιδιαίτερα στους κτηνοτρόφους με το ξεπούλημα της «ΔΩΔΩΝΗΣ» και με την ιδιωτικοποίηση της Αγροτικής Τράπεζας, όπου εκεί είναι υποθηκευμένο πάνω από το 70% της περιουσίας ιδίως της φτωχομεσαίας αγροτιάς. 
Επίσης, γίνεται με το πετσόκομμα των 60 εκατομμυρίων στην εξισωτική αποζημίωση, που έγινε κάτω από τις επιταγές του μνημονίου, το οποίο ψήφισε και με τα δυο του χέρια ο αντιμνημονιακός κ. Σαμαράς. Και τώρα γυρίζουν οι Βουλευτές της Νέας Δημοκρατίας, που πριν από λίγες μέρες ψήφισαν την περικοπή των επιδοτήσεων, στα ορεινά χωριά -γιατί η εξισωτική αφορά τους πιο φτωχούς, τους πιο εξαθλιωμένους κτηνοτρόφους ορεινών και μειονεκτικών περιοχών- και τους λένε πως όταν γίνουν κυβέρνηση, θα ξαναδώσουν την εξισωτική στο σύνολό της, λες και τώρα δεν είναι στη συγκυβέρνηση. Το θράσος και η υποκρισία δεν έχουν όρια. 
Τώρα στο σχέδιο νόμου σε ό,τι αφορά την ποιότητα, μιλάτε για απλούστευση διαδικασιών ελέγχου και πιστοποίησης. Δεν θα γίνει αυτό. Στόχος είναι να δώσετε στους ιδιώτες τον έλεγχο, ενώ ο οργανισμός που συστήνεται, θα κάνει δειγματοληπτικό έλεγχο στους ιδιώτες. 
Στην αγροτική εκπαίδευση ακόμη περιμένουμε απάντηση, να μας πείτε για το «πράσινο» πιστοποιητικό που αναφέρεται στο άρθρο 10, να μας απαντήσετε ποιος θα το πληρώνει. Θα το πληρώνει ο αγρότης; Δυστυχώς αυτό θα συμβεί.
Σήμερα, υπάρχουν διάφορα σεμινάρια που στο παρελθόν γίνονταν και αυτοί που τα παρακολουθούσαν, πληρώνονταν. Σήμερα, γίνονται πραγματικά ρουσφέτια και δυστυχώς τα πληρώνουν κάποιοι για να τα παρακολουθήσουν.
Ένα ακόμη «χαράτσι» βάζετε μ’ αυτό το νομοσχέδιο σε διάφορα προϊόντα ή μάλλον σε όλα τα προϊόντα στα οποία θα υπάρχει πιστοποίηση. 
Εμείς καταψηφίζουμε επί της αρχής το προτεινόμενο νομοσχέδιο. Είναι ένα ακόμη νομοσχέδιο, που «χαρατσώνει», ιδιωτικοποιεί, διαλύει ό,τι έχει απομείνει και ό,τι πρόσφερε μία στοιχειώδη κρατική βοήθεια στους φτωχομεσαίους αγρότες. Θα υποβαθμίσει παραπέρα την αγροτική παραγωγή, τον πρωτογενή τομέα, ο έλεγχος ποιότητας θα περάσει στους ιδιώτες, η έρευνα θα υποταχθεί στο κέρδος κι όχι στις λαϊκές ανάγκες.
Μπροστά σ’ αυτήν τη εκρηκτική κατάσταση, οι φτωχομεσαίοι κτηνοτρόφοι μαζί με την εργατική τάξη, τα πλατιά λαϊκά στρώματα, τη νεολαία, πρέπει να δημιουργήσουν ένα μέτωπο σύγκρουσης, ρήξης, ανατροπής σ’ αυτήν τη βάρβαρη πολιτική. Χρειάζεται κοινό μέτωπο, γιατί κοινά είναι τα προβλήματα, κοινός είναι ο αντίπαλος. Γι’ αυτό πρέπει από κοινού να αντιπαλέψουμε αυτήν τη βάρβαρη πολιτική. Πρέπει να βάλουν φρένο στην άγρια πολιτική και να δώσουν προοπτική στον αγώνα τους, να διεκδικήσουν ανάπτυξη του αγροτικού, του κτηνοτροφικού τομέα έτσι όπως συμφέρει το λαό, τη χώρα, τους φτωχομεσαίους αγροτοκτηνοτρόφους και όχι τους μεγαλοεπιχειρηματίες, τα καρτέλ, τους μεσάζοντες. Μόνο έτσι θα υπάρξει λαϊκή ευημερία με κεντρικό σχεδιασμό και κοινωνικοποίηση των μέσων παραγωγής και της γης όπου θα αξιοποιούνται οι παραγωγικές δυνατότητες της χώρας με κριτήριο όχι το κέρδος των μονοπωλίων αλλά την κάλυψη των σύγχρονων διατροφικών λαϊκών αναγκών, μειώνοντας ουσιαστικά το κόστος παραγωγής. 
Παράλληλα, με τις μεγάλες κρατικές μονάδες θα δημιουργούνται παραγωγικοί συνεταιρισμοί των μικρομεσαίων αγροτών και κτηνοτρόφων με κρατική επιστημονική στήριξη. Ενταγμένοι στον κεντρικό σχεδιασμό, θα καλύπτουν όχι μόνο τις εγχώριες ανάγκες αλλά θα ανοίγουν και δρόμους για εξαγωγή προϊόντων. 
Πραγματικά έχουμε τεράστιες δυνατότητες. Μόνο έτσι οι καταναλωτές, οι εργαζόμενοι, μπορούν να αγοράζουν φτηνά και υγιεινά τρόφιμα και οι μικρομεσαίοι αγροτοκτηνοτρόφοι να μπορούν να παράγουν χωρίς τους εκβιασμούς και την κερδοσκοπία. Αυτό όμως μπορεί να γίνει με μία οργάνωση της κοινωνίας, όπου δεν θα υπάρχουν το κέρδος και η εκμετάλλευση, σε μία κοινωνία που θα έχει απαλλαγεί από την κυριαρχία των μεσαζόντων, των εμποροβιομηχάνων, των μονοπωλίων. 
Για να εφαρμοστεί όμως μία τέτοια αγροτική πολιτική που συμφέρει τη χώρα και το λαό, προϋποθέτει μαζικό απεγκλωβισμό των μικρομεσαίων αγροτοκτηνοτρόφων, των καταναλωτών, των φτωχών λαϊκών στρωμάτων από τις πολιτικές και τα κόμματα που τους «ξεκληρίζουν». Απαιτείται η δημιουργία πολιτικών προϋποθέσεων, για την εφαρμογή μιας συνολικότερης λαϊκής οικονομίας στην οποία οι κτηνοτρόφοι, οι αγρότες, ο κτηνοτροφικός, ο αγροτικός τομέας θα μπορούν να συμβάλουν πραγματικά. 
Σε μία τέτοια πολιτική, το ΚΚΕ καλεί τους φτωχομεσαίους αγρότες, τους κτηνοτρόφους, τα πλατιά λαϊκά στρώματα να παλέψουν.","ΝΙΚΟΛΑΟΣ ΜΩΡΑΪΤΗΣ",355
"82312"," Σας ευχαριστούμε.
Το λόγο έχει ο ειδικός αγορητής του Λαϊκού Ορθόδοξου Συναγερμού κ. Αστέριος Ροντούλης.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"82313"," Ευχαριστώ, κύριε Πρόεδρε.
Αγαπητοί συνάδελφοι, επιτρέψτε μου για ένα λεπτό να αναφερθώ σε μία σημερινή εξέλιξη. Σήμερα ο «υπαρχηγός» του κ. Καμμένου κ. Ζώης, ο συντοπίτης μου εκ Λαρίσης, έδωσε μία συνέντευξη στο ραδιόφωνο του «REAL». Εκεί, λοιπόν, δήλωσε ότι τάσσεται υπέρ της μετεκλογικής συνεργασίας ακόμα και με τη Νέα Δημοκρατία του κ. Σαμαρά.
Τι μας είπε, δηλαδή, ο «υπαρχηγός» του κ. Καμμένου; Όχι σε εμάς. Στον ελληνικό λαό. Είπε: Εσείς που θα ψηφίσετε τον κ. Καμμένο, τον αντιμνημονιακό κ. Καμμένο, να ξέρετε ότι μπορεί να σας προκύψει ο μνημονιακός κ. Σαμαράς. 
Το επισημαίνω αυτό, για να αντιληφθούμε πόσο απαξιώνουν κάποιοι τις ώρες αυτές το πολιτικό σύστημα της χώρας.
Την εξέλιξη αυτή, ας τη λάβουν σοβαρότατα υπ’ όψιν οι Έλληνες που θα πάνε να ψηφίσουν το κόμμα του κ. Καμμένου. Θα αντιμετωπίσουμε φαινόμενα ρωσικής κούκλας.","ΑΣΤΕΡΙΟΣ ΡΟΝΤΟΥΛΗΣ",446
"82314"," Μπαμπούσκα.","ΚΥΡΙΑΚΟΣ ΒΕΛΟΠΟΥΛΟΣ",57
"82315"," Ναι, τη μπαμπούσκα, κύριε Βελόπουλε. 
Ξέρετε, όταν την ανοίγεις, βγαίνει μία άλλη από μέσα. Έτσι θα γίνει και τώρα. Κάποιοι θα πάνε να ψηφίσουν τον κ. Καμμένο, θα ανοίξει το κουκλάκι και από μέσα θα παρουσιαστεί ο μνημονιακός κ. Σαμαράς. 
Αυτά, διότι καθ’ οδόν προς τις εκλογές θα αρχίσουν να πέφτουν –ευτυχώς!- και οι μάσκες.
Καταθέτω για τα Πρακτικά της Βουλής τη σημερινή συνέντευξη του κ. Ζώη.
(Στο σημείο αυτό ο Βουλευτής κ. Αστέριος Ροντούλης    καταθέτει για τα Πρακτικά την προαναφερθείσα συνέντευξη, η οποία βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Έρχομαι τώρα στο νομοσχέδιο που μας αφορά. 
Συγχωνεύονται τέσσερις οργανισμοί -ΟΓΕΕΚΑ – «ΔΗΜΗΤΡΑ», ΟΠΕΓΕΠ, ΕΘΙΑΓΕ κι ΕΛΟΓΑΚ- προκειμένου να δομηθεί ένας νέος Οργανισμός, ο ΕΛΓΟ – «ΔΗΜΗΤΡΑ». Ποια είναι η αιτιολογία, η δικαιολογία που χρησιμοποιείται από το Υπουργείο Αγροτικής Ανάπτυξης και Τροφίμων; Είναι αυτή που θα εκθέσω παρακάτω με δύο σκέλη.
Ισχυρίζεται, λοιπόν, η Κυβέρνηση ότι προχωρά σε μία τέτοια πρωτοβουλία πρώτον, για να επιτευχθούν οικονομίες κλίμακος υπό την πίεση της ζοφερής δημοσιονομικής πραγματικότητας των ημερών. 
Δεύτερη αιτιολογία από την πλευρά της Κυβέρνησης: Προχωρά –διατείνεται- σε μία τέτοια ρύθμιση, προκειμένου να ενδυναμώσει τις αναπτυξιακές προοπτικές στον αγροτικό τομέα της ελληνικής οικονομίας μέσω του νέου Οργανισμού, του ΕΛΓΟ – «ΔΗΜΗΤΡΑ».
Ακούγοντας την αιτιολόγηση αυτή, κάποιος μπορεί να πει ότι, πράγματι, σε επίπεδο θεωρίας τουλάχιστον, έχουμε αγαθές προθέσεις και ορθώς προχωράει η Κυβέρνηση σε μία τέτοια νομοθετική πρωτοβουλία. 
Επειδή, όμως, εδώ, στη Βουλή, δεν πρέπει να κρίνουμε σε επίπεδο προθέσεων αλλά σε επίπεδο πραγματικότητας, ας δούμε την πραγματικότητα, για να βγάλουμε και τα συμπεράσματά μας.
Η πραγματικότητα είναι η εξής, αγαπητοί συνάδελφοι: 
Οι οικονομίες κλίμακος που ευαγγελίζεται η Κυβέρνηση, δεν τεκμηριώνονται από καμμία μελέτη. Έτσι, δίδεται σε όλους το δικαίωμα να υποστηρίξουν ότι πρόκειται για τη δημιουργία ενός οργανισμού, που είναι τερατώδης, δαιδαλώδης, δυσκίνητος, γραφειοκρατικός, με μία κρατικίστικη νοοτροπία και αντίληψη των πραγμάτων, που θα καταγράφει δημοσιονομικά βάρη και όχι δημοσιονομικά οφέλη. 
Εάν ο συλλογισμός μου αυτός δεν ευσταθεί, προκαλώ την Κυβέρνηση να φέρει στη Βουλή των Ελλήνων τη μελέτη εκείνη που πιστοποιεί, που τεκμηριώνει ότι θα υπάρξουν οικονομίες κλίμακος, για να δούμε και το μέγεθος των οικονομιών κλίμακος.
Δεύτερον, υπάρχει μια αρχή απαράβατος, αγαπητοί συνάδελφοι: Η συγχώνευση δεν οδηγεί αυτομάτως και σε αύξηση της αναπτυξιακής αποτελεσματικότητας ενός οργανισμού, εάν γίνεται μεταξύ οργανισμών που δεν δραστηριοποιούνται σε ομοειδή αντικείμενα. 
Εδώ τι έχουμε; Εδώ έχουμε τέσσερις οργανισμούς που δραστηριοποιούνται σε μη ομοειδή αντικείμενα, συγχωνεύονται και δημιουργούν ένα νέο οργανισμό «αχταρμά» κατ’ ανάγκη, γιατί δεν υπάρχει καμμία λειτουργική συνοχή μεταξύ τους. 
Πλην όμως, αυτών, ο Λαϊκός Ορθόδοξος Συναγερμός έχει μια μεγάλη ανησυχία. Ποια είναι αυτή η ανησυχία; Το Υπουργείο Αγροτικής Ανάπτυξης και Τροφίμων, γνωρίζουμε πολύ καλά όλοι ότι έχει χάσει την αρμοδιότητά του επί των δασών, έχει χάσει τις αρμοδιότητές του στον τομέα της αλιείας, έχει χάσει τις αρμοδιότητές του στα νερά και επίσης δεν εποπτεύει τον Ενιαίο Φορέα Ελέγχου Τροφίμων. Έχει, δηλαδή, στερηθεί ο εκάστοτε Υπουργός Αγροτικής Ανάπτυξης και Τροφίμων πάρα πολλές αρμοδιότητες που στο παρελθόν είχε. Τώρα τι γίνεται; Μια σωρεία αρμοδιοτήτων συνεχίζει να φεύγει από το Υπουργείο και να μεταφέρεται στο νεοσύστατο οργανισμό. 
Ουσιαστικά, ο ΕΛΓΟ – «ΔΗΜΗΤΡΑ», τείνει να γίνει ένα υπερυπουργείο που θα αντικαταστήσει το Υπουργείο Αγροτικής Ανάπτυξης και Τροφίμων, γιατί κάποιος ωκεανογράφος ζήλωσε τη δόξα του Ιζνογκούντ και θέλει να γίνει χαλίφης στη θέση του χαλίφη. Βεβαίως, οι θεμιτές ή αθέμιτες αυτές φιλοδοξίες του όποιου ωκεανογράφου, δεν μας ενδιαφέρουν καθόλου. Μας ανησυχεί, όμως, η τάση που δείχνουν οι εξελίξεις αυτές. Φοβούμεθα ότι εάν το νομοσχέδιο αυτό περάσει, τότε το Υπουργείο Αγροτικής Ανάπτυξης και Τροφίμων, θα τείνει να γίνει μια απλή γενική διεύθυνση στο Υπουργείο Ανάπτυξης, Ανταγωνιστικότητας και Ναυτιλίας.
Μην το ακούτε ως σενάριο αυτό που είπα πριν από λίγο, αγαπητοί συνάδελφοι, διότι υπήρξαν πρόσφατα φωνές προς την κατεύθυνση αυτή, οι οποίες φωνές, δυστυχώς, επαληθεύονται τώρα με το νομοσχέδιο αυτό, γιατί στερείται μια πληθώρα αρμοδιοτήτων το Υπουργείο, προς όφελος του νέου οργανισμού.
Εμείς είμαστε ξεκάθαροι στο Λαϊκό Ορθόδοξο Συναγερμό, πιο ξεκάθαροι δεν γίνεται. Κάναμε μια πρόταση, την οποία θα πω εν τάχει γιατί μιλάμε επί της αρχής. Αντί να γίνει αυτός ο οργανισμός «αχταρμάς», όπως σας είπα, γιατί συνενώνονται οργανισμοί που κατά κανέναν τρόπο δεν έχουν ομοειδή αντικείμενα μεταξύ τους, θα πρέπει να δημιουργήσουμε δύο οργανισμούς – πυλώνες, στη θέση αυτού που νομοθετεί τώρα η Κυβέρνηση.
Ο πρώτος πυλώνας ανάπτυξης για τον αγροτικό κόσμο της χώρας κατά την άποψη του Λαϊκού Ορθοδόξου Συναγερμού, πρέπει να αποτελείται από τη συγχώνευση του ΕΘΙΑΓΕ και του ΟΓΕΕΚΑ – «ΔΗΜΗΤΡΑ». Ευλόγως θα πει κάποιος: «Γιατί το προτείνετε αυτό;» Γιατί μεταξύ των δύο αυτών, αγαπητοί συνάδελφοι, υπάρχει αυτό που σας είπα, συνάφεια αντικειμένων και για έναν ακόμα λόγο, γιατί θέλουμε οι όποιες εξελίξεις συμβαίνουν στην εφηρμοσμένη αγροτική έρευνα, οι όποιες καινοτομικές προσεγγίσεις εμφανίζονται σε επίπεδο έρευνας να περνάνε στο πιο κάτω επίπεδο, στο επίπεδο των κέντρων αγροτικής εκπαίδευσης και κατάρτισης, προκειμένου να περνάνε σε επίπεδο αγροτικής εκμετάλλευσης, να φτάνουν στον ίδιο τον παραγωγό. Άρα, λοιπόν, ΟΓΕΕΚΑ – «ΔΗΜΗΤΡΑ» και ΕΘΙΑΓΕ θα πρέπει να αποτελέσουν τον έναν πυλώνα.
Ο δεύτερος πυλώνας που σας είπα, πάλι με στόχευση την ανάπτυξη του αγροτικού τομέα της ελληνικής οικονομίας, είναι ο εξής: ΕΛΟΓΑΚ, ΟΠΕΓΕΠ, ΕΦΕΤ θα πρέπει να συγχωνευθούν και να συναποτελέσουν αυτόν το νέο οργανισμό, κατά την άποψη του Λαϊκού Ορθόδοξου Συναγερμού.
Ποια θα είναι η δουλειά αυτού του νέου πυλώνα που εμείς ευαγγελιζόμαστε; Θα είναι ο έλεγχος της ποιότητας και της ασφάλειας των τροφίμων. Εάν θέλουμε ο αγροτικός τομέας της Ελλάδος να πάει μπροστά, θα πρέπει να ενισχύσουμε την ποιότητα και την ασφάλεια του αγροτοδιατροφικού ελληνικού μοντέλου. Άρα, χρειαζόμαστε ένα τέτοιο μόρφωμα, έναν τέτοιο οργανισμό, προκειμένου να κάνουμε την επιδίωξη που προανέφερα πράξη.
Τέλος, έχουμε και την εξής αντίληψη των πραγμάτων. Ήρθε η ώρα, να περάσουμε σε μία κυβερνητική αποκέντρωση. Ήρθε η ώρα, να στείλουμε ένα μήνυμα στις τοπικές κοινωνίες. Ήρθε η ώρα, να εγκαταλείψουμε το αθηνοκεντρικό σάπιο κατεστημένο και να μεταφέρουμε κυβερνητικές δομές στην επαρχία, στην περιφέρεια.","ΑΣΤΕΡΙΟΣ ΡΟΝΤΟΥΛΗΣ",446
"82316"," Στη Λάρισα.","ΚΥΡΙΑΚΟΣ ΒΕΛΟΠΟΥΛΟΣ",57
"82317"," Ναι, κύριε Βελόπουλε, εμείς στο Λαϊκό Ορθόδοξο Συναγερμό, πρεσβεύουμε τη μεταφορά του Υπουργείου Αγροτικής Ανάπτυξης και Τροφίμων στο Θεσσαλικό Κάμπο, στη Λάρισα. Ναι, αγαπητοί συνάδελφοι, εμείς πρεσβεύουμε τουλάχιστον τη μεταφορά της έδρας αυτού του οργανισμού που θέλετε να κάνετε στη Λάρισα, στην καρδιά του Θεσσαλικού Κάμπου. Γιατί όχι; Άλλωστε, δεν υπάρχει και κανένα πρόβλημα. Ξέρετε ότι με βάση τη σύγχρονη τεχνολογία, άνετα οι υπηρεσίες του νέου οργανισμού που θέλετε να στήσετε, θα επικοινωνούν τόσο με τις κεντρικές υπηρεσίες του ΥΠΑΑΤ όσο και με τις άλλες υπηρεσίες των άλλων Υπουργείων. Άρα, λοιπόν, γιατί εμπράκτως δεν εφαρμόζουμε αυτήν την κυβερνητική αποκέντρωση, για να στείλουμε και ένα άλλο μήνυμα στον κόσμο; Ποια η χρεία του Υπουργείου Αγροτικής Ανάπτυξης και Τροφίμων στην Αθήνα, κύριε Υπουργέ; Μέχρι πότε θα συνεχίζεται αυτό το βιολί; 
Σας θυμίζω, όμως, και δημόσιες δεσμεύσεις, τοποθετήσεις, του προσωρινού Προέδρου του ΕΛΓΟ-«ΔΗΜΗΤΡΑ», του κ. Γκίκα, ο οποίος είχε αποδεχθεί τουλάχιστον, η έδρα του προέδρου να εγκατασταθεί στην Αβερώφειο Σχολή Λάρισας. Γιατί δεν το φέρνετε με διάταξη στο νομοσχέδιο; Όμως, άλλα ισχυρίζεστε όταν μιλάτε στον κόσμο και άλλα κάνετε όταν φέρνετε τα νομοσχέδια. Δεν μας εκπλήσσει αυτή η πολιτική σας, της οβιδιακής μεταμόρφωσης.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή) 
Τελειώνω, κύριε Πρόεδρε, σε ένα λεπτό.
Έρχομαι σε μία καταγγελία που αφορά το νεοσύστατο με ΚΥΑ και τώρα με νομοσχέδιο ΕΛΓΟ-«ΔΗΜΗΤΡΑ». Εδώ, αγαπητοί συνάδελφοι, είναι μία απόφαση που ελήφθη στις 12 Μαρτίου 2012 από το διευθύνοντα σύμβουλο, τον ωκεανογράφο που σας έλεγα πριν, του ΕΛΓΟ-«ΔΗΜΗΤΡΑ», ο οποίος πήρε απόφαση μετά από εντολή του Υπουργείου να διεξάγει δημοσκόπηση –έλεος!- ο ΕΛΓΟ-«ΔΗΜΗΤΡΑ», προκειμένου να γίνει έρευνα με θέμα τη διερεύνηση και αποτύπωση των τάσεων ενδημικού ρεύματος και ενασχόλησης στον πρωτογενή τομέα της οικονομίας των πληθυσμών των μητροπολιτικών κέντρων Αθήνας και Θεσσαλονίκης. Πόσο στοίχισε; Στοίχισε 8.000 ευρώ! Έγινε η έρευνα ταχύτατα, πληρώθηκε κιόλας και, ω του θαύματος, ακούστε τι γράφει η απόφαση: «Η εν λόγω απόφαση να προωθηθεί στην ομάδα διοίκησης έργου του συγχωνευθέντος ΟΠΕΓΕΠ-AGROCERT, προκειμένου να αναρτηθεί στη «Διαύγεια». 
Και εγώ, έψαχνα τη «Διαύγεια» στο Υπουργείο Αγροτικής Ανάπτυξης και Τροφίμων και δεν το έβρισκα. Έψαχνα τη «Διαύγεια» του ΕΛΓΟ και δεν το έβρισκα. Το είχαν, λοιπόν, καταχωνιασμένο στη «Διαύγεια» του καταργηθέντος οργανισμού ΟΠΕΓΕΠ-AGROCERT, για να μην το δει κανείς.
Μπορείτε να μου πείτε τώρα, κύριε Υπουργέ, γιατί κατασπαταλώνται έτσι τα χρήματα των κτηνοτρόφων; Έγινε μια έρευνα –λέει- σε ένα δείγμα χιλίων διακοσίων ατόμων, για να βρούμε τις τάσεις και αυτό στοίχισε 8.000 ευρώ. Εκεί δαπανώνται τα χρήματα των κτηνοτρόφων; Εκεί δαπανώνται τα χρήματα των τυροκόμων; Εκεί δαπανώνται τα χρήματα των ανθρώπων που ασχολούνται στην αγορά κρέατος; Είναι αυτός ο σκοπός του νέου ΕΛΓΟ-ΔΗΜΗΤΡΑ, να κάνει δημοσκοπήσεις;
Το καταθέτω στα Πρακτικά.
(Στο σημείο αυτό ο Βουλευτής κ. Αστέριος Ροντούλης καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
Επειδή, λοιπόν αυτά τα πράγματα είναι πρωτόγνωρα, επειδή αυτά τα πράγματα δεν μπορούν να γίνουν και όμως συμβαίνουν, εμείς θα καταψηφίσουμε επί της αρχής το παρόν νομοσχέδιο. Μάλιστα, όχι μόνο θα καταψηφίσουμε αλλά θα προκαλέσουμε και ονομαστική ψηφοφορία επί της αρχής, προκειμένου «να πέσουν οι μάσκες» και εντός της Αιθούσης.
Σας ευχαριστώ, κύριε Πρόεδρε.
(Χειροκροτήματα από την πτέρυγα του ΛΑΟΣ)","ΑΣΤΕΡΙΟΣ ΡΟΝΤΟΥΛΗΣ",446
"82318"," Το λόγο έχει η κ. Αμμανατίδου-Πασχαλίδου, στην οποία απευθύνουμε τα «χρόνια πολλά», όπως και σε όσους και σε όσες γιόρταζαν χθες.","Î�Î¹Ï‰Ï„Î·Ï‚ Î“Ï�Î·Î³Î¿Ï�Î¹Î¿Ï‚",365
"82319"," Ευχαριστώ, κύριε Πρόεδρε.
Εύχομαι χρόνια πολλά και στους συναδέλφους, που επίσης γιόρταζαν χθες. 
(Στο σημείο αυτό την Προεδρική Έδρα καταλαμβάνει ο Δ’ Αντιπρόεδρος της Βουλής κ. ΒΥΡΩΝ ΠΟΛΥΔΩΡΑΣ )
Εγώ θα ξεκινήσω από την πρακτική «σαλαμοποίησης» είτε μιλάμε για σχέδια νόμου είτε μιλάμε για τροπολογίες που καταθέτουν τα Υπουργεία. Και γιατί ξεκινάω από εκεί; Βέβαια, αύριο θα μιλήσουμε για τις τροπολογίες, αλλά μια τροπολογία που κατέθεσε το Υπουργείο Παιδείας και ο κ. Μπαμπινιώτης έχει ένα άρθρο με οκτώ παραγράφους τελείως διαφορετικές. Μάλιστα, η παράγραφος 4 που αναφέρεται στην αυτοματοποίηση απολύσεων των ιδιωτικών εκπαιδευτικών -διότι αφαιρούν τον έλεγχο της καταχρηστικότητας των απολύσεων από τα ΠΥΣΠΕ και στοχοποιούν τους ασυμβίβαστους ιδιωτικούς εκπαιδευτικούς που τροφοδότησαν με τις καταγγελίες τους τα υπηρεσιακά συμβούλια, συμβάλλοντας αποφασιστικά στην αποκάλυψη σοβαρών παρανομιών στη λειτουργία των ιδιωτικών σχολείων- πρέπει να αποσυρθεί. Είναι απίστευτο αυτό που συμβαίνει.
Πάμε στην παράγραφο 7, στην οποία υπάρχουν θετικές διατάξεις που αφορούν τις πολύτεκνες και τις τρίτεκνες οικογένειες και τα παιδιά τους, τα οποία θα είναι επιτυχόντες από την επόμενη βέβαια χρονιά, γιατί δεν αναφέρεται τι θα γίνει γι’ αυτή. Είναι ατελής, αλλά είναι θετική. Φέρνετε εδώ τέτοια τροπολογία, για την οποία δεν μπορούμε να τοποθετηθούμε. Για τη μία θέλουμε απόσυρση και την άλλη τη θεωρούμε θετική. Θα πρέπει ο Υπουργός Παιδείας κ. Μπαμπινιώτης να επιληφθεί άμεσα του θέματος και να αποσύρει την παράγραφο 4 αυτής της τροπολογίας. 
Περνώντας στο σχέδιο νόμου, θα ήθελα να πω ότι η ανασυγκρότηση του πρωτογενούς τομέα παραγωγής αποτελεί βασική ανάγκη της ελληνικής κοινωνίας και οικονομίας. Ως ΣΥΡΙΖΑ έχουμε πει πολλές φορές ότι η Ελλάδα χρειάζεται ένα σχέδιο παραγωγικής ανασυγκρότησης του αγροτικού τομέα και ένα εθνικό σχέδιο αγροτικής ανάπτυξης, με γνώμονα την κάλυψη των διατροφικών αναγκών της χώρας, τη στήριξη των αγροτών και της υπαίθρου, την ανάπτυξη μιας οικονομίας με προσανατολισμό τις ανάγκες του λαού. 
Επομένως, πιστεύουμε ότι απαιτείται μια πραγματική ανασυγκρότηση του αγροτοπεριβαλλοντικού τομέα, των κλάδων του και των συναφών του φορέων. Αυτό, όμως, το νομοσχέδιο, προχωρά σε μια οριζόντια περικοπή δαπανών, χωρίς κανένα επιστημονικό ή αναπτυξιακό κριτήριο. 
Η αναδιάρθρωση, την οποία επιχειρεί η Κυβέρνηση να επιβάλει σημαίνει συρρίκνωση και σε κάποιες περιπτώσεις ισοπέδωση των φορέων, με καταστροφικές συνέπειες για τους αγρότες στην αγροτική παραγωγή και βέβαια, την οικονομία του τόπου. Αυτή η αναδιάρθρωση σημαίνει μπαράζ απολύσεων των εργαζομένων σε αυτούς τους φορείς. Εξουδετερώνονται αναπτυξιακά εργαλεία, όπως ο βασικός φορέας για την ποιότητα των αγροτικών προϊόντων, ο βασικός φορέας αγροτικής έρευνας, το ΕΘΙΑΓΕ, όπως επιχειρεί να κάνει και με το ΙΓΜΕ, που είναι αποκλειστικός φορέας της γεωλογικής και μεταλλευτικής έρευνας, αλλά και με το ΕΛΚΕΘΕ το φορέα θαλάσσιας έρευνας, που του κάνει έξωση από τις εγκαταστάσεις. Αναφέρομαι, βέβαια, στις εγκαταστάσεις του Ελληνικού. Είναι μια Κυβέρνηση, η οποία αυτό που κάνει συνεχώς είναι μια οριζόντια ισοπέδωση των πάντων. 
Κριτήριο της πολιτικής σας, κύριε Υπουργέ, η, πάση θυσία, εξοικονόμηση πόρων για την αποπληρωμή των τοκογλυφικών δανείων. Δυστυχώς, μία αδιέξοδη καταστροφική πολιτική για τον ελληνικό λαό. 
Κριτήριο της πολιτικής σας ο περιορισμός της δημόσιας παρέμβασης σε κρίσιμους τομείς της οικονομίας και η πλήρης παράδοση όλων των υπηρεσιών, τομέων και παραγωγικών εργαλείων στην εκμετάλλευση του ντόπιου και του ξένου κεφαλαίου. 
Δεν είμαστε από δογματισμό κατά της οποιασδήποτε αναδιάρθρωσης και τροποποίησης φορέων, οργανισμών, δομών του ίδιου του κράτους, αλλά εδώ πρόκειται για μία «σαλαμοποίηση», όπως είπα και στην αρχή, σχετικά και με την τροπολογία που κατέθεσε το Υπουργείο Παιδείας, όλων των φορέων έρευνας, των φορέων ελέγχου, πιστοποίησης, εκπαίδευσης που αφορούν την αγροτική πολιτική και ανάπτυξη υπό τον τίτλο μάλιστα «Ελληνικός Γεωργικός Οργανισμός», σαν να μην υπάρχει δηλαδή καν στη σκέψη του Υπουργείου η κτηνοτροφική, η αλιευτική ή η δασική πολιτική. Αυτού του τύπου η «σαλαμοποίηση» μη συμβατών οργανισμών αποτελεί παγκόσμια πρωτοτυπία. Αυτό θα πρέπει να σταματήσει. Δεν μπορεί να συνεχιστεί αυτή η κατάσταση.
Το κομμάτι της έρευνας, στην κυριολεξία «πετιέται στον κάλαθο των αχρήστων», συνεχίζοντας την πολιτική της απαξίωσης και της υποχρηματοδότησης έως παντελούς απουσίας χρηματοδότησης της αγροτικής έρευνας, που εφάρμοσαν όλες οι προηγούμενες κυβερνήσεις και συνεχίζεται βέβαια, τώρα με τη μνημονιακή πολιτική και «με τη βούλα» βεβαίως, του ΔΝΤ και της τρόικα.
Η έρευνα για την αγροτική παραγωγή, αντί να ενισχυθεί και μέσω της χρηματοδότησης, αλλά και μέσω ενός αποτελεσματικότερου τρόπου λειτουργίας των θεματικών ινστιτούτων, κατακερματίζεται. Ο σχεδιασμός δεν λαμβάνει καν υπ’ όψιν τις υπάρχουσες υποδομές σε ερευνητικά ινστιτούτα, ενώ τα ερευνητικά ινστιτούτα χαρακτηρίζονται από την τοποθεσία τους και όχι από το θεματικό ερευνητικό τους αντικείμενο. Έτσι, δημιουργείται το εξής απαράδεκτο παράδοξο:Ιδρύονται ινστιτούτα έρευνας σε περιοχές που δεν προϋπάρχουν ανάλογες υποδομές και καταργούνται ινστιτούτα με πανελλήνια αρμοδιότητα σε ερευνητικούς τομείς και με προσφορά, την οποία ποτέ δεν αξιοποίησε η ελληνική πολιτεία ή οι ελληνικές κυβερνήσεις.
Στην Κεντρική Μακεδονία όπου βρίσκονται τα έντεκα από τα τριάντα τέσσερα ερευνητικά ινστιτούτα του ΕΘΙΑΓΕ, εκ των οποίων τα περισσότερα είναι τα μόνα που υπηρετούν τα συγκεκριμένα ερευνητικά αντικείμενα, θα ιδρυθεί ένα ινστιτούτο εφαρμοσμένης αγροτικής έρευνας Κεντρικής Μακεδονίας σε αντικατάσταση των έντεκα, με τουλάχιστον δύο εξειδικευμένους τομείς εφαρμοσμένης, όπως αναφέρεται, αγροτικής έρευνας και ένα εργαστήριο, χωρίς όμως να διασφαλίζεται ποιοι θα είναι αυτοί οι τομείς και με τι κριτήρια, καθώς και το μέλλον των υπαρχουσών υποδομών, πόρων, ερευνητών και ό,τι χρειάζεται για να λειτουργήσει. 
Ο νέος φορέας, έτσι όπως τον θέτετε εσείς, θα έπρεπε να διασφαλίζει την ερευνητική υπόσταση και δομή του ΕΘΙΑΓΕ, σύμφωνα με την ισχύουσα εθνική νομοθεσία της ΓΓΕΤ, για να είναι και δυνατή η χρηματοδότηση από φορείς, εκτός του Υπουργείου Αγροτικής Ανάπτυξης και Τροφίμων. Θα έπρεπε να εντάσσει την ερευνητική δραστηριότητα του ΕΘΙΑΓΕ σε μία ολοκληρωμένη στρατηγική για την ανάπτυξη της αγροτικής οικονομίας και έρευνας στη χώρα μας. Θα έπρεπε να διασφαλίζει την ετήσια χρηματοδότηση για ερευνητικά έργα. Θα έπρεπε να βασίζεται σε εισηγήσεις των αρμόδιων οργάνων του ΕΘΙΑΓΕ με δομή ινστιτούτων. Θα έπρεπε να διασφαλίζει τη μη απόλυση του έμπειρου επιστημονικού προσωπικού και την πρόσληψη μάλιστα νέων ερευνητών σε τομείς που έχει ανάγκη η ελληνική αγροτική ανάπτυξη. Εδώ όμως υπάρχουν πάρα πολύ σοβαρά προβλήματα.
Το Υπουργείο Αγροτικής Ανάπτυξης και Τροφίμων καλύπτει από τον προϋπολογισμό μόνο λειτουργικά έξοδα των ερευνητών του ΕΘΙΑΓΕ. Στον ιδρυτικό νόμο του ΕΘΙΑΓΕ το 1989 υπήρχαν ειδικοί επιστήμονες εφαρμογών, οι οποίοι όμως δεν αξιοποιήθηκαν ποτέ. Εδώ δεν υπάρχει διάταξη που να αναφέρεται πώς θα γίνει η μεταφορά αποτελεσμάτων από το ερευνητικό πεδίο στον παραγωγό και από την άλλη αν θα μιλήσουμε για τη διαχείριση των συγκεκριμένων κονδυλίων.
Υπάρχει ένα θολό τοπίο. Αυτά τα λίγα κονδύλια δεν είναι ξεκαθαρισμένο πώς τα διαχειρίζονται. Και μέσα στον ελληνικό γεωργικό οργανισμό «ΔΗΜΗΤΡΑ» δεν υπάρχει κατεύθυνση ποιο κονδύλι θα πάει πού, αν θα πάει στην έρευνα, αν θα πάει στην πιστοποίηση, αν θα πάει στους ελεγκτικούς μηχανισμούς, αν θα πάει στην εκπαίδευση. Είναι όλα μαζί και από εκεί και πέρα ο εκάστοτε Υπουργός και αυτοί που θα διαχειρίζονται τα κονδύλια θα μπορούν να τα διοχετεύουν όπου αυτοί θέλουν.
Ως προς τον νέο φορέα για την εκπαίδευση, την κατάρτιση και την αξιοποίηση του ανθρώπινου δυναμικού που δραστηριοποιείται στον πρωτογενή τομέα της χώρας και ιδιαίτερα των νέων αγροτών, θα πρέπει να είναι υπό την αρμοδιότητα και την ευθύνη του Υπουργείου Αγροτικής Ανάπτυξης και Τροφίμων, να είναι δωρεάν για τους αγρότες, να προωθεί την καινοτομία και τις σύγχρονες μεθόδους παραγωγής, στην κατεύθυνση ενός νέου παραγωγικού μοντέλου και να αξιοποιεί τα ερευνητικά δεδομένα στην παραγωγική διαδικασία, στοχεύοντας στην πιστοποίηση των παραγόμενων αγροτικών προϊόντων. 
Στο σημείο αυτό όμως δεν πρέπει να μπερδέψουμε το κομμάτι του επαγγελματικού λυκείου με τις τεχνικές σχολές. Είναι δύο διαφορετικά πράγματα και πρέπει εδώ να είμαστε ξεκάθαροι ως προς αυτό.
Κάνατε αλλαγές στο άρθρο 11. Διαγράψατε το αρχικό που είχατε, το αγροτικό επαγγελματικό λύκειο τριετούς φοίτησης και βάλατε το δημόσιο επαγγελματικό λύκειο. Επίσης, βάλατε την τριετή φοίτηση στη γεωργική σχολή. Η ΟΛΜΕ κατέθεσε τις απόψεις της και έχει δίκιο. Τώρα, αν εσείς θεωρείτε το επαγγελματικό λύκειο ότι είναι σημαντικό, είναι σημαντικό ότι διαγράψατε το αγροτικό τεχνολογικό λύκειο. 
Από εκεί και πέρα όμως, με το να μη μπαίνει το Υπουργείο Παιδείας σε αυτό το νομοσχέδιο, υπάρχει σοβαρό θέμα. Εγώ θα σας θυμίσω ότι στο κομμάτι της εκπαίδευσης ΟΓΕΕΚΑ «ΔΗΜΗΤΡΑ» η λειτουργία του μπορεί να έχει τεράστιες δυσκολίες, αλλά αυτό δεν έχει να κάνει με τους ανθρώπους που ασχολούνται με τα ΚΕΓΕ «ΔΗΜΗΤΡΑ», αλλά με το πώς ήθελε ο εκάστοτε Υπουργός Αγροτικής Ανάπτυξης και Τροφίμων να χρησιμοποιεί τα ΚΕΓΕ «ΔΗΜΗΤΡΑ», τα οποία έχουν σοβαρή λειτουργία και δεν βοηθούν στην κατεύθυνση προς την οποία έχουν στηθεί. 
Εγώ να σας θυμίσω ότι πέρασε ο ν. 3955/2011 και στο άρθρο 12 δυστυχώς, ό,τι έχει περάσει αναιρείται με αυτήν τη διατήρηση. Θα ήταν σημαντικό να παραμείνει, όπως διατυπώθηκε, για το προσωπικό, το οποίο βοήθησε σε αυτό το στήσιμο, παρ’ ότι δεν χρησιμοποιήθηκε όπως θα έπρεπε, γιατί δεν είχε αυτή τη στόχευση, δεν είχε αυτόν τον προσανατολισμό το Υπουργείο όχι μόνο το δικό σας, αλλά και όλα τα προηγούμενα. Έτσι βλέπουμε ανθρώπους που για χρόνια αποσπάστηκαν σε αυτόν τον οργανισμό, άφησαν πίσω τους την πρότερη υπηρεσία από την οποία αποσπάστηκαν και έχασαν την εξέλιξή τους, γιατί ήθελαν να βοηθήσουν και τώρα έρχεστε με αυτό το σχέδιο νόμου και τις συγκεκριμένες διατάξεις και ενώ υπάρχει γνώση, υπάρχει εμπειρία, τους απαξιώνετε και τους στέλνετε πίσω. Να κάνουν τι; Οι άνθρωποι είναι εκεί αποσπασμένοι χρόνια και έχασαν ό,τι είχαν από την προηγούμενη οργανική τους θέση. Τι θα γίνει με αυτούς; Θα δώσετε μία απάντηση; 
Να πούμε τώρα για τα χρήματα που δόθηκαν; Να θυμίσω ότι στα πλαίσια των μεσογειακών ολοκληρωμένων προγραμμάτων έγιναν επτά περιφερειακά εργαστήρια γεωργικών εφαρμογών και ανάλυσης λιπασμάτων, τα γνωστά ΠΕΓΕΑΛ. Ελάχιστα από αυτά λειτουργούν και όσα λειτουργούν, υπολειτουργούν ή στεγάζουν άλλες υπηρεσίες ενώ ο πανάκριβος εργαστηριακός εξοπλισμός είναι ακόμη αχρησιμοποίητος μέσα στα κιβώτια συσκευασίας -οι εγγυήσεις έχουν καταπέσει- είναι πλέον τεχνολογικά απαρχαιωμένος και αφημένος στην τύχη του. Κανένας δεν νοιάζεται για όλα αυτά τα κόστη, τα οποία είναι πολύ υψηλά. Θα πρέπει να ξεπέρασαν τότε τα δύο δισεκατομμύρια δραχμές.
Το Υπουργείο Αγροτικής Ανάπτυξης για χρόνια δεν έδωσε καμμία σημασία. Πριν πέντε-έξι χρόνια περίπου έγινε πάλι ένα ινστιτούτο τεχνολογίας βάμβακος στη Ροδόπη, δαπάνης ύψους πολλών δεκάδων εκατομμυρίων ευρώ. Δεν ξέρω αν έχει γίνει παραλαβή, αλλά αυτά τα χρήματα δηλαδή τι είναι; Είναι ένα «τρύπιο βαρέλι»; Βάζουμε χρήματα. Δεν υπάρχουν αποτελέσματα; 
Από την άλλη μεριά, έρχεστε και λέτε στον ελληνικό λαό να μειώσετε τους μισθούς, να μειώσετε τις συντάξεις, να τους πετάξετε στην ανεργία, να βάλετε χαράτσια, να βάλετε επιπλέον φορολογία. Και όλα αυτά τα χρήματα πώς τα διαχειριστήκατε και εσείς: το ΠΑΣΟΚ, και η Νέα Δημοκρατία; Αυτήν τη στιγμή συγκυβερνάτε και θεωρώ ότι αυτό το σχέδιο νόμου για τον γεωργικό οργανισμό «ΔΗΜΗΤΡΑ» πέρασε από το Υπουργικό Συμβούλιο -που εκεί συμμετέχει και η Νέα Δημοκρατία και το ΠΑΣΟΚ- και τώρα ο εισηγητής της Νέας Δημοκρατίας είπε ότι το καταψηφίζει. Τι γίνεται τελικά εδώ; Άρα, δεν έχετε και την πλειοψηφία.
Κύριε Υφυπουργέ, καταλαβαίνετε πού είμαστε; Δεν υπάρχει πλειοψηφία. Θέλω να δω στην ονομαστική ψηφοφορία πώς θα πάρετε την πλειοψηφία σε αυτό το συγκεκριμένο σχέδιο νόμου. Δεν υπάρχει περίπτωση. Κατ’ αρχάς, δεν υπάρχει δεδηλωμένη για το ΠΑΣΟΚ. Από τα πέντε κόμματα της Βουλής, τα τέσσερα καταψηφίζουμε...","ΛΙΤΣΑ ΑΜΜΑΝΑΤΙΔΟΥ-ΠΑΣΧΑΛΙΔΟΥ",20
"82320"," Δεν μίλησαν ακόμα.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"82321"," Ωραία.
Όσον αφορά το νέο φορέα και την προαγωγή και διασφάλιση της ποιότητας των αγροτικών προϊόντων και τροφίμων, καθώς και την προστασία προέλευσης, ταυτότητας και νόμιμης χρήσης της πρώτης ύλης, θα πρέπει να διαμορφώνει τον κεντρικό σχεδιασμό, τη θεσμική κατοχύρωση ενός εθνικού συστήματος πιστοποίησης των αγροτικών προϊόντων και τροφίμων έχοντας αυτοτέλεια, διακριτή και βιώσιμη δομή, που να εξυπηρετεί τα συμφέροντα του Έλληνα παραγωγού. Να διασφαλίζει τον αποτελεσματικό έλεγχο των πρώτων υλών και τροφίμων. Να εγγυάται σε όλες τις εκφάνσεις τους ασφαλή τρόφιμα με επαληθεύσιμη προέλευση, ταυτότητα και χαρακτηριστικά παραγωγής. Να διαμορφώνει ένα αποτελεσματικό, συνεκτικό και ομοιογενές, βιώσιμο ελεγκτικό σύστημα, που να τηρεί τις αρχές της αξιοπιστίας σε όλους τους κρίκους της διατροφικής αλυσίδας. Να διαμορφώνει ένα ολοκληρωμένο σχέδιο για την ανάπτυξη, παραγωγή και διαφοροποίηση των ελληνικών προϊόντων ανά τομέα και περιφέρεια. Να αναδείξει ένα ευέλικτο και πάντα υπό δημόσιο έλεγχο εθνικό σήμα προαιρετικών σχημάτων ποιότητας, που θα παρακολουθεί τις εξελίξεις στην αγορά και θα καλύπτει τις ανάγκες των καταναλωτών και βέβαια, να προβάλει και να επιβάλει τη χρήση αναγνωρισμένων εθνικών σημάνσεων ποιότητας, που επιβεβαιώνουν την ποιοτική διαφοροποίηση των ελληνικών γεωργικών προϊόντων ως βασικό εργαλείο στήριξης και διαβατήριο των προϊόντων αυτών στις αγορές με υψηλές απαιτήσεις. Αυτά, όμως, δεν χωράνε στο πλαίσιο της δικής σας πολιτικής.
Αντίθετα, προωθείτε σιωπηλά την ιδιωτικοποίηση και στον τομέα των ελέγχων, με ό,τι αυτό μπορεί να συνεπάγεται για τη δημόσια υγεία και ασφάλεια. Έχετε διατυπώσει σχέδια περί μετατροπής του ΕΛΟΓΑΚ σε διεπαγγελματική οργάνωση, ανοίγοντας έτσι την κερκόπορτα στα ιδιωτικά συμφέροντα, ενώ στο νομοσχέδιο δεν αναφέρεστε καθόλου στην πιστοποίηση ελέγχου αξιοπιστίας μεγάλων επιχειρήσεων, που είναι ο 17020, κλείνοντας βεβαίως το μάτι στους ιδιώτες, όπως προείπα. Μέσα σε αυτό το νομοσχέδιο δεν αναφέρεστε πουθενά για το κομμάτι του γάλακτος στα οκτώ εργαστήρια που υπάρχουν με πιστοποίηση 17025 και την ανάλυση βέβαια πρώτης ύλης. Δεν αναφέρεστε στα ηλεκτρονικά συστήματα για την καταγραφή και παρακολούθηση στο κομμάτι του κρέατος και για την πάταξη παράνομων ελληνοποιήσεων, όπως είναι το σύστημα παρακολούθησης «ΑΡΤΕΜΙΣ», που εδώ θα έπρεπε να το έχετε χρησιμοποιήσει και να αναφέρεται ρητά.
Το προτεινόμενο σχέδιο νόμου δημιουργεί έναν οργανισμό-μαμούθ, εξαπολύει μπαράζ απολύσεων και βάζει ταφόπλακα στην αγροτική έρευνα, στο ξέχωρο κομμάτι του ελεγκτικού μηχανισμού. Θα δοθεί σιγά-σιγά στους ιδιώτες, γιατί περνώντας ο ΕΛΟΓΑΚ ως ένας φορέας ο οποίος είχε τον ελεγκτικό μηχανισμό και παρακολουθούσε μέσα και από το «ΑΡΤΕΜΙΣ» και το κομμάτι του γάλακτος και το κομμάτι του κρέατος και δίνοντάς το στις περιφερειακές διευθύνσεις, οι οποίες είναι υποστελεχωμένες, το αμέσως επόμενο βήμα είναι η ιδιωτικοποίηση των ελεγκτικών μηχανισμών και αυτό είναι απαράδεκτο.
Εμείς θέλουμε, αυτός ο νευραλγικός τομέας της οικονομίας να παραμείνει υπό δημόσιο έλεγχο, να στηριχθεί ο πρωτογενής τομέας, η αγροτική παραγωγή, η οποία είναι άμεσα και άρρηκτα συνδεδεμένη με το ερευνητικό κομμάτι και βέβαια, και με την εκπαίδευση και με τους ελεγκτικούς μηχανισμούς και με την πιστοποίηση, όχι όμως με αυτόν τον τρόπο. Καλό θα ήταν –το έχουμε πει και από την αρχή- να το είχατε αποσύρει αυτό το νομοσχέδιο. Τώρα περιμένω να δω πώς θα πάει η ονομαστική ψηφοφορία. 
Και βέβαια, εμείς καταψηφίζουμε αυτό το σχέδιο νόμου επί της αρχής. Τα υπόλοιπα θα τα πούμε αύριο και με τα άρθρα και με τις τροπολογίες.
Σας ευχαριστώ.
(Χειροκροτήματα από την πτέρυγα του ΣΥΡΙΖΑ)","ΛΙΤΣΑ ΑΜΜΑΝΑΤΙΔΟΥ-ΠΑΣΧΑΛΙΔΟΥ",20
"82322"," Ευχαριστούμε την κ. Ευαγγελία Αμμανατίδου-Πασχαλίδου. 
Κυρίες και κύριοι συνάδελφοι, έχω την τιμή να ανακοινώσω στο Σώμα ότι οι Υπουργοί Εργασίας και Κοινωνικής Ασφάλισης, Διοικητικής Μεταρρύθμισης και Ηλεκτρονικής Διακυβέρνησης, Εσωτερικών, Οικονομικών, Ανάπτυξης, Ανταγωνιστικότητας και Ναυτιλίας, Υγείας και Κοινωνικής Αλληλεγγύης και Δικαιοσύνης, Διαφάνειας και Ανθρωπίνων Δικαιωμάτων κατέθεσαν σχέδιο νόμου: «Κανονισμός Ασφάλισης ΙΚΑ-ΕΤΑΜ και λοιπές διατάξεις».
Παραπέμπεται στην αρμόδια Διαρκή Επιτροπή.
Παρακαλείται ο πρώην Πρόεδρος της Βουλής κ. Δημήτριος Σιούφας, να λάβει το λόγο.
Ορίστε, κύριε Πρόεδρε, έχετε το λόγο, για δέκα λεπτά.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"82323"," Δεν θα τα εξαντλήσω, κύριε Πρόεδρε.","ΔΗΜΗΤΡΙΟΣ ΣΙΟΥΦΑΣ",459
"82324"," Εντάξει. 
Ορίστε, έχετε το λόγο.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"82325"," Κυρίες και κύριοι συνάδελφοι, με τα σημερινά πολιτικά δεδομένα η περίσταση επιβάλλει, η σημερινή μου ομιλία να έχει έναν ιδιαίτερο χαρακτήρα. 
Το ενδιαφέρον και η συμμετοχή στα κοινά, είναι κορυφαίες υποχρεώσεις για όλους τους πολίτες. Η εκλογή σε θέση πολιτικής ευθύνης είναι προαιρετική. Για τον πολίτη, αν θα είναι υποψήφιος και για το εκλογικό Σώμα αν θα τον εκλέξει.
Επιλογή μου είναι να μην είμαι υποψήφιος στις προσεχείς εκλογές και νέοι άνθρωποι να εισέλθουν στη Βουλή. Αυτό το εγνώρισα με επιστολή μου σήμερα στον Πρόεδρο του Κόμματος κ. Αντώνη Σαμαρά. Αυτονόητο είναι ότι διατηρώ τις υποχρεώσεις του ενδιαφέροντος και της συμμετοχής στα κοινά, όπως όλοι οι πολίτες. 
Τριάντα ένα χρόνια μετά την πρώτη εκλογή μου ως Βουλευτού Καρδίτσας, εκλεγής σε δέκα συνεχείς εκλογικές αναμετρήσεις στην Καρδίτσα και μια φορά ως Βουλευτής Επικρατείας, αισθάνομαι ότι οφείλω να καταθέσω ενώπιόν σας τις ακόλουθες σκέψεις. 
Αλλά πρώτα απ’ όλα, οφείλω να δώσω βαθιές ευχαριστίες γι’ αυτήν τη διαδρομή: Στους πολίτες της Καρδίτσας που με εμπιστεύτηκαν. Στη Νέα Δημοκρατία που με ανέδειξε. Τη Νέα Δημοκρατία, την οποία θα συνεχίσω να στηρίζω και να υπηρετώ και στην οποία εύχομαι –και αυτό θα γίνει- να κερδίσει τις προσεχείς εκλογές. Στους Αρχηγούς της Νέας Δημοκρατίας, τον Κωνσταντίνο Καραμανλή, τον Γεώργιο Ράλλη, τον Ευάγγελο Αβέρωφ, τον Κωνσταντίνο Μητσοτάκη, τον Μιλτιάδη Έβερτ, τον Κώστα Καραμανλή και τον Αντώνη Σαμαρά. Σε όλους τους συνεργάτες που με στήριξαν. Στην οικογένειά μου, που μου συμπαραστάθηκε και ανέχθηκε και στήριξε την πολιτική μου συμμετοχή.
Και σε όλους τους συναδέλφους Βουλευτές, που με τίμησαν με την αγάπη τους, με τη φιλία τους και με την προσοχή τους. Ιδιαίτερα για τα δύο χρόνια που με τιμήσατε εκλέγοντάς με Πρόεδρο της Βουλής των Ελλήνων. Κυρίως μάλιστα, για την ανοχή που επιδείξατε σ’ έναν μάλλον αυστηρό Πρόεδρο.
Γι’ αυτήν την διαδρομή είναι καλύτερα να αφεθώ στην κρίση άλλων και ιδιαίτερα όσων με εμπιστεύθηκαν. Γιατί εγώ γνωρίζω τις προθέσεις που είχα στην πολιτική μου διαδρομή. Η κοινωνία γνωρίζει όμως, τα τελικά αποτελέσματα των πράξεων ή των παραλείψεών μου. Αυτό μετράει περισσότερο.
Αισθάνομαι ακόμα ότι θα ήταν προσφορότερο να αφιερώσω τις σκέψεις αυτές στους νέους Βουλευτές των επόμενων Βουλών. Το πρώτο που έχω να πω στον ενεργό πολίτη, που θέλει να προσφέρει στην πατρίδα και στη δημοκρατία από την θέση του Βουλευτή είναι να το δει ως προσφορά και ως αποστολή. Όχι ως ευκαιρία καριέρας.
Ελάχιστες καριέρες οποιασδήποτε απασχόλησης έχουν την αγωνία, το άγχος, την ευθύνη και, σχεδόν σε όλες τις περιπτώσεις, την τελική απογοήτευση και μοναξιά που έχει εκείνη του Βουλευτή. Δεν είναι αξίωμα, είναι ένα είδος προσωπικής θυσίας. 
Και ας το δουν οι νέοι ως προσφορά ευθύνης συγκεκριμένου χρόνου, όπου θα προηγείται και θα έπεται η επαγγελματική καταξίωση και η ολοκλήρωση. Να αντιληφθεί ο νέος πολιτικός ότι κορυφαίο στοιχείο του χαρακτήρα και της συμπεριφοράς πρέπει να είναι η ειλικρίνεια προς τον εαυτό του, τις ιδέες του, τους πολιτικούς του φίλους αλλά και τους πολιτικούς του αντιπάλους και κυρίως η ειλικρίνεια προς τον ελληνικό λαό. Πολιτικά οικοδομήματα που επιχειρούνται να στηριχθούν στην ανειλικρίνεια, καταρρέουν επί της κεφαλής των εμπνευστών και των οικοδόμων τους. 
Σε μια εποχή που η επιστήμη, η τεχνολογία, η οικονομία και η κοινωνία αλλάζουν ταχύτατα, έχει καθήκον ο νέος πολιτικός να αυξάνει καθημερινά τις γνώσεις του και να βελτιώνει τις δεξιότητές του. Έχει καθήκον να κατανοεί και να εμπνέει τους ειδικούς κάθε τέχνης και επιστήμης. Γιατί ο πολιτικός εκπροσωπεί την κοινωνία, οι ειδικοί εκφράζουν την τέχνη και την επιστήμη τους. Είναι καταστροφική η συνέργεια αδαούς πολιτικής και αντικοινωνικής επιστήμης. Σκεφτείτε μόνο το παράδειγμα της οικονομίας. 
Η νέα γενιά των Βουλευτών οφείλει να κατανοεί ότι το Κοινοβούλιο δεν είναι χώρος σύγκρουσης και μάχης. Είναι χώρος συνεννόησης και δημιουργίας. Η εναλλακτική πρόταση δεν είναι αναγκαστικά ανταγωνιστική. Ερχόμαστε όλοι εδώ να λειτουργήσουμε στο όνομα και όφελος του ελληνικού λαού. Δεν ερχόμαστε να εμποδίσουμε τη δημιουργική προσφορά εαυτών και αλλήλων. Ας διδαχθούμε από αλλού και ας διδάξουμε τους άλλους. 
Η θεμελιώδης ανθρώπινη αρετή, που απαιτείται από το νέο πολιτικό είναι το θάρρος: Θάρρος για να είναι ειλικρινής με τον εαυτό του, τις ιδέες του και τους άλλους. Θάρρος για να αντέχει την πολυκύμαντη πολιτική, όπου η θύελλα διαδέχεται την αδράνεια, η αγνωμοσύνη τον ύμνο, η αποτυχία την επιτυχία και όλα πάλι από την αρχή. Θάρρος να έλθει στην πολιτική με ό,τι αυτό συνεπάγεται και θάρρος να φύγει από την πολιτική, όταν η κατεύθυνση και οι συνθήκες γίνονται ασύμβατες με τα πιστεύω του, τις ιδέες του, το όραμά του. Θάρρος να μάχεται για τις ιδέες του και θάρρους να αλλάζει τις ιδέες του, όταν αντιλαμβάνεται ότι αυτές είναι ασύμβατες με την εποχή και το γενικό συμφέρον του ελληνικού λαού. 
Τέλος, κορυφαία προϋπόθεση για να γίνουν όλα τα παραπάνω είναι η αγάπη: Αγάπη προς την πατρίδα, αγάπη προς τον ελληνικό λαό, αγάπη προς την προσφορά και το έργο, από τα οποία θα εξαρτηθεί η ζωή της επόμενης γενιάς και το μέλλον της πατρίδας. 
Σας ευχαριστώ και εύχομαι ό,τι καλύτερο σε όλους εσάς, ό,τι καλύτερο στους νέους πολιτικούς που θα καθίσουν σε λίγες εβδομάδες σε αυτά τα έδρανα. Ας είναι η πατρίδα μας καλότυχη στα χρόνια που έρχονται!
Σας ευχαριστώ θερμά. 
(Ζωηρά χειροκροτήματα)","ΔΗΜΗΤΡΙΟΣ ΣΙΟΥΦΑΣ",459
"82326"," Ευχαριστούμε τον Πρόεδρο κ. Σιούφα.
Εγώ ως Προεδρεύων έχω να πω, κυρίες και κύριοι συνάδελφοι, μια λέξη.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"82327"," Και εκ μέρους όλου του Σώματος, κύριε Πρόεδρε.","ΠΕΤΡΟΣ ΕΥΘΥΜΙΟΥ",147
"82328"," Και εκ μέρους, όπως με προτρέπει ο κ. Ευθυμίου, όλου του Σώματος –αποδέχομαι την προτροπή του- έχω να πω ότι υποδέχομαι την ανακοίνωση και τον παραινετικό λόγο του κ. Σιούφα με ανάμεικτα συναισθήματα. 
Το κυρίαρχο από αυτά τα ανάμεικτα συναισθήματα είναι μια θλίψη. Λυπούμαι για το ότι έκανε ανακοίνωση πως δεν θα είναι ξανά υποψήφιος, ανακοίνωση περί του πέρατος της κοινοβουλευτικής του πολιτικής δράσης, διότι ουδέν ομίλησε για την εξωκοινοβουλευτική πολιτική δράση και ελπίζω να συνεχίσει αυτή η δεύτερη.
Ταυτόχρονα με διακατέχει συναίσθημα υποβολίας συγχαρητηρίων για τη γενναία απόφαση. Η αιτιολογία με την οποία στήριξε την απόφασή του και που μας εξέθεσε, είναι επαρκής και πλήρης και για την ανανέωση και για το πολιτικό κλίμα και για τη συνειδησιακή πληρότητα για το έργο που επετέλεσε. Όλα είναι επαρκή στοιχεία της αιτιολογίας της αποχωρήσεώς του.
Εγώ θέλω μέσα από αυτά τα ανάμεικτα συναισθήματα και με την υπόθεση ότι εκφράζω τα συναισθήματα όλων των συναδέλφων όλων των πτερύγων, να πω ότι ο Πρόεδρος Σιούφας εκόσμισε τη Βουλή. Όσο υπήρχε, όσο ήταν Βουλευτής επί μακράν σειράν ετών εκλεγμένος και θα έλεγα τιμημένος από το λαό της Καρδίτσας που τον εξέλεγε, εκόσμισε τη Βουλή με τις εμπεριστατωμένες αγορεύσεις του, με το ήθος του, με το πνεύμα του Κοινοβουλευτισμού, τη βαθιά συνείδηση της κοινοβουλευτικότητας. 
Εκόσμισε τη διοίκηση, όση ήσκησε διοίκηση, και παρήγαγε έργο. Αναφέρομαι χαρακτηριστικά στον περί τα ασφαλιστικά «Νόμο Σιούφα», που είναι περιώνυμος. Επίσης, ως Πρόεδρος της Βουλής ήταν ρέκτης και αποφασιστικός. Και μπορώ από τη θητεία του ως Προέδρου της Βουλής να σημειώσω την τεράστια προσφορά του, σε τι νομίζετε –δεν έχω ακούσει αναφορές- που όλοι το χαιρόμαστε, όλοι το βιώνουμε; Για τον εξωραϊσμό και την ανακαίνιση του χώρου από τα καθίσματα μέχρι τα ανθέμια και τα διακοσμητικά στοιχεία του περιβάλλοντος τοιχίου. Αλλά, όλες οι αίθουσες γνώρισαν την ευεργετική επέμβαση του χεριού, της σκέψης και της ευαισθησίας του Προέδρου Σιούφα.
Ασφαλώς, και ως Πρόεδρος της Βουλής τον Κανονισμό ρύθμισε και φρόντισε και να βελτιωθεί και να λειτουργεί. Και χαρήκαμε την ευρυθμία στη διοικητική προσφορά του, ως Προέδρου της Βουλής, στον Κοινοβουλευτισμό. 
Δεν θα μακρύνω άλλο το λόγο. Λυπούμεθα που φεύγει, δηλαδή που δεν μετέχει πια στην κοινοβουλευτική συμμετοχή. Χαιρετίζουμε και την απόφασή του για τον ορισμό της αποχώρησης έτσι όπως τον έδωκε, δηλαδή για την ανανέωση, δηλαδή για το καινούριο πνεύμα και με τις παραινέσεις που πρόλαβε και προσδιόρισε, απήυθυνε προς τους νεοελεφθησομένους Βουλευτές. 
Να είσαι καλά Πρόεδρε Δημήτρη Σιούφα, συμμαχητή. Σε ευχαριστούμε για ό,τι προσέφερες. Ειλικρινά, ευχόμαστε να είσαι πάντοτε όρθιος και προσφέρων από όποια θέση και όποιο βήμα. Η ζωή συνεχίζεται στο δημόσιο βίο αυτού του τόπου.
Ευχαριστούμε.
(Χειροκροτήματα)","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"82329"," Ευχαριστώ.","ΔΗΜΗΤΡΙΟΣ ΣΙΟΥΦΑΣ",459
"82330"," Ζήτησε το λόγο ο εκπρόσωπος της Κυβερνήσεως εκ των πραγμάτων, Υπουργός Αγροτικής Ανάπτυξης, κ. Κωνσταντίνος Σκανδαλίδης.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"82331"," Αγαπητέ, κύριε Πρόεδρε, νομίζω ότι ο καθένας θα μπορούσε να συμφωνήσει σε αυτά που είπατε για τη σημερινή πράξη και, αν θέλετε, την απόφαση του αγαπητού Προέδρου, κ. Δημήτρη Σιούφα.
Εγώ θέλω να τιμήσω εκ μέρους της Κυβερνήσεως την παρουσία του, τη διαδρομή του, το ήθος του, τη συνέπειά του ως Προέδρου της Βουλής. Θέλω, επίσης –και τα λόγια μου έχουν μέτρο, δεν είναι κολακευτικά- να πω ότι τον πολιτικό Δημήτρη Σιούφα τον γνωρίζω πολλά χρόνια και μάλιστα σε περιόδους όπου η λαίλαπα των αντιπαραθέσεων ήταν στην ημερήσια διάταξη. Είχε πάντα ένα δίαυλο επικοινωνίας, συνεργασίας, συναίνεσης σε πάρα πολλά από τα ζητήματα που αφορούσαν, όχι μόνο την ιδιαίτερή του πατρίδα και περιφέρεια, αλλά όλο το ελληνικό Κοινοβούλιο και την πολιτική ζωή του τόπου. Πιστεύω ότι αυτό τον τιμά και πρέπει και εμείς να τιμήσουμε αυτή την παρουσία.
Οι λόγοι για τους οποίους πήρε αυτή την απόφαση είναι ενός πολιτικού που κοιτάζει ίσια το πολιτικό σύστημα στα μάτια. Αυτοί ακριβώς οι λόγοι που επικαλέστηκε νομίζω ότι περιγράφουν με τον καλύτερο τρόπο αυτή την αίσθηση που έχει ο καθένας από εμάς, ότι κάθε πολιτικός σε αυτή την κρίσιμη στιγμή της μεγάλης κρίσης, όταν σταθεί ενώπιος ενωπίω και μπορεί να δει με καθαρό μάτι αυτά που η παρουσία του και η πράξη του ή η απουσία του μπορεί να διδάξει, είναι μια προσφορά και στο πολιτικό σύστημα, στην πολιτική ζωή του τόπου και στην πατρίδα.
Θέλω και εγώ να τον ευχαριστήσω για την παρουσία και την πορεία του όλα αυτά τα χρόνια.
(Χειροκροτήματα)","ΚΩΝΣΤΑΝΤΙΝΟΣ ΣΚΑΝΔΑΛΙΔΗΣ",461
"82332"," Ας πούμε ότι οι Κοινοβουλευτικοί Εκπρόσωποι δεν θα παρέμβουν τώρα. Μου ζήτησε και ο κ. Ευθυμίου.
Επιμένετε, κύριε Μουσουρούλη, να λάβετε το λόγο;","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"82333"," Θα ήθελα να πω δυο λόγια για τον κ. Σιούφα, αν μου επιτρέπετε, κύριε Πρόεδρε, με πολλές ιδιότητες, του εισηγητή του νομοσχεδίου, του Κοινοβουλευτικού Εκπροσώπου…","ΚΩΝΣΤΑΝΤΙΝΟΣ ΜΟΥΣΟΥΡΟΥΛΗΣ",333
"82334"," Όχι, δεν αμφισβητώ τις ιδιότητες. Άλλο λέω.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"82335"," …και του ανθρώπου που παρέλαβε πάρα πολλά νομοσχέδια που είχε ετοιμάσει ο κ. Σιούφας στο Υπουργείο Ανάπτυξης, όπου είχα την τιμή να υπηρετήσω ως γραμματέας.
Ένα λεπτό μόνο θα χρειαστώ, κύριε Πρόεδρε.","ΚΩΝΣΤΑΝΤΙΝΟΣ ΜΟΥΣΟΥΡΟΥΛΗΣ",333
"82336"," Ορίστε, σας ακούμε, κύριε Μουσουρούλη.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"82337"," Κύριε Πρόεδρε, έχει πει ένας Αμερικανός αρχιτέκτονας, ο Φρανκ Ράιτ, ότι η αλήθεια είναι πιο σημαντική από τα γεγονότα.
Ο κύριος Πρόεδρος της Βουλής επί σειρά ετών, σε αυτήν εδώ την Αίθουσα έχει ζήσει πάρα πολλά γεγονότα, που δεν έχω ζήσει εγώ και γι’ αυτό τον ζηλεύω. Όμως, έχω ζήσει την αλήθεια. Η αλήθεια είναι ότι ο κ. Σιούφας υπήρξε ένας πολιτικός που επένδυσε στο συλλογικό καλό, είχε όραμα και αυτό το βλέπουμε, το μνημονεύουμε και θα το έχουμε για πολύ καιρό μπροστά μας να το υλοποιήσουμε στα θέματα που εγώ γνωρίζω, ειδικά της ενέργειας.
Είναι ένας πολιτικός -του οποίου ο λόγος, αν μου επιτρέπετε, κύριε Πρόεδρε, αυτό το «κύκνειο άσμα» του με συγκλόνισε- αποτελεί για μένα, αλλά και για τους υπόλοιπους συναδέλφους φάρο για το μέλλον, ελπίδα και προοπτική. Αυτό όχι μόνο για μένα, αλλά και για πολλούς από τους συνέλληνες που άκουσαν αυτά που είπε.
Εγώ θέλω από καρδιάς να τον ευχαριστήσω, γιατί με πίστεψε, με στήριξε και έδειξε το δρόμο.
Κύριε Πρόεδρε, σας ευχαριστούμε για ό,τι έχετε προσφέρει στη χώρα.
(Χειροκροτήματα)","ΚΩΝΣΤΑΝΤΙΝΟΣ ΜΟΥΣΟΥΡΟΥΛΗΣ",333
"82338"," Παρακαλείται ο Βουλευτής Αττικής κ. Ντίνος Βρεττός να λάβει το λόγο.
Κύριε συνάδελφε, είχατε ζητήσει το λόγο για δύο λεπτά.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"82339"," Κύριε Πρόεδρε, σας είχα ζητήσει το λόγο να μιλήσω για δύο λεπτά επί του νομοσχεδίου, αλλά επειδή πρόκειται για το φίλο μου, το Δημήτρη Σιούφα…","ΚΩΝΣΤΑΝΤΙΝΟΣ ΒΡΕΤΤΟΣ",76
"82340"," Να τα κάνουμε τέσσερα.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"82341"," Μάλιστα, κύριε Πρόεδρε. Κάντε τα λίγο παραπάνω, διότι ειλικρινά με συγκίνησε η παρουσία του, όπως με έχει συγκινήσει η θέση του, η στάση του και η δουλειά που έκανε μέσα στη Βουλή.
Ο Δημήτρης Σιούφας είναι καλός πολιτικός και όταν φεύγει ένας καλός πολιτικός, αφήνει μία πίκρα σε όλους μας.
Δεν βρίσκονται εύκολα, κύριε Πρόεδρε -και το ξέρετε- οι καλοί πολιτικοί. Έχει προσφέρει πολλά σε αυτό τον τόπο και πιστεύω ότι θα προσφέρει ακόμα περισσότερα, γιατί μπορεί, το θέλει, έχει τη δυνατότητα, τη θέληση και τη βούληση να το κάνει.
Ειλικρινά, τον ευχαριστώ και εγώ σαν Βουλευτής της Αντιπολίτευσης, σε σχέση με τη Νέα Δημοκρατία. Τον ευχαριστώ για τη σημαντική δουλειά που έκανε. Δεν είναι εύκολο πράγμα να φεύγουν τέτοιοι άνθρωποι.
Εγώ θα σας πω, επειδή μιλώ ελεύθερα και χωρίς να έχω προβλήματα, ότι και για τον κ. Πάγκαλο δεν είναι εύκολο να φύγει από αυτή τη Βουλή. Πρόσφερε και αυτός αρκετά πράγματα. Δεν είναι απλό πράγμα να φεύγουν αυτοί οι μεγάλοι πολιτικοί από το Κοινοβούλιο. Εμένα τουλάχιστον αυτά τα πράγματα με αγγίζουν, όπως αγγίζουν όλους μας. Το ίδιο συμβαίνει και για τον κ. Αργύρη, που θέλει να φύγει και για όλους αυτούς τους ανθρώπους που έχουν προσφέρει πάρα πολλά.
Επί του νομοσχεδίου, κύριε Πρόεδρε, κύριε Υπουργέ, νομίζω ότι έχετε φέρει ένα πολύ καλό νομοσχέδιο. Εγώ, όντας Υφυπουργός Γεωργίας -με ακολούθησε ο Βαγγέλης Αργύρης και μου πήρε τη θέση- ξέρω πολύ καλά ότι υπήρχε πάντα ένα έλλειμμα συντονισμού ανάμεσα στους οργανισμούς, ένα έλλειμμα συντονισμού, το οποίο δημιουργούσε προβλήματα στην παραγωγικότητα του ίδιου του Υπουργείου.
Βλέπω ότι με αυτό το νομοσχέδιο πραγματικά επιχειρείται μία πολύ σωστή δουλειά, ένας συντονισμός όλων εκείνων που αφορούν την έρευνα, που αφορούν την πιστοποίηση, που αφορούν την παιδεία, την εκπαίδευση κ.λπ., ένας συντονισμός που τελικά θα αποδώσει, έτσι ώστε το Υπουργείο να λειτουργήσει καλύτερα, πιο παραγωγικά, πιο αποτελεσματικά.
Επίσης, θα πρέπει να πω ότι το Υπουργείο έχει δώσει ένα πολύ καλό στίγμα, ότι δηλαδή πρέπει να ασχοληθούμε με την αγροτική παραγωγή, με την καλλιέργεια.
Ανεξάρτητα αν ένας είναι αγρότης ή δεν είναι, αυτό πρέπει να είναι σκοπός για όλες τις ελληνικές οικογένειες, να στρέψουν το νου τους και τη δραστηριότητά τους προς τα εκεί.
Στα πλαίσια αυτά έχουμε κάνει και μία τροπολογία, κύριε Υπουργέ, και την ξέρετε. Πρόκειται για το κτήμα Ξυλοκέριζα. Είναι αυτό ακριβώς. Δηλαδή, υπάρχει ένα κτήμα, το οποίο ανήκει σε κάποιους ανθρώπους στην περιοχή του Μαραθώνα και ανήκει ουσιαστικά, γιατί το καλλιεργούν εδώ και δεκαετίες. Είναι μία ευκαιρία τώρα, με την τροπολογία αυτή, να τους αποκαταστήσουμε. Θέλουμε ακριβώς να ακολουθήσουμε τη δική σας πολιτική. 
Άρα, θα παρακαλούσα, κύριε Υπουργέ, να την αποδεχθείτε. Δεν μπαίνω σε λεπτομέρειες, γιατί νομίζω ότι θα κουράσω και ζήτησα το λόγο για δύο λεπτά. Άρα, παρακαλώ, ακολουθώντας τη δική σας πολιτική, να εγκρίνετε την τροπολογία αυτή, την οποία έχω κάνει με το συνάδελφο μου, τον κ. Ασπραδάκη, γιατί ακριβώς εξυπηρετεί τη δική σας πετυχημένη αγροτική πολιτική.
Ευχαριστώ πολύ, κύριε Πρόεδρε.","ΚΩΝΣΤΑΝΤΙΝΟΣ ΒΡΕΤΤΟΣ",76
"82342"," Ευχαριστούμε τον κ. Βρεττό.
Ζήτησε το λόγο και ο κ. Παναγιώτης Λαφαζάνης, τον οποίο λόγο έχει τώρα.
Ορίστε, κύριε Λαφαζάνη, έχετε το λόγο για τρία έως πέντε λεπτά.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"82343"," Ευχαριστώ, κύριε Πρόεδρε.
Εντυπωσιάστηκα από τη σεμνή και λιτή ομιλία, αλλά -θα έλεγα- και ουσιαστική με την οποία ο κ. Δημήτρης Σιούφας ανακοίνωσε στο Σώμα την αποχώρησή του από την κοινοβουλευτική ζωή, διότι η πολιτική είναι κάτι πολύ ευρύτερο και δεν περιορίζεται μόνο στο Κοινοβούλιο.
Είναι προφανές -και δεν θα χρειαστεί να το επαναλάβω ή να το τονίσω εδώ ιδιαίτερα- ότι με τον κ. Δημήτρη Σιούφα και προσωπικά, αλλά και ως παράταξη, είχαμε πολύ μεγάλες διαφωνίες, θα έλεγα ουσιώδεις, θεμελιακές διαφωνίες. Ωστόσο, από την πλευρά μας και από την πλευρά μου πάντοτε εκτιμούσα την αγωνιστική στάση του κ. Δημήτρη Σιούφα ως προς τις αρχές και την πολιτική που υπηρετούσε.
Μου έκανε, επίσης, εντύπωση το ύφος του στην πολιτική, το οποίο ποτέ δεν είχε τόνους μισαλλοδοξίας ή υποβάθμισης και υποτίμησης των αντιπάλων του. Και αυτό είναι αξιέπαινο. Επίσης, μου έκανε εντύπωση και ο σεβασμός που επεδείκνυε πάντοτε -τουλάχιστον αυτό εγώ εισέπραττα- προς τους αντιπάλους του και ιδιαίτερα στην Αριστερά.
Ευχόμαστε στον κ. Σιούφα να συνεχίσει πάντα δυνατά, πάντα ψηλά, πάντα όρθια την πορεία του και να συνεχίσει, επίσης, να είναι παρών στη δημόσια ζωή, πράγμα, που, βεβαίως, θα το κάνει. Δεν χρειάζεται να πούμε εμείς τίποτα ιδιαίτερο επ’ αυτού. Ασφαλώς, θα το κάνει. Νομίζω ότι αυτή η παρουσία είναι πολύτιμη, γιατί ξέρουμε ότι στην πολιτική δεν μπορεί να είναι όλοι μαζί σου. Είναι σημαντικό, όμως, να έχεις σοβαρούς αντιπάλους.
Ευχαριστώ.
(Χειροκροτήματα από όλες τις πτέρυγες της Βουλής)","ΠΑΝΑΓΙΩΤΗΣ ΛΑΦΑΖΑΝΗΣ",279
"82344"," Ευχαριστούμε τον κ. Λαφαζάνη.
Τώρα, θα καλέσω τον Κοινοβουλευτικό Εκπρόσωπο της Δημοκρατικής Αριστεράς κ. Γιάννη Αμοιρίδη, για την παρθενική του ομιλία ως Κοινοβουλευτικού Εκπροσώπου επί του νομοσχεδίου και, φυσικά, επί του ανακύψαντος θέματος του αποχαιρετισμού του κ. Δημήτρη Σιούφα.
Να είστε καλορίζικος.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"82345"," Ευχαριστώ, κύριε Πρόεδρε.
Εγώ για τον αγαπητό Πρόεδρο, έχω και προσωπικό λόγο να τον τιμώ. Θέλω να τον ευχαριστήσω για τη μεγάλη βοήθεια που μου προσέφερε όταν του ζήτησα να στηρίξει την προσπάθεια που έκανε η Ένωση Ποντίων Αικατερίνης για να κάνει το μνημείο της γενοκτονίας των Ποντίων. Τον τιμά όλη η Ένωση των Ποντίων, τον τιμούν όλοι οι Πόντιοι και τον τιμώ και εγώ.
Τιμούμε, βέβαια και σαν παράταξη τον πολιτικό Δημήτρη Σιούφα και αυτό που μπορώ εγώ να διακρίνω στα χρόνια που ήμουν παρών και συνεργάστηκα άψογα μαζί του είναι τα χαρακτηριστικά ενός προέδρου, που είχε γνώση, είχε κατάρτιση, είχε ηρεμία, είχε επιβλητικότητα, είχε δικαιοσύνη.
Και όλα αυτά τα χαρακτηριστικά συνθέτουν ένα παράδειγμα πολιτικού ανδρός και κυρίως ενός Προέδρου του Κοινοβουλίου. Δεν γνώρισα πολλούς προέδρους. 
Αγαπητέ Πρόεδρε, σου κατέθεσα πολλές φορές τα προσωπικά μου συγχαρητήρια και θέλω να τα καταθέσω δημόσια. Σου εύχομαι καλή πορεία στο νέο τομέα της ζωής στον οποίο δεν σταματά η πολιτική. Σου εύχομαι να έχεις υγεία και δύναμη σε προσωπικό και οικογενειακό επίπεδο. 
Αγαπητοί συνάδελφοι, δεν ξέρω αν το Υπουργείο Αγροτικής Ανάπτυξης θα παραχωρήσει αρκετά στρατόπεδα που έχει στην κατοχή του. Θα πρέπει να ενημερώσει τις τοπικές κοινωνίες στην περιφέρεια, για να γίνουν χώροι φιλοξενίας μεταναστών. Διαβάζουμε στις εφημερίδες ότι θα παραχωρηθούν τριάντα χώροι. Έχει αποφασιστεί και σε λίγο θα έρθει και θα υπογραφεί με κοινή –φαντάζομαι- υπουργική απόφαση, γιατί δεν είναι όλα ιδιοκτησία του Υπουργείου Άμυνας. 
Κύριε Υπουργέ, φαντάζομαι ότι και εσείς έχετε χώρους, έχετε στρατόπεδα στην ιδιοκτησία σας, τα οποία σήμερα είναι εγκαταλελειμμένα. Φαντάζομαι ότι και εσείς θα πρέπει να ενημερώσετε τους πολίτες και τις τοπικές κοινωνίες ανά την Ελλάδα ότι θα τα παραχωρήσετε, για να γίνουν κέντρα φιλοξενίας μεταναστών, εκτός και αν αυτό είναι ένα πυροτέχνημα επένδυσης του νέου-παλαιού Υπουργού Προστασίας του Πολίτη απέναντι στην περιφέρεια στην οποία θα εκλεγεί. Πολύ ωραία τα λέει λίγο πριν τις εκλογές. Φαντάζομαι και διαβάζω ότι και οι υπόλοιποι Υπουργοί συμφωνούν. 
Είναι ένα σχέδιο που θα υλοποιηθεί, χωρίς να υπάρχει κανένας σχεδιασμός, χωρίς να υπάρχει καμμία καταγραφή, καμμία παραχώρηση. Θα ήθελα να ξέρω αν στο προεκλογικό πρόγραμμα του κόμματος θα υπάρχει αναφορά σε κάθε περιοχή ανά την Ελλάδα για το ποιο στρατόπεδο θα γίνει χώρος φιλοξενίας μεταναστών. 
Αν δεν το κάνετε αυτό ή δεν διευκρινίσετε, τότε είναι ένα πυροτέχνημα προσωπικής επένδυσης σταυροδοσίας σε έναν Υπουργό, ο οποίος μάλλον είχε χάσει αρκετούς σταυρούς στο προηγούμενο Υπουργείο. Γίνονται αυτά. Δεν είναι κακό. Είναι πολιτικό, αλλά δεν φταίει η ελληνική περιφέρεια και οι Έλληνες πολίτες να έρχονται σε σύγκρουση. 
Αφού μιλάτε για περιφέρεια, θα ήθελα να πω ότι είναι μέσα στο πρόγραμμά σας και θα πρέπει να συνεργαστείτε άψογα με τους περιφερειάρχες. Θα πρέπει να τους ενημερώσετε και για τους χώρους αυτούς. Δεν μπορείτε να κάνετε εμπρός-πίσω, όπως και με τη φορολόγηση των ημιυπαιθρίων. Είναι αστείο, δηλαδή, πριν από έξι μήνες να έχει νομοθετήσει η κυβέρνηση για τους ημιυπαίθριους, να έχουν διαβεβαιώσει τους συμπολίτες της χώρας ότι αφού δηλωθούν, δεν θα φορολογηθούν –αν πρέπει ή όχι αυτό έχει μία άλλη διάσταση- είναι αστείο να δεσμεύεσαι ως κυβέρνηση ότι δεν θα φορολογηθούν και ξαφνικά να λες ότι θα φορολογηθούν και να το αναιρείς σήμερα. Ποιος θα πιστέψει την πολιτική αυτής της Κυβέρνησης, όταν κάνει συνεχώς βήματα εμπρός-πίσω; Πώς θα αισθάνεται σίγουρος ο πολίτης; Πώς θα αισθάνεται ότι αρχίζει; Πώς αρχίζει; Εμπρός-πίσω; Αυτό είναι σημειωτόν. 
Δεν ξέρω αν γνωρίζετε, κύριε Υπουργέ, αν θα φορολογήσουν και τα αγροτεμάχια. Τι γίνεται με τους νέους αγρότες; Αυτά τα αγροτεμάχια που παραχωρούνται από τις περιφερειακές ενότητες θα φορολογηθούν; Αυτό ακούγεται. Δηλαδή ποιος νέος αγρότης θα γυρίσει να πάει να κάνει επένδυση στην αγροτική οικονομία, ενώ το Υπουργείο Οικονομικών λέει ότι θα φορολογήσει και τα αγροτεμάχια; Τι επένδυση θα κάνει; 
Είπατε, αγαπητέ Υφυπουργέ, ότι ενάμισι εκατομμύριο πολίτες θέλουν να γυρίσουν στην ύπαιθρο, δηλαδή θα έχουμε αποαστικοποίηση. Αν πούμε ότι θα πάνε ζευγάρια –γιατί ζευγάρια θα πάνε- τρία εκατομμύρια θα φύγουν από τις πόλεις και θα πάνε στην ύπαιθρο, αν κατάλαβα καλά.","ΙΩΑΝΝΗΣ ΑΜΟΙΡΙΔΗΣ",21
"82346"," Δεν είπα αυτό.","ΙΩΑΝΝΗΣ ΔΡΙΒΕΛΕΓΚΑΣ",138
"82347"," Δεν είπατε αυτό; Γιατί οι αγρότες είναι τριακόσιες τριάντα χιλιάδες.","ΙΩΑΝΝΗΣ ΑΜΟΙΡΙΔΗΣ",21
"82348"," Ενάμισι εκατομμύριο.","ΙΩΑΝΝΗΣ ΔΡΙΒΕΛΕΓΚΑΣ",138
"82349"," Ενάμισι εκατομμύριο θα είναι όλοι οι αγρότες από τριακόσιες τριάντα χιλιάδες που είναι σήμερα; Θα είναι ένα εκατομμύριο διακόσιες χιλιάδες επιπλέον; Εντάξει. Δεν το ξέρω. Αν το λέτε εσείς, φαντάζομαι ότι θα γίνει μεγάλη αποαστικοποίηση και αυτό είναι πολύ καλό. 
Πού θα βρεθεί, όμως, η γη στην Ελλάδα; Σήμερα έχουμε τριακόσιες τριάντα χιλιάδες, κάποιες περιοχές έχουν γίνει περιοχές ανοικοδόμησης κατοικιών, έχουν γίνει βίλες. Εδώ δεν μπορούμε να κάνουμε ένα χώρο ταφής των σκουπιδιών, ένα ΧΥΤΑ στην Αττική ή σε όλη την Ελλάδα και θα δώσετε αγροτεμάχια; Πού; Εκεί που έγιναν τα φωτοβολταϊκά; 
Ενάμισι εκατομμύριο κόσμος θα ασχοληθεί με τη γεωργία; Τα νούμερα που λέτε είναι απίστευτα. Μακάρι να γίνουν! 
Πιστεύετε, όμως, ότι αυτό το εγχείρημα που λέτε μπορεί να γίνει; Έχετε υπολογίσει και το πρότυπο, το μοντέλο παραγωγής και την κατεύθυνση, ώστε να επιδείξετε και να υποδείξετε και περιοχές ανά περιφέρεια, πού μπορούν να γίνουν αυτές οι αγροτικές επενδύσεις; 
Το Ταμείο έχει 5 δισεκατομμύρια για τους άνεργους νέους. Γιατί να τους δώσετε άτοκα δάνεια; Ορίστε, τα χρήματα, υπάρχουν στο Ταμείο του ΕΣΠΑ. Δώστε τα στους νέους αγρότες! 
Βρείτε έναν τρόπο για να αποδείξετε ότι μπορείτε να δώσετε και να μη λέτε γενικώς «θα στείλουμε ενάμισι εκατομμύριο στην περιφέρεια» ή «οι αγρότες θα πάρουν άτοκα δάνεια». Ποια άτοκα δάνεια; Έχετε την περίπτωση των πτηνοτρόφων, στους οποίους δώσατε τη δυνατότητα να επεκταθούν με δάνεια που ήταν με εγγύηση του ελληνικού δημοσίου. Γιατί δεν το κάνατε και στους χοιροτρόφους; Γιατί μόνο η μία κατηγορία;
Όσον αφορά τα φωτοβολταϊκά, είπατε στους πολίτες να κάνουν φωτοβολταϊκά στα αγροτεμάχια. Τα δάνεια της Αγροτικής Τράπεζας είναι 10,5%, κάτι που δεν γνωρίζουν οι αγρότες. Επιτόκιο 10,5%; Τι θα πάρει αυτός ο άνθρωπος; Δεν θα πάρει τίποτα. Άρα, λοιπόν, όταν σχεδιάζουμε σε μία χώρα, αυτός ο σχεδιασμός πρέπει να είναι οριζόντιος, στοχευμένος και να δίνει λύσεις.
Κύριε Υπουργέ, για την υποχρεωτική μελέτη που υπήρχε για τις γεωτρήσεις και αναβλήθηκε μέχρι τον Ιούνιο, έχετε κάνει κάτι το οποίο δεν θα επιβαρύνει τους αγρότες και θα λύνει το πρόβλημα ή είναι η παράταση που δώσαμε μέχρι τον Ιούνιο και αν γίνουμε ξανά κυβέρνηση, θα δώσουμε κι άλλη παράταση; Έχετε πρόταση για λύση; Εδώ έχω το σχέδιο νόμου, στο οποίο λέει ότι αναστέλλεται μέχρι 30 Ιουνίου. Έχετε φέρει κάτι στο νομοσχέδιο που δεν το ξέρω και λύνει το θέμα; Απαντήστε! Δεν είναι τίποτα! Απαντήστε! Μακάρι να το έχετε λύσει!
Όσο για το σχέδιο νόμου αυτό καθεαυτό, σας είπα ότι πιστεύουμε σε ένα ξεκάθαρο νέο μοντέλο ανάπτυξης παραγωγής στη χώρα και σύνδεσης των πανεπιστημίων, σύνδεσης της έρευνας με τη στοχευμένη παραγωγή που θα τη στηρίζει το κράτος, θα δείχνει το δρόμο και θα βοηθά βέβαια και στην προώθηση και στην προβολή πέρα από τη διάθεση.
Βέβαια, θα συνδέεται και με τον αγροτουρισμό, πράγμα το οποίο δεν το αναφέρετε καθόλου μέσα στο νομοσχέδιο, δηλαδή, τι γίνεται με το θέμα του αγροτουρισμού. Μιλάτε για γεωργικές σχολές και δεν μιλάτε για αγροτουριστικές σχολές. Ο αγροτουρισμός είναι ένα σημαντικό και μεγάλο κεφάλαιο, καθώς μπορεί να συνδέσει την παραγωγή με την επιστήμη, όπως και πάρα πολλούς τομείς προώθησης υπηρεσιών και προϊόντων. Συμβαίνει σε όλον τον κόσμο, σε όλη την Ευρώπη. Γιατί όχι και στην Ελλάδα;
Το νομοσχέδιο το κρίνουμε θετικά σε ένα, δύο σημεία του. Πραγματικά, στηρίζουμε την προσπάθεια που γίνεται κυρίως, για τη δημιουργία οικονομίας κλιμάκων εφαρμογής της έρευνας, της εκπαίδευσης και της κατάρτισης των αγροτών, καθώς και της πιστοποίησης και του ελέγχου των προϊόντων.
Θετικό είναι ότι μειώνονται τα ερευνητικά κέντρα και τα ινστιτούτα και δημιουργούνται οργανωμένα πλέον Ινστιτούτα Αγροτικής Έρευνας και τα Τοπικά Κέντρα Γεωργικής και Επαγγελματικής Κατάρτισης. Όμως, εκτιμούμε ότι δεν είναι επαρκής η διασύνδεση των τομέων εκπαίδευσης και πιστοποίησης και δεν ανταποκρίνεται στον όρο «εφαρμοσμένη έρευνα». Δηλαδή, δεν αποτυπώνεται μ’ αυτό το νομοσχέδιο –και πιστεύω ότι δεν θα μπορέσετε να το επιτύχετε- η εφαρμοσμένη έρευνα, για να μπορέσει να αποδώσει καρπούς. Δεν μιλάμε για τη συμβατική έρευνα, αλλά για τη γενικότερη έρευνα. Δεν υπάρχει στόχευση μέσα στο νομοσχέδιο.
Διευρύνετε το ρόλο του κράτους. Συζητούσαμε χρόνια για την αποκέντρωση και συζητάμε ακόμα για τα σχέδια βελτίωσης. Δεν έχετε κάνει καμμία προσπάθεια να πάνε στις περιφέρειες και στους δήμους. Είναι το σημαντικότερο πρόβλημα στη χώρα. Και, βέβαια, τη στιγμή που θα επιχορηγηθούν μέσα από το ΕΣΠΑ στο 90% και παραπάνω –και αυτό να το διευκρινίσετε στους αγρότες, γιατί κάποιοι κάνουν προεκλογική σπέκουλα ότι έχουν δει τις αιτήσεις και ότι έχουν εγκριθεί- πρέπει να διευκρινίσετε σε τι ποσοστό θα εγκριθούν τα σχέδια βελτίωσης. 
Και αυτό, βλέπετε, γίνεται κεντρικά. Τα Υπουργεία πάντα κεντρικά κρατούν τον πολιτικό ρόλο να ενημερώνουν μέσω των Βουλευτών τους τους αγρότες. Να μην είναι αυτά τα σχέδια βελτίωσης απευθείας από τα περιφερειακά κέντρα και την τοπική αυτοδιοίκηση. Αυτό είναι θέμα αντίληψης του κράτους. Να μη γράφουμε μόνο λόγους για την περιφερειακή αυτοδιοίκηση ή για την αποκέντρωση και σε ένα κρίσιμο τομέα που είναι η γεωργία και η γεωργική ανάπτυξη, εσείς να κάνετε τα σχέδια βελτίωσης στο Υπουργείο στην Αθήνα!
Άρα, καλά θα ήταν μέσα στο νομοσχέδιο να δώσετε ρόλο στην αιρετή περιφερειακή αυτοδιοίκηση και όχι στην αποκεντρωμένη διοίκηση. Λειτουργείτε έτσι σε βάρος της αυτοδιοίκησης. 
Δεν εξασφαλίζετε μέσα από το νομοσχέδιο τον έλεγχο της δράσης των ιδιωτικών πιστοποιητικών οργανισμών. Επιφανειακά μόνο το προσεγγίζετε. Δεν πιστοποιείτε. Δεν φαίνεται αυτό, δεν αποδεικνύεται. Και δεν υπάρχει συσχέτιση της αγροτικής ανάπτυξης με την έρευνα και την κατάρτιση αγροτών σε επίπεδο περιφέρειας.
Σας προτείνουμε, λοιπόν, να στρέψετε την αγροτική έρευνα σε δύο κατευθύνσεις. Πρέπει να κάνετε σύνδεση της έρευνας και της παραγωγής με τις υπηρεσίες της περιφερειακής αυτοδιοίκησης, ώστε να υπάρχει στην τοπική κοινωνία άμεση διασύνδεση.
Και βέβαια θα πρέπει να δημιουργήσετε και θεματικά ινστιτούτα αγροτικής ένωσης σε όλη την Ελλάδα, όχι μόνο οριζόντια αλλά και καθετοποιημένα θεματικά ινστιτούτα. Ίσως στοχευμένα σε κάποια προϊόντα μπορούν να προωθήσουν ανάλογα με την περίοδο σε καινοτόμα προϊόντα, όμως αυτά θα πρέπει να βγαίνουν μέσα από θεματικά ινστιτούτα. Και βέβαια, τα ερευνητικά ινστιτούτα πρέπει να είναι αυτοτελή, ανεξάρτητα με ερευνητική και επιστημονική υπόσταση και χωρίς τη δομή και τη νοοτροπία -όπως συμβαίνει σήμερα σε όλο το δημόσιο- τη δημοσιοϋπαλληλική. 
Ετήσιος απολογισμός των ερευνητών με διεθνή στάνταρ. Δεν πρέπει αυτοί οι ερευνητές να απολογούνται, να κρίνονται και να υπάρχει ετήσια αξιολόγηση, να βαθμολογούνται; 
Και βέβαια, τακτικός έλεγχος στους πιστοποιητικούς οργανισμούς. Δεν θα δίνετε πιστοποιητικά διευκόλυνσης, αλλά πιστοποιητικά τα οποία πραγματικά θα είναι ουσίας, πιστοποιητικά τα οποία θα αντικατοπτρίζουν την πραγματικότητα. 
Πιστεύουμε λοιπόν -και στηρίζουμε το νομοσχέδιό σας επί της αρχής- ότι έχει θετικά σημεία, αλλά πρέπει, κύριε Υπουργέ, όταν συζητάμε για την περιφέρεια, την αποκέντρωση, το πρώτο βήμα να γίνεται μέσα από την αγροτική ανάπτυξη και σε αυτό το νομοσχέδιο έχετε παρακάμψει ουσιαστικά την τοπική αυτοδιοίκηση, την περιφερειακή αυτοδιοίκηση, που είναι δικό σας παιδί. Το έχετε προτείνει παλαιότερα, έχετε υλοποιήσει νομοσχέδια. Δώστε τη δύναμη στην περιφέρεια, δώστε τη δύναμη μέσα από τις τοπικές κοινωνίες να αναδείξουν τη δυναμική τους, να ελέγχουν τον εαυτό τους και να προωθήσουν τις τοπικές δυνάμεις και τις ανθρώπινες αλλά και τις υποδομές. 
Ευχαριστώ πολύ.","ΙΩΑΝΝΗΣ ΑΜΟΙΡΙΔΗΣ",21
"82350"," Συμπεραίνοντας, υπερψηφίζετε επί της αρχής, κύριε Αμοιρίδη;","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"82351"," Ναι, κύριε Πρόεδρε, αναφέρθηκα.","ΙΩΑΝΝΗΣ ΑΜΟΙΡΙΔΗΣ",21
"82352"," Εισερχόμεθα στον κατάλογο των εγγεγραμμένων ομιλητών επί της αρχής. 
Παρακαλείται η κ. Αθανασία Μερεντίτη Βουλευτής Τρικάλων του ΠΑΣΟΚ να προσέλθει στο Βήμα. 
Ορίστε, κυρία Μερεντίτη.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"82353"," Ευχαριστώ, κύριε Πρόεδρε.
Παίρνοντας έτσι αφορμή από την αποχαιρετιστήρια τοποθέτηση του πρώην Προέδρου της Βουλής κ. Σιούφα, θεωρώ ότι η καλοτυχία της χώρας θα κριθεί εν πολλοίς από το ποιους θα εκλέξει ο ελληνικός λαός στην επόμενη Βουλή γιατί η ανανέωση είναι χρήσιμη όταν ακολουθείται από θετικά και μεγάλα περιθώρια ψυχής και προσφοράς και κυρίως σ’ αυτό ο ελληνικός λαός πρέπει στις εκλογές που έρχονται να σταθεί με μεγάλη προσοχή. Περισσότερο τώρα παρά ποτέ έχουμε ανάγκη από μια μεγάλη προσφορά για να αντιμετωπίσουμε αυτά που έρχονται. 
Επανερχόμαστε τώρα στο νομοσχέδιο, κύριε Υπουργέ, στο οποίο θα ήθελα ξεκινώντας να εκφράσω μία έκπληξη. Άκουσα τη Νέα Δημοκρατία να δηλώνει ότι δεν ψηφίζει το νομοσχέδιο. Συζητήσαμε σε τέσσερις συνεδριάσεις επί μακρόν στην επιτροπή. Έκανε κάποιες προτάσεις και τροποποιήσεις η Νέα Δημοκρατία, τις οποίες έκανε δεκτές το Υπουργείο και σήμερα αναρωτιέμαι γιατί. Τι φοβόμαστε; Τα νούμερα, τις δημοσκοπήσεις; Ήθελα να πιστεύω, -προφανώς έχω κάνει λάθος- ότι αυτά τα δυόμισι χρόνια δίδαξαν σε εμάς τουλάχιστον που είμαστε μέσα σε αυτή τη Βουλή, ότι ο λαϊκισμός είναι δηλητήριο και ότι θα το αποφεύγαμε. Αν δεν το αποφεύγουμε εμείς, αναρωτιέμαι πως θα έχουν τη δύναμη οι καινούργιοι που θα έρθουν να είναι όρθιοι στα δύσκολα που έχουν μπροστά τους να αντιμετωπίσουν. 
Το Υπουργείο, λοιπόν, με αυτό το νομοσχέδιο προσπαθεί να δημιουργήσει ένα τρίπτυχο εφαρμοσμένης και στοχευμένης αγροτικής έρευνας, γεωργική και επαγγελματική εκπαίδευση, κατάρτιση και διασφάλιση της ποιότητας. 
Πρέπει πρώτα να ξεκινήσουμε, κύριε Υπουργέ, το είχα πει και στην Επιτροπή διορθώνοντας τον τίτλο. Δεν μπορώ να καταλάβω γιατί η επωνυμία να είναι ΓΕΩΡΓΙΚΟΣ ΟΡΓΑΝΙΣΜΟΣ «ΔΗΜΗΤΡΑ». Κατά τη γνώμη μου πρέπει να είναι ΑΓΡΟΤΙΚΟΣ ΕΛΛΗΝΙΚΟΣ ΟΡΓΑΝΙΣΜΟΣ «ΔΗΜΗΤΡΑ» γιατί δεν μιλάμε μόνο για τη γεωργία, μιλάμε για όλο τον αγροτικό τομέα. 
Όμως όλοι μας γνωρίζαμε πάρα πολλά γύρω απ’ όλο αυτό το συνονθύλευμα. Απλώς με τη συζήτηση του νομοσχεδίου ενημερωθήκαμε πολύ περισσότερο για την κατάσταση που είχε δημιουργηθεί για όλους αυτούς τους τομείς που επιχειρούμε να συγχωνεύσουμε.
Δεν έχουμε χρόνο βέβαια, αλλά για μένα θα είχε ενδιαφέρον να ψάξουμε να δούμε το πώς φτάσαμε εδώ, ποιοι, πώς και γιατί εμπνεύστηκαν κατά καιρούς και δημιούργησαν όλους αυτούς τους ατέλειωτους φορείς, με αποτέλεσμα να υπάρχει κατακερματισμός, αναποτελεσματικότητα και πολυπλοκότητα, ενώ το χειρότερο ήταν ότι υπήρχαν υπάλληλοι οι οποίοι δεν είχαν αντικείμενο και οι οποίοι δεν εγκαλούνταν πουθενά να προσφέρουν την οποιαδήποτε εργασία. Ακόμα και σήμερα αν τους ζητηθεί, δεν έχουν να αποδείξουν ότι κάπου και κάποτε προσέφεραν κάτι και ότι ήταν παραγωγικοί. Και διαπίστωσα με πολύ μεγάλη θλίψη ότι υπάρχουν κόμματα, που με τη στάση τους θεωρούν ότι θα έπρεπε να συνεχίσουμε να επιτρέπουμε να υπάρχει αυτή η κατάσταση.
Αυτό, λοιπόν, είναι ένα ακόμα σχέδιο νόμου του Υπουργείου Αγροτικής Ανάπτυξης και Τροφίμων που μαζί με τις άλλες μεταρρυθμίσεις, όπως είναι το μητρώο αγροτών, το μητρώο εμπόρων, το νομοσχέδιο για τους συνεταιρισμούς, τις κτηνοτροφικές εγκαταστάσεις και όλα αυτά, δημιουργούν ένα επαρκέστατο θεσμικό πλαίσιο, προκειμένου να δημιουργήσουμε αυτό που λέμε «οργανωμένη γεωργία». 
Έχει ειπωθεί ότι όλα αυτά θα μπορούσαν να είναι σε ένα νομοσχέδιο. Πιθανόν. Όμως, δεν μπορώ και δεν έχω κατανοήσει από καμμία πλευρά της Βουλής πού υπάρχει αντίδραση ή οποιαδήποτε διαφορετική άποψη σ’ αυτά τα νομοσχέδια.
Προσπαθούμε, λοιπόν, να δώσουμε έμφαση σε πολιτικές, όπως είναι αυτή του πολλαπλασιαστικού υλικού, καθώς και στη βελτίωση και αξιοποίηση, όπου υπάρχει ο πλούτος είτε των ερευνητικών κέντρων είτε των ΤΕΙ είτε των Α.Ε.Ι., ώστε να μπορέσουμε να ενισχύσουμε αυτό που λέμε «Ελληνικός Αγροτοδιατροφικός Τομέας», «Ελληνική Αγροτοδιατροφική Παράδοση». 
Κατ’ εμέ, κύριε Υπουργέ, ένα μεγάλο ζητούμενο είναι να καταφέρουμε να συνδέσουμε τα ΑΕΙ και τα οποιαδήποτε ερευνητικά κέντρα με την παραγωγή, ώστε όσον αφορά το τι ερευνούν και σε ποια συμπεράσματα καταλήγουν, να μπορεί αμέσως να διοχετεύεται, προκειμένου να ενισχύει και να προσφέρει στην αγροτική καλλιέργεια και παραγωγική διαδικασία, διότι αυτό που πρέπει να κάνουμε είναι να ενισχύσουμε και να εκπαιδεύσουμε τους αγρότες μας. Αυτό είναι απαραίτητο και θα έπρεπε να έχει γίνει πολύ πιο πριν. Τώρα, λοιπόν, πρέπει να στρέψουμε την προσοχή μας εκεί. 
Κακώς για πολλά χρόνια οι αγρότες μας επένδυαν και προσδοκούσαν στις επιδοτήσεις. Επειδή, όμως, αυτό μας δημιούργησε πολλά προβλήματα, είναι τώρα επιτακτική ανάγκη να βοηθήσουμε για να καλύψουν οι αγρότες μας αυτό το κενό. 
Σ’ αυτήν τη χώρα εκπαιδεύουμε πιθανούς υδραυλικούς, ηλεκτρολόγους και άλλες ειδικότητες, ενώ μέχρι τώρα δεν έχουμε εκπαιδεύσει σωστά τους αγρότες μας και μάλιστα σε μια εποχή όπου η ανάγκη ενημέρωσης και συνεχούς κατάρτισης είναι επιβεβλημένη και επιτακτική. Ιδιαίτερα στους νέους οι οποίοι εισέρχονται στο επάγγελμα, θα πρέπει να τους δώσουμε τα επιστημονικά εφόδια. 
Και όσον αφορά τις γεωργικές σχολές, θα πρέπει σε κάθε περιφέρεια, όπως προβλέπει το σχέδιο νόμου, να έχουν εκπαιδευτήρια και μονάδες αγροτικής παραγωγής για την πρακτική άσκηση των μαθητών, όπως εργαστήρια πληροφορικής, βιβλιοθήκες και οικοτροφεία, ώστε να έχουμε σωστή εκπαίδευση και ενημέρωση των αγροτών μας.
Το αγροτικό λύκειο για μένα είναι πάρα πολύ σημαντικό. Όμως, επειδή ο χρόνος με προδίδει και πάλι, θέλω να πω ότι στην περιοχή μας έχουμε συζητήσει με τον Υπουργό και κάνουμε μία προσπάθεια εδώ και καιρό ώστε να δημιουργήσουμε αυτό που λέγεται «Πράσινο Θερμοκήπιο». Επειδή οι αγρότες της Θεσσαλίας δειλά-δειλά και μόνοι τους ή ανταλλάσσοντας μεταξύ τους απόψεις προχωρούν στην αναδιάρθρωση καλλιεργειών και ιδιαίτερα στα θερμοκήπια, δηλαδή, στο «Πράσινο Θερμοκήπιο», μιλάμε για μια σχολή στην οποία θα γίνεται έρευνα, επιστημονική κατάρτιση και διοχέτευση της γνώσης στους καλλιεργητές, για να έχουμε τα καλύτερα δυνατά αποτελέσματα.
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Επίσης, είμαστε και σε μια επαφή με το Υπουργείο Παιδείας. Συμφωνώ για τη δημιουργία του αγροτικού λυκείου και στο να είναι τριετής η φοίτηση, κύριε Υπουργέ. Μόνο που εγώ θα ήθελα εδώ να προσθέσουμε και έναν επιπλέον χρόνο πρακτικής εξάσκησης. 
Και βέβαια, επειδή θα μπορούσα να πω πολλά, θεωρώ απαραίτητο όλη αυτή η λειτουργία, η παιδεία, η εκπαίδευση να είναι υπό τον απόλυτο έλεγχο του Υπουργείου Παιδείας. Δεν πρέπει να υπάρχει κατακερματισμός και διασπορά όλων αυτών των θεμάτων.
Θέλω να αναφέρω στο σημείο αυτό κάτι και για το άρθρο 28 και αύριο θα πω τα υπόλοιπα. Κύριε Υπουργέ, διαβάζω στο άρθρο 28 παράγραφος 7: «Δικηγόροι που υπηρετούσαν με έμμισθη εντολή» κ.λπ.. Δεν φαντάζομαι και δεν μού επιτρέπω ούτε καν να σκεφτώ ότι ξαφνικά κάποιοι άνθρωποι μέσα σ’ ένα μήνα από έμμισθοι με εντολή θα μετατραπούν σε δημόσιους υπαλλήλους και μάλιστα αυτή την εποχή που μιλάμε για περιορισμό του δημόσιου τομέα, που λέμε ότι μπορεί να πάμε σε απολύσεις και πιθανό να αναγκαστούμε να οδηγηθούμε σ’ αυτήν τη λύση. Δεν μπορώ να ξέρω αν θα ισχύσει αυτό.","ΑΘΑΝΑΣΙΑ ΜΕΡΕΝΤΙΤΗ",317
"82354"," Κυρία Μερεντίτη, δεν είναι της παρούσης. Σας ευχαριστούμε.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"82355"," Σας ευχαριστώ κι εγώ, κύριε Πρόεδρε, για την ανοχή σας.
(Χειροκροτήματα από την πτέρυγα του ΠΑΣΟΚ)","ΑΘΑΝΑΣΙΑ ΜΕΡΕΝΤΙΤΗ",317
"82356"," Παρακαλείται ο Υπουργός Αγροτικής Ανάπτυξης και Τροφίμων κ. Σκανδαλίδης να λάβει το λόγο για μία σύντομη και μάλλον αποφασιστική παρέμβαση.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"82357"," Δεν θα έπαιρνα το λόγο αν δεν ήθελα να πω δύο-τρία λόγια τα οποία θεωρώ σημαντικά. 
Κύριοι συνάδελφοι, εγώ πιστεύω ότι το σημερινό σχέδιο νόμου που συζητάει η Ολομέλεια της Βουλής είναι μία σημαντική τομή στην ιστορία και στην πορεία της αγροτικής ανάπτυξης. Κατακερματισμένοι οργανισμοί που έκαναν παράλληλες λειτουργίες, που απασχολούσαν προσωπικό που δεν λειτουργούσε συντονισμένα προς μία κατεύθυνση για την υποστήριξη του αγρότη, λειτουργούσαν μ’ έναν τρόπο που δεν έδινε καμμία δυνατότητα ουσιαστικής βοήθειας στους παραγωγούς. Πρέπει να καταλάβουμε ότι αυτή η τομή έρχεται να συμπληρώσει ένα ολόκληρο θεσμικό πλαίσιο και μ’ αυτήν θα ολοκληρωθεί μια δουλειά υποδομής πάνω στην οποία μπορεί να αναπτυχθεί με καινούργιες εθνικές προτεραιότητες η αγροτική στρατηγική για τα επόμενα χρόνια, γιατί πιστεύω –και φαντάζομαι ότι πιστεύετε όλοι σας και αυτό είναι δεδηλωμένη διαπίστωση όλων των κομμάτων, ανεξάρτητα από τις διαφορές τους και τις αντιπαραθέσεις τους- ότι ο αγροτικός χώρος αποτελεί το προκεχωρημένο φυλάκιο για την έξοδο της χώρας από την οικονομική κρίση και για την παραγωγική ανασυγκρότησή της.
Πρέπει, επίσης, να πω ότι η ενοποίηση των φορέων διαμορφώνει συγγενείς λειτουργίες, τις ενώνει μεταξύ τους και τις τέμνει. Είναι αδύνατο να απεξαρτήσεις την έρευνα από την εκπαίδευση, είναι αδύνατο να απεξαρτήσεις την πιστοποίηση ή τον έλεγχο της ποιότητας από την έρευνα και την εκπαίδευση, είναι αδύνατο να απεξαρτήσεις όλες αυτές τις λειτουργίες που ενώνονται μέσα απ’ αυτήν τη διαδικασία που και οικονομία κλίμακας κάνουν και καινούργια υποδομή διαμορφώνουν και αξιοποιούν ολόκληρο το παραγωγικό δυναμικό των φορέων προς την κατεύθυνση της υποστήριξης του αγρότη.
Υπήρξε μία αρχική αιτίαση ότι η Ευρωπαϊκή Ένωση δεν θα συμφωνούσε ή δεν συμφωνεί μ’ αυτήν τη διαδικασία. Επισκεφτήκαμε την Ευρωπαϊκή Ένωση, πήγε η διοίκηση του οργανισμού, έγινε μεγάλη συζήτηση και από την Ευρωπαϊκή Ένωση ήλθε η απάντηση ότι δεν τη θεωρεί απλά νόμιμη και χρηστή αυτήν τη σύνθεση, αλλά τη θεωρεί και θεμιτή και χρήσιμη και αναγκαία. Έχουμε επίσημη, γραπτή απάντηση από την Ευρωπαϊκή Ένωση.
Άκουσα μία άλλη πρόταση που ήλθε από την πλευρά της Νέας Δημοκρατίας, ότι θα πρέπει να φέρουμε τους οργανισμούς στο Υπουργείο. Λέει: «Εμείς διαφωνούμε με το νέο οργανισμό γιατί όταν θα γίνουμε κυβέρνηση θα πρέπει να πάρουμε τους οργανισμούς, να φέρουμε στο Υπουργείο και τις αρμοδιότητές τους και το προσωπικό τους». Προφανώς μόνο αφελής μπορεί να κάνει μία τέτοια εκτίμηση, ιδιαίτερα αυτή την εποχή, γιατί αν ψηφίζεις τη δανειακή σύμβαση και όλα τα παρελκόμενα, είναι φανερό ότι αυτή η προοπτική είναι θεωρητική και ουτοπική γιατί απλούστατα δεν θα γίνει τίποτε άλλο παρά, αν την εννοούσατε, θα σήμαινε αυτόματα την απόλυση. Το είπαμε στις διαδικασίες της επιτροπής και στις κατ’ ιδίαν συναντήσεις που είχαμε στις διακομματικές συνεννοήσεις.
Θέλω να ξεκαθαρίσω ορισμένα πράγματα γιατί αφορούν και τη δική μου λειτουργία ως Υπουργού και τη διαδρομή μου και την πορεία μου: Το νομοσχέδιο αυτό πέρασε από το Υπουργικό Συμβούλιο σαφέστατα πριν από την Κυβέρνηση συνεργασίας, όπως πέρασε και το νομοσχέδιο για τις κτηνοτροφικές εγκαταστάσεις, όπως πέρασε και το νομοσχέδιο για τα φυτοφάρμακα, όπως πέρασε και το νομοσχέδιο για την πολιτική γης. Πέρασαν πριν να γίνει η συγκυβέρνηση.
Θέλω, επίσης, να θυμίσω ότι ο σημερινός Πρωθυπουργός στην πρώτη συνεδρίαση του Υπουργικού Συμβουλίου, μετά την Κυβέρνηση συνεργασίας, ανακοίνωσε στα συμμετέχοντα κόμματα ποια νομοσχέδια εκκρεμούν, τα οποία κατά τη γνώμη του έπρεπε να μπουν σε προτεραιότητα και να ψηφιστούν.
Πρέπει να σας πω ότι έκτοτε ουδέποτε η Νέα Δημοκρατία έθεσε θέμα να μη συζητηθούν αυτά τα νομοσχέδια. Όπου είχε αντίρρηση –όπως ήταν τα θέματα της διοίκησης, για παράδειγμα, ή κάποια άλλα θέματα που συζητούνται στο Υπουργικό Συμβούλιο- έφερνε την αντίρρησή της και γινόταν μία σύνθεση και μία απόφαση αν θα ψηφιστούν ή όχι.
Αυτό ενώ ήξερε ότι ήταν στην ημερήσια διάταξη για να ψηφιστεί, ότι ήταν στις απόλυτες προτεραιότητες που έθετε ο νέος Πρωθυπουργός –το είπε πρώτο – πρώτο από τα νομοσχέδια που έπρεπε να συζητηθούν και να ψηφιστούν από τη Βουλή- ουδέποτε έφερε αντίρρηση, ούτε έφερε το θέμα στο Υπουργικό Συμβούλιο, ως όφειλε να το κάνει.
Είναι φανερό ότι φτάνοντας εδώ κι αφού έχουμε ψηφίσει τα υπόλοιπα νομοσχέδια στα οποία κράτησε επιφυλάξεις κ.λπ., αλλά εν πάση περιπτώσει, φάνηκε ότι ήθελε να ψηφιστούν τα νομοσχέδια, τώρα, παραμονές εκλογών κι ενώ έχει περάσει με επιφυλάξεις από την επιτροπή, έρχεται επισήμως και λέει ότι καταψηφίζει αυτό το νομοσχέδιο στο σύνολό του επί της αρχής.
Είναι προφανές ότι πρόκειται για μία ανεύθυνη στάση απέναντι σε μία Κυβέρνηση, η οποία έχει συγκεκριμένες θεσμικές λειτουργίες, συγκεκριμένες διαδικασίες.
Εγώ όλο αυτό τον καιρό, σε όλη τη διαδικασία των νομοσχεδίων, απέφυγα οποιαδήποτε όξυνση, οποιαδήποτε αντιπαράθεση. Κράτησα χαμηλούς τόνους. Άφησα, για να συζητηθούν τα νομοσχέδια, να μην τα χρησιμοποιήσει ή να μην τα αξιοποιήσει προς όφελός του κανένα κόμμα εν όψει εκλογών, επίτηδες. Συχνά δεν παρευρισκόμουν καν στις διαδικασίες, προκειμένου να περάσουν τα νομοσχέδια. Και πιστεύω ότι θα ήταν μία προσφορά στον αγροτικό χώρο να υπάρξει και να ολοκληρωθεί αυτό το θεσμικό πλαίσιο. 
Είναι φανερό ότι παραμονή εκλογών δεν έχω καμμία διάθεση να μπω σε μία σκιαμαχία περί της χρησιμότητας ή όχι ενός νομοσχεδίου, του οποίου εντελώς νόμιμα και μέσα από διαδικασία νομοθετικά κατοχυρωμένη, με κοινή υπουργική απόφαση δική μου και του Υπουργού Οικονομικών, ήδη έχει εγκατασταθεί προσωρινό διοικητικό συμβούλιο και λειτουργεί με απόφαση νόμιμα ο νέος οργανισμός. Κι εγώ θεώρησα ότι έπρεπε, παρά την εξουσιοδότηση που έδινε τότε το Υπουργικό Συμβούλιο, να το φέρω με νόμο στη Βουλή για να επικυρώσω θεσμικά και πάγια μία διαδικασία όπου ήδη είχαμε πάρα αποφάσεις.
Είναι φανερό -και είναι κρίμα, γιατί η συζήτηση που έγινε και στην επιτροπή ήταν πολύ σημαντική και εκτός από το ΠΑΣΟΚ θα υπερψηφίσουν κι άλλα κόμματα, απ’ ό,τι φάνηκε από τους εισηγητές, το νομοσχέδιο αυτό- ότι για λόγους αρχής και δεοντολογίας η Κυβέρνηση δεν μπορεί να συνεχίσει αυτή τη συζήτηση και θα αποσύρει το νομοσχέδιο.","ΚΩΝΣΤΑΝΤΙΝΟΣ ΣΚΑΝΔΑΛΙΔΗΣ",461
"82358"," Κατόπιν αυτού, κύριε Υπουργέ, δεν έχουμε αντικείμενο συζητήσεως.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"82359"," Κύριε Πρόεδρε, παρακαλώ το λόγο για δύο λεπτά.","ΜΑΡΙΟΣ ΣΑΛΜΑΣ",449
"82360"," Κύριε Πρόεδρε, παρακαλώ το λόγο.","ΓΕΩΡΓΙΟΣ ΚΑΡΑΤΖΑΦΕΡΗΣ",197
"82361"," Κύριε Καρατζαφέρη, δεν υπάρχει, κατά τον Κανονισμό, αντικείμενο συζητήσεως μετά την απόσυρση του νομοσχεδίου.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"82362"," Δεν θα υπάρξει ένας σχολιασμός στα όσα ειπώθηκαν;","ΠΑΝΑΓΙΩΤΗΣ ΛΑΦΑΖΑΝΗΣ",279
"82363"," Απέσυρε το νομοσχέδιο. Κατόπιν αυτού, δεν υπάρχει αντικείμενο συζητήσεως και υποχρεούμαι να ζητήσω τη συναίνεση του Σώματος να λύσουμε τη συνεδρίαση.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"82364"," Κύριε Πρόεδρε, παρακαλώ το λόγο.","ΜΑΡΙΟΣ ΣΑΛΜΑΣ",449
"82365"," Κύριε Πρόεδρε, δεν θα υπάρξει τοποθέτηση για την υπαναχώρηση της Κυβέρνησης;","ΓΕΩΡΓΙΟΣ ΚΑΡΑΤΖΑΦΕΡΗΣ",197
"82366"," Δεν υπάρχει αντικείμενο συζητήσεως κατά τον Κανονισμό. Μην είμαστε παραδοξολογούντες.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"82367"," Κύριε Πρόεδρε, δεν θα υπάρξει τοποθέτηση για την υπαναχώρηση της Κυβέρνησης; Είναι δυνατόν;
(Θόρυβος στην Αίθουσα)","ΓΕΩΡΓΙΟΣ ΚΑΡΑΤΖΑΦΕΡΗΣ",197
"82368"," Όχι. Δεν υπάρχει αντικείμενο συζητήσεως.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"82369"," Έκανε μία δήλωση ο κύριος Υπουργός…","ΓΕΩΡΓΙΟΣ ΚΑΡΑΤΖΑΦΕΡΗΣ",197
"82370"," Θα είμαστε παραδοξολογούντες.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"82371"," Μα, είναι δυνατόν;","ΓΕΩΡΓΙΟΣ ΚΑΡΑΤΖΑΦΕΡΗΣ",197
"82372"," Απεσύρθη το νομοσχέδιο.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"82373"," Υπαναχώρησε ο Υπουργός! Τι λέτε τώρα;","ΓΕΩΡΓΙΟΣ ΚΑΡΑΤΖΑΦΕΡΗΣ",197
"82374"," Απεσύρθη το νομοσχέδιο. Κατά τον Κανονισμό, δεν έχουμε λόγο.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"82375"," Μα τι λέτε τώρα; Πρέπει να γίνει μία δήλωση, μία τοποθέτηση. Δεν μπορεί έτσι να απασχολείται η Βουλή. Γιατί είμαστε εδώ; Γιατί φάγαμε ώρες στην επιτροπή; Επειδή είναι ανεύθυνοι και δεν μπορούν να συνεννοηθούν μεταξύ τους;","ΓΕΩΡΓΙΟΣ ΚΑΡΑΤΖΑΦΕΡΗΣ",197
"82376"," Η ημερήσια διάταξη ήταν για τη συζήτηση…","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"82377"," Κύριε Πρόεδρε, θα μας δώσετε σε όλους το λόγο για μία δήλωση.
(Θόρυβος στην Αίθουσα)
Κύριε Πρόεδρε, είναι απαράδεκτα πράγματα αυτά!","ΓΕΩΡΓΙΟΣ ΚΑΡΑΤΖΑΦΕΡΗΣ",197
"82378"," Κύριε Πρόεδρε, είναι απαράδεκτα πράγματα αυτά.","ΠΑΝΑΓΙΩΤΗΣ ΛΑΦΑΖΑΝΗΣ",279
"82379"," Γιατί κύριοι; Δεν έχει αντικείμενο η συζήτηση.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"82380"," Δεν έπρεπε να έρθει στην Ολομέλεια.","ΔΙΑΜΑΝΤΩ ΜΑΝΩΛΑΚΟΥ",302
"82381"," Δεν έχει αντικείμενο η συζήτηση. Η ημερήσια διάταξη ήταν για να συζητήσουμε για το νομοσχέδιο. 
Το νομοσχέδιο απεσύρθη. Θα έχετε το λόγο για μια δήλωση ο καθένας.
Ορίστε, κύριε Καρατζαφέρη, έχετε το λόγο.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"82382"," Κύριε Πρόεδρε, αυτά είναι απαράδεκτα και απερίγραπτα πράγματα.","ΓΕΩΡΓΙΟΣ ΚΑΡΑΤΖΑΦΕΡΗΣ",197
"82383"," Ποιο;","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"82384"," Έρχεται εδώ ο Υπουργός και μας λέει: «Πέρασε ομόφωνα από το Υπουργικό Συμβούλιο και εν συνεχεία υπάρχει υπαναχώρηση του άλλου κόμματος». 
Αυτή η επιπολαιότητα μπορεί να είναι τρόπος του κυβερνάν της χώρας; Τι είναι αυτό; Οι Βουλευτές δούλεψαν στην επιτροπή, σήμερα στην Ολομέλεια και σήμερα Δευτέρα είμαστε εδώ για να έρχεται να λέει ότι το παίρνει πίσω, κατηγορώντας το κόμμα με το οποίο συμπράττει στην Κυβέρνηση, ότι υποχώρησαν και εν τέλει του «την έφεραν»; Τι είναι αυτά τα πράγματα; Που ζούμε; Σε τι Κοινοβούλιο; Τι υπηρετούμε, κύριε Πρόεδρε;","ΓΕΩΡΓΙΟΣ ΚΑΡΑΤΖΑΦΕΡΗΣ",197
"82385"," Εντάξει, κύριε Πρόεδρε, δεν έχουμε άλλο θέμα.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"82386"," Είναι απαράδεκτες αυτές οι μεθοδεύσεις και προσβάλλουν ευθέως και την Κυβέρνηση ως Υπουργικό Συμβούλιο, όπου υπήρξε συνεννόηση, αλλά και το Κοινοβούλιο. Πρέπει να σοβαρευτούν! Βεβαίως, εάν δεν υπήρχε η δική μας διαδικασία για αίτημα ονομαστικής ψηφοφορίας, δεν ξέρουμε ποια θα ήταν η εξέλιξη.","ΓΕΩΡΓΙΟΣ ΚΑΡΑΤΖΑΦΕΡΗΣ",197
"82387"," Αληθώς. Έχετε υποβάλει σχετικό αίτημα.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"82388"," Φοβήθηκε και το έβαλε στα πόδια η Κυβέρνηση!
(Χειροκροτήματα από την πτέρυγα του ΛΑΟΣ)","ΓΕΩΡΓΙΟΣ ΚΑΡΑΤΖΑΦΕΡΗΣ",197
"82389"," Κύριε Σαλμά, έχετε το λόγο για μια δήλωση.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"82390"," Ευχαριστώ, κύριε Πρόεδρε.
Δεν θα απαντήσω στον Πρόεδρο του Λαϊκού Ορθοδόξου Συναγερμού. Κατανοώ το άγχος εν όψει των δημοσκοπήσεων. Εν πάση περιπτώσει, το άγχος του είναι η Νέα Δημοκρατία και η πορεία της.
Πρέπει να ξεκαθαρίσω κάτι, κύριε Πρόεδρε, για την αποκατάσταση της αλήθειας. Η Νέα Δημοκρατία στήριξε περίπου, εβδομήντα νομοσχέδια της Κυβέρνησης καθ’ όλο το χρόνο που ανέλαβε η κυβέρνηση του Γεωργίου Παπανδρέου μέχρι σήμερα. Έδειξε, λοιπόν, ότι ό,τι ήταν χρήσιμο για τη χώρα το στήριξε, κατά τη δική της άποψη. Όταν φτάσαμε σ’ αυτήν την Κυβέρνηση του κ. Παπαδήμου, είχαμε συμφωνήσει να περάσουν τα σχέδια νόμου και όλες οι πολιτικές αποφάσεις που έχουν σχέση με το PSI και τη νέα δανειακή σύμβαση. Γι’ αυτό και την προηγούμενη εβδομάδα, αλλά και την προπροηγούμενη εβδομάδα δύο σχέδια νόμου του Υπουργείου Γεωργίας τα ψηφίσαμε. Δεν δικαιούται, λοιπόν, ο Υπουργός κ. Σκανδαλίδης να μιλάει για ανευθυνότητα της Νέας Δημοκρατίας, επειδή στήριξε τα δύο νομοσχέδια και δεν στήριξε το τρίτο, που δεν είναι στις υποχρεώσεις αυτής της Κυβέρνησης. Πόσω μάλλον δε, κύριε Πρόεδρε, όταν το φθινόπωρο όταν βγήκε η κοινή υπουργική απόφαση -εξειδίκευση της οποίας είναι ο σημερινός υπό συζήτηση νόμος που ήρθε στη Βουλή και που απεσύρθη- η Νέα Δημοκρατία είχε εκφράσει την αντίρρησή της και είχε πει ότι υπάρχει άλλο σχέδιο από τη Νέα Δημοκρατία, όταν έρθει στην κυβέρνηση για να υλοποιήσει την πολιτική αυτή. Εξάλλου αν δει κάποιος και την έκθεση του Λογιστηρίου του Κράτους, θα καταλάβει ότι τα αιτιώμενα στην αιτιολογική έκθεση περί εξοικονόμησης χρημάτων δεν υφίστανται καθόλου. Δεν υπάρχει καμμία εξοικονόμηση, αντιθέτως υπάρχει επιβάρυνση του προϋπολογισμού.
Σας ευχαριστώ.","ΜΑΡΙΟΣ ΣΑΛΜΑΣ",449
"82391"," Το λόγο έχει η Κοινοβουλευτική Εκπρόσωπος του ΚΚΕ, για μια μονόλεπτη δήλωση. Θέλω να προστατεύσω και τους λαμβάνοντες το λόγο τώρα για να μην είμαστε παραδοξολογούντες. 
Ορίστε, κυρία Μανωλάκου, έχετε το λόγο.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"82392"," Κανονικά δεν έπρεπε να φτάσει το νομοσχέδιο αυτό στην Ολομέλεια, γιατί ήδη στην επιτροπή είχαν κρατήσει επιφυλάξεις όλα τα κόμματα της Αντιπολίτευσης. Η Κοινοβουλευτική Ομάδα του ΠΑΣΟΚ δεν έχει τη δεδηλωμένη πλειοψηφία, συνεπώς δεν έπρεπε να έχει φτάσει. Είναι αντικανονική η μέθοδος.","ΔΙΑΜΑΝΤΩ ΜΑΝΩΛΑΚΟΥ",302
"82393"," Η επιφύλαξη δεν ισοδυναμούσε μ’ αυτό, γι’ αυτό το έκανε.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"82394"," Σ’ ό,τι αφορά τις δηλώσεις του κυρίου Υπουργού, θέλουμε να πούμε ότι δεν είναι σωστό ήδη το περιεχόμενο του νομοσχεδίου να έχει γίνει πράξη, ακόμα και με προσωρινό Διοικητικό Συμβούλιο στον Οργανισμό «ΔΗΜΗΤΡΑ». Κανονικά, θα πρέπει να υπάρξει το παλιό σχήμα μέχρι να γίνει οριστική νομοθετική ρύθμιση. Έτσι όπως λειτουργεί είναι αντικανονικό. Δεν νομιμοποιείται.
Τέλος, οι αντιθέσεις της Νέας Δημοκρατίας και του ΠΑΣΟΚ μπορεί να εμφανίζονται σ’ αυτό το νομοσχέδιο, αλλά αυτό δεν σημαίνει ότι δεν έχουν σύμπνοια σ’ αυτήν την άγρια σκληρή, σκληρότατη πολιτική.","ΔΙΑΜΑΝΤΩ ΜΑΝΩΛΑΚΟΥ",302
"82395"," Ευχαριστούμε πολύ, κυρία Μανωλάκου.
Ο κ. Παναγιώτης Λαφαζάνης έχει το λόγο για ένα λεπτό.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"82396"," Κύριε Πρόεδρε, λυπούμαι για τη συμπεριφορά Υπουργών, οι οποίοι έχουν μια θητεία και σε κυβερνήσεις και στη Βουλή. Λυπάμαι πάρα πολύ για την αποχώρηση του κ. Σκανδαλίδη και του κ. Δριβελέγκα. Τι είναι αυτό το πράγμα;
Δηλαδή, δικό μας είναι το νομοσχέδιο, το εισάγουμε στην Ολομέλεια αν και όποτε θέλουμε, σας το πετάμε στα μούτρα στη Βουλή, το αποσύρουμε και φεύγουμε. Είναι αυτή λογική; Είναι πολιτική λογική; 
Αυτό που έγινε σήμερα είναι πρωτοφανές στα κοινοβουλευτικά χρονικά. Διότι, όταν εισάγεται στην Ολομέλεια για να ψηφισθεί ένα νομοσχέδιο, πρέπει να έχει το αρχικό τεκμήριο στήριξης από την κοινοβουλευτική Πλειοψηφία, δηλαδή από τα κόμματα που στηρίζουν την Κυβέρνηση. Αυτό το τεκμήριο γνώριζε εξαρχής ο κύριος Υπουργός ότι δεν υπήρχε τουλάχιστον από την πλευρά της Νέας Δημοκρατίας.","ΠΑΝΑΓΙΩΤΗΣ ΛΑΦΑΖΑΝΗΣ",279
"82397"," Εντάξει, κύριε Λαφαζάνη.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"82398"," Η Νέα Δημοκρατία είχε εξαρχής τοποθέτηση ότι δεν θα ψηφίσει το νομοσχέδιο. Όμως, εδώ, παίζεται μια κωμωδία. Έχουμε φαρσοκωμωδία!","ΠΑΝΑΓΙΩΤΗΣ ΛΑΦΑΖΑΝΗΣ",279
"82399"," Σταματήστε, γιατί δεν είναι εδώ η Κυβέρνηση για να απαντήσει. Εγώ δεν μπορώ να απαντήσω και σας είπα, για να σας προστατεύσω, ότι δεν δίνω περισσότερο μήκος στη συζήτηση.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"82400"," Ασφαλώς και δεν θα απαντήσετε εσείς. Έπρεπε να ήταν εδώ ο κύριος Υπουργός.","ΠΑΝΑΓΙΩΤΗΣ ΛΑΦΑΖΑΝΗΣ",279
"82401"," Κλείστε, κύριε Λαφαζάνη.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"82402"," Τελειώνω με μια φράση. Έχουμε δυο κόμματα, τα οποία παίζουν ένα άσχημο παιχνίδι σε βάρος του ελληνικού λαού. Συμφωνούν στο δεύτερο μνημόνιο, συμφωνούν και στη δανειακή σύμβαση, την υπερψηφίζουν και οι δυο…","ΠΑΝΑΓΙΩΤΗΣ ΛΑΦΑΖΑΝΗΣ",279
"82403"," Δεν συγκυβερνούμε, όμως!","ΚΩΝΣΤΑΝΤΙΝΟΣ ΜΟΥΣΟΥΡΟΥΛΗΣ",333
"82404"," Και έρχεστε εδώ να μας πείτε ότι διαφωνείτε, ότι έχετε μεγάλη ρήξη για το «ΔΗΜΗΤΡΑ». Κοροϊδεύετε και εμπαίζετε τον ελληνικό λαό!","ΠΑΝΑΓΙΩΤΗΣ ΛΑΦΑΖΑΝΗΣ",279
"82405"," Εντάξει, κύριε Λαφαζάνη.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"82406"," Κύριε Πρόεδρε, παρακαλώ το λόγο.","ΑΛΕΞΑΝΔΡΟΣ ΧΡΥΣΑΝΘΑΚΟΠΟΥΛΟΣ",552
"82407"," Κύριε Πρόεδρε, παρακαλώ το λόγο.","ΓΕΩΡΓΙΟΣ ΚΟΝΤΟΓΙΑΝΝΗΣ",235
"82408"," Όχι, κανένας. Παράκληση θερμή!","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"82409"," Κύριε Πρόεδρε, πρέπει να πούμε μια κουβέντα.","ΙΩΑΝΝΗΣ ΑΜΟΙΡΙΔΗΣ",21
"82410"," Σας παρακαλώ, κύριε Αμοιρίδη.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"82411"," Μια ερώτηση θέλω να κάνω, κύριε Πρόεδρε.","ΑΛΕΞΑΝΔΡΟΣ ΧΡΥΣΑΝΘΑΚΟΠΟΥΛΟΣ",552
"82412"," Δεν μπορώ να σας δώσω το λόγο. Μίλησε ο Αρχηγός σας.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"82413"," Μία ερώτηση θέλω να κάνω, όχι δήλωση. Είναι απλό.","ΑΛΕΞΑΝΔΡΟΣ ΧΡΥΣΑΝΘΑΚΟΠΟΥΛΟΣ",552
"82414"," Μίλησε ο Πρόεδρός σας. Δεν έχετε το λόγο, κατά τον Κανονισμό.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"82415"," Έχω θέμα να απευθύνω…","ΑΛΕΞΑΝΔΡΟΣ ΧΡΥΣΑΝΘΑΚΟΠΟΥΛΟΣ",552
"82416"," Κύριε Πρόεδρε, μία ερώτηση προς το Προεδρείο.","ΓΕΩΡΓΙΟΣ ΚΟΝΤΟΓΙΑΝΝΗΣ",235
"82417"," Όχι, σας παρακαλώ πολύ! Καμμία ερώτηση.
Κυρίες και κύριοι συνάδελφοι, έχω την τιμή να ανακοινώσω προς το Σώμα ότι οι Υπουργοί Εσωτερικών, Διοικητικής Μεταρρύθμισης και Ηλεκτρονικής Διακυβέρνησης, Οικονομικών, Εξωτερικών, Εθνικής Άμυνας, Ανάπτυξης, Ανταγωνιστικότητας και Ναυτιλίας, Περιβάλλοντος, Ενέργειας και Κλιματικής Αλλαγής, Παιδείας, Διά Βίου Μάθησης και Θρησκευμάτων, Υποδομών, Μεταφορών και Δικτύων, Εργασίας και Κοινωνικής Ασφάλισης, Υγείας και Κοινωνικής Αλληλεγγύης, Αγροτικής Ανάπτυξης και Τροφίμων, Δικαιοσύνης, Διαφάνειας και Ανθρωπίνων Δικαιωμάτων, Προστασίας του Πολίτη, Πολιτισμού και Τουρισμού, Επικρατείας, και Κυβερνητικός Εκπρόσωπος και η Αναπληρωτής Υπουργός Εσωτερικών κατέθεσαν σχέδιο νόμου: «Ρυθμίσεις για την Τοπική Ανάπτυξη, την Αυτοδιοίκηση και την Αποκεντρωμένη Διοίκηση - Ενσωμάτωση Οδηγίας 2009/50/ΕΚ».
Το σχέδιο νόμου παραπέμπεται στην αρμόδια Διαρκή Επιτροπή.","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"82418"," Κύριε Πρόεδρε, το λόγο παρακαλώ.","ΙΩΑΝΝΗΣ ΑΜΟΙΡΙΔΗΣ",21
"82419"," Μία ερώτηση θέλω να κάνω, κύριε Πρόεδρε.","ΑΛΕΞΑΝΔΡΟΣ ΧΡΥΣΑΝΘΑΚΟΠΟΥΛΟΣ",552
"82420"," Κύριοι συνάδελφοι, σας παρακαλώ.
Δέχεστε στο σημείο αυτό να λύσουμε τη συνεδρίαση;","Î Î¿Î»Ï…Î´Ï‰Ï�Î±Ï‚ Î’Ï…Ï�Ï‰Î½",435
"82421"," Μάλιστα, μάλιστα.
Με τη συναίνεση του Σώματος και ώρα 22.20΄ λύεται η συνεδρίαση για αύριο, ημέρα Τρίτη 27 Μαρτίου 2012 και ώρα 18.00΄, με αντικείμενο εργασιών του Σώματος α) κοινοβουλευτικό έλεγχο συζήτηση αναφορών και ερωτήσεων και β) νομοθετική εργασία, σύμφωνα με την ημερήσια διάταξη που έχει διανεμηθεί. 
Ο","ΟΛΟΙ ΟΙ ΒΟΥΛΕΥΤΕΣ",NA
