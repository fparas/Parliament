"","Content","name","ParlmemberID"
"118265","Date","5-11-2012",NA
"118266"," Ευχαριστώ, κυρία Πρόεδρε.
Θα ήθελα να εξομολογηθώ ότι κάθε φορά που έρχεται η ώρα να καταθέσω επίκαιρη ερώτηση, πραγματικά η σωρεία των προβλημάτων που υπάρχουν στην κοινωνία με δυσκολεύει σχετικά με το ποια ερώτηση να διαλέξω: δηλαδή, ποιο θέμα να διαλέξω που πρέπει να έρθει, γιατί είναι πιο επείγον και μπορεί να λυθεί.
Επέλεξα αυτό το θέμα, κύριε Υπουργέ, γιατί ενώ υπάρχει μία μικρή δραστηριότητα μέσα στη δύσκολη οικονομική συγκυρία που βιώνει ο τόπος, είτε αυτή αφορά μεταβιβάσεις αγροτεμαχίων, είτε οποιαδήποτε άλλη διαδικασία πώλησης και αγοράς ακινήτων, ενώ υπάρχει μία μικρή αλλά σημαντική δραστηριότητα για την έκδοση οικοδομικών αδειών και άλλων δραστηριοτήτων που έχουν σχέση με τους μηχανικούς και τις υπηρεσίες που παρέχει το Ελληνικό Επιμελητήριο, έρχεται μία διαφωνία του Τεχνικού Επιμελητηρίου για ρυθμίσεις της Πολιτείας και ένα «log out» ουσιαστικά στο σύστημα που παρέχει τις υπηρεσίες.
Αυτό δεν αφορά απεργία μηχανικών, γιατί αν αφορούσε απεργία μηχανικών, τότε πράγματι δεν θα είχε νόημα το να συζητάμε. Αφορά, όμως, από τη μία μεριά τη βούληση των μηχανικών να εκδώσουν βεβαιώσεις και απαραίτητα πιστοποιητικά είτε για τις μεταβιβάσεις είτε ενεργειακής κατάστασης για την ενοικίαση ακόμα σπιτιών και καταστημάτων και την αδυναμία να το πράξουν, διότι έχει πέσει το ηλεκτρονικό σύστημα και –επαναλαμβάνω- όχι καν από την απεργία των εργαζομένων στο ΤΕΕ. Αυτό έχει μεγάλη σημασία.
Επομένως, πρέπει να λυθούν δύο θέματα. Αν για οποιοδήποτε λόγο πέφτει το σύστημα –τεχνικό κυρίως- να υπάρχει πρόβλεψη της έκδοσης όλων των απαραίτητων βεβαιώσεων και στη συνέχεια η πρόβλεψη της καταχώρησή τους. Και απ’ ό,τι πληροφορούμαι, σ’ αυτήν την κατάθεση υπάρχει η δική σας βούληση. 
Και το δεύτερο, που είναι σαφώς σημαντικότατο, είναι το ζήτημα που έχει βάλει το ΤΕΕ με το 2%, το οποίο είναι επί κάθε δραστηριότητας. Είναι μια διαφορετική πρόταση που -είναι προς τιμή της διοίκησης- έχει κατατεθεί να εξεταστεί, προκειμένου για παρεχόμενες υπηρεσίες και προκειμένου στα μέλη του να υπάρχει η δυνατότητα της εισφοράς στο ποσοστό που προτείνει προς τα οικονομικά του ΤΕΕ. 
Αν λυθούν αυτά τα δύο και ξεκαθαριστεί ποιος είναι ο ρόλος ενός νομικού προσώπου δημοσίου δικαίου που παρέχει υπηρεσίες για λογαριασμό του δημοσίου, πιστεύω ότι δεν θα έχουμε προβλήματα. 
Θα ήθελα, λοιπόν, να μας ενημερώσετε είτε για τις σκέψεις σας είτε για τις αποφάσεις σας είτε για αποφάσεις που τυχόν έχουν ήδη ληφθεί.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"118267"," Σας ευχαριστούμε, κύριε συνάδελφε. 
Στην ερώτηση θα απαντήσει ο Αναπληρωτής Υπουργός Περιβάλλοντος, Ενέργειας και Κλιματικής Αλλαγής κ. Σταύρος Καλαφάτης. 
Κύριε Υπουργέ,  έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"118268","  Ευχαριστώ πάρα πολύ, κυρία Πρόεδρε. 
Κύριε συνάδελφε, πράγματι η απεργιακή κινητοποίηση του ΤΕΕ με την παράλληλη διακοπή της λειτουργίας του ηλεκτρονικού συστήματος δημιούργησε μεγάλα προβλήματα στην, όπως και εσείς πολύ σωστά αναφέρατε, ταλαιπωρημένη αγορά ακινήτων, με αποτέλεσμα να μην μπορούν να εκδοθούν βεβαιώσεις μηχανικών για μεταβιβάσεις ακινήτων και συνεπώς, να μη μπορούν να υπογραφούν συμβόλαια μεταβίβασης, αλλά και να μη μπορούν να καταχωρηθούν οι ηλεκτρονικές δηλώσεις των αυθαιρέτων. 
Δεν θα μπω στο δεύτερο κομμάτι στο οποίο αναφερθήκατε σε σχέση με τις διεκδικήσεις ή, αν θέλετε, τον αγώνα τον οποίο καταβάλλει η ηγεσία του ΤΕΕ. Όμως, θα μπω στο κύριο αντικείμενο του Υπουργείου μου, που είναι να προασπίσω το δημόσιο συμφέρον και να μπορέσουμε να διασφαλίσουμε με κάθε τρόπο την ομαλή ροή και λειτουργία ενός συστήματος, το οποίο έχει αναλάβει ένα νομικό πρόσωπο δημοσίου δικαίου, όπως είναι το ΤΕΕ, και στο οποίο ουσιαστικά υπήρξαν αυτά τα προβλήματα στα οποία αναφερθήκατε. 
Εμείς, λοιπόν, αντιλαμβανόμενοι τη σοβαρότητα  της κατάστασης, οφείλαμε να αντιδράσουμε άμεσα, ακριβώς για να μπορέσουμε να διασφαλίσουμε την ταμειακή ροή, αλλά βεβαίως και την ομαλή λειτουργία της αγοράς των ακινήτων. 
Έτσι, λοιπόν, προχωρήσαμε στην άμεση υποβολή νομοθετικής ρύθμισης, με τη μορφή μάλιστα πράξης νομοθετικού περιεχομένου, προκειμένου να κερδηθεί πολύτιμος χρόνος. Με τη ρύθμιση αυτή τακτοποιούνται τα άμεσα ζητήματα της ηλεκτρονικής υποβολής δηλώσεων αυθαιρέτων και της έκδοσης των βεβαιώσεων των μηχανικών για την υπογραφή των συμβολαίων. 
Παράλληλα, με τη ρύθμιση αυτή καλύπτεται το νομοθετικό κενό του ν. 4014/2011 για τις περιπτώσεις μη λειτουργίας από οποιαδήποτε αιτία του πληροφοριακού συστήματος του ΤΕΕ, όπως αναφέρατε και εσείς, κύριε συνάδελφε. 
Συγκεκριμένα, με τις διατάξεις των άρθρων 23 και 24 του ν. 4014/2011 καθορίστηκε η διαδικασία ηλεκτρονικής υποβολής δηλώσεων αυθαιρέτων. Περαιτέρω, με την παράγραφο 16 του άρθρου 49 του ν. 4030/2011, προβλέφθηκε ότι οι βεβαιώσεις των μηχανικών που προβλέπονται στην παράγραφο 4 του άρθρου 23 του ν. 4014/2011 πριν τη σύνταξη των συμβολαίων, υποβάλονται ηλεκτρονικά στο Τεχνικό Επιμελητήριο Ελλάδας και λαμβάνουν μοναδικό αριθμό που αφορά το ακίνητο. Στα συμβόλαια δε, προσαρτάται η βεβαίωση και ο μοναδικός αριθμός του ακινήτου. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Αναπληρωτή Υπουργού)
Στις ανωτέρω διατάξεις δεν υπήρχε νομοθετική πρόβλεψη για τις περιπτώσεις όπου για οποιοδήποτε λόγο ανασταλεί η λειτουργία της ηλεκτρονικής διαδικασίας και του πληροφοριακού συστήματος υποδοχής των απαραίτητων στοιχείων, με αποτέλεσμα στις περιπτώσεις αυτές να δημιουργούνται μεγάλες καθυστερήσεις στη σύνταξη των συμβολαίων, καθώς και στην είσπραξη των εκ του νόμου σημαντικών εσόδων του κράτους. 
Με την προτεινόμενη, λοιπόν, ρύθμιση θεσπίζεται η διαδικασία έκδοσης και προσάρτησης στα συμβόλαια της βεβαίωσης του μηχανικού στην περίπτωση αναστολής της λειτουργίας του πληροφοριακού συστήματος του ΤΕΕ. 
Ειδικότερα –γιατί θέλω να είμαι και ακριβής και σας ευχαριστώ πολύ για την ερώτηση, κύριε συνάδελφε,  γιατί μου δίνετε την ευκαιρία να ενημερώσω και το Σώμα για τις δράσεις που ήδη έχουμε λάβει- στην παράγραφο 1 προβλέπεται ότι οι βεβαιώσεις των μηχανικών που προβλέπονται στο άρθρο 23 παράγραφος 4 του ν. 4014/2011 έχουν ισχύ δύο μηνών. Οι παραπάνω βεβαιώσεις πριν τη σύνταξη των συμβολαίων υποβάλλονται ηλεκτρονικά στο Τεχνικό Επιμελητήριο Ελλάδας και λαμβάνουν μοναδικό αριθμό που αφορά το ακίνητο. Στα συμβόλαια προσαρτάται η βεβαίωση και ο μοναδικός αριθμός του ακινήτου. 
Στην παράγραφο 2 της προτεινόμενης διάταξης μέσα από τη ρύθμιση στην οποία έχουμε προχωρήσει, σε περίπτωση αναστολής της λειτουργίας του πληροφοριακού συστήματος του ΤΕΕ, η βεβαίωση της παραγράφου 4 του άρθρου 24 του ν. 4014/2011, εκδίδεται και υπογράφεται από τον αρμόδιο μηχανικό κατά παρέκκλιση από τις λοιπές διατάξεις του ν. 4014/2011 και των σχετικών ρυθμίσεων και χωρίς την αναφορά του μοναδικού ειδικού αριθμού. 
Στην παράγραφο 3 προβλέπεται ότι οι σχετικές βεβαιώσεις που δεν θα εκδοθούν με ηλεκτρονικά μέσα υποχρεωτικά θα καταχωριστούν μελλοντικά στο πληροφοριακό σύστημα, ώστε να μην γεννώνται αμφιβολίες για την εγκυρότητα και το περιεχόμενό τους. Τίθεται δε και ειδική προθεσμία δύο μηνών για την ηλεκτρονική υποβολή και έκδοση. Στη συμβολαιογραφική πράξη δε γίνεται ειδική μνεία για την εφαρμογή της συγκεκριμένης διαδικασίας. 
Τέλος, για την πλήρη διασφάλιση της όλης διαδικασίας, προκειμένου να μην εξετάζεται η ανά περίπτωση απόδειξη της αναστολής λειτουργίας του πληροφοριακού συστήματος, προβλέπεται στη συγκεκριμένη παράγραφο ότι η μη λειτουργία του πληροφοριακού συστήματος αποδεικνύεται σε κάθε περίπτωση από τη σχετική ανακοίνωση του αρμοδίου οργάνου του ΤΕΕ, η οποία αναρτάται υποχρεωτικώς ηλεκτρονικά στις ιστοσελίδες του ΥΠΕΚΑ ή και του ΤΕΕ, με ευθύνη των αρμοδίων υπηρεσιών. 
Ευχαριστώ πολύ.","ΣΤΑΥΡΟΣ ΚΑΛΑΦΑΤΗΣ",177
"118269"," Ευχαριστούμε. 
Κύριε συνάδελφε, έχετε το λόγο, για τρία λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"118270"," Ευχαριστώ, κυρία Πρόεδρε. 
Πράγματι, η ρύθμιση στην οποία προβήκατε δίνει λύση και φαίνεται, όχι για την αντιμετώπιση μιας συγκεκριμένης κατάστασης τώρα, αλλά για την αντιμετώπιση κάθε προβλήματος που θα δημιουργηθεί στο μέλλον. Είναι δηλαδή, στη σωστή κατεύθυνση. 
Πρέπει να προσέξουμε δύο πράγματα, κύριε Υπουργέ, και θα ήθελα στη δευτερομιλία να τα ξεκαθαρίσετε. Το ένα αφορά στην πιστοποίηση της μη λειτουργίας. Υπάρχει περίπτωση να έχει πέσει το σύστημα και να μην εκδίδεται η ανακοίνωση από το ΤΕΕ ή από το ΥΠΕΚΑ ότι δεν λειτουργεί το σύστημα. Δεν μπορεί ο ίδιος φορέας που τυχόν για κάποιους λόγους κάνει log out να ανακοινώνει ότι δεν λειτουργεί το σύστημα και άρα να διευκολύνει τις διαδικασίες αντικατάστασης του συστήματος. 
Το δεύτερο έχει να κάνει με την πρόβλεψη που είπατε να αναγράφεται στα συμβόλαια –δεν γνωρίζω τη διάταξη ακριβώς- και πιθανόν να προβλέπεται ότι γίνεται και νέα πράξη στη συνέχεια, για να πιστοποιηθεί ότι πήρε το μοναδικό ηλεκτρονικό αριθμό. Αυτό θα σημάνει νέα επιβάρυνση. Μιλώ, κυρίως, για τα ακίνητα των τετρακοσίων, των πεντακοσίων, των χιλίων ευρώ, στα οποία έχουμε  επιβάλει όλα αυτά τα κόστη. Δεν μπορούμε να τους επιβάλουμε και άλλο ένα πενηντάρι ή κατοστάρι –δεν ξέρω τι θα είναι αυτό- για να γίνει νέα συμβολαιογραφική πράξη, που να επιβεβαιώνει ότι δόθηκε ο μοναδικός ηλεκτρονικός αριθμός. Θεωρώ ότι αυτά τα δύο πρέπει να τα προσέξουμε. Εάν δεν έχουν προβλεφθεί στην Πράξη Νομοθετικού Περιεχομένου, να προβλεφθούν στη διάταξη που θα έρθει για επικύρωση στη Βουλή. 
Τέλος, θέλω να αναφερθώ στο θέμα που σας είπα στην αρχή. Βεβαίως, δεν είστε ο αρμόδιος Υπουργός. Μπορεί να έχετε κάποια συναρμοδιότητα σε σχέση με τα οικονομικά, σε σχέση με το Υπουργείο Οικονομικών και ΤΕΕ. Αυτό το θέμα αφορά ουσιαστικά το Υπουργείο Οικονομικών, δηλαδή η κατάργηση του 2% και του 0,2% επί διαφόρων δραστηριοτήτων. 
Νομίζω ότι μεγάλο μέρος της Αίθουσας αυτής συμφωνεί στην κατάργηση. Όμως, πρέπει να υπάρξει πρόβλεψη και αντικατάσταση εσόδων για το ΤΕΕ, τουλάχιστον από τα ίδια τα μέλη, όπως το ίδιο το ΤΕΕ έχει προτείνει. Θα πρέπει εκεί να μη σταθούμε εμπόδιο. Αφορά εσωτερική λειτουργία του ΤΕΕ. 
Γιατί χρειάζεται να έρθει στη Βουλή; Γιατί το ΤΕΕ είναι νομικό πρόσωπο δημοσίου δικαίου και δεν μπορεί να θεσπίσει αυτό τον πόρο από μόνο του. Χρειάζεται νομοθετική παρέμβαση.  Άρα, πρέπει να νομοθετήσουμε την πρόταση του ΤΕΕ ή όποια νομίζουμε ότι είναι καλύτερη, για να διασφαλιστεί η σωστή λειτουργία του με έναν πόρο που θα του δίνει αξιοπρεπή οικονομικά, ώστε να ανταποκριθεί στο ρόλο του. 
Τελειώνοντας, να ξαναπώ ότι κινηθήκατε στη σωστή κατεύθυνση, σε σχέση με την αντιμετώπιση ενός σημαντικού προβλήματος.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"118271"," Ευχαριστούμε, κύριε συνάδελφε. 
Ορίστε, κύριε Υπουργέ έχετε το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"118272"," Ευχαριστώ πολύ. 
Σε σχέση με τις τρεις παρατηρήσεις που κάνατε, κύριε συνάδελφε, έχω να πω τα εξής: 
Σχετικά με την πρώτη, νομίζω ότι είναι ξεκάθαρο και στη ρύθμιση που καταθέσαμε ότι είναι διαζευκτικά, δηλαδή «ή και». Εφόσον δεν μπορεί, βεβαίως, να σηκωθεί από το ΤΕΕ, αφού θα υπάρχει πρόβλημα, θα σηκωθεί από το ΥΠΕΚΑ. 
Το δεύτερο θα το δούμε. Έχει πολύ μεγάλη σημασία η παρατήρησή σας. Δεν είμαστε από εκείνους που θέλουμε να επιβαρύνουμε παραπάνω ιδιαίτερα. Οπότε θα το ξεκαθαρίσουμε μια και καλή και αν χρειαστεί, με περαιτέρω παρέμβασή μας. 
Όσον αφορά το τρίτο, απλώς μπορώ να πω ότι εμείς πιστεύουμε ακράδαντα στο σημαντικό επιστημονικό ρόλο που παίζει το ΤΕΕ και φυσικά τον τιμούμε αυτόν το ρόλο. Αυτό μπορεί να είναι μια τοποθέτηση στο επίπεδο των δικών μου αρμοδιοτήτων, που μπορώ να σας κάνω εδώ ξεκάθαρα. Από εκεί και πέρα νομίζω ότι όλα τα άλλα ζητήματα αντιμετωπίζονται από τους καθ’ ύλην αρμόδιους. 
Ο σκοπός μας σε κάθε περίπτωση οποτεδήποτε αντιμετωπίζεται μια κρίση, είναι η λήψη κάθε αναγκαίου μέτρου και μάλιστα όσο γίνεται σε πιο άμεσο χρόνο ακριβώς γιατί σε μια τόσο κρίσιμη χρονική στιγμή ο καθένας πρέπει να αρθεί στο ύψος των περιστάσεων. Ο καθένας από μας είτε είναι επικεφαλής ενός επιστημονικού φορέα είτε είναι επικεφαλής ενός συνδικαλιστικού φορέα -και πόσω μάλλον όταν είμαστε επικεφαλής ενός δημόσιου φορέα που σκοπό έχει να προασπίσει το δημόσιο συμφέρον- θα πρέπει να αρθεί στο ύψος των περιστάσεων.
Εμείς στο ΥΠΕΚΑ αξιολογήσαμε τις καταστάσεις και κρίναμε ότι θα έπρεπε να δράσουμε με αυτόν τον τρόπο, με στόχο, όπως σωστά είπατε και στην πρωτολογία σας, αυτές τις κοιτίδες δικονομικής και αναπτυξιακής δραστηριότητας, που ακόμη παλεύουν σε μια τόσο δύσκολη χρονική συγκυρία να υπάρξουν, να τις βοηθήσουμε. Θα κάνουμε το καθετί που χρειάζεται προς αυτήν την κατεύθυνση.
Ευχαριστώ πολύ.","ΣΤΑΥΡΟΣ ΚΑΛΑΦΑΤΗΣ",177
"118273"," Και εμείς, κύριε Υπουργέ.
Θα συζητηθεί η πέμπτη με αριθμό 544/30-10-2012 επίκαιρη ερώτηση δευτέρου κύκλου του Βουλευτή Αττικής της Δημοκρατικής Αριστεράς κ. Βασίλειου Οικονόμου προς τον Υπουργό Περιβάλλοντος, Ενέργειας και Κλιματικής Αλλαγής, σχετικά με τη λήψη μέτρων για την προστασία του υγρότοπου «Βουρκάρι» στα Μέγαρα. 
Ο κ. Οικονόμου έχει το λόγο για δυο λεπτά, για να αναπτύξει την επίκαιρη ερώτηση.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"118274"," Κύριε Υπουργέ, όπως πολύ καλά θα διαβάσατε στην ερώτηση που σας κατέθεσα, από το Μάιο του 2007 –τώρα έχουμε Νοέμβριο του 2012- φέρνω και ξαναφέρνω αυτό το θέμα στη Βουλή. Πρέπει να πω ότι δεν είμαι ο μόνος που το φέρνει. Τουλάχιστον όμως εγώ δείχνω μια ενοχλητική επιμονή και υπομονή για το ζήτημα του υγρότοπου στα Μέγαρα, το οποίο είναι πολύ σημαντικό για τη ζωή των κατοίκων της Αττικής συνολικά. 
Το κεφάλαιο «υγρότοποι στην Αττική» για μένα είναι κρίσιμο. Σίγουρα υπάρχουν εκκρεμότητες για πολλούς υγρότοπους. Εγώ φέρνω το θέμα του υγρότοπου «Βουρκάρι» στα Μέγαρα γιατί είναι σε τελικό στάδιο, όπως πληροφορούμαστε και από το δήμο και από τους συλλόγους και από τους φορείς και από τους πολίτες, οι οποίοι παλεύουν και αυτοί τόσα χρόνια, ώστε να αναγνωριστούν τα όρια αυτού του υγρότοπου.
Όσο δεν βγαίνει αυτό το προεδρικό διάταγμα, υπάρχει μια συγκεχυμένη κατάσταση συνολικά στην περιοχή. Όπως γνωρίζετε, δεν μπορεί να οικοδομηθεί τίποτε εφόσον όλα είναι στον «αέρα». 
Εγώ δεν θέλω να δράξω καμμία οικολογική δάφνη και ούτε φημίζομαι και ούτε διεκδικώ να μπω στη λίστα των οικολόγων-πολιτικών, οι οποίοι έχουν μια μανία και δεν θέλουν να γίνει τίποτα σε αυτόν τον τόπο γιατί απλά θέλουν να πετάνε μόνο τα πουλάκια στον ωραίο ουρανό της Αττικής. Μακριά από μένα αυτά, παρά τις κοινοβουλευτικές μου παρεμβάσεις που σε πολύ μεγάλο ποσοστό αφορούν περιβαλλοντικά θέματα. Εγώ τα προσεγγίζω πάντα –προσπαθώ τουλάχιστον- υπό την έννοια του ρεαλισμού. Και ο ρεαλισμός στη συγκεκριμένη περίπτωση ποιος είναι; Υπάρχουν άνθρωποι που θέλουν να φτιάξουν τη ζωή τους, αλλά υπάρχει και ο υγρότοπος. 
Υπάρχουν, λοιπόν, δυο καταστάσεις και πρέπει να τις σεβαστούμε και τις δυο. Το προεδρικό διάταγμα θα διαμορφώσει κανόνες. 
Στη δευτερολογία μου θα αναφερθώ –γνωρίζω ότι είναι και δικό σας αντικείμενο στο Υπουργείο- στους φορείς διαχείρισης των υγροτόπων και πώς αυτοί θα ενταχθούν. Και όπως γνωρίζετε, είναι σε εξέλιξη το νομοσχέδιο για τους φορείς διαχείρισης των υγροτόπων.","ΒΑΣΙΛΕΙΟΣ ΟΙΚΟΝΟΜΟΥ",378
"118275"," Ευχαριστούμε, κύριε συνάδελφε.
Ο κύριος Υπουργός έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"118276"," Ευχαριστώ πολύ.
Δυο παρατηρήσεις θα κάνω σε σχέση με την πρωτολογία σας, κύριε συνάδελφε, σε δυο συγκεκριμένα σημεία, τα οποία ήδη υπονοήσατε ή τα θέσατε ευθέως. 
Το ένα ζήτημα αφορά την καθυστέρηση γιατί αναφερθήκατε στο 2007. Εμμέσως πλην σαφώς αναφερθήκατε στη γραφειοκρατία που είναι βασικός λόγος προόδου τέτοιων σημαντικών, όπως πολύ σωστά είπατε, ζητημάτων. Δεν σας κρύβω ότι ένα από τα μεγάλα στοιχήματα που καλούμαστε να κερδίσουμε ως χώρα αλλά και ως Υπουργείο, είναι η αποτελεσματική καταπολέμηση του φαινομένου της γραφειοκρατίας, η καταπολέμηση των αλλεπάλληλων και επικαλυπτόμενων σχεδιασμών και γενικότερα η διαμόρφωση μιας περιβαλλοντικής πολιτικής, η οποία μπορεί να εφαρμόζεται χωρίς καθυστερήσεις.
Πράγματι, αυτό είναι ένα στοίχημα που καλούμαστε να το κερδίσουμε και έχουμε ξεκινήσει συγκεκριμένες πρωτοβουλίες, οι οποίες θα πάρουν και νομοθετικό χαρακτήρα, όπως είναι η πολεοδομική και χωροταξική μεταρρύθμιση πάνω στην οποία δουλεύουμε μεθοδικά τους τελευταίους τρείς μήνες ακριβώς με στόχο να καταπολεμήσουμε φαινόμενα, όπως αυτά που αναφερθήκατε.
Δεύτερον, έχει να κάνει σχετικά με το ποιος είναι ο ρόλος μιας περιβαλλοντικής πολιτικής και ποια είναι η στάση των περιβαλλοντικών δράσεων και έργων απέναντι σε αναπτυξιακές πρωτοβουλίες ή σε δραστηριότητες που έχουν αναπτυξιακό χαρακτήρα. 
Εμείς πιστεύουμε ακράδαντα ότι στο Υπουργείο Περιβάλλοντος μπορούν να παντρευτούν κάλλιστα οι έννοιες της ανάπτυξης με την έννοια της προστασίας του περιβάλλοντος. Ακριβώς και γι’ αυτό είμαστε οπαδοί της αειφόρου ανάπτυξης. Νοιώθουμε ότι αυτές οι έννοιες σε πάρα πολλές εκ των περιπτώσεων έχουν συμπληρωματικό χαρακτήρα και όχι αντίθετο χαρακτήρα. Μέσα στο συγκεκριμένο πλαίσιο προσπαθούμε να λειτουργήσουμε ως ΥΠΕΚΑ.
Σε σχέση με το συγκεκριμένο ζήτημα μπορώ να πω ότι η Διεύθυνση Νομοθετικού Έργου του ΥΠΕΚΑ ολοκλήρωσε την επεξεργασία του σχεδίου του προεδρικού διατάγματος που αναφέρεστε και το διαβίβασε εκ νέου στον Οργανισμό Ρυθμιστικού Σχεδίου Αθήνας. Αυτή τη στιγμή από τον Οργανισμό πραγματοποιούνται οι τελευταίες διορθώσεις. 
Συμμεριζόμενοι ακριβώς την αγωνία σας την οποία εκφράσατε και μέσα από την διατύπωση της ερώτησής σας και εμείς ως πολιτική ηγεσία έχουμε δώσει ρητά εντολή στον Οργανισμό Αθήνας να δοθεί προτεραιότητα ακριβώς στην ολοκλήρωση του προεδρικού διατάγματος, για να δοθεί άμεσα το σχέδιο για τις υπογραφές αντιλαμβανόμενοι και την καθυστέρηση την οποία περιγράψατε, αλλά και την κρισιμότητα του ζητήματος.
Όπως μπορεί, λοιπόν, εύκολα να καταλάβει κάποιος και μόνο από τον τίτλο του πρόκειται για ένα πολύ σημαντικό προεδρικό διάταγμα τόσο για το φυσικό όσο και για το ανθρωπογενές περιβάλλον της περιοχής, δηλαδή για τους γύρω κατοίκους. Δέχεται έντονες πιέσεις -και το ξέρετε καλύτερα ως άνθρωπος που εκτίθεστε πολιτικά στο χώρο αυτό- ο υγρότοπος του Βουρκαρίου Μεγάρων και από τη βιομηχανική δραστηριότητα που έχει αναπτυχτεί και από τη γεωργική δραστηριότητα και κυρίως από την εκτός σχεδίου αυθαίρετη δόμηση.
Με το προεδρικό διάταγμα που δρομολογούμε επιδιώκεται η ανάδειξη του υγροτόπου, η προστασία και η ανάταξη της βιοποικιλότητας -και πρέπει να σημειώσω ότι στην περιοχή υπάρχει ένας μεγάλος αριθμός πουλιών, πάνω από εκατόν είκοσι είδη- η σύνδεση με το ευρύτερο τοπίο και βεβαίως η περιβαλλοντική αξιοποίησή του και η απόδοσή τους στους κατοίκους. Προκειμένου να εξασφαλιστεί αυτό στο προεδρικό διάταγμα προτείνονται ζώνες προστασίας.
Θα επανέλθω στη δευτερολογία μου για το ζήτημα που θα θέσετε και εσείς σε σχέση με τους Φορείς Διαχείρισης.
Ευχαριστώ πολύ.","ΣΤΑΥΡΟΣ ΚΑΛΑΦΑΤΗΣ",177
"118277"," Ευχαριστούμε και εμείς, κύριε Υπουργέ.
Κύριε συνάδελφε, έχετε το λόγο για τρία λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"118278"," Χαίρομαι που αναγνωρίζετε την αναγκαιότητα άμεσης υπογραφής του προεδρικού διατάγματος. Γνωρίζω ότι είναι στον Οργανισμό Αθήνας. Η κ. Μπάτσου, είναι μια πολύ αξιόλογη Πρόεδρος, η οποία πιστεύω θα διεκπεραιώσει το θέμα άμεσα γιατί δεν ξεκινάει τώρα, αλλά έρχεται μετά από πολλά χρόνια. 
Πρέπει να συνυπολογίσουμε και τις δύο παραμέτρους που πολύ σωστά είπατε και τους ανθρώπους, αλλά και το περιβάλλον. Η ανθρώπινη δραστηριότητα πρέπει να μπει σε κανόνες, όχι ο καθένας να χτίζει όπου θέλει. Πρέπει όμως να δούμε ποια είναι τα όρια του υγρότοπου, γιατί τώρα είναι αιχμάλωτοι όλοι και αυτή η αιχμαλωσία είναι εις βάρος και του περιβάλλοντος γιατί δημιουργούνται κακά αισθήματα και προδιαθέσεις του τοπικού πληθυσμού απέναντι σε μια πολύ αξιόλογη προσπάθεια που γίνεται να προστατεύσουμε έναν από τους τελευταίους θύλακες ζωής για την Αττική που είναι το Βουρκάρι και κάποιοι αυτήν την αδυναμία και αβαρία της διοικήσεως την εκλαμβάνουν ως εκδικητική πολιτική απάνω στην περιουσία τους, στη ζωή τους, στην προοπτική τους. Πρέπει να τελειώνουμε άμεσα. 
Σας διαβεβαιώ ότι σας κοιτάνε πάρα πολλοί παράγοντες και πολύς κόσμος και όχι μόνο στα Μέγαρα. Το Βουρκάρι έχει γίνει σύνθημα ευρύτερο. Είναι μια υπόθεση που την διεκδικούν οικολογικές οργανώσεις ευρύτερα των Μεγάρων ή της Αττικής. Είναι πολύ γνωστό το θέμα και καταλαβαίνετε ότι περιμένουν από εσάς δείγματα γραφής. 
Υπάρχει σε διαβούλευση το ζήτημα της συγχώνευσης των Φορέων Διαχείρισης των Προστατευόμενων Περιοχών, δηλαδή Σχοινιά, κ.λπ.. Το Βουρκάρι δεν το είδα μέσα στη διαβούλευση. Πρέπει να προνοήσετε να μπει και αυτό, όπως και ο υγρότοπος του Ωρωπού. Σας λέω για την περιφέρεια μου, η οποία όμως είναι η πιο κρίσιμη περιφέρεια, καθώς εδώ ζει πάνω από ένα εκατομμύριο πληθυσμός, υπάρχει άναρχη οικοδόμηση, άναρχη βιομηχανική ανάπτυξη. Εδώ είναι κρίσιμο το ζήτημα: Ή θα σωθούν τώρα αυτοί οι υγρότοποι ή ποτέ. 
Επίσης, περνάμε συχνά δίπλα από τη λίμνη Κουμουνδούρου πηγαίνοντας στην εθνική οδό πριν από τα διυλιστήρια. Τι θα γίνει αυτός ο υγρότοπος;
Σας είπα για τον Ωρωπό. Είναι, επίσης, η Βραυρώνα και ο Σχοινιάς. Είναι υγρότοποι οι οποίοι, αν δεν τους περιφρουρήσουμε, αν δεν μπουν υπό την προστασία ενός φορέα που θα τους έχει όλους στην αγκάλη του και στην προστασία του, πολύ φοβούμαι ότι σε λίγο καιρό δεν θα μπορούμε να βρούμε χώρο, όχι για να δούμε τα πουλάκια να πετούν, αλλά ούτε για να κάτσουμε ανθρώπινα μέσα σε ένα φυσικό περιβάλλον, αξιοπρεπές, που να δίνει τη δυνατότητα να ζήσει ο Έλληνας, ο Αθηναίος, ο κάτοικος της Αττικής, σε αυτήν την περιοχή.","ΒΑΣΙΛΕΙΟΣ ΟΙΚΟΝΟΜΟΥ",378
"118279"," Σας ευχαριστούμε.
Το λόγο έχει ο Αναπληρωτής Υπουργός Περιβάλλοντος, Ενέργειας και Κλιματικής Αλλαγής κ. Καλαφάτης.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"118280"," Όσον αφορά το ζήτημα που θέσατε μόλις τώρα, της αναγκαιότητας της ένταξης του υγροτόπου σε κάποιο φορέα, αυτό μπορεί να τεθεί προς εξέταση. Θα μπορούσα, για παράδειγμα, να σας αναφέρω το φορέα διαχείρισης οικοσυστημάτων Αττικής, που προβλέπεται να προκύψει από τη συγχώνευση του φορέα διαχείρισης Εθνικού Δρυμού Πάρνηθας και του φορέα διαχείρισης Εθνικού Πάρκου Σχοινιά-Μαραθώνα. Θα μπορούσε να τεθεί υπό εξέταση.
Σε κάθε περίπτωση, όμως, το πολύ σημαντικό για εμάς –νομίζω ότι θα συμφωνήσουμε όλοι σ’ αυτό- δεν είναι εάν θα ενταχθεί η περιοχή σε κάποιο φορέα, αλλά ότι για την περιοχή θα θεσπιστούν κανόνες, ώστε να προστατευθεί το φυσικό περιβάλλον, χωρίς να σταματήσει η οικονομική δραστηριότητα. Και όλα αυτά θα γίνουν υπό τον έλεγχο των κεντρικών ή τοπικών αρχών. 
Κύριε συνάδελφε, αυτή είναι για εμάς η μέγιστη προτεραιότητα. Βεβαίως, είμαστε από εκείνους που μπορούμε να ακούσουμε προτάσεις, που είμαστε ανοιχτοί σε προτάσεις. Δεν αποκλείουμε τίποτα, αλλά σε κάθε περίπτωση η προτεραιότητά μας είναι αυτή που σας ανέφερα. Από εκεί και πέρα, το ζήτημα, μέσα στο πλαίσιο του παραδείγματος που σας προανέφερα, είναι ανοιχτό για να εξεταστεί.
Ευχαριστώ πολύ.","ΣΤΑΥΡΟΣ ΚΑΛΑΦΑΤΗΣ",177
"118281"," Ευχαριστούμε, κύριε Υπουργέ.
Η τέταρτη με αριθμό 537/30-10-2012 επίκαιρη ερώτηση πρώτου κύκλου του Βουλευτή Εύβοιας των Ανεξάρτητων Ελλήνων κ. Κωνσταντίνου Μαρκόπουλου προς τον Υπουργό Ανάπτυξης, Ανταγωνιστικότητας, Υποδομών, Μεταφορών και Δικτύων, σχετικά με τη θέσπιση ειδικής σήμανσης που θα πιστοποιεί την ελληνική προέλευση των προϊόντων δεν συζητείται λόγω κωλύματος του κυρίου Υπουργού και διαγράφεται. 
Η πέμπτη με αριθμό 551/30-10-2012 επίκαιρη ερώτηση πρώτου κύκλου του Βουλευτή Β´ Αθηνών του Λαϊκού Συνδέσμου-Χρυσή Αυγή κ. Ηλία Παναγιώταρου προς τους Υπουργούς Δημόσιας Τάξης και Προστασίας του Πολίτη και Εσωτερικών, σχετικά με δημοσίευμα περί ίδρυσης αλβανόφωνου κόμματος στην Ελλάδα δεν συζητείται λόγω κωλύματος του κυρίου Υπουργού και διαγράφεται.
Η έκτη με αριθμό 543/30-10-2012 επίκαιρη ερώτηση πρώτου κύκλου του Βουλευτή Β´ Αθήνας της Δημοκρατικής Αριστεράς κ. Οδυσσέα Βουδούρη προς τον Υπουργό Υγείας, σχετικά με την αντιμετώπιση των προβλημάτων λειτουργίας του κοινωφελούς ιδρύματος «ΕΡΡΙΚΟΣ ΝΤΥΝΑΝ» δεν συζητείται λόγω κωλύματος του κυρίου Υπουργού και διαγράφεται.
Θα συζητηθεί τώρα η έβδομη με αριθμό 555/30-10-2012 επίκαιρη ερώτηση πρώτου κύκλου της Βουλευτού Α΄ Αθηνών του Κομμουνιστικού Κόμματος Ελλάδας κ. Λιάνας Κανέλλη προς τον Υπουργό Παιδείας και Θρησκευμάτων, Πολιτισμού και Αθλητισμού, σχετικά με την αντιμετώπιση των προβλημάτων στην Ανώτατη Σχολή Παιδαγωγικής και Τεχνολογικής Εκπαίδευσης (ΑΣΠΑΙΤΕ).
Το λόγο έχει η κ. Κανέλλη για δύο λεπτά, για να αναπτύξει την επίκαιρη ερώτηση.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"118282"," Ευχαριστώ, κυρία Πρόεδρε.
Κύριε Υπουργέ, δεν στέγνωσε ακόμη καλά-καλά το μελάνι του νόμου, ο οποίος προβλέπει ότι θα μεταβιβάζεται με τον έναν ή τον άλλο τρόπο η περιουσία των πανεπιστημίων και των ΤΕΙ της χώρας στο ΤΑΙΠΕΔ. Σε μια περιοχή-φιλέτο, πίσω από το «MALL», δίπλα στο Ολυμπιακό Στάδιο, υπάρχει μια σχολή η οποία ιδρύθηκε το 1959, αμέσως μετά τον πόλεμο, με καθημαγμένη την Ελλάδα και την οικονομία της, μία σχολή που έχει καταξιωθεί στη συνείδηση του κόσμου, η παλιά ΣΕΛΕΤΕ –γιατί αν την πω ΣΕΛΕΤΕ, ο κόσμος θα καταλάβει, ενώ αν την πω ΑΣΠΑΙΤΕ, μπορεί και να μην καταλάβει- που έβγαζε έναν αριθμό ανθρώπων με εξαιρετική σημασία για την παιδαγωγική τεχνολογική εκπαίδευση. 
Πριν καλά-καλά στεγνώσει το μελάνι του νόμου, λοιπόν, πάει εκεί μια ιδιωτική εταιρεία, που πιστέψτε μου χρειάστηκε πολύς κόπος και δεν καταφέραμε να βρούμε ποια είναι. Αρνούνταν να το πουν, κυρία Πρόεδρε. Πήραν μεζούρες και πήγαν στην σχολή, για να αποτυπώσουν το κτήριο και το οικόπεδο. Και μη μου πείτε ότι αποτύπωναν το κτήριο και το οικόπεδο, γιατί ήθελαν να κάνουν επενδύσεις στη σχολή αυτή καθαυτή!
Έχει διοχετευθεί από την τρικομματική Κυβέρνηση, ούτως ή άλλως, η αντίληψη περί συγχώνευσης με το ΤΕΙ Αθήνας. Είναι οφθαλμοφανές ψεύδος ότι θα πάτε σε συγχωνεύσεις με ακαδημαϊκά κριτήρια. Θα πάτε με ιδιωτικοοικονομικά κριτήρια, αυστηρά εκποιητικά -και χρησιμοποιώ το επιεικέστερο λεξιλόγιο που μπορώ- κριτήρια φιλέτων γης για την περιουσία των ΑΕΙ και των ΤΕΙ. 
Κύριε Υπουργέ, σε μια χώρα που μπορεί κάποιος να διατείνεται ότι στοιχειωδώς ενδιαφέρεται, δεν υπάρχει φοιτητική εστία, δεν υπάρχουν λέσχες, δεν υπάρχει τίποτα περί των πανεπιστημίων ή πολύ λίγα πράγματα.
Πιστέψτε με, υπάρχει έμψυχο ακαδημαϊκό δυναμικό και φοιτητών, λαμπρό, λαμπρότατο. Δεν βγαίνουν από παρθενογενέσεις αυτά τα παιδιά, που τόσο πολύ τα συζητάμε και πάνε στο εξωτερικό και πετυχαίνουν. Με τις προσπάθειές τους βγαίνουν. 
Θέλω απάντηση: Σκοπεύετε να το πουλήσετε; Σκοπεύετε να το εκποιήσετε; Και πώς; Με ποιανού πρόσκληση; Με ποιανού εντολή; Κάναμε κόπο, δεν μπορούσαμε να μάθουμε. Μπαίνει κάποιος μέσα και μετράει σε μία εποχή που μετράμε μέτρα; Είναι μία παραπλανητική αντίληψη περί αξιοποίησης εδώ. Παραπλανητική! Θα πω περισσότερα στη δευτερολογία.
Ευχαριστώ.","ΛΙΑΝΑ ΚΑΝΕΛΛΗ",182
"118283"," Ο κύριος Υπουργός έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"118284"," Ευχαριστώ πολύ, κυρία Πρόεδρε. 
Υπάρχουν δύο παρανοήσεις και θα  μου επιτρέψετε να τις ξεδιαλύνουμε. Γνωρίζετε ότι στο νομοσχέδιο για την αξιοποίηση της ακίνητης περιουσίας του δημοσίου, που ψηφίστηκε πρόσφατα, υπήρχε μία αρχική διατύπωση, η οποία δημιούργησε τη λανθασμένη εντύπωση ότι οι περιουσίες των ιδρυμάτων περνάνε στο ΤΑΙΠΕΔ προς πώληση και αξιοποίηση. Ξέρετε ότι αυτή απαλείφθηκε από το νομοσχέδιο. Και γνωρίζετε –το δήλωσα και με την ευκαιρία προηγούμενης ερωτήσεως στη Βουλή- ότι ούτε αυτή η Κυβέρνηση ούτε καμμία άλλη κυβέρνηση και ούτε ο ομιλών με την ιδιότητα του Υπουργού Παιδείας, αλλά φαντάζομαι και νομίζω ότι κανένας Υπουργός Παιδείας, ποτέ και καμμία Κυβέρνηση δεν θα φανταζόταν ότι υπάρχει πιθανότητα εκποίησης της ακίνητης περιουσίας των πανεπιστημίων, δηλαδή των κτηρίων που στεγάζουν τα παιδιά μας στα σχολειά και τα πανεπιστήμιά μας. Δεν υπάρχει τέτοια περίπτωση. 
Τώρα για το κτήριο της ΑΣΠΑΙΤΕ που αναφέρετε, είναι η δεύτερη παρανόηση. Ένα κτήριο από την ΑΣΠΑΙΤΕ, το γειτνιάζον με το κτήριο των κεντρικών υπηρεσιών του Υπουργείου Παιδείας, είχε ενσωματωθεί λανθασμένα στην περιουσία του κτηρίου του Υπουργείου Παιδείας. Αυτό λοιπόν έπρεπε να καταλογογραφηθεί, να τοπογραφηθεί για να επιστρέψει στην αρχική περιουσία, την περιουσία της ΑΣΠΑΙΤΕ, όπερ και εγένετο. Δεν υπάρχει καμμία μα καμμία περίπτωση πώλησης της ΑΣΠΑΙΤΕ. 
Το γειτνιάζον αυτό κτήριο, το οποίο κατά λάθος είχε ενσωματωθεί στην περιουσία που στεγάζει το κτήριο με τις κεντρικές υπηρεσίες του Υπουργείου Παιδείας, τοπογραφήθηκε για να επιστρέψει στην κεντρική υπηρεσία της ΑΣΠΑΙΤΕ. Δεν υπάρχει καμμία περίπτωση πώλησης της ΑΣΠΑΙΤΕ. Το λέω κατηγορηματικά, για να μην υπάρξει καμμία παρανόηση και καμμία παρεξήγηση. 
Επίσης μια και θέσατε το γενικότερο πλαίσιο, κυρία συνάδελφε, έχουμε μιλήσει πολλές φορές στην Επιτροπή Μορφωτικών Υποθέσεων για την ανάγκη που υπάρχει -και πιστεύω θα συμφωνήσετε μαζί μου- για τον εξορθολογισμό όλου αυτού του ακαδημαϊκού χάρτη που έχουμε μπροστά μας. Και έχουμε πει επίσης ότι αυτό θα γίνει με μία σειρά από κριτήρια, πρωτίστως ακαδημαϊκά, αναπτυξιακά και άλλα κριτήρια, τα οποία ήδη αυτήν τη στιγμή συζητάει η ΑΔΙΠ με το Υπουργείο, σε συνεργασία και με διάλογο με την Ακαδημαϊκή Κοινότητα. Τα κριτήρια αυτά θα ειπωθούν δημοσίως, θα συζητηθούν και μετά από διάλογο θα πάρουμε αποφάσεις όσον αφορά τον εξορθολογισμό του ακαδημαϊκού χάρτη της χώρας. Καμμία μα καμμία πρόθεση δεν υπάρχει να γίνει αυτού του είδους η διαδικασία, την οποία αναφέρατε. 
Θα ήθελα επίσης να πω ότι υπάρχει και μία προσπάθεια μέσα σε αυτήν τη δεινή οικονομική κρίση, να υπάρξει και κοινωνική μέριμνα για τους νέους και τις νέες οι οποίοι αντιμετωπίζουν τις μεγαλύτερες δυσκολίες. Θα μου επιτρέψετε στη δευτερολογία μου να αναφέρω δύο ή τρεις πολιτικές πάνω σε αυτήν την κατεύθυνση.","ΚΩΝΣΤΑΝΤΙΝΟΣ ΑΡΒΑΝΙΤΟΠΟΥΛΟΣ",40
"118285"," Ευχαριστούμε κύριε Υπουργέ.
Η κ. Κανέλλη έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"118286"," Χαίρομαι να ακούω ότι δεν πωλείται το κτήριο. Δεν θα σας το έλεγα, εάν δεν είχαν έρθει να μετρήσουν και ολόκληρο το οικόπεδο. 
Έχω μία απορία και θα σας τη δώσω διευκρινιστικώς και εγγυητικώς περί μη δυσάρεστων για τη φοιτητική μέριμνα, την παιδεία και το ακαδημαϊκό επίπεδο, διαδικασιών. Γιατί στείλατε ιδιωτική εταιρεία να την κάνει αυτήν τη δουλειά; Το Υπουργείο Παιδείας, το κράτος, δεν διαθέτει υπηρεσίες; Στέλνετε μία ιδιωτική εταιρεία; Αυτό είναι το πρώτο ερώτημα.
Δεύτερον, δεν είναι  παρανόηση. Εδώ είναι κοινοβουλευτικός έλεγχος και είναι διάθεση ανάληψης ευθυνών από μεριά σας και εγγυήσεων, δημοσία. Θα μου πείτε ότι έχουμε τρελό λόγο να ανησυχούμε, όταν έχω πίσω μου αξιοποίηση  ολυμπιακών  έργων; Ποιος θα μου το πει εμένα αυτό το πράγμα; Έχω δει πώς έγιναν. Δεν ξέρω; Εγώ; Όλοι μας εδώ μέσα. Δεν ξέρω ως κόμμα, δεν ξέρω ως Βουλευτής, δεν ξέρω ως άνθρωπος, ως κάτοικος, ως μητέρα, ως ό,τι άλλο θέλετε; Δεν γνωρίζω; Δεν ξέρω πώς στεγάστηκε στο κτήριο της πάλης το τμήμα του Πανεπιστημίου;  Δεν ξέρω πώς λειτουργούν; Δεν ξέρω τι έχει γίνει στο Γαλάτσι; Δεν ξέρω τι έχει γίνει στο Μαραθώνα; Δεν ξέρω ποίοι ιδιώτες θα επωφεληθούν από το τεράστιο κτήριο, το μεγάλο, το πολύ ωραίο για τα media; Αυτό δεν είναι αξιοποίηση. 
Φέτος είστε μπροστά στο τραγικό παράδειγμα να υπάρχουν παιδιά τα οποία πέτυχαν εκτός του τόπου στον οποίο διαμένουν και δεν μπορούνε να πάνε. Δεν  μπορούν να πάνε να βρούνε μία τρύπα να μείνουν, γιατί δεν μπορούν να βρουν ούτε καν δουλειά, πολλώ δε μάλλον, που δεν θα έπρεπε να βρίσκουν δουλειά, για να σπουδάζουν. Στα καθ’ ημάς, θα έπρεπε να ολοκληρώνονται ως προσωπικότητες, οι σπουδές τους, χίλια δύο άλλα πράγματα για να μπορούν να προχωρήσουν. Επομένως δεν είναι παρανόηση. Δεν υπάρχει άνθρωπος ο  οποίος με τα μέτρα που έχετε πάρει -αυτά που θα κατατεθούν απόψε, πεντακόσιες σελίδες- ειλικρινά σας το λέω, μόλις δεις άνθρωπο με μέτρο, ξέρεις ότι παίρνει μέτρα για τον τάφο σου, δεν υπάρχει περίπτωση, που να μην το αντιληφθεί έτσι. Δεν το λέω για εντυπωσιασμό, ειλικρινά σας το λέω. 
Θέλω μια τελευταία διαβεβαίωση από εσάς. Να μου απαντήσετε για την ιδιωτική εταιρεία. Μου εγγυάσθε ότι δεν θα τα συγχωνεύσετε με το ΤΕΙ Αθήνας; Εδώ δεν μπορείτε να κάνετε οικονομία. Είναι εξαιρετικά εξειδικευμένο. Έχει πέντε προπτυχιακά, δύο υποστηρικτικά, τέσσερα παιδαγωγικά τμήματα. Για να καταλαβαίνει και ο κόσμος που δεν ξέρει, εκπαιδεύει εκπαιδευτές τεχνολογικών επαγγελμάτων. Είμαστε στον εικοστό πρώτο αιώνα, δεν μπορούμε να πάμε κάλφα σε καλφάδες, αν έχουμε και απαιτήσεις. Αν και εν πολλοίς μπορεί να είναι και προτιμότερο έτσι, γιατί περνάει και μια εντιμότητα σε ένα επίπεδο. Αυτό όμως; Οι φοιτητές είναι με το ένα χέρι στο πόδι. 
Δεν θα σας μίλαγα, εάν δεν είχα δει τι  έγινε με τον Οίκο Τυφλών, εδώ δίπλα, αν δεν ήξερα τι έγινε με το «MALL». Από τον οργανισμό σχολικών κτηρίων έχει παρθεί το βασικό και αρχικό κτίσμα του «MALL». Και αυτό που μιλάμε τώρα είναι πίσω από το «MALL». 
Υπάρχουν σεισμοπαθείς περιοχές που είναι ακόμα με κοντέινερ. Αυτό το κράτος έχει κάτι λίγο παραπάνω από τη ρήση του ποιητή «όπου και αν πάω η Ελλάδα με πληγώνει», να με διαβεβαιώσετε ότι άμα μένω εδώ θα γλυτώσω την πληγή; Ας σε κυνηγάει η Ελλάδα «όξω», από εκεί που πηγαίνεις. Δεν το είπε και κανένας τυχαίος, δεν το είπε ο νομπελίστας, μιας και μιλάμε σε ένα ακαδημαϊκό επίπεδο, το είπε ένας άνθρωπος ο οποίος υπηρέτησε το κράτος και ήταν διπλωμάτης. Όπου πήγαινε η Ελλάδα τον πλήγωνε. Φαντάζεστε να μένεις και εδώ και να είναι ναι, 2012 και να περιμένεις απόψε, μέσα σε ένα εικοσιτετράωρο να συζητηθούν πεντακόσιες σελίδες, ογδόντα εννέα τροποποιήσεις, που αλλάζουν τη ζωή για εκατό χρόνια; Και να λέμε ότι έχουμε δημοκρατία δηλαδή και να περιμένουμε να εγγραφούμε σε κατάλογο να μιλήσουμε!
Κύριε Υπουργέ, δώστε μου δύο διαβεβαιώσεις, διότι από την ώρα που μπαίνουν μέσα ιδιώτες και μετράνε, εμένα η καρδιά μου σφίγγεται και πάει κατευθείαν στον «Τειρεσία».","ΛΙΑΝΑ ΚΑΝΕΛΛΗ",182
"118287"," Ευχαριστούμε, κυρία συνάδελφε.
Ο κύριος Υπουργός έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"118288","  Το είπα στην πρωτολογία μου το επαναλαμβάνω και τώρα και είμαι κατηγορηματικός, δεν υπάρχει περίπτωση πώλησης του κτηρίου της ΑΣΠΑΙΤΕ. Τελεία και παύλα. 
Όσον αφορά τώρα τα  θέματα τα οποία θίξατε τα οποία αφορούν ζητήματα κοινωνικά, ζητήματα σημαντικά, που αφορούν τα θέματα της φοιτητικής μέριμνας, θα ήθελα να σας δώσω δύο ή τρία στοιχεία.","ΚΩΝΣΤΑΝΤΙΝΟΣ ΑΡΒΑΝΙΤΟΠΟΥΛΟΣ",40
"118289"," Συγχώνευση;","ΛΙΑΝΑ ΚΑΝΕΛΛΗ",182
"118290","  Θα σας πω.
Όσον αφορά το θέμα του Ερευνητικού Κέντρου «ΑΘΗΝΑ», αυτό θα γίνει με διαφάνεια, θα γίνει βάσει κριτηρίων ακαδημαϊκών και αναπτυξιακών και δεν υπάρχει καμμία προειλημμένη απόφαση, σε κανένα επίπεδο. Αυτήν τη στιγμή εκπονούμε τα κριτήρια τα οποία θα δώσουμε στη δημοσιότητα και από εκεί θα αρχίσει ο διάλογος.","ΚΩΝΣΤΑΝΤΙΝΟΣ ΑΡΒΑΝΙΤΟΠΟΥΛΟΣ",40
"118291"," Βάζετε χρόνο στο Ερευνητικό Κέντρο «ΑΘΗΝΑ»;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"118292"," Το έχω πει επανειλημμένα σε απαντήσεις που έχω δώσει σε επίκαιρες ερωτήσεις, ότι οι αποφάσεις θα ληφθούν μετά το διάλογο του Νοεμβρίου και του Δεκεμβρίου και πριν το μηχανογραφικό της επόμενης χρονιάς. 
Έρχομαι τώρα στη φοιτητική μέριμνα. Μέσα στο πλαίσιο της δεινής οικονομικής κατάστασης, θέλω να σας πω ότι φέτος αυξήσαμε τους δικαιούχους σίτισης στα Ανώτατα Εκπαιδευτικά Ιδρύματα από πενήντα επτά χιλιάδες σε εβδομήντα χιλιάδες και τώρα προχωρούμε να τους αυξήσουμε κατά είκοσι χιλιάδες επιπλέον. 
Φέτος αυξήθηκαν τα κονδύλια για τη σίτιση κατά 7,5 εκατομμύρια ευρώ σ’ αυτήν τη δεινή οικονομική κρίση. Και το κάναμε αυτό εξοικονομώντας πόρους από τον εξορθολογισμό των δαπανών του Υπουργείου και των οργανισμών, για να μπορέσουμε πράγματι να ανταποκριθούμε στις αυξημένες απαιτήσεις σίτισης από τους νέους και τις νέες και τις οικογένειες που δεν μπορούν να τα βγάλουν πέρα.
Το δεύτερο είναι ότι στο νομοσχέδιο που καταθέτουμε αυτήν την εβδομάδα, έχουμε δύο κοινωνικές ρυθμίσεις, αν επιτρέπεται, να τις ονομάσω έτσι. 
Η πρώτη αφορά κάποια κριτήρια τα οποία θέτουμε για μετεγγραφές, για παιδιά και οικογένειες που δεν μπορούν να αντεπεξέλθουν. Θα γίνει με εισοδηματικά κριτήρια κ.ο.κ., για να μπορέσουν να ανακουφιστούν οικογένειες οι οποίες έχουν παιδιά που σπουδάζουν σε δύο και τρεις πόλεις. Αυτή είναι μία κοινωνική ρύθμιση, μία ρύθμιση κοινωνικής ευαισθησίας, η οποία είναι μέσα στο νομοσχέδιο που καταθέτουμε. 
Η δεύτερη είναι συναφής με την πρώτη. Θα επαναφέρουμε την πτυχιακή εξεταστική, ούτως ώστε οι φοιτητές επί πτυχίω, να μην αναμένουν αναγκαστικά την εξεταστική του Ιουνίου ή του Σεπτεμβρίου. Αν είναι να τελειώσουν τη φοίτησή τους, να μπορούν μέσα στο Φεβρουάριο να δώσουν εξετάσεις, για να μην έχουν τα έξοδα οι οικογένειές τους, να τους συντηρούν στις πόλεις που σπουδάζουν κ.λπ..
Υπάρχει, δηλαδή, μία πολιτική μέσα στο πλαίσιο της κρίσης που διερχόμαστε, ούτως ώστε να μπορέσουμε να διευκολύνουμε τις οικογένειες που έχουν ανάγκη, τους νέους και τις νέες που έχουν ανάγκη και να κάνουμε τη ζωή τους και τη φοίτησή τους ευκολότερη.","ΚΩΝΣΤΑΝΤΙΝΟΣ ΑΡΒΑΝΙΤΟΠΟΥΛΟΣ",40
"118293"," Ευχαριστούμε, κύριε Υπουργέ.
Κυρίες και κύριοι συνάδελφοι, θα ήθελα να ανακοινώσω στο Σώμα ότι οι Υπουργοί Οικονομικών, Εξωτερικών, Εθνικής Άμυνας, Εσωτερικών, Διοικητικής Μεταρρύθμισης και Ηλεκτρονικής Διακυβέρνησης, Ανάπτυξης, Ανταγωνιστικότητας, Υποδομών, Μεταφορών και Δικτύων, Παιδείας και Θρησκευμάτων, Πολιτισμού και Αθλητισμού, Περιβάλλοντος, Ενέργειας και Κλιματικής Αλλαγής, Εργασίας, Κοινωνικής Ασφάλισης και Πρόνοιας, Υγείας, Δικαιοσύνης, Διαφάνειας και Ανθρωπίνων Δικαιωμάτων, Δημόσιας Τάξης και Προστασίας του Πολίτη, Τουρισμού, Ναυτιλίας και Αιγαίου, Επικρατείας, Μακεδονίας και Θράκης και Αγροτικής Ανάπτυξης και Τροφίμων κατέθεσαν σχέδιο νόμου: «Έγκριση Μεσοπρόθεσμου Πλαισίου Δημοσιονομικής Στρατηγικής 2013-2016  - Επείγοντα Μέτρα Εφαρμογής του ν. 4046/2012 και του Μεσοπρόθεσμου Πλαισίου Δημοσιονομικής Στρατηγικής 2013-2016».
Το ως άνω σχέδιο νόμου έχει χαρακτηρισθεί από την Κυβέρνηση ως κατεπείγον και παραπέμπεται στην αρμόδια Διαρκή Επιτροπή.
Η πρώτη με αριθμό 534/30-10-2012 επίκαιρη ερώτηση δεύτερου κύκλου του Βουλευτή Δωδεκανήσου της Νέας Δημοκρατίας κ. Εμμανουήλ Κόνσολα προς τους Υπουργούς Οικονομικών και Περιβάλλοντος, Ενέργειας και Κλιματικής Αλλαγής, σχετικά με την αντιμετώπιση των προβλημάτων στο Κτηματολόγιο Σύμης, δεν συζητείται λόγω κωλύματος του κυρίου Βουλευτή και διαγράφεται.
Η τρίτη με αριθμό 538/30-10-2012 επίκαιρη ερώτηση δεύτερου κύκλου του Βουλευτή Α΄ Πειραιά των Ανεξαρτήτων Ελλήνων κ. Παναγιώτη Μελά προς τον Υπουργό Υγείας, σχετικά με την αντιμετώπιση των προβλημάτων λειτουργίας του Νοσοκομείου Αιγίνης “Ο Άγιος Διονύσιος”, δεν συζητείται λόγω κωλύματος του κυρίου Υπουργού ο οποίος μας τηλεφώνησε πριν από πέντε λεπτά και διαγράφεται.
Κύριε Μελά, φαντάζομαι τι θα πείτε, αλλά έχετε μισό λεπτό για να μιλήσετε.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"118294"," Κυρία Πρόεδρε, δεν είναι για μισό λεπτό. Αυτό το οποίο συμβαίνει είναι απαράδεκτο. Είναι η τρίτη φορά που αναβάλλεται αυτή η επίκαιρη ερώτηση που έχει σχέση με το Νοσοκομείο της Αίγινας, που είναι ένα νοσοκομείο που εποπτεύεται από την Εκκλησία και προσφέρει υπηρεσίες και στην Αίγινα και στο Αγκίστρι κι έτσι δεν μεταφέρονται οι άρρωστοι στα νοσοκομεία του Πειραιά, δεν ταλαιπωρούνται και δεν ξοδεύονται.
Είναι σας λέω η τρίτη φορά που έχει αναβληθεί. Άλλες τρεις φορές έχει αναβληθεί ερώτηση για το ΕΚΑΒ. Εδώ νομίζω ότι πρέπει να λειτουργήσουμε με σοβαρότητα και υπευθυνότητα. Έπρεπε να έχει έρθει ο Υπουργός. Αν δεν μπορεί να δώσει απάντηση, να μας πει «δεν έχω να δώσω απάντηση» και όχι να μην έρχεται καθόλου, διότι με αυτόν τον τρόπο –και απευθύνομαι και σε εσάς και στον Πρόεδρο της Βουλής- υποβαθμίζεται το Κοινοβούλιο και δεν πρέπει να συνεχιστεί αυτή η κατάσταση.","ΠΑΝΑΓΙΩΤΗΣ ΜΕΛΑΣ",316
"118295"," Κύριε συνάδελφε, και στη Διάσκεψη των Προέδρων έχει τεθεί και άλλες τοποθετήσεις υπάρχουν από το Προεδρείο προς στηλίτευση αυτού του φαινομένου. Η Κυβέρνηση είναι υπόλογη γι’ αυτό και βεβαίως ο κάθε Υπουργός ατομικά.   
Θα συζητηθεί η δεύτερη με αριθμό 547/30-10-2012 επίκαιρη ερώτηση δεύτερου κύκλου της Βουλευτού Αχαΐας του Συνασπισμού Ριζοσπαστικής Αριστεράς - Ενωτικού Κοινωνικού Μετώπου κ. Μαρίας Κανελλοπούλου προς τον Υπουργό Εργασίας, Κοινωνικής Ασφάλισης και Πρόνοιας, σχετικά με την ιατροφαρμακευτική περίθαλψη, το επίδομα ανεργίας και τη σύνταξη των καλλιτεχνών.
Ορίστε, κυρία συνάδελφε, έχετε το λόγο για δύο λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"118296"," Ευχαριστώ πολύ, κυρία Πρόεδρε.
Κύριε Υφυπουργέ, οι καλλιτέχνες υποχρεούνται να καταβάλλουν τέλος επιτηδεύματος 500 ευρώ για το δικαίωμα διατήρησης του δελτίου παροχής υπηρεσιών. Βλέπετε, κύριε Υφυπουργέ, λανθασμένα θεωρούνται ελεύθεροι επαγγελματίες, γιατί η πλειοψηφία δεν το χρησιμοποιεί, αλλά το διατηρεί με την ελπίδα μιας έκτακτης συμμετοχής, ενώ οι σκηνοθέτες-σεναριογράφοι, αν κλείσουν τα βιβλία, δεν μπορούν να εισπράξουν πνευματικά δικαιώματα.
Τώρα, αναφορικά με την ιατροφαρμακευτική περίθαλψη, η καταγεγραμμένη ανεργία του χώρου που επιδεινώνεται με την ανυπαρξία ελληνικού προγράμματος στα Μαζικά Μέσα Ενημέρωσης, κάτι που θεωρούμε απαράδεκτο, κυρίως για τη δημοσία τηλεόραση, καθιστά αδύνατο να συλλεχθούν σήμερα τα απαιτούμενα ένσημα. Ακόμα και αν επαναληφθεί η ρύθμιση των δύο τελευταίων ετών για πενήντα ένσημα το χρόνο, που αποφάσισε το Υπουργείο, για την πλειοψηφία των ηθοποιών, τέτοιος αριθμός ενσήμων αποτελεί ακατόρθωτο στόχο. Το ίδιο ισχύει και για το επίδομα ανεργίας, καθώς απαιτούνται εκατό ημέρες εργασίας το τελευταίο δωδεκάμηνο, αφού η κατάργηση της Συλλογικής Σύμβασης Εργασίας επέφερε πλήρη απορρύθμιση των εργασιακών σχέσεων και η ατομική διαπραγμάτευση –που ξέρετε τι μπορεί να σημαίνει αυτό- έχει καταστήσει τους ηθοποιούς ομήρους των εργοδοτών, υποχρεώνοντάς τους συχνά, να συνάπτουν «εταιρική σχέση με ποσοστό κάτω του 2%», κάτι που τους στερεί τα ένσημα και, κατά συνέπεια, το επίδομα ανεργίας και την περίθαλψη.
Όλα τα παραπάνω επιδρούν φυσικά αρνητικά και στη σύνταξη των ηθοποιών. Οι ηθοποιοί κατατάσσονται στην κατώτερη σύνταξη, αφού αυτή υπολογίζεται βάσει των τελευταίων πέντε ενεργών ετών. Η αύξηση των ηλικιακών ορίων καθιστά τη σύνταξη «όνειρο θερινής νυκτός» για εμάς, αφού, σύμφωνα με το καθεστώς των βαρέων – ανθυγιεινών, απαιτούνται τέσσερις χιλιάδες πεντακόσια ένσημα, τα τρεις χιλιάδες εξακόσια θεατρικά (αυξημένο ασφάλιστρο), εκ των οποίων τα χίλια να έχουν πραγματοποιηθεί τα τελευταία δεκατρία χρόνια. Αυτό συμβαίνει, ενώ ταυτόχρονα οι θέσεις εργασίας για τους μεσήλικες ηθοποιούς μειώνονται δραματικά. 
Ερωτάται ο αρμόδιος Υπουργός: 
Προτίθεται να καταργήσει άμεσα το τέλος επιτηδεύματος για τους καλλιτέχνες και να προχωρήσει στην αλλαγή του καθεστώτος ενσήμων για το δικαίωμα στην ιατροφαρμακευτική περίθαλψη στην κατεύθυνση της κεφαλαιοποίησης των ενσήμων στο σύνολο του εργασιακού βίου; 
Προτίθεται να αναθεωρήσει πλήρως την υπάρχουσα πολιτική για τη θεμελίωση του συνταξιοδοτικού δικαιώματος και να θεσπίσει την απόδοση αξιοπρεπούς ελαχίστης σύνταξης για όλους τους εργαζόμενους καλλιτέχνες, αποτιμώντας ταυτόχρονα και την κοινωνική τους προσφορά; 
Ευχαριστώ.","ΜΑΡΙΑ ΚΑΝΕΛΛΟΠΟΥΛΟΥ",183
"118297"," Ευχαριστούμε. 
Στην επίκαιρη ερώτηση θα απαντήσει ο Υφυπουργός Εργασίας, Κοινωνικής Ασφάλισης και Πρόνοιας κ. Νικόλαος Παναγιωτόπουλος.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"118298"," Κυρία συνάδελφε, εγώ θα συμφωνήσω μαζί σας ότι είναι απαράδεκτη και σε κάθε περίπτωση ανεπίτρεπτη η συρρίκνωση της απασχόλησης Ελλήνων ηθοποιών, ιδίως από τη δημόσια τηλεόραση, λόγω της εισβολής ξένων προγραμμάτων -κυρίως στα ιδιωτικά κανάλια και μάλιστα σε ζώνες υψηλής τηλεθέασης- κάτι που και εμένα προσωπικά με ενοχλεί ιδιαίτερα, αλλά και κόβει το δρόμο επαγγελματικής εξέλιξης ή επαγγελματικής επιβίωσης των Ελλήνων ηθοποιών. Ας ελπίσουμε ότι οι καιροί θα αλλάξουν. Σε τέτοιους δύσκολους καιρούς που ζούμε, δυστυχώς και η τέχνη και τα όργανα έκφρασης της τέχνης, που είναι οι καλλιτέχνες και οι ηθοποιοί ανάμεσά τους, πέφτουν θύματα της κρίσης. 
Το ερώτημά σας είναι κατά πόσο μπορούμε να εξασφαλίσουμε συνθήκες αξιοπρεπούς επαγγελματικής επιβίωσης στους ηθοποιούς, αν μπορούμε δηλαδή να εξασφαλίσουμε σταθερή εργασία. Δυστυχώς δεν μπορώ να το κάνω αυτό από αυτό εδώ το Βήμα. Δεν μπορώ να δώσω απάντηση σε αυτό. 
Επίσης δεν μπορώ να δώσω απάντηση σε σχέση με την κατάργηση ή μη του τέλους επιτηδεύματος. Όπως καταλαβαίνετε, αυτό είναι διάταξη που έχει περάσει από το αρμόδιο Υπουργείο Οικονομικών, όσον αφορά τους ηθοποιούς και την εξίσωσή τους με ελεύθερους επαγγελματίες. Και αυτό σηκώνει συζήτηση.
Εκείνο το σημείο στο οποίο θα προσπαθήσω να δώσω κάποιες απαντήσεις είναι αυτό που έχει να κάνει με το καθεστώς ασφάλισης. Εκεί θα δείτε ότι αρκετές από τις προβλέψεις καθιστούν τη μεταχείριση του ηθοποιού και του καλλιτέχνη ευνοϊκότερη από το μέσο όρο των ασφαλισμένων ή και των εργαζομένων.
Βέβαια, όπως σας είπα, το θέμα αρχίζει και τελειώνει στις συνθήκες απασχόλησης. Αυτήν τη στιγμή, ούτως ή άλλως, το επάγγελμα του ηθοποιού, όπως καταλαβαίνετε, χαρακτηρίζεται από κάποια περιοδικότητα, κάποια εποχικότητα και ως τέτοιο πρέπει να το δούμε. Μακάρι συνολικά τα πράγματα να βελτιωθούν έτσι ώστε να μπορέσει να βελτιωθεί και η θέση του ηθοποιού στον επαγγελματικό βίο.
Όσον αφορά τα ασφαλιστικά, λοιπόν, ο υποχρεωτικός χαρακτήρας ασφάλισης κατά πάγια αρχή ξέρετε ότι βασίζεται στην ανταποδοτικότητα και την κοινωνική αλληλεγγύη. Δηλαδή το κράτος θεσπίζει ελάχιστες προϋποθέσεις για τη χορήγηση παροχών ιατροφαρμακευτικής περίθαλψης. Λέει: «κάνε τα ημερομίσθια, κόλλησε τα ένσημα, κατάβαλε τις ασφαλιστικές εισφορές και θα έχεις πρόσβαση στην ιατροφαρμακευτική περίθαλψη». Αυτή είναι η θέσπιση των ελαχίστων προϋποθέσεων.
Κάποιες ομάδες εργαζομένων -οι κατηγορίες των καλλιτεχνών και οι ηθοποιοί ανάμεσά τους- όντως συνιστούν ξεχωριστή κατηγορία με ασταθή και ευκαιριακή απασχόληση, με καλές και κακές εποχές.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υφυπουργού)
Η ιδιαίτερη αντιμετώπιση έχει να κάνει με το εξής και αποτυπώνεται και στις σχετικές νομοθετικές διατάξεις. Πρώτον, οι προϋποθέσεις συνταξιοδότησης εργαζομένων στο θέαμα και ακρόαμα είναι ανάλογες με εκείνες που ισχύουν για τους απασχολούμενους σε βαριά και ανθυγιεινά επαγγέλματα. Επίσης, λόγω της ιδιαιτερότητας του επαγγέλματός τους παρέχεται στους ηθοποιούς η δυνατότητα συνυπολογισμού περιόδων ασφάλισης. Βεβαίως απαιτείται συμπλήρωση των ίδιων προϋποθέσεων συνταξιοδότησης, το όριο ηλικίας και ο χρόνος ασφάλισης καθώς και η καταβολή της ίδιας πρόσθετης εισφοράς. 
Επίσης, οι μέρες ασφάλισης των απασχολούμενων στο θέαμα και ακρόαμα, όταν αμείβονται με εφάπαξ ποσά, όπως αυτές προκύπτουν από τον υπολογισμό που αναλύουν οι σχετικές νομοθετικές διατάξεις, είναι δυνατόν να υπερβούν τις τριακόσιες, όχι τις πεντακόσιες κατ’ έτος. Δεν μπορούν απλά να υπερβούν τις τεσσερεισήμισι χιλιάδες για κάθε δεκαπενταετία.
Η ρύθμιση αυτή, όπως ξέρετε -καθώς απασχολείσθε και εσείς στον ίδιο χώρο απ’ ότι ξέρω- έγινε μόνο για τους εργαζόμενους στο θέαμα και ακρόαμα, επειδή ακριβώς ελήφθησαν υπ’ όψιν αυτές οι ιδιαιτερότητες και το γεγονός ότι η απασχόληση δεν είναι συνεχής στον ίδιο εργοδότη, αλλά ασταθής και περιοδική. Λύνει το πρόβλημα; Σίγουρα όχι, ιδίως σε αυτούς τους καιρούς. Δίνει όμως κάποια εχέγγυα, ας πούμε, κάπως διαφορετικής αντιμετώπισης, λαμβάνοντας υπ’ όψιν τις συγκεκριμένες συνθήκες.
Επομένως από πλευράς νομοθεσίας όσον αφορά την κατηγορία αυτή των απασχολουμένων, των επαγγελματιών της τέχνης, ιδιαίτερα στους καιρούς που ζούμε, γίνεται προσπάθεια αντιμετώπισης του καθημερινού βιοπορισμού. Συμφωνώ ότι αυτό δεν είναι καθόλου εύκολη υπόθεση. Ήδη, λοιπόν, υπάρχει μία ευνοϊκή αντιμετώπιση σε σχέση με άλλες κατηγορίες εργαζομένων. Όλα είναι σχετικά. 
Τελειώνω, κυρία Πρόεδρε. Θα κρατήσω κάποια στοιχεία για τη δευτερολογία μου.
Παρασχέθηκε η δυνατότητα με νομοθετική πρόβλεψη, με το ν. 3075/2002 άρθρο 1, στους Έλληνες υπηκόους, λογοτέχνες και καλλιτέχνες -μεταξύ των οποίων και οι ηθοποιοί- να δικαιωθούν για την προσφορά τους στην ανάπτυξη των γραμμάτων και των τεχνών, τον πολιτισμό γενικά, με την παροχή ισόβιας τιμητικής σύνταξης από το δημόσιο ταμείο, βεβαίως γι’ αυτούς που έχουν προσφέρει διακεκριμένες υπηρεσίες προς το σκοπό αυτόν.
Τέλος, θα ήθελα να προσθέσω ότι οι όροι για την επιδότηση ανεργίας στους απασχολούμενους σε εποχικά επαγγέλματα –όπου περιλαμβάνεται και μεγάλος αριθμός καλλιτεχνών- είναι ευνοϊκότεροι σε σχέση με τους κοινούς ανέργους. Εδώ, σύμφωνα με τη σχετική νομοθεσία, αρκούν εκατό ημέρες εργασίας στην ασφάλιση του κλάδου ανεργίας ΟΑΕΔ στο τελευταίο δωδεκάμηνο, πριν τη λήξη εργασιακής σχέσης και όχι εκατόν είκοσι πέντε μέρες, όπως ισχύει για τους υπόλοιπους ανέργους. 
Λύνεται το πρόβλημα; Επαναλαμβάνω: όχι, κάτω από τις συνθήκες που ζούμε. Απλά εδώ προκύπτει ότι ο νομοθέτης έχει δώσει κάποιες δυνατότητες ευνοϊκότερης αντιμετώπισης σε αυτήν την ομάδα των εργαζομένων.
Τέλος, για τα ηλικιακά όρια, με τα βαριά και ανθυγιεινά, συμφωνούμε. Αυτήν τη στιγμή και οι ηθοποιοί αδικούνται, όπως κι άλλες ομάδες εργαζομένων, αλλά το  γενικότερο τοπίο είναι η συνολική βιωσιμότητα του ασφαλιστικού συστήματος κι αυτή είναι και η λογική πίσω από την αύξηση των ορίων ηλικίας. Νομίζω ότι θα έχουμε την ευκαιρία να άρουμε αυτές τις αδικίες όταν ξεπεράσουμε το πρόβλημα κι εξασφαλιστεί η βιωσιμότητά του.
Σας ευχαριστώ.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"118299"," Σας ευχαριστούμε, κύριε Υφυπουργέ. 
Ορίστε, κυρία Κανελλοπούλου, έχετε το λόγο για τρία λεπτά, προκειμένου να αναπτύξετε τη σκέψη σας.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"118300"," Κύριε Υφυπουργέ, δεν ξέρω αν γνωρίζετε ότι ο κλάδος των ηθοποιών έχει καταγεγραμμένη ανεργία 97%. Οπότε όταν μιλάτε με αριθμούς πρέπει να αντιλαμβάνεστε ότι αυτοί αφορούν ανθρώπους. Το να συμπληρώσει ένας ηθοποιός πενήντα ή εκατό ένσημα κάθε χρόνο είναι μια πραγματική τραγωδία, ειδικά αυτήν τη στιγμή. Ξέρετε, εμείς την οικονομική κρίση δεν τη μάθαμε ούτε από την τηλεόραση ούτε τη διαβάσαμε στην εφημερίδα. Τη βιώνουμε στο πετσί μας όλα τα χρόνια, δεδομένου ότι ο πολιτισμός είναι μια απαξιωμένη ιστορία στη χώρα μας, την οποία αποτελείωσε το μνημόνιο. Δηλαδή ό,τι είχαν κάνει οι προηγούμενες κυβερνήσεις ήρθε η δική σας να το ολοκληρώσει συγχωνεύοντας δύο πολύ κομβικά για την ελληνική κοινωνία Υπουργεία -το Παιδείας και το Πολιτισμού- και κάνοντάς τα ένα. 
Θέλω να σας πω ότι πριν μερικούς αιώνες οι ηθοποιοί, οι μίμοι, οι ταχυδακτυλουργοί θαβόντουσαν έξω από τα νεκροταφεία ως ανεπιθύμητοι. Φοβάμαι ότι με τις πολιτικές σας οι καλλιτέχνες δεν θα θάβονται καθόλου, διότι δεν έχουν δικαίωμα ούτε σε αξιοπρεπή γηρατειά ούτε σε αξιοπρεπή περίθαλψη και φυσικά ούτε σε αξιοπρεπή θάνατο. Είναι προφανές ότι οι απαντήσεις σας δεν μας κάλυψαν, αλλά επειδή, όπως λέει κι ο Μπρεχτ, «κι η τέχνη σ’ αυτούς τους δύσκολους καιρούς των αποφάσεων πρέπει να αποφασίσει», επιφυλασσόμεθα.
Σας ευχαριστώ πολύ, κυρία Πρόεδρε.","ΜΑΡΙΑ ΚΑΝΕΛΛΟΠΟΥΛΟΥ",183
"118301"," Κι εμείς ευχαριστούμε, κυρία συνάδελφε. 
Ορίστε, κύριε Υφυπουργέ, έχετε το λόγο. Τι έχετε να πείτε για τον Μπρεχτ;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"118302"," Καλά κάνετε κι επιφυλάσσεσθε, κυρία συνάδελφε, διότι πραγματικά το ζήτημα δεν έχει απαντηθεί στο σύνολό του. Το ζήτημα των εργαζομένων στο χώρο του πολιτισμού και των ηθοποιών, ανάμεσα στους καλλιτέχνες που τον υπηρετούν, νομίζω ότι χρειάζεται μια συνολική συζήτηση και μια συνολική διευθέτηση. Εγώ προσωπικά πιστεύω, βέβαια, ότι η παιδεία είναι πολιτισμός, ο πολιτισμός είναι παιδεία, επομένως υπάρχει συνάφεια. Όμως, εν πάση περιπτώσει, όπως καταλαβαίνετε, το αρμόδιο Υπουργείο αναθέτει αποκλειστικές αρμοδιότητες στον Αναπληρωτή Υπουργό για το ζήτημα του πολιτισμού. 
Και με την ευκαιρία αυτή θα ήθελα να σας πω και να αναφέρω κι από τούτο εδώ το Βήμα ότι τις προάλλες με επισκέφθηκε στο γραφείο μου η πρόεδρος του Σπιτιού του Ηθοποιού, η κ. Φόνσου, η οποία μου έθεσε κι αυτή, όπως μου θέτετε κι εσείς τώρα, όλα τα ζητήματα που έχουν να κάνουν με τις δυσκολίες στην άσκηση του επαγγέλματος του ηθοποιού αυτήν την εποχή. Συζητήσαμε τα θέματα. Νομίζω ότι καταλήξαμε σε μια σειρά ενεργειών στις οποίες το Υπουργείο μπορεί να προβεί, προκειμένου να συνδράμει στους δύσκολους καιρούς που ζούμε –επαναλαμβάνω- στο να ελαφρύνει την κατάσταση όσο μπορεί. Διότι αυτήν τη στιγμή εμείς καλούμεθα να δίνουμε μικρές βοήθειες και να ελαφρύνουμε την κατάσταση όπου μπορούμε. 
Μπορώ να αναφέρω εδώ ότι αποφασίσαμε να προχωρήσει το Σπίτι του Ηθοποιού σε πιστοποίησή του ως προνοιακό ίδρυμα, διότι μπορεί να παρέχει, όπως ήδη παρέχει, με το μεράκι και τη συνδρομή αυτών που εμπλέκονται σ’ αυτό, υπηρεσίες κοινωνικής φροντίδας σε ανέργους ή ηλικιωμένους ή ηθοποιούς, που αυτήν τη στιγμή δεν βρίσκονται –να το πω έτσι- σε μία φάση επαγγελματικής άνθησης και, βέβαια, σε συνεννόηση με τον Αναπληρωτή Υπουργό Παιδείας, αρμόδιο για θέματα πολιτισμού, να πληρωθούν και οι οφειλές του κράτους από το Πρόγραμμα Δημοσίων Επενδύσεων για το εν λόγω Ίδρυμα. 
Επίσης -κι αυτό περνάει μέσα από τις δομές του Υπουργείου μας- όπως ίσως γνωρίζετε, το ακίνητο στο οποίο στεγάζεται το Σπίτι του Ηθοποιού ανήκει στην ακίνητη περιουσία του Οργανισμού Εργατικής Εστίας κι εκεί, στο πλαίσιο και του κοινωνικού διαλόγου που διεξάγεται για τις προτάσεις αξιοποίησης αυτής της  ακίνητης περιουσίας που απογράφεται, δεσμευθήκαμε να δούμε πώς μπορούμε να βοηθήσουμε αυτήν τη δομή, η οποία δεν είναι μόνο δομή πολιτισμού αλλά και δομή πρόνοιας. 
Όπως σας είπα, μακάρι να μπορούσα να σας δώσω μια πιο συγκεκριμένη απάντηση σε σχέση με το πώς μπορεί να διασφαλισθεί η επαγγελματική επιβίωση των ηθοποιών σήμερα. Μακάρι να μπορούσα να δώσω απαντήσεις για το πώς μπορούν οι ηθοποιοί να αποκτήσουν σταθερή και αξιοπρεπή δουλειά και τις προϋποθέσεις για μια σταθερή και αξιοπρεπή διαβίωση. 
Λέτε ότι το μνημόνιο σκοτώνει τον πολιτισμό. Υπάρχει και η άλλη άποψη ότι το μνημόνιο παράγει πολιτισμό. Εξάλλου ό,τι βλέπουμε αυτήν τη στιγμή προς τα έξω έχει να κάνει …","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"118303"," Παράγει πολιτισμό;","ΑΠΟΣΤΟΛΟΣ ΑΛΕΞΟΠΟΥΛΟΣ",13
"118304"," Με συγχωρείτε, εντός εισαγωγικών. Γιατί κάθε εκπομπή που βλέπω, ιδίως στην τηλεόραση, έχει να κάνει, όσον αφορά την έκφραση των καλλιτεχνών, με το μνημόνιο.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"118305"," Το είπατε και μόνος σας «η τηλεόραση».","ΜΑΡΙΑ ΚΑΝΕΛΛΟΠΟΥΛΟΥ",183
"118306"," Ακριβώς, ό,τι και να δω έχει να κάνει με το μνημόνιο ή την κρίση και πώς αυτή η κρίση ακουμπάει το μέσο πολίτη.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"118307"," Ακριβώς, έτσι είναι το είπατε και μόνος σας για την τηλεόραση.","ΜΑΡΙΑ ΚΑΝΕΛΛΟΠΟΥΛΟΥ",183
"118308"," Καταλάβατε ότι πρόκειται για σχήμα λόγου. Αλλά άμα το δούμε κυνικά βλέπετε ότι αυτήν τη στιγμή το μόνο που απασχολεί όλο το χώρο είναι η ερμηνεία –αν θέλετε- αυτού που μας βρήκε.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"118309"," Δεν έχουμε καταλάβει σε βάθος ακόμη τι γίνεται.","ΜΑΡΙΑ ΚΑΝΕΛΛΟΠΟΥΛΟΥ",183
"118310"," Εγώ πιστεύω συνολικά και κλείνω, κυρία Πρόεδρε, ότι η δική μας μέριμνα, η δική μας έγνοια είναι να εξασφαλίσουμε προϋποθέσεις, να υπάρχει δουλειά και γι’ αυτόν που παράγει πολιτισμό, δηλαδή για τον καλλιτέχνη, με ή χωρίς μνημόνιο. 
Αυτήν τη στιγμή θεωρώ ότι είμαστε έτοιμοι -θέλω να πιστεύω- να κάνουμε το επόμενο βήμα, να περάσουμε απέναντι ή να μην περάσουμε απέναντι. Ελπίζω οι συνθήκες να αλλάξουν, για να μπορέσουμε και εμείς από την πλευρά μας να κάνουμε κάτι περισσότερο. 
Όσον αφορά την παροχή προνοιακής υποστήριξης στους ηθοποιούς που έχουν λιγότερα, στους ηθοποιούς που τα περνάνε δύσκολα, στους ηθοποιούς που έχουν λόγω ηλικίας περάσει τις εποχές δόξης τους, στους ηθοποιούς που δεν έχουν δουλειά και δεν έχω κανένα λόγο να αμφισβητήσω το ποσοστό που μας είπατε, νομίζω ότι αυτό μπορούμε να κάνουμε αυτήν την ώρα και από κει και πέρα να στήσουμε τη συζήτηση για το πώς μπορούμε να πάμε παραπέρα και να βοηθήσουμε συνολικά το χώρο.","ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ",386
"118311"," Ευχαριστούμε, κύριε Υφυπουργέ.
Η τέταρτη με αριθμό 552/30-10-12 επίκαιρη ερώτηση δευτέρου κύκλου του Βουλευτή Ευβοίας του Λαϊκού Συνδέσμου-Χρυσή Αυγή κ. Νικόλαου Μίχου προς τον Υπουργό Δημόσιας Τάξης και Προστασίας του Πολίτη, σχετικά με τις ελλείψεις σε προσωπικό και υλικοτεχνική υποδομή στην Αστυνομική Διεύθυνση Ευβοίας, δεν συζητείται λόγω κωλύματος του κυρίου Υπουργού και διαγράφεται.
Εισερχόμαστε στην έκτη με αριθμό 556/30-10-12 επίκαιρη ερώτηση δευτέρου κύκλου του Βουλευτή Β΄ Αθηνών του Κομμουνιστικού Κόμματος Ελλάδας κ. Χρήστου Κατσώτη προς τον Υπουργό Ναυτιλίας και Αιγαίου, σχετικά με τη ναυτιλιακή εταιρεία «ΠΛΟΕΣ ΑΙΓΑΙΟΥ».
Ορίστε, κύριε συνάδελφε, έχετε το λόγο για δύο λεπτά.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"118312"," Κύριε Υπουργέ, θέλω να πιστεύω ότι έχετε δει τις καταγγελίες των ναυτεργατικών σωματείων, γιατί είναι επανειλημμένες, για τη ναυτιλιακή εταιρεία «ΠΛΟΕΣ ΑΙΓΑΙΟΥ», η οποία έχει εγκαταλείψει απλήρωτους τους ναυτεργάτες μέλη του πληρώματος, οι οποίοι έχουν ενταχθεί βέβαια με το ν. 3816/2010 στις 26-09-11 «Περί εγκατάλειψης στην αλλοδαπή ή ημεδαπή των Ελλήνων ναυτικών». Μέρος των δεδουλευμένων αποδοχών αποζημιώθηκαν από το ΝΑΤ με 27.389,64 ευρώ. Η εταιρεία οφείλει προς το ΝΑΤ -και πρέπει νομίζω να το γνωρίζετε- 236.771,07 ευρώ και υπάρχει βέβαια σχετικό έγγραφο του ΝΑΤ που φαντάζομαι είναι στα υπ’ όψιν σας. 
Υπάρχει επίσης δικαστική απόφαση για συντηρητική κατάσχεση στο ποσό των 80.000 ευρώ για τους ναυτεργάτες.
Το πλοίο είναι γνωστό ότι είχε την επιδοτούμενη δρομολογιακή γραμμή Φούρνοι – Θύμαινα - Άγιος Κήρυκος – Καρλόβασι - Βαθύ με μίσθωμα 5.551,66 ευρώ ανά ταξίδι. Δηλαδή 1,5 εκατομμύριο ευρώ το χρόνο εισέπραττε η εταιρεία για αυτή τη μίσθωση της άγονης γραμμής. 
Όμως, δεν εφάρμοσε την τριετή σύμβαση. Και δεν έχει εκπέσει μέχρι στιγμής τουλάχιστον, η εγγυητική επιστολή των 200.000 ευρώ που προβλέπεται. 
Είναι γνωστό σε εσάς ότι στη γραμμή αυτή αντικαταστάθηκε αυτό το πλοίο με το επιβατικό πλοίο «ΠΑΝΑΓΙΑ ΘΕΟΛΟΓΟΣ» χωρίς τη δυνατότητα μετακίνησης οχημάτων, που βέβαια δημιουργεί σοβαρά προβλήματα στη μετακίνηση των νησιωτών. 
Σας ρωτάμε, κύριε Υπουργέ: Αν πράγματι έχει εκπέσει η εγγυητική επιστολή των 200.000 ευρώ;
Γιατί δεν έχει προκηρυχθεί μέχρι σήμερα ο μειοδοτικός διαγωνισμός για τη γραμμή, όπως προβλέπεται;
Και ποιες είναι οι ενέργειες που έχουν γίνει μέχρι τώρα από το ΝΑΤ και τη ΔΟΥ Πλοίων για την είσπραξη των βεβαιωμένων οφειλών από τις ασφαλιστικές εισφορές προς το ΝΑΤ; 
Περιμένω τις απαντήσεις σας.","ΧΡΗΣΤΟΣ ΚΑΤΣΩΤΗΣ",214
"118313"," Ευχαριστούμε, κύριε συνάδελφε. 
Ο Υπουργός Ναυτιλίας και Αιγαίου κ. Κωνσταντίνος Μουσουρούλης έχει το λόγο.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"118314"," Ευχαριστώ πολύ, κυρία Πρόεδρε. 
Αγαπητέ συνάδελφε, θα απαντήσω μόνο επί των ερωτημάτων, διότι η εισαγωγή της ερώτησής σας είναι ένα άλλο θέμα που μπορούμε να συζητήσουμε, εφόσον το επιθυμείτε και εσείς, κατ’ ιδίαν. Επί των συγκεκριμένων λοιπόν ερωτημάτων, θα σας απαντήσω τα εξής:
Το «ΣΑΜΟΣ ΣΠΙΡΙΤ» είχε υποχρέωση εκτέλεσης πέντε δρομολογίων την εβδομάδα στη γραμμή Φούρνοι – Θύμαινα - Άγιος Κήρυκος – Καρλόβασι - Βαθύ και επιστροφή. Το μίσθωμα ήταν 5.162 ευρώ ανά πλήρες δρομολόγιο, με βάση τη διαδικασία προκήρυξης και τη σύμβαση που υπεγράφη στις 31-10-2008. 
Αυτό το μίσθωμα έχει αναπροσαρμοστεί στα 5.956 ευρώ. Η χρονική διάρκεια της σύμβασης ήταν μέχρι 31.10.2011 και έχει παραταθεί για δύο χρόνια μέχρι τις 31.10.2013, σύμφωνα με το άρθρο 17 του θεσμικού πλαισίου που είναι σε ισχύ. Επίσης παρατάθηκε η ισχύς της εγγυητικής επιστολής καλής εκτέλεσης. 
Όπως ενδεχομένως γνωρίζετε, στις 20 Φεβρουαρίου 2011 το πλοίο διέκοψε την εκτέλεση των δρομολογίων λόγω μηχανικής βλάβης. Αυτή η βλάβη αποκαταστάθηκε, όμως η πλοιοκτήτρια εταιρεία όταν ζήτησε άδεια απόπλου από το λιμενικό σταθμό Φούρνων, στις 20-7-2011, δεν την έλαβε. Ζήτησε να αποπλεύσει ως φορτηγό το πλοίο γιατί –θυμάστε ότι- εκείνο το καλοκαίρι υπήρχε πρόβλημα με τους νηογνώμονες. Ο απόπλους δεν εγκρίθηκε λόγω επίσχεσης εργασίας των μελών του πληρώματος και οφειλών στο ΝΑΤ. Με απόφαση και του Προέδρου του ΝΑΤ, στις 29 Σεπτεμβρίου 2011, ο απόπλους απαγορεύθηκε. 
Έρχομαι τώρα στο θέμα του πλοίου «ΠΑΝΑΓΙΑ ΘΕΟΤΟΚΟΣ». Ίσως να ξέρετε ότι στις 30 Μαρτίου 2011 αποφασίστηκε, με τη σύμφωνη γνώμη της εταιρείας που είχε το «ΣΑΜΟΣ ΣΠΙΡΙΤ», η αντικατάσταση από το «ΠΑΝΑΓΙΑ ΘΕΟΤΟΚΟΣ», το οποίο εκτελεί επίσης, πέντε δρομολόγια την εβδομάδα από Φούρνους προς Θύμαινα, Άγιο Κήρυκο, Καρλόβασι και επιστροφή, με ελεύθερη προσέγγιση δύο φορές την εβδομάδα στη Χρυσομηλιά, έναντι μισθώματος 2.000 ευρώ ανά πλήρες δρομολόγιο, το οποίο από 5 Μαρτίου 2012 έχει αναπροσαρμοστεί σε 2.104 ευρώ. 
Θέλω να σημειώσετε ότι το «ΠΑΝΑΓΙΑ ΘΕΟΤΟΚΟΣ» ήταν το μόνο από τα τρία προσφερόμενα πλοία που είχε δυνατότητα μεταφοράς ενός μικρού οχήματος, ενώ το χαμηλότερο μίσθωμά σημαίνει για το δημόσιο μια εξοικονόμηση ενός περίπου εκατομμυρίου ευρώ το χρόνο. 
Ως προς τα δυο πρώτα ερωτήματά σας –στη δευτερολογία μου θα σας απαντήσω  και στο τρίτο: Η εταιρεία είχε ζητήσει στις 18-11-2011 ολιγοήμερη αναβολή και υπέβαλε γραπτό υπόμνημα παροχής εξηγήσεων. Με ερωτάτε γιατί το Υπουργείο δεν κήρυξε, την εταιρεία έκπτωτη. 
Από τη σύμβαση προκύπτει επιβολή κυρώσεων σε περίπτωση επαναπροκήρυξης των πέντε δρομολογίων στην ίδια γραμμή Φούρνοι – Θύμαινα - Άγιος Κήρυκος – Καρλόβασι, με επιβατηγό οχηματαγωγό πλοίο σαράντα μέτρων όπως ήταν το «ΣΑΜΟΣ ΣΠΙΡΙΤ». 
Οι περισσότεροι Σαμιώτες γνωρίζουν ότι δεν θα υπήρχε προσφορά αντίστοιχου πλοίου –προσοχή!- με αποτέλεσμα το Υπουργείο να αναγκαζόταν να διακόψει αυτοδίκαια την αντικατάσταση του «ΠΑΝΑΓΙΑ ΘΕΟΤΟΚΟΣ». Σε αυτή την περίπτωση, αν ο επαναληπτικός διαγωνισμός απέβαινε άγονος, δηλαδή με τη διακοπή της αντικατάστασης τα νησιά θα έμεναν χωρίς καμμία απολύτως σύνδεση. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υπουργού)
Τελειώνω, κυρία Πρόεδρε. 
Σύμφωνα με την από 5-6-2012 επιστολή της ιδιοκτήτριας εταιρείας «ΠΛΟΕΣ ΑΙΓΑΙΟΥ», το πλοίο –«ΣΑΜΟΣ ΣΠΙΡΙΤ»- βρίσκεται στο Πέραμα και είναι στη διαδικασία επιθεώρησης από τον ιταλικό νηογνώμονα και το κλιμάκιο επιθεώρησης εμπορικών πλοίων του Υπουργείου μας για την έκδοση νέων πιστοποιητικών αξιοπλοΐας. Το πλοίο, μόλις ολοκληρωθεί η επιθεώρηση, θα δρομολογηθεί και τα νησιά αυτά θα μπορούν να απολαύσουν την εξυπηρέτηση που παρέχει ένα πλοίο σαράντα μέτρων στη συγκεκριμένη περιοχή. 
Θέλω εδώ να σημειώσετε –και κλείνω- ότι η Θύμαινα λόγω μεγέθους δεν προσφέρει τη δυνατότητα προσέγγισης με επιβατηγό οχηματαγωγό πλοίο από τον Πειραιά, αλλά καλύπτεται ως προς τη μεταφορά μικρών οχημάτων –για παράδειγμα ασθενοφόρα και ΙΧ- από το «ΠΑΝΑΓΙΑ ΘΕΟΤΟΚΟΣ» που έχει τη δυνατότητα να κάνει αυτή τη μεταφορά, έστω και αν πρόκειται  για ένα μόνο όχημα. 
Ευχαριστώ.","ΚΩΝΣΤΑΝΤΙΝΟΣ ΜΟΥΣΟΥΡΟΥΛΗΣ",333
"118315"," Ορίστε, κύριε συνάδελφε, έχετε το λόγο για τη δευτερολογία σας.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"118316"," Κύριε Υπουργέ, και από την απάντησή σας φαίνεται ότι συνολικά και οι ναυτεργάτες αλλά και οι νησιώτες ιδιαίτερα είναι στο έλεος των εφοπλιστών.","ΧΡΗΣΤΟΣ ΚΑΤΣΩΤΗΣ",214
"118317"," Αυτό καταλάβατε από την απάντησή μου;","ΚΩΝΣΤΑΝΤΙΝΟΣ ΜΟΥΣΟΥΡΟΥΛΗΣ",333
"118318"," Ναι –και από την απάντησή σας- αυτό κατάλαβα.","ΧΡΗΣΤΟΣ ΚΑΤΣΩΤΗΣ",214
"118319"," Αυτό δεν προκύπτει!","ΚΩΝΣΤΑΝΤΙΝΟΣ ΜΟΥΣΟΥΡΟΥΛΗΣ",333
"118320"," Κύριε Υπουργέ, θα ήθελα να ολοκληρώσω τη σκέψη μου. 
Μέχρι τώρα, λοιπόν, το ελληνικό κράτος δαπανά αρκετά εκατομμύρια ευρώ για τις άγονες γραμμές και βέβαια, ασφαλής και τακτική μεταφορά προς τα νησιά δεν υπάρχει. Ήδη τα δρομολόγια προς τα νησιά της χώρας μας έχουν μειωθεί κατά πολύ. 
Αυτό δεν το λέω εγώ. Το λένε οι νησιώτες οι οποίοι αγωνίζονται, οι οποίοι σας έχουν στείλει αρκετά υπομνήματα, αρκετές προτάσεις για το πώς μπορεί να λυθεί το θέμα της μεταφοράς. Εμείς, όμως, πιστεύουμε ότι δεν μπορεί να αντιμετωπιστεί με αυτή την πολιτική που ακολουθείτε όπου είναι πολιτική η οποία υλοποιεί τις επιλογές των εφοπλιστών. 
Εμείς πιστεύουμε ότι ο ενιαίος δημόσιος φορέας μπορεί να αντιμετωπίσει τις λαϊκές ανάγκες και τις μεταφορές προς τα νησιά. Βέβαια, τέτοιος φορέας δεν μπορεί να γίνει από τη δική σας Κυβέρνηση, τη δική σας πολιτική. 
Πρέπει να σας ενημερώσω, κύριε Υπουργέ, ότι στις 19-12 θα υπάρξει ο πλειστηριασμός από την πλευρά των ναυτεργατών για τη συγκεκριμένη ναυτιλιακή εταιρεία. Στις 7 Νοεμβρίου είναι το δικαστήριο, το οποίο θα αναβληθεί λόγω της απεργίας και θα προχωρήσει  σε συντηρητική κατάσχεση. 
Εσείς λέτε ότι το πλοίο είναι στο Πέραμα, θα περάσει από τον νηογνώμονα, θα πάρει πιστοποιητικό κ.λπ. και θα αρχίσει το έργο του. Εδώ, όμως, υπάρχουν άλλες εξελίξεις, οι οποίες έχουν να κάνουν με τους ναυτεργάτες, με την απλήρωτη δουλειά για την οποία βέβαια εσείς σαν Υπουργείο, δεν έχετε δείξει το ανάλογο ενδιαφέρον για το πώς θα πρέπει να καταβληθούν τα δεδουλευμένα στους ναυτεργάτες. 
Θα προχωρήσει η διαδικασία των δικαστηρίων. Από εκεί και πέρα όμως τι θα γίνει; Ο άλλος θα δουλεύει απλήρωτος και θα πρέπει να τρέχει στα δικαστήρια για να πάρει τα λεφτά του; Ποια είναι αυτή η διασφάλιση που εσείς τους δίνετε σαν Υπουργείο, που προΐσταστε αυτής της δραστηριότητας των εφοπλιστών; 
Είναι γνωστοί αυτοί που έχουν την εταιρεία, είναι γνωστοί στα νησιά. Τους ξέρει ο νησιώτικος κόσμος και ξέρει τι είδους εφοπλιστές είναι και πώς στηρίζονται από εσάς. Εν πάση περιπτώσει, χρειάζεται εδώ και να απολογηθείτε για αυτή τη στάση τους που είναι αποτέλεσμα και της δικής σας στάσης. Αέρας δικός σας είναι η στάση των εφοπλιστών, γι’ αυτό και είναι απλήρωτοι οι εργαζόμενοι και γι’ αυτό βέβαια ακολουθούν αυτή την πορεία για τις μεταφορές στα νησιά.","ΧΡΗΣΤΟΣ ΚΑΤΣΩΤΗΣ",214
"118321"," Το λόγο έχει ο Υπουργός Ναυτιλίας και Αιγαίου, κ. Κωνσταντίνος Μουσουρούλης.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"118322"," Αγαπητέ συνάδελφε, ενώ εγώ απάντησα στα ερωτήματά σας, εσείς ανοίξατε μία συζήτηση περί κρατικού φορέα, και σπεύσατε να με χρεώσετε ή να με πιστώσετε στη μία ή στην άλλη πλευρά. Με αδικήσατε κατάφωρα.
Εάν θέλετε να συζητήσουμε για τον κλάδο, τότε να καταθέσετε μία επίκαιρη επερώτηση, το Κομμουνιστικό Κόμμα, και να συζητήσουμε για την κατάσταση του κλάδου. Δεν μπορώ να αποδεχθώ τα σχόλιά σας αυτά προς το πρόσωπό μου. Δεν έχω καμμία απολύτως πρόθεση να πάρω θέση υπέρ του ενός ή του άλλου. Προσπαθώ να κάνω όσο καλύτερα μπορώ τη δουλειά μου.","ΚΩΝΣΤΑΝΤΙΝΟΣ ΜΟΥΣΟΥΡΟΥΛΗΣ",333
"118323"," Η απλήρωτη εργασία είναι κανόνας, κύριε Υπουργέ.","ΧΡΗΣΤΟΣ ΚΑΤΣΩΤΗΣ",214
"118324","  Σας παρακαλώ.","ΚΩΝΣΤΑΝΤΙΝΟΣ ΜΟΥΣΟΥΡΟΥΛΗΣ",333
"118325"," Τα είπατε, κύριε συνάδελφε. Ας απαντήσει ο Υπουργός.","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"118326"," Νομίζω ότι αυτό, στους τέσσερις μήνες που βρίσκομαι στο Υπουργείο, το γνωρίζει όλος ο κόσμος.
Θέλω, όμως, να σας ρωτήσω -εάν μπορώ να ρωτήσω και εγώ- το εξής: Είστε απόλυτα ασφαλής όταν σπεύδετε να υιοθετήσετε όλα αυτά που καταγγέλλετε στο προοίμιο της ερωτήσεώς σας; Είστε απόλυτα ασφαλής ότι είναι σωστά αυτά που λέτε; Εγώ θα πρότεινα να ξαναψάξετε το θέμα. 
Θέλω να σας πω, σχετικά με το τρίτο σκέλος της ερώτησής σας, για τις ενέργειες που έχουν γίνει από τις εμπλεκόμενες υπηρεσίες. Όσον αφορά στο ΝΑΤ, απ’ ό,τι έχω πληροφορηθεί, η συνολική οφειλή ανέρχεται σε 236.711 ευρώ. Για περίπου 147 χιλιάδες ευρώ έχουν αποσταλεί τμηματικά από τον Αύγουστο του 2011 έως σήμερα μηνύσεις -βεβαιώσεις προς την αρμόδια ΔΟΥ Σάμου, η οποία οφείλει να προχωρήσει στην προβλεπόμενη διαδικασία. Πρόκειται για τη βεβαίωση και την αποστολή ειδοποιήσεων. Για το υπόλοιπο των 88 χιλιάδων ευρώ έχει ξεκινήσει η διαδικασία επίδοσης φύλλων εκκαθάρισης από το ΝΑΤ.
Όσον αφορά στη ΔΥΟ Πλοίων δεν υπάρχει καμμία σχέση, το επιβεβαιώσαμε με το δικαστικό τους τμήμα. Η ΔΟΥ Πλοίων δεν εμπλέκεται σε αυτή την υπόθεση. Όσον αφορά στη ΔΟΥ Σάμου και στο αν έχει προχωρήσει η βεβαίωση και αποστολή ειδοποιήσεων, θα υποβάλω γραπτή ερώτηση προς το αρμόδιο Υπουργείο, προκειμένου να έχω την απάντησή του.
Κλείνοντας, επιμένω στο ότι, αν το Υπουργείο είχε προβεί στην κήρυξη της εταιρείας ως εκπτώτου, θα είχαμε πρόβλημα. Θα έπρεπε να διακοπεί η αντικατάσταση από το «ΠΑΝΑΓΙΑ ΘΕΟΤΟΚΟΣ» και τα νησιά να μείνουν χωρίς καμμία σύνδεση.
Τέλος, κυρία Πρόεδρε, αναρωτιέμαι: Μετά από ενάμιση-δύο χρόνια περίπου που κρατά αυτή η ιστορία, τι έγινε ξαφνικά και κατατίθενται για το ίδιο θέμα ερωτήσεις τόσο από την πλευρά του Κομμουνιστικού Κόμματος, όσο και από την πλευρά του ΣΥΡΙΖΑ; Το λέω, διότι δεν είστε ο μόνος, αγαπητέ συνάδελφε, που ρωτάτε για το ίδιο ακριβώς πλοίο τον ίδιο διαγωνισμό και τα ίδια θέματα.","ΚΩΝΣΤΑΝΤΙΝΟΣ ΜΟΥΣΟΥΡΟΥΛΗΣ",333
"118327"," Υπάρχει πρόβλημα, κύριε Υπουργέ.","ΧΡΗΣΤΟΣ ΚΑΤΣΩΤΗΣ",214
"118328"," Δεν είναι αυτό.
Ευχαριστώ.","ΚΩΝΣΤΑΝΤΙΝΟΣ ΜΟΥΣΟΥΡΟΥΛΗΣ",333
"118329"," Ευχαριστούμε, κύριε Υπουργέ.
Κυρίες και κύριοι συνάδελφοι, ολοκληρώθηκε η συζήτηση των επικαίρων ερωτήσεων.
Δέχεστε στο σημείο αυτό να λύσουμε τη συνεδρίαση;","ÎšÎ¿Î»Î»Î¹Î±-Ï„ÏƒÎ±Ï�Î¿Ï…Ï‡Î± ÎœÎ±Ï�Î¹Î±",229
"118330"," Μάλιστα, μάλιστα.
Με τη συναίνεση του Σώματος και ώρα 19.20΄ λύεται η συνεδρίαση για αύριο ημέρα Τρίτη 6 Νοεμβρίου 2012 και ώρα 18.00΄, με αντικείμενο εργασιών του Σώματος α) κοινοβουλευτικό έλεγχο, συζήτηση αναφορών και ερωτήσεων και β) νομοθετική εργασία, σύμφωνα με την ημερήσια διάταξη που έχει διανεμηθεί.
Ο","ΟΛΟΙ ΟΙ ΒΟΥΛΕΥΤΕΣ",NA
