"","Content","name","ParlmemberID"
"67327","Date","22-10-2013",NA
"67328"," Κυρίες και κύριοι συνάδελφοι, εισερχόμαστε στη συζήτηση των 
ΑΝΑΦΟΡΩΝ ΚΑΙ ΕΡΩΤΗΣΕΩΝ
Η πρώτη με αριθμό 1660/16-9-2013 ερώτηση πρώτου κύκλου του Βουλευτή Β΄ Αθηνών του Συνασπισμού Ριζοσπαστικής  Αριστεράς – Ενωτικού Κοινωνικού Μετώπου κ. Δημητρίου Στρατούλη  προς τον Υπουργό  Εργασίας, Κοινωνικής Ασφάλισης και Πρόνοιας, σχετικά με τα Ασφαλιστικά Ταμεία  και τις συντάξεις δεν θα συζητηθεί, μετά από συνεννόηση του αρμόδιου να απαντήσει Υπουργού με τον ερωτώντα Βουλευτή και διαγράφεται. 
Θα συζητηθεί η δεύτερη με αριθμό 432/1-8-2013 ερώτηση πρώτου κύκλου του πρώην Προέδρου της Βουλής και Βουλευτή Β΄ Αθηνών του Πανελλήνιου Σοσιαλιστικού  Κινήματος κ. Απόστολου Κακλαμάνη προς τον Υπουργό Υποδομών, Μεταφορών και Δικτύων, σχετικά με τη δημόσια υγεία, τα παράνομα δίκτυα και τις κεραίες κινητής ευρυζωνικότητας. 
Θα απαντήσει ο Υπουργός  Υποδομών, Μεταφορών και Δικτύων κ. Μιχαήλ Χρυσοχοΐδης.
Κύριε Πρόεδρε, έχετε το λόγο για δύο λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"67329"," Η ερώτησή μου αυτή αφορά ένα μείζονος σημασίας θέμα νομιμότητας, διαφάνειας σε ό,τι αφορά τεράστια οικονομικά συμφέροντα και, φυσικά –νομίζω ότι αυτά είναι πάνω απ’ όλα- θέματα δημόσιας υγείας. 
Υπάρχουν χιλιάδες κεραιών κινητής τηλεφωνίας, για τις οποίες σύμφωνα με μία υπουργική απόφαση του 2000 υποτίθεται ότι τηρούνταν κάποιοι κανόνες σχετικά με τα όρια της ακτινοβολίας που εκπέμπουν, τα οποία όρια μάλιστα, προκειμένου για σχολεία, βρεφονηπιακούς σταθμούς και άλλες αυτής της μορφής εγκαταστάσεις, είναι σε χαμηλότερο επίπεδο ακριβώς λόγω του κινδύνου που υπάρχει για τη δημόσια υγεία ατόμων που δεν έχουν ολοκληρώσει τη σωματική ανάπτυξή τους. 
Αυτό που μου κάνει εντύπωση είναι ότι κανονικά τον έλεγχο των χιλιάδων αυτών κεραιών πρέπει να κάνει η Ελληνική Επιτροπή Ατομικής Ενέργειας. Αμφιβάλλω αν είναι σε θέση από πλευράς υποδομής, μέσων και ανθρωπίνου δυναμικού, ειδικών συνεργατών, να καλύψει ένα τεράστιο θέμα, όπως αυτό. Όμως και μόνο το ότι έχουμε όρους που ανάγονται στο 2000 είναι ανεπίτρεπτο. Έπειτα από δεκατρία χρόνια, προφανώς, κάποια πράγματα θα έχουν αλλάξει. Μελετητές και ερευνητές κάτι παραπάνω θα έχουν βγάλει από τις έρευνές τους σχετικά με την ιονίζουσα ή μη ακτινοβολία αυτών των μηχανημάτων. 
Αυτό το οποίο έχει, επίσης, μεγάλη σημασία -και υποθέτω ότι ο Υπουργός το έχει υπ’ όψιν του- είναι ότι το Μάρτιο του 2014 λήγει η διετής προθεσμία που είχε δοθεί για όλες αυτές τις χιλιάδες των κεραιών, ώστε να τακτοποιηθούν. Αμφιβάλλω αν το έχει υπ’ όψιν του. Βλέποντας μάλιστα τον πίνακα που η Επιτροπή Ελέγχου Ταχυδρομείων και Τηλεπικοινωνιών στην απάντησή της μας δίδει, διαπιστώνω ότι όλες οι γνωστές και μεγάλες εταιρείες κινητής τηλεφωνίας έχουν  άλλη εβδομήντα τέσσερα, άλλη πενήντα επτά, άλλη ογδόντα τέσσερα, άλλη -ο ΟΤΕ- εκατόν δύο κεραίες παρανόμως, για τις οποίες τους επιβάλλονται πρόστιμα. 
Θέλω -επιφυλάσσομαι ίσως για τη δευτερολογία μου- να αναφερθώ σε ένα συγκλονιστικό κείμενο, το οποίο μας έστειλε στην Επιτροπή Θεσμών και Διαφάνειας ο παραιτηθείς τότε Αντιπρόεδρος της Επιτροπής Ελέγχου Ταχυδρομείων και Τηλεπικοινωνιών  κ. Συρίγος. Θα σας το δώσω, κύριε Υπουργέ. Θα διαβάσω ένα απόσπασμα. Αφορά βέβαια τους προηγούμενους Υπουργούς, αλλά είναι συγκλονιστικό και είμαι βέβαιος ότι όταν θα το διαβάσετε -αν δεν έχει ήδη φτάσει στα χέρια σας- θα συγκλονιστείτε κι εσείς όχι μόνο για την επισήμανση των κινδύνων, αλλά και του άλλου κινδύνου που προκύπτει από τον πανικό απληροφόρητου κοινού, το οποίο ακούει για κεραίες κινητής τηλεφωνίας και είναι λογικό, με όλα αυτά που ακούει και διαβάζει, να μεγιστοποιεί στη φαντασία του ο καθένας και στο ατομικό του πρόβλημα τον κίνδυνο.
Έχουμε, λοιπόν, ένα πεδίο ανέλεγκτο ουσιαστικά, για πολλούς και διαφόρους λόγους, οι οποίοι δεν είναι απαραίτητο να οφείλονται στην έλλειψη πολιτικής βούλησης, όπου συνήθως τελικά τα παραπέμπουμε όλα. 
(Στο σημείο αυτό ο Βουλευτής κ. Απόστολος Κακλαμάνης καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και  Πρακτικών της Βουλής)","ΑΠΟΣΤΟΛΟΣ  ΚΑΚΛΑΜΑΝΗΣ",172
"67330"," Ευχαριστούμε, κύριε Πρόεδρε.
Το λόγο έχει ο Υπουργός Υποδομών, Μεταφορών και Δικτύων για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"67331"," Ευχαριστώ, κύριε Πρόεδρε.
Όπως είπε ο συνάδελφος, ο πρώην Πρόεδρος κ. Κακλαμάνης, εδώ προκύπτουν τρία ζητήματα για τα οποία κάποιος πρέπει να αναφερθεί στο συγκεκριμένο θέμα. Το ένα αφορά τη νομιμότητα και την εμπέδωσή της σε ένα χώρο ο οποίος έχει και ζητήματα ανταγωνισμού. Το δεύτερο αφορά τα ζητήματα της διαφάνειας, κατά πόσο, δηλαδή, το κράτος, η διοίκηση λειτουργεί κάτω από κανόνες, κατ’ αρχάς με μία δημόσια διαβούλευση. Όταν μπαίνει μία παράνομη κεραία, είναι προφανές ότι δεν καταπατάται μόνο η νομιμότητα αλλά καταπατώνται και οι διαδικασίες διαβούλευσης, διαφάνειας και βέβαια το μεγάλο θέμα που ανέφερε ο κ. Κακλαμάνης, το θέμα της δημόσιας υγείας.
Είχε επανέλθει ο κ. Κακλαμάνης στο θέμα. Διαβάζοντας την ερώτησή του, λοιπόν, έκανα μία πρόχειρη έρευνα και διαπιστώνω με λύπη μου ότι δεν υπάρχουν κατ’ αρχάς οι ελεγκτικοί μηχανισμοί, κυρίως από την πλευρά της Επιτροπής Ατομικής Ενέργειας. Και δεν υπάρχουν ενώ η Επιτροπή Ατομικής Ενέργειας επιχειρεί με διαφάνεια να δημοσιοποιήσει τα αποτελέσματα στο σχετικό ιστότοπο που έχει η επιτροπή. Ωστόσο είναι αδύνατο από την άλλη πλευρά να κάνουν όλη αυτήν τη δουλειά η οποία απαιτείται.
Εδώ, λοιπόν, έχω καταλήξει στο συμπέρασμα, κύριε Πρόεδρε, ότι πρέπει να συστήσουμε γρήγορα μία μεικτή επιτροπή, η οποία να δει όλες τις εκκρεμούσες υποθέσεις. Διότι πράγματι, όπως αναφέρθηκε ο κ. Κακλαμάνης, έχουμε ένα ζήτημα. Ψηφίστηκε ένας νόμος στις 7-3-2012. Από εκείνη την ημέρα που δημοσιεύθηκε ο νόμος όλες οι άδειες με έναν τρόπο νομιμοποιήθηκαν, εφόσον είχαν θετική γνωμάτευση της Επιτροπής Ατομικής Ενέργειας, μελέτη περιβαλλοντικών επιπτώσεων και ταυτόχρονα είχε υποβληθεί αίτηση χορήγησης άδειας στην Εθνική Επιτροπή.
Σήμερα, λοιπόν, έχουμε επτά χιλιάδες εκατόν ενενήντα μία άδειες κατασκευών κεραιών, επτά πιστοποιητικά πληρότητας που στην πλειοψηφία τους αφορούν κεραίες κινητής τηλεφωνίας, οι άδειες αυτές έχουν χορηγηθεί όλες από την Επιτροπή Τηλεπικοινωνιών και Ταχυδρομείων και το πρώην Υπουργείο Μεταφορών. Έχουμε τρεις χιλιάδες περίπου αιτήσεις χορήγησης αδειών κεραιών και χίλιες εξακόσιες δεκατρείς αιτήσεις τροποποίησης χορηγηθεισών αδειών που υπάγονται στη συγκεκριμένη διάταξη, δηλαδή της παράτασης. Άρα, ουσιαστικά, το 1/3 περίπου των κεραιών ήταν σε εκκρεμότητα πριν από ενάμιση περίπου χρόνο.
Άρα το Μάρτιο του 2014, δηλαδή σε λίγους μήνες, θα κληθεί η ελληνική πολιτεία να αντιμετωπίσει το συγκεκριμένο ζήτημα, το οποίο πραγματικά αυτήν τη στιγμή βρίσκεται σε αταξία.
	Πρέπει να σας πω –και θα κλείσω, κύριε Πρόεδρε, για να συνεχίσω στη δευτερολογία μου- ότι μέχρι σήμερα έχουν επιβληθεί κάποια πρόστιμα, στα οποία αναφέρθηκε ο κ. Κακλαμάνης προηγουμένως, όπως εβδομήντα έξι πρόστιμα σε μία εταιρεία αξίας 1.330.000 ευρώ, πενήντα επτά πρόστιμα σε μια άλλη εταιρεία αξίας 970.000 ευρώ, ογδόντα οκτώ πρόστιμα ύψους 1,5 εκατομμυρίου ευρώ σε μια άλλη και επίσης σε μία άλλη εταιρεία εκατόν οκτώ πρόστιμα αξίας 2 εκατομμυρίων περίπου ευρώ. 
Αυτό, κατά τη γνώμη  μου, είναι ένα δείγμα όλης της προσπάθειας που γίνεται. Δεν αποτελεί, όμως, ουσιαστικά την πλήρη καταπολέμηση και την αποτελεσματική αντιμετώπιση του προβλήματος. 
Θα επανέλθω στη συνέχεια, κύριε Πρόεδρε.","ΜΙΧΑΗΛ ΧΡΥΣΟΧΟΪΔΗΣ",554
"67332"," Ευχαριστούμε, κύριε Υπουργέ.
Το λόγο έχει ο κ. Κακλαμάνης για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"67333"," Κύριε Πρόεδρε, η πρόθεσή μου, καθώς και του κυρίου Υπουργού –ο οποίος βλέπω ότι και έχει ασχοληθεί και αντιλαμβάνεται τη σημασία του θέματος- δεν είναι να δημιουργήσουμε ένα κλίμα, ώστε να αναστατωθεί η κοινή γνώμη. Πρόθεσή μας είναι, πρώτον να τοποθετήσουμε το θέμα στη σωστή του βάση -διότι υπάρχει σοβαρό θέμα- και, δεύτερον, να δούμε η Επιτροπή Ελέγχου Τηλεπικοινωνιών και Ταχυδρομείων και η Επιτροπή Ατομικής Ενέργειας πώς μπορούν να αντιμετωπίσουν καλύτερα το πρόβλημα.
Θέλω να τονίσω πως στην οικονομική κρίση που βρισκόμαστε όλοι «πυροβολούν» το κράτος.  Λένε: «Λιγότερο κράτος». Πράγματι. Το κράτος, όμως, πρέπει να είναι και αποτελεσματικό. Φοβούμαι ότι όλη αυτή η ενορχηστρωμένη πολεμική γενικά και αόριστα στο κράτος, στην πραγματικότητα αποσκοπεί στην πλήρη αποσάρθρωσή του. Αυτό συνέβη με τη λεγόμενη «επανίδρυση του κράτους» πεντέμισι χρόνια, πριν έρθει το «επάρατον ΠΑΣΟΚ», κάποιος ήταν Πρωθυπουργός και κυβερνούσε πεντέμισι χρόνια. Γι’ αυτούς δεν ακούστηκε τίποτα, ούτε μία λέξη.
Εδώ, λοιπόν, έχουμε ένα πρόβλημα και περιορίζομαι να σας διαβάσω μόνο ένα απόσπασμα της επιστολής παραίτησης που υπέβαλε στις 23 Αυγούστου του 2011 ο τότε Αντιπρόεδρος της Εθνικής Επιτροπής Τηλεπικοινωνιών και Ταχυδρομείων κ. Συρίγος. Ο κ. Συρίγος -προσέξτε το κι αυτό, κύριε Υπουργέ- μεταξύ των άλλων μιλάει και για το ψηφιακό μέρισμα κ.λπ. -που τα είπαμε προχθές στην Επιτροπή Θεσμών- και λέει ότι φοβάται πως με τις διαδικασίες του νόμου του 2007 -πριν δηλαδή από έξι χρόνια- θα φθάσουμε σε μία ατελεύτητη μεταβατική περίοδο για την ψηφιακή τηλεόραση, ανάλογη εκείνης της αναλογικής τηλεόρασης. 
Επειδή, λοιπόν, είπατε για την παράταση που δόθηκε μέχρι τον Μάρτη του 2014, σας παρακαλώ και σας προειδοποιώ: Μη φέρετε καμμία διάταξη νέας παράτασης, γιατί τότε εγώ δεν θα την ψηφίσω, όπως δεν ψήφισα και την παράταση που ήρθε και την οποία ο κ. Καψής έδωσε στα κανάλια και που συνεχίζεται και που τώρα έρχεται και μία διάταξη που δίνει παράταση και στις προσωρινές άδειες ψηφιακής τηλεόρασης και παίρνει η ιστορία το δρόμο της. 
Κύριε Πρόεδρε, για την κινητή τηλεφωνία λέει εδώ ο κ. Συρίγος: «Το θέμα της αδειοδοτήσεως κεραιών και ιδίως αυτών της κινητής τηλεφωνίας αποτελεί την εικόνα της σημερινής Ελλάδος. Οι κεραίες πρέπει να ελέγχονται για την ακτινοβολία τους. Η αδυναμία της κρατικής μηχανής οδηγεί σε μέσο χρόνο αναμονής τριών ετών για την ικανοποίηση των αιτημάτων εγκαταστάσεως νέων κεραιών. Προκειμένου οι εταιρείες κινητής τηλεφωνίας να ανταποκριθούν στην αυξανόμενη ζήτηση, τοποθετούν παρανόμως κεραίες, αφού θέλουν τρία χρόνια για να αδειοδοτηθούν. Οι πολίτες, προφανώς, αντιμετωπίζουν με καχυποψία μία παράνομη κεραία που θα τοποθετηθεί στη γειτονιά τους λόγω φόβου για την ακτινοβολία της.
Το αποτέλεσμα είναι ότι το 85% των κεραιών της χώρας -ας τα ακούσουμε αυτά, κύριε Πρόεδρε- δεν διαθέτουν τα απαραίτητα τυπικά έγγραφα για τη νόμιμη λειτουργία τους, ενώ πληθώρα υποθέσεων βρίσκεται στα δικαστήρια. Ταυτόχρονα υπάρχει σύγχυση και ανασφάλεια ως προς τις εν λόγω κεραίες, διότι το ζήτημα δεν εστιάζεται στην πραγματική τους ακτινοβολία. 
Επίσης, η Επιτροπή Ελέγχου Τηλεπικοινωνιών και Ταχυδρομείου, εκτός από αυτά, έχει καταθέσει συγκεκριμένες νομοθετικές προτάσεις, οι οποίες συνοψίζονται στα εξής: Νομιμότητα λειτουργίας, ταχεία τοποθέτηση, ταχεία αποξήλωση όσων είναι παράνομες και έμφαση στον έλεγχο της πραγματικής ακτινοβολίας εν ώρα λειτουργίας. 
Ο άνθρωπος αυτός παραιτήθηκε. 
Εμείς, κύριε Υπουργέ, γνωρίσαμε όλα τα μέλη της επιτροπής. Ο κ. Κανέλλος είναι ο πρόεδρος της επιτροπής. Η επιτροπή αυτή βάλλεται από παντού. Για εμένα, όταν ένας δημόσιος λειτουργός βάλλεται από παντού -ιδιαίτερα σε χώρο αγρίων συμφερόντων - πάει να πει ότι κάνει καλά τη δουλειά του. 
Γι’ αυτό και διαφώνησα για την αλλαγή που εισηγηθήκατε, ώστε η επιτροπή αυτή να ορίζεται με απόφαση του Υπουργικού Συμβουλίου, δηλαδή του πολιτικού γραφείου του Πρωθυπουργού, δηλαδή με συζήτηση των δύο κομμάτων που συγκυβερνούν κ.ο.κ. και όχι με απόφαση της Επιτροπής Θεσμών και της Διάσκεψης των Προέδρων με απλή πλειοψηφία και όχι με 4/5 και ομοφωνία. Αυτό δεν κρίθηκε από την Κυβέρνηση ως καλό. Να δούμε τι καλό θα προκύψει. 
Σας ευχαριστώ.","ΑΠΟΣΤΟΛΟΣ ΚΑΚΛΑΜΑΝΗΣ",172
"67334"," Κι εμείς σας ευχαριστούμε, κύριε Κακλαμάνη. 
Το λόγο έχει ο κύριος Υπουργός για τρία λεπτά για να απαντήσει.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"67335"," Κύριε Πρόεδρε, πρόθεσή μου δεν είναι να φέρω καμμία παράταση, αλλά να αντιμετωπίσουμε το πρόβλημα ριζικά. Διότι εγώ πιστεύω ότι πράγματι η Επιτροπή Τηλεπικοινωνιών και Ταχυδρομείων δουλεύει πάρα πολύ σωστά. Δυστυχώς, όμως, το πλέγμα των διατάξεων από τη μια πλευρά και από την άλλη η ποσοτική αδυναμία αντιμετώπισης του προβλήματος, σε συνδυασμό με το γεγονός ότι απαιτείται η συμμετοχή και άλλων αρχών, όπως είναι η Επιτροπή Ατομικής Ενέργειας, οι Υπηρεσίες Προστασίας του Περιβάλλοντος, αποτελούν, όπως αντιλαμβάνομαι, έναν κυκεώνα γραφειοκρατίας που τελικά καταλήγει σε μια επιτροπή, η οποία δεν μπορεί να ελέγξει.","ΜΙΧΑΗΛ ΧΡΥΣΟΧΟΪΔΗΣ",554
"67336"," Με συγχωρείτε, κύριε Υπουργέ. Προσέξτε το δεύτερο σημείο που λέει ότι για να ισχύσουν αυτά τα σήματα, χρειάζονται δεν ξέρω πόσες εκατοντάδες υπουργικών αποφάσεων. Και πρέπει να πάνε σε έναν φορέα. Διότι αναφέρει σε κάθε περίπτωση πέντε, έξι…","ΑΠΟΣΤΟΛΟΣ ΚΑΚΛΑΜΑΝΗΣ",172
"67337"," Ακριβώς σε αυτό αναφέρομαι. Είναι μια ατελείωτη γραφειοκρατία.  Και αυτό θα προσπαθήσω το επόμενο χρονικό διάστημα να κάνω. 
Έχω ζητήσει συγκριμένες προτάσεις από την ΕΕΤΤ και τις υπηρεσίες του Υπουργείου, προκειμένου να γίνουμε αποτελεσματικοί, ταχείς και κυρίως να προστατέψουμε με τρόπο αποτελεσματικό τη νομιμότητα, τη διαφάνεια και κυρίως τη δημόσια υγεία. 
Ευχαριστώ, κύριε Πρόεδρε.","ΜΙΧΑΗΛ ΧΡΥΣΟΧΟΪΔΗΣ",554
"67338"," Η τρίτη με αριθμό 598/11-9-2013 αναφορά πρώτου κύκλου του Βουλευτή Ηρακλείου των Ανεξάρτητων Ελλήνων κ. Επαμεινώνδα Μαριά προς τον Υπουργό Αγροτικής Ανάπτυξης και Τροφίμων, σχετικά με τη μείωση των επιλέξιμων εκτάσεων δημοτικού βοσκότοπου του Δήμου Μαλεβιζίου δεν θα συζητηθεί λόγω κωλύματος του κυρίου Υπουργού και διαγράφεται. 
Θα συζητηθεί τώρα η τέταρτη με αριθμό 1460/10-9-2013 ερώτηση πρώτου κύκλου του Βουλευτή Νομού Αττικής της Δημοκρατικής Αριστεράς κ. Βασιλείου Οικονόμου προς τον Υπουργό Εργασίας, Κοινωνικής Ασφάλισης και Πρόνοιας, σχετικά με τον αποκλεισμό των ανασφάλιστων και οικονομικά αδύναμων από νοσηλευτική και ιατροφαρμακευτική περίθαλψη. 
Θα απαντήσει ο Υφυπουργός κ. Βασίλειος Κεγκέρογλου.  
Το λόγο έχει ο κ. Οικονόμου για δύο λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"67339"," Ακούγοντας, κύριε Πρόεδρε, τη δημόσια συζήτηση για την ανάγκη μιας πολιτικής διαπραγμάτευσης με τους δανειστές μας, που πραγματικά το επόμενο διάστημα κρίνεται ότι είναι μείζονος σημασίας, ανέτρεξα στον Κοινοβουλευτικό Έλεγχο -όπου έχω καταθέσει κατά καιρούς ερωτήσεις και προς τη Βουλή, αλλά και προς τους Υπουργούς- και διαπίστωσα ότι η αναθεώρηση μιας συγκεκριμένης υπουργικής απόφασης, της 139491/2006, όπου καθόριζε τον τρόπο, τα κριτήρια και τις διαδικασίες πρόσβασης στο νοσηλευτικό σύστημα και στην ιατροφαρμακευτική περίθαλψη ανασφάλιστων και οικονομικά αδύνατων πολιτών -έτσι τιτλοφορούταν αυτή η ΚΥΑ- καθορίζει και διαμορφώνει γιατί είναι μείζον ζήτημα αυτή η διαπραγμάτευση που συζητάμε όλοι και γιατί πρέπει να είναι ουσιαστική και πολιτική και όχι επικοινωνιακού τύπου, που πολύ φοβούμαι ότι αρέσκονται να κάνουν οι Υπουργοί και η Κυβέρνηση. 
Το λέω αυτό, κύριε Κεγκέρογλου, γιατί καταλαβαίνετε, βέβαια, ότι αυτή η ερώτηση που σας θέτω σήμερα, μπαίνει στον πυρήνα ενός μεγάλου προβλήματος που συναντώνται -σε αυτό το πρόβλημα- το ελληνικό κράτος το οποίο έχει τεράστια προβλήματα, όπως είναι μία ΚΥΑ η οποία έθεσε ζητήματα που χιλιάδες συμπολίτες μας δεν μπορούν να τα προσεγγίσουν και να τα λύσουν, με αποτέλεσμα να χρειάζεται να υπάρξει μία καινούργια επιτροπή, η οποία θα εξετάσει πώς θα διορθωθεί αυτή τη ΚΥΑ. Και η επιτροπή, η οποία διορίσθηκε στις 2 Μαΐου του 2013 -έχω εδώ την απόφαση διορισμού της- έπρεπε σε ένα μήνα να δώσει το πόρισμά της. Έχουν περάσει, ήδη, έξι μήνες. Το μεγαλείο του ελληνικού κράτους! 
Το θέμα, τώρα, είναι το εξής: Πίσω από αυτήν τη χαρακτηριστική ανεπάρκεια του δημόσιου τομέα, των μηχανισμών του ελληνικού κράτους, μήπως κρύβεται η πολιτική αδυναμία, η προσπάθεια, δηλαδή, να κρυφθεί η πολιτική ηγεσία, αφήνοντας αυτήν την επιτροπή να μην ολοκληρώσει το έργο της; 
Οπότε, λοιπόν, η ΚΥΑ μένει όπως ήταν, με αποτέλεσμα χιλιάδες συμπολίτες μας να μην έχουν πρόσβαση στο ιατροφαρμακευτικό και νοσηλευτικό σύστημα και να βρισκόμαστε το 2013 να συζητάμε ότι εκατοντάδες χιλιάδες συμπολιτών μας βρίσκονται εκτός νοσηλευτικού και ιατροφαρμακευτικού συστήματος. Φαύλος κύκλος, θα μου πείτε. 
Άρα, λοιπόν, εγώ σήμερα περιμένω από εσάς δύο συγκεκριμένες απαντήσεις: Πρώτον, αν αυτή η επιτροπή –την οποία προφανώς γνωρίζετε και είναι υπό την εποπτεία της πολιτικής ηγεσίας- θα τελειώσει το έργο της και θα μας δώσει συγκεκριμένες προτάσεις πώς πρέπει να αναθεωρηθεί η υπουργική απόφαση. Δεύτερον, ποιες είναι αυτές οι προτάσεις –αν υπάρχουν- και πότε θα εφαρμοστεί αυτό; Αύριο; Τη Δευτέρα; Την Τρίτη; 
Περιμένουμε, λοιπόν, να μας πείτε συγκεκριμένα πράγματα, ώστε στη δευτερολογία μου να πω την άποψή μας ως Δημοκρατική Αριστερά για το πώς μπορούμε -ειδικά τώρα που βιώνουμε τα πολύ δυσάρεστα αποτελέσματα της οικονομικής κρίσης, πέρα από τις αβελτηρίες του ελληνικού κράτους- όλα αυτά τα προβλήματα να τα προσπεράσουμε.","ΒΑΣΙΛΕΙΟΣ ΟΙΚΟΝΟΜΟΥ",378
"67340"," Ευχαριστούμε, κύριε Οικονόμου.
Το λόγο έχει τώρα ο κύριος Υπουργός για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"67341"," Ευχαριστώ, κύριε Πρόεδρε.
«Βιβλιάριο ανασφάλιστου και οικονομικά αδύνατου πολίτη». Ο θεσμός αυτός λειτουργεί με βάση –όπως αναφέρατε- την ΚΥΑ του 2006. Έγινε μία προσπάθεια αναθεώρησης το 2010, η οποία, όμως, δεν κατέληξε. Το Μάιο του 2013 συστήθηκε εκ νέου επιτροπή, προκειμένου να συμπληρώσει, να αναθεωρήσει, να βελτιώσει, τις διατάξεις της συγκεκριμένης ΚΥΑ.
Γιατί έχουμε ανάγκη βελτίωσης; Οι λόγοι είναι, κυρίως, δύο: Οι αυξημένες ανάγκες λόγω της αύξησης των ανασφάλιστων και η μη υπαγωγή συγκεκριμένων κατηγοριών που έχουν να κάνουν με ασθένειες, προβλήματα υγείας, που δεν περιλαμβάνονταν -και δεν περιλαμβάνονται- στη σημερινή ΚΥΑ. 
Εγώ, όπως γνωρίζετε, ανέλαβα ουσιαστικά τον Ιούλιο. Η Γενική Γραμματεία Πρόνοιας είναι στην ευθύνη των αρμοδιοτήτων μου και η Διεύθυνση Κοινωνικής Αντίληψης είναι η αρμόδια υπηρεσία. 
Στις 22 Αυγούστου συγκάλεσα την επιτροπή, υπό την προεδρία μου, η οποία είχε πραγματοποιήσει ήδη συνεδριάσεις και είχε επεξεργαστεί τα θέματα. Σ’ αυτήν τη συνεδρίαση, η οποία ήταν καθοριστική, ξεκαθαρίσαμε τη διεύρυνση σε σχέση με το ζήτημα των ασθενειών προκειμένου να καλύψουμε όλους αυτούς τους ανθρώπους που είχαν τις υπόλοιπες προϋποθέσεις, αλλά δεν περιλαμβάνονταν στον πίνακα των ασθενειών που καλύπτονταν. Ξεκαθαρίσαμε τα ζητήματα της διαδικασίας και τι τροποποίηση θα κάνουμε στον τρόπο έκδοσης του βιβλιαρίου, γιατί όπως ξέρετε -ή αν δεν ξέρετε, να σας πληροφορήσω- υπήρχε τριμελής επιτροπή, στην οποία συμμετείχε και εκπρόσωπος των ΔΟΥ, αλλά από ένα σημείο και μετά αποσύρθηκαν αυτοί οι εκπρόσωποι και αντικαταστάθηκαν από οικονομικούς υπαλλήλους. Συζητήσαμε τα ζητήματα που έχουν να κάνουν με τη δυνατότητα κάλυψης και άλλων κατηγοριών που είναι ή δεν είναι ασφαλισμένοι. «Ανασφάλιστοι» είναι ο όρος. Και ανασφάλιστους μπορούμε να καλύψουμε με αυτήν την ΚΥΑ. 
Υπάρχει, όμως, μια γκρίζα ζώνη, όπως αναφέρεται στην ερώτηση, παραδείγματος χάριν, οι ασφαλισμένοι του ΟΑΕΕ, οι οποίοι έχουν σταματήσει τη δραστηριότητά τους. Βεβαίως απαιτείται και ο συνολικός εκσυγχρονισμός του συστήματος, ούτως ώστε να υπάρχει διαφάνεια, να υπάρχει αντικειμενικότητα και όσο το δυνατόν μεγαλύτερη παρέμβαση αυτού του σημαντικού θεσμού, ο οποίος καλύπτει κοινωνικές ανάγκες.
Μετά τη συνεδρίαση αυτή το Υπουργείο Υγείας, αρμόδιο για τις ασθένειες -διότι η επιτροπή δεν έχει την αρμοδιότητα αυτή επιστημονικά, είναι ουσιαστικά διοικητική επιτροπή, το Υπουργείο Οικονομικών, το Εσωτερικών, το Εργασίας και το Υγείας- ανέλαβε την επεξεργασία στο κομμάτι των ασθενειών, προκειμένου να κλείσει αυτό το κεφάλαιο. 
Είμαστε στο τελικό στάδιο που έχει να κάνει με την κατάληξη για τα θέματα που θα περιληφθούν στην ΚΥΑ και τις προβλέψεις, οι οποίες θα υπάρχουν. Περιμένουμε ακόμα την τελική απάντηση του Υπουργείου Υγείας, το οποίο εργάστηκε σ’ αυτά τα οποία ανέλαβε.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"67342"," Θα τα πείτε και στη δευτερολογία σας.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"67343"," Στη δευτερολογία μου θα σας πω συγκεκριμένα τι περιλαμβάνεται και ποια αναθεώρηση θα υπάρχει.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"67344"," Κύριε Οικονόμου, έχετε το λόγο για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"67345"," Ευχάριστα ακούγεται ότι αυτός ο κυκεώνας συνεδριάσεων και διαδικασιών μπορεί να έχει ένα τέλος. Φυσικά δεν είναι προσωπική ευθύνη του κ. Κεγκέρογλου, ο οποίος ανέλαβε μετά από τη σύσταση της επιτροπής, η οποία ήδη είχε βαλτώσει.
Η συνεδρίαση του Αυγούστου έδωσε μια ώθηση. Έχουμε, όμως, κύριε Υπουργέ, Οκτώβριο και πάμε για Νοέμβριο. Γι’ αυτό λέω ότι χρειάζεται ένα χρονοδιάγραμμα. Σε αυτήν τη χώρα δεν βάζουμε χρονοδιαγράμματα. Πρέπει να μπει ένα χρονοδιάγραμμα. Περιμένουμε, δηλαδή, στη δευτερολογία σας να ακούσουμε ένα χρονοδιάγραμμα.
Ξέρετε δεν είναι θέμα τυπικό, διοικητικό, έτσι ώστε να βάλουμε ένα στόχο απλά για να τον φτάσουμε, ο οποίος δεν έχει κανέναν απόηχο και καμμία αντανάκλαση στην κοινωνία. Αντιθέτως, ειδικά αυτή η αναθεώρηση της ΚΥΑ, της υπουργικής απόφασης του 2006, είναι κρίσιμη. 
Αναφέρω στην ερώτησή μου -και εσείς, όμως, το δεχτήκατε και νομίζω ότι είναι λογικό να το δεχτείτε- ότι υπάρχουν πλέον γκρίζες ζώνες ανασφάλιστων, που πολύ καλά το ξέρετε. Κάναμε και τη σύσκεψη και την επαφή στο Υπουργείο Εργασίας. Η αντιπροσωπεία της Δημοκρατικής Αριστεράς έθεσε σε εσάς και στον Υπουργό, στην πολιτική ηγεσία, την πρόταση νόμου που καταθέσαμε για το μεγάλο ζήτημα των ανασφάλιστων, ουσιαστικά, ασφαλισμένων από τον Οργανισμό Ελευθέρων Επαγγελματιών.
Μιλάμε για τους χιλιάδες ελεύθερους επαγγελματίες που λόγω της οικονομικής κρίσης βρίσκονται στη δυσχερή θέση να μην έχουν πρόσβαση στο νοσηλευτικό και φαρμακευτικό σύστημα της χώρας. Είναι ζήτημα κρίσιμο. Είναι ζήτημα κοινωνικής συνοχής. Είναι ζήτημα κοινωνικής ισορροπίας. Καταλαβαίνετε, δηλαδή, ότι δεν είναι ένα τυπικό θέμα να κάτσουμε να μεμψιμοιρήσουμε ή να βάλουμε κακή βαθμολογία στις επιδόσεις μιας διοικητικής ομάδας, η οποία αστόχησε και τον ένα μήνα τον έχει κάνει έξι μήνες. Κακό και αυτό, δεν λέω... 
Όμως, πραγματικά πρέπει να ολοκληρωθεί η συνεδρίαση της επιτροπής, η οποία διορίστηκε τον Μάιο και να υπάρξουν συγκεκριμένες προτάσεις, τις οποίες θα δούμε και θα κρίνουμε, κύριε Υπουργέ. Διότι καταλαβαίνετε ότι και οι δικές σας προτάσεις πρέπει να απαντούν στα ζητήματα της διεύρυνσης των κοινωνικών ομάδων και των προσώπων που μπορεί η ελληνική πολιτεία να καλύψει, έτσι ώστε να μη βρισκόμαστε το 2013 -και πηγαίνοντας στο 2014- στην τραγική και δυσάρεστη θέση να λέμε ότι έχουμε ανασφάλιστους ανθρώπους, δηλαδή ανθρώπους οι οποίοι δεν έχουν πρόσβαση στο νοσηλευτικό σύστημα και δεν μπορούν να πάρουν το φάρμακό τους. 
Θα σας αναφέρω μια λεπτομέρεια την οποία, γνωρίζοντας ότι θα γίνει αυτή η συζήτηση στη Βουλή, μου ανέφεραν από το Γραφείο Πρόνοιας του Δήμου Παλλήνης. Πρόκειται για έναν κεντρικό δήμο της Ανατολικής Αττικής. Και σας το αναφέρω για να το έχετε υπ' όψιν σας, αφού προΐσταστε και της Γενικής Γραμματείας Πρόνοιας. Αυτήν τη στιγμή η Παλλήνη έχει ουσιαστικά έναν τεράστιο όγκο, γιατί το παλιό νομαρχιακό γραφείο της Ανατολικής Αττικής δεν δουλεύει και το περιφερειακό είναι υποστελεχωμένο. Κι έρχονται πέντε υπάλληλοι του Δήμου Παλλήνης να καλύψουν όχι το Δήμο Παλλήνης μόνο, αλλά όλη την Ανατολική Αττική. Σας το αναφέρω αυτό το γεγονός, γιατί είναι και η εκλογική μου Περιφέρεια. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Σας φέρνω ένα συγκεκριμένο παράδειγμα, για να καταλάβετε ότι η αναδιοργάνωση και η αναδιάρθρωση του δημόσιου τομέα -που ακούμε με μεγάλη έκπληξη αυτήν τη στιγμή να γίνεται οριζοντίως κι όχι με αξιολογήσεις και ποιοτικά χαρακτηριστικά- αφήνει γυμνή ουσιαστικά μια τεράστια Περιφέρεια όπως αυτή της Ανατολικής Αττικής με κοντά ένα εκατομμύριο πληθυσμό. Υπάρχει ένα δημοτικό γραφείο με μόνο πέντε άτομα που πρέπει να αντεπεξέλθει σε προνοιακό επίπεδο και σε επίπεδο κάλυψης των ανασφάλιστων και των οικονομικά αδυνάτων, χιλιάδων περιπτώσεων. 
Βάλτε και αυτήν την παράμετρο, λοιπόν, στη σκέψη σας και στο σχεδιασμό σας, ώστε να ολοκληρωθεί, σύντομα, σας παρακαλώ. Περιμένουμε και εμείς τη δική σας συμβολή, γιατί γνωρίζουμε την ευαισθησία σας και την ιδιαίτερη προσέγγιση που έχετε σε αυτά τα ζητήματα. Έχετε θητεύσει ξανά στο χώρο του Υπουργείου Εργασίας και γνωρίζετε πως λειτουργεί. Και θα πρέπει να είναι γρήγορη και αποτελεσματική, έτσι ώστε στο επόμενο διάστημα να δούμε μήπως μπορέσουμε να καλύψουμε τέτοιες τεράστιες κοινωνικές τρύπες, που αφορούν την κοινωνική προστασία αδύναμων κοινωνικών ομάδων.
Ευχαριστώ.","ΒΑΣΙΛΕΙΟΣ ΟΙΚΟΝΟΜΟΥ",378
"67346"," Το λόγο έχει ο Υφυπουργός Εργασίας, Κοινωνικής Ασφάλισης και Πρόνοιας κ. Βασίλειος Κεγκέρογλου για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"67347"," Ευχαριστώ, κύριε Πρόεδρε.
Κατ’ αρχάς, για το  θέμα του δήμου και των υπηρεσιών υπάρχει ένα μεταβατικό στάδιο που μπορούν, όμως, οι δήμοι να ζητήσουν την αρμοδιότητα και να την πάρουν. Αυτό για τους δήμους που εξυπηρετούνται σήμερα από άλλο δήμο στο πλαίσιο μητροπολιτικών δραστηριοτήτων.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"67348"," Είναι ο μόνος δήμος σε όλη την Αττική.","ΒΑΣΙΛΕΙΟΣ ΟΙΚΟΝΟΜΟΥ",378
"67349"," Δεν υπάρχει άλλος δήμος εννοείτε. Ο δήμος αυτός, λοιπόν, είναι αρμόδιος για την έκδοση του βιβλιαρίου.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"67350"," Και έχει φορτωθεί…","ΒΑΣΙΛΕΙΟΣ ΟΙΚΟΝΟΜΟΥ",378
"67351"," Να πω πληροφοριακά ότι, σήμερα ο αριθμός των βιβλιαρίων που ισχύουν -έκδοση και θεώρηση, γιατί δεν είναι εσαεί το βιβλιάριο του ανασφάλιστου- είναι περίπου εκατόν είκοσι χιλιάδες. Άρα δεν ισχύει η μηδενιστική αντίληψη ορισμένων –και δεν αναφέρομαι στη συζήτηση τη δική μας- ότι το κράτος απουσιάζει ή ότι κατέρρευσε το κράτος πρόνοιας. Το ακούμε πολλές φορές αυτό. Εκατόν είκοσι χιλιάδες βιβλιάρια ανασφάλιστων με τη διαδικασία την οποία γνωρίζουμε. 
Εγώ επαναλαμβάνω ότι είμαστε στο τελικό στάδιο και πως τα θέματα είναι συγκεκριμένα. 
Τι μπορώ να πω σήμερα:
Κατ’ αρχάς, δημιουργούμε ενιαίο ηλεκτρονικό μητρώο, το οποίο θα αφορά τα βιβλιάρια ανασφάλιστων και αδύναμων οικονομικά πολιτών. Θα περνάνε σε ενιαίο μητρώο, το οποίο θα τηρείται σε κάθε δήμο για τα δικά του βιβλιάρια και βεβαίως κεντρικά στη Διεύθυνση Κοινωνικής Αντίληψης. Είναι απαραίτητο αυτό.
Μέχρι το 2012 που έγινε η απογραφή, στην οποία αναφέρομαι, με τα εκατόν είκοσι χιλιάδες βιβλιάρια, όπως διακυμάνθηκε μέχρι σήμερα, δεν υπήρχε καν η γνώση για το πόσα βιβλιάρια εκδίδονταν από κάθε υπηρεσία. 
Δεύτερο θέμα είναι ο τρόπος έκδοσης. Η αρμόδια υπηρεσία του δήμου θα εκδίδει το βιβλιάριο σύμφωνα με τα κριτήρια που θα περιλαμβάνονται στην ΚΥΑ και αν υπάρχει ζήτημα ένστασης για μη έκδοση βιβλιαρίου, θα προβλέπεται δεύτερο στάδιο κρίσης, όπου τριμελής επιτροπή, που θα αποτελείται από έναν επιστήμονα κοινωνικής εργασίας ή αντίστοιχης ειδικότητας, έναν οικονομικό υπάλληλο του δήμου ή της περιφέρειας και έναν εκπρόσωπο της αρμόδιας υπηρεσίας, θα κρίνει σε δεύτερο βαθμό. 
Προχωράμε σε ένα σημαντικό ζήτημα που έχει να κάνει με την άρση ανισοτήτων ανάμεσα σε κατηγορίες. Και αυτό θα αντιμετωπιστεί με την ΚΥΑ. 
Για τα εισοδηματικά κριτήρια, η διατήρησή τους αρκεί, γιατί έχουν μειωθεί τα εισοδήματα. Αυτό στο οποίο θα προσπαθήσουμε να καταλήξουμε θα είναι το πραγματικό εισόδημα και όχι αυτό που υπολογίζεται πολλές φορές με την αντικειμενική δαπάνη. 
Έχουμε επίσης το ζήτημα που έχει να κάνει με την εξατομίκευση περιπτώσεων που θα πρέπει να περιλαμβάνονται, αν δεν καλύπτουν μεν τα άλλα κριτήρια, αλλά χρήζουν νοσοκομειακής περίθαλψης, σύμφωνα με τον πίνακα που σας είπα ότι επεξεργάζεται το Υπουργείο Υγείας, τον οποίο και θα μας δώσει με επιστημονική τεκμηρίωση. 
Βεβαίως, θα πρέπει να δούμε και το θέμα του καθορισμού της χρηματοδοτικής στήριξης του προγράμματος. Πρέπει να σας πω ότι σήμερα οι προϋπολογισμοί των νοσοκομείων είναι αυτοί οι οποίοι έχουν το βάρος. 
Προχωρώντας στο θέμα που θέσατε, θα πρέπει να ξεκαθαριστεί σε άλλο επίπεδο για το ασφαλιστικό ταμείο ή για τα ασφαλιστικά ταμεία ποιος θεωρείται ασφαλισμένος και ποιος ανασφάλιστος. 
Εμείς προτιθέμεθα να έχουμε διάταξη που θα αφορά αυτούς που κλείνουν οι επιχειρήσεις τους, ανεξάρτητα αν οφείλουν στο ασφαλιστικό ταμείο. Θα αφορά, όμως, αυτούς που κλείνουν οι επιχειρήσεις τους και όχι αυτούς που συνεχίζουν τη δραστηριότητα. Δεν μπορούμε αυτούς να τους εντάξουμε. 
Φανταστείτε να εντάξουμε όλους όσοι δεν μπορούν να το κάνουν αυτό. Δεν θα λειτουργήσει. Θα χάσουν τη δυνατότητα και οι πλέον αδύναμοι, που σήμερα εντάσσονται. 
Άρα, εφόσον ξεκαθαριστεί αυτό το θέμα, αυτοί οι οποίοι διακόπτουν το επάγγελμα πλέον μπορούν, αν πληρούν τα υπόλοιπα κριτήρια, να ενταχθούν. Αυτή είναι η μέχρι στιγμής επεξεργασία. 
Για το ζήτημα των υπόλοιπων, θεωρώ ότι προτάσεις που έχουν κατατεθεί και από τη ΔΗΜΑΡ και από τη Νέα Δημοκρατία και από το ΠΑΣΟΚ και από τον ΣΥΡΙΖΑ, από όλους, καθώς και η αγωνία να δούμε τι θα κάνουμε, είναι ζήτημα μιας ρεαλιστικής αντιμετώπισης του ζητήματος των ρυθμίσεων, που είναι μια άλλη κουβέντα που ξεφεύγει από τους ανασφάλιστους. Υφίσταται, όμως, θέμα που πρέπει να το δούμε. 
Κλείνοντας, πρέπει να σας πω ότι όταν ολοκληρωθεί η απάντηση από την πλευρά του Υπουργείου Υγείας και καταλήξει, εμείς θα έχουμε ετοιμάσει την ΚΥΑ μέσα στον επόμενο μήνα και θα την αποστείλουμε στα συναρμόδια Υπουργεία. 
Τα συναρμόδια Υπουργεία, εκτός από το Υπουργείο Εργασίας, είναι το Υπουργείο Οικονομικών, το Υπουργείο Εσωτερικών και το Υπουργείο Υγείας.
Επομένως η ΚΥΑ θα αποσταλεί για συνυπογραφή στα αρμόδια Υπουργεία μέχρι τέλος Νοεμβρίου, για να έχουμε και μια ημερομηνία. 
Αυτό ωστόσο δεν σημαίνει ότι δεν λειτουργούν οι επιτροπές και η έκδοση βιβλιαρίου με τα κριτήρια τα οποία ισχύουν ή με τις διευκρινίσεις που δίνουμε κάθε φορά για να ξεκαθαρίζονται ζητήματα που είναι αδιευκρίνιστα.
Είναι πολύ σημαντικό το θέμα και νομίζω ότι είναι αντικείμενο επίκαιρης ερώτησης. Γι’ αυτό θεωρώ ότι αν ολοκληρώσουμε μέχρι το Νοέμβριο και ισχύσει αυτή η νέα ΚΥΑ, και κάποιοι άλλοι εκτός από τους εκατόν είκοσι χιλιάδες θα έχουν τη δυνατότητα να ενταχθούν μέσα, σύμφωνα με τα κριτήρια, στα οποία θα καταλήξουμε.","ΒΑΣΙΛΕΙΟΣ ΚΕΓΚΕΡΟΓΛΟΥ",217
"67352"," Ευχαριστούμε τον κύριο Υπουργό.
Προχωρούμε στην πρώτη με αριθμό 563/6-8-2013 ερώτηση δευτέρου κύκλου της Βουλευτού Β’ Αθηνών του Συνασπισμού της Ριζοσπαστικής Αριστεράς - Ενωτικού Κοινωνικού Μετώπου κ. Χαράς Καφαντάρη προς τον Υπουργό Υγείας, σχετικά με τα προβλήματα που δημιουργούνται για τη δημόσια υγεία με το επιχειρούμενο κλείσιμο του Νοσοκομείου Δυτικής Αττικής «Η Αγία Βαρβάρα». 
Στην ερώτηση θα απαντούσε ο Υπουργός κ. Άδωνις Γεωργιάδης. Είχαμε ειδοποιηθεί ότι θα είναι εδώ. Ίσως του έχει τύχει κάτι έκτακτο. Περιμένουμε την ειδοποίηση, αλλά μάλλον θα αναβληθεί και θα επανακατατεθεί, κυρία Καφαντάρη.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"67353"," Μήπως είναι στην επιτροπή;","ΧΑΡΟΥΛΑ ΚΑΦΑΝΤΑΡΗ",215
"67354"," Βέβαια, ο κύριος Υπουργός είναι τυπικός και έρχεται. Προφανώς κάτι έκτακτο θα του έχει συμβεί, γιατί μας είχε πει ότι θα απαντήσει. 
Ολοκληρώθηκε η συζήτηση των αναφορών και ερωτήσεων.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"67355"," Κυρίες και κύριοι συνάδελφοι, εισερχόμαστε στην ημερήσια διάταξη της 
ΝΟΜΟΘΕΤΙΚΗΣ ΕΡΓΑΣΙΑΣ
Συνέχιση της συζήτησης επί των άρθρων και των τροπολογιών του σχεδίου νόμου του Υπουργείου Περιβάλλοντος, Ενέργειας και Κλιματικής Αλλαγής: «Ρυθμίσεις θεμάτων Ανανεώσιμων Πηγών Ενέργειας και άλλες διατάξεις». 
Στη συνεδρίαση της Πέμπτης 17 Οκτωβρίου 2013 ξεκίνησε η συζήτηση των άρθρων και των τροπολογιών ως μία ενότητα, η οποία θα ολοκληρωθεί σήμερα με τους υπόλοιπους ομιλητές.
Πρώτος θα μιλήσει ο κ. Νταβλούρος για οκτώ λεπτά και θα παρακαλέσω όλους τους συναδέλφους να είναι ακριβείς στο χρόνο, για να μπορέσουν να μιλήσουν όσο το δυνατόν περισσότεροι, μιας και είναι πάρα πολλοί εγγεγραμμένοι. 
Ορίστε, κύριε συνάδελφε.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"67356"," Κυρίες και κύριοι συνάδελφοι, δεν υπάρχει αμφιβολία ότι η εκμετάλλευση των ανανεώσιμων πηγών ενέργειας συμβάλλει σημαντικά στην ανάπτυξη της χώρας, την ενίσχυση της εθνικής μας οικονομίας καθώς επίσης στην αντιμετώπιση του ενεργειακού μας προβλήματος. 
Με το παρόν νομοσχέδιο στοχεύεται η αντιμετώπιση θεσμικών ζητημάτων που προέκυψαν από τη μέχρι τώρα εφαρμογή του και σίγουρα κινείται στη σωστή κατεύθυνση. Ωστόσο, οφείλουμε να διαπιστώσουμε, κύριε Υπουργέ, ότι επτά χρόνια πριν, όταν άνοιγε ο δρόμος για την αξιοποίηση των πηγών της πράσινης ενέργειας, κάποιοι κρίσιμοι παράγοντες για τη διαμόρφωση του νέου ενεργειακού χάρτη και του κόστους παραγωγής των νέων μορφών ενέργειας δεν είχαν εκτιμηθεί σωστά. Η πολιτεία τότε παρότρυνε για επενδύσεις στον τομέα της πράσινης ενέργειας με στόχο την αύξηση των δημοσίων εσόδων, τη δημιουργία θέσεων εργασίας, την ενίσχυση της ανταγωνιστικότητας της χώρας και έθεσε μάλιστα εθνικό στόχο παραγωγής μέχρι το 2020. 
Οι στόχοι αυτοί στο πλαίσιο του εθνικού ενεργειακού σχεδιασμού προφανώς αντανακλούσαν τις τεχνικές και οικονομικές δυνατότητες απορρόφησης ανά τεχνολογία: και συμβατική και ανανεώσιμων πηγών ενέργειας. Στη νέα πραγματικότητα η ανταπόκριση ήταν εκρηκτική από άποψη εκδήλωσης ενδιαφέροντος από χιλιάδες επενδυτές οι οποίοι αδειοδοτήθηκαν, με αποτέλεσμα σε σύντομο διάστημα να υπερκαλυφθεί ο εθνικός στόχος του 2014 κατά 50%, αλλά ακόμη και αυτός του 2020. 
Μπροστά σε αυτήν την πραγματικότητα, μεταξύ άλλων λόγω του τρόπου τιμολόγησης της παραγόμενης μέσω ανανεώσιμων πηγών ενέργειας, προέκυψε η μεγάλη επιβάρυνση του ειδικού λογαριασμού της ΛΑΓΗΕ, που μαθηματικά οδηγούσε σε ένα περιβάλλον μη βιωσιμότητας. 
Για την αντιμετώπιση αυτού του προβλήματος οι παραγωγοί φωτοβολταϊκών, δυνάμει των διατάξεων του ν. 4093 από 1/7/2012, υπέστησαν αναδρομικό και οριζόντιο κούρεμα επί του τζίρου τους από 25%-42% λόγω της ειδικής εισφοράς που τους επεβλήθη.
Παρά ταύτα, οι ηλεκτροπαραγωγοί από φωτοβολταϊκά για έβδομο συνεχή μήνα παραμένουν απλήρωτοι -κατάσταση που βαίνει μάλλον επιδεινούμενη- όπως απλήρωτοι παραμένουν ακόμα, κύριε Υπουργέ, οι δικαιούχοι του ειδικού τέλους του άρθρου 7 παράγραφος 3 του ν. 3851/2010. Αναφέρομαι στους οικιακούς καταναλωτές, όπου έχουν εγκατασταθεί πάρκα ανανεώσιμων πηγών ενέργειας, οι οποίοι δικαιούνται το 3% επί της προ ΦΠΑ αξίας της πωλούμενης προς τη ΛΑΓΗΕ ηλεκτρικής ενέργειας από παραγωγούς ανανεώσιμων πηγών. 
Είναι μία ανεκπλήρωτη υποχρέωση προς τους δικαιούχους από 4/6/2010, οπότε και θεσμοθετήθηκε η καταβολή αυτού του ειδικού τέλους. Αυτή η κατάσταση την οποία περιέγραψα θα μπορούσε να χαρακτηριστεί ως η μία όψη του νομίσματος στην οποία ανήκουν και τα χίλια πεντακόσια αγροτικά πάρκα, που καταλαμβάνουν ουσιαστικά το 2,89% του συνολικού όγκου παραγωγής ενέργειας από ανανεώσιμες πηγές. 
Στο σημείο αυτό, κύριε Υπουργέ, θέλω να τονίσω την αναγκαιότητα να ενταχθούν στον πίνακα των κατηγοριών των μονάδων παραγωγής ανανεώσιμων πηγών ενέργειας, ως ειδική κατηγορία, αγροτικά φωτοβολταϊκά ισχύος μέχρι 100KW, γιατί σε αντίθετη περίπτωση θα κινδυνεύσει η ένταξη των αγροτών μας, παραγωγών ηλεκτρικής ενέργειας από φωτοβολταϊκά πάρκα μέχρι 100 KW, από την αποπομπή τους στη νέα ΚΑΠ, η οποία όπως γνωρίζετε προϋποθέτει την ιδιότητα του ενεργού αγρότη. 
Κυρίες και κύριοι συνάδελφοι, τα τελευταία χρόνια μιλάμε όλοι για ανάπτυξη στον τόπο αυτό. Η ανάπτυξη την οποία όλοι επιθυμούμε, μεταξύ άλλων, μπορεί να επιτευχθεί και με την αξιοποίηση των εγχώριων ενεργειακών μας αποθεμάτων, με όσο το δυνατόν χαμηλότερο κόστος παραγωγής. 
Βεβαίως, ανάπτυξη με λογικές όπως, λόγου χάριν, «οι ανεμογεννήτριες εμποδίζουν την επικονίαση των φυτών» που ακούστηκε, σε καμμία περίπτωση δεν υπηρετούν και δεν πρόκειται να υπηρετήσουν την προοπτική ανάπτυξης της πατρίδας μας. 
Μείωση του κόστους παραγωγής της ενέργειας δεν επιτυγχάνεται ούτε με κραυγές κυρίως, όμως, ούτε με αφορισμούς για επενδύσεις με διαδικασίες fast track, όπως δυστυχώς ακούστηκαν στην Αίθουσα αυτή από την πλευρά κυρίως της Αντιπολίτευσης, η οποία έκανε λόγο και για μία τροπολογία η οποία κατετέθη και απεσύρθη από εσάς κύριε Υπουργέ, περί δήθεν πάρτι με συντεταγμένα συμφέροντα. 
Απαιτούνται, πράγματι, διαρθρωτικές αλλαγές και ρεαλιστικές προτάσεις για κάθε κατηγορία επένδυσης ξεχωριστά. Δεν μπορεί με τον ίδιο τρόπο να τιμολογείται η παραγόμενη ενέργεια από μονάδες των 100 KW, με εκείνες τις μονάδες παραγωγής εκατοντάδων μεγαβάτ. Δεν ανέλαβαν τις ίδιες υποχρεώσεις οι επενδυτές μικρών μονάδων με τους επενδυτές που εντάχθηκαν σε διαδικασίες fast track και οι οποίες δεν περιλαμβάνονται στο πλαίσιο του εθνικού στόχου, όπως γνωρίζετε, για τις ανανεώσιμες πηγές ενέργειας, που εγκρίθηκαν από τη διυπουργική επιτροπή στρατηγικών επενδύσεων.    
Η κατασκευή αυτών των επενδύσεων συνδυάστηκε με πολλαπλά οφέλη για την ελληνική οικονομία, την κοινωνία, τη δημιουργία θέσεων εργασίας, την περιφερειακή ανάπτυξη, την ανάπτυξη υποδομών και δικτύων τα οποία θα αποδοθούν στους φορείς διαχείρισής τους, συμβάλλοντας έτσι στη μείωση του κόστους του κράτους για την ανάπτυξη υποδομών.
Όσοι, κυρίες και κύριοι συνάδελφοι, εκφράζετε αντίθετες απόψεις για τις επενδύσεις fast track πρέπει να δώσετε μία απάντηση και στους χιλιάδες εργαζόμενους των εργοστασίων παραγωγής φωτοβολταϊκών πάνελ στην Πάτρα, στην Τρίπολη, στη Θήβα και αλλού.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)","ΑΘΑΝΑΣΙΟΣ ΝΤΑΒΛΟΥΡΟΣ",366
"67357"," Ολοκληρώστε, κύριε συνάδελφε.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"67358"," Ένα λεπτό, κύριε Πρόεδρε.
Τα εργοστάσια αυτά, που η παραγωγή τους σήμερα είναι μηδενική, για να επιβιώσουν περιμένουν εμάς να εγκρίνουμε τα περίφημα έργα των στρατηγικών επενδύσεων. 
Κυρίες και κύριοι συνάδελφοι, οι εξισώσεις στη ζωή τίποτα δεν προάγουν. Ο ΣΥΡΙΖΑ κόπτεται για τη μείωση του ειδικού τέλους κατανάλωσης στα καύσιμα. Για το φυσικό αέριο, λέξη! Δύο μέτρα και δύο σταθμά. Γιατί άραγε; Δεν άκουσα από την Αντιπολίτευση τις απόψεις της για το μεταβατικό τέλος ασφάλειας εφοδιασμού και πόσο αυτό επιβαρύνει τον ειδικό λογαριασμό της ΛΑΓΗΕ από ανανεώσιμες πηγές ενέργειας. Το πρόβλημά τους είναι μην τυχόν υπάρξει επανεκκίνηση της οικονομίας που θα φέρει ανάπτυξη και έτσι θα μείνει από επιχειρήματα…","ΑΘΑΝΑΣΙΟΣ ΝΤΑΒΛΟΥΡΟΣ",366
"67359"," Παρακαλώ, κύριε συνάδελφε, ολοκληρώστε. Ξεπεράσατε τα εννέα λεπτά. Διευκολύνετε, σας παρακαλώ.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"67360"," Κύριε Πρόεδρε, τελειώνω.","ΑΘΑΝΑΣΙΟΣ ΝΤΑΒΛΟΥΡΟΣ",366
"67361"," Κύριε συνάδελφε, το λέω και για όλους. Είναι τριάντα πέντε με σαράντα συνάδελφοι. Δεν πρόκειται να μιλήσουν. Σεβαστείτε τους επόμενους ομιλητές. Κλείστε.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"67362"," Κλείνω, κύριε Πρόεδρε.
Κύριε Υπουργέ, το θέμα των εγκεκριμένων επενδύσεων στρατηγικού χαρακτήρα του ν. 3894 πρέπει να το επανεξετάσετε με τη δέουσα προσοχή προς όφελος της εθνικής οικονομίας και της αναπτυξιακής προοπτικής της χώρας μας.
Κλείνοντας, σε ό,τι έχει να κάνει με την τροπολογία που αφορά την παύση της χρηματοδότησης των κομμάτων που εμπλέκονται από τη δράση των στελεχών τους σε πράξεις εγκληματικής ή τρομοκρατικής οργάνωσης, θεωρώ ότι είναι επιβεβλημένη ως στοιχειώδες μέτρο προστασίας της χώρας και της δημοκρατίας μας.","ΑΘΑΝΑΣΙΟΣ ΝΤΑΒΛΟΥΡΟΣ",366
"67363"," Ευχαριστούμε, κύριε συνάδελφε. Ολοκληρώσατε.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"67364"," Ωστόσο, εντύπωση μου έκανε η τοποθέτηση της κ. Παπαρήγα ότι τα συμφέροντα της αστικής τάξης επιτάσσουν τη λήψη κατασταλτικών μέτρων…","ΑΘΑΝΑΣΙΟΣ ΝΤΑΒΛΟΥΡΟΣ",366
"67365"," Ολοκληρώσατε, κύριε συνάδελφε! Σας παρακαλώ!","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"67366"," Και το ερώτημα είναι…","ΑΘΑΝΑΣΙΟΣ ΝΤΑΒΛΟΥΡΟΣ",366
"67367"," Μη με φέρετε στη δύσκολη θέση να σας κλείσω το μικρόφωνο. Κύριε συνάδελφε, αναλογιστείτε τη θέση σας.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"67368"," Τελείωσα, κύριε Πρόεδρε.
Ευχαριστώ πολύ.
(Χειροκροτήματα από την πτέρυγα της Νέας Δημοκρατίας)","ΑΘΑΝΑΣΙΟΣ ΝΤΑΒΛΟΥΡΟΣ",366
"67369"," Ευχαριστώ.
Το λόγο έχει η κ. Κωνσταντοπούλου για οκτώ λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"67370"," Ευχαριστώ, κύριε Πρόεδρε.
Θα κινηθώ εντός των θεμάτων τα οποία αναδείχθηκαν απ’ όλη τη συζήτηση αυτού του νομοσχεδίου, το οποίο απαραδέκτως για άλλη μία φορά έρχεται προς συζήτηση μαζί με πέντε άσχετες τροπολογίες με τις οποίες επιχειρείται για άλλη μία φορά να καταστρατηγηθεί η δημοκρατική κοινοβουλευτική νομιμότητα.
Θα αφιερώσω την τοποθέτησή μου στο δίδυμο Σαμαρά-Βενιζέλου και στο δίδυμο επίσης ή στο δίπολο της αγαστής συνεργασίας Νέας Δημοκρατίας και ΠΑΣΟΚ που θα δούμε πόσο μακριά ή πόσο χαμηλά πρόκειται να φτάσει.
Σήμερα ο κ. Βενιζέλος, ερωτηθείς από δημοσιογράφο για το αν θα ζητήσει από τον κ. Σαμαρά να τον καλύψει εάν ο ΣΥΡΙΖΑ ζητήσει εξεταστική για τα ναυπηγεία Σκαραμαγκά, απάντησε: «Ακατανόητη η ερώτησή σας. Γιατί να μη γίνει το αντίθετο και να μου ζητήσει ο Σαμαράς να τον καλύψω;».
Αυτός ο συναγωνισμός στη συγκάλυψη, αυτή η απροκάλυπτη σύμπραξη στην παρανομία θέτουν ευθέως το επιτακτικό ερώτημα για την Κυβέρνησή σας, ΠΑΣΟΚ και Νέας Δημοκρατίας, της βίας και της ανομίας, αυτού του θέματος που σας είναι τόσο προσφιλές, αλλά που καθόλου δεν θέλετε να το θίγετε στην ουσία του.
Γι’ αυτό, λοιπόν, και με αφορμή αυτό το νομοσχέδιο, ας μιλήσουμε για βία και ανομία και μετά θα σας ρωτήσω αν την καταδικάζετε απ’ όπου και αν προέρχεται.
Είναι ή δεν είναι βία η απειλή διακοπής του ρεύματος σε πολίτες που δεν πληρώνουν το χαράτσι; Επιδόθηκε σε τέτοιους εκβιασμούς η Κυβέρνηση της ίδιας σύμπραξης μέχρι να βγει η απόφαση του Αρείου Πάγου που έκρινε αντισυνταγματική αυτήν την πρακτική;
Είναι ή δεν είναι βία να πεθαίνουν παιδιά είκοσι και είκοσι ενός ετών στη Λάρισα, σπουδαστές, από αναθυμιάσεις μαγκαλιού, διότι δεν είχαν να ζεσταθούν;
Είναι ή δεν είναι βία να σκοτώνεται δεκαοκτάχρονο παιδί διότι δεν είχε 1 ευρώ και 40 λεπτά για να πληρώσει το εισιτήριό του;
Είναι ή δεν είναι βία η χουντικής κοπής παρέμβαση για κλείσιμο και «μαύρο» στην ΕΡΤ; 
Είναι ή δεν είναι βία η απόλυση χιλιάδων εργαζομένων και η θέση τους σε καθεστώς ανασφάλειας;
Είναι ή δεν είναι βία η επιστράτευση την οποία εφαρμόσατε τρεις φορές;
Είναι ή δεν είναι βία να περιέρχονται εκατομμύρια συμπολίτες μας σε καθεστώς αδιεξόδου και αδυναμίας επιβίωσης –το 90% των σιτιζομένων στα συσσίτια είναι Έλληνες πολίτες- να υπάρχουν άστεγοι και τριάμισι εκατομμύρια άνθρωποι να μην έχουν πρόσβαση σε ιατροφαρμακευτική περίθαλψη;
Είναι αυτά βία ή μήπως είναι κάτι άλλο; Είναι βία ο ωμός εκβιασμός που συντελείται στη χώρα μας με το μνημόνιο και εν όψει κάθε επικείμενου Eurogroup; 
Είναι βία και μάλιστα κοινοβουλευτική βία, μιας και αναφέρθηκε σε αυτό ο κ. Βενιζέλος, η εισαγωγή οκτακοσίων σελίδων νομοσχεδίου σε ένα άρθρο υπό τον εκβιασμό της διαγραφής;
 Είναι βία ή δεν είναι βία να απειλούνται Βουλευτές με εκλογές, το προηγούμενο καλοκαίρι από το Γενικό Γραμματέα της Κυβέρνησης –κάτι που δεν διαψεύστηκε- εάν δεν ψήφιζαν τα μέτρα του καλοκαιριού;
Ας μιλήσουμε και για την ανομία. Είναι ανομία η πλαστογραφία; Το πλαστό βίντεο που διακίνησε ο Κυβερνητικός Εκπρόσωπος κ. Κεδίκογλου είναι ανομία; Είναι ανομία τα πλαστά πρακτικά της Επιτροπής Δικαιοσύνης, Δημόσιας Διοίκησης και Δημόσιας Τάξης, όπου εμφανίζονται να ψηφίζουν οι ανύπαρκτοι Βουλευτές; 
Είναι ανομία το κολάζ που έκανε ο κ. Χατζηδάκης εμφανίζοντας ανύπαρκτη έκθεση του ΟΟΣΑ για να δικαιολογήσει το άνοιγμα των καταστημάτων τις Κυριακές; 
Είναι ανομία το καθεστώς που έχετε δημιουργήσει στην ΕΡΤ, το οποίο πια αποκαλύπτεται πλήρως από την προηγούμενη Παρασκευή, όταν εξέπνευσε η προθεσμία κύρωσης της κατάπτυστης πράξης νομοθετικού περιεχομένου από αυτήν εδώ τη Βουλή; 
Είναι ανομία να μην επιτρέπετε στην ΕΡΤ να λειτουργήσει σήμερα, ενώ είναι η μόνη νόμιμη δημόσια ραδιοτηλεόραση και ενώ υπάρχει σχετική απόφαση του Συμβουλίου της Επικρατείας; 
Είναι ανομία η κατάσταση που έχετε δημιουργήσει στις Σκουριές, για την οποία προχθές καταδικάστηκε η χώρα μας από το Ευρωπαϊκό Δικαστήριο για κρατική ενίσχυση στον υποτιθέμενο επενδυτή; 
Είναι ανομία η κατάσταση στην εκπομπή του ραδιοτηλεοπτικού πεδίου; Είναι ανομία το γεγονός ότι δεν έχουν μέχρι σήμερα χορηγηθεί άδειες; Είναι ανομία το γεγονός ότι μεθοδεύετε και απεργάζεστε πάλι να δώσετε στους υμέτερους με νομοσχέδιο που φέρνει ο Υπουργός Υγείας –ίσως γι’ αυτό δεν εμφανίστηκε- άδειες σε όσους εξέπεμπαν στις 31-8-2013, δηλαδή και στην ανύπαρκτη και ανυπόστατη Δημόσια Τηλεόραση;
Είναι αυτά ανομία ή μήπως είναι η δική σας αντίληψη περί νομιμότητας;
Είναι ανομία το γεγονός ότι φέρνετε σήμερα τροπολογία, για την οποία έχουμε ζητήσει ονομαστική ψηφοφορία, με την οποία επιχειρείτε να νομιμοποιήσετε από το παράθυρο την ανυπόστατη ΝΕΡΙΤ; Όπως γνωρίζετε, αφού εξέπνευσε η προθεσμία κύρωσης της πράξης νομοθετικού περιεχομένου, οφείλετε να επαναφέρετε τα πράγματα στην προηγούμενη κατάσταση και οφείλουν να αναλάβουν πρωτοβουλία οι αρμόδιοι Υπουργοί, διότι νομοθετική εξουσιοδότηση με διοικητική πράξη –αυτό είναι η πράξη νομοθετικού περιεχομένου- δεν νοείται. 
Είναι ανομία και παρανομία και ακραία καταστρατήγηση της νομιμότητας, είναι σκάνδαλο η εμπλοκή του κ. Βενιζέλου στην υπόθεση των ναυπηγείων Σκαραμαγκά; Είναι ανομία και απιστία η εκταμίευση σχεδόν 400 εκατομμυρίων ευρώ, χωρίς να υπάρχει καμμία σύνδεσή τους με ανάλογες ενέργειες εκπλήρωσης της σύμβασης από τον φερόμενο και παρουσιαζόμενο από τον κ. Βενιζέλο ως επενδυτή; 
Είναι ανομία το γεγονός ότι κατά πως φαίνεται έχετε αφήσει –έχει αφήσει κυρίως ο κ. Βενιζέλος, αλλά βλέπω ότι καλείται να τον καλύψει ο κ. Σαμαράς- ακάλυπτο το ελληνικό δημόσιο στα διεθνή fora, ενώπιον των οποίων υπάρχει προσφυγή κατά του ελληνικού δημοσίου; Ξέρετε, αυτό είναι μία πολύ χαρακτηριστική περίπτωση απιστίας, το να αφήνουμε εκείνον που πρέπει να υπερασπιστούμε ακάλυπτο.
Είναι αυτά ανομία ή είναι μήπως νομιμότητα; 
Είναι βία το γεγονός ότι απειλείτε με νεοσύστατα πειθαρχικά παραπτώματα τους διοικητικούς υπαλλήλους, οι οποίοι υπερασπίζονται το δικαίωμά τους στην απεργία και στην αξιοπρέπειά τους;","ΖΩΗ ΚΩΝΣΤΑΝΤΟΠΟΥΛΟΥ",272
"67371"," Οι φοιτητές δεν έχουν δικαιώματα;","ΗΛΙΑΣ ΒΛΑΧΟΓΙΑΝΝΗΣ",64
"67372"," Είναι ανομία το γεγονός ότι έχετε αφαιμάξει το δημόσιο και αποδεκατίσει τις δημόσιες υπηρεσίες από ανθρώπινο δυναμικό, από πόρους και από υλικοτεχνική υποδομή; 
Όλα αυτά εμείς λέμε ότι είναι και βία και ανομία. Το ερώτημα προς εσάς είναι: καταδικάζετε τη βία και την ανομία ακόμη και όταν προέρχεται από εσάς τους ίδιους ή από τους συνεταίρους σας;
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)","ΖΩΗ ΚΩΝΣΤΑΝΤΟΠΟΥΛΟΥ",272
"67373"," Ολοκληρώστε, κυρία συνάδελφε.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"67374"," Και τι θα κάνετε ενόψει των αποκαλύψεων για παρατεταμένη βία και ανομία και για έκνομη συμπεριφορά των ιδίων, των συνήθων υπόπτων; Διότι η υπόθεση των ναυπηγείων Σκαραμαγκά είναι υπόθεση που φέρνει στο προσκήνιο τα ίδια πρόσωπα της λίστας Λαγκάρντ. Φέρνει τον κ. Παπακωνσταντίνου, τον κ. Βενιζέλο, ακόμη και τον κ. Πλασκοβίτη που τον είδαμε και στην υπόθεση του σκανδάλου της λίστας Λαγκάρντ.","ΖΩΗ ΚΩΝΣΤΑΝΤΟΠΟΥΛΟΥ",272
"67375"," Τους συνεταίρους να μας πείτε…","ΔΗΜΗΤΡΙΟΣ ΚΥΡΙΑΖΙΔΗΣ",263
"67376"," Και το ερώτημα, το οποίο απευθύνω κυρίως προς τους Βουλευτές της Νέας Δημοκρατίας, είναι: ως πότε θα συμπράττετε στη συγκάλυψη;
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)","ΖΩΗ ΚΩΝΣΤΑΝΤΟΠΟΥΛΟΥ",272
"67377"," Κυρία συνάδελφε, ξεπεράσατε τα δέκα λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"67378"," Ως πότε θα συμπράττετε στην ανομία και πότε εμπράκτως θα οδηγήσετε στη δικαιοσύνη εκείνους που ζημιώνουν το δημόσιο συμφέρον και οφείλουν να λογοδοτήσουν;
(Χειροκροτήματα από την πτέρυγα του ΣΥΡΙΖΑ-ΕΚΜ)","ΖΩΗ ΚΩΝΣΤΑΝΤΟΠΟΥΛΟΥ",272
"67379"," Ο Υπουργός κ. Μανιάτης έχει το λόγο για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"67380"," Κύριε Πρόεδρε, θέλουμε να καταθέσουμε τρεις νομοτεχνικές βελτιώσεις.
Η πρώτη σχετίζεται με τη βελτίωση της διατύπωσης του άρθρου για την παροχή φθηνού ηλεκτρικού ρεύματος σε φορείς που παρέχουν κοινωνικά συσσίτια, φορείς που είναι κοινωνικά παντοπωλεία ή κοινωνικά φαρμακεία ή δημοτικά συσσίτια ή ενοριακά συσσίτια. Μετά και από την παρέμβαση του συναδέλφου Υφυπουργού κ. Κεγκέρογλου, η διατύπωση είναι με τέτοιον τρόπο, έτσι ώστε να διασφαλίζει απολύτως αυτούς τους φορείς ακριβώς στους οποίους πρέπει να παρέχεται η έκπτωση του ηλεκτρικού ρεύματος και ταυτόχρονα υπάρχει μια δεύτερη νομοτεχνική διατύπωση που σχετίζεται με το επίδομα ανεργίας των εποχικά εργαζομένων.
Η δεύτερη νομοτεχνική βελτίωση σχετίζεται με κάτι που ακούστηκε από ορισμένους συναδέλφους, αναφορικά με το ουράνιο και τις πιθανές χρήσεις του. 
Για άρση οποιασδήποτε αμφιβολίας καταθέτουμε συγκεκριμένη διατύπωση, η οποία εξαιρεί απολύτως το ουράνιο και άλλου είδους ενεργειακά υλικά από οποιαδήποτε χρήση και διαχείριση πλην του ελληνικού δημοσίου. 
Τέλος, η τρίτη νομοτεχνική βελτίωση, την οποία συνυπογράφει ο Υπουργός Εσωτερικών κ. Μιχελάκης, έχει να κάνει με την έκδοση κοινών υπουργικών αποφάσεων κατά την άρση της χρηματοδότησης των κομμάτων. 
Τις καταθέτω και παρακαλώ να διανεμηθούν στους συναδέλφους. 
(Στο σημείο αυτό ο Υπουργός Περιβάλλοντος, Ενέργειας και Κλιματικής Αλλαγής κ. Ιωάννης Μανιάτης καταθέτει τις προαναφερθείσες νομοτεχνικές βελτιώσεις, οι οποίες έχουν ως εξής:
(Να μπουν οι σελ. 50-52)","ΙΩΑΝΝΗΣ ΜΑΝΙΑΤΗΣ",297
"67381"," Προτού συνεχίσουμε με τον κ. Γκόκα, θα ήθελα να κάνω μία πρόταση στο Σώμα. Είναι πάνω από τριάντα συνάδελφοι εγγεγραμμένοι, γύρω στους τριάντα τέσσερις, από οκτώ λεπτά ο καθένας, θέλουμε τέσσερις με πέντε ώρες. Δεδομένου ότι έχει αποφασιστεί να γίνει η ψηφοφορία στις 23.00΄, προτείνω στο Σώμα να μειώσουμε το χρόνο στα έξι λεπτά για να μιλήσουν όσο το δυνατόν περισσότεροι.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"67382"," Να πάμε στη 1.00΄ την ψηφοφορία.","ΑΘΑΝΑΣΙΟΣ ΠΕΤΡΑΚΟΣ",428
"67383"," Μα, κύριε Πρόεδρε, έχουμε προγραμματίσει για οκτώ λεπτά τις ομιλίες μας.","ΑΠΟΣΤΟΛΟΣ ΑΛΕΞΟΠΟΥΛΟΣ",13
"67384"," Είναι νωρίς ακόμα για να πάρετε αυτήν την απόφαση.","ΜΑΡΙΑ ΚΑΝΕΛΛΟΠΟΥΛΟΥ",183
"67385"," Προτείνω να το μειώσουμε στα πέντε λεπτά. Καλύτερα θα είναι, θα μιλήσουν περισσότεροι. Αν συμφωνείτε.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"67386"," Πέντε λεπτά να το κάνουμε, κύριε Πρόεδρε.","ΗΛΙΑΣ ΒΛΑΧΟΓΙΑΝΝΗΣ",64
"67387"," Έξι λεπτά, κύριε Πρόεδρε.","ΧΡΗΣΤΟΣ ΓΚΟΚΑΣ",112
"67388"," Κύριοι συνάδελφοι, ιδιαίτερα εσείς του ΣΥΡΙΖΑ, πρέπει να είστε θετικοί στην πρότασή μου, γιατί οι μισοί από τους συναδέλφους που είναι γραμμένοι είναι Βουλευτές του ΣΥΡΙΖΑ και επομένως αυτοί δεν θα μιλήσουν. Αν θέλετε να διευκολύνετε το Σώμα, θα διευκολύνετε πολύ περισσότερο τους συναδέλφους σας. Γι’ αυτό, λοιπόν, προτείνω τα πέντε λεπτά για να έχουμε την ψηφοφορία στις 23.00΄. 
Κύριε Γκόκα, επειδή σας έκοψα στη μέση, θα δεχθώ να μιλήσετε για έξι λεπτά διά παραχώρησης, με μία ανοχή, επειδή είστε ο πρώτος.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"67389"," Κύριε Πρόεδρε, κυρίες και κύριοι συνάδελφοι, η προλαλήσασα συνάδελφος αφιέρωσε όλη την ομιλία της σε μια θεωρία περί βίας. Χωρίς να καταλάβω τη σκοπιμότητα στη σημερινή συζήτηση γι’ αυτές τις αναφορές της, θέλω απλώς να κάνω μια παρατήρηση: η κοινωνική και πολιτική βία είναι τυφλή και τη βία, εκτός από τους ορισμούς που ανέφερε η κυρία συνάδελφος, τη γνώρισαν πολύ καλά Βουλευτές του ΠΑΣΟΚ, τότε που ποτέ δεν βγήκε μια ανακοίνωση καταδίκης αυτής της ακραίας μορφής βίας κατά της ελεύθερης έκφρασης του Βουλευτή. Φυσικά, το ίδιο έγινε και σε πολλές άλλες περιπτώσεις στην κοινωνική και πολιτική ζωή αυτής της χώρας. 
Τώρα, όσον αφορά το νομοσχέδιο, κυρίες και κύριοι συνάδελφοι, υπάρχουν αρκετά θέματα που αφορούν τόσο το θεσμικό πλαίσιο για τις ανανεώσιμες πηγές ενέργειας όσο και τα πρακτικά προβλήματα για την εγκατάσταση, τη λειτουργία και τα οικονομικά αποτελέσματα των επενδύσεων παραγωγής ενέργειας. 
Είναι επίσης γεγονός ότι υπήρξαν λάθη στους σχεδιασμούς, όσον αφορά στην αδειοδοτική διαδικασία αλλά και το σύστημα διαμόρφωσης των τιμών πώλησης του ηλεκτρικού ρεύματος από τους παραγωγούς προς τη ΔΕΗ. Υπάρχει κίνδυνος πραγματικά για πολλές επιχειρήσεις, για τη βιωσιμότητά τους, και ιδιαίτερα αυτές των φωτοβολταϊκών σταθμών, αλλά και για τη βιωσιμότητα γενικότερα των μηχανισμών στήριξης των ΑΠΕ, του ειδικού λογαριασμού του ΛΑΓΗΕ, όπως είναι ζητούμενο η επάρκεια του νομοθετικού πλαισίου. 
Όλα αυτά κλόνισαν την αξιοπιστία του συστήματος, της ίδιας της πολιτείας, προκάλεσαν πλήγμα στο επιχειρηματικό και επενδυτικό περιβάλλον, απογοήτευση στους μικροεπενδυτές, που δεν μπορούσαν να διακρίνουν τους κινδύνους αλλά και επιβάρυνση στους καταναλωτές αρκετά μεγαλύτερη από όση είχε υπολογιστεί. 
Το νομοσχέδιο κινείται βέβαια στην κατεύθυνση της αντιμετώπισης διαφόρων προβλημάτων, στο γενικότερο πλαίσιο που αφορά τις ΑΠΕ. Χρειάζεται όμως, κατά τη γνώμη μου, μια ολοκληρωμένη θεσμική παρέμβαση για το σύνολο των ζητημάτων που έχουν προκύψει, μέσα από ευρύτατο διάλογο, με όλους όσοι εμπλέκονται, τους παραγωγούς, το σύστημα διαχείρισης και φυσικά λαμβάνοντας πάντα υπ’ όψιν και τις επιπτώσεις που υπάρχουν στους καταναλωτές.  
Γιατί έχει μεγάλη σημασία -και ενεργειακή και περιβαλλοντική- η προτεραιότητά μας να αναπτύξουμε την παραγωγή ενέργειας από τις ΑΠΕ που -μαζί με τους ορυκτούς ενεργειακούς πόρους, τους υδρογονάνθρακες- μπορούν να στηρίξουν τη γενικότερη προσπάθεια ανασυγκρότησης της χώρας μας με ανάλογο κοινωνικό όφελος.
Υπάρχουν κάποιοι προβληματισμοί για τις εγκαταστάσεις υδροηλεκτρικών σταθμών σε δάση και δασικές εκτάσεις ή την ανάπτυξη έργων υποδομής σε αγροτική γη υψηλής παραγωγικότητας. Εδώ υπάρχει ένας κίνδυνος να υπάρξει κατάχρηση σε βάρος του περιβάλλοντος ή να αλλοιωθεί ο χαρακτήρας παραγωγικών εκτάσεων, σε μια εποχή κατά την οποία όλοι συμφωνούμε και τονίζουμε τη σημασία που έχει η ανάπτυξη του πρωτογενούς τομέα για τη χώρα μας, κάτι που δεν αξιολογήθηκε όπως έπρεπε στην πρώτη φάση ανάπτυξης των ΑΠΕ.
Επίσης, υπάρχουν και ζητήματα που αφορούν στην εγκατάσταση των ανεμογεννητριών και μικρών ανεμογεννητριών κάτω από 50 KW, για τις οποίες οι δυνατότητες εκμετάλλευσης πρέπει να συνδυαστούν με πολεοδομικούς κανονισμούς και περιβαλλοντικές διατάξεις. 
Σε σχέση με το μεταβατικό τέλος ασφάλειας εφοδιασμού που θεσπίζεται για όλες τις μονάδες παραγωγής ΑΠΕ και για να αποφευχθούν αδικίες σε σχέση με τις δυνατότητες ή μη μετακύλησης αυτού του κόστους, το οποίο συνήθως καταλήγει στον καταναλωτή, θα πρέπει τουλάχιστον αυτό να ληφθεί υπ’ όψιν στις όποιες αποφάσεις υπάρξουν σχετικά με το οριστικό πλαίσιο τιμολόγησης της παραγόμενης ενέργειας, για να μην υπάρχουν πολλαπλές μειώσεις. 
Για παράδειγμα, πρέπει να ληφθεί υπ’ όψιν η θετική συμβολή κατά την αιχμή λειτουργίας του συστήματος από την παραγωγή ενέργειας από τους φωτοβολταϊκούς σταθμούς και αναλόγως να υπάρξει αντιμετώπιση στους παραγωγούς αυτούς και αυτό σε συνδυασμό με το τέλος διακοψιμότητας στους μεγάλους καταναλωτές μέχρι υπηρεσίας διακοπτόμενου φορτίου, αφού, πέρα από τη διαφορετική αντιμετώπιση που επιφυλάσσεται στους μικρούς καταναλωτές και τις δεσμεύσεις που αντισταθμιστικά θα πρέπει να προκύψουν από τους μεγάλους καταναλωτές, θα πρέπει να επανεξεταστεί το όλο θέμα, όταν λειτουργικά στο σύστημα ενταχθούν όλες οι μονάδες ηλεκτροπαραγωγής από ΑΠΕ, γιατί μπορεί να λύσουν τα ζητήματα αιχμής φορτίου και να υπάρχει ανάγκη να περιοριστούν οι ανάγκες διακοπής μόνο σε έκτακτες περιπτώσεις, άρα να μειωθούν οι επιβαρύνσεις τόσο των υπολοίπων παραγωγών ενέργειας όσο και των καταναλωτών. 
Τέλος, για το θεσμό του ενεργειακού συμψηφισμού είναι κατ’ αρχάς θετικός, μπορεί να δώσει ώθηση στην εγκατάσταση φωτοβολταϊκών σταθμών και σταθμών μικρών ανεμογεννητριών αυτοπαραγωγών, πρέπει όμως να διευρυνθεί το διάστημα για το συμψηφισμό, μέχρι ένα έτος για τους μικρούς καταναλωτές αυτοπαραγωγούς, να προκύπτει χρέωση με βάση το ετήσιο αποτέλεσμα του ενεργειακού συμψηφισμού και να υπάρχει δυνατότητα ένα μέρος από τις αποζημιώσεις να πηγαίνουν στο κοινωνικό τιμολόγιο.
Η ανάπτυξη της αυτοπαραγωγής είναι σημαντική, μπορεί να αξιοποιήσει τα μεγάλα περιθώρια για την ανάπτυξη των ΑΠΕ με τρόπο φιλικό προς το περιβάλλον, μπορεί να στηρίξει την ευστάθεια του συστήματος, να μειώσει τα προβλήματα κορεσμού, αλλά υπάρχει πρόβλημα με την απόσβεση του κόστους αυτών των εγκαταστάσεων, που πρέπει να υποστηριχθούν και να δοθούν και λογικά κίνητρα για τη λειτουργία τους. 
Για το σημαντικό θέμα της εξοικονόμησης της ενέργειας, το ανέλυσε πολύ παραστατικά ο κύριος Υπουργός, πρέπει να συνεχισθεί και να ενισχυθεί το πρόγραμμα «Εξοικονομώ κατ’ Οίκον». Είναι πολλά τα παλιά ενεργοβόρα κτήρια και πολύ μεγάλα τα περιθώρια ενεργειακής τους αναβάθμισης. 
Κλείνοντας, θα ήθελα να τονίσω και πάλι την αναγκαιότητα επανεξέτασης συνολικά των προβλημάτων του πλαισίου της παραγωγής από ΑΠΕ και ιδιαίτερα των φωτοβολταϊκών εγκαταστάσεων, όπως και στην ξεχωριστή κατηγορία των αγροτικών φωτοβολταϊκών. Αυτά επίσης έχουν να κάνουν με τα προβλήματα στην καθυστέρηση εξόφλησης των λογαριασμών, το συμψηφισμό του ΦΠΑ, τον τρόπο φορολόγησης των εσόδων και τον τρόπο υπολογισμού της απόσβεσης των εγκαταστάσεων, διότι είναι μηχανολογικές και όχι κτηριακές.
Κλείνω με μια αναφορά στην τροπολογία του Υπουργείου Παιδείας, που πράγματι έμμεσα αφορά στην ουσία της την ομολογία αδυναμιών στη λειτουργία της Δημόσιας Διοίκησης, όπως εκφράστηκε με την αδικαιολόγητη άρνηση παροχής των στοιχείων για την αξιολόγηση του διοικητικού προσωπικού στην τριτοβάθμια εκπαίδευση. Είναι ζήτημα με ιδεολογική και πολιτική διάσταση, αλλά πρέπει να υπάρξει συνέχεια και να βρεθεί ο τρόπος που θα οδηγεί σε δίκαιη αξιολόγηση, παράλληλα με τις αποφάσεις των αρμόδιων οργάνων και την ανάγκη υλοποίησης των δεσμεύσεών μας.","ΧΡΗΣΤΟΣ ΓΚΟΚΑΣ",112
"67390"," Ολοκληρώστε, κύριε συνάδελφε.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"67391"," Μισό λεπτό, κύριε Πρόεδρε.
Πρέπει να κατατεθεί στο Σώμα η μεθοδολογία που οδήγησε στα αποτελέσματα που ανακοίνωσε το Υπουργείο Παιδείας και επίσης πρέπει να υπάρξει μια συνολική και όχι κατά περίπτωση πλήρης απογραφή για όλους τους υπαλλήλους, με ευθύνη των αρμοδίων υπηρεσιακών προϊσταμένων και προφανώς πάντα υπάρχει και ατομική ευθύνη, …","ΧΡΗΣΤΟΣ ΓΚΟΚΑΣ",112
"67392"," Ευχαριστούμε, κύριε συνάδελφε.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"67393"," ...ώστε να συμπληρωθούν σωστά τα στοιχεία και να συμπεριληφθούν στον υπηρεσιακό φάκελο του κάθε υπαλλήλου, όπου ενδεχομένως να μην υπάρχουν, και οπωσδήποτε να αποσυνδεθεί επιτέλους η κινητικότητα από τις απολύσεις, γιατί αυτό νομίζω ότι είναι το ζήτημα που φέρνει τέτοιες αναταραχές σε κάθε παρόμοια τέτοια προσπάθεια ρυθμίσεων. 
Σας ευχαριστώ, κύριε Πρόεδρε, και για την ανοχή σας. 
(Χειροκροτήματα από την πτέρυγα του ΠΑΣΟΚ)","ΧΡΗΣΤΟΣ ΓΚΟΚΑΣ",112
"67394"," Σας ευχαριστούμε και εμείς. 
Σας παρακαλώ να διευκολύνετε όχι το Προεδρείο, αλλά τους συναδέλφους σας με την τήρηση του χρόνου, ώστε να μιλήσουν περισσότεροι. Πιστεύω ότι η κ. Φωτίου θα με ακούσει και θα είναι συνεπής στην εξάντληση των πέντε λεπτών. Είναι η άτυχη της ημέρας, γιατί αρχίζουν τα πέντε λεπτά από αυτήν. 
Το λόγο έχει, λοιπόν, η κ. Φωτίου.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"67395"," Θα είμαι συνεπής στο να αναπτύξω επαρκώς την άποψή μου σε σχέση με την τροπολογία για τη διαθεσιμότητα χιλίων τριακοσίων σαράντα εννέα υπαλλήλων σε οχτώ πανεπιστήμια.
Η τροπολογία, κύριε Πρόεδρε και κύριοι συνάδελφοι, είναι το τελευταίο μέσο εκβιασμού που χρησιμοποιεί ο Υπουργός Παιδείας μετά από εισαγγελικές παρεμβάσεις, απειλές και τελεσίγραφα προς τους πρυτάνεις, προς τους εργαζομένους, προς τα μέλη ΔΕΠ, για να σταματήσουν μια μεγάλη απεργία καθ’ όλα νόμιμη -εκτός και αν δεν είναι νόμιμο το δικαίωμα της απεργίας- και να πάρετε τους υπηρεσιακούς καταλόγους, ώστε να τους απολύσετε αυθαίρετα και χωρίς καμμία αξιολόγηση.
Γιατί τα κάνετε αυτά; Είναι μνημονιακή υποχρέωση η απόλυση των χιλίων τριακοσίων σαράντα εννέα υπαλλήλων; Όχι βεβαίως. Στο Κυβερνητικό Συμβούλιο Μεταρρύθμισης στις 23 Απριλίου 2013 δεν περιλαμβάνονται τα ΑΕΙ στις δεσμεύσεις έναντι των δανειστών. Γιατί τα βάζει ο Υπουργός Παιδείας αιφνιδίως στις 23 Ιουλίου και το ανακοινώνει στις 19 Αυγούστου; Γιατί πρέπει να διαλυθούν τα καλύτερα πανεπιστήμια της χώρας, ώστε να ανοίξουν τα ιδιωτικά κολλέγια και να αποκτήσουν πελατεία. Είναι πάγια τακτική του Υπουργού Παιδείας. Το ξαναείδαμε με τα ΕΠΑΛ-ΕΠΑΣ. Εκεί πάλι κατήργησε τους πιο χρήσιμους κλάδους και αυτούς που έχουν τη μεγαλύτερη ζήτηση και αμέσως μετά είδαμε όλα τα ΙΕΚ να διαφημίζονται στις τηλεοράσεις ότι «ανοίξαμε τους νέους κλάδους που παρέχουμε», αυτούς που τους είχε εκχωρήσει ο Υπουργός Παιδείας. Τον έχω καταγγείλει πολλάκις ότι είναι ο Υπουργός της ιδιωτικής παιδείας και όχι βέβαια της δημόσιας.
Γιατί πρέπει, λοιπόν, να εξοντωθούν τα δύο –μάλιστα- ιστορικά πανεπιστήμια, ΕΜΠ και ΕΚΠΑ, τα οποία χρεώνονται το 65% του συνολικού αριθμού των απολύσεων; Δύο πανεπιστήμια από τα οχτώ! Ποια δύο; Αυτά που έχουν διακεκριμένους τίτλους αριστείας. Ξέρετε πολύ καλά ότι τους έχουν, παρά τη λασπολογία όλα αυτά τα χρόνια και παρά το 50% των μειώσεων του προϋπολογισμού, του προσωπικού και το κλάδεμα των αποθεματικών τους με το PSI.
Είναι τα πρώτα ιστορικά πανεπιστήμια της χώρας. Τα πρώτα πανεπιστήμια! Αυτά πρέπει να πληγούν! Αυτά πρέπει να καταργήσετε! Γιατί; Γιατί ιστορικά ηγήθηκαν μεγάλων αγώνων στην Κατοχή και στη χούντα και γιατί και σήμερα στη μνημονιακή εποχή διδάσκουν ήθος, αλληλεγγύη, αγώνα. 
Εσείς ψάχνετε χίλιες τριακόσιες σαράντα εννέα απολύσεις -παράνομες και καταχρηστικές- και αυτοί σάς καταθέτουν σήμερα χίλιες διακόσιες πενήντα αιτήσεις ανυπακοής και άρνησης να υπογράψουν το επαίσχυντο αυτό εγχειρίδιο χρήσης «Δήλωσης Απογραφής Υπαλλήλου», το οποίο και θα καταθέσω. Χίλιες διακόσιες πενήντα αιτήσεις στους συλλόγους τους! Το έχετε ξανακούσει αυτό; 
Γιατί αντέχουν και απεργούν επτά εβδομάδες; Σας έχουν γελοιοποιήσει. Σας έχουν αναγκάσει σε άτακτες νομικίστικες υποχωρήσεις. Βάζετε και βγάζετε την τροπολογία, διορθώνετε και τροποποιείτε ΚΥΑ, σας ακυρώνουν τα τελεσίγραφα. Κατάπληκτη η Εισαγγελέας του Αρείου Πάγου, που έχει καλέσει τους πρυτάνεις, μένει να ακούει στην απολογία του κάθε πρύτανη την τραγωδία των πανεπιστημίων και να κουνάει το κεφάλι της.
Τους κατηγορείτε, κατηγορείτε τα πανεπιστήμια, με non papers για ανομία και για πελατειακές σχέσεις των πρυτάνεων. Σας ρωτώ, αγαπητοί κύριοι της Συμπολίτευσης: Διόρισαν οι πρυτάνεις τους πλεονάζοντες -κατά την άποψή σας- διοικητικούς; Γνωρίζετε ότι οι δύο νόμοι που καθόρισαν τον αριθμό και τα προσόντα τους είναι οι εξής: ο ένας είναι ο νόμος Παυλόπουλου και ο άλλος της Βάσως Παπανδρέου. Για να καταλάβω, είναι παράνομοι αυτοί οι νόμοι; 
Αυτή είναι η ανομία; 
	Πρώτον, είναι σύννομη η απόφασή σας για τη διαθεσιμότητα των χιλίων τριακοσίων σαράντα εννέα διοικητικών; Το είπε και ο εισηγητής του ΠΑΣΟΚ. Εσείς καταπατάτε το νόμο που εσείς ψηφίσατε. Φέρατε καμμία αξιολόγηση; Δεν υπάρχει έκθεση αξιολόγησης. Το είπε ο εισηγητής του ΠΑΣΟΚ. Και ρωτώ τους συναδέλφους του ΠΑΣΟΚ: Θα το καταψηφίσουν ή θα ξαναβρούμε κολπάκια; 
Δεύτερον, με τη σημερινή τροπολογία κάνετε λάστιχο το Δημοσιοϋπαλληλικό Κώδικα. Το είπε ο κ. Κακλαμάνης. Και ρωτώ τον κ. Κακλαμάνη: Θα συνεχίσει και θα καταψηφίσει απόψε την τροπολογία; 
Τελειώνω, κύριε Πρόεδρε. Επινοείτε, δηλαδή, ειδικά πειθαρχικά παραπτώματα ως μέσο εξαναγκασμού υπαλλήλου σε πράξεις που αντιβαίνουν στο Σύνταγμα -το αυτοδιοίκητο των ιδρυμάτων, το νόμο και τη συνείδηση του υπαλλήλου, όπως κυκλοφόρησε παράλληλα ανεπίσημα και το εγχειρίδιο χρήσης της «Δήλωσης Απογραφής Υπαλλήλου». 
Με βάση αυτό το εγχειρίδιο, όπως λέει σήμερα σε έκθεσή του ο Σύλλογος Πληροφορικών Ελλάδος, όλο αυτό είναι διάτρητο. Τα δεδομένα της υπηρεσίας δεν υπάρχουν. Μπορεί ο κάθε υπάλληλος που θα το συμπληρώσει να βρεθεί υπόλογος παρανομιών, διότι δεν έχει τα δεδομένα του προσωπικού του φακέλου. Το ξέρετε όλοι αυτό. Τους καλείτε δηλαδή να κάνουν ψευδείς δηλώσεις με αυτό το εγχειρίδιο. 
Δεν έχει τέλος ο κατήφορος. Εγώ λέω να αποσύρετε εδώ και τώρα αυτήν την τροπολογία και να συζητήσουμε πραγματικά. Φέρτε μας τις αξιολογήσεις από μία ανεξάρτητη αρχή αξιολόγησης, να δούμε τι ακριβώς λέτε, πώς αποδεικνύεται το ακριβώς ανάποδο από ό,τι απέδειξαν όλα τα πανεπιστήμια της χώρας, ότι δηλαδή όχι μόνο δεν έχουν πλεονάζον διοικητικό προσωπικό, αλλά έχουν ελλείπον. 
Και σας λέω…","ΘΕΑΝΩ ΦΩΤΙΟΥ",531
"67396"," Κυρία Φωτίου,…","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"67397"," Τελειώνω, κύριε Πρόεδρε. Είμαι στα έξι και κάτι λεπτά.","ΘΕΑΝΩ ΦΩΤΙΟΥ",531
"67398"," Σας υπενθυμίζω τη δέσμευσή σας.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"67399"," Ναι, έχω δεσμευτεί. 
Δεν έχει, λοιπόν, τέλος ο κατήφορος, αγαπητοί κύριοι Υπουργοί και κύριε Πρόεδρε. 
Ακούστε με όμως. Οι διαθέσιμοι απολυμένοι δεν το βάζουν κάτω. Αυτό που γίνεται είναι πρωτοφανές. Έχετε ξαναδεί εσείς απολυμένους ανθρώπους από τα ΕΠΑΛ-ΕΠΑΣ, από τους φύλακες, από τις καθαρίστριες του Υπουργείου Οικονομικών να συγκροτούνται σε συλλόγους; Το έχετε ξαναδεί αυτό;  Έχετε δει να κάνουν πορείες, να συγκροτούνται σε ενιαία δίκτυα; Σήμερα οι δομές αλληλεγγύης έδωσαν φαγητό στους ανθρώπους που ήρθαν με τα πόδια από τη Θεσσαλονίκη.","ΘΕΑΝΩ ΦΩΤΙΟΥ",531
"67400"," Κυρία συνάδελφε, έχετε υπερβεί τα επτά λεπτά. Σας παρακαλώ, τελειώνετε.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"67401"," Δημιουργείται ένα καινούργιο μεγάλο κίνημα. Θα το βρείτε μπροστά σας! Και, ως γνωστόν, όποιος τα βάζει με την ψυχή του έθνους, δηλαδή με την εκπαίδευση και τα πανεπιστήμια, θα ηττηθεί κατά κράτος. Αυτό να το περιμένετε. 
(Στο σημείο αυτό η Βουλευτής κ. Θεανώ Φωτίου καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
(Χειροκροτήματα από την πτέρυγα του ΣΥΡΙΖΑ-ΕΚΜ)","ΘΕΑΝΩ ΦΩΤΙΟΥ",531
"67402"," Επαναλαμβάνω για πολλοστή φορά: Παρακαλώ τους συναδέλφους να σέβονται το χρόνο, από σεβασμό στους συναδέλφους τους, όχι στο Προεδρείο.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"67403"," Κύριε Πρόεδρε, οκτώ λεπτά ομιλίας θα τα κάνω πέντε.","ΑΠΟΣΤΟΛΟΣ ΑΛΕΞΟΠΟΥΛΟΣ",13
"67404"," Κύριε συνάδελφε, σας εξήγησα ότι από τους τριάντα πέντε ομιλητές, πάνω από δεκαεπτά είναι συνάδελφοί σας από τον ΣΥΡΙΖΑ. Εγώ δεν έχω καμμία διαφωνία, εάν το αποφασίσει το Σώμα, να πάμε στα οκτώ λεπτά, αλλά δεν θα μιλήσουν οι περισσότεροι.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"67405"," Γιατί να μη μιλήσουν; Να μιλήσουν.","ΖΩΗ ΚΩΝΣΤΑΝΤΟΠΟΥΛΟΥ",272
"67406"," Το λόγο έχει η κ. Κανελλοπούλου για πέντε λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"67407"," Όχι, κύριε Πρόεδρε. Είστε μεροληπτικός.","ΜΑΡΙΑ ΚΑΝΕΛΛΟΠΟΥΛΟΥ",183
"67408"," Είχατε πει έξι λεπτά. Γιατί έγιναν πέντε;","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"67409"," Έξι λεπτά...","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"67410"," Οκτώ λεπτά. Δέκα λεπτά μίλησε ο κ. Νταβλούρος.","ΜΑΡΙΑ ΚΑΝΕΛΛΟΠΟΥΛΟΥ",183
"67411"," Βεβαίως, μίλησαν από δέκα λεπτά οι δύο πρώτοι συνάδελφοι, και η κ. Κωνσταντοπούλου και ο κ. Νταβλούρος.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"67412"," Από την αρχή να βάλετε το χρόνο.","ΖΩΗ ΚΩΝΣΤΑΝΤΟΠΟΥΛΟΥ",272
"67413"," Δεν έχω βάλει  το χρόνο. Επειδή έθεσε θέμα ο κ. Παπαδημούλης, εγώ πράγματι είπα ότι ο χρόνος θα είναι έξι λεπτά. Έχει απόλυτο δίκιο. Και είπαν οι συνάδελφοι να μιλήσουν περισσότεροι στα πέντε λεπτά. Έξι λεπτά, λοιπόν, για να τελειώνουμε. Αλλά, όταν λέμε έξι λεπτά, εννοούμε έξι λεπτά, να παρακαλέσω τους συναδέλφους. 
Κυρία Κανελλοπούλου, αρχίζουμε από εσάς με τα έξι λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"67414"," Κύριε Πρόεδρε, κυρίες και κύριοι συνάδελφοι, θα ήθελα να αναφερθώ στην τροπολογία του Υπουργείου Παιδείας, που αιφνιδιαστικά κατατέθηκε στο υπό συζήτηση νομοσχέδιο του Υπουργείου Περιβάλλοντος, κατά την πάγια τακτική της Κυβέρνησης, που δεν θα κουραστώ να λέω πως είναι τακτική περιφρόνησης των κοινοβουλευτικών θεσμών. 
Το Υπουργείο επιθυμεί να θεσπίσει, καθώς διαβάζουμε, βιβλίο παρουσίας προσωπικού και ατομικό δελτίο παρουσίας προσωπικού, στα οποία με αρμοδιότητα του διευθυντή της σχολικής μονάδας θα καταχωρίζονται οι ώρες εργασίας των εκπαιδευτικών και θέματα που σχετίζονται με τις απουσίες τους. 
Τα στοιχεία, μάλιστα, στη συνέχεια θα καταχωρίζονται ηλεκτρονικά από το διευθυντή σε ηλεκτρονική πλατφόρμα που θα δημιουργηθεί για αυτόν το σκοπό από το Υπουργείο. 
Μας λέτε, δηλαδή, ότι το Υπουργείο δεν γνωρίζει πως οι εκπαιδευτικοί της δευτεροβάθμιας εκπαίδευσης επιβεβαιώνουν την παρουσία τους στο σχολείο υπογράφοντας τόσο στο δελτίο απουσιών των μαθητών όσο και στο βιβλίο ύλης, στο οποίο μάλιστα συμπληρώνουν και το αντικείμενο της διδασκαλίας τους για κάθε διδακτική ώρα που προβλέπεται από το ωρολόγιο πρόγραμμα. 
Επιπλέον, η παρουσία τους καταγράφεται καθημερινά και στο ημερολόγιο που τηρεί η διεύθυνση του σχολείου. 
Επίσης, μας λέτε ότι το Υπουργείο δεν γνωρίζει πως οι εκπαιδευτικοί πρωτοβάθμιας εκπαίδευσης αποστέλλουν από την αρχή της σχολικής χρονιάς μέσω των σχολικών τους μονάδων εβδομαδιαίο πρόγραμμα στις Περιφερειακές Διευθύνσεις Εκπαίδευσης, επικυρωμένο, μάλιστα, από τον κατά τόπους σχολικό σύμβουλο, όπου φαίνεται ξεκάθαρα το ωράριό τους και το μάθημα που κάνουν κάθε ώρα στην τάξη. 
Αντί το Υπουργείο να ξοδεύεται σε παραπλανητικές επικοινωνιακές αμφιβολίες, καλύτερα να μας πει πόσα κενά υπάρχουν σήμερα στις σχολικές μονάδες με δική του ευθύνη και γιατί δεν προσλαμβάνει τους απαραίτητους εκπαιδευτικούς. 
Να μας πει πόσοι γονείς συγκεντρώνονται καθημερινά στα  ΠΥΣΠΕ όλης της χώρας, προκειμένου να ζητήσουν το λόγο γιατί ακόμη δεν έχουν λειτουργήσει τα ολοήμερα σχολεία στην περιοχή τους. 
Μια μικρή μου φίλη μού έλεγε ότι στο λύκειό της στην Ηλιούπολη δεν έχουν ακόμα φυσικό και βιολόγο και τελειώνει σχεδόν ο Οκτώβρης. Να μη μιλήσω καλύτερα για την εκλογική μου περιφέρεια, όπου εκεί τα πράγματα είναι πολύ χειρότερα. 
Κύριε Υπουργέ, πόσα κενά υπάρχουν σήμερα στα σχολεία ανά περιφέρεια; Δείξτε μας επιτέλους τα στοιχεία σας με ειλικρίνεια, να αντιπαραθέσουμε κι εμείς τα δικά μας, ώστε να καταλάβει και ο παραπληροφορημένος κόσμος τι ακριβώς συμβαίνει. 
Αντί να στοχοποιείτε τους εκπαιδευτικούς, εξηγήστε μας πώς πηγαίνει σήμερα η έντυπη αλληλογραφία των σχολικών μονάδων στα γραφεία της περιφέρειας. Θα σας πω εγώ πώς πηγαίνει η αλληλογραφία. 
Κάθε βδομάδα κάποιος εκπαιδευτικός από κάθε σχολείο πηγαίνει με δικά του εισιτήρια ή βενζίνες την αλληλογραφία του σχολείου του, καταναλώνοντας εργατοώρες, οι οποίες στα περίφημα ηλεκτρονικά σας αρχεία δεν φαίνονται πουθενά. 
Δεν φαίνονται επίσης στα περίφημα αρχεία σας οι ώρες σεμιναρίων επιμόρφωσης που παρακολουθούν με δικά τους έξοδα, οι ώρες εθελοντικής εργασίας καθηγητών, που βάφουν τοίχους και καθαρίζουν αίθουσες και άλλα εκπαιδευτικά καθήκοντα. Όλα αυτά δεν φαίνονται πουθενά. 
Αντί λοιπόν να στοχοποιείτε τους εκπαιδευτικούς, εξηγήστε μας πώς είναι δυνατόν κάποιος να επιτελέσει εκπαιδευτικό έργο όταν του ζητάτε -με την τροπολογία που καταθέσατε στην παράγραφο 3- να πηγαίνει εβδομαδιαίως σε πέντε διαφορετικά σχολεία. Φυσικά, πάντα με δικά του έξοδα μετακίνησης. Τι να διδάξει στα παιδιά αυτός ο εκπαιδευτικός; Αμφιβάλλω αν στο τέλος του τριμήνου θα έχει μάθει τα ονόματά τους. 
Εξηγήστε μας πώς θα καλύψετε τα κενά που υπάρχουν σήμερα και τα κενά που ενδεχομένως θα δημιουργηθούν αύριο αν κάποιος εκπαιδευτικός, ο μη γένοιτο, αρρωστήσει ή αν κάποια εκπαιδευτικός πάρει άδεια μητρότητας. 
Τι λέω όμως; Έχουμε κρίση και η μητρότητα των γυναικών που εργάζονται στην εκπαίδευση έχει ήδη ποινικοποιηθεί. 
Εξηγήστε μας πότε θα υπάρξουν επιτέλους λεωφορεία για να πηγαίνουν οι μαθητές των απομακρυσμένων χωριών και των μουσικών σχολείων στην τάξη τους. Ακόμα περιμένουμε αυτήν την τροπολογία από την Κυβέρνησή σας. 
Αντί να στοχοποιείτε τους εκπαιδευτικούς, εξηγήστε μας γιατί η ειδική αγωγή έχει διαλυθεί, οδηγώντας τις οικογένειες των παιδιών με ειδικές ανάγκες στην απόλυτη απελπισία. 
Εξηγήστε μας γιατί οι σχολικές επιτροπές χρωστάνε στους προμηθευτές ανά την Ελλάδα χρήματα, περιμένοντας από εσάς τα κονδύλια που δεν θα στείλετε ποτέ. 
Κύριε Υπουργέ, δεν έχει νόημα να συνεχίσω να απαριθμώ τα όσα έχει καταφέρει να διαλύσει η πολιτική σας στο δημόσιο σχολείο. Δεν κρύβονται άλλωστε.
Θα ολοκληρώσω επισημαίνοντας μόνο το εξής: Το υπάρχον νομοθετικό πλαίσιο για τον έλεγχο της εργασιακής παρουσίας των εκπαιδευτικών αλλά και για την αντιμετώπιση ενδεχόμενης πλημμελούς άσκησης καθηκόντων είναι επαρκέστατο. 
Άρα είναι σαφές ότι η τροπολογία σας μόνο στόχο έχει το επικοινωνιακό παιχνίδι, τους εκτός εκπαιδευτικής κοινότητας, τους αδαείς. 
Δυστυχώς για εσάς, οι αριθμοί είναι αμείλικτοι. Οι Έλληνες εκπαιδευτικοί δουλεύουν περισσότερο από όλους τους εκπαιδευτικούς της Ευρώπης. 
Κύριε Υπουργέ, οι Έλληνες εκπαιδευτικοί με ελλείψεις σε απαραίτητη υλικοτεχνική υποδομή, χωρίς επιμόρφωση, με βιβλία τραγικά, με απαράδεκτες συνθήκες αμοιβών, στην πλειοψηφία τους επιτελούν με απαράμιλλη αξιοπρέπεια το έργο τους. Μακάρι να μπορούσαμε να πούμε το ίδιο και για τις ελληνικές κυβερνήσεις. Δεν μπορούμε!
Σας ευχαριστώ πολύ.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΜΑΡΙΑ ΚΑΝΕΛΛΟΠΟΥΛΟΥ",183
"67415"," Κι εμείς ευχαριστούμε την κ. Κανελλοπούλου, που ήταν και συνεπής στο χρόνο της.
Κυρίες και κύριοι συνάδελφοι, έχω την τιμή να ανακοινώσω προς το Σώμα ότι οι Υπουργοί Δικαιοσύνης, Διαφάνειας και Ανθρωπίνων Δικαιωμάτων, Εξωτερικών, Οικονομικών, Εσωτερικών, Παιδείας και Θρησκευμάτων, Υγείας, Εργασίας, Κοινωνικής Ασφάλισης και Πρόνοιας, Δημόσιας Τάξης και Προστασίας του Πολίτη και Ναυτιλίας και Αιγαίου κατέθεσαν σχέδιο νόμου: «Κύρωση της Σύμβασης του Συμβουλίου της Ευρώπης για τη δράση κατά της εμπορίας ανθρώπων».
Παραπέμπεται στην αρμόδια Διαρκή Επιτροπή.
Το λόγο έχει για έξι λεπτά η κ. Ασημίνα Ξηροτύρη-Αικατερινάρη.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"67416"," Ευχαριστώ, κύριε Πρόεδρε.
Θα ξεκινήσω, επί τροχάδην βέβαια, με τις τροπολογίες και κατ’ αρχάς με μία τροπολογία που έχουμε καταθέσει εμείς, αλλά έχει καταθέσει και ο ΣΥΡΙΖΑ, που αφορά επιτέλους αυτό το οποίο θέλουμε όλοι και αυτό το οποίο θέλει η κοινωνία, δηλαδή να σταματήσει, να αρθεί η εξίσωση των φόρων του πετρελαίου θέρμανσης με το πετρέλαιο κίνησης. Επεβλήθη από το μνημόνιο, έφερε τεράστια αναστάτωση, ιδιαίτερα κοινωνική, δημιούργησε του κόσμου τα προβλήματα και δεν υπάρχει καμμία λύση με αυτό το διορθωτικό μέτρο το οποίο προτείνετε τώρα, της προκαταβολής κ.λπ.. 
Από την άλλη πλευρά βέβαια είναι και το εξής πράγμα, το οποίο με τίποτα δεν μπορούν να δουν αυτοί οι στενοκέφαλοι εκπρόσωποι της τρόικας, ότι ο προϋπολογισμός των εσόδων από την εξίσωση του φόρου πετρελαίου κίνησης μειώθηκε κατά 230.000.000 ευρώ λόγω της μειωμένης κατανάλωσης, κατά 500.000.000 ευρώ στα έσοδα του ΦΠΑ κ.ο.κ.. Δηλαδή, εδώ πρόκειται περί τρέλας και δεν μπορώ να το καταλάβω. Αν ήταν μία τρέλα που να επηρέαζε τα οικονομικά μόνο αποτελέσματα, εντάξει, θα μπορούσε να πει κανείς ότι κάνετε ένα λογιστικό λάθος. Όμως εδώ κάνετε ένα τραγικό κοινωνικό λάθος.
Από την άλλη πλευρά, με καθυστέρηση βέβαια, έχουν ξεκινήσει τα εργαλεία καταπολέμησης του λαθρεμπορίου και ολοκληρώνονται. Έχουν τεθεί τα συστήματα εισροών-εκροών στα πρατήρια και επιμένουμε να ολοκληρωθεί το σύστημα και στην πηγή και στα σύνορα και στο ναυτιλιακό πετρέλαιο και επιτέλους ας κάνει το καθήκον του το κράτος για την πάταξη του λαθρεμπορίου και ας αφήσει όλα τα άλλα να κινηθούν όπως τελικά τα έχει ανάγκη η κοινωνία.
Εμείς θα καταθέτουμε αυτήν την τροπολογία σε κάθε νομοσχέδιο, γιατί νομίζω ότι πια ο ελληνικός λαός έχει όλο το δίκιο με το μέρος του κι εμείς όλοι οι Βουλευτές θέλουμε την άρση αυτού του μέτρου.
Θα πάω τώρα στην τροπολογία με γενικό αριθμό 850, που πραγματικά είναι μια θετική τροπολογία, αλλά επιτέλους είναι τροπολογία η οποία δίδει παράταση κατά δύο χρόνια των προθεσμιών παραγραφής των δικαιωμάτων του δημοσίου για κοινοποίηση των φύλλων ελέγχων και άλλης πράξης επιβολής φόρων.
Ακούστε να δείτε, κύριοι Υπουργοί και κύριοι συνάδελφοι. Από τότε που ξεκίνησε αυτή η Κυβέρνηση, πριν από δεκαπέντε μήνες, από εμάς αλλά και από άλλους συναδέλφους έχουν τεθεί επανειλημμένως ερωτήσεις για το θέμα της πάταξης της φοροδιαφυγής -και ιδιαίτερα μετά και από το μεγάλο θέμα που δημιουργήθηκε με τις διάφορες λίστες και τη λίστα Λαγκάρντ, για το ότι επιτέλους το κράτος θα πρέπει να εισπράξει τα έσοδά του, έσοδα αναγκαία για την οικονομία και έσοδα αναγκαία για να ανακουφισθούν οι Έλληνες πολίτες.
Τελικά, δεν έχει υπάρξει καμμία πρόοδος. Αντίθετα, σε καταθέσεις από 1.000 ευρώ και πάνω εισπράττονται οι ληξιπρόθεσμες οφειλές -από εκεί που μπορείτε- ενώ από τα δισεκατομμύρια των εμβασμάτων που έφυγαν στο εξωτερικό, δεν έχετε ολοκληρώσει καμμία, μα καμμία, περίπτωση. 
Τώρα ζητάτε προθεσμία, γιατί σε λίγους μήνες θα έχουν παραγραφεί κιόλας πολλές από αυτές τις υποθέσεις. Να δώσουμε την προθεσμία. Δεν θα μας πείτε, όμως, τι θα κάνετε, ώστε να έχουμε ένα αποτέλεσμα σ’ όλη αυτήν τη διαδικασία; Αυτό το κοινό αίσθημα των Ελλήνων με κάτι πρέπει να ικανοποιηθεί τελικά. Πρέπει να αποδείξετε ότι κάτι γίνεται σ’ αυτόν τον τόπο στο θέμα της πάταξης της φοροδιαφυγής. Αυτό που καταλαβαίνουν οι άνθρωποι είναι ότι, αν έχουν καταθέσεις ύψους 1.100 ευρώ από τη σύνταξή τους και έχουν κάποιες ληξιπρόθεσμες οφειλές, θα πάτε και θα πάρετε τα 100 ευρώ παραπάνω, ενώ από τα δισεκατομμύρια, που σας είπα, δεν παίρνετε τίποτα. Φαίνεται αυτό. Είναι κραυγαλέες οι περιπτώσεις αναντιστοιχίας μεταξύ των εμβασμάτων που έφυγαν ή αυτών που έχουν οι διάφορες λίστες -όπως και η μεγάλη λίστα αυτή των εμβασμάτων του εξωτερικού- με το φορολογητέο εισόδημα.
Αν, λοιπόν, σύμφωνα με τη νομοθεσία του κράτους, κάνετε γρήγορα και εισπράξουμε το 40% αυτής της διαφοράς, ξέρετε ότι σε δυο, τρία χρόνια θα έχουμε πρωτογενές πλεόνασμα, ένα μέρος του οποίου θέλουμε να πάει σε ισοδύναμα μέτρα;
Προχωράω τώρα στις προσθήκες και τις διατυπώσεις που έγιναν για την τροπολογία που αφορά την αναστολή της κρατικής επιχορήγησης στα κόμματα που εμπλέκονται στα εγκλήματα, του άρθρου 187 και 187Α του Ποινικού Κώδικα. Νομίζω ότι έγιναν κάποιες εκατέρωθεν βελτιώσεις και πως υπάρχει, θα έλεγα, μια καλή συμφωνία. Αυτό το θέμα θα πρέπει οπωσδήποτε να λυθεί απόψε. Είναι ανάγκη να λυθεί απόψε αυτό το θέμα!
Στη συνέχεια είδα τις νομοτεχνικές βελτιώσεις που κατέθεσε  ο κύριος Υπουργός. Είναι όλες σε θετική κατεύθυνση. 
Με την ευκαιρία της τροπολογίας που μιλάει για τη μείωση της προμήθειας ηλεκτρικής ενέργειας από τα διάφορα τιμολόγια κλπ., θέλω να αναφερθώ σε μία καινούργια τροπολογία που έχουμε καταθέσει εμείς και που, ενδεχομένως, εμπρόθεσμα θα την καταθέσουμε και σε άλλα νομοσχέδια. Πρέπει να την εξετάζετε από τώρα. Θέλουμε να μην υπάρχει κατάσχεση όχι μόνο μέχρι τα 1.000 ευρώ σε καταθέσεις μισθών και συντάξεων, αλλά και σε καταθέσεις από ενοίκια ή άλλα έσοδα, τα οποία είναι τα μοναδικά έσοδα για να μπορέσει να επιβιώσει ένας πολίτης. Θα θέλαμε να τροποποιήσετε και αυτήν τη διάταξη.
Ας πάω τώρα επί τροχάδην στο νομοσχέδιο.","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"67417"," Και ολοκληρώστε με αυτό, κυρία συνάδελφε.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"67418"," Ολοκληρώνω, κύριε Πρόεδρε.
Τα έχουμε συζητήσει και στην επιτροπή, τα ανέφερα και προχθές στην πρωτομιλία μου. Είναι αποσπασματικό το νομοσχέδιο. Το είπαμε πολλές φορές. Είναι μεγάλη ανάγκη -το έχετε καταλάβει κι εσείς και το έχετε υποσχεθεί- η χώρα μας να αποκτήσει έναν εθνικό ενεργειακό σχεδιασμό, να μπορέσει να καθορίσει το ενεργειακό μείγμα, έχοντας όλη αυτήν την εμπειρία τώρα και την εμπειρία του ΛΑΓΗΕ αλλά και την εμπειρία που έχει συσσωρευτεί και από τις ΑΠΕ, χωρίς να τις «στραγγαλίζει», προκειμένου να τα βγάλει πέρα. 
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"67419"," Ολοκληρώστε, κυρία συνάδελφε.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"67420"," Τελειώνω.
Και νομίζω ότι, εφόσον μπορέσει να καθορίσει αυτά τα πράγματα, τότε –γιατί εγώ θα συμφωνούσα επί της αρχής- θα μπορούσε να έλθει και το μέτρο της διακοψιμότητας, της υπηρεσίας διακοπτόμενου φορτίου, γιατί πράγματι πρέπει να προηγηθούν πολλές άλλες ρυθμίσεις προκειμένου να υπάρξει και αυτό.
Δεν έχω χρόνο για να αναφέρω -τουλάχιστον επιγραμματικά- τις πολλές άλλες ρυθμίσεις καθορισμού του ενεργειακού μείγματος, εξοικονόμησης ενέργειας κ.λπ., ούτως ώστε και αυτό το μέτρο να είναι αποτελεσματικό.
Ευχαριστώ.
(Χειροκροτήματα από την πτέρυγα της ΔΗΜΑΡ)","ΑΣΗΜΙΝΑ ΞΗΡΟΤΥΡΗ-ΑΙΚΑΤΕΡΙΝΑΡΗ",374
"67421"," Ευχαριστούμε την κ. Ξηροτύρη.
Το λόγο έχει η κ. Γιαννακάκη για έξι λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"67422"," Ευχαριστώ πολύ, κύριε Πρόεδρε. 
Κυρίες και κύριοι Βουλευτές, η χώρα μας, η χώρα που έδωσε τα περισσότερα θύματα κατά κεφαλήν στον αγώνα ενάντια στο ναζισμό και στο φασισμό κατά τη διάρκεια του Β΄ Παγκοσμίου Πολέμου, βρίσκεται αυτήν τη στιγμή αντιμέτωπη ακριβώς με αυτό το καρκίνωμα. 
Είδαμε από το Βήμα της Βουλής ανθρώπους να αρνούνται το Ολοκαύτωμα. Και επειδή οι λέξεις έχουν χάσει πια τη σημασία τους, αρνητές του Ολοκαυτώματος σημαίνει αρνητές του Άουσβιτς, σημαίνει αρνητές των κρεματορίων, σημαίνει αρνητές των χιλιάδων Ελλήνων Εβραίων που έχασαν τη ζωή τους, σημαίνει αρνητές του πρώτου Έλληνα αξιωματικού που σκοτώθηκε στα ελληνοαλβανικά σύνορα, του Φριζή. 
Η δημοκρατία, όμως, δεν απειλείται. Η δημοκρατία δεν απειλείται ακόμη και όταν καθυστερημένα, όπως είναι η περίπτωσή μας, αποφασίζει να αντιδράσει χρησιμοποιώντας τους τρεις πυλώνες της, αυτούς ακριβώς που αυτοί οι άνθρωποι προσπαθούν να καταστρέψουν. Αυτοί είναι: το κράτος δικαίου, τα ανθρώπινα δικαιώματα και ο κοινοβουλευτισμός. 
Αναρωτιόμαστε τι γίνεται σε άλλες χώρες του εξωτερικού σε τέτοιες περιπτώσεις. 
Θα ήθελα να θυμίσω ένα πάρα πολύ πρόσφατο παράδειγμα. Πριν από δέκα περίπου μέρες ένας Γάλλος Βουλευτής του UMP είδε να μειώνεται δραστικά η βουλευτική του αποζημίωση και να επιπλήττεται με την απειλή πολύ βαρύτερων κυρώσεων, επειδή προέβη σε σεξιστικό σχόλιο την ώρα που μιλούσε γυναίκα συνάδελφός του Βουλευτής από το Βήμα της Βουλής. 
Η Δημοκρατική Αριστερά είχε κρούσει τον κώδωνα του κινδύνου και κατά τη διάρκεια του κοινοβουλευτικού της έργου και εν γένει στη λειτουργία της πάρα πολλές φορές στο παρελθόν. 
Βέβαια, πρέπει να τονίσουμε ότι αυτή η πρωτοβουλία θα πρέπει να κινείται πάντα εντός του πλαισίου του Συντάγματος και της νομιμότητας, διαφορετικά κινδυνεύει και η ίδια να υπονομεύσει την ίδια την ουσία της. Διότι η δημοκρατία δεν εκδικείται. Η δημοκρατία διαπαιδαγωγεί και παραδειγματίζει. Γιατί -όπως διάβασα πολύ πρόσφατα- μεταξύ της ατιμωρησίας και της παραδειγματικής τιμωρίας υπάρχει πάντα το κράτος δικαίου. Και αυτό καλούμεθα αυτήν τη στιγμή να προασπίσουμε. 
Για μία ακόμα φορά –εδώ πέρα, όμως, είναι μια πραγματικά έκτακτη κατάσταση και μπορούμε να το συγχωρήσουμε, όχι, όμως, όλες τις άλλες, που με την έννοια της εξαιρετικής κατάστασης προφασίζεται κατά καιρούς η Κυβέρνηση- έρχεται μία αποσπασματική τροπολογία μέσα σε ένα άσχετο νομοσχέδιο. 
Εμείς ως Δημοκρατική Αριστερά δεσμευόμεθα ότι θα κατεβάσουμε μία συνολική πρόταση για αυτό το θέμα, η οποία θα εντάσσεται μέσα στο γενικότερο πλαίσιο της χρηματοδότησης των κομμάτων. Μέσα σε αυτό θα εξετάσουμε και το ενδεχόμενο να αναστέλλεται η χρηματοδότηση κομμάτων, όταν αυτή χρησιμοποιείται σε δραστηριότητες οι οποίες είναι προδήλως αντισυνταγματικές. Διότι προδήλως αντισυνταγματικές είναι οι δραστηριότητες «αίμα για Έλληνες», «τρόφιμα μόνο για Έλληνες», γιατί καταστρατηγούν πρόβλεψη του Συντάγματος που αφορά την ισοπολιτεία και ισονομία όλων των διαβιούντων στην ελληνική επικράτεια. 
Σε σχέση με αυτό το γενικότερο νομοθέτημα που περιμέναμε να έρθει στη Βουλή, το οποίο θα περιελάμβανε τη διαφάνεια στην ιδιωτική χρηματοδότηση, τη μείωση της κρατικής χρηματοδότησης, τη μείωση της βουλευτικής αποζημίωσης, την κατάργηση των αποζημιώσεων των Βουλευτών για τη συμμετοχή τους στις επιτροπές, όπως και την κατάργηση των προνομιακών ρυθμίσεων στη φορολογία των Βουλευτών, έχει υποβληθεί μία επίκαιρη ερώτηση, η οποία έχει αναβληθεί μία φορά, αλλά ο κ. Μαυραγάνης έχει δεσμευθεί ότι θα έρθει εδώ την Πέμπτη και θα τη συζητήσουμε. 
Θα ήθελα σε αυτό το πλαίσιο να υπενθυμίσω και τις δεσμεύσεις του Υπουργού Εσωτερικών σε επίκαιρη ερώτησή μου στις αρχές του Ιούλη, όπου είχε δεσμευτεί να ενσωματώσει στην ελληνική νομοθεσία τις προτάσεις της Επιτροπής GRECO του Συμβουλίου της Ευρώπης για τη διαφθορά. Ο ίδιος ο κ. Μιχελάκης είχε δεσμευτεί, μεταξύ των άλλων, για τη μείωση της χρηματοδότησης, την αυστηροποίηση των όρων χρηματοδότησης των πολιτικών κομμάτων και ότι ο έλεγχος του πολιτικού χρήματος θα έφευγε από τη Βουλή και θα ανετίθετο σε ανεξάρτητη αρχή. 
Θα περιμέναμε, λοιπόν, η σημερινή τροπολογία να έρθει σε ένα γενικότερο νομοσχέδιο, το οποίο θα περιελάμβανε όλα τα παραπάνω, που, όπως είπα, ήταν και δέσμευση εδώ και τρεις μήνες του Υπουργού Εσωτερικών κ. Μιχελάκη. Η Κυβέρνηση, όμως, δεν στάθηκε στο ύψος των περιστάσεων. 
Όπως προανέφερα, η Δημοκρατική Αριστερά στέκεται κατ’ αρχάς θετικά επί της τροπολογίας. 
Θα θέλαμε, όμως, να κάνουμε κάποιες πολύ συγκεκριμένες παρατηρήσεις: 
Η χρηματοδότηση των κομμάτων συνεχίζεται απρόσκοπτα και στο χρονικό διάστημα μεταξύ της άρσης της ασυλίας και της άσκησης δίωξης, κάτι το οποίο κατά τη γνώμη μας είναι ανεπίτρεπτο. Εφόσον οι κατηγορίες, βάσει των οποίων προτείνεται η άρση της βουλευτικής ασυλίας, ανήκουν στο πλαίσιο των διατάξεων του άρθρου 187 και του 187Α, η χρηματοδότηση θα πρέπει να αναστέλλεται αυτομάτως μετά την έγκριση της άρσης της ασυλίας. Στην περίπτωση που κάποιοι βρεθούν να πουν ότι αυτό έρχεται να προσβάλει το τεκμήριο της αθωότητας και εδώ πέρα μπορεί να υπάρξει ασφαλιστική δικλίδα.
Θα πρέπει να επισημανθεί ότι η χρηματοδότηση δεν διακόπτεται, αλλά αναστέλλεται, πράγμα που σημαίνει ότι σε περίπτωση αθώωσης του ή των κατηγορουμένων τα παρακρατηθέντα χρηματικά ποσά επιστρέφονται στο ακέραιο. 
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Δύο φράσεις έχω ακόμα, κύριε Πρόεδρε.
Επίσης, οι κατηγορίες οι οποίες περιλαμβάνονται στα προαναφερθέντα άρθρα είναι τέτοιας μορφής, ώστε θα ήταν λάθος να συγχέονται με γενικότερα θέματα βουλευτικής ασυλίας και απρόσκοπτης λειτουργίας του έργου των Βουλευτών.
Σας ευχαριστώ πολύ.
(Χειροκροτήματα από την πτέρυγα της ΔΗΜΑΡ)","ΜΑΡΙΑ ΓΙΑΝΝΑΚΑΚΗ",100
"67423"," Κύριε Πρόεδρε, θα ήθελα το λόγο.","ΣΥΜΕΩΝ ΚΕΔΙΚΟΓΛΟΥ",219
"67424"," Κύριε Υπουργέ, θέλετε να παρέμβετε;","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"67425"," Μάλιστα, κύριε Πρόεδρε.","ΣΥΜΕΩΝ ΚΕΔΙΚΟΓΛΟΥ",219
"67426"," Έχετε το λόγο για τρία λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"67427"," Ευχαριστώ, κύριε Πρόεδρε.
Παίρνω το λόγο, γιατί άκουσα προηγουμένως την προλαλήσασα συνάδελφο από τον ΣΥΡΙΖΑ -νομίζω ότι ήταν η κ. Κανελλοπούλου, αν κάνω λάθος, ας με συγχωρήσει- η οποία με δραματικούς τόνους -καθότι ηθοποιός η ίδια- αναφέρθηκε σε θέματα παιδείας. Θα ήθελα, λοιπόν, να δώσω κάποιες απαντήσεις κυρίως για την τροπολογία την οποία φέρνουμε ως Υπουργείο Παιδείας. 
Θα αντιπαρέλθω κάποιες ανακρίβειες που ακούστηκαν, όπως, για παράδειγμα, για τα ειδικά σχολεία τα οποία μένουν χωρίς προσωπικό. Ήδη το προσωπικό στις τάξεις είναι περισσότερο απ’ ό,τι είχαμε πέρσι μέχρι και τον Απρίλιο. Επίσης, θα έχουμε δυόμισι χιλιάδες παραπάνω καθηγητές στα ειδικά σχολεία φέτος. 
Επίσης, όσον αφορά το θέμα των μεταφορών, πρέπει κάποια στιγμή να γίνει κατανοητό και στους συναδέλφους -γιατί το βλέπουμε συχνά και σε ερωτήσεις επίκαιρες- ότι το θέμα των μεταφορών -πέρα από κάποια, λίγα σχολεία στην ειδική αγωγή- είναι αρμοδιότητα των περιφερειών και όχι του Υπουργείου Παιδείας. 
Έρχομαι, λοιπόν, να μιλήσω με πολύ λίγα λόγια για την τροπολογία την οποία φέρνουμε στο παρόν νομοσχέδιο. 
Αποτελείται, όπως ξέρετε, από έξι παραγράφους. Δεν θα αναφερθώ στην έκτη παράγραφο, που είναι ουσιαστικά τροπολογία του Υπουργείου Διοικητικής Μεταρρύθμισης. Θα μιλήσει γι’ αυτήν, φαντάζομαι, ο αρμόδιος Υπουργός ή, εάν υπάρχουν κάποιες απορίες, ο αρμόδιος σε θέματα τριτοβάθμιας εκπαίδευσης, ο κ. Αρβανιτόπουλος, ο οποίος αυτήν τη στιγμή είναι σε εκδήλωση στην οποία παρευρίσκεται ο Πρόεδρος της Δημοκρατίας και ο Πρωθυπουργός. Θα μιλήσω για τις άλλες πέντε παραγράφους. Ξεκινώ γρήγορα από την πέμπτη παράγραφο προς την πρώτη. 
Πολύ ξεκάθαρα, η δεύτερη, η τρίτη, η τέταρτη και η πέμπτη δεν νομίζω ότι έχουν κάποιο ουσιαστικό ενδιαφέρον. Ρυθμίζουν θέματα αυτονόητα. 
Η πέμπτη παράγραφος ρυθμίζει θέματα ειδικοτήτων ΙΕΚ και ΕΠΑΛ. Με αυτήν τη ρύθμιση ουσιαστικά προσθέτουμε τρεις ειδικότητες στα ΙΕΚ και αναδιαμορφώνουμε τις ειδικότητες στον Τομέα Ηλεκτρολογίας, Ηλεκτρονικής και Αυτοματισμού της Ομάδας Προσανατολισμού Τεχνολογικών Εφαρμογών. Με βάση τα όσα είδαμε από την εμπειρία μας προσθέτουμε κάποιες νέες ειδικότητες. Τίποτα το καινούργιο, τίποτα το αξιοπερίεργο.
Στην παράγραφο 4 έχουμε να κάνουμε με αποσπάσεις διοικητικών υπαλλήλων, προκειμένου να στελεχωθούν υπηρεσίες και δομές της Διά Βίου Μάθησης στα ΣΕΚ και στα ΙΕΚ. 
Παράγραφος 3: Με αυτήν τη διάταξη ρυθμίζουμε θέματα που αφορούν τους αναπληρωτές εκπαιδευτικούς της τριτοβάθμιας και δευτεροβάθμιας εκπαίδευσης. Ουσιαστικά μπορούν, με απόφαση του περιφερειακού διευθυντή, να μετατίθενται σε άλλη περιοχή εντός της ίδιας περιφερειακής διεύθυνσης, εάν υπάρχει ανάγκη. Αυτό, όπως καταλαβαίνετε, γίνεται για λόγους εξορθολογισμού του συστήματος.
Με την παράγραφο 2 ουσιαστικά έχουμε μία παράταση της θητείας των μελών της ολομέλειας της ΑΔΙΠ. Έληξε η θητεία. Προχωράμε σε παράταση της θητείας αυτής. 
Έρχομαι στην παράγραφο 1, που ουσιαστικά έχει, αν θέλετε, το μεγαλύτερο ενδιαφέρον και έχει να κάνει με το δελτίο παρουσίας των εκπαιδευτικών. 
Κοιτάξτε, με την παράγραφο αυτή επιδιώκουμε να έχουμε μία καθημερινή αποτύπωση του πού βρίσκεται ο κάθε εκπαιδευτικός. Αυτό νομίζω ότι είναι αυτονόητο για τον κάθε εργαζόμενο, για τον κάθε δημόσιο υπάλληλο. Άλλος υπογράφει, άλλος χτυπάει κάρτα. 
Εν πάση περιπτώσει, νομίζω ότι είναι σωστό ο ίδιος ο εκπαιδευτικός να δηλώνει το πού βρίσκεται όταν πάει και όταν αποχωρεί από τη δουλειά του. Δεν έχει τιμωρητικό χαρακτήρα. Ίσα-ίσα τον προφυλάσσει από πιθανούς ελέγχους, για παράδειγμα από τους Επιθεωρητές Δημόσιας Διοίκησης, κι έχει να κάνει, όπως καταλαβαίνετε, με μία ορθολογικότερη διαχείριση του προσωπικού. 
Ξέρετε ότι ως Υπουργείο Παιδείας χρησιμοποιούμε το «Survey», δηλαδή έχουμε ψηφιακή αποτύπωση του τι έχουμε κάθε ώρα, σε κάθε αίθουσα, σε κάθε σχολειό μας. Για να υπάρχει αυτή η ψηφιακή αποτύπωση, χρειάζεται η καθημερινή ενημέρωσή του από το διευθυντή.
Αγαπητοί συνάδελφοι, ποιος φοβάται τη λογοδοσία και ποιος φοβάται τη διαφάνεια; Θα έλεγα ότι ακόμα και τα όρια του πιο υπέρτατου λαϊκισμού είναι δύσκολο να ακουμπήσουν μια τέτοια απόφαση. Έτσι δίνεται και μια απάντηση σε λασπολόγους, που υποστηρίζουν ότι οι εκπαιδευτικοί δεν είναι στη δουλειά τους όλες τις ώρες των καθηκόντων τους. Εμείς ερχόμαστε ακριβώς να τους προστατέψουμε και να αποδείξουμε ότι ο εκπαιδευτικός κάνει καλά τη δουλειά του. 
Επίσης, επιλύουμε το θέμα του διδακτικού έργου, θέμα πολύ σημαντικό. Μέχρι τώρα το διδακτικό έργο ήταν μόνο οι ώρες που ο εκπαιδευτικός ήταν μέσα στην τάξη και έκανε μάθημα. Τώρα δεν αφορά μόνο τα μαθήματα αλλά και το έργο διοίκησης και τις ενδοσχολικές δραστηριότητες ή τις ώρες που ενημερώνει τους γονείς.
Αυτό, λοιπόν, έχει δυο θετικά αποτελέσματα. Το πρώτο είναι ότι αποτυπώνει την πραγματικότητα. Κάποιοι, δηλαδή, που είχαν διοικητικό έργο κρύβονταν, ενώ αυτή ήταν μια πραγματική δουλειά που ήταν απαραίτητη ως προς τις ανάγκες του σχολείου. 
Η δεύτερη μεγάλη θετική επίδραση είναι ότι αποσυνδέεται ουσιαστικά η οργανική θέση από τον αριθμό των δώδεκα ωρών. Τι εννοώ με αυτό; Όπως ξέρετε, για να έχει κάποιος εκπαιδευτικός οργανική θέση, θα έπρεπε να συμπληρώνει τουλάχιστον δώδεκα ώρες. Αυτό είχε σαν συνέπεια, όταν αυτές οι ώρες δεν συμπληρώνονταν, να έχουμε στρεβλώσεις, από την πίεση των συντεχνιών που έρχονταν στο Υπουργείο και έλεγαν «για να συμπληρώσουν οι εκπαιδευτικοί τις δώδεκα ώρες, βάλτε δεύτερη ανάθεση σε εκείνο ή το άλλο μάθημα», με αποτέλεσμα το ωρολόγιο πρόγραμμα να διαμορφώνεται όχι με βάση τις μαθησιακές ανάγκες των μαθητών, αλλά τις διάφορες πιέσεις των συντεχνιών. Νομίζω, λοιπόν, ότι είναι προς τη σωστή και θετική κατεύθυνση το γεγονός ότι βάζουμε στο διδακτικό έργο και το έργο διοίκησης και τις ενδοσχολικές δραστηριότητες και την ενημέρωση των γονέων.
Σας ευχαριστώ, κύριε Πρόεδρε.","ΣΥΜΕΩΝ ΚΕΔΙΚΟΓΛΟΥ",219
"67428"," Ευχαριστούμε, κύριε Υπουργέ.
Το λόγο έχει ο κ. Μαντάς για έξι λεπτά.","Î”Ï�Î¹Î²ÎµÎ»ÎµÎ³ÎºÎ±Ï‚ Î™Ï‰Î±Î½Î½Î·Ï‚",138
"67429"," Χαίρομαι που είχαμε την τύχη να ακούσουμε τον κύριο Υφυπουργό, διότι ο σκοπός μου ήταν να μιλήσω για την τροπολογία που κατέθεσε το Υπουργείο Παιδείας.
Εγώ θέλω να αναρωτηθείτε, κύριε Υφυπουργέ, όπως επίσης και η πολιτική ηγεσία του Υπουργείου Παιδείας, αν όλα αυτά που λέτε έχουν καμμία σχέση με την παιδεία. Έχετε κυριολεκτικά κατρακυλήσει και η κατρακύλα σας –ειλικρινά έχω μείνει άφωνος- δεν ξέρω πού θα φτάσει. Κάνετε κάποιες τεχνοκρατικές διορθώσεις, τις οποίες δεν ξέρω πώς σκέφτεστε να τις βαφτίσετε. Βάζετε εν έτει 2013 ηλεκτρονικό παρουσιολόγιο, για να βλέπετε πού είναι κάθε στιγμή ο εκπαιδευτικός. Εγώ θα έλεγα να του βάλετε ένα τσιπάκι. Θα τον βλέπετε καλύτερα! 
Όλα αυτά που λέτε έχουν καμμία σχέση με την πραγματικότητα που ζει αυτήν τη στιγμή η παιδεία, οι μαθητές, οι γονείς, οι καθηγητές; Καμμία απολύτως σχέση δεν έχουν. Το λέω με τόσο κατηγορηματικό τρόπο, γιατί νομίζω ότι σε αυτήν εδώ την Αίθουσα κανένας άνθρωπος που έχει σχέση με την πραγματικότητα δεν είναι περήφανος με αυτό που συμβαίνει αυτήν τη χρονιά στη δημόσια εκπαίδευση.
Θα μιλήσω μόνο για τα δυο τελευταία άρθρα. Απεκδυθήκατε της ευθύνης για την παράγραφο 6. Είπατε ότι για αυτή θα μιλήσει το αντίστοιχο Υπουργείο Διοικητικής Μεταρρύθμισης.
Θέλω να σας πω δυο πράγματα για την παράγραφο 5, για τα θέματα των ειδικοτήτων ΙΕΚ και ΕΠΑΛ. Φέρατε κάποιες ειδικότητες. Τις είχαμε προτείνει αυτές τις ειδικότητες. Ξέρετε τι δεν φέρατε; Τις ειδικότητες που πετσοκόψατε και τις δώσατε στα ιδιωτικά ΙΕΚ, τις ειδικότητες της υγείας. Σε αυτές τις ειδικότητες υπήρχε το μεγαλύτερο ποσοστό αιτημάτων των ανθρώπων που ήθελαν να εκπαιδευτούν στα δημόσια ΙΕΚ. Και εσείς λέτε ότι τα αναβαθμίσατε. 
(Στο σημείο αυτό την Προεδρική Έδρα καταλαμβάνει ο Β΄ Αντιπρόεδρος της Βουλής κ. ΓΕΩΡΓΙΟΣ ΚΑΛΑΝΤΖΗΣ )
Ενώ δώσατε αριθμό για τις αιτήσεις στα δημόσια ΙΕΚ, στα ΣΕΚ δεν είπατε αριθμό, δεν είπατε πόσοι έκαναν αιτήσεις γι’ αυτόν το νέο θεσμό, τον οποίο βάλατε αμέσως μετά το γυμνάσιο, για να καλύψετε δήθεν την ανεπάρκειά μας στην επαγγελματική εκπαίδευση και όχι μόνο αυτό. Νομίζω ότι και μέσα από τα δελτία, τα οποία επαναλαμβάνετε κάθε μέρα, προσπαθείτε να εμφανίσετε μια εικόνα ότι στη μη τυπική εκπαίδευση κάνετε θαύματα. Θέλω λιγάκι να σκεφτείτε και να μας πείτε αν μπορείτε να απαντήσετε στο εξής: 
Πώς φτιάξατε άραγε το σύστημα έτσι, ώστε τα ιδιωτικά ΙΕΚ να είναι πανέτοιμα την κατάλληλη στιγμή να απορροφήσουν, όπως ξέρετε, ένα πάρα πολύ μεγάλο ποσοστό σπουδαστών; 
Ένα μήνα μετά την ψήφιση του ν. 4186/2013 αλλάζετε εκ νέου τις ειδικότητες. Δεν κάνετε όμως αυτό που σας είπα πριν, δηλαδή την αλλαγή στο κρίσιμο σημείο. Φέρνετε κάποιες ειδικότητες, για τις οποίες μάλιστα το 2016 δεν θα υπάρξει δυνατότητα ούτε για πρόγραμμα σπουδών –έχει άλλωστε αναρτηθεί στο Υπουργείο- ούτε να «τρέξουν» αυτές οι ειδικότητες.
Τέλος, τι θα κάνετε με τα λεφτά του ΕΣΠΑ που είχαν προβλεφθεί να καλύψουν τα κουπόνια των δημοσίων ΙΕΚ; Μήπως θα τα μεταφέρετε ως κονδύλια στα κουπόνια των ιδιωτικών ΙΕΚ; 
Πάντως, η εγγραφή στο προσχέδιο του προϋπολογισμού του 2014 προβλέπει για τα δημόσια ΙΕΚ, αν δεν κάνω λάθος, 300.000 ευρώ. Με αυτούς που είναι ήδη εγγεγραμμένοι σπουδαστές υπολογίζεται πως η δαπάνη για κάθε σπουδαστή για τα δύο εξάμηνα θα είναι της τάξης των 26 ευρώ. Βγάλτε μόνοι σας τα συμπεράσματα. 
Και τώρα έρχομαι στην περίφημη παράγραφο 6 της τροπολογίας που φέρνει το Υπουργείο Παιδείας. Εγώ ξέρετε πώς θα την ονόμαζα αυτήν την παράγραφο, τι τίτλο θα έβαζα; «Ειδικό πειθαρχικό παράπτωμα της μη συμμόρφωσης της Κυβέρνησης με το Σύνταγμα και ειδικότερα με το άρθρο 16.». 
Διότι υποπίπτετε, κύριε Υπουργέ και κύριοι της Κυβέρνησης, σε ένα παράπτωμα του οποίου οι συνέπειες για τα δημόσια πανεπιστήμια θα είναι δραματικές. Και μη μου πείτε ότι δεν ξέρετε, διότι ξέρετε πάρα πολύ καλά τι κάνετε. Μάλιστα το κάνετε χωρίς μέχρι σήμερα να έχετε φέρει την παραμικρή εισηγητική αιτιολογική αξιολόγηση ή έκθεση –όπως θέλετε πείτε το- γιατί το κάνετε αυτό το πράγμα. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Ένα λεπτό ακόμη, κύριε Πρόεδρε.
Πείτε μου, εκεί που θα διαλύσετε, για παράδειγμα, τις βιβλιοθήκες, τα κέντρα διαχείρισης δικτύου, τις υπηρεσίες των δημόσιων πανεπιστημίων, εκεί που θα αφήσετε έκθετα τα δημόσια πανεπιστήμια στις διεθνείς υποχρεώσεις τους και στα προγράμματα και θα συμπιέσετε ακόμη τα έσοδα των πανεπιστημίων, διότι δεν θα μπορούν να λειτουργήσουν τα ερευνητικά προγράμματα, τι θα φέρετε; Τι θα κάνετε; Συνεργεία από έξω; Εργολαβίες θα φέρετε; Τι ακριβώς σκέφτεστε να κάνετε και γιατί στα οκτώ μεγαλύτερα ιδρύματα της χώρας και ειδικότερα στο ΕΚΠΑ και στο ΕΜΠ δημιουργείτε αυτήν την τεράστια πληγή; 
Πρέπει να απαντήσετε και πρέπει να απαντήσετε και σε κάτι ακόμη, κύριοι της Κυβέρνησης, και τελειώνω.
Σε αυτό το απίστευτο όργιο αυταρχισμού που απειλείτε από τους πρυτάνεις μέχρι τους υπαλλήλους σε αργία, παραβιάζοντας το δικαίωμα της απεργίας –συνταγματικό δικαίωμα- και τους λένε να πάνε να απογραφούν, ενώ απεργούν, σέρνετε τους προέδρους των συλλόγων στους εισαγγελείς για να τους εκφοβίσετε και στο τέλος φέρνετε και νομοτεχνική βελτίωση για αναδρομική ισχύ από τις 11 Οκτωβρίου. 
(Χειροκροτήματα από την πτέρυγα του ΣΥΡΙΖΑ-ΕΚΜ)","ΧΡΗΣΤΟΣ ΜΑΝΤΑΣ",299
"67430"," Κυρίες και κύριοι συνάδελφοι, θα ήθελα -για να είμαστε εντάξει και επειδή δεν θέλω ούτε εγώ να χρεωθώ με τη στάση μου και να στερηθούν τη δυνατότητα συνάδελφοι να μιλήσουν- να ενημερώσω ότι υπολείπονται να μιλήσουν είκοσι τρεις συνάδελφοι. Όπως ξέρετε, έχουμε αποφασίσει στις έντεκα να κλείσουμε, για να γίνει η ονομαστική ψηφοφορία. Αν κρατήσουμε το χρόνο, θα μιλήσουν και οι είκοσι τρεις συνάδελφοι. Γι’ αυτό παρακαλώ όλους, με πρώτον εμένα, να τηρήσουμε το χρόνο, για να μπορέσουν να μιλήσουν όλοι οι συνάδελφοι.
Παρακαλώ την κ. Τριανταφύλλου να λάβει το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"67431"," Ευχαριστώ, κύριε Πρόεδρε.
Ο ενεργειακός σχεδιασμός και οι στόχοι του είναι κάτι εξαιρετικά σοβαρό για την οικονομία, για το περιβάλλον και για την παραγωγική ανασυγκρότηση κάθε χώρας. Ένας τέτοιος σχεδιασμός πρέπει απαρέγκλιτα να στοχεύει στην ικανοποίηση των λαϊκών αναγκών, στην προάσπιση των εθνικών συμφερόντων, στην προστασία του περιβάλλοντος με τη λελογισμένη χρήση της ενέργειας. Θα πρέπει, επίσης, να δίνει προοπτική ανάπτυξης με την ισόρροπη ανάπτυξη περιοχών και κλάδων της οικονομίας. Η ενέργεια είναι δημόσιο αγαθό και άρα μέτοχος και συμμέτοχος σε αυτή θα πρέπει να είναι ο λαός.
Μέχρι τώρα, αν κάνουμε μία αποτίμηση, θα δούμε ότι δεν υπήρξε ουσιαστικός ενεργειακός σχεδιασμός που να εξυπηρετεί τα εθνικά και λαϊκά συμφέροντα. Στον αντίποδα, υπήρξε η υπηρέτηση ενός νεοφιλελεύθερου μοντέλου, που μετέτρεψε και την ενέργεια σε εμπόρευμα. Παράδειγμα είναι το πετρέλαιο θέρμανσης και οι επικλήσεις των ευρωπαϊκών μας υποχρεώσεων. Το περσινό επιχείρημα ήταν η πάταξη του λαθρεμπορίου.
Μα, μπορεί πραγματικά η επίκληση στην όποια ευρωπαϊκή υποχρέωση να απαντήσει στην ανάγκη των πολιτών για θέρμανση; Πρέπει να γνωρίζουμε ότι η σύνδεση της πρόσβασης στην ενέργεια με τη φορολογία, τη θέρμανση, το ηλεκτρικό ρεύμα γυρίζει το ρολόι της ιστορίας στο Μεσαίωνα. Στερεί, δηλαδή, ουσιαστικά τη δυνατότητα αξιοπρεπούς διαβίωσης, για να μη μιλήσουμε για την οικολογική καταστροφή, να μη μιλήσουμε για τη λαθραία υλοτόμηση και, εν πάση περιπτώσει, να μη μιλήσουμε για όλα αυτά τα προβλήματα που τα βλέπουμε και τα αντιμετωπίζουμε καθημερινά.
Για ποιον περαιτέρω σχεδιασμό μιλάμε, αν δεν μπορούμε να λύσουμε τόσο ζωτικά προβλήματα σαν αυτά που αναφέραμε λίγο πριν;
Το συγκεκριμένο νομοσχέδιο παρουσιάζει πληθώρα παραπομπών σε μελλοντικές υπουργικές αποφάσεις. Ο Υπουργός Περιβάλλοντος θα μπορεί οποτεδήποτε να μεταβάλλει το πλαίσιο. Παρέχεται, όμως, έτσι ασφάλεια για όσους θέλουν να λειτουργήσουν και να επενδύσουν στις ΑΠΕ; Σίγουρα όχι.
Λέτε πως το νομοσχέδιο συμπεριλαμβάνει διατάξεις με τις οποίες επιδιώκεται η άρση στρεβλώσεων στο θεσμικό πλαίσιο των ΑΠΕ, με στόχο να δημιουργηθεί ένα υγιές επενδυτικό κλίμα προς όφελος του καταναλωτή. Μα, όλα τα θέματα ουσιαστικά και με αυτό το νομοσχέδιο μένουν ανοικτά, το έλλειμμα του ΛΑΓΗΕ, οι εγγυημένες τιμές των φωτοβολταϊκών, ο σχεδιασμός του ενεργειακού μείγματος. Τι από όλα αυτά λύνεται; Πώς διανέμεται, ας πούμε, το τέλος για τις ΑΠΕ; Αυτό είναι ένα ζήτημα.
Θα αναφερθώ κυρίως -αναφέρθηκαν οι προλαλήσαντες συνάδελφοί μας σε διάφορα θέματα- στα αγροτικά φωτοβολταϊκά και στον εμπαιγμό των αγροτών από την πολιτεία, γιατί τις προηγούμενες ημέρες που συζητιόταν αυτό το νομοσχέδιο άκουσα πανηγυρισμούς ότι μία σειρά από στρεβλώσεις λύνονται. Να δούμε, εν πάση περιπτώσει, τι συμβαίνει με τα φωτοβολταϊκά.
Είναι, πράγματι, εξαιρετικά ενδιαφέρον να παρακολουθήσει κάποιος το πώς πείστηκαν να προχωρήσουν στην επένδυση των φωτοβολταϊκών οι αγρότες με βάση το ν. 3851/2010. Αυτός ο νόμος θα προσάρμοζε την παραγωγή ενέργειας στη χώρα στο νέο δόγμα της απελευθέρωσης της αγοράς ενέργειας και στα ευρωπαϊκά στάνταρ για αύξηση της αναλογίας παραγωγής από ανανεώσιμες πηγές ενέργειας, σε σχέση με τις παραδοσιακές μορφές παραγωγής ενέργειας από λιθάνθρακα ή από πετρέλαιο ή και από φυσικό αέριο.
Οι αγρότες προχώρησαν σε επενδύσεις, δανειζόμενοι από τράπεζες με υψηλό επιτόκιο. Να σημειωθεί ότι αυτή η επένδυση δεν θεωρείται αγροτική παραγωγή από την Ευρωπαϊκή Επιτροπή, αλλά επιχειρηματική δραστηριότητα, παρ’ ότι χρειάζεται το χωράφι για να πραγματοποιηθεί και τον ήλιο για να αποδώσει. Έτσι και οι μεγάλες κατασκευαστικές εταιρείες, που ήταν έτοιμες να δραστηριοποιηθούν, είχαν ένα μικρό εμπόδιο: δεν είχαν χωράφια. Έτσι, ή θα τα νοίκιαζαν ή θα τα αγόραζαν.
Εδώ θα πρέπει να πούμε ότι περίπου εξίμισι χιλιάδες αγρότες σε όλη τη χώρα και περίπου εξακόσιοι συμπατριώτες μου, Αιτωλοακαρνάνες αγρότες, πείστηκαν και στράφηκαν στην παραγωγή ηλεκτρικής ενέργειας από φωτοβολταϊκά συστήματα, προκειμένου να αποκτήσουν ένα συμπληρωματικό εισόδημα.
Tι γίνεται όλον αυτόν τον καιρό; Οι αγρότες πραγματικά μέσα από πολύ μεγάλες δυσκολίες εξασφαλίζουν μια χρηματοδότηση με δανεισμό καθόλου φθηνό και, αφού περνάνε από το σκόπελο της χρηματοδότησης, βρίσκονται απέναντι στις δύσκολες καιρικές συνθήκες, απέναντι στις αμείλικτες προθεσμίες της ΔΕΗ, σε έναν αγώνα δρόμου. Εν πάση περιπτώσει σε όλες αυτές τις προηγούμενες παραινέσεις της τότε κυβέρνησης, το κράτος όχι μόνο δεν γίνεται αρωγός τους, αλλά κυριολεκτικά συνεχώς βάζει εμπόδια, για να σταματήσει αυτήν την πορεία. Υπάρχει μια αμέτρητη γραφειοκρατία και πολλά άλλα εμπόδια.  
Βρίσκουμε τώρα το εξής. Ξαναλέω ότι όλες αυτές τις μέρες άκουσα εδώ μέσα ότι επιλύονται μια σειρά από αυτά τα προβλήματα, οι αγρότες μπαίνουν στην ειδική κατηγορία, που ήταν πράγματι ένα αίτημά τους.
Τι γίνεται όμως παρ’ όλα αυτά;  Δεν θα πρέπει να αναρωτιόμαστε, τι έβαλαν οι αγρότες σε αυτήν την υπόθεση και τι θα βγάλουν; Άντε να τους μείνουν οι άδειες. Ξέρετε κανέναν αγρότη που να βγάζει μεροκάματο από αυτό; Εγώ δεν ξέρω! Το πολύ-πολύ –και είναι ζητούμενο αυτό- να μπορεί να πληρώσει τις δόσεις στις τράπεζες και εσείς το παρουσιάσατε ως επιτυχία. Θα ήθελα να σταθώ σε αυτό. Παρουσιάζετε ως επιτυχία κάτι και είναι σαν να τους λέτε «δεν σας εξοντώσαμε» και ακριβώς γι’ αυτό περιμένετε να σας πουν ευχαριστώ. Υπάρχει ένα νέο λογύδριο για ένα νέο πακέτο, για ένα υγιές περιβάλλον που παίρνει μέσα του και μικρούς και μεγάλους στα φωτοβολταϊκά.
Στην πραγματικότητα υπάρχει ένα καρκινικό και ένα ραδιενεργό περιβάλλον. Είναι σίγουρο ότι κάποιοι με βάση το μνημόνιο και σε αυτήν την περίπτωση θα εξοντωθούν. 
Θέλω να πω το εξής: Μη νομίζετε ότι μπορείτε να κοροϊδέψετε τους αγρότες. Βρίσκονται πραγματικά με την πλάτη στον τοίχο και πραγματικά οι περισσότεροι από αυτούς θα δεχτούν την όποια βοήθεια. 
Ωστόσο, ένα είναι σίγουρο. Το μόνο που θέλετε να αφήσετε όρθιο είναι το χρέος, αφού πιστεύετε ότι το χρέος είναι το μόνο που ανήκει στο λαό. Σε αυτό εμείς, βεβαίως, θα αντιταχθούμε. 
Ευχαριστώ.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΜΑΡΙΑ ΤΡΙΑΝΤΑΦΥΛΛΟΥ",508
"67432"," Εμείς ευχαριστούμε. 
Παρακαλώ τον συνάδελφο κ. Υψηλάντη να πάρει το λόγο.
ΒΑΣΙΛΕΙΟΣ –","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"67433"," Ευχαριστώ, κύριε Πρόεδρε. 
Κυρίες και κύριοι συνάδελφοι, κύριοι Υπουργοί, είναι πρωτόγνωρο να ακούγονται τέτοια πράγματα από την πλευρά της Αξιωματικής Αντιπολίτευσης.
Άλλωστε, οι ημέρες αυτές και οι καταστάσεις όλον αυτόν το χρόνο δείχνουν ότι με μεγάλα και παχιά λόγια επιδιώκουν να χαϊδέψουν το λαό και να δείχνουν τους κακούς από αυτήν την πλευρά, εκείνους δηλαδή που αγωνίζονται πραγματικά να φύγει το χρέος, να φύγει το μνημόνιο από τη χώρα μας το συντομότερο δυνατό.
Στις υπό ψήφιση διατάξεις του σχεδίου νόμου: «Ρυθμίσεις θεμάτων Ανανεώσιμων Πηγών Ενέργειας και άλλες διατάξεις» καταγράφει κανείς το συγκεκριμένο και σαφή προσανατολισμό που σκοπό έχει το νομοθέτημα για την εξυγίανση και εξορθολογισμό του πλαισίου προώθησης των ανανεώσιμων πηγών ενέργειας στη χώρα μας.
Στοχεύουμε στη βιωσιμότητα των επενδύσεων αλλά και στην προσέλκυση νέων, παρά τις άστοχες, γενικόλογες και αόριστες αιτιάσεις που ακούστηκαν αυτές τις μέρες στην Αίθουσα του Κοινοβουλίου από την Αντιπολίτευση. Η δέσμευση από την πλευρά του Υπουργείου της επανεξέτασης του νομοθετικού πλαισίου που διέπει τα φωτοβολταϊκά και της εκπόνησης νέου σχεδίου με την ολοκλήρωση του διαλόγου μεταξύ φορέων και τραπεζών μπορεί να άρει τα μέχρι σήμερα άτοπα, τα οποία έχουν ουσιαστικά να κάνουν με τη βιωσιμότητα των φωτοβολταϊκών.
Κυρίες και κύριοι συνάδελφοι, επιτρέψτε μου να εστιάσω τη σύντομη εισήγησή μου μόνο σε τρεις τροπολογίες-προσθήκες, δύο εκ των οποίων συνυπογράφω και θεωρώ σημαντικές στη σημερινή ιδιαίτερη συγκυρία που βιώνει ο τόπος. 
Η πρώτη αφορά την αναδιάρθρωση των διατάξεων για τη χορήγηση του επιδόματος ανεργίας στους εποχικά εργαζόμενους. Η δεύτερη την αναστολή χρηματοδότησης και οικονομικής ενίσχυσης των κομμάτων, των οποίων συγκεκριμένα πρόσωπα κατηγορούνται για τα εγκλήματα που προβλέπονται και τιμωρούνται στα άρθρα 187 και 187Α του Ποινικού Κώδικα και τέλος η τροπολογία που καταθέσαμε εμείς οι συνάδελφοι για την ασφάλιση της αγροτικής δραστηριότητας.
Σχετικά με το επίδομα ανεργίας, κανένας δεν διανοείται τη δεδομένη χρονική στιγμή και συγκυρία να αφήνονται εκτεθειμένες κατηγορίες εργαζομένων, των οποίων την εργασία διακρίνει η εποχικότητα.
Αν συνέβαινε κάτι τέτοιο, δεν είναι μόνο ότι δεν θα μπορούσαν να αντεπεξέλθουν σ’ έναν ακόμα δύσκολο χειμώνα –δύσκολο για όλους τους Έλληνες- και να ικανοποιήσουν ακόμα και τις βασικές ανάγκες διαβίωσης, αλλά, εξαιτίας αυτής της δυσάρεστης πραγματικότητας, θα μπορούσαν να συμπαρασύρουν και ολόκληρη την αγορά, κυρίως τις τουριστικές αγορές της χώρας.
Έτσι κατατέθηκε η συγκεκριμένη τροπολογία, με την οποία είναι δυνατόν κατόπιν εγγράφου δηλώσεως προς τον ΟΑΕΔ να τύχουν της συγκεκριμένης ενίσχυσης και εποχικά εργασθέντες έως και εκατόν εβδομήντα εννέα εργάσιμες ημέρες. Ήδη με τη νομοτεχνική βελτίωση, οι εκατόν εβδομήντα εννέα ημέρες εργασίας γίνονται διακόσιες ημέρες, ώστε να υπάρχει πλήρης κάλυψη και κατ’ επέκταση διασφαλισμένα και ασφαλιστικά έσοδα. Επίσης, όσον αφορά τη ρύθμιση στην οποία εντάσσονται οι δικαιούχοι που η εργασιακή τους σχέση λύθηκε από 1ης-9-2013 και μετά, θα προτείναμε αυτό να σμικρύνει προς όφελος των εργαζομένων και να γίνει από 1ης-8-2013 και μετά.
Η Αξιωματική Αντιπολίτευση –όπως και τα άλλα πολιτικά της δεκανίκια- πόνταρε πολύ και εδώ, δηλαδή στην εκμετάλλευση ενός κενού που θα μπορούσε να δημιουργήσει η τυχόν μη ρύθμιση αυτής της κατάστασης. Όταν είδαν τις πρώτες μεμονωμένες κινήσεις, δεν πίστευαν ότι κάτι καλό θα μπορούσε να έχει συμβεί. Όταν είδαν συλλογικές κινήσεις εκ μέρους μας, δηλαδή εκ μέρους κυβερνητικών Βουλευτών, άρχισαν τον αντιπερισπασμό «θέλουμε και εμείς».
Όταν κατατέθηκε η τροπολογία από εμάς τους είκοσι πέντε, κατά τον προσφιλή τους τρόπο άρχισαν να μηδενίζουν τα πάντα και να ισχυρίζονται ότι δίνουμε ψίχουλα, αγνοώντας για μια ακόμα φορά τις δυσκολίες που περνάει η χώρα, αλλά και το πού θα βρουν πόρους για να καλύψουν τις φρούδες, άτοπες και υποκριτικές υποσχέσεις που δίνουν διαρκώς στο λαό μας. 
Απόδειξη αυτού του γεγονότος είναι ότι οκτώ ημέρες μετά την κατάθεση της τροπολογίας μας καταθέτουν μια γενικόλογη τροπολογία, η οποία το μόνο που ζητά είναι να καταργηθούν τα πάντα, όλα όσα έχουν συμφωνηθεί με τους δανειστές, όσα είχε ψηφίσει το 2011 η Βουλή των Ελλήνων, απλώς και μόνο για να χαϊδέψουν αυτιά, χωρίς να εξηγήσουν στο λαό μας πού θα βρουν αυτά τα λεφτά και πώς θα προχωρήσουν στην εδραίωση αυτής της κατάστασης. Ήρθαν απλά με μια μόνο λέξη, προκειμένου άλλη μια φορά να δείξουν ότι δήθεν έχουν το καλό πρόσωπο.
Θέλω να συγχαρώ από αυτήν τη θέση τόσο το Υπουργείο Εργασίας όσο και τη Διοίκηση του ΟΑΕΔ που στάθηκαν πάνω στο συγκεκριμένο θέμα, το οποίο απασχολεί πραγματικά πολλούς εποχικά εργαζόμενους στη χώρα μας και δίνουν απάντηση και λύση αλληλεγγύης σ’ αυτόν τον τόπο. 
Η δεύτερη τροπολογία αφορά την αναστολή χρηματοδότησης των κομμάτων εκείνων, στο πλαίσιο των οποίων πρόσωπα, όπως ο Αρχηγός του Κόμματος, ο Πρόεδρος της Κοινοβουλευτικής Ομάδας κ.λπ. διώκονται για τα εγκλήματα των άρθρων 187 και 187Α του Ποινικού Κώδικα. Αναστέλλεται, λοιπόν, κάθε είδους κρατική χρηματοδότηση και οικονομική ενίσχυση που προβλέπονται στον παρόντα νόμο. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Κυρίες και κύριοι συνάδελφοι, κύριοι Υπουργοί, θα πρέπει να προχωρήσουμε ένα βήμα παραπάνω. Κατά την άποψή μου δεν αρκεί μόνο να αναστέλλεται η χρηματοδότηση, αλλά πρέπει να προχωρήσουμε σε όλα αυτά τα οποία δέχονται σήμερα όλα τα Ευρωπαϊκά Δίκαια για τις εγκληματικές οργανώσεις και για τους εκπροσώπους τους, δηλαδή να επιβάλλονται και διοικητικά πρόστιμα. Με την επιβολή μεγάλων διοικητικών προστίμων, η πολιτεία δεν σταματά μόνο στην κάλυψη των ποινικών αδικημάτων, όπως και στην αναστολή κάποιων χρηματοδοτήσεων που προβλέπονται με τον απλό νόμο, αλλά κάνει ένα βήμα παραπάνω, προκειμένου να σταματήσει αυτό το οποίο δυστυχώς βιώνει και σήμερα η χώρα μας εξαιτίας ορισμένων. 
Δεν έχω χρόνο για να αναφερθώ στην τρίτη τροπολογία, αλλά θεωρούμε ότι θα πρέπει να υιοθετηθεί η τροπολογία την οποία φέρνουμε σχετικά με το σύστημα ασφάλισης της αγροτικής παραγωγής και να γίνει αποδεκτή από το σύνολο της Βουλής.
Μ’ αυτές τις σκέψεις δηλώνω ότι υπερψηφίζω το νομοσχέδιο.
Ευχαριστώ πολύ.
(Χειροκροτήματα από την πτέρυγα της Νέας Δημοκρατίας)","ΝΙΚΟΛΑΟΣ ΥΨΗΛΑΝΤΗΣ",526
"67434"," Παρακαλώ τον κ. Αναγνωστάκη να πάρει το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"67435"," Ευχαριστώ, κύριε Πρόεδρε.
Κύριοι Υπουργοί, κυρίες και κύριοι συνάδελφοι, συζητάμε σήμερα το νομοσχέδιο με θέμα: «Ρυθμίσεις θεμάτων Ανανεώσιμων Πηγών Ενέργειας και άλλες διατάξεις». Μαζί με αυτό συζητούμε και τριάντα δύο τροπολογίες, ούτε καν τριάντα μία, κύριοι Υπουργοί, για να έχουμε έστω και το συμβολικό περιεχόμενο. «Καήκατε» με τις τριάντα δύο. Μακάρι στη συζήτηση να φανεί ότι αυτό δεν θα έχει και γενικότερη επέκταση στο ζήτημα που συζητούμε σήμερα.
Κύριε Παπαγεωργίου, αναφέρομαι σε εσάς προσωπικά επειδή θα ξεκινήσω –ενώ έχω χρεωθεί από το κόμμα μου την τροπολογία για τη ΝΕΡΙΤ- από ένα χαρακτηριστικό παράδειγμα μίας στρεβλής πολιτικής για τις ανανεώσιμες πηγές ενέργειας που εφαρμόζεται στο νησί της Σκύρου. Το όλο ιστορικό το είχε αναλύσει ο συνάδελφος κ. Αποστόλου την περασμένη Πέμπτη με μεγάλη -θεωρώ- επάρκεια. 
Θέλω να σας πω μόνο ότι καταφέρατε με τη διαχείριση του ζητήματος να έχετε απέναντι σε μία τέτοιου είδους θετική για όλους, για όλη την κοινωνία, εφαρμογή εναλλακτικών πηγών ενέργειας, σύσσωμη την κοινωνία. Έχετε ομόφωνη απόφαση του Περιφερειακού Συμβουλίου Στερεάς Ελλάδας. Έχουμε ομόφωνες αποφάσεις του δημοτικού συμβουλίου του Δήμου Σκύρου. Έχουμε ομόφωνες αποφάσεις των Διοικητικών Συμβουλίων σχεδόν όλων των φορέων του νησιού. Βεβαίως, αυτό καταδεικνύει και αποδεικνύει τη λαθεμένη αντιμετώπιση και διαχείριση από την πλευρά της πολιτικής ηγεσίας του Υπουργείου Περιβάλλοντος, Ενέργειας και Κλιματικής Αλλαγής. 
Ευελπιστώ, κύριε Παπαγεωργίου, την Παρασκευή, που υπάρχει προγραμματισμένη συνάντηση με τους φορείς της σκυριανής τοπικής κοινωνίας να υπάρξει αναθεώρηση της στάσης και να έχουμε μία θετική εξέλιξη.
Τώρα, επί της συγκεκριμένης τροπολογίας, δηλαδή την τροπολογία για τη ΝΕΡΙΤ, για να μην υπάρξουν στρεβλώσεις και παρανοήσεις και «ο ένας να μην κλείνει το μάτι στον άλλον πονηρά» για ό,τι συνέβη με τη συγκεκριμένη πράξη νομοθετικού περιεχομένου, η Δημοκρατική Αριστερά από τις 9 Οκτωβρίου 2013 κάλεσε ιδιαίτερα τους Βουλευτές του ΠΑΣΟΚ να μη χρεωθούν αυτήν την εκτροπή. 
Αυτό το θεσμικό ατόπημα της 11ης Ιουνίου δεν θεραπεύεται με τέτοιου είδους συνταγματικές ακροβασίες και υπεκφυγές έναντι της Ολομέλειας, όπως είχαν υποχρέωση να φέρουν την κύρωση της συγκεκριμένης πράξης. Όλοι όσοι είχαμε υπογράψει τότε έχουμε ακέραια την ευθύνη, εάν δεν τηρήσουμε την ανάλογη στάση και δεν ορθώσουμε ανάστημα σε αυτές τις μεθοδεύσεις. 
Είναι αλήθεια ότι βρισκόμαστε τέσσερις μήνες μετά το αιφνιδιαστικό κλείσιμο της ΕΡΤ και ήδη έχει αναβληθεί, όπως είπα και προηγουμένως, η συζήτηση για την κύρωση της επίμαχης πράξης νομοθετικού περιεχομένου που χρησιμοποιήθηκε για την παύση λειτουργίας του βασικότερου πολιτιστικού φορέα της χώρας μας και την άμεση απόλυση δύο χιλιάδων περίπου εργαζομένων.
Σήμερα η Κυβέρνηση έχει καταφέρει να έχει μια υποτυπώδη λειτουργία στην τηλεόραση, στο διαδίκτυο και στο ραδιόφωνο, με το τελευταίο, βέβαια, να προστίθεται στα μέσα που συνιστούν το νέο μεταβατικό ελληνικό φορέα δημόσιας ενημέρωσης μόλις στις 6 Οκτωβρίου. Η συγκεκριμένη λειτουργία μέχρι τώρα αντιμετωπίζει τεράστια προβλήματα, τεχνικά, διοικητικά και πρωτίστως προβλήματα που σχετίζονται με την πολυφωνία των μέσων και την προσφορά τους στον πολιτισμό. 
Ως Δημοκρατική Αριστερά είχαμε εξαρχής τονίσει ότι η λειτουργία της δημόσιας τηλεόρασης θα έπρεπε να βασίζεται στο τρίπτυχο ενημέρωση- ψυχαγωγία-πολιτισμός. Είναι σαφέστατο πως το σχήμα το οποίο λειτουργεί αυτήν τη στιγμή αποτυγχάνει παταγωδώς να προσφέρει και στα τρία αυτά πεδία που ανέφερα.
Η Κυβέρνηση εμφανίστηκε ακλόνητη, δήθεν, στην εφαρμογή ενός σχεδίου, ακόμα και όταν διεξήχθη η συγκεκριμένη συζήτηση για το νομοσχέδιο λειτουργίας της Νέας Ελληνικής Τηλεόρασης. Πρόκειται για μια συζήτηση που η Δημοκρατική Αριστερά δεν δίστασε να τη χαρακτηρίσει ως θετική, υπό την προϋπόθεση όμως, ότι θα δεχόταν τότε ο κυβερνητικός συνασπισμός πως η νέα δημόσια τηλεόραση θα ήταν ο καθολικός διάδοχος της ΕΡΤ, συμπεριλαμβάνοντας τα εργασιακά δικαιώματα, αλλά και με την κατάργηση της υπουργικής απόφασης 2-11-2013, όπου σήμερα βλέπουμε πως εμμέσως, πλαγίως, αλλά σαφώς τροποποιείται. 
Τώρα είναι εξαιρετικά σημαντικό να υπάρξει πλήρης διαφάνεια σχετικά με το κόστος που θα επιβαρύνει τον κρατικό προϋπολογισμό και τις τσέπες του Έλληνα φορολογούμενου για το κλείσιμο της ΕΡΤ αλλά και για τη λειτουργία του νέου φορέα, δηλαδή της ΝΕΡΙΤ. Σύμφωνα με πληροφορίες το κόστος αυτό πρόκειται να ξεπεράσει τα 200.000.000 ευρώ. Οι εργαζόμενοι με δική τους οικονομική ανάλυση μιλούν για πάνω από 300.000.000 ευρώ χωρίς βεβαίως, να υπάρχει η παραμικρή εγγύηση ότι η νέα Δημόσια Τηλεόραση δεν θα έχει παθητικό οικονομικό αποτέλεσμα. 
Η τροπολογία που έχει ενταχθεί στο σχέδιο νόμου του Υπουργείου Περιβάλλοντος, Ενέργειας και Κλιματικής Αλλαγής προβλέπει αλλαγές σε αυτήν την ΚΥΑ του Υπουργείου Οικονομικών, όπου επεκτείνεται η διάρκεια συμβάσεων του εποχικού προσωπικού –ακούστε, κυρίες και κύριοι συνάδελφοι- μέχρι και δέκα μήνες. Με αυτόν τον τρόπο δημιουργούνται οι συνθήκες για να διαρκέσει πάνω από ένα χρόνο το μεταβατικό σχήμα προς τη νέα Δημόσια Τηλεόραση, ώστε να υπάρχει η διασφάλιση ότι η Ελληνική Προεδρία στην Ευρωπαϊκή Ένωση θα καλυφθεί είτε με τη Δημόσια Τηλεόραση είτε με την ΝΕΡΙΤ.
(Στο σημείο αυτό κτυπάει προειδοποιητικά το κουδούνι λήξεως του χρόνου ομιλίας του κυρίου Βουλευτή)
Θέλω να σταθώ λιγάκι σε αυτήν την κατατεθειμένη προς ψήφιση στο Ελληνικό Κοινοβούλιο τροπολογία. Η συγκεκριμένη τροπολογία για τις προσλήψεις στο νέο φορέα καταστρατηγεί –αυτό είναι το ρήμα που χρησιμοποιώ- απολύτως, τις διατάξεις του ν. 2190/1994 και του ν. 3812/2009 και φυσικά, κυρίες και κύριοι συνάδελφοι, εξοστρακίζεται και εξοβελίζεται το πνεύμα αλλά και το γράμμα που ήθελε να διέπει τη λειτουργία του Ανωτάτου Συμβουλίου Επιλογής Προσωπικού.
Συγκεκριμένα, στο ν. 3812/2009 καταργείται η περίπτωση ιε΄,  ενώ στο ν. 2190/1994 καταστρατηγείται η παράγραφος 15. Τι αναδεικνύεται εντέλει; Αναδεικνύεται το πρόχειρο της αρχικής νομοθέτησης, το οποίο επιχειρείται να καλυφθεί με κατάχρηση δήθεν μιας έκτακτης και επείγουσας ανάγκης.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Θα ήθελα την ανοχή σας για μισό λεπτό, κύριε Πρόεδρε.
Φυσικά, κυρίες και κύριοι συνάδελφοι, παραβιάζονται και οι αρχές της γενικότητας και της ισότητας, αφού εφαρμόζονται δύο μέτρα και δύο σταθμά. Άλλα ισχύουν για παράδειγμα για τους συμβασιούχους στην τοπική αυτοδιοίκηση πρώτου και δευτέρου βαθμού, αλλά ισχύουν για τους συμβασιούχους της γενικής δημόσιας διοίκησης και άλλα βεβαίως για τους συμβασιούχους της ΝΕΡΙΤ. 
Η Δημοκρατική Αριστερά προφανώς, από όσο καταλάβατε, καταψηφίζει τη σχετική τροπολογία και καλεί την Κυβέρνηση, έστω και τώρα, να σεβαστεί τις αποφάσεις των δικαστηρίων. Η δημοκρατία δεν χωράει εκπτώσεις νομιμότητας, δεν χωράει εκπτώσεις στην εφαρμογή του δικαίου. 
Σας ευχαριστώ πολύ.
(Χειροκροτήματα από την πτέρυγα της ΔΗΜΑΡ)","ΔΗΜΗΤΡΙΟΣ ΑΝΑΓΝΩΣΤΑΚΗΣ",22
"67436"," Και εμείς σάς ευχαριστούμε. 
Παρακαλώ τον Υπουργό κ. Παπαγεωργίου να λάβει το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"67437"," Ευχαριστώ πολύ, κύριε Πρόεδρε.
Όπως είχα πει και στην επιτροπή, όταν συζητήσαμε το νομοσχέδιο αυτό, ουσιαστικά αυτό που κάνουμε και πετυχαίνουμε είναι ένας διπλός στόχος, δηλαδή η ρύθμιση ζητημάτων που εκκρεμούν στις ανανεώσιμες πηγές και ταυτόχρονα απλοποιούνται διαδικασίες σε μια σειρά από τομείς στην ενέργεια και στον ορυκτό πλούτο. 
Παράλληλα, εισάγονται δύο μεγάλες καινοτομίες που είναι η σύναψη συμβάσεων διακοψιμότητας για τις ενεργοβόρες βιομηχανίες και το δεύτερο, για πρώτη φορά επίσης, η επιβολή τελών στα ιδιωτικά μετάλλια υπέρ του δημοσίου από την επιτυχή εξόρυξη μεταλλευμάτων. 
Όμως, η επόμενη προτεραιότητα είναι να φροντίσουμε τη σταθεροποίηση στον κλάδο των ανανεώσιμων πηγών, διότι πέρυσι, δεκαέξι μήνες πριν, βρισκόταν στο χείλος του γκρεμού, ήταν υπό κατάρρευση και αν δεν λαμβάνονταν όλα αυτά τα μέτρα που ελήφθησαν από το καλοκαίρι του 2012 μέχρι σήμερα, το έλλειμμα του ΛΑΓΗΕ θα είχε φτάσει περίπου τα 2,7 δισεκατομμύρια στο τέλος του 2014. 
Αυτήν τη στιγμή με τα μέτρα που έχουν ληφθεί, έχουν καλυφθεί τα δύο δισεκατομμύρια και υπολείπονται επτακόσια εκατομμύρια, για να καλυφθεί το έλλειμμα και να σταματήσει να υπάρχει και στο μέλλον. Αυτό σημαίνει τη λύση του προβλήματος του ΛΑΓΗΕ με μία μόνιμη πλέον –αν θέλετε- φόρμουλα εφαρμογής στις ΑΠΕ και ειδικά στα φωτοβολταϊκά, κάτι που πολύ σύντομα θα έρθει στη Βουλή, για να το συζητήσουμε. 
Εδώ, βέβαια, τίθεται και το θέμα -μπήκε από αρκετούς ομιλητές- τι γίνεται για το μέλλον. Αυτό σημαίνει –ήδη έχω  πει και άλλη φορά- ότι προχωρούμε στο νέο στρατηγικό μακροπόθεσμο σχεδιασμό για το ενεργειακό μας μέλλον, το οποίο αφορά τα επόμενα τουλάχιστον είκοσι χρόνια. Αυτό, όμως, που έχουμε κάνει μέχρι στιγμής είναι ότι προχωρήσαμε ταυτόχρονα και τη θεσμοθέτηση του νέου μεταβατικού ρυθμιστικού πλαισίου, που θα μας οδηγήσει με ασφάλεια στο νέο ευρωπαϊκό μοντέλο της ηλεκτρικής αγοράς το 2015.
Μέσα σε αυτό το μοντέλο –επειδή αναφέρθηκε, αλλά ίσως δεν είναι ήδη γνωστό- καταργήθηκε ήδη το 10% από τον μηχανισμό ανάκτησης μεταβλητού κόστους και αφορά τις μονάδες φυσικού αερίου. Την 1η Ιανουαρίου του 2014 καταργείται το 30% -το δεύτερο σκέλος του μηχανισμού- και μέχρι το τέλος του δεύτερου εξαμήνου του 2014 καταργείται ο ίδιος ο μηχανισμός ανάκτησης μεταβλητού κόστους. 
Ουσιαστικά αυτό που κάνουμε και για τις ΑΠΕ, δηλαδή να τις σταθεροποιήσουμε και να εξυγιανθεί ο κλάδος, το ίδιο κάνουμε και για τις μονάδες φυσικού αερίου. Γιατί, όπως ξέρετε και έχουμε πει αρκετές φορές, η αλυσίδα της αγοράς της ηλεκτρικής ενέργειες είναι απόλυτη, όλη είναι συνδεδεμένη και ότι ένας κρίκος να σπάσει έχει σπάσει ολόκληρη η αλυσίδα. 
Αυτές οι μεταρρυθμίσεις  που ήδη έχουν γίνει και ήδη δρομολογούνται και μελετούνται θα κλείσουν, θα ολοκληρωθούν και με το νέο ενεργειακό μείγμα. Ήδη έχει ξεκινήσει η μελέτη αυτού, ώστε αρχές του 2014 να είναι έτοιμη. Τι σημαίνει αυτό; Σημαίνει ότι μαζί με τον ενεργειακό σχεδιασμό θα  πρέπει να ξέρουμε ταυτόχρονα για ποιο ενεργειακό μείγμα μιλάμε για τα επόμενα είκοσι χρόνια, τι ακριβώς χρειάζεται η χώρα  μέσα στα ευρωπαϊκά πλαίσια και ποιες είναι οι ανάγκες της τόσο σε θερμικές μονάδες, σε λιγνίτη ή σε ανανεώσιμες πηγές, τι είδους ανανεώσιμες πηγές  και πού. 
Όλα αυτά έχουν γίνει και πρόκειται να ολοκληρωθούν σε λιγότερο από δύο χρόνια. Επιτρέψτε μου να πω ότι σε καμμία χώρα της Ευρωπαϊκής Ένωσης δεν έχουν γίνει. 
Να μπω σε συγκεκριμένα θέματα που αναφέρθηκαν από αρκετούς και, προφανώς, ήταν σημαντικά. Θα ξεκινήσω από το τελευταίο –το άκουσα και σήμερα- που είναι το θέμα της Σκύρου. Στο θέμα της Σκύρου λείπει η περιβαλλοντική άδεια. Δεν έχει δοθεί από το ΥΠΕΚΑ περιβαλλοντική άδεια σε αυτό και, προφανώς, στη συνάντηση που θα γίνει θα συζητηθεί εκ νέου αυτό το συγκεκριμένο έργο, διότι έχει δυνατότητες να γίνει και διαφορετικά. 
Όσον αφορά την αυτοπαραγωγή, είναι σαφές ότι είναι μια καινούργια ρύθμιση, την οποία προχωρούμε και πιστεύω πως όλοι καταλαβαίνουν ότι είναι πολύ θετική. Ακούστηκαν προτάσεις σημαντικές, όπως είπαμε και στην επιτροπή. Βέβαια, το γεγονός  της καταμέτρησης ή –αν θέλετε- του συμψηφισμού ετησίως δεν είναι τόσο απλό. Έχει τεχνικές δυσκολίες και, όπως είπα και στην επιτροπή –το επαναλαμβάνω και σήμερα- ναι, θα το κάνουμε, αλλά θέλει μελέτη εφαρμογής. Μάλιστα, έχει και αρκετές επεκτάσεις, που ήδη έχουμε δώσει εντολή να μελετηθούν, για να μπορέσουμε άμεσα σε επόμενο νομοσχέδιο να φέρουμε τη λύση. 
Όσον αφορά τις μικρές ανεμογεννήτριες, είναι σαφές το χρονοδιάγραμμα και μάλιστα  με σαφή διαδικασία μέχρι την έκδοση της υπουργικής απόφασης, που είναι την 1η  Ιουνίου 2014.
Όσον αφορά, επίσης, τους μεγάλους υδροηλεκτρικούς σταθμούς, ήδη λειτουργούν δύο.  Αυτή, όμως, είναι μία ρύθμιση, η οποία θα εξυπηρετήσει σε πάρα πολύ μεγάλο βαθμό με νέους υδροηλεκτρικούς σταθμούς. 
Ταυτόχρονα εισάγουμε την αντλησιοταμίευση, που είναι κάτι το οποίο προωθεί η Ευρωπαϊκή Ένωση. Είναι ένας καινούργιος τρόπος αποθήκευσης  ενέργειας και πάντα  σύμφωνα με τους περιβαλλοντικούς όρους και με τους όρους της ευρωπαϊκής οδηγίας. 
Επίσης, όσον αφορά τον προσδιορισμό των τιμών στις νέες φωτοβολταϊκές εγκαταστάσεις, δεν έχει αλλάξει κάτι σε αυτό. Ήταν με υπουργική απόφαση και ισχύει το ίδιο και σήμερα και σαφώς είναι μόνο για τις νέες μονάδες. Δίνει τη δυνατότητα να υπάρχει και πολύ μεγαλύτερη παραμετροποίηση από εδώ και πέρα.
Τα αγροτικά φωτοβολταϊκά, όπως είπα και την προηγούμενη φορά, καλύφθηκαν. Μνημονεύονται στον πίνακα της παραγράφου 11 του άρθρου 17 περί μεταβατικού τέλους εφοδιασμού, ώστε να μην υπάρχει κανένα πρόβλημα με την ΚΑΠ των αγροτών.
Ακούστηκε, επίσης, για μία ακόμη φορά ότι το ΕΤΜΕΑΡ είναι 40% υπέρ των ΑΠΕ και 60% υπέρ των ορυκτών καυσίμων. Θα ήθελα να πληροφορήσω για μία ακόμη φορά το Σώμα ότι είναι 100% υπέρ των ΑΠΕ. Δεν υπάρχει καμμία σχέση με τα ορυκτά καύσιμα. Είναι άλλος ο λογαριασμός του ΛΑΓΗΕ που αφορά τα ορυκτά καύσιμα.
Όσον αφορά δε –θα ολοκληρώσω γρήγορα, κύριε Πρόεδρε- την τιμή της σμύριδας που συζητήθηκε την προηγούμενη φορά –και είναι σημαντικό γιατί είναι ένα ορυκτό με ιστορία στη χώρα μας- όντως εμείς ανεβάσαμε την τιμή μέσα στη διαβούλευση. Ήταν 6 ευρώ και βάλαμε 30 ευρώ για να δούμε την ανταπόκριση της αγοράς –γιατί όπως ξέρετε η σμύριδα έχει αντικατασταθεί από τεχνητά πλέον υλικά- και διαπιστώσαμε ότι δεν υπήρχε ανταπόκριση από την αγορά.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υφυπουργού)
Ολοκληρώνω, κύριε Πρόεδρε.
Θα πρέπει δε να σας πω ότι επειδή ακριβώς υπάρχει ο σεβασμός της πολιτείας απέναντι στην ιστορία της σμύριδας, η πολιτεία την τελευταία εξαετία έχει πληρώσει περίπου 2 εκατομμύρια για ενίσχυση της σμυριδοπαραγωγής και των σμυριδοπαραγωγών.
Στην περίπτωση –και ολοκληρώνω- του περιορισμού της ζώνης των χιλίων μέτρων για τα λατομεία, αυτό είναι μία ρύθμιση διευκόλυνσης κατόπιν αρκετών αιτημάτων, ειδικά σε παραμεθόριες περιοχές. Αυτό το οποίο κάνουμε αυτή τη στιγμή είναι καθαρά γεωγραφική διάταξη διευκόλυνσης. Ταυτόχρονα, η διάταξη αυτή θα εφαρμόζεται μέσα από τη διαδικασία μίας επιτροπής, η οποία ονομάζεται Επιτροπή Καθορισμού Λατομικών Περιοχών και αποτελείται από την κεντρική διοίκηση, την περιφερειακή διοίκηση, τους ΟΤΑ και τον ΙΓΜΕ. Η εν λόγω επιτροπή πιστεύω ότι παρέχει αρκετές ασφαλιστικές δικλίδες.
Θα πρέπει δε να προσθέσω ότι αυτό είναι μέσα στο πλαίσιο της παράτασης δύο χρόνων που δόθηκε στα λατομεία, όπως είπαμε και στην επιτροπή, μέχρι να ολοκληρωθεί όλη η διαδικασία του νέου λατομικού νομοσχεδίου, το οποίο θα έρθει αρχές του έτους και θα προβλέπει κι όλες αυτές τις συγκεκριμένες περιπτώσεις.
Ευχαριστώ πολύ.","ΑΣΗΜΑΚΗΣ ΠΑΠΑΓΕΩΡΓΙΟΥ",395
"67438"," Παρακαλώ τον συνάδελφο κ. Κουράκη να πάρει το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"67439"," Ευχαριστώ, κύριε Πρόεδρε.
Είναι εντυπωσιακή η αδιαφορία που δείχνει το Υπουργείο Παιδείας που με κανέναν εκπρόσωπό του δεν παρίσταται, τουλάχιστον αυτήν τη στιγμή, στη συζήτηση της τροπολογίας που αφορά την παιδεία. 
Επίσης, εντυπωσιακό και εξοργιστικό είναι ότι ενώ υπάρχουν δεκάδες προβλήματα στο χώρο της μέσης εκπαίδευσης, αυτό που απασχολεί το Υπουργείο είναι όχι να συμπληρώσει τα κενά, αλλά να κατασυκοφαντήσει ακόμη μία φορά με την τροπολογία που φέρνει για το παρουσιολόγιο των εκπαιδευτικών, δίνοντας την εντύπωση ότι είναι κοπανατζήδες κι ότι δεν πατάνε στο σχολείο, ενώ γνωρίζει ή όφειλε να γνωρίζει ότι η παρουσία των εκπαιδευτικών στο σχολείο επιβεβαιώνεται τουλάχιστον με δύο τρόπους, καθώς υπογράφουν τόσο στο δελτίο απουσιών, όσο και στο βιβλίο ύλης και μάλιστα συμπληρώνουν το αντικείμενο της διδασκαλίας, πέραν του ότι ο διευθυντής κρατάει ημερολόγιο για την παρουσία τους.
Αυτό αποσκοπεί, όπως αντιλαμβάνεσθε, στο να δημιουργηθεί επιπλέον ένα κλίμα ανασφάλειας, υποταγής και κατατρομοκράτησης των εκπαιδευτικών, λειτουργώντας ως ο «μεγάλος αδελφός» στο χώρο του σχολείου, λες και το Υπουργείο δεν γνωρίζει πως ένα μεγάλο μέρος από τις εργασίες των εκπαιδευτικών διεξάγονται στο σπίτι τους, όπως είναι η προετοιμασία των μαθημάτων, των ασκήσεων, η αξιολόγηση των γραπτών και άλλα. 
Θα ήθελα να ρωτήσω το εξής: Τώρα που οι εκπαιδευτικοί θα χρειάζεται να μετακινούνται έως και σε πέντε σχολεία μέσα στην ίδια περιφέρεια, πού θα καταχωρίζονται οι ώρες μετακίνησης από το ένα σχολείο στο άλλο; Οι μετακινήσεις θα λογαριάζονται ως απουσίες; Οι άπειρες ώρες εκτός κανονικού ωραρίου τα Σαββατοκύριακα, που πάρα πολλοί εκπαιδευτικοί τις περνούν πάλι μέσα στο σχολείο για θεατρικά, προετοιμασία για γιορτές, εκδηλώσεις, θα λογαριάζονται ως υπερωρίες; Σκοπεύει, μήπως, το Υπουργείο να πληρώσει την υπηρεσία σε παρελάσεις, εκκλησιασμούς, ανήμερα εθνικών εορτών -τις ημέρες δηλαδή που είναι επίσημη αργία του κράτους για όλους τους εργαζόμενους, αλλά όχι για τους εκπαιδευτικούς- ως υπερωρίες; Καταλαβαίνετε ότι η πρόθεση είναι καθαρά επικοινωνιακή και αποσκοπεί στη μείωση του κύρους των εκπαιδευτικών.
Όσον αφορά την τροπολογία που έχει σχέση με τη διαθεσιμότητα των διοικητικών υπαλλήλων, εδώ συμβαίνει κάτι το εξωφρενικό. Από τη μία τους θέτει σε διαθεσιμότητα και από την άλλη τους απειλεί με αργία. Λέει, δηλαδή, ότι «αν μεν δεν απογραφείτε, θα σας θέσω σε αργία. Αν απογραφείτε, θα σας θέσω σε διαθεσιμότητα». Μου θυμίζει  -και λυπάμαι για τη βαρύτητα της έκφρασης- εκτελέσεις, που οι εκτελεστές καλούν τους ανθρώπους που πρόκειται να εκτελεστούν να σκάψουν το λάκκο τους, προκειμένου να μην κουραστούν οι ίδιοι βάζοντάς τους μέσα. Περί αυτού πρόκειται. 
Απολύετε χίλιους τριακόσιους σαράντα εννέα διοικητικούς υπαλλήλους και τους καλείτε ταυτοχρόνως να δεχθούν εθελουσίως και να συνυπογράψουν την εργασιακή τους καταδίκη. Καταλαβαίνετε, βέβαια, ότι ο κ. Αρβανιτόπουλος πάνω σε αυτό διαπράττει προσωπικά -ως πολιτική ηγεσία- πάρα πολλές ανομίες. 
Η πρώτη ανομία είναι ότι καλεί εργαζόμενους που είναι σε απεργία να σπάσουν την απεργία, να μπουν στα γραφεία για να πάρουν τα στοιχεία και να απογραφούν. 
Η δεύτερη ανομία είναι -και συγνώμη που το λέω, κύριε Υπουργέ- ότι ενώ καταργείτε διοικητικούς υπαλλήλους από οκτώ πανεπιστημιακά ιδρύματα, δεν θέτετε σε διαθεσιμότητα κανένα διοικητικό υπάλληλο του Παντείου Πανεπιστημίου, στο οποίο διδάσκατε ως καθηγητής και του Πανεπιστημίου Πειραιώς, το οποίο βρίσκεται στην εκλογική σας περιφέρεια. 
Η τρίτη ανομία είναι ότι ο ίδιος ζήτησε την έκδοση της εισαγγελικής παραγγελίας, προκειμένου να προχωρήσουν οι διαδικασίες απογραφής των «προς διαθεσιμότητα» υπαλλήλων, αποκρύπτοντας ότι δεν υπάρχει έκθεση αξιολόγησης. Σήμερα μου ήρθε ένα έγγραφο από το Σύλλογο Εργαζομένων του Πανεπιστημίου Αθηνών, το οποίο λέει ότι έστειλαν στον εισαγγελέα και ζήτησαν να διατάξει να δοθεί από το Υπουργείο Παιδείας και το Υπουργείο Διοικητικής Μεταρρύθμισης η έκθεση αξιολόγησης, στην οποία υποτίθεται στηρίχτηκε βάσει του νόμου για να θέσει τους τριακόσιους σαράντα εννέα υπαλλήλους σε διαθεσιμότητα. Απαντά το Υπουργείο Παιδείας: «Εμείς δεν θα το δώσουμε, αρμόδιο να σας το δώσει είναι το Υπουργείο Διοικητικής Μεταρρύθμισης». 
Καταλαβαίνετε ότι πρόκειται για έναν εμπαιγμό. Δεν υπάρχει έκθεση αξιολόγησης. Ζήτησαν από τον κ. Αρβανιτόπουλο να συμβάλει με χίλια τριακόσια σαράντα εννέα «κεφάλια» στο να συμπληρωθεί ο αριθμός των «προς διαθεσιμότητα» υπαλλήλων, των δυόμισι χιλιάδων που έχουμε και στη συνέχεια. Περί αυτού πρόκειται, όπως ακριβώς είχε ανταποκριθεί στο να δώσει άλλα χίλια διακόσια σαράντα «κεφάλια» από καθηγητές της τεχνολογικής εκπαίδευσης για να υλοποιηθεί αυτός ο στόχος των απολύσεων. 
Τι επιπτώσεις έχει αυτό στα πανεπιστήμια; Θα σας δώσω ένα παράδειγμα: Το Καποδιστριακό Πανεπιστήμιο Αθηνών θα χάσει το 40% των διοικητικών του υπαλλήλων. Θα χάσει, δηλαδή, τετρακόσιους ενενήντα οκτώ διοικητικούς υπαλλήλους. Αντίστοιχο αριθμό έχει και το Μετσόβιο Πολυτεχνείο, μικρότερο έχει το Αριστοτέλειο Πανεπιστήμιο Θεσσαλονίκης.
Αυτό σημαίνει ότι θα μειωθεί η αναλογία διοικητικών υπαλλήλων προς φοιτητές. Στα πανεπιστήμια της Μεγάλης Βρετανίας και των Ηνωμένων Πολιτειών είναι 8 και 9,5 ανά 100 φοιτητές, ενώ στο Πανεπιστήμιο Αθηνών τώρα είναι 2 προς 100 και θα γίνει 1 προς 100. 
Αυτό σημαίνει ότι οι εναπομείναντες υπάλληλοι θα πρέπει να ανταποκριθούν στο να εξυπηρετήσουν τις κεντρικές υπηρεσίες των πανεπιστημίων, τις σαράντα γραμματείες των σχολών και των τμημάτων, τις οκτώ μεγάλες κεντρικές βιβλιοθήκες και τα τριάντα δύο σπουδαστήρια, τις εξήντα έξι κλινικές, τα εκατόν εβδομήντα τέσσερα εργαστήρια κ.ο.κ. Ο κατάλογος είναι ατελείωτος. 
Να ξέρετε ότι με το σχέδιο αυτό και την απόλυση αυτών των υπαλλήλων έχουμε την πλήρη κατάργηση των θέσεων των φυλάκων. Άρα, υπάρχουν τρομακτικές επιπτώσεις στη φύλαξη των εξωτερικών και εσωτερικών χώρων του πανεπιστημίου. 
Όσοι ψηφίσουν αυτήν τη διάταξη να ξέρουν ότι υπονομεύεται η διαδικασία φύλαξης του Πανεπιστημίου Αθηνών. Να ξέρουν ότι η φοιτητική μέριμνα θα δεχθεί ένα πολύ μεγάλο πλήγμα στο βαθμό που καταργούνται θέσεις για την εξυπηρέτηση στις εστίες και στις φοιτητικές λέσχες. Το πανεπιστήμιο δεν θα μπορεί να ανταποκριθεί στις διεθνείς του υποχρεώσεις σε προγράμματα «Erasmus», «Leonardo» και άλλα. Τα έσοδα του πανεπιστημίου θα υποστούν καθίζηση καθώς πολλά ερευνητικά προγράμματα δεν θα μπορούν να χρηματοδοτηθούν, άρα θα έχουμε μια τεράστια απώλεια εσόδων. 
Κλείνοντας, θα ήθελα να πω ότι απέναντι σε όλο αυτό το πρόγραμμα κατεδάφισης του δημοσίου πανεπιστημίου υπάρχει ένας πολύ μεγάλος αγώνας των διοικητικών υπαλλήλων και όλων των πανεπιστημιακών. Είναι χαρακτηριστικό –το είπε πριν και η κ. Φωτίου- ότι χίλιοι διακόσιοι πενήντα διοικητικοί υπάλληλοι στο Πανεπιστήμιο Αθηνών και στο Μετσόβιο Πολυτεχνείο, αρνήθηκαν να απογραφούν, δηλαδή αρνήθηκαν να σκάψουν το λάκκο τους. Όμως να είστε σίγουροι ότι σ’ αυτόν το λάκκο θα πέσει η ίδια η Κυβέρνηση και η πολιτική της. 
Σας ευχαριστώ. 
(Χειροκροτήματα από την πτέρυγα του ΣΥΡΙΖΑ-ΕΚΜ)","ΑΝΑΣΤΑΣΙΟΣ ΚΟΥΡΑΚΗΣ",249
"67440"," Και εμείς σας ευχαριστούμε. 
Κυρίες και κύριοι συνάδελφοι, θα ήθελα να ανακοινώσω στο Σώμα ότι έχει κατατεθεί αίτηση ονομαστικής ψηφοφορίας από Βουλευτές του ΠΑΣΟΚ, που ζητάνε τη διεξαγωγή ονομαστικής ψηφοφορίας επί της τροπολογίας 851/110/11-10-2013 στο νομοσχέδιο του Υπουργείου Περιβάλλοντος, Ενέργειας και Κλιματικής Αλλαγής «Ρυθμίσεις θεμάτων Ανανεώσιμων Πηγών Ενέργειας και άλλες διατάξεις». Η ψήφιση της  τροπολογίας θα γίνει μαζί με τις άλλες τροπολογίες για τις οποίες έχει κατατεθεί αίτηση ονομαστικής ψηφοφορίας. 
Το λόγο έχει ο συνάδελφος κ. Κουκούτσης.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"67441"," Ευχαριστώ, κύριε Πρόεδρε. 
Στο σχέδιο νόμου του Υπουργείου Περιβάλλοντος, Ενέργειας και Κλιματικής Αλλαγής «Ρυθμίσεις θεμάτων Ανανεώσιμων Πηγών Ενέργειας και άλλες διατάξεις» έχουμε την τροπολογία που θεσπίζει την υποχρέωση τήρησης βιβλίου παρουσίας προσωπικού και ατομικού δελτίου παρουσίας προσωπικού για όλους τους εκπαιδευτικούς που απασχολούνται με οποιαδήποτε σχέση εργασίας. Πρόκειται για μία παραδοχή αποτυχίας λόγω ενός κακού ποσοστού εκπαιδευτικών. Σίγουρα υπάρχουν εκπαιδευτικοί οι οποίοι εκμεταλλευόμενοι το συνδικαλισμό έχουν να πιάσουν πένα στα χέρια τους είκοσι και τριάντα χρόνια. Να μην τους εξισώνουμε όμως όλους. 
Επίσης, παρέχεται η δυνατότητα να απασχολούνται με υπερωριακή απασχόληση έως του 40% του συνολικού αριθμού των ωρών απασχόλησής του στους ωρομίσθιους εκπαιδευτικούς. Θα μπορούσαν εδώ να προσληφθούν και άλλοι. 
Όσον αφορά το Πράσινο Ταμείο βλέπουμε ότι το πράσινο τέλος του ύψους του 1% επί της αξίας των πωλουμένων προϊόντων θα πηγαίνει υπέρ του Πράσινου Ταμείου. Στη κατάσταση που είναι σήμερα οι δήμοι δεν έχουμε καμμία σιγουριά για τα αποτελέσματα αυτής της δαπάνης. Και τελικά φτάσαμε στο σημείο για τη ΝΕΡΙΤ να έχουμε μία δαπάνη από την παράταση μέχρι δέκα μήνες, κατά ανώτατο όριο, -από την αρχική πρόσληψη- των συμβάσεων. Έγιναν οι πρώτοι δύο μήνες -όπου υπήρχε καθολική αποτυχία- δέκα μήνες και πάμε λέγοντας. 
Σχετικά με το θέμα που αφορά φωτογραφικά τη Χρυσή Αυγή θα ήθελα να πω τα εξής: Για εμάς ήταν ζήτημα χρόνου το καθεστώς να αφήσει στην άκρη κάθε ψευδαίσθηση πλουραλισμού, ισονομίας, ισοπολιτείας, δείχνοντας το πραγματικό του πρόσωπο. Αυτή η συμπεριφορά είναι απόρροια της χρόνιας εξουσιαστικής αντίληψης και της μέχρι πρότινος έλλειψης μιας στιβαρής, σφριγηλής και συντεταγμένης αμφισβήτησης της παντοκυριαρχίας. 
Είχατε μάθει τόσα χρόνια να τσαλαβουτάτε στα λιμνάζοντα νερά της καθεστωτικής πολιτικής και να νιώθετε άνετα με τις στημένες αντιπαραθέσεις, οι οποίες ήταν ο φερετζές που κάλυπτε την αποκρουστική ασχήμια της συστημικής πολιτικής ζωής. 
Είχατε συνηθίσει να μην έχετε υπολογίσιμο ιδεολογικό και πολιτικό αντίπαλο που να αρνείται και παράλληλα να σας αμφισβητεί. 
Για πρώτη φορά, λοιπόν, στη μεταπολιτευτική Ελλάδα αλλά και στη νεότερη πολιτική ιστορία της χώρας υπάρχει το ιδεολογικοπολιτικό λαϊκό κίνημα, το οποίο έκανε κυρίαρχο στην εγχώρια πολιτική σκηνή το σύνθημα του «μόνοι εναντίον όλων». 
Για την αντιμετώπιση του εθνικιστικού κινήματος Χρυσή Αυγή, ενώθηκαν κόμματα, δημοσιογράφοι, οι γνωστοί εργατοπατέρες που σφετερίζονται το μόχθο του λαού μας, κεφαλαιοκράτες, παρακμιακοί καλλιτέχνες, κ.λπ.. Όλοι αυτοί οι εκπρόσωποι του πολιτικού κατεστημένου άφησαν στην άκρη τις υποτιθέμενες διαφορές τους και ταυτίστηκαν για την αντιμετώπιση της Χρυσής Αυγής, εξ ου και ο νεότευκτος όρος «συνταγματικό τόξο», που ουσιαστικά στήθηκε και δεν είναι τίποτε άλλο από την καλοκουρδισμένη μηχανή που ονομάζεται «σύστημα».
Κάθε πολιτική ενέργεια της Χρυσής Αυγής –δεν το κρύβουμε- αποσκοπεί στο να φέρουμε όσο το δυνατόν πιο γρήγορα το ποθούμενο. Ποιο είναι αυτό; Είναι η απελευθέρωση της χώρας από τα δεσμά της παγκοσμιοποίησης και των διεθνών τοκογλύφων, αλλά κυρίως η δίκαιη και παραδειγματική τιμωρία κάθε εγχώριου παράγοντα που συνήργησε στην αμαχητί παράδοση της χώρας.
Μέσα από τις διώξεις της Χρυσής Αυγής, γεννάται ένα ερώτημα: Σε μία κατεχόμενη χώρα, στην οποία προωθούνται ο ανθελληνισμός, ο πολυπολιτισμός, η διαφθορά, η εγκληματικότητα, ο δημογραφικός θάνατος του έθνους, το χάος στις εργασιακές σχέσεις, άραγε ποιος είναι πραγματικά ο ελεύθερος και ποιος είναι ο φυλακισμένος; 
Θα ήθελα να πω ότι κάποιες φορές από κάποιους συναδέλφους –και ας με συγχωρήσουν αν αναφερθώ προσωπικά- βγαίνουν κάποιες αλήθειες στο Κοινοβούλιο. Στο τελευταίο τεύχος του περιοδικού της Βουλής και της Ευρωβουλής ο συνάδελφος από τη Νέα Δημοκρατία κ. Καράμπελας, είπε ότι: «πρέπει οι ψηφοφόροι της Χρυσής Αυγής να τεθούν στο κοινωνικό περιθώριο». Σε ποιο κοινωνικό περιθώριο; Να πάνε κάπου σε μία ερημιά; Να εξαφανιστούν; Να τους σκοτώσουμε; Να τους κρεμάσουμε γιατί ψηφίζουν Χρυσή Αυγή; 
Η κ. Κανέλλη είπε πρόσφατα ότι «το φασισμό, την ακροδεξιά, πρέπει να την πολεμήσεις από το σχολείο…Πρέπει να μπούμε από την Α΄ δημοτικού».","ΔΗΜΗΤΡΙΟΣ ΚΟΥΚΟΥΤΣΗΣ",246
"67442"," Σωστά είναι αυτά που είπε.","ΔΗΜΗΤΡΙΟΣ ΚΥΡΙΑΖΙΔΗΣ",263
"67443"," Είπε «να μπούμε». Δηλαδή, τι εννοεί η κ. Κανέλλη όταν λέει «να μπούμε»; Να μπει το Κομμουνιστικό Κόμμα Ελλάδος; Δε νομίζω. Εννοεί το σύστημα όπου ανήκει. 
Όπως και να έχει, ο Αρχηγός μας Νίκος Μιχαλολιάκος και οι συναγωνιστές μας είναι πολύ πιο ελεύθεροι από τους πολυλογάδες και τους γραφιάδες που έχουν καταστήσει το λαό μας αντικείμενο χλεύης και απαξίωσης. Είναι πολύ περισσότερο ελεύθεροι από τους προσκυνημένους και κυρίως από αυτούς που αντιλαμβάνονται τις διαδικασίες της ζωής παθητικά και μίζερα.
Είδαμε την Αξιωματική Αντιπολίτευση και την Κυβέρνηση, τους ηγέτες δηλαδή, να πηγαίνουν στο εξωτερικό και να απολογούνται και να λένε: «θα τους διαλύσουμε, θα τους εξοντώσουμε, θα τους…» Τόση περηφάνια; Τόση δουλικότητα απέναντι στο Ισραήλ, απέναντι στην Αμερική;
Τα χρήματα που θα της παρακρατήσετε από τα κρατικά ταμεία δεν θα ακουμπήσουν τη Χρυσή Αυγή οργανωτικά. Μόνοι μας έχουμε στήσει το κόμμα μας και δεν χρειαζόμαστε αυτήν την επιχορήγηση. Την χρειαζόταν, όμως, ο λαός μας, επειδή εκεί πήγαιναν τα λεφτά αυτά. Δυστυχώς, δεν θα έχουμε τη δυνατότητα να γυρίσουμε αυτά τα χρήματα πίσω εκεί όπου ανήκουν, στον ελληνικό λαό. Τα στερείτε από τον πεινασμένο Έλληνα του μνημονιακού κράτους. 
Όλοι σας –μα όλοι- γνωρίζετε την αλήθεια. Οι διώξεις είναι πολιτικές και σκοπό έχουν τα ψηφαλάκια της Χρυσής Αυγής. Εντυπωσιάζεστε και αναρωτιέστε -πολιτικοί παράγοντες, δημοσιογράφοι- γιατί δεν πέφτουν τα ποσοστά της Χρυσής Αυγής. Κάντε μία βόλτα στον κόσμο, βγείτε έξω στις φτωχογειτονιές και θα καταλάβετε τι συμβαίνει.
Όσο για την Αριστερά, ας πάψει να ψάχνει σε εμάς τους «κυρ Παντελήδες» του μακαρίτη του Πάνου Τζαβέλα, γιατί σε εμάς δεν υπάρχει «άδειο πετσί χωρίς πνοή».
Ευχαριστώ.","ΔΗΜΗΤΡΙΟΣ ΚΟΥΚΟΥΤΣΗΣ",246
"67444"," Ο Υπουργός κ. Καψής έχει ζητήσει το λόγο.
Ορίστε, κύριε Υπουργέ, έχετε το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"67445"," Κυρίες και κύριοι Βουλευτές, αν και δεν μετέχω στο Σώμα, αισθάνομαι υποχρέωση να εκφράσω την υπερηφάνειά μου για τα μέτρα που παίρνετε για την προστασία της δημοκρατίας και νομίζω ότι σε αυτό συμφωνεί η πλειονότητα του ελληνικού λαού.
Δυστυχώς, δεν θα μιλήσω γι’ αυτό το θέμα. Θα μιλήσω για ένα άλλο ζήτημα, την τροπολογία για τη ΝΕΡΙΤ. Στεναχωρήθηκα για τις βαριές κατηγορίες που απηύθυνε ο κ. Αναγνωστάκης και γενικότερα για τον τρόπο που έχει αντιμετωπιστεί η προσπάθεια να στήσουμε τη νέα τηλεόραση. 
Ξέρετε καλά -νομίζω οι περισσότεροι από εδώ μέσα- ότι από την πρώτη στιγμή ήμασταν ανοικτοί στη συνεργασία χωρίς το παραμικρό πολιτικό ή άλλο κριτήριο στη συμμετοχή. Δυστυχώς, δεν υπήρξε ανταπόκριση και στεναχωριέμαι που θα πω ότι υπήρξε μεγάλη προκατάληψη και μερικές φορές προσπάθεια με ψεύδη να υποτιμηθεί όλη αυτή η επιχείρηση του στησίματος της νέας τηλεόρασης που δεν είναι υπόθεση της Κυβέρνησης, αλλά είναι υπόθεση όλων μας.
Τώρα θα αναφερθώ στα συγκεκριμένα. Η τροπολογία αυτή παρά τα όσα της καταμαρτυρήσατε, κύριε Βουλευτά, προσπαθεί να κάνει μερικά πολύ αυτονόητα και πρακτικά ζητήματα. Το πρώτο είναι να μπορεί η Δημόσια Τηλεόραση να συνάπτει συμβάσεις έργου με δημοσιογράφους, καλλιτέχνες, επιστήμονες υψηλής ειδίκευσης. 
Τι ίσχυε μέχρι τώρα; Μέχρι τώρα η ΕΡΤ -και αυτό ήταν βασική πηγή κακοδαιμονίας της- δεν μπορούσε να υπογράψει σύμβαση έργου με δημοσιογράφο ή με καλλιτέχνη. Γιατί; Γιατί ο νόμος προέβλεπε ότι αν είχε οργανική θέση δημοσιογράφου δεν θα μπορούσε να συνάψει και σύμβαση έργου. Τι μπορούσε να κάνει; Μπορούσε να συνάψει συμβάσεις εργασίας, οι οποίες όμως είχαν σαν όριο τα δύο χρόνια. Μπορούσαν να ανανεωθούν μία φορά από ένα χρόνο με όριο τα δύο χρόνια. 
Το αποτέλεσμα ποιο ήταν; Δεν ξέρω αν γνωρίζετε την εκπομπή «Μένουμε Ελλάδα». Ήταν μία πάρα πολύ καλή εκπομπή, αυτοχρηματοδοτούμενη, που πρόβαλλε τον ελληνικό τουρισμό, πρόβαλλε την περιφέρεια, κι η οποία διακόπηκε. Ξέρετε γιατί διακόπηκε; Διότι δεν μπορούσε να ανανεωθεί η συνεργασία με τους συντελεστές της, γιατί ήταν με σύμβαση εργασίας, και σταμάτησε. 
Ξέρετε ποιων άλλων η συνεργασία διακόπηκε; Διακόπηκε του κ. Αρβανίτη, ο οποίος έκανε την πρωινή εκπομπή, διακόπηκε του κ. Πολίτη….","ΠΑΝΤΕΛΗΣ ΚΑΨΗΣ",216
"67446","  Ε, όχι και διακόπηκε!","ΔΕΣΠΟΙΝΑ ΧΑΡΑΛΑΜΠΙΔΟΥ",538
"67447"," Δύο λεπτά.","ΠΑΝΤΕΛΗΣ ΚΑΨΗΣ",216
"67448","   Σας παρακαλώ!","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"67449","  Εδώ κατοικούμε όλοι.","ΔΕΣΠΟΙΝΑ ΧΑΡΑΛΑΜΠΙΔΟΥ",538
"67450"," Απευθύνεστε σε άνθρωπο ο οποίος έχει υποστηρίξει το δικαίωμα του κ. Αρβανίτη να κάνει την εκπομπή παρ’ όλη την κριτική που και εγώ τού ασκούσα. Δεν μπορούσε, όμως, να συνεχίσει να εργάζεται στην ΕΡΤ, γιατί είχε εξαντλήσει τη διετία, όπως δεν μπορούσε κι ο κ. Πολίτης, όπως δεν μπορούσε και η κ. Στάη, η οποία με περιγραφή διορίστηκε ως προσωπικό ειδικών θέσεων. Αυτό γινόταν. Για να έρθει ένας συνεργάτης απ’ έξω να κάνει μια εκπομπή έπρεπε ή να γίνει μόνιμος ή να γίνει εξωτερική παραγωγή και να παραγραφεί η νομοθεσία ή να μην γίνει αυτή η συνεργασία. Είχαμε το φαινόμενο να προσλαμβάνονται με συμβάσεις αορίστου χρόνου για μια εκπομπή, η οποία όταν τελείωνε μετά ο δημοσιογράφος διαμαρτυρόταν γιατί έμπαινε στο ψυγείο.
Αυτά δεν γίνονται σε καμμία τηλεόραση του κόσμου. Αν θέλετε ρωτήστε ανθρώπους από το κόμμα σας, που έχουν εμπειρία σε αυτόν τον τομέα, πώς είναι δυνατόν ραδιοφωνικοί παραγωγοί με μια εκπομπή είτε καθημερινή είτε εβδομαδιαία να είναι με σύμβαση αορίστου χρόνου. Δεν γίνεται. Αυτό και μόνο το στοιχείο θεραπεύει η υπόθεση της σύναψης συμβάσεων έργου από τη ΝΕΡΙΤ, με όποιο όνομα πρόκειται…","ΠΑΝΤΕΛΗΣ ΚΑΨΗΣ",216
"67451"," Να βγει στον αέρα κάποτε.","ΜΑΡΙΑ ΜΠΟΛΑΡΗ",347
"67452"," …να βγει στον αέρα. Αφήστε με να μιλήσω. 
Το δεύτερο στοιχείο της τροπολογίας -και φαντάζομαι ότι εκεί δεν υπάρχει καμμία αντίρρηση- είναι ότι ως προς το πρόγραμμα η Δημόσια Τηλεόραση ουσιαστικά θα συνεργάζεται με τη ΝΕΡΙΤ, η οποία αυτές τις μέρες αποκτά και νομική υπόσταση, για τον απλούστατο λόγο ότι η ΝΕΡΙΤ δεν πρόκειται να υπάρξει από τη μια μέρα στην άλλη, θα πρέπει να έχει ένα πρόγραμμα το οποίο θα πρέπει να παραγγελθεί από σήμερα και για να γίνει αυτό θα πρέπει να συνεργαστεί με τις υπηρεσίες της Δημόσιας Τηλεόρασης. Φαντάζομαι ότι αυτό είναι αυτονόητο και δεν υπάρχει πρόβλημα σε αυτό.
Το τρίτο στοιχείο είναι η παράταση των δίμηνων συμβάσεων. Πρώτον, από την πρώτη στιγμή στις συνεννοήσεις με την ΠΟΣΠΕΡΤ είπαμε ότι οι συμβάσεις θα παραταθούν όσο χρειαστεί. 
Δεύτερον, όταν υπογράφηκαν οι συμβάσεις, η κριτική που ασκήθηκε από την ΠΟΣΠΕΡΤ ήταν γιατί είναι δίμηνες και δεν προβλέπεται από τώρα η παράταση. Είπαμε ότι δεν γίνεται προτού υπογραφούν, να παραταθούν. 
Όταν ανακοινώθηκαν οι συμβάσεις, η ΕΣΗΕΑ τι βγήκε και είπε; Η ομηρία της δίμηνης σύμβασης, διότι περιμένουν την ανανέωση. Τι άλλο γράφηκε; Ότι οι δίμηνες συμβάσεις δείχνουν το εκβιαστικό περιβάλλον εργασίας που έχει επιβληθεί στη δημόσια τηλεόραση, με στόχο να νομιμοποιήσουν την ύπαρξή τους και μετά να τους πετάξουν στο δρόμο. Ποιος τα λέει αυτά; Επίσημη ανακοίνωση του ΣΥΡΙΖΑ. Το άλλο ήταν της Ένωσης Συντακτών. 
Να σταματήσουμε, λοιπόν, την εκβιαστική κατάσταση και να εγκρίνουμε την παράταση των συμβάσεων! Γιατί χρειάζεται η παράταση των συμβάσεων; Διότι για να προσλάβει τον κόσμο που χρειάζεται η ΝΕΡΙΤ μόνο με το ΑΣΕΠ -η οποία ακόμη δεν έχει αποκτήσει νομική υπόσταση, σήμερα επρόκειτο να πάρει ΑΦΜ- θα περάσουν τρεις με τέσσερις μήνες. 
Κατά συνέπεια, είναι απαραίτητο, αν θέλουμε να έχουμε δημόσια τηλεόραση, να παραταθούν αυτές οι συμβάσεις. Βάλαμε δέκα μήνες γιατί κάποιοι θα προσληφθούν για την Ελληνική Προεδρία και ενδεχομένως ένας μικρός αριθμός να χρειαστεί να μείνει μέχρι το τέλος της Ελληνικής Προεδρίας. Αυτό είναι και τίποτα παραπάνω. 
Ελπίζω ότι στις αρχές του χρόνου θα μπορέσει να εκπέμψει κανονικά πρόγραμμα η ΝΕΡΙΤ. Και αν υπάρχει μία καθυστέρηση -που υπάρχει- είναι γιατί το εποπτικό συμβούλιο έκανε μεγάλο διάστημα να ορίσει το διοικητικό συμβούλιο. Όμως, αυτό είναι μία κατάκτηση, γιατί είπε «εγώ δεν δέχομαι προκατασκευασμένες λύσεις, θα ψάξω και θα επιλέξω τους καλύτερους, όπως εγώ το κρίνω». Και αυτό πήρε ενάμιση μήνα ή λίγο παραπάνω. Αυτό είναι θετικό. Και νομίζω ότι αντικατοπτρίζεται στο ότι έχουμε ένα διοικητικό συμβούλιο στο οποίο κανείς δεν μπορεί να προσάψει κομματικές προτιμήσεις. 
Ένα τρίτο στοιχείο; Είπατε, κύριε Αναγνωστάκη, ότι σύμφωνα με τις εκτιμήσεις των εργαζομένων, ο μεταβατικός φορέας, αυτή η δημόσια τηλεόραση, θα κοστίσει παραπάνω από 200 εκατομμύρια. Ζήτησα από τον ειδικό διαχειριστή -σημειωτέον ότι όλες του οι πράξεις είναι υπό τον άμεσο έλεγχο των επιτροπών του Υπουργείου Οικονομικών, ελέγχονται από το Υπουργείο Οικονομικών- να μου δώσει το μέχρι σήμερα εξοδολόγιο της Δημόσιας Τηλεόρασης. Στους δύο μήνες -έως την 21η Οκτωβρίου- είχαν ξοδευτεί 1.832.000. Σε αυτά πρέπει να υπολογίσετε ότι οι 500.000 οφείλονται στο ότι η Δημόσια Τηλεόραση δεν μπορεί να πάει στην Αγία Παρασκευή. Άρα, το μηνιαίο κόστος είναι κάτω από 1 εκατομμύριο. Νομίζω ότι δεν υπάρχει τηλεόραση στον κόσμο που να λειτουργεί με τέτοιο κόστος. Και είναι αυξημένο γιατί δεν έχει πρόσβαση στο αρχείο της ΕΡΤ. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υφυπουργού)
Είπατε ότι δεν έχει και πολυφωνία. Έλεος! Πολυφωνία όταν δεν έρχεστε εσείς στις εκπομπές, όταν δεν έρχεται η Αντιπολίτευση; Έκαναν την καταγγελία στην EBU. Και η EBU απάντησε αυτό ακριβώς, ότι ναι, υπάρχει μονομέρεια, αλλά υπάρχει μονομέρεια γιατί δεν πηγαίνουν οι Βουλευτές της Αντιπολίτευσης στην τηλεόραση. 
Έχουν ειπωθεί και πάρα πολλά άλλα πράγματα για τις προσλήψεις, για αδιαφάνεια στις προσλήψεις. Εγώ πρώτος ζήτησα από τους δημοσιογράφους της ΠΟΣΠΕΡΤ να έρθουν να πάρουν μέρος στη διαδικασία επεξεργασίας των αιτήσεων. Το ζήτησα δημόσια. Ήρθαν; Όχι. 
Ζήτησα από την Ένωση Συντακτών, η οποία βγάζει ανακριβείς ανακοινώσεις –τις διαψεύδω- και δεν κάνει τίποτα, να την ενημερώσω. Με φώναξε; Όχι. Άρα μέσα σε αυτό το καθεστώς της αδιαφάνειας, μπορεί ο καθένας να λέει ό,τι θέλει. 
Είμαι ανοικτός σε οποιαδήποτε κριτική. Είμαι βέβαιος ότι θα κάνω λάθη. Είμαι ανοιχτός στη συμμετοχή από όλα τα κόμματα σε οποιαδήποτε στιγμή. Όμως, δυστυχώς, αυτού του τύπου η κριτική είναι προσχηματική. Και όσο εξαρτάται από εμένα η ΕΡΤ της πολιτικής αυθαιρεσίας, των παρεμβάσεων και της συνδικαλιστικής ασυδοσίας, δεν πρόκειται να υπάρξει ξανά! 
Ευχαριστώ πολύ.
(Χειροκροτήματα)","ΠΑΝΤΕΛΗΣ ΚΑΨΗΣ",216
"67453"," Κι εμείς ευχαριστούμε, κύριε Υφυπουργέ.
Ο Κοινοβουλευτικός Εκπρόσωπος του ΣΥΡΙΖΑ, κ. Δημήτριος Παπαδημούλης, έχει το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"67454"," Έχει περάσει ένας μήνας από τότε που ζητήσαμε προ ημερησίας διατάξεως συζήτηση στη Βουλή, για να συζητήσουμε τα θέματα της αντιμετώπισης του ναζισμού αλλά και τα επίκαιρα θέματα της οικονομίας.
Τότε ο Πρωθυπουργός, μαζί με τον κ. Βενιζέλο, μάς διαβεβαίωναν ότι δεν θα ληφθούν νέα μέτρα. Σήμερα, όμως, μάθαμε τα νέα, εκτός Βουλής και πάλι. Τέλος στα οριζόντια μέτρα, ζήτω τα στοχευμένα μέτρα! Ποιους, όμως, θα στοχεύουν; Τους φτωχούς και τους μεσαίους! 
Το ερώτημα προς την Κυβέρνηση είναι το εξής: Ως πότε θα κοροϊδεύετε και θα παριστάνετε τα λιοντάρια, ότι τάχα μου ξεκινάτε αντιμνημονιακό και αντιτροϊκανό αγώνα, όταν είστε έτοιμοι και πάλι να υιοθετήσετε νέα μέτρα, βαφτίζοντας τα διαφορετικά, να υιοθετήσετε νέο μνημόνιο, βαφτίζοντάς το διαφορετικά; 
Ένα ακόμη ερώτημα: Πότε θα έρθει επιτέλους, για να συζητήσουμε ενώπιων του ελληνικού λαού και της Βουλής, ο κρυπτόμενος Πρωθυπουργός; Τον είδαμε μόνο στον αγιασμό. 
Μάθαμε, όμως, σήμερα και κάτι ακόμα: Η Νέα Δημοκρατία αποφάσισε να συμπράξει με το ΠΑΣΟΚ για να κουκουλωθεί το σκάνδαλο των υποβρυχίων, όπως έκαναν και στην υπόθεση της «SIEMENS», όπου συνέπραξαν μαζί και πάλι για αυτό το κουκούλωμα. Διότι ο ένας είναι όμηρος του άλλου και γιατί είναι και οι δύο μπλεγμένοι. 
Ερωτώ ιδιαίτερα τους Βουλευτές και τους Υπουργούς της Νέας Δημοκρατίας: Τον Απρίλιο του 2012 ο τότε εκπρόσωπος της Νέας Δημοκρατίας, ο κ. Μιχελάκης, κατήγγειλε το νόμο Βενιζέλου για τα υποβρύχια, λέγοντας ότι χειροτερεύει τους όρους της σκανδαλώδους σύμβασης Τσοχατζόπουλου. Πώς έγινε σήμερα αυτή η μεταμόρφωση και ο νόμος Βενιζέλου γίνεται σημαία και κατευθυντήρια γραμμή της Κυβέρνησης και της Νέας Δημοκρατίας; 
Σε λίγες ημέρες θα έχετε την ευκαιρία να τοποθετηθείτε για αυτά, γιατί η Κοινοβουλευτική Ομάδα του ΣΥΡΙΖΑ θα καταθέσει πρόταση για σύσταση εξεταστικής των πραγμάτων επιτροπής. Σας προσκαλούμε και σας προκαλούμε, αν όντως πιστεύετε ότι η διαχείριση αυτής της υπόθεσης από την εποχή Τσοχατζόπουλου ως την εποχή Βενιζέλου και μετέπειτα και με ενδιάμεση την εποχή Μεϊμαράκη είναι καθαρή και ότι καθαρός ουρανός αστραπές δεν φοβάται, ελάτε να υπερψηφίσουμε όλοι μαζί τη σύσταση αυτής της εξεταστικής επιτροπής. Στο κάτω-κάτω θα έχετε πλειοψηφία. 
Έχουμε καταθέσει μία τροπολογία για το πετρέλαιο θέρμανσης, για την οποία δεν έχετε πει λέξη μέχρι τώρα. Στο 1,30 ευρώ το λίτρο στην Ελλάδα, 0,90 ευρώ στη Γερμανία! Σας ζητάμε να επιστρέψει η φορολογία εκεί που ήταν το 2011. Και ο πολίτης θα ζεσταθεί φθηνότερα και το κράτος θα μαζέψει περισσότερα έσοδα, τα οποία έχουν καταρρεύσει. Ποια είναι η θέση της Κυβέρνησης; Άρνηση διά της σιωπής! 
Όσον αφορά τώρα τη Δημόσια Τηλεόραση: Η πράξη νομοθετικού περιεχομένου είναι στον αέρα, είναι παράνομη, διότι εξέπνευσε, κύριε Καψή, την Παρασκευή 18 Οκτωβρίου η τρίμηνη προθεσμία εντός της οποίας ήσασταν υποχρεωμένοι να τη φέρετε για κύρωση. Και τώρα, το πραξικόπημα της ομάδας Σαμαρά, το οποίο αποδεικνύεται ζημιά και για τη δημοκρατία και για την πολυφωνική ενημέρωση και για την οικονομία, είναι στον αέρα και τυπικά. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Παρακαλώ μικρή ανοχή.
Το BBC πριν λίγες ημέρες είπε ότι στην Ελλάδα εκπέμπουν δύο κρατικοί τηλεοπτικοί σταθμοί. Έπαθε ΣΥΡΙΖΑ και το BBC; Αυτούς που προετοιμάζετε το έδαφος για να τους πετάξετε με τα ΜΑΤ έξω από την Αγία Παρασκευή, το BBC αλλά και το Συμβούλιο της Επικρατείας, τους θεωρεί ως τη Δημόσια Τηλεόραση που πρέπει να επανεκπέμψει άμεσα. Και τόσους μήνες μετά δεν έχετε κάνει τίποτα. 
Καταλήγοντας, είναι καλοδεχούμενη και η πρόταση για ονομαστική ψηφοφορία που κατέθεσε πριν από λίγο το ΠΑΣΟΚ. Θα έχουμε τρεις ψηφοφορίες στο τέλος. Η θέση μας, όπως είχα την ευκαιρία εκ μέρους των αρμόδιων συλλογικών οργάνων -και της Κοινοβουλευτικής μας Ομάδας και του κόμματός μας- να εκφράσω την Πέμπτη, είναι «ΝΑΙ» στην τροπολογία 851 για την αναστολή χρηματοδότησης των κομμάτων υπό προϋποθέσεις, παρ’ ότι σε ορισμένα σημεία έχουμε και διατηρούμε τις απόψεις μας, τις διαφορές μας, τις επιφυλάξεις μας. 
Και επαναλαμβάνω κωδικοποιημένα: Εμείς θα θέλαμε το «ΝΑΙ» της Βουλής με ονομαστική ψηφοφορία να είναι με 180 και όχι με 151 ψήφους. 
Και όσον αφορά τα άρθρα του Ποινικού Κώδικα που έχουν ψηφισθεί εδώ και δώδεκα χρόνια με διαφωνία της Αριστεράς, εμείς διατηρούμε αυτήν τη διαφωνία. Και μια κυβέρνηση με κορμό τον ΣΥΡΙΖΑ θα τα αλλάξει αυτά τα πράγματα. Γιατί δεν είναι δυνατόν να κινδυνεύει να κατηγορηθεί για τρομοκρατία κάποιος με το ποινικό αδίκημα της παρακώλυσης συγκοινωνιών. Επειδή, όμως, ως κόμμα της Αξιωματικής Αντιπολίτευσης, που αύριο με την επιλογή του ελληνικού λαού μπορεί να γίνει κυβέρνηση, δεν φοβόμαστε αυτά τα σκοτεινά σχέδια σκοτεινών κύκλων, θα δώσουμε θετική ψήφο.
Επίσης, λέμε «ΟΧΙ» στην τροπολογία 874 που νομιμοποιεί ένα έκτρωμα και μία παρανομία και στέλνει το λογαριασμό στον ελληνικό λαό, πάνω από 200 εκατομμύρια ευρώ. Οι λογαριασμοί του κ. Αναγνωστάκη είναι σωστοί. Και θα ήθελα να δω εδώ τι θα κάνουν οι συνάδελφοι του ΠΑΣΟΚ, οι οποίοι έσχιζαν τα ιμάτιά τους και έχουν καταθέσει και πρόταση για την κατάργηση αυτής της κατάπτυστης πρότασης νομοθετικού περιεχομένου.
Και λέμε φυσικά «ΟΧΙ» και στην τροπολογία 875 που έχει αυτήν την απαράδεκτη διάταξη στην παράγραφο 6 για τους διοικητικούς υπαλλήλους των ΑΕΙ για λόγους που εξέθεσαν άριστα οι συνάδελφοί μου που προηγήθηκαν στο Βήμα.
Σας ευχαριστώ πολύ.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"67455"," Ευχαριστούμε, κύριε  συνάδελφε.
Το λόγο έχει ο συνάδελφος κ. Ψύρρας.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"67456"," Ευχαριστώ, κύριε  Πρόεδρε.
Άκουσα πριν από λίγο το Βουλευτή της Χρυσής Αυγής από αυτό εδώ το Βήμα να μιλά απαξιωτικά για δωσίλογους, για Κατοχή, για ανελευθερία, για καταπάτηση του Συντάγματος. Κάτι δεν ξέρει. Δεν ξέρει ότι η δημοκρατία βασίζεται στην από κοινού συζήτηση, στην αναζήτηση, δηλαδή, και τον καθορισμό του καλού ή του καλύτερου, του ωφέλιμου και του κοινού συμφέροντος μέσα από το λόγο, γιατί εκείνος ξέρει μόνο μέσα από τη βία, δηλαδή μέσα από το εργαλείο κάθε ολοκληρωτισμού.
Αναφέρθηκε στους συμπολίτες μας που ψήφισαν Χρυσή Αυγή. Πρέπει οι ψηφοφόροι της Χρυσής Αυγής να λειτουργήσουν ως πολίτες, να κατανοήσουν δηλαδή ότι η δημοκρατία υπακούει σε μία και μόνη αλήθεια, την ενάσκησή της. Ο χρυσαυγίτης είναι πέραν και εκτός αυτής της αλήθειας πάνω στην οποία θεμελιώνεται το δημοκρατικό πολίτευμα. Τίποτε άλλο ως προς αυτό.
Έρχομαι στη σημερινή μας συζήτηση. Θα αναφερθώ σε δύο τροπολογίες. 
Κατ’ αρχάς, θα αναφερθώ στην τροπολογία που αφορά τον ΕΛΓΑ, τα ασφαλιστικά των αγροτών.  Κύριοι συνάδελφοι, είναι μέγα λάθος να κατατίθεται ως τροπολογία ένα σχέδιο νόμου με τριάντα δύο άρθρα και μάλιστα από το Υπουργείο Αγροτικής Ανάπτυξης που ένα χρόνο τώρα δεν έφερε ούτε ένα άλλο νομοσχέδιο για επεξεργασία. Είναι φοβερό πράγμα! 
Βεβαίως, απαιτείται να αλλάξουν οι όροι της ασφάλισης στην αγροτική παραγωγή. Ναι, χρειάζεται να δούμε την ασφάλιση στη βάση της πραγματικής σοδειάς που παράγεται. Βεβαίως, χρειάζεται αναθεώρηση των όρων και της λειτουργίας του ΕΛΓΑ. Δεν διαφωνεί κανένας σε αυτά τα πράγματα. Μάλιστα αυτά τα πράγματα πρέπει να γίνουν όχι σύντομα, αλλά συντομότατα. Χθες έπρεπε να γίνουν.
Ωστόσο, το να εισάγεται ένα τόσο σημαντικό ζήτημα με τη μορφή της τροπολογίας –προσέξτε!- δηλαδή χωρίς ουσιαστική συζήτηση, δείχνει μία αδικαιολόγητη βιασύνη. Και μάλιστα αυτή η βιασύνη, δυστυχώς, περικλείει λογής - λογής κινδύνους και αστοχίες. 
Για παράδειγμα, ο συμψηφισμός επιδοτήσεων και ασφαλιστικών χρεών δεν πρέπει να αντιμετωπίζεται με μία τέτοιου είδους ευκολία, τη στιγμή, μάλιστα, που προχθές ο κοινοτικός επίτροπος δήλωσε την απόλυτη αντίθεσή του, ερχόμενος, μάλιστα, σε αντίθεση με την τρόικα. 
Ο ΕΛΓΑ χρειάζεται άμεση μεταρρύθμιση. Δεν δικαιολογείται η βιασύνη. Δεν χρειάζεται να κατατεθεί τώρα και πρέπει να αποσυρθεί. Χρειάζεται και διάλογος για τα ασφαλιστικά των αγροτών και περίσκεψη. Και τότε ναι, να έρθει ο νόμος. 
Έρχομαι στην τροπολογία για το επίδομα ανεργίας των εποχικά εργαζόμενων. Οι επιπτώσεις του ν. 3986/2011 για την επιδότηση των εποχικά εργαζομένων -ουσιαστικά μιλάμε για την συντριπτική πλειοψηφία των απασχολούμενων στον τουρισμό τουλάχιστον- δηλαδή η απώλεια της επιδότησής τους με το τέλος της φετινής απασχόλησης είναι δεδομένη περίπου για το 95% των επιδοτούμενων, αφού έχουν συμπληρώσει το προβλεπόμενο πλαφόν των τετρακοσίων πενήντα ημερών της επιδότησης που παίρνουν. Στην τετραετία, δε, τα πράγματα αγριεύουν πολύ περισσότερο, γίνονται χειρότερα, σε τετρακόσιες μέρες το 2014. 
Εμείς από τη Δημοκρατική Αριστερά κάναμε πολλές προσπάθειες. Η ΔΗΜΑΡ έκανε πολλές προσπάθειες ως τώρα για να τροποποιηθεί ο νόμος. Καταθέσαμε τουλάχιστον τρείς φορές ερωτήσεις. Υποβάλαμε επίκαιρες ερωτήσεις. Υποβάλαμε τροπολογίες σε προηγούμενα νομοσχέδια, οι οποίες δεν έγιναν δεκτές και είχαν το ίδιο περιεχόμενο. Δεν έφεραν αποτέλεσμα. Εκτός κι αν θεωρήσουμε ως αποτέλεσμα ότι λειτούργησαν αυτές οι ερωτήσεις ως μια μορφή πίεσης στην Κυβέρνηση. 
Τώρα, έρχεται η τροπολογία για την επιδότηση των εποχικά εργαζομένων για τρεις μήνες και πέντε μέρες τη χειμερινή περίοδο, κατά παρέκκλιση εκείνων των διατάξεων. Και ορθώς έρχεται. 
Πρέπει, όμως, και τα μέτρα –όπως είχαμε πει- να εφαρμοστούν και σε δικαιούχους που έχουν πραγματοποιήσει πάνω από εκατόν πενήντα μέρες εργασίας. Γιατί αν παραμείνει το όριο εκατόν πενήντα έως εκατόν εβδομήντα εννέα  ημερών εργασίας, αποκλείει πολλούς εργαζόμενους που απασχολήθηκαν έξι μήνες ή και παραπάνω. 
Πρέπει αυτούς τους ανθρώπους να μην τους αφήσουμε απ’ έξω. Ευτυχώς λίγο πριν που ήρθαμε σε επικοινωνία με τον κ. Κεγκέρογλου και του έθεσα το ζήτημα, πραγματικά λύθηκε με τον καλύτερο τρόπο. Διορθώθηκε στην τροπολογία αυτό το πρόβλημα.
Επομένως, η ΔΗΜΑΡ θα υπερψηφίσει την εν λόγω τροπολογία, όπως έχει ήδη επαναδιατυπωθεί. 
Μάλιστα, γι’ αυτό είμαστε πολύ περήφανοι, γιατί το κυνηγήσαμε έναν ολόκληρο χρόνο και τελικά επιτεύχθηκε. 
Ευχαριστώ. 
(Χειροκροτήματα από την πτέρυγα της ΔΗΜΑΡ)","ΘΩΜΑΣ ΨΥΡΡΑΣ",557
"67457"," Παρακαλώ τη συνάδελφο, κυρία Δριτσέλη, να πάρει το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"67458"," Ευχαριστώ, κύριε Πρόεδρε. 
Κυρίες και κύριοι συνάδελφοι, συζητάμε σήμερα ένα νομοσχέδιο με το οποίο εκτός από τα τεράστια περιβαλλοντικά διακυβεύματα που σχετίζονται με τα θέματα ενέργειας, εισάγονται μέσω των υπουργικών τροπολογιών που το συνοδεύουν και μια σειρά από άλλα, πολύ σοβαρά, θεσμικά και πολιτικά ζητήματα. 
Είναι αναγκαίο εδώ να τονίσουμε για άλλη μία φορά ότι είναι απαράδεκτο το γεγονός να συνωστίζονται στην ίδια συζήτηση θέματα για τα οποία η Ολομέλεια θα έπρεπε να αφιερώσει ιδιαίτερες συνεδριάσεις, ιδιαίτερο χρόνο και να τα αντιμετωπίσει με τη δέουσα προσοχή. 
Ωστόσο, για λόγους οικονομίας του χρόνου δεν θα αναφερθώ στις πολύ σοβαρές τροπολογίες που αφορούν στην ΕΡΤ και στη χρηματοδότηση των κομμάτων. Άλλωστε, τις έχουν αναλύσει και πρόκειται να τις αναλύσουν και άλλοι συνάδελφοι της Κοινοβουλευτικής Ομάδας του ΣΥΡΙΖΑ. Θα ήθελα να εστιάσω στην τροπολογία την οποία έχει καταθέσει το Υπουργείο Παιδείας, με την οποία επιχειρεί να θέσει σε διαθεσιμότητα τους διοικητικούς υπαλλήλους των ανώτατων εκπαιδευτικών ιδρυμάτων, ενώ παράλληλα προωθεί και απαράδεκτα μέτρα εργασιακής υποβάθμισης των εκπαιδευτικών. 
Έτσι, στις έξι παραγράφους της υπουργικής αυτής τροπολογίας, ξεδιπλώνεται, θα λέγαμε, όλη η αντιεκπαιδευτική μανία του Υπουργείου. Εκτός από τις απολύσεις του προσωπικού των ΑΕΙ, εισάγονται μέτρα ηλεκτρονικής επιτήρησης των εκπαιδευτικών, οι οποίοι θα υποχρεούνται να εργάζονται ταυτόχρονα σε πέντε σχολεία και μάλιστα σε τομείς άσχετους με το εκπαιδευτικό έργο.
Είναι πασιφανές ότι το Υπουργείο Παιδείας προσπαθεί να καταστήσει όλους τους εκπαιδευτικούς ωρομίσθιους και a la carte -θα λέγαμε- εργαζόμενους.
Συγκεκριμένα στην πρώτη παράγραφο της τροπολογίας εισάγεται το απαράδεκτο μέτρο του ηλεκτρονικού προτιμολογίου για τους εκπαιδευτικούς. Το Υπουργείο βάζει τους Υπουργούς να χτυπάνε κάρτα την ίδια στιγμή που αυξάνει το ωράριο εργασίας τους, ενώ τούς υποχρεώνει να μετακινούνται σε έως και πέντε σχολεία για την κάλυψη του ωραρίου αυτού. Και όλα αυτά σε σχολικές τάξεις των τριάντα μαθητών, όπως προβλέπει και η αντίστοιχη πρόσφατη υπουργική απόφαση. 
Και το θέμα εδώ φυσικά δεν είναι τι θα υποστηρίξει ο Υπουργός -ακούσαμε και πριν τον κ. Κεδίκογλου, που δεν είναι εδώ αυτήν τη στιγμή- βαφτίζοντας για ακόμη μία φορά το κρέας ψάρι, αλλά να κατανοήσει ο ελληνικός λαός ότι τα παιδιά του θα πηγαίνουν πλέον σε υποβαθμισμένα δημόσια σχολεία για να γίνουν μετέπειτα τεχνίτες των 300 ευρώ μέσω των ΣΕΚ και τη μαθητείας.
Συγχρόνως, με την ίδια τροπολογία ο Υπουργός επιχειρεί να κάμψει το κύμα αντίστασης που γιγαντώνεται αυτήν τη στιγμή στα ελληνικά πανεπιστήμια. Υποχρεώνει τους εργαζόμενους να απογραφούν μόνοι τους εντός πενθημέρου, ώστε να δώσει ονοματεπώνυμα στις διαθεσιμότητες, όπως άλλωστε θέλουν και διατάζουν οι προϊστάμενοι του. Μάλιστα, δεν περιμένει ούτε την απόφαση της Ολομέλειας της Βουλής σε σχέση με την επίμαχη τροπολογία, καθώς ήδη τρέχει το σύστημα της ατομικής απογραφής, προτού καν αντίστοιχη διάταξη γίνει νόμος του κράτους και εν μέσω απεργίας, καταστρατηγώντας κάθε έννοια νομιμότητας.
Σαφώς και το γεγονός ότι τα ελληνικά ΑΕΙ είναι υποστελεχωμένα σε όλα τα επίπεδα, προφανώς και δεν αποτελεί προτεραιότητα, δεν αποτελεί σημείο προβληματισμού για την ηγεσία του Υπουργείου.
Η αδυναμία εξυπηρέτησης των φοιτητών, η έλλειψη πόρων για την ενδυνάμωση της διεθνούς ερευνητικής παρουσίας των ελληνικών ιδρυμάτων, η διασφάλιση ποιοτικών συνθηκών διδασκαλίας, η φοιτητική μέριμνα σαφώς και δεν είναι προτεραιότητες. Προτεραιότητες για το Υπουργείο αυτήν τη στιγμή -έχει δείξει σε όλη αυτήν την πορεία- ότι είναι οι εισηγήσεις των τεχνοκρατών της τρόικα και της Task Force που κινούνται στη συρρίκνωση των δημοσίων δομών, χώρος που θέλει να δοθεί στην ιδιωτική πρωτοβουλία. Το ίδιο άλλωστε σχεδιάζεται και για την υγεία και για την πρόνοια. 
Επί της ουσίας, δηλαδή, ο Υπουργός δεν ακούει αυτήν τη στιγμή τα πανεπιστήμια, τα οποία, ειρήσθω εν παρόδω, έχουν αξιολογήσει τις δομές τους λίγους μήνες πριν από την κοινή υπουργική απόφαση με την οποία προβλέπεται η κατάργηση αυτών των θέσεων, όπου το Υπουργείο είχε ζητήσει από τα ίδια να αξιολογήσουν τις δομές τους, χρηματοδοτώντας τα μάλιστα για αυτήν τη δουλειά από κοινοτικά κονδύλια. 
Και τα πανεπιστήμια πράγματι το έκαναν και τα αποτελέσματά τους ήταν άκρως αποκαλυπτικά. Με χαρακτηριστικό παράδειγμα την αναλογία εβδομήντα φοιτητών για έναν υπάλληλο γραμματείας, τα ελληνικά ΑΕΙ δυστυχώς διεκδικούν τη θλιβερή πρωτιά των πιο υποστελεχωμένων τριτοβάθμιων ιδρυμάτων της Ευρώπης. 
Και εμείς καλούμε τον Υπουργό να λάβει υπ’ όψιν του μεταξύ άλλων και τις πρόσφατες αποφάσεις του Συμβουλίου της Επικρατείας και να μην προχωρήσει  σε αυτές τις αυθαίρετες διαθεσιμότητες, οι οποίες θα ζημιώσουν το δημόσιο και θα διαλύσουν την τριτοβάθμια εκπαίδευση.
Ζητάμε, επίσης, από τον Υπουργό να καταθέσει στην Ολομέλεια της Βουλής την περιβόητη ειδική έκθεση τεκμηρίωσης με την οποία υποτίθεται ότι δικαιολογεί τις καταργήσεις θέσεων διοικητικών λειτουργών.
Σε αυτό το σημείο αναρωτιέται κανείς, γιατί ο Υπουργός παρατείνει μέχρι τον Ιούνιο του 2014 τη θητεία των μελών της ολομέλειας της ΑΔΙΠ. Μήπως ο Υπουργός αγνοεί ότι η συνεχής παράταση της θητείας των ανεξαρτήτων αρχών δεν συνάδει με τις αρχές του Συντάγματος; Μήπως βιάζεται να περάσει νέα μέτρα συρρίκνωσης των πανεπιστημιακών δομών και δεν προλαβαίνει να διορίσει τα νέα μέλη μέσω της προβλεπόμενης διαδικασίας;  
Καλούμε, επίσης, τον Υπουργό να απαντήσει ανοιχτά σε αυτό το θέμα. Και εάν δεν θέλει ο Υπουργός να απαντήσει στον ΣΥΡΙΖΑ, ας απαντήσει τουλάχιστον στη συνάδελφό του στο Υπουργικό Συμβούλιο, κ. Χριστοφιλοπούλου, η οποία εδώ και τέσσερις μήνες –αν δεν κάνω λάθος- έχει καταθέσει σχετική ερώτηση και στην οποία ποτέ ο Υπουργός φυσικά δεν έχει απαντήσει. 
Τελειώνοντας λέω το εξής: Την ιλαροτραγωδία της τροπολογίας αυτής συμπληρώνει και η συνεχής κοπτοραπτική των ειδικοτήτων σε ΙΕΚ και ΕΠΑΛ με την προσθήκη νέων ειδικοτήτων και την τροποποίηση άλλων ξανά και ξανά. Το Υπουργείο διέλυσε αρχικά τις πλέον δημοφιλείς ειδικότητες και τώρα σπασμωδικά επαναφέρει ορισμένες που πριν είχε καταργήσει χωρίς κανένα λόγο. 
Ο ΣΥΡΙΖΑ καταδικάζει σε όλους τους τόνους αυτές τις πρακτικές και φυσικά καταψηφίζει στο σύνολό τους αυτές τις απαράδεκτες διατάξεις.
Ευχαριστώ.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΠΑΝΑΓΙΩΤΑ ΔΡΙΤΣΕΛΗ",140
"67459"," Και εμείς ευχαριστούμε, κυρία συνάδελφε, για το ακριβές της ομιλίας σας.
Το λόγο έχει ο συνάδελφος κ. Κυριαζίδης.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"67460"," Κυρίες και κύριοι συνάδελφοι, κύριε Πρόεδρε, κύριε Υπουργέ, από πλευράς των Βουλευτών της Κυβέρνησης της Νέας Δημοκρατίας κατατέθηκε σχέδιο νόμου, πρόταση σε ό,τι αφορά τον εκσυγχρονισμό του ΕΛΓΑ. Θεωρούμε ότι είναι ένα σημαντικό για εμάς νομοθέτημα. Άλλωστε, είναι κυβερνητική δέσμευση να εκσυγχρονιστεί το συγκεκριμένο κομμάτι που αφορά την αγροτική και κτηνοτροφική ύπαιθρο. Βεβαίως στις μέρες μας είναι αναγκαίο περισσότερο από ποτέ, διότι γίνεται πάντα αναφορά απ’ όλους μας ότι στηριζόμαστε στον πρωτογενή τομέα και αυτός είναι κυρίαρχος.
Αποχώρησε ο κ. Καψής. 
Κύριε Υπουργέ, αναφερθήκατε στο ότι στους δύο μήνες αναγκάστηκε η ελληνική κοινωνία να καταβάλει το ποσό του ενός εκατομμυρίου, δηλαδή είχαμε απώλεια  ανά μήνα –για δύο μήνες λειτουργίας- από 500.000 ευρώ. Βεβαίως αυτό έχει να κάνει με την κατακράτηση, κατοχή της δημόσιας περιουσίας. Αυτό θα πρέπει να τερματιστεί εδώ και τώρα. Δεν μπορεί να συνεχιστεί αυτή η αυθαιρεσία που βεβαίως και με δική μας ανοχή συνεχίζει να υπάρχει. 
Στον Κοινοβουλευτικό Εκπρόσωπο της Αξιωματικής Αντιπολίτευσης οφείλω να τονίσω και να επισημάνω ότι και από πλευράς τους υπήρχε μια προσμονή ότι  Σεπτέμβριο-Οκτώβριο, ενδεχομένως Νοέμβριο, θα υπάρξει αυτή η αναταραχή και το «εμείς ή αυτοί» θα πρέπει να το δούμε να έχει ένα αποτέλεσμα. Όμως κάτι τέτοιο δεν συμβαίνει. Η κοινωνία επιθυμεί μία ασφάλεια, μία σταθερότητα και αυτή παρέχεται από την Κυβέρνηση. Βεβαίως θα πρέπει να λάβουμε υπ’ όψιν τις δεκαοκτώ χιλιάδες και πλέον υπογραφές φοιτητών που επιθυμούν την έναρξη του έτους, τη λειτουργία των πανεπιστημίων, των ΑΕΙ. Αντιλαμβανόμαστε γιατί υπάρχει μέχρι σήμερα αυτή, θα έλεγα, η δυσλειτουργία και στο επίπεδο αυτό.
Σε ό,τι αφορά τα νέα μέτρα, και από πλευράς του Πρωθυπουργού έχει τονιστεί προσφάτως, αλλά και η δική του προσπάθεια και αγωνία εντός και εκτός της χώρας είναι ακριβώς αυτή: Να μην υπάρξουν νέα μέτρα. Τώρα θέλετε να τα ονομάσετε στοχευμένα, κατακόρυφα. Πιστεύουμε -και αυτό είναι και η θέληση και της Κοινοβουλευτικής Ομάδας της Νέας Δημοκρατίας- ότι νέα μέτρα, άλλες περικοπές δεν θα υπάρξουν. Άρα, νομίζω ότι για μια ακόμη φορά θα διαψευστείτε και βεβαίως αυτό έγκειται και στην προσπάθεια των Βουλευτών αλλά και της ίδιας της Κυβέρνησης.
Σε ό,τι αφορά το ζήτημα και την τροπολογία που ήρθε από πλευράς του Υπουργού Εσωτερικών, βασική αρχή που διέπει το κοινοβουλευτικό μας σύστημα, αποτελώντας συνάμα θεμέλιο και πεμπτουσία της λαϊκής κυριαρχίας, είναι η δημοκρατική αρχή. Σε μια σύγχρονη, φιλελεύθερη δημοκρατία η δημοκρατική αρχή, που ως πυρήνα της έχει την αρχή της πλειοψηφίας, προϋποθέτει τόσο την τυπική νομιμοποίηση της εξουσίας, που είναι συνυφασμένη με την τήρηση της συνταγματικής νομιμότητας, όσο και την ουσιαστική νομιμοποίηση που επιβάλλει  το δημοκρατικό προσανατολισμό των πολιτικών επιλογών των φορέων της πολιτικής εξουσίας στους οποίους συμπεριλαμβάνονται και τα πολιτικά κόμματα. Τούτο σημαίνει ότι τα πολιτικά κόμματα ως φορείς έκφρασης της κοινωνίας, των πολιτών οφείλουν και πρέπει, μεταξύ άλλων, να σέβονται, να τηρούν την αρχή της νομιμότητας, όπως αυτή διαγράφεται και προσδιορίζεται από το Σύνταγμα και τους νόμους της ελληνικής πολιτείας. Και ναι μεν η προστασία της μειοψηφίας είναι θεσμικά κατοχυρωμένη έχοντας λόγο και έργο, αυτή όμως δεν είναι δυνατό να φτάνει στο σημείο να ανατρέπει αποφάσεις της πλειοψηφίας, την πολιτική και κοινωνική ομαλότητα και τη νομιμότητα εν γένει, όταν μάλιστα η μειοψηφία αυτή με τη συμπεριφορά της προκαλεί τα όρια και τις ανοχές του δημοκρατικού πολιτεύματος.
Εδώ γεννάται αυτόθροα ένα κρίσιμο ερώτημα: Σε ποιο βαθμό οι εγγυήσεις και οι διευκολύνσεις που τυγχάνουν τα πολιτικά κόμματα, ένεκα της δημοκρατικής αρχής, θα χρησιμοποιούνται θεσμικά για την ανατροπή και την υποστήριξη εκνόμων ενεργειών; 
Το θεωρητικό αυτό πρόβλημα, δυστυχώς, δεν έχει αντιμετωπιστεί στο δικό μας Σύνταγμα. Ίσως, διότι δεν είχε εμφανιστεί ποτέ σε τέτοια έκταση και μορφή, με αποτέλεσμα πολιτικά μορφώματα που στόχο έχουν την ανατροπή του ισχύοντος πολιτεύματος και της έννομης τάξης να έχουν λόγο και ρόλο και μάλιστα διχαστικό, φασιστικό, συνυφασμένο με τον εξτρεμισμό.
Όμως, κυρίες και κύριοι συνάδελφοι, η ελευθερία του λόγου, που αποτελεί δώρο και μεγαλοψυχία της δημοκρατίας μας, αποδεχόμενη ακόμα και τους αρνητές της στο Κοινοβούλιο, δίνοντάς τους μάλιστα και τα μέσα να αναπτύξουν τη δράση τους, έχει ένα όριο, την τήρηση της νομιμότητας. 
Η τροπολογία του Υπουργείου Εσωτερικών έρχεται ως υγιής αντίδραση της πολιτείας να βάλει όρια στη δράση πολιτικών μορφωμάτων, που λειτουργούν εκτός νομιμότητας και μάλιστα με βαριές κατηγορίες που φτάνουν μέχρι τη σύσταση εγκληματικής οργάνωσης. 
Όταν πριν από ένα χρόνο περίπου έθετα απ’ αυτό το Βήμα το ζήτημα της Χρυσής Αυγής, όταν μιλούσα δημόσια για σπείρα κακοποιών και εγκληματική οργάνωση, δεχόμουν την μήνιν αυτού του μορφώματος με απειλές κατά εμού και της οικογένειάς μου. 
Δυστυχώς, η πολιτεία άργησε. Ερχόμαστε σήμερα, όχι να τιμωρήσουμε τη Χρυσή Αυγή ως κοινοβουλευτικό μόρφωμα, ούτε να τη φιμώσουμε, ερχόμαστε να στερήσουμε από τον εγκληματικό βραχίονα αυτού του «αποκόμματος», τους πόρους που η ίδια η πολιτεία παρέχει, τους πόρους που ευγενικά παρέχει η δημοκρατία. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Στο σημείο αυτό πρέπει να συντομεύσω και να πω ότι αποτύχαμε παταγωδώς, κυρίες και κύριοι συνάδελφοι, να δείξουμε εγκαίρως στον κόσμο ότι αυτό το μόρφωμα οδηγεί σε κοινωνικό διχασμό, σε πολιτειακή ανωμαλία και σε δημοκρατική εκτροπή. 
Πάρα πολλές φορές από πλευράς μας εγκλήθηκε το συγκεκριμένο μόρφωμα με αναφορές ως προδότες, δωσίλογοι. Δυστυχώς, όμως, και από πλευράς Αξιωματικής Αντιπολίτευσης, από το συνάδελφο κ. Μαντά, ανάλογα ακούστηκαν σήμερα -και αυτό δεν βοηθά στη δημοκρατία- ότι εδώ είμαστε κατάπτυστοι και γελοίοι. Ευτυχώς, έστω και την τελευταία στιγμή ανακάλεσε και έστω προσχηματικά μπόρεσε να μην ταυτιστεί με αυτό για το οποίο πολλές φορές εγκαλούμε τη Χρυσή Αυγή. 
Κυρίες και κύριοι συνάδελφοι, είναι χρέος μας να διαφυλάξουμε τη δημοκρατία. Αποτελεί χρέος μας και προς τη δημοκρατία μας και προς τα παιδιά μας. 
Ευχαριστώ.
(Χειρoκροτήματα από την πτέρυγα της Νέας Δημοκρατίας)","ΔΗΜΗΤΡΙΟΣ ΚΥΡΙΑΖΙΔΗΣ",263
"67461"," Ευχαριστούμε.
Το λόγο έχει ο συνάδελφος κ. Καράμπελας.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"67462"," Ευχαριστώ, κύριε Πρόεδρε. 
Κατ’ αρχάς, θα ήθελα να αναφερθώ στην πρωτοβουλία του κ. Καρασμάνη για πρόταση νόμου, που κατατέθηκε με τη μορφή τροπολογίας και συνυπογράφτηκε από πενήντα δύο Βουλευτές της Νέας Δημοκρατίας, για την αλλαγή της ασφάλισης της αγροτικής παραγωγής και της λειτουργίας του ΕΛΓΑ.
Θα έπρεπε, κατά την ταπεινή μου γνώμη, να είναι εδώ ο Υπουργός, ο κ. Τσαυτάρης, να μας δώσει εξηγήσεις, εάν την κάνει δεκτή ή όχι και αν δεν την κάνει δεκτή, τους λόγους για τους οποίους δεν την κάνει δεκτή. Εμείς, πάντως, θα επανέλθουμε δυναμικά. Πιστεύουμε ότι πρέπει να γίνει αυτή η αλλαγή και ευελπιστώ στο τέλος της συνεδρίασης ο Υπουργός να δεήσει και να έρθει να μας απαντήσει, όταν μάλιστα το 1/6 του Κοινοβουλίου κάνει μια τέτοια πρόταση. Ας μη μας απαξιώνει με αυτόν τον τρόπο.
Κυρίες και κύριοι Βουλευτές, η ενεργειακή πολιτική που θα ακολουθήσει η χώρα μας το προσεχές διάστημα πρόκειται να καθορίσει σε μεγάλο βαθμό το κοινωνικό και οικονομικό της μέλλον. Στις συζητήσεις για την ενεργειακή εξασφάλιση της Ελλάδας το ενδιαφέρον τελευταία μονοπωλούν οι υδρογονάνθρακες και όχι άδικα, αφού, εφόσον αποδειχθούν αξιοποιήσιμοι, θα αποτελέσουν για εμάς ένα σημαντικό γεωστρατηγικό πλεονέκτημα καθώς και ισχυρό πυλώνα στήριξης της εθνικής μας οικονομίας.
Ήδη η Βουλή έχει νομοθετήσει τη δημιουργία του εθνικού λογαριασμού αλληλεγγύης των γενεών που θα χρηματοδοτείται από τα έσοδα της εκμετάλλευσης των υδρογονανθράκων. Δεν θα πρέπει, όμως, να παραβλέπουμε το γεγονός πως μπορεί η παγκόσμια οικονομία να βασίστηκε στα ορυκτά καύσιμα τον 20ό αιώνα, όμως ο 21ος αιώνας έχει ήδη χαρακτηριστεί από πολλούς επιστήμονες ως η οικονομία του υδρογόνου.
Η παγκόσμια οικονομία έχει στρέψει το βλέμμα της στις ανανεώσιμες πηγές ενέργειας και είναι συνεχής η ανάπτυξη συγχρόνων τεχνολογιών που θα τις καταστήσουν ακόμη πιο συμφέρουσες οικονομικά. 
Τις ΑΠΕ πρέπει να τις αντιμετωπίσουμε και ως εθνικό μας καύσιμο. Με τη σωστή τους διαχείριση, μέσα από τις κατάλληλες νομοθετικές ρυθμίσεις, μπορούν να μας εξασφαλίσουν ενεργειακή ασφάλεια και να αποτελέσουν μοχλό ανάπτυξης μέσα από την παγίωση ενός νέου βιομηχανικού κλάδου. 
Με αυτό το σκεπτικό καταθέσαμε τροπολογία είκοσι δύο Βουλευτές της Νέας Δημοκρατίας και του ΠΑΣΟΚ που αφορά την απεμπλοκή των fast track στρατηγικών ενεργειακών επενδύσεων, οι οποίες λόγω του στρατηγικού τους χαρακτήρα έχουν εξαιρεθεί από τον εθνικό στόχο για τις ΑΠΕ και παραμένουν παγωμένες τα τελευταία χρόνια. Η υλοποίηση αυτών των επενδύσεων θα δώσει ζωή στη βιομηχανία κατασκευής φωτοβολταϊκών πάνελ που έχει αναπτυχθεί τα τελευταία χρόνια στην Ελλάδα, διατηρώντας εκατοντάδες θέσεις εργασίας. 
Κατόπιν παράκλησης του Υπουργού, του κ. Μανιάτη, αποσύρουμε την τροπολογία αυτή, με τη συμφωνία ότι θα επανέλθουμε σε σύντομο χρονικό διάστημα, θα είμαστε παρόντες κι εμείς οι Βουλευτές στις διεργασίες και τα συναρμόδια Υπουργεία θα αποφασίσουν να συνεχιστεί αυτή η επένδυση. 
Στο νομοσχέδιο, τώρα, που έχει έρθει προς ψήφιση στην Ολομέλεια περιλαμβάνονται ρυθμίσεις που έρχονται να διορθώσουν παλαιότερες αστοχίες του θεσμικού πλαισίου των ΑΠΕ, με στόχο τον εξορθολογισμό και την εξυγίανσή του, έτσι ώστε να διαμορφωθεί πιο φιλικό επενδυτικό περιβάλλον. 
Προσωπικά, θα ήθελα να σταθώ σε τρία βασικά σημεία του νομοσχεδίου. Το πρώτο είναι ο ενεργειακός συμψηφισμός ή net metering. Πρόκειται για το μοντέλο αυτοπαραγωγής, που ήδη εφαρμόζεται επιτυχημένα σε πολλές ευρωπαϊκές χώρες και το οποίο θα δώσει διέξοδο στον κλάδο των φωτοβολταϊκών συστημάτων, όπου οι ισχύουσες τιμές τα καθιστούν επένδυση χαμηλής απόδοσης. 
Πλέον, με τη θεσμοθέτηση της ιδιοκατανάλωσης, θα μπορεί ο οποιοσδήποτε να εγκαθιστά ένα φωτοβολταϊκό ή μία ανεμογεννήτρια, προκειμένου να καλύπτει τις ανάγκες του σε ηλεκτρική ενέργεια. Θα παράγει φθηνή ηλεκτρική ενέργεια στο σημείο κατανάλωσης, χωρίς την επιβάρυνση του κόστους μεταφοράς και διανομής. Με τον τρόπο αυτό ενισχύεται σημαντικά η αποκεντρωμένη ενεργειακή ανάπτυξη και βεβαίως δεν επιβαρύνεται ο τελικός καταναλωτής ή ο ΛΑΓΗΕ. 
Διότι δεν πρέπει να ξεχνάμε ότι η απότομη και η μη μεθοδική ανάπτυξη των φωτοβολταϊκών στη χώρα μας τα τελευταία χρόνια, βασιζόμενη και στις εγγυημένες τιμές πώλησης, λειτούργησε εις βάρος του καταναλωτή, με την επιβολή σημαντικών τελών, προκειμένου να καλυφθεί το οικονομικό έλλειμμα που δημιουργήθηκε. 
Το δεύτερο είναι η δυνατότητα σύμβασης διακοψιμότητας μεταξύ ΑΔΜΗΕ και επιχειρήσεων, με στόχο τη σταθερότητα του ηλεκτρικού συστήματος, την ασφάλεια στην τροφοδοσία και την αποφυγή ενεργειακής κρίσης. Είναι κάτι που αφορά φυσικά τους μεγάλους καταναλωτές και οδηγεί σε σημαντικές εκπτώσεις στα τιμολόγια του ηλεκτρικού ρεύματος, εφόσον η επιχείρηση αποδεχτεί περικοπή της ηλεκτροδότησης σε περιόδους υψηλής ζήτησης. 
Είναι μια εφαρμογή που επίσης συνηθίζεται στην Ευρώπη από αρκετούς διαχειριστές ηλεκτρικής ενέργειας για την αντιμετώπιση της μη διαθεσιμότητας της ηλεκτρικής ενέργειας σε συγκεκριμένα χρονικά διαστήματα, μέσα από τον περιορισμό της ηλεκτροδότησης των ενεργοβόρων βιομηχανιών υψηλής τάσης. Μάλιστα, στο παρόν νομοσχέδιο προβλέπεται ότι το οικονομικό αντιστάθμισμα που απαιτείται για την κάλυψη του χρηματοδοτικού κενού που θα προκύπτει από τα μειωμένα τιμολόγια δεν θα επιβαρύνει τους καταναλωτές, σε αντίθεση με ό,τι συμβαίνει σε άλλες ευρωπαϊκές χώρες. Η μείωση του ενεργειακού κόστους στις βιομηχανίες είναι το πάγιο αίτημα των επενδυτών, το οποίο και ικανοποιείται μέσα από την εφαρμογή αυτού του μέτρου. 
Το τρίτο είναι η απόδοση στους δήμους ποσοστού μισθωμάτων από τα δημόσια μεταλλεία, καθώς και η είσπραξη τελών υπέρ του δημοσίου από ιδιωτικά μεταλλεία. Τα παραπάνω εισάγονται για πρώτη φορά στην ελληνική νομοθεσία, καθώς ο Μεταλλευτικός Κώδικας, που βρίσκεται σε ισχύ εδώ και σαράντα χρόνια, δεν προέβλεπε κάτι τέτοιο. 
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Μισό λεπτό, κύριε Πρόεδρε, τελειώνω.
Ολοκληρώνοντας, θα ήταν παράλειψη να μην αναφερθώ στη σημαντική τροποποίηση που προστέθηκε στο άρθρο 17, με την οποία θεσπίζεται έκπτωση έως και 70% στα τιμολόγια ηλεκτρικού ρεύματος των φορέων που επιτελούν κοινωνικό έργο.
Κυρίες και κύριοι Βουλευτές, η έννοια της ανάπτυξης κοντεύει να παρεξηγηθεί στην Ελλάδα. Δεν επιτυγχάνεται ούτε με λογύδρια ούτε με στείρα αντιπολίτευση, αλλά με έργα, σοβαρές προτάσεις και γόνιμο διάλογο. Το παρόν νομοσχέδιο είναι πεποίθησή μου πως κινείται προς τη σωστή κατεύθυνση, γι’ αυτό και υπερψηφίζω. 
Σας ευχαριστώ.
(Χειροκροτήματα από την πτέρυγα της Νέας Δημοκρατίας)","ΙΩΑΝΝΗΣ ΚΑΡΑΜΠΕΛΑΣ",192
"67463"," Κι εμείς ευχαριστούμε. 
Παρακαλώ τον συνάδελφο κ. Βούτση να πάρει τον λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"67464"," Κύριε Πρόεδρε, κυρίες και κύριοι συνάδελφοι, θα ήθελα από το Βήμα της Βουλής να χαιρετίσω τους αγωνιζόμενους συμπολίτες μας σε όλα τα μήκη και πλάτη, σε όλους τους θεσμούς που θίγονται βάναυσα από την κυβερνητική πολιτική για την ανατροπή αυτής της πολιτικής.  
Να χαιρετίσουμε ιδιαίτερα τους αγωνιζόμενους επί τέσσερις μήνες δημοσιογράφους, υπαλλήλους, διοικητικούς στην ΕΡΤ, για να μείνει ζωντανή η φωνή πραγματικά μιας πλουραλιστικής και ελεύθερης ραδιοτηλεόρασης. Να χαιρετίσουμε το μεγάλο βήμα που έγινε στο αντιφασιστικό κίνημα της χώρας μας την Κυριακή στον Άγιο Παντελεήμονα, όπου με αιχμή τον πολιτισμό, την τέχνη, εκατοντάδες συμπολίτες μας και μικρά παιδιά έδωσαν μια ανάσα δημοκρατίας, ανθρωπισμού, ισονομίας, δικαιοσύνης σε ένα χώρο που δοκιμάστηκαν βάναυσα τα προηγούμενα χρόνια.
Σε σχέση με την τροπολογία για την ΕΡΤ, είστε παράνομοι και εκτεθειμένοι. Καταργήσατε την ΕΡΤ, τώρα καταργείτε και τον ΑΣΕΠ. Βάλατε τέρμα με τις πράξεις νομοθετικού περιεχομένου στην κανονική διαδικασία για να λειτουργεί η Βουλή και να ψηφίζονται τα νομοσχέδια. Είστε σε ένα δρόμο, από ό,τι φαίνεται χωρίς επιστροφή και θα ηττηθείτε σε αυτό το δρόμο.
Επιτρέψτε μου να σας πω ότι ενόψει του ψηφιακού τοπίου και της ψηφιακής εποχής, η κατάργηση της ΕΡΤ στην οποία επιμένετε, παρά τα προφανέστατα αδιέξοδα και τις παρανομίες που συντελούνται μέσω της ΔΤ και της ΝΕΡΙΤ αποτελεί μια ανταμοιβή προς τα ιδιωτικά κανάλια και τους καναλάρχες, για τη μέχρι τώρα συμπαράταξή τους στο μνημονιακό μπλοκ  και είναι και μια προεξόφληση αμοιβής, σε σχέση με τις δυσκολίες, τις οποίες αυτή η Κυβέρνηση έχει μπροστά της για τους επόμενους μήνες.
Όμως, να είστε σίγουροι ότι σε αυτό το κρίσιμο ζήτημα που οριοθέτησε το καλοκαίρι και έφερε στην επιφάνεια, που αποδόμησε την πολιτική της Κυβέρνησης, θα ηττηθείτε, θα συντριβείτε κυριολεκτικά και οι ερχόμενοι μήνες θα το δείξουν.
Έρχομαι στο θέμα της τροπολογίας για τη χρηματοδότηση. Υπερψηφίζουμε μια τροπολογία, την οποία συνδιαμορφώσαμε. Οι δύο δημόσια διατυπωμένες τροπολογίες που είχαν κατατεθεί, δείχνουν αβίαστα ότι πράγματι υπήρξε μια συνδιαμόρφωση ενός πλαισίου, παρά τις επιμέρους διαφορές ή διαφωνίες που μπορεί να υπήρξαν από ορισμένες πλευρές.
Κυρίες και κύριοι συνάδελφοι, δεν θα έπρεπε η Βουλή να λειτουργήσει, όταν υπήρξαν οι συλλήψεις των στελεχών της Χρυσής Αυγής; Δεν θα έπρεπε την επόμενη μέρα να έρθει εδώ ο κύριος Υπουργός Δικαιοσύνης στην Ολομέλεια και να μας αναφέρει το τι έγινε, το τι προτίθεται η κυβερνητική πολιτική να πράξει ως προς αυτό, το τι βοήθεια ενδεχομένως θα ήθελε ή θα ζητούσε η δικαιοσύνη και το τι λέει η Κυβέρνηση σε σχέση με το πλήθος των εκκρεμοτήτων και των νέων πρωτόγνωρων ζητημάτων που τίθενται από αυτήν πραγματικά την πολιτική τομή που υπήρξε, δηλαδή να υπάρχει δίωξη ως εγκληματικής οργάνωσης ενός, νόμιμου κατά τα άλλα, κόμματος μέσα στη Βουλή; Αυτό δεν έγινε. Επί ένα μήνα έρχεται φέτα-φέτα. Άντε κάτι άρσεις ασυλίας, άντε σήμερα η χρηματοδότηση, μεθαύριο θα έρθει ας πούμε ενδεχομένως το ζήτημα της αναπλήρωσης των εδρών, αν υπάρξουν κ.λπ.. Πάνω σε πλήθος ζητημάτων των προνομίων των Βουλευτών κ.λπ.. Γιατί; Δεν έχει άποψη η Κυβέρνηση; Θέλει εν κρυπτώ και παραβύστω να λύσει ζητήματα, τα οποία είναι εξαιρετικά κρίσιμα και πρωτόγνωρα για όλο το πολιτικό σύστημα; Η συζήτηση σε επίπεδο αρχηγών κομμάτων όχι απλά καθυστερεί, αλλά απ’ ό,τι φαίνεται μπαίνει και αυτή στις καλένδες τις ελληνικές ή τις άλλες.
Επιτρέψτε μου να σας πω ότι μέσα σε αυτή την τροπολογία θα μπορούσαν πραγματικά να υπάρχουν πλευρές, όπως η αυξημένη πλειοψηφία των 180 σε ad hoc ρύθμιση και άλλες πλευρές που να θωράκιζαν περισσότερο ή η απλή αναφορά στο άρθρο του π.δ. 187 ή ίσως ούτε σε αυτόν. Διότι η τρομοϋστερία η οποία υπήρξε εδώ και δώδεκα χρόνια και τροφοδότησε μετά την πτώση των Δίδυμων Πύργων και οδήγησε σε υποχώρηση και το νομικό ευρωπαϊκό πολιτισμό με το πλήθος των τρομονόμων σε διάφορα στάδια που υπερψηφίστηκαν, έχει οδηγήσει και οδηγεί σε παραχαράξεις, απολύτως προφανείς, που είμαστε όλοι μας μάρτυρες και το σύνολο του νομικού κόσμου έχει καταγγείλει.
Η αναφορά σε αυτά τα άρθρα είναι διότι ισχύει αυτός ο Ποινικός Κώδικας και σε τελευταία ανάλυση να ξέρουμε όλοι μας ότι η διαχείριση ή η αξιοποίηση του νομικού οπλοστασίου κάθε φορά που υπάρχει μέσα από τον πολιτικό κώδικα είναι και θέμα πολιτικού συσχετισμού δυνάμεων, που διαμορφώνονται μέσα από το μαζικό κίνημα, μέσα από τη σύγκρουση των πολιτικών δυνάμεων και μέσα από την ίδια την κοινωνία που βάζει ή δεν βάζει τη σφραγίδα της σε μερικές πράξεις.
Κυρίες και κύριοι συνάδελφοι, πιστεύουμε ότι αυτή η υπόθεση που ξεκινάει σήμερα, η συζήτηση σε σχέση με το ζήτημα της χρηματοδότησης, πρέπει να προχωρήσει μέσα στο πλαίσιο του δικαιικού συστήματος της χώρας με απόλυτη συνέπεια, προσαρμογή και σεβασμό σε αυτό το σύστημα για όλους.
Πρέπει να υπάρξει κάθαρση σε θύλακες και σε παρακράτος, που όλα αυτά τα χρόνια –και ιδιαίτερα τα τελευταία χρόνια- βοήθησαν στη συγκάλυψη ή στη συνέργεια σε πραγματικές εγκληματικές πράξεις.
Πρέπει να βοηθηθεί από ένα ζωντανό, ρωμαλέο, μαζικό, αντιφασιστικό κίνημα, έτσι ώστε πραγματικά για τη χώρα μας να ανοίξει μία καινούργια περίοδος, όπου ταυτόχρονα με τη συντριβή των μνημονιακών πολιτικών και των δυνάμεων που μέχρι τώρα τις έχουν εφαρμόσει, θα γίνει παρελθόν και οποιαδήποτε ενέργεια εγκληματική ανάγεται σε φασιστικές ή σε ρατσιστικές δράσεις.
Ευχαριστώ.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΝΙΚΟΛΑΟΣ ΒΟΥΤΣΗΣ",75
"67465"," Ο κ. Πανούσης έχει το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"67466"," Ευχαριστώ, κύριε Πρόεδρε.
Θα αναφερθώ σε δύο τροπολογίες. Η πρώτη αφορά το πανεπιστήμιο. Αγαπητοί συνάδελφοι, στο πανεπιστήμιο της ευθύνης, της λογοδοσίας, της ελευθερίας και της αριστείας, σε αυτό το πανεπιστήμιο, δεν χωράνε ούτε εξωγενείς και αυθαίρετες παρεμβάσεις ούτε εσωτερικές ισορροπίες και διαπλοκές. Οι διοικητικοί υπάλληλοι –θύματα άλλων ανομιών- πρέπει να μείνουν στη θέση τους μέχρι μία ανεξάρτητη αρχή να τους αξιολογήσει, δηλαδή ούτε το Υπουργείο ούτε οι πρυτάνεις.
Η δεύτερη τροπολογία αφορά τη χρηματοδότηση. Οι Έλληνες πολίτες, όπως λέει το Σύνταγμα, που έχουν το εκλογικό δικαίωμα, μπορούν ελεύθερα να ιδρύουν και να συμμετέχουν σε πολιτικά κόμματα που η οργάνωση και η δράση τους οφείλει να εξυπηρετεί την ελεύθερη λειτουργία του δημοκρατικού πολιτεύματος. Μάλιστα, αποφάσεις του Συμβουλίου της Επικρατείας λένε ότι δεν αποκλείονται οι συνταγματικές αυτές διατάξεις μέσω νόμου να θεσπίσουν σε επίπεδο κρατικής οικονομικής ενίσχυσης συγκεκριμένες προϋποθέσεις για να συμβεί αυτό με κριτήρια αντικειμενικά και πρόσφορα.
Έχουμε ένα θεσμικό πλαίσιο. Έγινε όμως λόγος για το τεκμήριο της αθωότητας. Το τεκμήριο της αθωότητας επιβάλλει την αντιμετώπιση του κατηγορούμενου ως απλού υπόπτου έως την αμετάκλητη καταδίκη του, δηλαδή μέχρι τη νόμιμη απόδειξη της ενοχής. Το τεκμήριο αυτό αναπτύσσει και τριτενέργειες –πέραν δηλαδή του δημοσίου χώρου, πέραν βέβαια των δικαστικών αρχών, αλλά και της Κυβέρνησης- και δεσμεύει και τα ΜΜΕ. Δεν πρέπει να αλλοιώνεται από πραγματικά ή νομικά τεκμήρια. Άρα, ουδεμία ανοχή στις παραδικαστικές τηλεδίκες.
Δεν υπάρχει τεκμήριο ενοχής, το οποίο οφείλει να αντικρούσει ο ύποπτος. Το τεκμήριο αθωότητας δεν ταυτίζεται με την ηθική εντιμότητα ή την κοινωνική ακεραιότητα του ανεπίληπτου πολίτη, αυτό που ονομάζουμε presumptio bonitatis. Το κρίσιμο ζήτημα είναι να διακρίνουμε την αλήθεια μέσα από τις πραγματικότητες και την πραγματικότητα μέσα από τις διάφορες αλήθειες ή εκδοχές των εμπλεκόμενων σε αυτή την ιστορία.
Το νόημα του τεκμηρίου αθωότητας δεν αλλοιώνεται από μία άλλη λεκτική διατύπωση, δηλαδή ως τεκμήριο μη ενοχής –καλύτερα μη βέβαιης ενοχής- στην τυπική και όχι στην ουσιαστική αθωότητα, διότι η πραγματική αθωότητα δεν τεκμαίρεται, υπάρχει. Σε κάθε περίπτωση, οι υπόνοιες για την τέλεση εγκλήματος και για την τυπική απαγγελία κατηγορίας, προϋποθέτουν αντικειμενική εκτίμηση και πύκνωση στοιχείων.
Η ειδική αυτή αναστολή της χρηματοδότησης κατ’ αναλογία του ν. 2331/1995 περί πρόληψης και καταστολής της νομιμοποίησης εσόδων από εγκληματικές δραστηριότητες, αποτελεί στην ουσία μια ποινή υπόνοιας με χαρακτήρα ασφαλιστικού μέτρου.
Μια τέτοια διάταξη, όμως, δεν πρέπει να υποκύπτει σε τρεις βασικούς νομοθετικούς πειρασμούς: Πρώτον, να είναι τόσο ειδική που να στενεύει την εφαρμογή της, δεύτερον, να είναι τόσο ασαφής που να γενικεύεται η εφαρμογή της και, τρίτον, να δίνει μόνο στο Κοινοβούλιο, στην κυβέρνηση, τη σχετική αρμοδιότητα, δίχως πρόταση ή σύμφωνη γνώμη άλλων οργάνων, παραδείγματος χάριν των δικαστικών, να μην προσομοιάζει δηλαδή με την άρση ασυλίας, αλλά η Βουλή να έχει διαπιστωτικό και όχι διαπλαστικό χαρακτήρα.
Η άποψη της ΔΗΜΑΡ, κατά τη γνώμη μας πιο καθαρή ως προς τις διαδικασίες και πιο ασφαλής ως προς τις ενδεχόμενες παράπλευρες απώλειες, κατατέθηκε ως τροπολογία με δικονομικές ασφαλιστικές δικλίδες.
Στην προκειμένη περίπτωση –και επειδή η όλη υπόθεση εμπλέκει πολιτικά κόμματα, σημερινά ή αυριανά- νομίζω ότι θα έπρεπε στη διάταξη αυτή να μην αρκεστούμε στις προβλέψεις των άρθρων 187 και 187Α΄ του Ποινικού Κώδικα, αλλά να προσθέσουμε και τη ρήτρα σκοπού, δηλαδή να πρόκειται για εγκλήματα που στρέφονται κατά της ίδιας της ουσίας του ανθρώπου, της ισότητας και της ανθρώπινης αξίας του καθενός, αλλά και της ειρηνικής συμβίωσης των λαών.
Η ΔΗΜΑΡ θα ψηφίσει την τροπολογία.
Ευχαριστώ.
(Χειροκροτήματα από την πτέρυγα της ΔΗΜΑΡ)","ΙΩΑΝΝΗΣ ΠΑΝΟΥΣΗΣ",391
"67467"," Και εμείς ευχαριστούμε.
Παρακαλώ τον συνάδελφο κ. Συρμαλένιο να πάρει το λόγο.","ÎšÎ±Î»Î±Î½Ï„Î¶Î·Ï‚ Î“ÎµÏ‰Ï�Î³Î¹Î¿Ï‚",174
"67468"," Κύριε Υπουργέ, αγαπητοί συνάδελφοι, τελικά σε αυτό το πολυνομοσχέδιο, όπως έχει καταντήσει να είναι το νομοσχέδιο για τις ΑΠΕ και άλλες διατάξεις, εγώ ως Βουλευτής Κυκλάδων θέλω να επικεντρωθώ στο θέμα της ναξίας σμύριδας, το οποίο έχει τεθεί και από τον εισηγητή μας, τον κ. Θανάση Πετράκο, και από τον κ. Μανώλη Γλέζο που τόνισε την ιστορική αξία του προϊόντος αυτού.
Πριν, όμως, από αυτό, θα ήθελα να κάνω μία νύξη για το θέμα του εποχικού επιδόματος ανεργίας. Διότι οι συνάδελφοι της συγκυβέρνησης που πρότειναν την τροπολογία αυτή πολύ γρήγορα –και καλώς βεβαίως- μέσα σε τρεις μέρες πήγαν από τις εκατόν εβδομήντα εννέα μέρες για τους εργαζόμενους στον τουρισμό στις διακόσιες μέρες το χρόνο. Στις εκατόν εβδομήντα εννέα δεν άντεχε το δημοσιονομικό σύστημα της χώρας και τώρα στις διακόσιες μέρες αντέχει; Ιδού το πρώτο ερώτημα.
Δεύτερο ερώτημα: Εάν δεν υπήρχε η κατακραυγή των εργατικών κέντρων της Ρόδου, της Κω, της Κρήτης, της Κέρκυρας και άλλων συνδικαλιστικών οργανώσεων σε όλη την Ελλάδα των εργαζομένων στον τουρισμό θα υπήρχε αυτή η υποχώρηση;
Τρίτο ερώτημα: Είμαστε υπέρ της επιμήκυνσης της τουριστικής περιόδου, ναι ή όχι; Έτσι δεν λέμε συνεχώς όλοι; Ότι θέλουμε να επιμηκυνθεί η τουριστική περίοδος; Και αν επιμηκυνθεί πώς θα δουλεύουν οι εργαζόμενοι στον τουρισμό; Ανασφάλιστοι, με μαύρη εργασία;
Σας καλούμε, λοιπόν, πέρα από τερτίπια, να αποσύρετε την τροπολογία σας και να δεχτείτε τη δική μας τροπολογία που επαναφέρει το επίδομα ανεργίας για τους εργαζόμενους στον τουρισμό στην προτέρα κατάσταση.
Μπαίνω τώρα στο ζήτημα της ναξίας σμύριδας. Κατ’ αρχάς, πρέπει να πω ότι χάριν των κινητοποιήσεων των σμυριδεργατών της Νάξου, αλλά και όλων των φορέων του νησιού, πέρυσι τα σμυριδωρυχεία απέφυγαν το κλείσιμο από 1-1-2014 που επιδιώχθηκε να γίνει μέσα από παλαιότερο νομοσχέδιο του ΥΠΕΚΑ. 
Θα ήθελα να επισημάνω, λοιπόν, ότι το προϊόν αυτό είναι ένα προϊόν μεγάλης αξίας και εξαιρετικής ποιότητας, που για κάποια χρόνια, λόγω υποκατάστατων είχε σχεδόν σταματήσει να διατίθεται. Όμως, τα τελευταία χρόνια το ενδιαφέρον ζήτησής του αναζωπυρώθηκε, με αποτέλεσμα την αύξηση των πωλήσεών του.
Στο σημείο αυτό θέλω να πω ότι η ναξία σμύριδα αποτελεί βασικό συγκριτικό πλεονέκτημα των χωριών της ορεινής Νάξου, που τα τελευταία χρόνια έχουν εγκαταλειφθεί λόγω της στρεβλής αντίληψης για την τουριστική ανάπτυξη, η οποία προχώρησε χωρίς σχέδιο, χωρίς στρατηγική, αναπτύσσοντας συγκεκριμένες περιοχές, ακόμη και μέσα στο ίδιο το νησί και διευρύνοντας τις ενδοπεριφερειακές ανισότητες.
Και επειδή είναι φανερό ότι αν θέλουμε να μιλάμε για παραγωγική ανασυγκρότηση, αλλά και για περιφερειακή ανάπτυξη, που ουσιαστικά τα τελευταία χρόνια έχει εγκαταλειφθεί, θα πρέπει ακριβώς να στηρίξουμε σε κάθε τόπο τα ντόπια προϊόντα και την ντόπια παραγωγή, είτε πρόκειται για αγροτικά προϊόντα είτε για μεταποιητικά είτε για προϊόντα εξόρυξης κ.λπ..
Η στήριξη της ναξίας σμύριδας θα δώσει δουλειά στα χωριά της ορεινής Νάξου και θα ανοίξει το δρόμο για πρωτοβουλίες ολοκληρωμένης ανάπτυξης της ευρύτερης περιοχής, που με τη σειρά της θα δώσει ώθηση και στον τουρισμό με τη μορφή εναλλακτικών μορφών που μπορεί να είναι είτε με το βιομηχανικό τουρισμό –με επισκεψιμότητα στα παλιά ορυχεία και με τη δημιουργία βιομηχανικού μουσείου- είτε με το φυσιολατρικό τουρισμό κ.λπ..
Ήδη φαίνεται ότι με ευθύνη του ΙΓΜΕ –και θα θέλαμε εδώ μια ενημέρωση- έχει προκηρυχθεί ανάθεση σχετικής μελέτης, για την πορεία της οποίας οι τοπικοί φορείς και το Σωματείο των σμυριδεργατών επιδιώκουν την άμεση ενημέρωσή τους.
Στο πλαίσιο αυτό υποστηρίζουμε τους αγώνες και τις διεκδικήσεις του Σωματείου των σμυριδεργατών. Αύριο θα υπάρξει μια μεγάλη κινητοποίηση στη Νάξο όπου οι σμυριδεργάτες που μένουν στα ορεινά χωριά κατεβαίνουν όλοι στη χώρα της Νάξου για να διαμαρτυρηθούν και να διαδηλώσουν.
Οι σμυριδεργάτες διαμαρτύρονται για την αθέτηση της δέσμευσης της ποσότητας παραλαβής από το δημόσιο για το 2013, επισημαίνοντας ότι τέσσερις χιλιάδες διακόσιοι πενήντα τόνοι αφήνουν ανασφάλιστους πολλούς εργαζόμενους και διεκδικούν την παραλαβή οχτώ χιλιάδων τόνων. Διαμαρτύρονται για την απόρριψη εγγραφής νέων εργαζομένων στους σμυριδεργατικούς καταλόγους, πράγμα που σημαίνει σταδιακό κλείσιμο. Διαμαρτύρονται για την πώληση της σμύριδας σε ιδιωτική εταιρεία σε εξευτελιστική τιμή. Πωλήθηκαν σε τιμή περίπου 5,8 ευρώ με 6 ευρώ τον τόνο και μάλιστα, όταν επρόκειτο να ψηφιστεί το παρόν νομοσχέδιο που καθορίζει ούτως ή άλλως υψηλότερες τιμές. Διεκδικούν, η τιμή πώλησης να καθοριστεί στα 25 ευρώ για τη β’ ποιότητα και στα 30 ευρώ για την α’ ποιότητα. Τέλος, διαμαρτύρονται για τη συστηματική προώθηση της ιδιωτικοποίησης της σμύριδας.
Από την πλευρά μας ως ΣΥΡΙΖΑ θα θέσουμε σε διαβούλευση με τους κατοίκους και τους σμυριδεργάτες ένα ολοκληρωμένο πρόγραμμα για την ορεινή Νάξο. Επιδιώκουμε τη σύσταση ενός φορέα εκμετάλλευσης και αξιοποίησης της σμύριδας και ανάδειξης της ευρύτερης περιοχής, μέσω του οποίου θα συνδυάζεται η συνεργατική παράδοση των κατοίκων με τα νέα θεσμοθετημένα συνεταιριστικά και αυτοδιαχειριστικά σχήματα, χωρίς να αποκλείεται και η συμμετοχή του δημοσίου.
(Στο σημείο αυτό την Προεδρική Έδρα καταλαμβάνει ο  Γ΄ Αντιπρόεδρος της Βουλής κ. ΧΡΗΣΤΟΣ ΜΑΡΚΟΓΙΑΝΝΑΚΗΣ )
Ο νέος φορέας επιδιώκουμε να συνδυάζει τη σύγχρονη τεχνολογία εξόρυξης με την προστασία του περιβάλλοντος, την επεξεργασία σε επιτόπιο εργοστάσιο για την παραγωγή τυποποιημένων προϊόντων –και μάλιστα καινοτόμων- την αξιοποίηση των στείρων για αδρανή υλικά, τη συμβολή της αιολικής ενέργειας στο ενεργειακό ισοζύγιο, την τουριστική αξιοποίηση των ορυχείων.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή) 
Τελειώνω, κύριε Πρόεδρε.
Οι δράσεις αυτές θα συνδέονται με ένα γενικότερο αναπτυξιακό πρόγραμμα για την ορεινή Νάξο, το οποίο μπορεί να χρηματοδοτείται από τράπεζες ειδικού σκοπού. 
Ευχαριστώ πολύ.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΝΙΚΟΛΑΟΣ ΣΥΡΜΑΛΕΝΙΟΣ",488
"67469"," Ευχαριστούμε πολύ.
Το λόγο έχει ο Κοινοβουλευτικός Εκπρόσωπος της Χρυσής Αυγής κ. Ηλίας Κασιδιάρης.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67470"," Επειδή το παρόν νομοσχέδιο και οι τροπολογίες οι σημερινές κάνουν λόγο και για την ΕΡΤ, θα ξεκινήσω αναφερόμενος στην πολυφωνία, η οποία λέγεται πως είναι βασικό συστατικό της δημοκρατίας, μια πολυφωνία, την οποία εμείς σε καμμία περίπτωση δεν απολαμβάνουμε.
Δεν θα έπρεπε να μιλάμε για πολυφωνία, αλλά για αφωνία στην περίπτωση της Χρυσής Αυγής, διότι εδώ και έναν και πλέον μήνα κανένας εκπρόσωπός μας δεν έχει το δικαίωμα να μιλήσει ούτε για ένα δευτερόλεπτο ούτε στη δημόσια τηλεόραση ούτε στα ιδιωτικά κανάλια των νταβατζίδων ούτε σε κανένα μέσο μαζικής ενημέρωσης.
Θέλω να αναφέρω ότι για πολλοστή φορά σήμερα –μια εμπειρία μου θέλω να καταθέσω από αυτό το Βήμα, το μοναδικό Βήμα που διαθέτω- ένα λεπτό προτού πάρω το λόγο και μιλήσω σε πάρα πολύ μικρό περιφερειακό τηλεοπτικό σταθμό της Αττικής, μου έκλεισαν το μικρόφωνο και κόπηκε η εικόνα. Αυτή είναι η «δημοκρατία» την οποία έχει δημιουργήσει το αντισυνταγματικό τόξο, το οποίο έχει προσκυνήσει τους διεθνείς τοκογλύφους, οι οποίοι έχουν υποδουλώσει τη χώρα μας.
Με λίγα απλά επιχειρήματα θα ήθελα να αποδείξω για ποιο λόγο η παρούσα τροπολογία για κατάργηση της χρηματοδότησης της Χρυσής Αυγής είναι παράνομη και αντισυνταγματική και θα έπρεπε να είχε απορριφθεί στον κάλαθο των αχρήστων.
Πρώτον, λόγω αντισυνταγματικότητας. Άρθρο 29 παράγραφος 2 του Συντάγματος: «Τα κόμματα έχουν δικαίωμα στην οικονομική ενίσχυση από το κράτος για τις εκλογικές και τις λειτουργικές τους δαπάνες, όπως ο νόμος ορίζει». Με απλά λόγια, ο νομοθέτης δεν δύναται να προβλέψει διάταξη περί διακοπής ή αναστολής της χορήγησης της κρατικής χρηματοδότησης σε πολιτικό κόμμα. Συγκεκριμένα, επίσης, με το ν. 3023/2002 στο άρθρο 7 προβλέπεται απαγόρευση της χρηματοδότησης πολιτικών κομμάτων από αλλοδαπούς, από ΟΤΑ, από ιδιοκτήτες εφημερίδων, ραδιοφώνων και τηλεοπτικών σταθμών.
Και εδώ πολύ απλά θα ήθελα να παρουσιάσω μία εικόνα, για να δείτε πόσο γελοίο είναι αυτό το σύστημα που επιβάλλει αυτές τις απαγορεύσεις. Χθες το βράδυ στον τηλεοπτικό σταθμό MEGA του εργολάβου και μεγαλοκαναλάρχη, αυτού που έχει πάρει όλο «το χαρτί», για να το πούμε λαϊκά, σήμερα στην Ελλάδα και διοικεί τα πάντα, είχαμε εκπροσώπους από τη Νέα Δημοκρατία και το ΠΑΣΟΚ που συγκυβερνούν, μέχρι το ΚΚΕ και το ΑΝΤΑΡΣΥΑ, κάποια δήθεν αντισυστημικά κόμματα. Έτσι έχετε ορίσει το παιχνίδι, έτσι έχετε μοιράσει την τράπουλα. Μέσα σε αυτό το παιχνίδι δεν παίζει μόνο ένας, δεν παίζει η Χρυσή Αυγή, και γι’ αυτό το λόγο έρχονται όλες αυτές οι παράνομες διώξεις, όλες αυτές οι άθλιες σκευωρίες, που έχουν υπαγορεύσει ξένα κέντρα εξουσίας.
Ένας άλλος λόγος για τον οποίο θα έπρεπε η σημερινή τροπολογία να απορριφθεί είναι ότι πρόκειται για μία ρύθμιση φωτογραφική και όπως γνωρίζουν άριστα και οι πρωτοετείς φοιτητές της Νομικής, δεν επιτρέπεται στο νομοθέτη να περιγράφει με γενικούς όρους και έννοιες εξατομικευμένες, περιπτώσεις ώστε να τις υπαγάγει στο πεδίο εφαρμογής του. Με άλλα λόγια, απαγορεύεται στο νομοθέτη να εισαγάγει φωτογραφικές διατάξεις, οι οποίες εκφράζονται μεν με γενικούς και αόριστους όρους, πλην όμως είναι ξεκάθαρο ότι αφορούν μία συγκεκριμένη περίπτωση. Αυτό γίνεται σήμερα για την περίπτωση της Χρυσής Αυγής.
Τέλος, κάτι πήγε να ψελλίσει προηγουμένως ένας Βουλευτής της ΔΗΜΑΡ περί τεκμηρίου της αθωότητας. Εδώ έχουμε βάναυση καταστρατήγηση και παραβίαση του τεκμηρίου της αθωότητας, το οποίο θα αποτελούσε θεμελιώδη κατάκτηση του νομικού μας πολιτισμού. Δεν ισχύει, όμως, για τη Χρυσή Αυγή. Αν υπήρχε σε αυτήν την Αίθουσα ένας έντιμος νομικός, ένας έντιμος συνταγματολόγος, σε όποιο κόμμα και αν ανήκε, θα έπρεπε να κατηγορήσει και τους εισηγητές αυτής της τροπολογίας και τη συγκεκριμένη τροπολογία ως αντισυνταγματική και παράνομη.
Κι επειδή ο ίδιος Βουλευτής της ΔΗΜΑΡ, ο κ. Πανούσης, αναφέρθηκε προηγουμένως και σε στοιχεία –πολύ σημαντική λέξη η λέξη «στοιχεία»- εγώ θα ήθελα να πω σε ποια στοιχεία βασίζεται η συγκεκριμένη δίωξη κατά της Χρυσής Αυγής: σε κάποιες καταθέσεις ψευδομαρτύρων. Και μιλάμε για τόσο άθλιες περιπτώσεις και για τόσο άθλιο στήσιμο, που αύριο στην εφημερίδα της Χρυσής Αυγής και σε μία συνέντευξη Τύπου που θα παραθέσουμε το απόγευμα θα παρουσιάσουμε στοιχεία και φωτογραφίες ενός ψευδομάρτυρα αγκαλιά με Υπουργό της Νέας Δημοκρατίας, θα παρουσιάσουμε τι έγραφε έτερος ψευδομάρτυρας σε προφίλ κοινωνικής δικτύωσης ετέρου Υπουργού της Νέας Δημοκρατίας, όπου του έλεγε «Κάτι πρέπει να κάνουμε με τη Χρυσή Αυγή, διότι αναπτύσσεται ραγδαία». Με όλους αυτούς τους άθλιους τύπους του κοινού ποινικού δικαίου έχετε βάλει στη φυλακή Βουλευτές του τρίτου, εάν όχι δεύτερου πολιτικού κόμματος της χώρας.
Κάναμε ένα «έγκλημα», για να κλείσω με αυτό. Παραδεχόμαστε πως κάναμε ένα μεγάλο «έγκλημα». Επιστρέψαμε αυτά τα χρήματα που μας παραχώρησε το κράτος στον ελληνικό λαό. Οργανώσαμε συσσίτια αλληλεγγύης, τα οποία εσείς είπατε συσσίτια μίσους, διότι εσείς είστε ανίκανοι να δείξετε αλληλεγγύη σε έναν λαό που με σχέδιο –κυριολεκτικά- καταστρέφετε.
Ρωτήσατε πού βρήκαμε τα λεφτά για να το κάνουμε. Έβλεπα τον Πρωθυπουργό να λέει σε διάφορα ξένα 	fora ότι υπάρχουν εφοπλιστές και «μαύρα ταμεία». Ιδού, όμως, το πλήρωμα του χρόνου, που απεδείχθη ξεκάθαρα ότι η Χρυσή Αυγή είναι καθαρή. Γιατί όσα σχέδια και αν απεργάζεστε, στην ουσία δεν κάνετε απολύτως τίποτα. Κάνατε έλεγχο και με το ΣΔΟΕ, εμφανίσατε κάποιους εφοπλιστές με κάποια οπλοστάσια, στενοί συνεργάτες των οποίων ήταν Βουλευτές του ΠΑΣΟΚ και νυν της ΔΗΜΑΡ, και αγκαλιαζόταν ο συγκεκριμένος εφοπλιστής με τον κ. Παπούλια, τον Πρόεδρο της Δημοκρατίας, και τολμήσατε όλους αυτούς να τους χρεώσετε στη Χρυσή Αυγή.
Θα κλείσω λέγοντας ότι δεν μας κάνετε τίποτα απολύτως καταργώντας την κρατική χρηματοδότηση. Θα καταφέρετε, βεβαίως, να στερήσετε από κάποιους Έλληνες αυτή τη χείρα βοηθείας την οποία τους δίναμε. Αυτοί ακριβώς οι Έλληνες, όμως, θα είναι και ο τελικός κριτής όλων. Ο κυρίαρχος λαός θα μας κρίνει στο τέλος όλους. Ο κυρίαρχος ελληνικός λαός, που σήμερα είναι στο πλευρό μας, πολύ σύντομα θα σηκώσει στα ύψη αυτούς που σήμερα βρίσκονται υπό διωγμόν, αυτούς που σήμερα είναι άδικα φυλακισμένοι και διώκονται.
Ευχαριστώ.","ΗΛΙΑΣ ΚΑΣΙΔΙΑΡΗΣ",204
"67471"," Θα ήθελα να υπενθυμίσω στους κυρίους συναδέλφους ότι όταν η ομιλία είναι μέχρι επτά λεπτά, κατά τον Κανονισμό πρέπει να γίνεται από τα έδρανα. Εγώ το «πρέπει» το μεταβάλλω σε «μπορεί». Όποιος θέλει, να μην έρχεται στο Βήμα.
Το λόγο έχει ζητήσει ο Κοινοβουλευτικός Εκπρόσωπος του ΠΑΣΟΚ, ο κ. Κουκουλόπουλος.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67472"," Κυρίες και κύριοι συνάδελφοι, τα τελευταία τρία χρόνια, που μεταξύ των άλλων δίνουμε τη μάχη για τον περιορισμό των ελλειμμάτων για να φτάσουμε σε πρωτογενές πλεόνασμα, είμαστε αντιμέτωποι με ένα πλεόνασμα σε υπερεπάρκεια. Υπάρχει ένα πλεόνασμα αμετροέπειας, λεκτικής υπερβολής, λεκτικής βίας, στο οποίο, με εξαίρεση τους Βουλευτές του ΠΑΣΟΚ, συμμετείχαν σε διάφορες περιόδους όλες ανεξαιρέτως οι πολιτικές δυνάμεις. Κάπως έτσι, μεταξύ των άλλων φυσικά, εμφιλοχώρησε και η νεοναζιστική οργάνωση της Χρυσής Αυγής στο Ελληνικό Κοινοβούλιο, αφού, κατά τη συνήθη πρακτική των τριών τελευταίων ετών, άλλες  ήταν οι προτεραιότητες.
Και χθες είχαμε μία θεσμική εκτροπή, τουλάχιστον αμετροεπή. Κάποιοι μίλησαν για «μαύρες κηλίδες». Όσοι, λοιπόν, επιδίδονται σε θεωρίες για «μαύρες κηλίδες», καλό θα είναι να κάνουν την αυτοκριτική τους για το «μαύρο» στην ΕΡΤ, γιατί τους φέρει το δημοσιογραφικό ρεπορτάζ ως αρχιτέκτονες αυτού του «μαύρου» στην ΕΡΤ.
Ξεκίνησα από το ζήτημα της ΕΡΤ ή της ΝΕΡΙΤ, γιατί και εδώ πιστεύω ότι είμαστε αντιμέτωποι με ένα πλεόνασμα κακοπιστίας. Παρακολουθώ με ενδιαφέρον τη σημερινή συνεδρίαση που αφορά τις τροπολογίες και προσπαθώ να καταλάβω γιατί κάποιοι συνάδελφοι, κάποιες πολιτικές δυνάμεις, καταψηφίζουν την τροπολογία για την ΕΡΤ. Δεν μπόρεσα ακόμα να καταλάβω. Θα έλεγα ότι εδώ είμαστε αντιμέτωποι με ένα πλεόνασμα κακοπιστίας, καθώς ο αρμόδιος Υπουργός, κ. Καψής, με επάρκεια εξήγησε τις διατάξεις, τι σημαίνουν και πού οδηγούν. Αντεπιχείρημα δεν άκουσα. Άκουσα για δύο ΕΡΤ από τον Κοινοβουλευτικό Εκπρόσωπο της Αξιωματικής Αντιπολίτευσης.
Αγαπητέ συνάδελφε, αν όποιος καταλαμβάνει ένα κτήριο, έχει και μία δεύτερη τηλεόραση, κάντε και μία κατάληψη στο Μέγαρο Μαξίμου να έχουμε δύο κυβερνήσεις! Δεν νομίζω ότι στέκεται αυτή η λογική. Η στάση μας στο μαύρο της ΕΡΤ από την πλευρά του ΠΑΣΟΚ ήταν πολύ συγκεκριμένη και ό,τι είπαμε εκείνες τις μέρες ισχύει στο ακέραιο.
Προφανώς και δεν αισθανόμαστε καθόλου περήφανοι για όλα όσα έγιναν πριν από τρεις μήνες. Αυτό είναι προφανές. Από εκεί και πέρα, υπήρξε μία σειρά δεδομένων, τα οποία ο καθένας πρέπει να τα αξιολογήσει. 
Εγώ, λοιπόν, θέλω να επαναλάβω και σήμερα τις τρεις βασικές θέσεις που τις δραματικές μέρες του Ιουνίου είχε πει ο Πρόεδρος του ΠΑΣΟΚ:
Πρώτον, είχαμε θέσει το ζήτημα της άμεσης επαναλειτουργίας με τη νέα μορφή του φορέα. Έγινε και, μάλιστα, κατά το ήμισυ, ακριβώς γιατί τελεί υπό κατάληψη το κτήριο της Αγίας Παρασκευής.
Δεύτερον, είχαμε ζητήσει και απαιτήσει εχέγγυα, ο νέος φορέας να κόψει απόλυτα τον ομφάλιο λώρο με πελατειακές και κομματικές λογικές. Τα βήματα που έχουν γίνει -όπου εμείς κάναμε το πρώτο, προτείνοντας τον κ. Καψή στη θέση του Υφυπουργού, που έχει ήθος, άποψη και διαδρομή- οι συγκεκριμένες επιτροπές, τα εποπτικά και διοικητικά συμβούλια που ορίστηκαν έχουν τα εχέγγυα της αντικειμενικότητας και της μη εξάρτησης από κόμματα. Είναι συγκεκριμένα βήματα, που δημιουργούν τετελεσμένα σ’ αυτό το δεύτερο κρίσιμο ζήτημα.
Υπάρχει, όμως, ένα τρίτο ζήτημα, που είναι εξίσου κρίσιμο, αν όχι κρισιμότερο. Μιλήσαμε από εκείνο το βράδυ για την ανάγκη να δουλεύουν δύο χιλιάδες εργαζόμενοι στην ΕΡΤ, προσωρινά στην αρχή και στη συνέχεια στον νέο φορέα. Παρεμποδίζεται από αρκετές πλευρές -τουλάχιστον δύο- όλη αυτή η διαδικασία και έτσι δεν έχουμε ούτε ολοκλήρωση των προσλήψεων ούτε απελευθέρωση του κτηρίου της Αγίας Παρασκευής. Είναι οι δύο όψεις του ίδιου νομίσματος, που λέγεται «ψευδεπίγραφη πόλωση».
Εγώ απευθύνω έκκληση προς πάσα κατεύθυνση από το Βήμα της Βουλής να γίνουν άμεσα οι προσλήψεις των χιλίων -η δεύτερη φουρνιά των προσλήψεων με τα δίμηνα- για να ξεκινήσει από τώρα να οργανώνεται η ΝΕΡΙΤ, καθώς θα αποκτά νομική υπόσταση με έναν αριθμό εργαζομένων, όπως είχε συμφωνηθεί, στα τέλη Ιουνίου, και να απελευθερωθεί το κτήριο της Αγίας Παρασκευής, όχι με τη βία φυσικά.
Νομίζω πως αυτή η κόντρα, η οποία είναι σε εξέλιξη, ουσιαστικά μας οδηγεί σε μία τυφλή πόλωση που δεν καταλήγει πουθενά. Πρέπει να σκεφθούμε το προφανές και το αυτονόητο: Ποιοι θέλουν κλειστή την ΕΡΤ, ποιοι δεν θέλουν τις προσλήψεις, ποιοι οδηγούν σε μία τεχνητή πόλωση τα πράγματα;
Κύριε Πρόεδρε, έρχομαι στην επόμενη τροπολογία -και ζητάω τη μικρή ανοχή σας- για την οποία σπεύδω να πω ότι δεν είμαστε καθόλου ευτυχείς που την ψηφίζουμε και αναφέρομαι στην τροπολογία του Υπουργού Παιδείας, ο οποίος δεν έχει έρθει ακόμα να την παρουσιάσει. Καθόλου ευτυχείς δεν είμαστε που την ψηφίζουμε!","ΠΑΡΙΣ ΚΟΥΚΟΥΛΟΠΟΥΛΟΣ",245
"67473"," Καταψηφίστε την!","ΑΘΑΝΑΣΙΟΣ ΠΕΤΡΑΚΟΣ",428
"67474"," Θα πω τι θα κάνουμε. 
Είναι πραγματικά στο όριο τού να τη χαρακτηρίσει κανείς «ιδιώνυμο».
Εδώ, όμως, δεν μπορούμε να παρακάμπτουμε μία ουσία. Έχουμε δημόσιους λειτουργούς, που είναι οι πρυτάνεις, οι οποίοι αρνούνται να συνεργαστούν. Τι θα γίνει, επιτέλους, με αυτό; Προφανώς και διαφωνούμε με τη μετατροπή ενός πολιτικού και θεσμικού προβλήματος σε κάτι σαν ιδιώνυμο για υπαλλήλους. Προφανώς και έχουμε άπειρες επιφυλάξεις γι’ αυτό. Ωστόσο, είμαστε αντιμέτωποι με ένα φαινόμενο εκτροπής λειτουργών του κράτους και δεν είναι η πρώτη φορά.
Θέλω σήμερα, μέρα που είναι, να επαναλάβω με τη μεγαλύτερη επισημότητα ότι το Μάρτιο του 2012, όταν το Υπουργείο Οικονομικών κάλεσε όλες τις διοικήσεις των ασφαλιστικών ταμείων και τους πρότεινε να ανταλλάξουν τα ομόλογα με ομόλογα του EFSF μετά το κούρεμα, μετά το PSI, προκειμένου να ανακτήσουν γρήγορα τις αξίες, άκουσε την οδηγία του Υπουργείου Οικονομικών μόνο το ΙΚΑ. Το ΙΚΑ σήμερα έχει χαρτοφυλάκιο μεγαλύτερο από το Μάρτιο του 2012. Όμως, ένας από τους μύθους που ακόμα πλανάται -και είναι ισχυρός στη χώρα- είναι ότι κατατροπώθηκαν τα ασφαλιστικά ταμεία με τα ομόλογα. Φυσικά, αφού δεν άκουσαν την οδηγία του Υπουργείου Οικονομικών!
Ως πότε δημόσιοι λειτουργοί θα συμπεριφέρονται ως Κούρδοι αυτονομιστές; Ξέρω πολύ καλά τι σημαίνει αυτονομία και αυτοτέλεια. Έκανα δεκαεννέα χρόνια δήμαρχος και οκτώ χρόνια επικεφαλής της Αυτοδιοίκησης ως πρόεδρος της ΚΕΔΚΕ. Ξέρω πολύ καλά τι σημαίνει αυτοτέλεια και αυτονομία και τη σέβομαι και την υπηρετώ. Είναι τελείως άλλη λογική από τη θεσμική εκτροπή που βιώνουμε για μία ακόμα φορά.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)","ΠΑΡΙΣ ΚΟΥΚΟΥΛΟΠΟΥΛΟΣ",245
"67475"," Παρακαλώ, αν θέλετε, τελειώνετε, κύριε συνάδελφε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67476"," Εγώ και σε αυτό το σημείο απευθύνω μία έκκληση και στους πρυτάνεις και στους εργαζομένους να αχρηστεύσουν αυτήν τη διάταξη πριν καν δημοσιευθεί, για να την αχρηστέψουμε και εμείς στη συνέχεια, τις επόμενες μέρες στη Βουλή.","ΠΑΡΙΣ ΚΟΥΚΟΥΛΟΠΟΥΛΟΣ",245
"67477"," Ευχαριστούμε πολύ, κύριε συνάδελφε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67478"," Κανένας δεν θέλει να έχει μόνιμο χαρακτήρα μια τέτοια διάταξη. Σήμερα την ψηφίζουμε γιατί υπάρχει ένας υπέρτερος λόγος. Λέμε «όχι» σε νέα μέτρα, πάμε σε μία δυναμική αναμέτρηση με κάποιες λογικές που θέλουν να συνεχίσουν αυτήν την κατάσταση που βιώνουμε στην κοινωνία και την οικονομία. Πρέπει να υλοποιήσουμε τις δεσμεύσεις.
(Στο σημείο αυτό κτυπάει επανειλημμένα το κουδούνι λήξεως του χρόνου ομιλίας του κυρίου Βουλευτή)
Γι’ αυτό η διάταξη σήμερα πρέπει να περάσει. 
Βέβαια, θα ήταν παράλειψη, κύριε Πρόεδρε, εάν δεν έλεγα ότι έχουμε ένα προηγούμενο κινητικότητας χωρίς διαθεσιμότητες στο Υπουργείο Υγείας, όπου δεν υπήρξε ανάλογο φαινόμενο. Εδώ υπήρχε και συνεργασία των αρμοδίων οργάνων, που είναι οι διοικήσεις των νοσοκομείων, κυρίως, όμως, δεν είχαμε την απειλή της απόλυσης.","ΠΑΡΙΣ ΚΟΥΚΟΥΛΟΠΟΥΛΟΣ",245
"67479","  Παρακαλώ, αν θέλετε, τελειώνετε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67480"," Γι’ αυτό και πρέπει η θέση που ο Πρόεδρος του ΠΑΣΟΚ κ. Ευάγγελος Βενιζέλος εξέφρασε στο Εθνικό Συμβούλιο Διοικητικής Μεταρρύθμισης δύο φορές, ότι πρέπει να υπάρξει απόλυτη αποσύνδεση της κινητικότητας από τις απολύσεις, να γίνει κοινή θέση όλων των κομμάτων. Πρέπει να πούμε ένα «όχι» στις απολύσεις και να το παλέψουμε με την τρόικα. Δεν μπορεί να επικρέμαται αυτή η απειλή επάνω από όλους τους δημοσίους υπαλλήλους. Αυτό το μήνυμα δίνουμε και στους διοικητικούς υπαλλήλους των πανεπιστημίων.","ΠΑΡΙΣ ΚΟΥΚΟΥΛΟΠΟΥΛΟΣ",245
"67481"," Ευχαριστούμε πολύ.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67482"," Θα αγωνιστούμε μέχρι τέλους για να μη χάσει τη δουλειά του ούτε ένας από αυτούς τους υπαλλήλους.
Η κινητικότητα πρέπει να προχωρήσει, γιατί πρέπει να κάνουμε κράτος.","ΠΑΡΙΣ ΚΟΥΚΟΥΛΟΠΟΥΛΟΣ",245
"67483"," Ευχαριστούμε πολύ, κύριε συνάδελφε. Έχετε τριπλασιάσει το χρόνο. Τι να κάνουμε;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67484"," Κύριε Πρόεδρε, θα μου δώσετε ακόμα μόνο για τριάντα δευτερόλεπτα το λόγο;","ΠΑΡΙΣ ΚΟΥΚΟΥΛΟΠΟΥΛΟΣ",245
"67485"," Όχι, σας παρακαλώ πάρα πολύ.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67486"," Έχουμε καταθέσει μία αίτηση για ονομαστική ψηφοφορία για το θέμα της διακοπής χρηματοδότησης της Χρυσής Αυγής. Θέλω να πω ότι αυτή η πρωτοβουλία μας έχει έναν υψηλό συμβολισμό. Μήνες τώρα φωνάζαμε, προτείναμε και κανένας δεν άκουγε, κανένας δεν ανταποκρινόταν.
Διαμορφώνεται ένα πεδίο συναίνεσης. 	Ωστόσο, με αφορμή κάποιες απουσίες συναδέλφων στην ψηφοφορία για την άρση ασυλίας συναδέλφων της Χρυσής Αυγής, υπήρξε αμφισβήτηση της ομόθυμης αντίληψης που υπάρχει πλέον σε όλο σχεδόν το Κοινοβούλιο για το ζήτημα που λέγεται «νεοναζιστική εγκληματική οργάνωση Χρυσή Αυγή».
Έχει, λοιπόν, υψηλή συμβολική αξία η ονομαστική ψηφοφορία που ζητάμε. Δεν ζητάμε ονομαστικές μόνο για να λέμε «όχι», αλλά πρέπει σήμερα να στείλουμε ένα καθαρό μήνυμα λέγοντας όλοι μαζί «ναι» στη διακοπή της χρηματοδότησης της Χρυσής Αυγής και «όχι» στο νεοναζισμό!
Ευχαριστώ.
(Χειροκροτήματα από την πτέρυγα του ΠΑΣΟΚ)","ΠΑΡΙΣ ΚΟΥΚΟΥΛΟΠΟΥΛΟΣ",245
"67487"," Ευχαριστούμε, κύριε συνάδελφε.
Το λόγο έχει ο κ. Τσούκαλης, Κοινοβουλευτικός Εκπρόσωπος της Δημοκρατικής Αριστεράς.
Ορίστε, κύριε συνάδελφε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67488"," Ευχαριστώ πολύ, κύριε Πρόεδρε.
Απαντώντας στον Κοινοβουλευτικό Εκπρόσωπο του ΠΑΣΟΚ, θα ήθελα να του απευθύνω την προτροπή «κρείττον το σιγάν».
Το αναφέρω αυτό, κύριε Πρόεδρε, γιατί εκτός των άλλων, απευθύνθηκε ευθέως και προς τη Δημοκρατική Αριστερά, διατυπώνοντας την απορία γιατί, τάχα, η Δημοκρατική Αριστερά θα καταψηφίσει τη συγκεκριμένη διάταξη που αφορά την ΕΡΤ.
Θα ήθελα να θυμίσω, κυρίες και κύριοι συνάδελφοι και κυρίως συνάδελφοι του ΠΑΣΟΚ, ότι σ’ αυτήν εδώ την Αίθουσα εκκρεμούν δύο πάρα πολύ σοβαρά ζητήματα.
Το πρώτο που εκκρεμεί είναι η πρόταση νόμου, την οποία από κοινού υπογράψαμε εκείνη την κρίσιμη περίοδο, που σημειωτέον, είχε και μία δεύτερη παράγραφο, με την οποία ζητούσαμε αναδρομική ανατροπή ισχύος της πράξης νομοθετικού περιεχομένου, που κατέθεσε η Νέα Δημοκρατία –και θέλω να το θυμίσω ιδιαίτερα, μόνο η Νέα Δημοκρατία- παραβλέποντας τους συσχετισμούς μέσα στο Κοινοβούλιο.
 Υπάρχει, όμως, και κάτι χειρότερο, κυρίες και κύριοι συνάδελφοι και κύριοι του ΠΑΣΟΚ, ότι εκκρεμεί ακόμα η πράξη νομοθετικού περιεχομένου, η ίδια η οποία προκάλεσε τις αλυσιδωτές αντιδράσεις στην ΕΡΤ. Και αυτό είναι χειρότερο γιατί, εάν οδηγηθούμε στην απώλεια ουσιαστικά ισχύος της συγκεκριμένης πράξης νομοθετικού περιεχομένου με τη μη εισαγωγή της προς έγκριση από τη Βουλή, θα έχουμε το εξής πρωτοφανές συνταγματικό θέμα μεταπολιτευτικά: Μία πράξη νομοθετικού περιεχομένου να απολέσει την ισχύ της με τη μη κατάθεση στη Βουλή.
 Και γιατί το αναφέρω αυτό; Γιατί, ενώ συζητούμε όλα αυτά τα κρίσιμα ζητήματα, που ανάγονται σε θέματα προστασίας του ίδιου του Συντάγματος, συγχρόνως καλούμε όλες τις πολιτικές δυνάμεις σε πανστρατιά στην τροπολογία για την αναστολή χρηματοδότησης των κομμάτων. Οποία αντίφασις!
Πώς θα το αντιμετωπίσουμε όλο αυτό; Αναφερόμενος, λοιπόν, στον κ. Καψή, ο οποίος τοποθετήθηκε επί του θέματος και απευθύνθηκε στις πολιτικές δυνάμεις κουνώντας ουσιαστικά το δάκτυλο, προκαλώντας τες να τοποθετηθούν υπεύθυνα στο ζήτημα, θα πω ότι θα ήταν πάρα πολύ καλό για τον κ. Καψή -του οποίου, σημειωτέον, κύριε Πρόεδρε, δεν αμφισβητούμε τις αγαθές προθέσεις- να ομολογήσει το εξής απλό: Ενός κακού μύρια έπονται. Αυτό, δηλαδή, το οποίο τότε ως Δημοκρατική Αριστερά είχαμε αντιπαλέψει και είχαμε υποστηρίξει συγχρόνως, ότι αυτό που επιχειρείται με την ΕΡΤ και πιθανόν να επιχειρηθεί και με άλλους οργανισμούς, ουσιαστικά θα προκαλέσει αλυσιδωτές αρνητικές συνέπειες, οι οποίες ουσιαστικά θα προκαλούν προβλήματα πολύ μεγαλύτερα από αυτά τα οποία προσπαθούσαν να λύσουν.
Και ιδού το αποτέλεσμα, κυρίες και κύριοι συνάδελφοι. Στην προηγούμενη τοποθέτησή μου, την περασμένη εβδομάδα, είπα ότι όποιος ψηφίσει τη συγκεκριμένη τροπολογία, ουσιαστικά θα εγκληματήσει -και παραξενευόμαστε γιατί οι συνάδελφοι του ΠΑΣΟΚ δεν το υποστηρίζουν- για τον εξής απλό λόγο: Ουσιαστικά οι συνάδελφοι του ΠΑΣΟΚ θα «σκοτώσουν» το δημιούργημά τους, τη συγκεκριμένη διάταξη του ν.3812/2009 που εισήγαγε ο κ. Ραγκούσης, ο οποίος προσπάθησε -προσπαθήσαμε όλοι μαζί- να τη θωρακίσει όσον αφορά τις εξαιρέσεις του νόμου Πεπονή.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Ολοκληρώνω, κύριε Πρόεδρε.
Η παράταση κατά οκτώ μήνες των δίμηνων συμβάσεων, είναι ευθεία παράβαση εκείνου του θεσμικού πλαισίου και ανοίγει τον ασκό του Αιόλου για αντίστοιχες συμπεριφορές και των άλλων Υπουργών.
Αυτό είναι το ζητούμενο, αυτό είναι το θέμα. Και αυτό είναι που είπαμε: «ενός κακού μύρια έπονται». Προσπαθούν να καλύψουν ένα προηγούμενο κακό, ουσιαστικά ανατρέποντας ένα ολόκληρο θεσμικό πλαίσιο, που αν μη τι άλλο, η συγκεκριμένη διάταξη του νόμου αυτού ψηφίστηκε ομόφωνα από τη Βουλή, από όλα τα κόμματα.
Έτσι λοιπόν, κυρίες και κύριοι συνάδελφοι, ας είμαστε πιο προσεκτικοί όταν προσπαθούμε να δικαιολογήσουμε κάποια πράγματα, τα οποία δεν δικαιολογούνται, γιατί αν μη τι άλλο, πρέπει να δίνουμε καθημερινά εξετάσεις όσο αφορά την προάσπιση και του Συντάγματος και της νομιμότητας και των αρχών του κράτους δικαίου και γενικότερα της αξιοπιστίας του πολιτικού συστήματος και του ίδιου του Κοινοβουλίου.
Ευχαριστώ πολύ, κύριε Πρόεδρε.
(Χειροκροτήματα από την πτέρυγα της ΔΗΜΑΡ)","ΝΙΚΟΛΑΟΣ ΤΣΟΥΚΑΛΗΣ",520
"67489"," Ευχαριστώ, κύριε συνάδελφε.
Θα ήθελα να θυμίσω ότι στις 23.00΄ θα ξεκινήσει η ονομαστική ψηφοφορία. Ως εκ τούτου, όσοι πρόκειται να μιλήσουν, θα μιλήσουν μέχρι τότε. Θα παρακαλέσω, λοιπόν, να σεβόμαστε τον χρόνο, διότι όποιος υπερβαίνει τον χρόνο, κλέβει τον χρόνο των συναδέλφων, που είναι εγγεγραμμένοι να μιλήσουν και τους αποστερεί αυτή τη δυνατότητα.
Το λόγο τώρα έχει ο κ. Απόστολος Αλεξόπουλος, Βουλευτής του ΣΥΡΙΖΑ.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67490"," Εγώ, κύριε Πρόεδρε, όχι;","ΣΟΦΙΑ ΒΟΥΛΤΕΨΗ",73
"67491"," Συγγνώμη, κυρία Βούλτεψη.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67492"," Καλά, ας μιλήσει ο συνάδελφος.","ΣΟΦΙΑ ΒΟΥΛΤΕΨΗ",73
"67493"," Κύριε Αλεξόπουλε, ελάτε.
Συγγνώμη δεν σας κατάλαβα, κυρία Βούλτεψη. Ζητώ συγγνώμη.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67494"," Δεν πειράζει.","ΣΟΦΙΑ ΒΟΥΛΤΕΨΗ",73
"67495"," Κύριε Πρόεδρε, έτσι όπως εξελίχθηκε η διαδικασία, αισθάνομαι ότι με φιμώσατε, διότι έπρεπε να μιλήσω οκτώ λεπτά και φτάσαμε εδώ που φτάσαμε γιατί…","ΑΠΟΣΤΟΛΟΣ ΑΛΕΞΟΠΟΥΛΟΣ",13
"67496"," Συμφωνήσαμε να μειωθεί ο χρόνος στα έξι λεπτά. Έτσι μου είπαν. Δεν ξέρω.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67497"," Εντάξει. Αισθάνομαι, λοιπόν, ότι με φιμώσατε.","ΑΠΟΣΤΟΛΟΣ ΑΛΕΞΟΠΟΥΛΟΣ",13
"67498"," Αν μειώθηκε για να τον παραβιάζουμε, είναι άλλο θέμα.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67499"," Παρά ταύτα, θα επιχειρήσω, στον λίγο χρόνο που έχω στη διάθεσή μου, να επισημάνω και να αναδείξω έναν ακόμη παραλογισμό που λαμβάνει χώρα την τελευταία εβδομάδα εδώ στο Κοινοβούλιο κατά τη συζήτηση του νομοσχεδίου, που αφορά στις ανανεώσιμες πηγές ενέργειας.
Το νομοσχέδιο που συζητούμε τιτλοφορείται: «Ρυθμίσεις θεμάτων Ανανεώσιμων Πηγών Ενέργειας και άλλες διατάξεις». Θα ασχοληθώ με τις «άλλες διατάξεις» και μάλιστα με μία εξ αυτών που εκπορεύεται από το Υπουργείο Παιδείας, επισημαίνοντας ότι πολύ δύσκολα θα μπορούσε να αντιληφθεί κανείς το πόσο σημαντική είναι η διάταξη αυτή για τα όσα διαδραματίζονται σήμερα στο χώρο της ανώτατης εκπαίδευσης.
Γίνομαι πιο συγκεκριμένος: Στο νομοσχέδιο που αφορά στις ανανεώσιμες πηγές ενέργειας, στις «άλλες διατάξεις», που κατά την προσφιλή τακτική της Κυβέρνησης δεν έχουν καμμία σχέση με τις ανανεώσιμες πηγές ενέργειας, προστίθεται ένα ακόμη άρθρο που αποτελείται από έξι παραγράφους. Το άρθρο που προστίθεται έχει τίτλο: «Θέματα Πρωτοβάθμιας και Δευτεροβάθμιας Δημόσιας Εκπαίδευσης και άλλες διατάξεις». Προσέξτε! Και αυτό λέει «και άλλες διατάξεις». Οι άλλες διατάξεις των άλλων διατάξεων του νομοσχεδίου για τις ανανεώσιμες πηγές ενέργειας περιορίζονται στην έκτη παράγραφο του νέου άρθρου των άλλων διατάξεων και φαίνεται να ρυθμίζει θέματα του Υπαλληλικού Κώδικα του ν.3528/2007.
Με την παράγραφο αυτή τροποποιείται η παράγραφος 1 του άρθρου 103 του Υπαλληλικού Κώδικα, με την προσθήκη ενός ακόμη παραπτώματος, που είναι ικανό να θέσει σε αργία κάποιον υπάλληλο που πέφτει σε αυτό το παράπτωμα. Είναι το ειδικό πειθαρχικό παράπτωμα της μη απογραφής υπαλλήλου εντός μιας ορισμένης προθεσμίας.
Και ερωτώ: Είναι ή δεν είναι παραλογισμός όλα τα παραπάνω; Σε ένα συγκεκριμένο νομοσχέδιο που αφορά στις ανανεώσιμες πηγές ενέργειας προστίθενται άσχετες διατάξεις και σε αυτές προστίθεται άσχετη διάταξη που περιέχει τροποποίηση του Δημοσιοϋπαλληλικού Κώδικα.
Μα, γιατί ήταν επιτακτική η ψήφιση μιας τέτοιας διάταξης αυτή τη στιγμή; Διότι, παρά τις πολλαπλές προσπάθειες που έχει καταβάλει μέχρι σήμερα η Κυβέρνηση, χρησιμοποιώντας ακόμη και τις εισαγγελικές αρχές εναντίον των πρυτάνεων, δεν έχει καταφέρει να κάμψει την αντίδραση και τον αγώνα των διοικητικών υπαλλήλων οκτώ πανεπιστημίων της χώρας, που εναντιώνονται για επτά συνεχόμενες εβδομάδες στο μέτρο της διαθεσιμότητάς τους, μιας διαθεσιμότητας που με μαθηματική ακρίβεια θα οδηγήσει στην απόλυση χιλίων τριακοσίων σαράντα εννέα διοικητικών υπαλλήλων των ΑΕΙ.
Έτσι, με τη διάταξη που σας προανέφερα, η Κυβέρνηση απειλεί τους εργαζόμενους στα πανεπιστήμια με αργία, αν δεν προχωρήσουν μέχρι τις 22 Οκτωβρίου, δηλαδή, μέχρι σήμερα σε απογραφή τους σε ειδική ηλεκτρονική πλατφόρμα απογραφής, που θεσμοθετήθηκε μόλις στις 18 Οκτωβρίου και που η ασφαλής χρήση αυτής της πλατφόρμας έχει αμφισβητηθεί από την Ένωση Πληροφορικών Ελλάδος.
Με άλλα λόγια, η Κυβέρνηση δίδει στους υπαλλήλους το σχοινί για να κρεμαστούν. Τους λέει: «Εάν δεν απογραφείς, θα σε θέσω σε αργία. Εάν απογραφείς, θα είσαι ένας από τους υποψηφίους για απόλυση».
Στο σημείο αυτό θέλω να επισημάνω και να καταγγείλω το ρόλο πολλών Μέσων Μαζικής Ενημέρωσης που σπεύδουν να τρομοκρατήσουν τους απεργούντες υπαλλήλους, υπερπροβάλλοντας την ποινή της αργίας που τους περιμένει, αν δεν απογραφούν, τη στιγμή, μάλιστα -επαναλαμβάνω- που η προθεσμία απογραφής τους τελειώνει σήμερα και ο σχετικός νόμος που τη θεσμοθετεί δεν έχει ακόμη ψηφιστεί, διατυμπανίζοντας ότι η σχετική διάταξη θα έχει αναδρομική ισχύ, κατά ευθεία παράβαση του άρθρου 7 παράγραφος α’ του Συντάγματος και σε πλήρη αντίθεση με τα επιστημονικά δεδομένα, υπερπροβάλλοντας ψευδώς ότι ήδη από την πρώτη μέρα της απογραφής προχώρησαν τετρακόσιοι υπάλληλοι σε απογραφή, ενισχύοντας έτσι τον ανθρώπινο κανιβαλισμό, λέγοντας ψέματα ότι τα τέσσερα από τα οκτώ πανεπιστήμια έχουν ήδη στείλει τις λίστες με την αξιολόγηση των διοικητικών τους υπαλλήλων. Πολλοί, δυστυχώς, από αυτούς -τους υπαλλήλους, εννοώ- πιστεύουν ότι δεν θα έρθει η σειρά τους.
Η Κυβέρνηση κωφεύει, τι και αν τα πανεπιστήμια με εμπεριστατωμένες μελέτες που εκπόνησαν, ακολουθώντας οδηγίες και κριτήρια του ίδιου του Υπουργείου Παιδείας, απέδειξαν ότι κάθε άλλο παρά περισσεύουν εργαζόμενοι σε αυτά, τι και αν οι πρυτάνεις ζητούν επίμονα να τους καταθέσει το Υπουργείο τις μελέτες που έχει εκπονήσει και που με βάση αυτές κατέληξε ότι θα πρέπει να τεθούν σε διαθεσιμότητα τόσοι από το Πανεπιστήμιο της Αθήνας, τόσοι από το Πολυτεχνείο, τόσοι από την άλφα υπηρεσία, τόσοι από την βήτα υπηρεσία. Δυστυχώς ο χρόνος κυλά.
Κύριε Πρόεδρε, κυρίες και κύριοι συνάδελφοι, θα τελειώσω την ομιλία μου, επαναλαμβάνοντας κάποια πράγματα που είχα πει το Γενάρη του 2013, τότε που για άλλη μια φορά η Κυβέρνηση έπαιρνε και άλλα μέτρα για την «αναβάθμιση»-εντός εισαγωγικών η λέξη αναβάθμιση- της παιδείας. Τότε είχα κάνει έκκληση να αντισταθούμε, να παρεμποδίσουμε την επερχόμενη καταστροφή, να ανατρέψουμε αυτούς που μας οδηγούν στην καταστροφή. Καλούσα σε συστράτευση και σε αγώνα.
Είχα πει τότε και ξαναλέω και σήμερα το εξής: Απευθύνομαι σε σένα, φίλε μου φοιτητή. Το πρόβλημά σου σήμερα δεν είναι μόνο τα συγγράμματα, οι φοιτητικές εστίες και η σίτιση ούτε η προσωρινή αδυναμία εγγραφής σου στη σχολή που κατάφερες να περάσεις, μετά από τόσο κόπο και προσπάθεια. Σήμερα σου κλέβουν το μέλλον σου.
Απευθύνομαι σε σένα, φίλε λέκτορα, διδάκτορα, μεταπτυχιακέ φοιτητή. Μην αρκείσαι στο ξεροκόμματο που σου πετούν με τα διάφορα νομοθετήματα, εκμεταλλευόμενοι τη λαχτάρα σου και την επιθυμία σου για μια πανεπιστημιακή καριέρα και μια αξιοπρεπή πνευματική εργασία.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Μισό γεωλογικό δευτερόλεπτο δώστε μου, κύριε Πρόεδρε, σας παρακαλώ.
Απευθύνομαι σε σένα, πανεπιστημιακέ δάσκαλε του 407. Μην ξεφτιλίζεσαι, δεχόμενος τον κατακερματισμό μιας θέσης διδασκαλίας σε πέντε, δέκα, είκοσι κομμάτια των 20 ευρώ η καθεμία.
Απευθύνομαι σε σένα, «βολεμένε» συνάδελφε της μερικής απασχόλησης και σε σένα, συνάδελφε καθηγητή, που έρχεται η στιγμή να κληθείς και εσύ να υπογράψεις ατομική σύμβαση εργασίας. Και μην ξεχνάς ότι σε λίγο πρέπει να μειωθεί και το διδακτικό προσωπικό κατά 40%.
Συμπληρώνω σήμερα: Απευθύνομαι σε σένα, απελπισμένε και σκληρά δοκιμαζόμενε υπάλληλε των πανεπιστημίων. Βάστα, μην υποκύπτεις σε εκβιασμούς. Το δεύτερο κύμα απολύσεων είναι κοντά. Δεν βρίσκονται εύκολα οι δωδεκάμισι χιλιάδες υπάλληλοι του δημοσίου που θα πρέπει να θυσιαστούν μέχρι το τέλος του 2013. Να μην επιτρέψουμε να γίνουν ποτέ αυτές, γιατί τότε θα έρθει και η δική σου σειρά.
Ευχαριστώ.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΑΠΟΣΤΟΛΟΣ ΑΛΕΞΟΠΟΥΛΟΣ",13
"67500"," Η κ. Βούλτεψη, Κοινοβουλευτική Εκπρόσωπος της Νέας Δημοκρατίας, έχει το λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67501"," Ευχαριστώ πολύ, κύριε Πρόεδρε.
Δεν υπάρχει χρόνος, γι’ αυτό θα θίξω ακροθιγώς τα θέματα.
Πραγματικά μου κάνει πολύ μεγάλη εντύπωση η τόσο μεγάλη ενασχόληση και ανάλωση χρόνου όσον αφορά στην τροπολογία για τη δημόσια τηλεόραση. Είναι καθαρά ένα τεχνικό θέμα. Όποιος ξέρει από δημοσιογραφία και τηλεοράσεις γνωρίζει -άσχετα από το αν κάποιος διαφωνεί και το ποια γνώμη έχει για το αν έπρεπε και πώς έπρεπε να κλείσει η ΕΡΤ- ότι από τη στιγμή που έχεις μια τηλεόραση, ένα κανάλι, το προσωπικό που έχεις μέσα εκεί είναι αδύνατο –αλλιώς δεν θα βγαίνει οικονομικά- να σου καλύπτει όλες τις ανάγκες, παραδείγματος χάρη να κάνει ένα ντοκιμαντέρ.
Έτσι, λοιπόν, αυτό ήταν τεχνικό θέμα, το οποίο ξαφνικά αναδείχθηκε σε μέγα θέμα, το να μπορεί, δηλαδή, να συνεργάζεται ένα τηλεοπτικό δίκτυο με εξωτερικές παραγωγές.","ΣΟΦΙΑ ΒΟΥΛΤΕΨΗ",73
"67502"," Η πράξη νομοθετικού περιεχομένου έχει καταπέσει…","ΑΘΑΝΑΣΙΟΣ ΠΕΤΡΑΚΟΣ",428
"67503"," Γιατί διακόπτετε, κύριε συνάδελφε;
Συνεχίστε, κυρία Βούλτεψη.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67504"," Εγώ μίλησα για το τεχνικό θέμα. Τώρα για τις πράξεις νομοθετικού περιεχομένου, δεν προλαβαίνω. Ο χρόνος μου είναι τέσσερα λεπτά και έχω ήδη πάρει το ένα!
Τώρα, όσον αφορά τα άλλα ζητήματα: Κύριοι συνάδελφοι, πραγματικά είναι τόσο μεγάλη η χαρά μου που τέσσερα κόμματα -δύο της Κυβέρνησης και δύο της Αντιπολίτευσης- βρίσκονται εδώ σήμερα για να υπερψηφίσουν αυτή την τροπολογία για τη διακοπή χρηματοδότησης των κομμάτων, τα οποία παριστάνουν τα κόμματα, ενώ στην πραγματικότητα είναι εγκληματικές οργανώσεις, ώστε δεν θα ήθελα να χαλάσω το κλίμα.
Απλώς, επειδή ο Κοινοβουλευτικός Εκπρόσωπος του ΣΥΡΙΖΑ μας ρώτησε ως πότε θα κοροϊδεύουμε και θα παριστάνουμε τα λιοντάρια, θα ήθελα να πω το εξής; Κοιτάξτε, αυτό μπορεί να αντιστραφεί. Δηλαδή, θα μπορούσαμε να ρωτήσουμε και εμείς τον ΣΥΡΙΖΑ το εξής: Ως πότε θα κοροϊδεύετε λέγοντας στον κόσμο ότι θα καταργήσετε το μνημόνιο και θα επαναδιαπραγματευτείτε τη δανειακή σύμβαση;
Ξέρετε πολύ καλά ότι η δανειακή σύμβαση είναι απόρροια του μνημονίου. Επίσης, θα έπρεπε να πείτε, αν δεν θέλατε να κοροϊδεύετε, τι θα γίνει στο διάστημα στο οποίο θα επαναδιαπραγματεύεστε αυτή τη δανειακή σύμβαση, την οποία αναγνωρίζετε, πόσο χρόνο θα κρατήσει αυτό και τι θα συμβαίνει στο μεταξύ στη χώρα;
Τα λέω γιατί, όπως ξέρετε πολύ καλά, τα λόγια είναι εύκολα, αλλά στην πράξη θα δείτε -το είπε και ο Αρχηγός σας σήμερα- ότι τα πράγματα δεν είναι καθόλου εύκολα. Η δανειακή σύμβαση ισχύει και δεν καταργείται με τον τρόπο με τον οποίο λέτε ότι μπορείτε να την καταργήσετε.
Τώρα, θέλω να αναφερθώ σε ένα ζήτημα που τίθεται και ξανατίθεται και στο δημόσιο διάλογο αυτές τις μέρες και τέθηκε και από αυτό το Βήμα, όσον αφορά την στάση της Νέας Δημοκρατίας, την παλαιότερη, στο θέμα των ναυπηγείων Σκαραμαγκά.
Ακούστε, κύριοι συνάδελφοι: Εμείς δεν σας είπαμε ότι με το ΠΑΣΟΚ ήμασταν πάντοτε ή είμαστε τώρα αδελφοποιτοί. Εμείς αυτή τη στιγμή είμαστε δύο κόμματα τα οποία έχουν σχηματίσει μια Κυβέρνηση, με βάση τη λαϊκή εντολή δύο εκλογών και στηρίζουμε μια Κυβέρνηση, μέσω της δεδηλωμένης. Ποιος σας είπε -και νομίζετε ότι «πιάσατε λαβράκι»- ότι δεν έχουμε αλληλοκατηγορηθεί, δεν έχουμε διαφωνήσει, δεν έχουμε καταγγείλει ο ένας τον άλλον; Σήμερα με το ΠΑΣΟΚ, αύριο με τον ΣΥΡΙΖΑ. Τι σημαίνει αυτό; Ότι υποδυόμαστε πως είμαστε πάντοτε σε έναν αγγελικά πλασμένο κόσμο, που δεν διαφωνούσαμε ποτέ; Και βέβαια έχουμε διαφωνήσει σε πάρα πολλά θέματα. Και βέβαια -ειδικά σε προεκλογικές περιόδους- έχουμε συγκρουστεί. Τι είναι αυτό που ανακαλύψατε δηλαδή, το οποίο περιφέρετε αυτές τις μέρες;
Θέλω να σας πω και κάτι ακόμη: Δεν πρόκειται καν περί αυτού. Εσείς λέτε ότι θέλετε εξεταστική επιτροπή. Μα, συνάδελφοι με την εξεταστική επιτροπή δεν φτιάχνονται ναυπηγεία, δεν λύνεται το πρόβλημα της χώρας, που είναι μια χώρα με δέκα έξι χιλιάδες χιλιόμετρα ακτογραμμή και δεν έχει ναυπηγεία. Ούτε θα λυθεί το πρόβλημα των εργαζομένων και θα πληρωθούν οι μισθοί τους, ούτε θα αντιμετωπισθεί το θέμα της εκ περιτροπής εργασίας.
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Μισό δευτερόλεπτο, κύριε Πρόεδρε.
Σας θυμίζω, δε, ότι έχουν γίνει δύο εξεταστικές επιτροπές, στις οποίες ο ΣΥΡΙΖΑ έχει λάβει μέρος. Προτείνετε κάτι άλλο και να το συζητήσουμε. Τρίτη εξεταστική επιτροπή για το Σκαραμαγκά; 
Ξέρετε καλά ότι έγινε μία τον Μάιο του 2011, μια τον Ιούλιο του 2011. Έλαβε μέρος ο ΣΥΡΙΖΑ. Υπήρξε συμφωνία και ομοφωνία όλων ότι υπάρχουν πολιτικές ευθύνες, αλλά όχι ποινικές. Ο ίδιος ο ΣΥΡΙΖΑ, διά του εκπροσώπου του, είπε ότι από τις μέχρι τώρα εργασίες της επιτροπής δεν προκύπτει αξιόπιστη νομική τεκμηρίωση. Αυτό ήταν στην ειδική επιτροπή.
Η προκαταρκτική επιτροπή κατέληξε στην υπόθεση Τσοχατζόπουλου και σ’ αυτές τις δεκαεπτά καταδίκες με επικεφαλής τον κ. Τσοχατζόπουλο που είχαμε αυτές τις μέρες.
Επομένως, πρόκειται περί ενός πυροτεχνήματος. Δηλαδή, τι θα την κάνετε την τρίτη εξεταστική επιτροπή; Τι άλλο θα προκύψει στην τρίτη εξεταστική επιτροπή; Τι το καινούργιο θα προκύψει από το 2011, ενώ μάλιστα είχε προηγηθεί και το 2010;
(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτού)
Τελειώνω, κύριε Πρόεδρε.
Επομένως, προτείνετε κάτι άλλο για τον Σκαραμαγκά, δηλαδή πώς θα λειτουργήσει ο Σκαραμαγκάς. Είναι δυνατόν να προτείνετε κάτι τέτοιο, δηλαδή κάποια λύση; Με τις εξεταστικές επιτροπές δεν θα δοθεί ψωμί στους εργαζόμενους ούτε θα λυθεί το πρόβλημα της εκ περιτροπής εργασίας.
Ευχαριστώ.
(Χειροκροτήματα από την πτέρυγα της Νέας Δημοκρατίας)","ΣΟΦΙΑ ΒΟΥΛΤΕΨΗ",73
"67505"," Ευχαριστούμε πολύ.
Ο κ. Μαριάς, ο Κοινοβουλευτικός Εκπρόσωπος των Ανεξάρτητων Ελλήνων, έχει το λόγο.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κύριε Πρόεδρε, κύριε Υπουργέ, κύριοι Βουλευτές, τελειώνει η συζήτηση επί του σχεδίου νόμου, για το οποίο είχαμε την ευκαιρία και εμείς και οι συνάδελφοί μας να αναπτύξουμε τις απόψεις μας. Από ό,τι φαίνεται, στο τέλος πλέον όλοι επανέρχονται στο κρίσιμο ζήτημα της τροπολογίας για την αναστολή χρηματοδότησης των κομμάτων.
Η θέση μας σ’ αυτό το ζήτημα ήταν ξεκάθαρη, διότι θέσαμε συγκεκριμένες προϋποθέσεις. Είπαμε ότι βεβαίως, στο βαθμό που υπάρχει εγκληματική οργάνωση, αυτή δεν είναι δυνατόν να χρηματοδοτείται. Όμως, προκειμένου να μην έχουμε σπέκουλα, την οποία ακούσαμε προηγουμένως από τον Εκπρόσωπο της Χρυσής Αυγής που είπε ότι δήθεν διώκεται και ότι δήθεν οι πράξεις είναι αντισυνταγματικές, θέσαμε συγκεκριμένες προϋποθέσεις. Είπαμε από την αρχή στον κύριο Υπουργό ότι η μόνη απλή άσκηση δίωξης δεν επαρκεί.
Η συμπλήρωση που έγινε να υπάρχει επιπλέον και η προσωρινή κράτηση, δεν νομίζουμε ότι θεραπεύει τα προβλήματα που υπάρχουν. Ζητήσαμε από την αρχή να υπάρχει καταδικαστική απόφαση επί του συγκεκριμένου θέματος ή, εν πάση περιπτώσει, να υπάρχει παραπεμπτικό βούλευμα, οπωσδήποτε σε συνδυασμό και με επιβολή προσωρινής κράτησης, διότι μόνο έτσι δημιουργούνται σαφείς εγγυήσεις τήρησης των όρων του Συντάγματος.
Δεύτερον, η συγκεκριμένη δράση πρέπει να αποδίδεται σε δράσεις που έχουν σχέση με τη λειτουργία του κόμματος.
Τρίτον, σε σχέση με τις προϋποθέσεις, είπαμε αυτές να αφορούν ρόλο της  Βουλής. Είπαμε η ίδια η Βουλή, με αυξημένη πλειοψηφία εκατόν ογδόντα Βουλευτών και με την προϋπόθεση ότι έχει προηγηθεί και άρση της ασυλίας συγκεκριμένων Βουλευτών που κατηγορούνται ή του επικεφαλής, να μπορεί να πάρει την απόφαση περί αναστολής χρηματοδότησης των πολιτικών κομμάτων.
Επιπλέον, είπαμε ποια υποτίθεται ότι πρέπει να είναι τα αδικήματα, το πεδίο εφαρμογής. Εξηγήσαμε ότι το άρθρο 187 είναι επαρκές σε σχέση με τη λειτουργία και τη δράση της εγκληματικής οργάνωσης, αλλά το άρθρο 187Α΄ είναι επικίνδυνο. Είναι ένα άρθρο «λάστιχο». Είναι ένα άρθρο το οποίο έχει αξιοποιηθεί πολλές φορές για το δήθεν χτύπημα της τρομοκρατίας, αξιοποιώντας τις διατάξεις για να χτυπήσει τους κοινωνικούς αγώνες. Εξηγήσαμε ότι απλές δράσεις κοινωνικών αγώνων, όπως ήταν για παράδειγμα η κατάληψη του κτηρίου της ΕΡΤ και η στήριξη αυτού από πλευράς των κομμάτων, θεωρούνται σύμφωνα με τον αντιτρομοκρατικό νόμο ως τρομοκρατικές πράξεις. Το ίδιο ισχύει και για τις καταλήψεις εθνικών οδών και για τις συμβολικές καταλήψεις από τους αγρότες ή τις καταλήψεις της σιδηροδρομικής γραμμής.
Επομένως, εμείς βλέπουμε ότι η Κυβέρνηση θέλει να αξιοποιήσει την ευκαιρία χτυπήματος, εν προκειμένω μιας εγκληματικής οργάνωσης, για να έχει στο παιχνίδι τη δυνατότητα να χτυπάει τους κοινωνικούς αγώνες.
Έχουμε πει ξεκάθαρα τη θέση μας. Η Χρυσή Αυγή είναι μια εγκληματική οργάνωση. Η Χρυσή Αυγή είναι μια νεοναζιστική οργάνωση. Έχουμε παλέψει απέναντί της και τη χτυπάμε ιδεολογικά και πολιτικά. Τα νομικά θέματα θα τα χειριστεί πλέον η δικαιοσύνη, η οποία είναι μεν ανεξάρτητη, αλλά δεν πρέπει με αυτό το άλλοθι να υπάρχει ένα πλαίσιο τέτοιο χτυπήματος των κοινωνικών αγώνων και ομηρίας των πολιτικών κομμάτων του δημοκρατικού αντιμνημονιακού τόξου.
Γι’ αυτό και επειδή δεν θέλουμε να υπάρξει καμμία παρεξήγηση ότι δήθεν στηρίζουμε τη Χρυσή Αυγή, έχουμε πει εν προκειμένω ότι εφόσον δεν έγιναν αποδεκτοί οι όροι και οι προϋποθέσεις που βάλαμε -και προφανώς δέκα λεπτά πριν την ψηφοφορία δεν έχουν γίνει δεκτοί- εμείς εμμένουμε στην άποψή μας και θα ψηφίσουμε «παρών» στη συγκεκριμένη τροπολογία.
Επιπλέον, υπάρχει το ζήτημα σε σχέση με την ΕΡΤ. Εμείς τη συγκεκριμένη τροπολογία θα την καταψηφίσουμε διότι πέραν των άλλων, θέλουμε να καταδείξουμε αυτό που σας είχαμε εξηγήσει σ’ αυτήν την Αίθουσα, ότι θα έρθει κάποια στιγμή που θα εκδοθεί μια πράξη νομοθετικού περιεχομένου, θα παράγει αποτελέσματα και θα υπάρχει μία πλειοψηφία στη Βουλή η οποία δεν θα την δεχτεί. Έτσι θα φτάσουμε να έχουμε μια διακυβέρνηση με πράξη νομοθετικού περιεχομένου που ούτε καν η ίδια η Βουλή δεν θα κυρώσει.
Αυτό συνέβη στην περίπτωση της ΕΡΤ. Δεν την φέρατε εγκαίρως για συζήτηση και ψήφιση και έχουμε το φαινόμενο το οποίο σας εξηγήσαμε. Ακούσαμε βέβαια σωστά και τη ΔΗΜΑΡ που το είπε, αλλά έχει ψηφίσει και αυτή αρκετές πράξεις νομοθετικού περιεχομένου, παρά την επισήμανσή μας στο ζήτημα αυτό.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Τέλος, κύριε Πρόεδρε, σε σχέση με την τροπολογία που υπάρχει για το Υπουργείο Παιδείας, θέλουμε να ξεκαθαρίσουμε ότι τα πανεπιστήμια πρέπει να λειτουργήσουν γιατί πραγματικά παράγουν έργο. Όμως, αυτό που γίνεται με τις δήθεν κινητικότητες, που επί της ουσίας είναι διαθεσιμότητα και με το ότι έχετε προσδιορίσει εκ των προτέρων πόσους θα εκδιώξετε χωρίς αξιολόγηση, οδηγήσατε σε μια κατάσταση τα πανεπιστήμια να διαλυθούν με ευθύνη δικιά σας.
Έχουμε τη συγκέντρωση των συναδέλφων έξω από το Πολυτεχνείο, έχουμε αντιδράσεις σε όλα τα πανεπιστήμια και έρχεστε να φέρετε μία τροπολογία που λέει εκ των υστέρων ότι όσοι δεν θα απογραφούν αυτό θα είναι πειθαρχικό αδίκημα για απόλυση. Δηλαδή εκ των υστέρων, θα τιμωρήσετε πράξεις οι οποίες έχουν γίνει.
Γι’ αυτό, λοιπόν, και αυτή την τροπολογία εμείς θα την καταψηφίσουμε. Θα στηρίξουμε την τροπολογία για την παράταση, σε σχέση με τις παραγραφές που ενδεχόμενα να υπάρξουν από πλευράς συγκεκριμένων υποχρεώσεων, για την καταβολή φόρων, αλλά επισημαίνουμε ότι είναι ευθύνη δικιά σας που φτάσατε στο παραμικρό αυτή τη στιγμή να πάνε για παραγραφή υποθέσεις, ακόμη και αυτές που υπάρχουν στη λίστα Λαγκάρντ.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67506"," Ευχαριστούμε πολύ, κύριε συνάδελφε.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Τελειώνω, κύριε Πρόεδρε.
Δεν θα σας δώσουμε την ευκαιρία να μπορέσετε να τους ξεπλύνετε. Γι’ αυτό θέλουμε να παραταθεί το ζήτημα της παραγραφής, για να μπορέσουν αυτοί να τιμωρηθούν.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67507"," Ευχαριστούμε πολύ.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Με βάση αυτά, κύριε Πρόεδρε, εμείς τοποθετηθήκαμε για τις τροπολογίες. Στα επιμέρους άρθρα θα δείτε την τοποθέτησή μας. Επί του συνόλου θα καταψηφίσουμε το νομοσχέδιο.
Ευχαριστώ.
(Χειροκροτήματα από την πτέρυγα των ΑΝΕΛ)","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67508"," Ευχαριστούμε πολύ.
Το λόγο έχει ο κ. Ηλίας Βλαχογιάννης, Βουλευτής της Νέας Δημοκρατίας.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67509"," Ευχαριστώ πολύ, κύριε Πρόεδρε.
Ακούγοντας τον αξιότιμο Κοινοβουλευτικό Εκπρόσωπο των ΑΝΕΛ, για μια ακόμα φορά πάρα πολλοί σ’ αυτήν εδώ την Αίθουσα αναρωτήθηκαν αν, ούτε τώρα, δεν μπορούμε να συμφωνήσουμε, ούτε στο θέμα της διακοπής της χρηματοδότησης σε ένα κόμμα που χαρακτηρίζεται εγκληματική οργάνωση και βρίσκουμε πολλούς αστερίσκους και πολλά «ναι μεν, αλλά», τότε πως μπορούμε να συμφωνήσουμε σε μείζονα ζητήματα;
Κυρίες και κύριοι συνάδελφοι, τελικά αποδεικνύεται για μια ακόμα φορά ότι το κομματικό συμφέρον είναι πάνω από το συμφέρον του τόπου. Η γενναιότητα να πούμε ένα «ναι» σε κάποια πράγματα, δυστυχώς λείπει. Και προσπαθούμε με «φύλλα συκής» να την ωραιοποιήσουμε, να την παρουσιάσουμε ως ένδειξη αγωνίας για το δημοκρατικό πολίτευμα, ως ένδειξη αγωνίας μήπως οι κοινωνικοί αγώνες ποινικοποιηθούν και μέσω αυτού του νόμου, ο οποίος αφορά καθαρά κρατική χρηματοδότηση…
Πώς μπορεί να συνδεθεί μία χρηματοδότηση σε ένα κόμμα με τους κοινωνικούς αγώνες; Αυτά εγώ πραγματικά δεν μπορώ να τα αντιληφθώ.
Όμως, κυρίες και κύριοι συνάδελφοι, η ουσία είναι μία. Επιτέλους, τα περισσότερα κόμματα μέσα σ’ αυτή τη Βουλή συμφώνησαν σε κάποιους κανόνες που θα θωρακίσουν το δημοκρατικό μας πολίτευμα. Η δημοκρατία τους ανέχεται όλους, αλλά πρέπει να είναι το ίδιο ισχυρή και να μπορεί να πολεμήσει τους εχθρούς της. Μέσω αυτής της διάταξης, λοιπόν, αυτό κάνει σήμερα το Κοινοβούλιο. Και είναι πραγματικά πολύ σημαντικό ότι τουλάχιστον τα δύο μεγάλα κόμματα -και τα άλλα που συμφωνούν μ’ αυτήν την τροπολογία- μπορούμε επιτέλους να θέσουμε ένα ανάχωμα σ’ αυτούς που επιβουλεύονται το δημοκρατικό πολίτευμα.
Η δεύτερη παρατήρηση την οποία έχω να κάνω, κυρίες και κύριοι συνάδελφοι, αφορά τα πανεπιστήμια. Ακούσαμε πάλι εδώ σ’ αυτήν την Αίθουσα ότι αντιδημοκρατικοί είμαστε όλοι εμείς που θέλουμε ανοιχτά πανεπιστήμια και ότι δημοκράτες είναι αυτοί που κρατάνε τα πανεπιστήμια κλειστά με το «έτσι θέλω». Έτσι αντιλαμβάνεστε, κυρίες και κύριοι συνάδελφοι, τη δημοκρατία; Αποτελούν αμελητέα ποσότητα οι είκοσι χιλιάδες φοιτητές που φωνάζουν για ανοιχτά πανεπιστήμια; Είναι περισσότεροι από είκοσι χιλιάδες αυτοί που θέλουν κλειστά τα πανεπιστήμια; Ποιον προστατεύετε με τα κλειστά πανεπιστήμια; Ποιον υπηρετείτε; Το παιδί του φτωχού, τα παιδιά του αγρότη ή τα συμφέροντα των πανεπιστημιακών; Μπορεί να μην τα ομολογείτε, αλλά τα υπηρετείτε με τη στάση σας. Και θα πρέπει κάποια στιγμή σ’ αυτήν την Αίθουσα να λέμε όλες τις αλήθειες.
Το πανεπιστήμιο πρέπει να είναι ανοιχτό. Όσον αφορά τώρα το αν θα πρέπει να μπουν ή όχι σε διαθεσιμότητα ή κινητικότητα κάποιοι υπάλληλοι, θα σας έλεγα ότι επιτέλους γι’ αυτό έχουν ψηφιστεί απ’ το λαό, το Κοινοβούλιο και η Κυβέρνηση. Δεν ψηφίστηκαν για να υπακούουν στην κάθε συντεχνία. Έλεος πια! Αυτός ο τόπος έχει τεράστια προβλήματα. Ας ξεπεράσουμε, λοιπόν, τις συντεχνίες και ας δούμε το αύριο, που δεν μας περιμένει.
Άκουσα την Αξιωματική Αντιπολίτευση να λέει περίπου ότι αυτή η Κυβέρνηση υπηρετεί την ανομία και ότι όλοι εμείς είμαστε περίπου παράνομοι ή ημιπαράνομοι και ότι θα έρθουν να αποκαταστήσουν τη νομιμότητα. Μα, σοβαρολογούμε σ’ αυτήν την Αίθουσα; Εμείς υπηρετούμε την ανομία; Αποτελεί υπεράσπιση της δημοκρατίας η ύπαρξη του καθεστώτος που υπάρχει σήμερα στην ΕΡΤ και η κατάληψη του κτηρίου της Αγίας Παρασκευής; Υπερασπίζεστε τη δημοκρατία με το να λέτε «ναι» στους συνδικαλιστές για όλα;
Η περίπτωση της ΕΡΤ, κυρίες και κύριοι συνάδελφοι, έχει κριθεί ή θα κριθεί από το λαό. Όμως, τώρα έχει δημιουργηθεί ένα καινούργιο καθεστώς και πήγαμε στην επόμενη μέρα. Έστω και τώρα, συνεργαστείτε. Εμείς θα αναλάβουμε το δικό μας κόστος για τη διακοπή λειτουργίας της ΕΡΤ. Δεν θα πρέπει, όμως, τώρα να πάμε στην επόμενη μέρα; Δεν πρέπει να συμβάλετε και εσείς σ’ αυτό και να πείτε και εσείς ένα λόγο σ’ αυτούς που μπορείτε να επηρεάσετε –και το λέω καλοπροαίρετα και όχι με άλλη έννοια- και να πείτε ότι επιτέλους θα πρέπει να αποδώσουν το κτήριο στον ελληνικό λαό στον οποίο ανήκει; Το κτήριο της Αγίας Παρασκευής δεν ανήκει σε καμμία συντεχνία…
Η δημόσια τηλεόραση θα πρέπει να λειτουργήσει και μετά να κρίνουμε αν λειτουργεί σωστά. Όλοι συμφωνούμε ότι εχθρός του καλού είναι το καλύτερο. Όμως, θα πρότεινα, έστω και τώρα να συμβάλλετε, ώστε να έχουμε μία δημόσια τηλεόραση αντάξια του λαού μας.
Επίσης, θα πρέπει να σταματήσετε αυτό το εμπάργκο στις εκπομπές της δημόσιας τηλεόρασης. Τι θα πει «δεν πάμε»; Θα πρέπει να υπερασπίσετε τις θέσεις σας στο ελεύθερο βήμα του ελληνικού λαού. Γιατί δεν πάτε; Τι φοβάστε; Ότι θα νομιμοποιήσετε την ΕΡΤ; Την έχει ήδη νομιμοποιήσει η Βουλή και τη νομιμοποιεί κάθε μέρα.
Και έρχομαι, κυρίες και κύριοι συνάδελφοι, σε κάτι τελευταίο για το σχέδιο νόμου. 
Κύριε Υπουργέ, το σχέδιο νόμου κινείται σε θετική κατεύθυνση. Όμως, θα πρέπει να συμφωνήσουμε όλοι σ’ αυτήν την Αίθουσα ότι, για να έρθουν επενδυτές και να γίνουν επενδύσεις, θα πρέπει να υπάρχει μια συνέχεια και στις κυβερνήσεις και στα κόμματα και στο κράτος. Το κράτος έχει συνέχεια. Το «δεν αναγνωρίζω τι έκανε ο προηγούμενος» δεν συμβαίνει πουθενά στο Διεθνές Δίκαιο. Μ’ αυτήν την έννοια, δεν νομίζω ότι προσφέρουμε την καλύτερη υπηρεσία στους επενδυτές με το να έρχεται κάθε φορά ένας Υπουργός και να αλλάζει ό,τι συμφώνησε ο προηγούμενος. Το σταθερό επενδυτικό περιβάλλον σημαίνει σταθερούς κανόνες, τους οποίους θα πρέπει όλοι να υπηρετούμε. Εγώ διαφωνώ με το να εξουσιοδοτήσει η Βουλή τον Υπουργό να αλλάζει μελλοντικά με δική του απόφαση τις τιμές για τους μελλοντικούς επενδυτές. Αυτό δεν μου ακούγεται πολύ δημοκρατικό. Η Βουλή πρέπει να είναι πάντα παρούσα.
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
Μ’ αυτήν την έννοια, και η ρύθμιση για τα λατομεία κινείται στη σωστή κατεύθυνση, κύριε Υπουργέ, γιατί τα αδρανή υλικά ελλείπουν στην ελληνική περιφέρεια και η υπερευαισθησία κάποιων για το περιβάλλον μάλλον ναρκοθετεί την όποια προσπάθεια εξεύρεσης αδρανών υλικών και ανεβάζει το κόστος των δημοσίων έργων.
Για τους λόγους αυτούς, υπερψηφίζουμε το σχέδιο νόμου και καλούμε και όλους τους συναδέλφους να το υπερψηφίσουν.
Σας ευχαριστώ πολύ.
(Χειροκροτήματα από την πτέρυγα της Νέας Δημοκρατίας)","ΗΛΙΑΣ ΒΛΑΧΟΓΙΑΝΝΗΣ",64
"67510"," Ευχαριστούμε, κύριε συνάδελφε. 
Ο κ. Αηδόνης είναι εδώ;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67511"," Κύριε Πρόεδρε, θέλω να λάβω το λόγο.","ΠΑΝΟΣ ΚΑΜΜΕΝΟΣ",181
"67512"," Κύριε Πρόεδρε, ζητήσατε το λόγο;
Παρακαλώ, έχετε το λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67513"," Θα είμαι πολύ σύντομος, κύριε Πρόεδρε, σεβόμενος το λόγο των συναδέλφων.
Θα ήθελα να κάνω τρεις παρατηρήσεις: 
Η πρώτη παρατήρηση αφορά τη χρηματοδότηση των κομμάτων. Θέλω να ενημερώσω δι’ υμών τον ελληνικό λαό ότι η Κυβέρνηση και συγκεκριμένα ο Υπουργός Εσωτερικών χρησιμοποιεί το νόμο περί χρηματοδότησης των κομμάτων και τον παραβιάζει, έχοντας απελευθερώσει τα χρήματα, όπως μου δήλωσε ρητώς ο Υφυπουργός Οικονομικών, από το Ιούνιο που οφείλετο να δοθεί η δεύτερη δόση του εξαμήνου της χρηματοδότησης των κομμάτων και ουσιαστικά στα κόμματα που δεν έχουν παραχωρήσει, όπως το ΠΑΣΟΚ και η Νέα Δημοκρατία, στις τράπεζες τα δάνεια, γιατί χρωστούν προς τα εκεί. Παρακρατεί ο Υπουργός Εσωτερικών παράνομα και με προσωπική του απόφαση τα χρήματα της χρηματοδότησης των κομμάτων. 
Παρενέβη ο Πρόεδρος της Βουλής ο κ. Μεϊμαράκης, παρενέβη ο Γραμματέας της Κυβέρνησης ο κ. Μπαλτάκος, όμως ο κ. Μιχελάκης συνεχίζει παρανόμως να παρακρατεί τα χρήματα της χρηματοδότησης, ενώ τα χρήματα υπάρχουν δεσμευμένα σε συγκεκριμένους λογαριασμούς. Άρα, να μην χρησιμοποιούμε τώρα τη λογική της νομοθέτησης ειδικής διατάξεως περί της χρηματοδότησης των κομμάτων, όταν η εκτελεστική εξουσία παραβιάζει το νόμο και τη δημοκρατία. 
Δεύτερον, άκουσα με προσοχή την Κοινοβουλευτική Εκπρόσωπο της Νέας Δημοκρατίας για το θέμα των υποβρυχίων. Θέλω, λοιπόν, να θυμίσω ότι εκείνη την περίοδο του 2010 που έφερε ο τότε Υπουργός Άμυνας ο κ. Βενιζέλος, το νόμο προκειμένου να συμφωνήσει με τον κ. Σάφα για το θέμα της επέκτασης της συμφωνίας και της παράδοσης στο ναυπηγείο Σκαραμαγκά, η Νέα Δημοκρατία όχι απλώς καταψήφισε, αλλά ξεκαθάρισε ότι υπάρχουν ποινικές ευθύνες σε σχέση με τη συμφωνία για την ανανέωση της παραγγελίας δυο υποβρυχίων αξίας 1.350.000.000, μάλιστα με την άμεση καταβολή 500.000.000 ευρώ που ο κ. Σάφα τα πήρε και έφυγε.
Τρίτον, η Νέα Δημοκρατία τότε είχε ξεκαθαρίσει ότι το σχέδιο το οποίο εκπονήθηκε και ήταν αποτέλεσμα διαπραγμάτευσης του αδερφού του τότε Πρωθυπουργού του κ. Νίκου Παπανδρέου, που θα θυμίσω ότι πήγε στο Άμπου Ντάμπι με το κυβερνητικό αεροσκάφος με την κ. Λούκα Κατσέλη και τον τότε Υπουργό Επικρατείας, ήταν μια σύμβαση που δεν θα περπάταγε, μια σύμβαση που θα οδηγούσε στο κλείσιμο των ναυπηγείων. Τα λέω αυτά, διότι ήμουν εγώ εισηγητής της Νέας Δημοκρατίας. Και δεν ήμουν απλώς εισηγητής της Νέας Δημοκρατίας με τον κ. Νεράντζη ως Κοινοβουλευτικό Εκπρόσωπο, αλλά τότε ζητήσαμε και την ποινική διερεύνηση και ο κ. Μεϊμαράκης, ο Πρόεδρος της Βουλής, πρώην Υπουργός Εθνικής Αμύνης, προς τιμήν του είχε ζητήσει να διερευνηθεί η υπόθεση των υποβρυχίων μέχρι το 2011 που έγινε η συζήτηση για τον Τσοχατζόπουλο για όλους τους Υπουργούς. 
Έρχεται τώρα η νέα Δημοκρατία και ακούω ότι αλλάζει στάση προκειμένου να διαφυλάξει το συνέταιρό της στην Κυβέρνηση, τον κ. Βενιζέλο, και λέει ότι «δεν θα γίνει Εξεταστική των Πραγμάτων Επιτροπή που ζητάει ο Συνασπισμός της Ριζοσπαστικής Αριστεράς» και που ουσιαστικά εδέχθη ο κ. Αβραμόπουλος, Υπουργός Εθνικής Άμυνας. 
Πρέπει να γνωρίζει ο ελληνικός λαός, λοιπόν, ότι αυτή η συγκυβέρνηση στηρίζεται στην αλληλοκάλυψη ποινικών ευθυνών. Γιατί ποινικές ευθύνες δεν είχε μόνο ο Τσοχατζόπουλος, είχε το σύνολο του ΚΥΣΕΑ. Αλλά ποινικές ευθύνες είχαν και εκείνοι οι Υπουργοί, όπως ο κ. Βενιζέλος, οι οποίοι έκαναν συμβάσεις, όπως το νόμο του 2010, που κατέληξαν στο να βρίσκονται τρία υποβρύχια εγκλωβισμένα στο Σκαραμαγκά, οι εργαζόμενοι του Σκαραμαγκά απλήρωτοι, οι δεξαμενές να βουλιάζουν, το Πολεμικό Ναυτικό να μην έχει τα υποβρύχια και ο κ. Σάφα να έχει αρπάξει πεντακόσια εκατομμύρια ευρώ και να είναι στο Άμπου Ντάμπι με μια εταιρεία που πλήρωσε τίμημα ενός ευρώ και κεφάλαιο 600 ευρώ σε μια offshore.  
Αυτή είναι η αλήθεια! Και η αλήθεια αυτή θα λάμψει, εάν γίνει η εξεταστική επιτροπή που ζητούσε τότε η Νέα Δημοκρατία και όχι τώρα που ζητάει να καλυφθεί ο «συνέταιρος» κ. Βενιζέλος, που φέρει τεράστια προσωπική ευθύνη, που μετέφερε τον κ. Σάφα στις Αίθουσες του Κοινοβουλίου, υποσχόμενος «λαγούς με πετραχήλια», υποσχόμενος θέσεις εργασίας και μπίζνες με τα υπόλοιπα «Πολεμικά Ναυτικά», όπως έλεγε. 
Αιδώς, τέλος πάντων! Στο όνομα της συγκυβέρνησης και του «συνεταιρισμού» δεν μπορεί να καλύπτονται τα σκάνδαλα, τα οποία πληρώνει ο ελληνικός λαός σήμερα. Ας οδηγήσουμε εκείνους οι οποίοι έχουν ευθύνες στη δικαιοσύνη και η δικαιοσύνη ας αποφανθεί! 
(Χειροκροτήματα από την πτέρυγα των ΑΝΕΛ)","ΠΑΝΟΣ ΚΑΜΜΕΝΟΣ",181
"67514"," Μου επιτρέπετε, κύριε Πρόεδρε;","ΠΑΡIΣ ΚΟΥΚΟΥΛΟΠΟΥΛΟΣ",245
"67515"," Ορίστε, κύριε Κουκουλόπουλε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67516"," Ευχαριστώ, κύριε Πρόεδρε. 
Ο Αρχηγός των Ανεξάρτητων Ελλήνων έχει μια ροπή σε ένα λόγο, κύριε Πρόεδρε. 
Επειδή απουσίαζε από την Αίθουσα, θα του πω κάτι που ξέρει, αλλά αποσιωπά, για να το ακούσει και ο ίδιος. Με ανάλογες ρητορικές και λογικές συμμετείχε στην επιχείρηση αποπροσανατολισμού των διοικήσεων των ασφαλιστικών ταμείων τον Μάρτη του ’12  και τα οδήγησε -αυτός και άλλοι- σε μία προβληματική κατάσταση μετά το κούρεμα. Αρνήθηκαν να ακούσουν τις οδηγίες του Υπουργείου Οικονομικών, τις οποίες άκουσε μόνο το ΙΚΑ και το ΙΚΑ σήμερα έχει χαρτοφυλάκιο στα ομόλογα καλύτερο απ’ ό,τι πριν από το κούρεμα. Αυτές οι λογικές σαν του κ. Καμμένου εκεί οδηγούν. 
Δεύτερον, επειδή μιλάμε πολύ για «συνεταίρους» και μας έχουν πει ποιοι θα κυβερνήσουν μαζί, αν ποτέ γίνουν πλειοψηφία, θέλω να πω –δεν θα απαντήσω, βέβαια, εγώ για τη Νέα Δημοκρατία- ότι ο ΣΥΡΙΖΑ με περισσή άνεση μας εγκαλεί, για να εισπράξουμε από τις λίστες αυτών που έβγαλαν χρήματα στο εξωτερικό, πράξη που μπορεί να κάνει η Ελληνική Δημοκρατία μετά την άρση του τραπεζικού απορρήτου, που ο κ. Καμμένος στην ονομαστική ψηφοφορία στις 30 Ιουνίου 2011 και ο ΣΥΡΙΖΑ καταψήφισαν. Δεν μας έχουν πει ακόμη γιατί. Ρωτάμε επιμόνως «γιατί καταψηφίσατε την άρση τραπεζικού απορρήτου», και δεν απαντά κανείς!  
Τέλος, σε όλη αυτήν την ιστορία με τα υποβρύχια θέλω να πω κάτι πάρα πολύ απλό. Πέρασαν τέσσερις, πέντε, επτά –δεν ξέρω πόσοι- Υπουργοί από τότε που έγινε η αρχική σύμβαση.  Ένας Υπουργός πήρε την απόφαση να φέρει το ζήτημα στη Βουλή και συζητήθηκε στην Εθνική Αντιπροσωπεία. Δεν είναι τουλάχιστον περίεργο –για να μην πω πραγματικά υποκριτικό- αλλά και ύποπτο να εγκαλείται ο συγκεκριμένος Υπουργός, επειδή ακριβώς είναι Πρόεδρος του ΠΑΣΟΚ;  Πού ακριβώς θέλουν να το πάνε οι συνάδελφοι; 
Και μάλιστα μία μέρα που η Βουλή παίρνει μία ιστορική απόφαση και προσχωρεί σε μία πρόταση που εδώ και δεκαοκτώ μήνες έκανε ο Πρόεδρος του ΠΑΣΟΚ και ορθώνει το ανάστημα απέναντι σε ένα νεοναζιστικό μόρφωμα, μια λογική που αρνούνταν πεισματικά όλες ανεξαιρέτως οι πολιτικές δυνάμεις. Σήμερα, λοιπόν, ψηφίζουμε όλοι μαζί για τη διακοπή χρηματοδότησης της Χρυσής Αυγής και αντί να στείλουμε ένα καθαρό μήνυμα, κάποιοι προσπαθούν να το θολώσουν. 
	Σε ένα ερώτημα έχουν να απαντήσουν: Γιατί όλα αυτά και γιατί σήμερα;  
	Ευχαριστώ. 
(Χειροκροτήματα από την πτέρυγα του ΠΑΣΟΚ)","ΠΑΡΙΣ ΚΟΥΚΟΥΛΟΠΟΥΛΟΣ",245
"67517"," Το ΠΑΣΟΚ, αντί να απαντήσει για τα υποβρύχια, απάντησε για τα ομόλογα. Έχει μπερδέψει τα αδέρφια του πρώην Πρωθυπουργού! Με τα ομόλογα έχει σχέση ο Αντρίκος ο Παπανδρέου. Ο Νίκος ο Παπανδρέου είχε να κάνει με τα υποβρύχια και –για να σας θυμίσω- πήγε στο Άμπου Ντάμπι, για να κλείσει δουλειά με τον Σάφα.","ΠΑΝΟΣ ΚΑΜΜΕΝΟΣ",181
"67518"," Αφήστε αυτές τις θεωρίες!","ΠΑΡΙΣ ΚΟΥΚΟΥΛΟΠΟΥΛΟΣ",245
"67519"," Ακούστε, λοιπόν, για τα ομόλογα. Αφού θέσατε το θέμα για τα ομόλογα, σας λέω ότι στο πόρισμα Καλούδη, το οποίο δημοσιεύτηκε στους «NEW YORK TIMES» πριν από τρεις μέρες, φαίνεται ξεκάθαρα ότι άσκησε ποινική δίωξη κατά του κ. Προβόπουλου για το θέμα του PSI και των ελληνικών ομολόγων. 
Και ερωτώ: Για ποιο λόγο δεν ασκήθηκε η ποινική δίωξη κατά του κ. Προβόπουλου; Και γιατί τον προφυλάσσετε τον κ. Προβόπουλο, αφού θέλετε να ακούσετε για τα ομόλογα; Για ποιο λόγο το πόρισμα Καλούδη πήγε πίσω στον Εισαγγελέα Αθανασίου; Διότι πάνε να καλύψουν τις κομπίνες που έγιναν με τους τραπεζίτες τους προφυλακισμένους, όπως τον κ. Λαυρεντιάδη, που μαζί με εκδότες συνέταιρους, όπως ο κ. Ψυχάρης που μαζί με τον κ. Ρέστη είχαν κοινούς λογαριασμούς και ο ένας βρίσκεται προφυλακισμένος κι ο άλλος βρίσκεται στην ηγεσία των Μέσων Μαζικής Ενημερώσεως, συνεχίζουν να καλύπτονται από τη συγκυβέρνηση ΠΑΣΟΚ και Νέας Δημοκρατίας!
Χαίρομαι που πήρατε το λόγο από το θέμα σχετικά με τα  υποβρύχια και τον βάλατε στα ομόλογα. Εξεταστική λοιπόν και για τα ομόλογα! Ως προς το πόρισμα Καλούδη, σας ερωτώ: Γιατί δεν ασκήθηκε η ποινική δίωξη που ζήτησε ο Καλούδης και πήγε η υπόθεση πίσω στους οικονομικούς εισαγγελείς;
Ας πάμε λοιπόν και να χυθεί φως στα πάντα! Εάν συμφωνείτε, εμείς εδώ είμαστε και το προτείνουμε. Έχουμε δεκαοκτώ υπογραφές και ζητούμε τις υπόλοιπες δώδεκα.
(Χειροκροτήματα από την πτέρυγα των ΑΝΕΛ)","ΠΑΝΟΣ ΚΑΜΜΕΝΟΣ",181
"67520"," Κύριε Πρόεδρε!","Î¨Î¥Î§Î‘Î¡Î—Î£ Î‘Î�Î”Î¡Î•Î‘Î£ ",560
"67521"," Κύριε Ψυχάρη, παρακαλώ τι θέλετε;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67522"," Κύριε Πρόεδρε, έχω ζητήσει το λόγο…","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"67523"," Έχει ζητήσει το λόγο ο κ. Ψυχάρης και σηκώνει το χέρι του προφανώς για προσωπικό λόγο και πρέπει να προηγηθεί ο προσωπικός λόγος.
Ορίστε, κύριε Ψυχάρη, τι θέλετε ακριβώς;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67524"," Γιατί να πάρει το λόγο, κύριε Πρόεδρε;","ΠΑΝΟΣ ΚΑΜΜΕΝΟΣ",181
"67525"," Οποιοσδήποτε συνάδελφος, κύριε Καμμένε, έχει το δικαίωμα να ζητήσει το λόγο για προσωπικό θέμα. Εάν δεν υπάρχει προσωπικό θέμα, θα τον σταματήσω τον κ. Ψυχάρη.
Κύριε Ψυχάρη, έχετε το λόγο για ένα λεπτό για να εξηγήσετε ποιο είναι το προσωπικό σας θέμα.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67526"," Ένα λεπτό φτάνει.
Ο κ. Καμμένος μόνο λάσπη πετάει. Για την «ταμπακιέρα» δεν μιλάει ποτέ, για τις δικές του κατηγορίες, για το πόθεν έσχες του και για όσες κατηγορίες υπάρχουν. 
(Διαμαρτυρίες από την πτέρυγα των ΑΝΕΛ)
Από εκεί και πέρα, επειδή οσονούπω το δικαστήριο μπορεί να τον κρίνει και καραγκιόζη επισήμως, δεν χρειάζεται άλλη απάντηση.","Î¨Î¥Î§Î‘Î¡Î—Î£ Î‘Î�Î”Î¡Î•Î‘Î£ ",560
"67527"," Κύριε Πρόεδρε, να απαντήσω!","ΠΑΝΟΣ ΚΑΜΜΕΝΟΣ",181
"67528"," Παρακαλώ.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67529"," Είναι πλέον φαινόμενο στη Βουλή των Ελλήνων ότι παίρνουν το λόγο οι γιοι των εκδοτών να εκπροσωπήσουν τον πατέρα τους!","ΠΑΝΟΣ ΚΑΜΜΕΝΟΣ",181
"67530"," Σας παρακαλώ!","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67531"," Ναι, λοιπόν, κύριε Ψυχάρη, ο πατέρας σας πήρε τα 5 εκατομμύρια ευρώ μαζί με τον κ. Ρέστη από την τράπεζα FBB!","ΠΑΝΟΣ ΚΑΜΜΕΝΟΣ",181
"67532"," Ορίστε, κύριε Παπαδημούλη, έχετε το λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67533"," Κι όσον αφορά το δικό μου πόθεν έσχες, ελέγχθηκε και μετρήθηκε ακριβώς!","ΠΑΝΟΣ ΚΑΜΜΕΝΟΣ",181
"67534"," Σας παρακαλώ! 
Ορίστε, κύριε Παπαδημούλη, έχετε το λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67535"," Προσέξτε, λοιπόν!
(Θόρυβος στην Αίθουσα)","ΠΑΝΟΣ ΚΑΜΜΕΝΟΣ",181
"67536"," Κύριε Καμμένε, σας παρακαλώ!","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67537"," …(δεν ακούστηκε)","ΠΑΝΟΣ ΚΑΜΜΕΝΟΣ",181
"67538"," Να απαντήσω!","Î¨Î¥Î§Î‘Î¡Î—Î£ Î‘Î�Î”Î¡Î•Î‘Î£ ",560
"67539"," …των δικών σας εκδοτικών προβλημάτων…","ΠΑΝΟΣ ΚΑΜΜΕΝΟΣ",181
"67540"," Κύριε Καμμένε, σας παρακαλώ!
(Κωδωνοκρουσίες)","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67541"," Να βάλετε τον μπαμπά σας να σας απαντήσει!","ΠΑΝΟΣ ΚΑΜΜΕΝΟΣ",181
"67542","  Κύριε Παπαδημούλη, έχετε το λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67543"," Κύριε Πρόεδρε!","Î¨Î¥Î§Î‘Î¡Î—Î£ Î‘Î�Î”Î¡Î•Î‘Î£ ",560
"67544"," Κύριε Ψυχάρη, παρακαλώ!","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67545"," Κύριε Πρόεδρε, υπάρχει Κανονισμός. Να τον σεβαστείτε! Να απαντήσω θέλω!
(Θόρυβος στην Αίθουσα)","Î¨Î¥Î§Î‘Î¡Î—Î£ Î‘Î�Î”Î¡Î•Î‘Î£ ",560
"67546"," Παρακαλώ!","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67547"," Θέλω να απαντήσω!
(Θόρυβος στην Αίθουσα)","Î¨Î¥Î§Î‘Î¡Î—Î£ Î‘Î�Î”Î¡Î•Î‘Î£ ",560
"67548"," Ένα λεπτό παρακαλώ! Θα σας δώσω το λόγο. Λίγη ησυχία!
Ενώ τελείωσε ο χρόνος που είχαμε ρυθμίσει για την έναρξη…","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67549"," Κύριε Πρόεδρε, με όλο το σεβασμό, υπάρχει ο Κανονισμός!","Î¨Î¥Î§Î‘Î¡Î—Î£ Î‘Î�Î”Î¡Î•Î‘Î£ ",560
"67550"," Παρακαλώ, κύριε Ψυχάρη, έχετε το λόγο για ένα λεπτό. Ποιο είναι το προσωπικό θέμα;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67551"," Κύριε Πρόεδρε, δεν υπάρχει αυτό στον Κανονισμό!
(Θόρυβος στην Αίθουσα)","ΠΑΝΟΣ ΚΑΜΜΕΝΟΣ",181
"67552"," Κύριε Πρόεδρε, ο κ. Καμμένος προφανώς δεν αντιλαμβάνεται πώς εκλέγονται Βουλευτές. Επειδή ο ίδιος ο κ. Καμμένος δεν έχει εργαστεί ποτέ στη ζωή του και είναι ανεπάγγελτος, …","Î¨Î¥Î§Î‘Î¡Î—Î£ Î‘Î�Î”Î¡Î•Î‘Î£ ",560
"67553"," Ακούστε κάτι. Σε προσωπικές αντεγκλήσεις θα πάμε;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67554"," …να μάθει να σέβεται το Κοινοβούλιο.","Î¨Î¥Î§Î‘Î¡Î—Î£ Î‘Î�Î”Î¡Î•Î‘Î£ ",560
"67555"," Κύριε Παπαδημούλη, παρακαλώ έχετε το λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67556"," Ευχαριστώ, κύριε Πρόεδρε.
	Το συμπέρασμα που έχει βγάλει ο ελληνικός λαός δεκαετίες τώρα, είναι ότι με κραυγές, κοκορομαχίες επί προσωπικού και κτυπήματα κάτω από τη ζώνη, διευκολύνονται τα σκάνδαλα, η ατιμωρησία και το κουκούλωμα. 
	Εγώ θα ήθελα να ενημερώσω τον ελληνικό λαό –και φίλους και αντιπάλους- ότι τις επόμενες μέρες θα καταθέσουμε αίτημα για τη σύσταση εξεταστικής επιτροπής για το σκάνδαλο των υποβρυχίων. Το γεγονός και μόνο ότι οι Έλληνες φορολογούμενοι έχουν πληρώσει 2,7 δισεκατομμύρια ευρώ και τα πανάκριβα αυτά υποβρύχια, αντί να πλέουν σε ελληνικές θάλασσες θωρακίζοντας την ελληνική άμυνα, σκουριάζουν σε κάποια υπόστεγα ενεχυριασμένα υπέρ των Γερμανών και του περίεργου κ. Σάφα, δείχνει ότι αυτοί που έβαλαν τις υπογραφές τους δεν έκαναν σωστά τη δουλειά τους για την προστασία του δημοσίου συμφέροντος.
	Εμείς, λοιπόν, λέμε ότι εδώ θα κριθούν όλοι και επειδή η Νέα Δημοκρατία θέλει να ξεχάσει όσα έλεγε και το 2010 και το 2011 και το 2012 ότι ο νόμος Βενιζέλου όχι μόνο συντηρεί αλλά και χειροτερεύει τις «αμαρτωλές» συμβάσεις Τσοχατζόπουλου και επειδή το ΠΑΣΟΚ λέει ότι τα έχει κάνει όλα σωστά ο νόμος Βενιζέλου, «ιδού η Ρόδος, ιδού και το πήδημα». Να υπερψηφίσουν την πρόταση. Στο κάτω-κάτω έχουν και την πλειοψηφία στην εξεταστική επιτροπή, αλλά αποκλείεται να αποφύγουν τον έλεγχο σε αυτό το θέμα. 
Κάτι ακόμα, μια και έγινε αναφορά και στα κανάλια. Τις επόμενες μέρες θα κληθούν η Νέα Δημοκρατία και το ΠΑΣΟΚ να λογοδοτήσουν, γιατί από κοινού προωθούν μία σκανδαλώδη ρύθμιση με την οποία δίνουν δωρεάν τις ψηφιακές άδειες στους ιδιώτες-μεγαλοκαναλάρχες, παραβιάζοντας τη μόνη διάταξη του μνημονίου, που κατά τα άλλα εφαρμόζουν πιστά, που έλεγε «δημόσιος διαγωνισμός» για να αντληθούν δεκάδες ή και εκατοντάδες εκατομμύρια ευρώ από την αδειοδότηση των τηλεοπτικών συχνοτήτων.
(Χειροκροτήματα από την πτέρυγα του ΣΥΡΙΖΑ-ΕΚΜ)","ΔΗΜΗΤΡΙΟΣ ΠΑΠΑΔΗΜΟΥΛΗΣ",399
"67557"," Το λόγο έχει ο Πρόεδρος κ. Κακλαμάνης για δύο λεπτά.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67558"," Κύριε Πρόεδρε, άκουσα- τώρα μόλις «καταδίκη» των κραυγών και των προσωπικών διαξιφισμών. Έχω ένα ερώτημα που αφορά το κύρος του θεσμού αυτού, που υπηρετούμε όλοι ή σε κάθε περίπτωση ο λαός μας έστειλε εδώ για να υπηρετούμε αυτόν το θεσμό και όχι να τον ευτελίζουμε.
      Για πρώτη φορά  Αρχηγός της Αξιωματικής Αντιπολιτεύσεως εγκαλεί εδώ στη Βουλή Αρχηγό κόμματος και μάλιστα μη παρευρισκόμενο  απευθύνοντας μία βαρύτατη κατηγορία εναντίον του και δεν έχει καν ετοιμάσει όπως ακούσαμε πριν ένα κείμενο δύο σελίδων για την πρόταση σύστασης  εξεταστικής επιτροπής. 
	Εγώ ερωτώ: Αυτό λέγεται πολιτική υπευθυνότητα θεσμικού παράγοντα της πολιτείας; Δηλαδή έτσι ο κ. Τσίπρας θέλει να γίνει και πρωθυπουργός; 
(Θόρυβος από την πτέρυγα του ΣΥΡΙΖΑ-ΕΚΜ)
Κατανοώ όσα ακούω! Όσοι, όμως, παρακολουθούν αυτήν τη συνεδρίαση νομίζω ότι είναι αρκετά διδακτική για να βγάλουν συμπεράσματα για το ρόλο  καθενός μας. Απόψε υποτίθεται ότι στέλνεται ένα μήνυμα στον ελληνικό λαό εναντίον ενός ναζιστικού μορφώματος  αλλά εάν αυτή είναι η εικόνα που ορισμένοι –όχι όλοι- μεταφέρουν στον ελληνικό λαό, διερωτώμαι ποιοι είναι οι «στρατολόγοι»  της Χρυσής Αυγής!
      Λυπάμαι πάρα πολύ. Γίνεται συζήτηση εδώ και χωρίς ουσία, μιας μομφής και ενός φληναφήματος που επαναλαμβάνεται όπως και για τη λίστα Λανγκάρντ, για τα ομόλογα προς έναν κόσμο  που υποφέρει– και έτσι εσείς εκμεταλλεύεστε τη δυστυχία του και δημαγωγείτε.
Διερωτώμαι εάν ο Αρχηγός της Αξιωματικής Αντιπολιτεύσεως –θεσμικός παράγοντας του πολιτεύματος- θα συνεχίσει να έρχεται στην Αίθουσα όταν ούτε ως τώρα ουσιαστικά δεν μας έχει καταδείξει τι θα κάνει, αλλά θα ετοιμάσει, όπως άκουσα από τον Κοινοβουλευτικό του Εκπρόσωπο, έπειτα από μερικές μέρες τι θα πει. 
Εν τω μεταξύ, αξιοποιούν Τύπο και κανάλια- οι φίλοι εδώ του ΣΥΡΙΖΑ, που είναι «και με τον αστυφύλαξ και με τον χωροφύλαξ». Βάλλουν μεν κατά των εκδοτών και των καναλαρχών, αλλά εκεί είναι από το πρωί μέχρι το βράδυ!
Κύριε Πρόεδρε, πρέπει να σεβαστούμε επιτέλους αυτήν την Αίθουσα. Επίσης, οφείλουμε να έχουμε όλοι στοιχειώδη αυτοσεβασμό  όπως και σεβασμό που οφείλουμε, τουλάχιστον, εδώ μέσα να δείχνουμε στους άλλους αντιπροσώπους του λαού, αντιπροσώπους του έθνους που λέει το Σύνταγμα. Ωστόσο, ο λαός παρακολουθώντας όλα αυτά πιστεύει ότι δεν είμαστε εδώ όλοι εκπρόσωποι του έθνους αλλά κάποιοι  είναι μόνο του εαυτού τους, των απωθημένων τους και των κενοδοξιών τους εκπρόσωποι;
Ευχαριστώ πολύ, κύριε Πρόεδρε. 
(Χειροκροτήματα από την πτέρυγα του ΠΑΣΟΚ)","ΑΠΟΣΤΟΛΟΣ ΚΑΚΛΑΜΑΝΗΣ",172
"67559"," Ευχαριστούμε, κύριε Πρόεδρε. 
Το λόγο έχει η κ. Σοφία Βούλτεψη.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67560"," Κύριε Πρόεδρε, επειδή αναφέρθηκαν πάρα πολλοί και σε αυτά που είπα εγώ, θέλω να κλείσω αυτήν τη συζήτηση υπενθυμίζοντας δύο πράγματα από αυτά που είπα.  
Το πρώτο είναι ότι ο ΣΥΡΙΖΑ αυτές τις μέρες έχει ανακαλύψει -και νομίζει ότι το αποκαλύπτει ενώπιον των οφθαλμών του ελληνικού λαού- ότι στο παρελθόν η Νέα Δημοκρατία και το ΠΑΣΟΚ έχουν διαφωνήσει και κονταροχτυπηθεί.","ΣΟΦΙΑ ΒΟΥΛΤΕΨΗ",73
"67561"," Μα και τώρα δεν διαφωνούμε σε πολλά πράγματα;","ΑΠΟΣΤΟΛΟΣ ΚΑΚΛΑΜΑΝΗΣ",172
"67562"," Σιγά τη μεγάλη ανακάλυψη. Σιγά τη μεγάλη ανακάλυψη! Τι κάνατε δηλαδή; Σπουδαίο πράγμα! Μπράβο σας, συγχαρητήρια!  
Δεύτερον, βλέπω ότι κάνετε πως δεν ακούτε και δεν απαντάτε σε αυτό το οποίο σας λέω ότι δηλαδή έχουν γίνει δύο εξεταστικές επιτροπές για το Σκαραμαγκά με τη συμμετοχή σας. 
Ανατρέξτε, λοιπόν, στα Πρακτικά, δείτε τι έλεγε το κόμμα σας τότε, δείτε τι έλεγαν τότε οι εκπρόσωποι του κόμματός σας και πείτε μας εδώ γιατί χρειάζεται τρίτη εξεταστική και όχι το να βρούμε λύση να έχει ναυπηγεία η χώρα. Σε αυτά τα δύο δεν έχετε απαντήσει.","ΣΟΦΙΑ ΒΟΥΛΤΕΨΗ",73
"67563"," Ευχαριστούμε πολύ. 
Ο Υπουργός Παιδείας κ. Αρβανιτόπουλος έχει το λόγο για ένα λεπτό.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67564"," Κύριε Πρόεδρε, ζήτησα το λόγο γιατί ακούστηκαν στην Αίθουσα κάποια σημεία αντιρρήσεων, όσον αφορά τις τροπολογίες και κυρίως το θέμα της τροπολογίας το οποίο φέρνουμε με το Υπουργείο Διοικητικής Μεταρρύθμισης αναφορικά με την αργία των υπαλλήλων. Σε αυτό νομίζω ότι θα τοποθετηθεί ο Υπουργός. 
Θα ήθελα να πω δύο πράγματα για τη διαθεσιμότητα των διοικητικών υπαλλήλων στα πανεπιστήμια και να θυμίσω τη διαδικασία, διότι ακούστηκαν ορισμένα ζητήματα όσον αφορά την έκθεση αξιολόγησης. Η διαδικασία που ακολουθήθηκε ήταν η εξής: 
Τα πανεπιστήμια, όπως γνωρίζουμε όλοι, είναι αυτοδιοικούμενα νομικά πρόσωπα δημοσίου δικαίου. Γι’ αυτό τους ζητήσαμε τον Αύγουστο να υποβάλουν εκθέσεις αξιολόγησης των δομών και των διαδικασιών, το οποίο και έκαναν μέχρι την 15η Σεπτεμβρίου. Αυτή η έκθεση την οποία υπέβαλαν ήταν βάσει εγκυκλίου, η οποία διευκρίνιζε τα κριτήρια με τα οποία θα έκαναν αυτήν την αξιολόγηση του προσωπικού τους, των δομών και των διαδικασιών τους. 
(Θόρυβος στην Αίθουσα)
Είναι κριτήρια όπως αυτά τα οποία αναφέρονται σε κάθε διεθνή μελέτη όπως για παράδειγμα ο ΟΟΣΑ κ.ο.κ. όταν αυτά τα κριτήρια έχουν να κάνουν με την αναλογία διοικητικών και εκπαιδευτικών, την αναλογία διοικητικών και τμημάτων, την αναλογία διοικητικών και φοιτητών και γενικότερα συντελεστές που έχουν να κάνουν με τα εργαστήρια και τις κλινικές, γιατί όλα τα τμήματα δεν είναι ίδια. 
Πράγματι, την 15η Σεπτεμβρίου τριάντα έξι ιδρύματα υπέβαλαν εκθέσεις, τις οποίες αξιολόγησε μια επιτροπή που συνεστήθη στο Υπουργείο Παιδείας -όπως προβλέπει ο νόμος- από όλους τους Γενικούς Γραμματείς, το υψηλότατο δηλαδή επίπεδο. 
Αυτή η επιτροπή δέχθηκε τις εκθέσεις όλων, πλην οκτώ, βάσει κριτηρίων –που αναφέραμε- και συγκεκριμένων συντελεστών που έχουν να κάνουν με το επίπεδο διοικήσεως, τις δομές διοίκησης, τις αναλογίες του διοικητικού προσωπικού με τις νέες δομές διοίκησης. Για παράδειγμα, τα τμήματα πια δεν είναι διοικητική μονάδα, αλλά ακαδημαϊκή μονάδα, συνεπώς δεν δικαιολογούν διοικητικούς. Αυτοί εξυπηρετούνται από τις δομές των σχολών κ.ο.κ. 
Με όλους αυτούς τους συντελεστές, η επιτροπή αυτή κατέληξε σε ένα πόρισμα το οποίο υπεβλήθη στο Κυβερνητικό Συμβούλιο Μεταρρύθμισης. Αυτό το πόρισμα, το οποίο καταθέτω σήμερα στη Βουλή στα Πρακτικά…
(Στο σημείο αυτό ο Υπουργός Παιδείας και Θρησκευμάτων κ. Κωνσταντίνος Αρβανιτόπουλος καταθέτει για τα Πρακτικά το προαναφερθέν πόρισμα, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)","ΚΩΝΣΤΑΝΤΙΝΟΣ ΑΡΒΑΝΙΤΟΠΟΥΛΟΣ",40
"67565"," Αυτό το έχουμε ζητήσει τόσες φορές. Τώρα το φέρνετε;","ΑΠΟΣΤΟΛΟΣ ΑΛΕΞΟΠΟΥΛΟΣ",13
"67566"," Κύριε συνάδελφε, παρακαλώ. Όταν μιλούσατε, σηκώθηκε κάποιος να διαμαρτυρηθεί; Σας παρακαλώ.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67567"," Αυτό το πόρισμα ενεκρίθη από το Κυβερνητικό Συμβούλιο Μεταρρύθμισης και ανέδειξε πλεονάσματα σε οκτώ ιδρύματα και ελλείμματα –γύρω στα εξακόσια πενήντα κενά- σε άλλα ιδρύματα, τα οποία θα καλυφθούν μέσω της διαϊδρυματικής κινητικότητας από τα ιδρύματα που εμφανίζουν πλεονάσματα στα ιδρύματα που εμφανίζουν κενά. 
Στη συνέχεια, ζητήθηκε από όλα τα ιδρύματα να αποστείλουν τα στοιχεία αυτά, γιατί η μελέτη αυτή, η αξιολόγηση η οποία έγινε και η απόφαση του Κυβερνητικού Συμβουλίου Μεταρρύθμισης αφορά συγκεκριμένους κλάδους και κατηγορίες. Αυτούς τους κλάδους και τις κατηγορίες, δηλαδή τα πρόσωπα τα οποία συμμετέχουν, δεν κόβονται οριζόντια, αλλά μετά από αξιολόγηση που θα έκανε το ΑΣΕΠ.
Ζητήθηκε, λοιπόν, σε όλα τα ιδρύματα και στις υπηρεσίες διοικητικού να καταθέσουν αυτά τα στοιχεία, να τα υποβάλουν στο ΑΣΕΠ, προκειμένου να γίνει η αξιολόγηση. Αυτό δεν κατέστη δυνατό για τους λόγους τους οποίους όλοι γνωρίζουμε σε αυτήν την Αίθουσα. 
Γι’ αυτό, με τροποποίηση της υπουργικής απόφασης του συναδέλφου Υπουργού, ζητήσαμε από τους διοικητικούς υπαλλήλους να απογραφούν, το οποίο και έχουν κάνει μέχρι σήμερα. Τα 3/5 των διοικητικών υπαλλήλων έχουν απογραφεί στον ιστότοπο του Υπουργείου Παιδείας με βάση την πλατφόρμα του ΑΣΕΠ. 
Αυτό, λοιπόν, το οποίο φέρνει η σημερινή ρύθμιση και είναι –αν θέλετε- συμπλήρωση του Κώδικα για τους δημοσίους υπαλλήλους είναι ότι οι άνθρωποι οι οποίοι δεν απογράφονται και αρνούνται να υποβάλουν στοιχεία πρέπει να υποστούν κάποιες κυρώσεις. Αυτό είναι κάτι το οποίο θα έκανε κάθε ευνομούμενη πολιτεία…","ΚΩΝΣΤΑΝΤΙΝΟΣ ΑΡΒΑΝΙΤΟΠΟΥΛΟΣ",40
"67568"," ...(δεν ακούστηκε)","ΒΑΣΙΛΕΙΟΣ ΚΑΠΕΡΝΑΡΟΣ",185
"67569"," Κύριε Καπερνάρο, γιατί διακόπτετε πάλι; Σας παρακαλώ!
Ορίστε, κύριε Υπουργέ, συνεχίστε.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67570"," …και ως ένδειξη ισονομίας απέναντι στους νομοταγείς υπαλλήλους, οι οποίοι προσέφεραν και προσέδωσαν τα στοιχεία που τους ζητήθηκαν από τις εποπτεύουσες αρχές.
Συνεπώς αυτή είναι μία ρύθμιση η οποία ζητάει από όλους να είναι ίσοι απέναντι στο νόμο και υπενθυμίζει σε όλους ότι έχουν την υποχρέωση να σέβονται το νόμο. Μπορεί κάποιοι να αισθάνονται ότι αδικούνται από μία ρύθμιση –όπως αυτή της διαθεσιμότητας- αλλά γι’ αυτό σε κάθε ευνομούμενη πολιτεία υπάρχουν τα ένδικα μέσα τα οποία μπορούν να μετέλθουν, προκειμένου να στηρίξουν το δίκαιό τους. 
Αυτό, όμως, το οποίο δεν επιτρέπεται είναι, πρώτον, να μην υπάρχει υπακοή στο νόμο και, δεύτερον, να κρατούνται και να κρατάμε τα δύο αυτά Ιδρύματα κλειστά, προσπαθώντας –τάχα μου- να προασπιστούμε δικαιώματα δικά μας, αλλά καταπατώντας τα δικαιώματα πολλών χιλιάδων συμπολιτών μας.
Συνεπώς, θεωρώ και κάνω έκκληση, κατ’ αρχάς, όλα τα ιδρύματα να είναι ανοιχτά και ο νόμος, η ευνομούμενη πολιτεία, θα λύσει όλα τα άλλα προβλήματα, τα οποία μπορούν να ανακύπτουν από την οποιαδήποτε διαδικασία.","ΚΩΝΣΤΑΝΤΙΝΟΣ ΑΡΒΑΝΙΤΟΠΟΥΛΟΣ",40
"67571"," Ευχαριστούμε, κύριε Υπουργέ.
Ο κ. Κασιδιάρης έχει το λόγο για ένα λεπτό.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67572"," Ένα λεπτό επί της διαδικασίας θα μιλήσω. 
Θεωρούμε την παρούσα διαδικασία της ψηφοφορίας παράνομη και αντισυνταγματική για λόγους τους οποίους ανέλυσα διεξοδικώς προηγουμένως. 
Η Χρυσή Αυγή είναι ένα νόμιμο πολιτικό κόμμα. «Μορφώματα» και «εγκληματικές οργανώσεις» είναι τα κόμματα του κλεπτοκρατικού και του αντισυνταγματικού τόξου. 
Η τροπολογία για κατάργηση της χρηματοδότησης της Χρυσής Αυγής, καταλύει επί της ουσίας το Σύνταγμα και το πολίτευμα. Μας στερείτε το κρατικό χρήμα, δεν μπορείτε όμως να σταματήσετε το νόμιμο πολιτικό μας αγώνα. Σταματάτε μόνο τις δράσεις κοινωνικής αλληλεγγύης, διότι εκεί ακριβώς επιστρέφονταν τα χρήματα του ελληνικού λαού. 
Απέχουμε από την ψηφοφορία. Αποχωρούμε για να μη νομιμοποιήσουμε την παρανομία σας.
Ευχαριστώ.
(Στο σημείο αυτό αποχωρούν από την Αίθουσα οι Βουλευτές της Χρυσής Αυγής)
(Θόρυβος στην Αίθουσα)","ΗΛΙΑΣ ΚΑΣΙΔΙΑΡΗΣ",204
"67573"," Άντε να πιεις κανένα ουισκάκι!","ΗΛΙΑΣ ΠΑΝΑΓΙΩΤΑΡΟΣ",385
"67574"," Δεν το κατάλαβα. Προκαλούμε κιόλας; Έχουμε και θράσος!","ΦΩΤΕΙΝΗ ΠΙΠΙΛΗ",430
"67575"," Σας παρακαλώ. Τι είναι αυτά τα πράγματα; Ξαναρχίσατε πάλι; Για λίγες μέρες είχατε ησυχάσει. Ο κ. Παναγιώταρος πάλι ξεκίνησε!
Ο Υφυπουργός κ. Παπαγεωργίου έχει το λόγο για ένα λεπτό.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67576"," Ευχαριστώ πολύ, κύριε Πρόεδρε.
Θα ήθελα απλά να πω ότι κάνουμε δεκτή τη βουλευτική τροπολογία με γενικό αριθμό 849 και ειδικό αριθμό 108.
(Θόρυβος στην Αίθουσα)
Επαναλαμβάνω ότι κάνουμε δεκτή τη βουλευτική τροπολογία με γενικό αριθμό 849 και ειδικό αριθμό 108 του κ. Κόλλια, που αφορά τους εκλεγμένους συνδικαλιστές στα διοικητικά συμβούλια και κάλυψη των εξόδων αυτών όταν εκλέγονται στα διοικητικά συμβούλια των εταιρειών.
Ευχαριστώ.","ΑΣΗΜΑΚΗΣ ΠΑΠΑΓΕΩΡΓΙΟΥ",395
"67577"," Ευχαριστούμε πολύ.
Κυρίες και κύριοι συνάδελφοι, κηρύσσεται περαιωμένη η συζήτηση επί των άρθρων και των τροπολογιών του σχεδίου νόμου του Υπουργείου Περιβάλλοντος, Ενέργειας και Κλιματικής Αλλαγής: «Ρυθμίσεις θεμάτων Ανανεώσιμων Πηγών Ενέργειας και άλλες διατάξεις» και θα γίνει η ψήφισή τους χωριστά.
Επί των υπ’ αριθμ. 874/127 και 875/128 τροπολογιών έχει υποβληθεί αίτηση ονομαστικής ψηφοφορίας, από Βουλευτές του ΣΥΡΙΖΑ – Ενωτικού Κοινωνικού Μετώπου, της οποίας το κείμενο έχει ως εξής:
(Να μπει η σελ. 248α)","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67578"," Επί της υπ’ αριθμόν 851/110 τροπολογίας έχει υποβληθεί αίτηση διεξαγωγής ονομαστικής ψηφοφορίας, από Βουλευτές του ΠΑΣΟΚ της οποίας το κείμενο έχει ως εξής.
(Να μπει η σελ. 248γ)","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67579"," Θα αναγνώσω πρώτα τον κατάλογο των υπογραφόντων την αίτηση ονομαστικής ψηφοφορίας Βουλευτών του ΣΥΡΙΖΑ - Ενωτικού Κοινωνικού Μετώπου, για να διαπιστωθεί αν υπάρχει ο απαιτούμενος από τον Κανονισμό αριθμός για την υποβολή της. 
Ο κ. Πετράκος Αθανάσιος. Παρών.
Ο κ. Παπαδημούλης Δημήτριος. Παρών.
Η κ. Κωνσταντοπούλου Ζωή. Παρούσα.
Ο κ. Πάντζας Γεώργιος. Παρών.
Ο κ. Βούτσης Νικόλαος. Παρών.
Ο κ. Αποστόλου Ευάγγελος. Παρών.
Ο κ. Μητρόπουλος Αλέξιος. Παρών.
Ο κ. Στρατούλης Δημήτριος. Παρών.
Ο κ. Κουρουμπλής Παναγιώτης. Παρών.
Η κ. Γεωργοπούλου Έφη. Παρούσα.
Ο κ. Αλεξόπουλος Απόστολος. Παρών.
Ο κ. Μιχαλάκης Νικόλαος. Παρών.
Η κ. Καλογερή Αγνή. Παρούσα.
 Ο κ. Ζερδελής Ιωάννης. Παρών.
Ο κ. Ξανθός Ανδρέας. Παρών.
Ο κ. Συρμαλένιος Νικόλαος. Παρών.
Ο κ. Δερμιτζάκης Κωνσταντίνος. Παρών.
Η κ. Ουζουνίδου Ευγενία. Παρούσα.
Η κ. Καφαντάρη Χαρά. Παρούσα.
Κύριοι συνάδελφοι, υπάρχει ο απαιτούμενος από τον Κανονισμό αριθμός υπογραφόντων την αίτηση ονομαστικής ψηφοφορίας Βουλευτών του ΣΥΡΙΖΑ - ΕΚΜ. 
Θα αναγνώσω τώρα τον κατάλογο των υπογραφόντων την αίτηση ονομαστικής ψηφοφορίας Βουλευτών του ΠΑΣΟΚ, για να διαπιστωθεί αν υπάρχει ο απαιτούμενος από τον Κανονισμό αριθμός για την υποβολή της. 
Ο κ. Ρήγας Παναγιώτης. Παρών.
Ο κ. Δριβελέγκας Ιωάννης. Παρών.
Ο κ. Μωραΐτης Θάνος. Παρών.
Ο κ. Κρεμαστινός Δημήτριος. Παρών.
Ο κ. Κωνσταντινόπουλος Οδυσσέας. Παρών.
Ο κ. Χρήστος Γκόκας. Παρών.
Ο κ. Τριαντάφυλλος Κωνσταντίνος. Παρών.
Ο κ. Ντόλιος Γεώργιος. Παρών.
Ο κ. Κουκουλόπουλος Πάρις. Παρών.
Ο κ. Κασσής Μιχαήλ. Παρών.
Ο κ. Κουτσούκος Γιάννης. Παρών.
Η κ. Τζάκρη Θεοδώρα. Παρούσα.
Ο κ. Σαχινίδης Φίλιππος. Παρών.
Ο κ. Δήμας Πύρρος. Παρών.
Ο κ. Σκανδαλίδης Κωνσταντίνος. Παρών.
Ο κ. Χατζή Οσμάν Αχμέτ. Παρών.
Ο κ. Σηφουνάκης Νικόλαος. Παρών.
Κύριοι συνάδελφοι, υπάρχει ο απαιτούμενος από τον Κανονισμό αριθμός υπογραφόντων την αίτηση ονομαστικής ψηφοφορίας Βουλευτών του ΠΑΣΟΚ.
Συνεπώς διακόπτουμε τη συνεδρίαση για δέκα (10) λεπτά, σύμφωνα με τον Κανονισμό. 
(ΔΙΑΚΟΠΗ)
(ΜΕΤΑ ΤΗ ΔΙΑΚΟΠΗ)","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67580"," Κυρίες και κύριοι συνάδελφοι, επαναλαμβάνεται η διακοπείσα συνεδρίαση. 
Δέχεστε να συμπτύξουμε τις τρεις ονομαστικές ψηφοφορίες για τις τροπολογίες 874/127, 875/128 και 851/110, για τις οποίες έχει ζητηθεί ονομαστική ψηφοφορία, σε μία;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67581"," Μάλιστα, μάλιστα.","ΟΛΟΙ ΟΙ ΒΟΥΛΕΥΤΕΣ",NA
"67582"," Το Σώμα συνεφώνησε ομοφώνως.
Θα διεξαχθεί, λοιπόν, ονομαστική ψηφοφορία επί των υπ’ αριθμ. 874/127, 875/128 και 851/110 τροπολογιών του σχεδίου νόμου του Υπουργείου Περιβάλλοντος, Ενέργειας και Κλιματικής Αλλαγής. 
Οι αποδεχόμενοι τις τροπολογίες λέγουν «ΝΑΙ».
Οι μη αποδεχόμενοι τις τροπολογίες λέγουν «ΟΧΙ».
Οι αρνούμενοι ψήφο λέγουν «ΠΑΡΩΝ».
Καλούνται επί του καταλόγου ο κ. Ιορδάνης Τζαμτζής από τη Νέα Δημοκρατία και η κ. Όλγα Γεροβασίλη από το ΣΥΡΙΖΑ-ΕΚΜ. 
Σας ενημερώνω, επίσης, ότι έχουν έρθει στο Προεδρείο τηλεομοιοτυπίες-φαξ συναδέλφων, σύμφωνα με το άρθρο 70Α του Κανονισμού της Βουλής, με τις οποίες γνωστοποιούν την ψήφο τους επί των τροπολογιών του νομοσχεδίου. Οι ψήφοι αυτές θα ανακοινωθούν και θα συνυπολογιστούν στην καταμέτρηση, η οποία θα ακολουθήσει. 
Παρακαλώ να αρχίσει η ανάγνωση του καταλόγου. 
(ΨΗΦΟΦΟΡΙΑ)
(ΜΕΤΑ ΤΗ ΔΕΥΤΕΡΗ ΑΝΑΓΝΩΣΗ ΤΟΥ ΚΑΤΑΛΟΓΟΥ)","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67583"," Υπάρχει  συνάδελφος, ο οποίος  δεν άκουσε το όνομά του; Κανείς. 
Οι επιστολές οι οποίες απεστάλησαν στο Προεδρείο από τους συναδέλφους, σύμφωνα με το άρθρο 70Α΄ του Κανονισμού της Βουλής, καταχωρίζονται στα Πρακτικά.
(Οι προαναφερθείσες επιστολές έχουν ως εξής:
(Να μπουν οι σελ. 255-258)","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67584"," Κυρίες και κύριοι συνάδελφοι, σας ενημερώνω ότι οι Βουλευτές κ. Ελένη Ράπτη, κ. Νικήτας Κακλαμάνης, κ. Γιάννης Κουτσούκος και κ. Αλέξανδρος Κοντός δεν παρευρέθησαν στη σημερινή ονομαστική ψηφοφορία και μας γνωρίζουν με επιστολή τους πως αν ήταν παρόντες, θα ψήφιζαν «ΝΑΙ». Αυτές οι επιστολές εκφράζουν πρόθεση ψήφου, θα καταχωρισθούν στα Πρακτικά της σημερινής συνεδρίασης, αλλά δεν συνυπολογίζονται στην καταμέτρηση των ψήφων.
(Οι προαναφερθείσες επιστολές καταχωρίζονται στα Πρακτικά και έχουν ως εξής:
(Να μπουν οι σελ. 260-263)","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67585"," Κυρίες και κύριοι συνάδελφοι, κηρύσσεται περαιωμένη η ψηφοφορία και παρακαλώ τους κυρίους ψηφολέκτες να προβούν στην καταμέτρηση των ψήφων και την εξαγωγή του αποτελέσματος. 
(ΚΑΤΑΜΕΤΡΗΣΗ)
  Κυρίες και κύριοι συνάδελφοι, θα γίνει τώρα η ψήφιση των υπολοίπων άρθρων και τροπολογιών που δεν έχουν τεθεί σε ονομαστική ψηφοφορία.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67586"," Κύριε  Πρόεδρε, μπορώ να έχω το λόγο;","ΑΘΑΝΑΣΙΟΣ ΠΕΤΡΑΚΟΣ",428
"67587"," Ορίστε, κύριε  Πετράκο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67588"," Θα ήθελα να κάνω διευκρίνιση σε δύο άρθρα, επειδή δεν μας δόθηκε ο λόγος για δευτερολογία.
Στο άρθρο 12 έγινε μία θετική τροποποίηση και ψηφίζουμε «ΠΑΡΩΝ». 
Στο άρθρο 17 παρ’ ότι έχει δύο θετικά, τα αγροτικά φωτοβολταϊκά και τους φορείς πρόνοιας, τα άλλα είναι πολύ βαριά, σε σχέση με την ιδιωτικοποίηση του ΑΔΜΗΕ και του ΔΕΣΦΑ και το τέλος διακοψιμότητας, και γι’ αυτό ψηφίζουμε κατά.","ΑΘΑΝΑΣΙΟΣ ΠΕΤΡΑΚΟΣ",428
"67589"," Ένα-ένα που θα ψηφίζετε τα άρθρα θα παίρνετε το λόγο.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67590"," Και στο επίδομα ανεργίας ψηφίζουμε «ΠΑΡΩΝ» διότι δεν καλύπτει το σύνολο των θεμάτων.","ΑΘΑΝΑΣΙΟΣ ΠΕΤΡΑΚΟΣ",428
"67591"," Προχωρούμε, λοιπόν, στην ψήφιση των άρθρων.
Ερωτάται το Σώμα: Γίνεται δεκτό το άρθρο 1 ως έχει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67592"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"67593"," Παρών.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΑΘΑΝΑΣΙΟΣ ΠΕΤΡΑΚΟΣ",428
"67594"," Κατά πλειοψηφία.","ΔΙΑΜΑΝΤΩ ΜΑΝΩΛΑΚΟΥ",302
"67595"," Συνεπώς το άρθρο 1 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 2 ως έχει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67596"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"67597"," Κατά πλειοψηφία.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΑΘΑΝΑΣΙΟΣ ΠΕΤΡΑΚΟΣ",428
"67598"," Κατά πλειοψηφία.","ΔΙΑΜΑΝΤΩ ΜΑΝΩΛΑΚΟΥ",302
"67599"," Συνεπώς το άρθρο 2 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 3 ως έχει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67600"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"67601"," Παρών.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΑΘΑΝΑΣΙΟΣ ΠΕΤΡΑΚΟΣ",428
"67602"," Κατά πλειοψηφία.","ΔΙΑΜΑΝΤΩ ΜΑΝΩΛΑΚΟΥ",302
"67603"," Συνεπώς το άρθρο 3 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 4 ως έχει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67604"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"67605"," Κατά πλειοψηφία.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΑΘΑΝΑΣΙΟΣ ΠΕΤΡΑΚΟΣ",428
"67606"," Κατά πλειοψηφία.","ΔΙΑΜΑΝΤΩ ΜΑΝΩΛΑΚΟΥ",302
"67607"," Συνεπώς το άρθρο 4 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 5 ως έχει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67608"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"67609"," Κατά πλειοψηφία.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Παρών.","ΑΘΑΝΑΣΙΟΣ ΠΕΤΡΑΚΟΣ",428
"67610"," Κατά πλειοψηφία.","ΔΙΑΜΑΝΤΩ ΜΑΝΩΛΑΚΟΥ",302
"67611"," Συνεπώς το άρθρο 5 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 6 ως έχει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67612"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"67613"," Κατά πλειοψηφία.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΑΘΑΝΑΣΙΟΣ ΠΕΤΡΑΚΟΣ",428
"67614"," Κατά πλειοψηφία.","ΔΙΑΜΑΝΤΩ ΜΑΝΩΛΑΚΟΥ",302
"67615"," Συνεπώς το άρθρο 6 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 7 ως έχει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67616"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"67617"," Κατά πλειοψηφία.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΑΘΑΝΑΣΙΟΣ ΠΕΤΡΑΚΟΣ",428
"67618"," Κατά πλειοψηφία.","ΔΙΑΜΑΝΤΩ ΜΑΝΩΛΑΚΟΥ",302
"67619"," Συνεπώς το άρθρο 7 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 8 ως έχει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67620"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"67621"," Κατά πλειοψηφία.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΑΘΑΝΑΣΙΟΣ ΠΕΤΡΑΚΟΣ",428
"67622"," Κατά πλειοψηφία.","ΔΙΑΜΑΝΤΩ ΜΑΝΩΛΑΚΟΥ",302
"67623"," Συνεπώς το άρθρο 8 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 9 ως έχει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67624"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"67625"," Κατά πλειοψηφία.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΑΘΑΝΑΣΙΟΣ ΠΕΤΡΑΚΟΣ",428
"67626"," Κατά πλειοψηφία.","ΔΙΑΜΑΝΤΩ ΜΑΝΩΛΑΚΟΥ",302
"67627"," Συνεπώς το άρθρο 9 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 10 ως έχει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67628"," Παρών.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΑΘΑΝΑΣΙΟΣ ΠΕΤΡΑΚΟΣ",428
"67629"," Κατά πλειοψηφία.","ΔΙΑΜΑΝΤΩ ΜΑΝΩΛΑΚΟΥ",302
"67630"," Συνεπώς το άρθρο 10 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 11 όπως τροποποιήθηκε από τον κύριο Υπουργό;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67631"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"67632"," Παρών.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΑΘΑΝΑΣΙΟΣ ΠΕΤΡΑΚΟΣ",428
"67633"," Κατά πλειοψηφία.","ΔΙΑΜΑΝΤΩ ΜΑΝΩΛΑΚΟΥ",302
"67634"," Συνεπώς το άρθρο 11 έγινε δεκτό όπως τροποποιήθηκε από τον κύριο Υπουργό κατά πλειοψηφία.
Ερωτάται το Σώμα: Γίνεται δεκτό το άρθρο 12 ως έχει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67635"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"67636"," Παρών.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΑΘΑΝΑΣΙΟΣ ΠΕΤΡΑΚΟΣ",428
"67637"," Κατά πλειοψηφία.","ΔΙΑΜΑΝΤΩ ΜΑΝΩΛΑΚΟΥ",302
"67638"," Συνεπώς το άρθρο 12 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 13 ως έχει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67639"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"67640"," Κατά πλειοψηφία.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Παρών.","ΑΘΑΝΑΣΙΟΣ ΠΕΤΡΑΚΟΣ",428
"67641"," Κατά πλειοψηφία.","ΔΙΑΜΑΝΤΩ ΜΑΝΩΛΑΚΟΥ",302
"67642"," Συνεπώς το άρθρο 13 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 14 ως έχει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67643"," Δεκτό, δεκτό.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Παρών.","ΠΟΛΛΟΙ ΒΟΥΛΕΥΤΕΣ",NA
"67644"," Κατά πλειοψηφία.","ΔΙΑΜΑΝΤΩ ΜΑΝΩΛΑΚΟΥ",302
"67645"," Συνεπώς το άρθρο 14 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 15 όπως τροποποιήθηκε από τον κύριο Υπουργό;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67646"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"67647"," Κατά πλειοψηφία.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΑΘΑΝΑΣΙΟΣ ΠΕΤΡΑΚΟΣ",428
"67648"," Κατά πλειοψηφία.","ΔΙΑΜΑΝΤΩ ΜΑΝΩΛΑΚΟΥ",302
"67649"," Συνεπώς το άρθρο 15 έγινε δεκτό όπως τροποποιήθηκε από τον κύριο Υπουργό κατά πλειοψηφία.
Ερωτάται το Σώμα: Γίνεται δεκτό το άρθρο 16 ως έχει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67650"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"67651"," Παρών.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Παρών.","ΑΘΑΝΑΣΙΟΣ ΠΕΤΡΑΚΟΣ",428
"67652"," Κατά πλειοψηφία.","ΔΙΑΜΑΝΤΩ ΜΑΝΩΛΑΚΟΥ",302
"67653"," Συνεπώς το άρθρο 16 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 17 όπως τροποποιήθηκε από τον κύριο Υπουργό;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67654"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"67655"," Κατά πλειοψηφία.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΑΘΑΝΑΣΙΟΣ ΠΕΤΡΑΚΟΣ",428
"67656"," Κατά πλειοψηφία.","ΔΙΑΜΑΝΤΩ ΜΑΝΩΛΑΚΟΥ",302
"67657"," Συνεπώς το άρθρο 17 έγινε δεκτό όπως τροποποιήθηκε από τον κύριο Υπουργό κατά πλειοψηφία.
Ερωτάται το Σώμα: Γίνεται δεκτό το άρθρο 18 με την προσθήκη της υπ’ αριθμόν 849/108 τροπολογίας;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67658"," Παρών.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΑΘΑΝΑΣΙΟΣ ΠΕΤΡΑΚΟΣ",428
"67659"," Λευκό.","ΔΙΑΜΑΝΤΩ ΜΑΝΩΛΑΚΟΥ",302
"67660"," Συνεπώς το άρθρο 18, όπως διαμορφώθηκε με την προσθήκη της υπ’ αριθμόν 849/108 τροπολογίας έγινε δεκτό κατά πλειοψηφία.
Ερωτάται το Σώμα: Γίνεται δεκτό το άρθρο 19 ως έχει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67661"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"67662"," Κατά πλειοψηφία.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Παρών.","ΑΘΑΝΑΣΙΟΣ ΠΕΤΡΑΚΟΣ",428
"67663"," Κατά πλειοψηφία.","ΔΙΑΜΑΝΤΩ ΜΑΝΩΛΑΚΟΥ",302
"67664"," Συνεπώς το άρθρο 19 έγινε δεκτό ως έχει κατά πλειοψηφία.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67665"," Με ποια πλειοψηφία;","ΖΩΗ ΚΩΝΣΤΑΝΤΟΠΟΥΛΟΥ",272
"67666"," Με την πλειοψηφία του ΠΑΣΟΚ και της Νέας Δημοκρατίας, κυρία Κωνσταντοπούλου.","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67667"," Πού είναι οι Κοινοβουλευτικοί Εκπρόσωποι;","ΖΩΗ ΚΩΝΣΤΑΝΤΟΠΟΥΛΟΥ",272
"67668"," Ερωτάται το Σώμα: Γίνεται δεκτό το άρθρο 20 ως έχει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67669"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"67670"," Κατά πλειοψηφία.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Παρών.","ΑΘΑΝΑΣΙΟΣ ΠΕΤΡΑΚΟΣ",428
"67671"," Κατά πλειοψηφία.","ΔΙΑΜΑΝΤΩ ΜΑΝΩΛΑΚΟΥ",302
"67672"," Συνεπώς το άρθρο 20 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτό το άρθρο 21 ως έχει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67673"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"67674"," Κατά πλειοψηφία.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Παρών.","ΑΘΑΝΑΣΙΟΣ ΠΕΤΡΑΚΟΣ",428
"67675"," Κατά πλειοψηφία.","ΔΙΑΜΑΝΤΩ ΜΑΝΩΛΑΚΟΥ",302
"67676"," Συνεπώς το άρθρο 21 έγινε δεκτό ως έχει κατά πλειοψηφία.
Ερωτάται το Σώμα: Γίνεται δεκτή η τροπολογία με γενικό αριθμό 850 και ειδικό 109 όπως τροποποιήθηκε από τον κύριο Υπουργό;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67677"," Δεκτή, δεκτή.","ΠΟΛΛΟΙ ΒΟΥΛΕΥΤΕΣ",NA
"67678"," Παρών.","ΑΘΑΝΑΣΙΟΣ ΠΕΤΡΑΚΟΣ",428
"67679"," Λευκό.","ΔΙΑΜΑΝΤΩ ΜΑΝΩΛΑΚΟΥ",302
"67680"," Συνεπώς η τροπολογία με γενικό αριθμό 850 και ειδικό 109 έγινε δεκτή όπως τροποποιήθηκε από τον κύριο Υπουργό κατά πλειοψηφία και εντάσσεται στο νομοσχέδιο ως ίδιο άρθρο.  
Ερωτάται το Σώμα: Γίνεται δεκτή η τροπολογία με γενικό αριθμό 877 και ειδικό 130 όπως τροποποιήθηκε από τον κύριο Υπουργό;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67681"," Δεκτή, δεκτή.","ΠΟΛΛΟΙ ΒΟΥΛΕΥΤΕΣ",NA
"67682"," Παρών.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Παρών.","ΑΘΑΝΑΣΙΟΣ ΠΕΤΡΑΚΟΣ",428
"67683"," Συνεπώς η τροπολογία με γενικό αριθμό 877 και ειδικό 130 έγινε δεκτή όπως τροποποιήθηκε από τον κύριο Υπουργό κατά πλειοψηφία και εντάσσεται στο νομοσχέδιο ως ίδιο άρθρο.  
Ερωτάται το Σώμα: Γίνεται δεκτή η τροπολογία με γενικό αριθμό 879 και ειδικό 132 ως έχει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67684"," Δεκτή, δεκτή.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Παρών.","ΠΟΛΛΟΙ ΒΟΥΛΕΥΤΕΣ",NA
"67685"," Συνεπώς η τροπολογία με γενικό αριθμό 879 και ειδικό 132 έγινε δεκτή ως έχει κατά πλειοψηφία και εντάσσεται στο νομοσχέδιο ως ίδιο άρθρο.  
(ΜΕΤΑ ΤΗΝ ΚΑΤΑΜΕΤΡΗΣΗ)","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67686"," Κυρίες και κύριοι συνάδελφοι, έχω την τιμή να ανακοινώσω το αποτέλεσμα της διεξαχθείσης ονομαστικής ψηφοφορίας.
Ψήφισαν συνολικά 269 Βουλευτές.
Επί της τροπολογίας με γενικό αριθμό 874 και ειδικό 127:
Υπέρ της τροπολογίας δηλαδή.
«ΝΑΙ» ψήφισαν 149 Βουλευτές.
Κατά της τροπολογίας δηλαδή.
«ΟΧΙ» ψήφισαν 120 Βουλευτές.
Συνεπώς η τροπολογία με γενικό αριθμό 874 και ειδικό 127 έγινε δεκτή κατά πλειοψηφία και εντάσσεται στο νομοσχέδιο ως ίδιο άρθρο.
Επί της τροπολογίας με γενικό αριθμό 875 και ειδικό 128:
Υπέρ της τροπολογίας δηλαδή.
«ΝΑΙ» ψήφισαν 149 Βουλευτές.
Κατά της τροπολογίας δηλαδή.
«ΟΧΙ» ψήφισαν 120 Βουλευτές.
Συνεπώς η τροπολογία με γενικό αριθμό 875 και ειδικό 128 έγινε δεκτή κατά πλειοψηφία και εντάσσεται στο νομοσχέδιο ως ίδιο άρθρο.
Επί της τροπολογίας με γενικό αριθμό 851 και ειδικό 110:
Υπέρ της τροπολογίας δηλαδή.
«ΝΑΙ» ψήφισαν 235 Βουλευτές.
Ψήφισαν «ΠΑΡΩΝ»  34 Βουλευτές σύμφωνα με το παρακάτω πρωτόκολλο της ονομαστικής ψηφοφορίας.
(Να μπει η σελ. 876α)","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67687"," Συνεπώς η τροπολογία με γενικό αριθμό 851 και ειδικό 110 έγινε δεκτή κατά πλειοψηφία και εντάσσεται στο νομοσχέδιο ως ίδιο άρθρο.
Εισερχόμεθα στην ψήφιση του ακροτελεύτιου άρθρου.
Ερωτάται το Σώμα: Γίνεται δεκτό το ακροτελεύτιο άρθρο ως έχει;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67688"," Δεκτό, δεκτό.","ΠΟΛΛΟΙ ΒΟΥΛΕΥΤΕΣ",NA
"67689"," Κατά πλειοψηφία.
ΕΠΑΜΕΙΝΩΝΔΑΣ (ΝΟΤΗΣ) ΜΑΡΙΑΣ: Κατά πλειοψηφία.","ΑΘΑΝΑΣΙΟΣ ΠΕΤΡΑΚΟΣ",428
"67690"," Κατά πλειοψηφία.","ΔΙΑΜΑΝΤΩ ΜΑΝΩΛΑΚΟΥ",302
"67691"," Το ακροτελεύτιο άρθρο έγινε δεκτό ως έχει κατά πλειοψηφία.
Συνεπώς το νομοσχέδιο του Υπουργείου Περιβάλλοντος, Ενέργειας και Κλιματικής Αλλαγής: «Ρυθμίσεις θεμάτων Ανανεώσιμων Πηγών Ενέργειας και άλλες διατάξεις» έγινε δεκτό κατά πλειοψηφία επί της αρχής, επί των άρθρων και επί των τροπολογιών.
Η ψήφισή του στο σύνολο αναβάλλεται για άλλη συνεδρίαση.
Κύριοι συνάδελφοι, δέχεστε στο σημείο αυτό να λύσουμε τη συνεδρίαση;","ÎœÎ±Ï�ÎºÎ¿Î³Î¹Î±Î½Î½Î±ÎºÎ·Ï‚ Î§Ï�Î·ÏƒÏ„Î¿Ï‚",307
"67692"," Μάλιστα, μάλιστα.
Με τη συναίνεση του Σώματος και ώρα 0.45’ λύεται η συνεδρίαση για σήμερα Τετάρτη 23 Οκτωβρίου 2013 και ώρα 10.00΄, με αντικείμενο εργασιών του Σώματος, νομοθετική εργασία, σύμφωνα με την ημερήσια διάταξη που έχει διανεμηθεί. 
Ο","ΟΛΟΙ ΟΙ ΒΟΥΛΕΥΤΕΣ",NA
